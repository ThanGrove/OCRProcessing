སོ། །རྫོགས་སོ།། །། ༄༅། །རྒྱ་གར་སྐད་དུ། ཙྭ་ན་ཛ་ལ་བྷ་མྱ་ལ་ཨུ་ཧི་བྷ་ཨུ། བོད་སྐད་དུ། ཡེ་ཤེས་བཀོད་པ་རང་འབར་བའོ། །བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་བཤད་པའི་དུས་གཅིག་ན། ཐམས་ཅད་ཐ་དད་མེད་པར་བརྡལ་ལོ། །ཕྱོགས་མེད་པར་ཤར་རོ། །འབྱེད་པ་མེད་པར་མཉམ་པའི་ངང་ཉིད་དོ། 
།རང་འབར་བའི་ཀློང་འབྱེད་པ་མེད་པའི་ངང་། སྣང་བ་མེད་པའི་ཁྱབ་པ། ཡང་དག་པའི་དབྱིངས་སོ། །འཀྱུར་བ་མེད་པའི་སྐུ། དངོས་པོ་མེད་པའི་ཐུགས་རྗེ། ཡེ་ཤེས་ཆེན་པོའི་གདངས། རང་བྱུང་ཆེན་པོ་རྒྱུན་ནོ། །དངོས་པོ་མེད་པའི་སྣང་བ། བདག་མེད་པའི་རིག་པ། ཕྱོགས་མེད་པའི་གསལ་བ། བྱས་པ་མེད་པའི་རང་ཤར་རོ། །འཇིག་རྟེན་པ་དང་འཇིག་རྟེན་འདས། །བག་ཆགས་ཕུང་པོར་སྣང་བ་འདི། །ཟག་བཅས་ལུས་ཏེ་སྐྱེ་ཤིང་སྣང་། །དབུགས་ཀྱི་འགྱུ་བ་ཆད་པ་ལ། །སྐྱེ་ཤི་ཞེས་ནི་བརྗོད་པ་ཡིན། །འཇིག་རྟེན་པ་ཞེས་བརྗོད་པ་ཡིན། །ལྟ་བ་ཆགས་པ་སྒོམ་པ་འདོད་པའོ། །སྤྱོད་པ་སྡུག་བསྔལ་ངེས་མེད་ཀྱི། །སྐྱེ་འགག་ན་འཆིའི་ཆུ་བོ་ལས། །མི་རྒལ་མི་འདའ་འཇིག་རྟེན་པ། །དངོས་མེད་འཁོར་འ་ས་སྣ་ཚོགས་སྒྲོད། །བག་ཆགས་ལུས་ལ་ངེས་པ་མེད། །མྱ་ངན་འདས་ཞེས་སྤྱོད་པ་ཡང་། །ལྟ་བ་བདག་མེད་སྒོམ་པ་དངོས་མེད་ལ། །དཀར་པོ་སྤྱད་པ་བདག་གཞན་དོན་དུ་སྤྱོད། །སྐྱེ་རྒས་ན་འཆིའི་ཆུ་བོ་བཞི་ལས་ཀྱང་། །རྒལ་ཞིང་འདས་ན་འཇིག་རྟེན་འདས་པའོ། །ཏིང་འཛིན་ཁྱད་པར་ངེས་པ་མེད། །སེམས་ཀྱི་སྙིང་པོ་ཀུན་གཞི་ཁྱབ་ཆེན་ལ། །ཐ་དད་ཚིག་གི་སྒོ་ནས་ཕྱེ་ན་གཉིས། །ཕྱི་རོལ་མུ་སྟེགས་ནང་པ་སངས་རྒྱས་པ། །འདུས་བྱས་ཐམས་ཅད་མི་རྟག་སྤྲིན་ལྟར་རོ། །འཁོར་བའི་ཆོས་ནི་སྡུག་བསྔལ་ཚེ་འབྱུང་འདྲ། །དངོས་པོར་སྣང་བ་སྟོང་སྟེ་ཆུ་གཟུགས་པར། 
།གཟུང་འཛིན་ཆོས་ལ་བདག་མེད་ཉི་ཟེར་༄༅། །འདྲ། །དེ་ལྟར་ཤེས་ཤིང་རྟོགས་ན་ནང་པ་སངས་རྒྱས་པའོ། །མ་རྟོགས་རྟག་ཆད་མཐའ་ལ་ཞེན་ན་ཕྱི་རོལ་མུ་སྟེགས་པའོ། །མུ་སྟེགས་ཆོས་ལ་ལྟ་ན་གྲངས་མེད་ཀྱང་། །བསྡུ་ན་རྟག་ཆད་དེ་གཉིས་སོ། །རྟག་པར་འདོད་པའི་ལྟ་བ་གྲངས་མེད་ཀྱང་། །བསྡུ་ན་བདག་རྟག་དངོས་པོའི་ཆོས་སུ་གྲུབ། །སྐད་ཅིག་གཉིས་པར་མི་འགྱུར་དོན་བྱེད་བདག་ཉིད་ཅན། །དེ་ལ་རྡོ་རྗེ་སེམས་དཔས་བརྗོད་པ་ཡང་། །རིག་པ་བྱང་ཆུབ་སེམས་ཉིད་ཀློང་ཡངས་འདི། །རྒྱུ་རྐྱེན་མེད་པའི་ཡེ་ཤེས་འོད་རེ་གསལ། །དངོས་པོ་མེད་པའི་རིག་པ་འོད་ཟེར་འཕྲོ། །དེ་ལ་བདག་ཏུ་ལྟ་བའི་གང་ཟག་ཨེ་མ་ཞབྲུལ། །ཅེས་བརྗོད་དོ། །མུ་སྟེགས་ཆད་པའི་ལྟ་བ་གྲངས་མེད་ཀྱང་། །བསྡུས་ན་ཚེ་འདི་སྔ་ཕྱི་མེད་པའི་བློ་བུར་བ། །ལས་ལ་དགེ་སྡིག་མེད་ལ་ཆོས་ལ་རྒྱུ་འབྲས་མེད། །དཔེར་ན་ལ་ཁར་མེ་ཤི་ཐལ་བ་རླུད་ཁྱེར་བཞིན། །སངས་རྒྱས་འདོད་ན་བསྐལ་བར་ཚོགས་བསགས་དགོས། །བློ་བུར་ཚེ་ལ་བསྐལ་བའི་ཐ་སྙད་མེད། །དེས་ན་སངས་རྒྱས་ཆོས་དང་བརྫུན་དུ་སྣང་། །དེ་ལ་རྡོ་རྗེ་སེམས་དཔས་བརྗོད་པ། །ཚེ་ཉིད་སྔུན་མ་ཡིན་པའི་གཏན་ཚིགས་ཡིན། །བུ་ཆུང་མདངས་སྐྱེས་ནུ་མ་འཐུང་བ་དེ། །སྔུན་མ་འསྔོན་དུ་སོང་བའི་བག་ཆགས་ཡིན། །སྔོན་དུས་སོང་གློ་བུར་ཡོངས་གྱུར་ན། །ས་རྡོ་རྣམས་ལ་ཤེས་པ་སྐྱེ་བར་རིགས། ཁྲེས་པ་ཕྱི་མ་འབྱུང་བའི་གཏན་ཚིགས་ནི། 
།ཁམས་གསུམ་སེམས་ཅན་ཐམས་ཅད་ལ། །ཕྱུག་སྟོགས་སྐྱིད་སྡུག་ངེས་མེད་སྤྱོད་པ་ཡིས། །ཕྱི་མ་འབྱུང་བ་ངས་པའི་གཏན་ཚིགས་སོ། །ཕྱི་མ་མི་འབྱུང་སྐྱིད་སྡུག་སྤྱོད་འགྱུར་ན། །ནམ་མཁའི་སྤྲིན་ཡང་སྐྱིད་སྡུག་ཡོད་པར་ངེས། །ཅི་ཕྱིར་ཞེས་ནི་སྤྱོད་གྱུར་ན། །ནམ་མཁའི་སྤྲིན་ཡང་བློ་བུར་འབྱུང་བ་ཡིན་ཞེས་སོ། །དེ་ནས་ཀུན་ཏུ་བཟང་པོས་བརྗོད་པ། །སེམས་ལ་དངོས་པོ་མེད་པས་འདས་པའི་སངས་རྒྱས་ཡིན། །རྒྱུ་རྐྱེན་མེད་པ་རང་བྱུང་ད་ལྟའི་སངས་རྒྱས་ཡིན། །གཉེན་པོ་མེད་པ་རང་བྱུང་མ་བྱོན་སངས་རྒྱས་ཡིན། །སྔ་ཕྱི་ཐོག་མཐའ་མེད་པས་བརྡལ་བ་ཆོས་ཉིད་ཀློང་། །འཕོ་འགྱུར་འཇིག་འབྲལ་མེད་པས་དུས་གསུམ་སངས་རྒྱས་སྐུ། །བླུན་རྨོངས་སྤྱོད་ལོག་ཁྱེད་ལ་རངས་སངས་ཐབས་ཀྱིས་ཆོས། །ཞེས་བརྗོད་དོ། །ཡེ་ཤེས་བཀོད་པ་རང་འབར་བ་ལས། ཐ་སྙད་རྩོད་པའི་ལེའུ་སྟེ་དང་པོའོ། །དེ་ནས་དེ་བཞིན་གཤེགས་པས་ཆོས་ཐམས་ཅད་སྒྲོ་འདོགས་གཅོད་པ་འདིས་གསུངས་སོ། །ཡེ་ནས་སྙིང་པོ་དབྱེར་མེད་ལ། །ཐེག་པ་ཐམས་ཅད་གཉིས་སུ་འདུས། །སྒྲོ་སྐུར་ཐམས་ཅད་ཡེ་ཤེས་དབྱིངས་སུ་གྲོལ། ཁྲེས་རབ་ཆེ་སྟེ་ཆོས་ཉིད་ཀློང་དུ་འབྱམ། །སྙིང་རྗེ་ཆོས་ཏེ་ཕྱོགས་རིས་མེད། །དེ་ལྟར་ཤེས་ཤིང་རྟོགས་ན་ཐེག་པ་ཆེན་པོ་ཡིན། །གང་ཟག་སེམས་ཉིད་སྟོང་པར་རྟོགས། །ཆོས་ཀྱི་བདག་ཉིད་ཕྱི་རོལ་སྟོང་པར་རྟོགས། །དེ་ལྟར་ཤེས་ཤིང་རྟོགས་ན་ཐེག་པ་ཆེན་པོའོ། 
།ཐེག་པ་ཆུང་ངུ་༄༅། །ཉན་ཐོས་རང་རྒྱལ་གཉིས། །འཕགས་པ་ཉན་ཐོས་ལྟ་བ་གྲངས་མེད་ཀྱང་། །མཐོང་སྤངས་དང་ནི་སྒོམ་སྤངས་གཉིས་སུ་འདུས། །མཐོང་སྤངས་ཕྱི་ནི་སྣང་བ་འདི། །རགས་པ་མེད་དེ་ཕྲ་རབ་རྡུལ། །འབྱར་དང་མ་འབྱར་བར་མཚམས་མེད། །སིལ་བུར་གནས་ཏེ་ནེ་སིང་ཚུལ། །སྒོམ་སྤངས་འཛིན་བྱེད་ཤེས་པ་འདི། །དངོས་པོ་མེད་པར་འཆར་བ་འདི། །འཛིན་བྱེད་རིག་པའི་འོད་ཟེར་འདི། །གཟུང་བྱ་ཕྲ་རགས་རྡུལ་ཆ་ལ། །འབྲེལ་བཅས་འབྲེལ་མེད་འཛིན་པར་འདོད། །ཉི་མ་དང་ནི་ཉི་ཟེར་དང་། །སྐམ་པ་དང་ནི་སླ་ང་འོ། །ཡིན་ནི་སྣང་དག་རིག་པའོ། །ཉན་ཐོས་སྤྱད་པ་བསྟན་པ་ཡང་། །ལུས་ནི་ཆོས་བདུན་སྒོ་ནས་ཡང་། །སྒྱུ་མའི་ཟས་རྣམས་ཁད་ཀྱིས་བྲི། །ཉན་ཐོས་སྒོམ་པ་བསྟན་པ་ཡང་། །དབུགས་ཀྱི་རྒྱུ་བ་ནང་དུ་འཐེན། །ཡིད་ཀྱི་རྒྱུ་བ་རྒྱུན་བཅད་ལ། །སྣ་རྩེར་ཧཱུཾ༷་ལ་ཤེས་པ་གཏད། །མི་གཡོ་བ་ཡི་ཏིང་ངེ་འཛིན། །རང་རྒྱལ་ལྟ་བ་བསྟན་པ་ཡང་། །ཕྱི་རོལ་གདུལ་བྱ་ལོགས་ན་མེད། །རིག་པའི་ཉི་འོད་སྣང་བའོ། །རིག་པ་ཕྱི་མས་སྔོན་མ་བཟུང་། །དཔེར་ན་ཉི་འོད་ཉི་ཟེར་བཞིན། །ཐ་དད་འདོད་པ་མ་ཡིན་ནོ། །སྒོམ་དང་སྤྱོད་པ་སྔར་དང་མཐུན། །རྡོ་རྗེ་སེམས་དཔས་བརྗོད་པ། །ཕྱི་རོལ་སེམས་ཀྱི་རྩལ་སྣང་ལ། །སྒྱུ་མར་རྟོགས་ཀྱིས་རྨོངས་པ་ཁྱོད། །གདུལ་ཆར་འདོད་པས་འཁྲུལ་པ་ཡིན། །གཟུང་མེད་འཛིན་པས་ནོར་པ་ཡིན། 
།དོན་ལ་མེད་པས་ལོག་པ་ཡིན། །དཔེར་ན་སྨིག་སྒྱུ་བསྙེག་པ་འདྲ། །ཡེ་ཤེས་བཀོད་པ་རང་འབར་བ་ལས། །གཉིས་སུ་མེད་པར་བསྟན་པའི་ལེའུ་སྟེ་གཉིས་པའོ། །དེ་ནས་བདེ་བར་གཤེགས་པས་འབྲས་བུ་གཉིས་སུ་མེད་པ་འདིབརྗོད་དོ། །ཐེག་པ་ཆེན་པོ་དབྱེར་མེད་གཉིས་སུ་བསྡུས། །རྒྱུ་མཚན་ཉིད་ཀྱི་ཐེག་པ་དང་། །འབྲས་བུ་རྡོ་རྗེའི་ཐེག་པའོ། །ཐེ་ཚོམ་ཐམས་ཅད་ཆོས་ཀྱི་དབྱིངས་སུ་གྲོལ། །སེམས་ལ་སངས་རྒྱས་འབྱུང་བར་འདོད་ན་རྒྱུ་ཡི་ཐེག་པ་ཡིན། །སེམས་ཉིད་འགྱུར་བ་མེད་པར་རྟོགས་ན་འབྲས་བུའི་ཐེག་པའོ། །ཀུན་རྫོབ་སྣང་བ་སྤང་བྱར་འདོད་ན་མཚན་ཉིད་ཐེག་པའོ། །དོན་དམ་ཀུན་རྫོབ་དབྱེར་མེད་རང་ཤར་འབྲས་བུའི་ཐེག་པའོ། །མཚན་ཉིད་ཐེག་པ་དབུ་མ་སེམས་ཙམ་བཤད། །སེམས་ཙམ་ལྟ་བ་གྲངས་མེད་ཀྱང་། །སེམས་ཙམ་རྣམ་པར་བདེན་པ་དང་། །སེམས་ཙམ་རྣམ་པར་རྫུན་པ་དང་། །སྒོ་ལྔ་རྩལ་བ་ལྟ་བ་གསུམ། །ཁ་དོག་དུ་མ་ཅིར་སྣང་ཀྱང་། ཁྲེས་པ་ཆ་མེད་ངོ་བོར་ཡང་། །འཁོར་འདས་ཐམས་ཅད་བྱང་ཆུབ་སེམས་སུ་གསལ། །དེ་ཡང་རང་རིག་གསལ་བ་མྱོང་བ་མེད། །སྣང་བ་སྣ་ཚོགས་ཅིར་སྣང་ཡང་། །རང་རིག་རང་གསལ་ཆ་མེད་ངོ་བོར་གཅིག །སངས་རྒྱས་རྫུ་འཕྲུལ་ཅིར་སྣང་ཡང་། །རང་རིག་རང་གསལ་བརྗོད་མེད་ངོ་བོར་གཅིག །ཁ་དོག་དཀར་དམར་ཅིར་གསལ་ཡང་། །ཡེ་ཤེས་འབར་བའི་རང་འོད་ཡིན། 
།རང་རིག་རང་གསལ་ཆ་མེད་༄༅། །དང་། །ཀུན་གཞི་སྟོང་པའི་རྩལ་ཤར་ཡིན། །རང་རིག་ལྟ་བའི་རྨོངས་པ་ཁྱོད། །རིག་པར་འདོད་ན་སྡུག་བསྔལ་རྒྱུ། །གསལ་བར་འདོད་ན་ངན་སོང་ལྟུང་། །ཆ་མེད་འདོད་ན་འཁོར་བར་འ་། །རང་རིག་རྒྱལ་པོ་ཕྱོགས་མེད་གྲོལ། །ཅེས་གསུངས་སོ། །དབུ་མའི་ལྟ་བ་གྲངས་མེད་ཀྱང་། །ཚེ་མེད་ཚེ་མེན་སྟོན་མེན་གསུམ། །དོན་དམ་འདོད་པ་སྤྲོས་པའི་མཐའ་བརྒྱད་བྲལ། །ཡོད་མཐའ་མེད་མཐའ་སྣང་མཐའ་སྟོང་མཐའ་དང་། །གཉིས་ཀའི་མཐའ་དང་གཉིས་ཀ་མ་ཡིན་མཐའ། །གཅིག་དང་དུ་མའི་མཐའ་དང་བྲལ། །དེ་ནི་བསྒྲུབ་བྱ་ཡོངས་གཅོད་དོན་དམ་འདོད་པའོ། །ཀུན་རྫོབ་འདོད་པ་རྣམ་གཉིས་ལོག་པའི་ཀུན་རྫོབ་དཔེ་བརྒྱད་དོ། །སབ་མོ་ལྟར་མཐོང་སྨིག་སྒྱུ་ཆུར་མཐོང་དང་། །ཐག་པ་སྤྲུལ་མཐོང་ཐོ་ཡོར་མིར་མཐོང་དང་། །ནམ་མཁའ་སྐྲ་འཛག་རྨི་ལམ་ལོངས་སྤྱོད་དང་། །རྒྱ་མཚོའི་ཆུ་གཟུགས་ནམ་མཁའི་འཇའ་ཚོན་རྣམས། །མེད་པར་སྣང་བས་ལོག་པའི་ཀུན་རྫོབ་བོ། །ཡང་དག་ཀུན་རྫོབ་གང་ཡིན་པའི། །ཕྱི་རོལ་འབྱུང་ཆེན་ལྔ་པོ་འདི། །རྐྱེན་ལས་སྐྱེས་ལ་དོན་བྱེད་ནུས། །མཐུན་པར་སྣང་ལ་བརྟགས་ན་དབེན། །ཆོས་སྐུའི་རྩལ་དང་ཡེ་ཤེས་འོད་ཀྱི་རྐྱེན་ལས་སྐྱེས། །སེམས་ཅན་ལས་ཀྱི་སྤྱི་མཐུན་དོན་བྱེད་ནུས། །ལྷ་ལ་བདུད་རྩི་ལྷ་མིནགོམཚོནདང། །མིལ་ས་རྡོ་བྱོལ་སོང་ངམ་གྲོག་དང་། །ཡི་དྭགས་རྣག་ཁྲག་དམྱལ་བ་མེ་ཆུར་སྣང་། 
།དེ་ཡང་གཅིག་སྣང་མ་ཡིན་ཐ་དད་པར་རེ་སྣང་། །དེ་ཡང་ཆོས་སྐུའི་རྩལ་ལ་ཡེ་ཤེས་འོད། །སེམས་ཀྱི་བཀྲག་ཤར་རིག་པའི་ཡུལ་ཡིན་པས། །དེ་ནས་ཐམས་ཅད་བརྟགས་ན་དབེན་པའོ། །དེ་ཡང་དགག་བྱ་རྣམ་གཅོད་ཀུན་རྫོབ་འདོད་པའོ། །རྡོ་རྗེ་སེམས་དཔའ་བརྗོད་པས། །དོན་དམ་ཀུན་རྫོབ་དབྱེར་མེད་ཐམས་ཅད་རང་ཤར་ལ། །ཐ་དད་ཕྱོགས་རིས་བྱེད་པ་ཨེ་མ་རྨོངས་པ་འཁྲུལ། །ཐམས་ཅད་ཆོས་དབྱིངས་འགྱུར་མེད་བརྡལ་བ་ལ། །སྤྲོས་པའི་མཐའ་བརྒྱད་འདོད་པ་ཨེ་མ་རྨོངས་པ་གོལ། །ཆོས་སྐུ་གཏིང་གསལ་ཡེ་ཤེས་ཀློང་ཡངས་ལ། །དོན་དམ་ཀུན་རྫོབ་དགག་སྒྲུབ་འདོད་པ་ཨེ་མ་རྨོངས་པ་མཆོག །ཆོས་སྐུ་ཀུན་གཞི་རྨོངས་པ་དངོས་མེད་ཀུན་གཞིར་ཤར། །ཁས་མི་ལེན་གྱི་ལྟ་བ་ཨེ་མ་རྨོངས་པ་འཁྲུལ། །ཅེས་བརྗོད་དོ། །ཡེ་ཤེས་བཀོད་པ་རང་འབར་བའི་རྒྱུད་ལས། །དབྱེར་མེད་པར་སུན་དབྱུང་བའི་ལེའུ་སྟེ་གསུམ་པའོ། །དེ་ནས་དེ་བཞིན་གཤེགས་པ་ཐམས་ཅད་ཀྱིས། །རང་ཤར་བ་འདི་བརྗོད་དོ། །སྐྱོན་ཡོན་ཐམས་ཅད་ཆོས་ཉིད་ཀློང་དུ་གྲོལ། །འབྲས་བུ་རྡོ་རྗེ་ཐེག་པ་གཉིས་སུ་བཤད། །ཕྱི་ས་ཐུབ་པ་རྒྱུད་ཀྱི་ཐེག་པ་དང་། །ནང་པ་ཐབས་ཀྱི་རྒྱུད་ཀྱི་ཐེག་པའོ། །ལྟ་བ་ཐམས་ཅད་རང་བྱུང་ཡེ་ཤེས་ཆེན་པོར་གསལ། །སྒོམ་པ་ཐམས་ཅད་ཕྱོགས་ཚིགས་མེད་པས་སྤྱན་རས་གཟིགས། །སྣང་བ་དངོས་པོ་མེད་པས་འཇམ་དཔལ་ཉིད། 
།རིག་པ་འདུ་འབྲལ་མེད་པས་ཕྱག་༄༅། །རྡོར་ཉིད། །དོན་དམ་ཀུན་རྫོབ་གཉིས་སུ་མེད་པར་བརྡལ། །གཙང་དང་འཇིགས་པའི་བརྟུལ་ཞུགས་དྲག་པར་སྤྱོད། །འདུ་འབྲལ་མེད་པའི་ཏིང་ངེ་འཛིན་རང་གྲོལ་ཤར། །འགྲོ་བའི་དོན་ལ་ཐུགས་རྗེའི་སྦྱོར་བ་བརྩོན། །ཨུ་པ་ཡ་ཉིད་བདག་གཞན་མཐའ་ཡས་འདས། །དོན་དམ་རྣམ་དག་ཆོས་ཉིད་སྤྲོས་དང་བྲལ། །འབྱེད་པ་མེད་པའི་ཏིང་འཛིན་ཕྱོགས་དང་བྲལ། །ཀུན་ཛོབ་རིགས་བཞི་རྡོ་རྗེ་འབར་བ་འཕྲོ། །སྣང་བ་སྤྱན་རས་སྟོང་པ་འཇམ། །དབྱེར་མེད་ཕྱག་རྡོར་རང་གྲོལ་རྣམ་སྣང་ཉིད། །བདེན་པ་གཉིས་མེད་ཐམས་ཅད་རང་ཤར་འབར། །བདེ་བའི་རྒྱལ་པོ་ཡེ་ཤེས་འབར་བའི་གཙོ། །ཡོ་གའི་ལྟ་སྤྱོད་འགྲོ་ཉིད་ནི། །རྣམ་པར་དག་པའི་ཆོས་ཉིད་རྡུལ་དང་བྲལ། །བལྟ་རུ་མེད་པའི་ཏིང་འཛིན་ཉམས་དང་ལྡན། །སྤྱད་དུ་མེད་པའི་རྩོལ་བས་བདེ་བ་འབྱིན། །ཀུན་རྫོབ་སངས་རྒྱས་རྫ་མོ་རླགས་པ་ཙམ། །མི་མངོན་དབྱིངས་ནས་གཉིས་སུ་མེད་པར་ཞུགས། །འགྲོ་བའི་དོན་ལ་ཐུགས་རྗེ་རྒྱ་མ་ཆད།།རིས་དང་སྐུ་མདོག་ཕྱག་མཚན་ངེས་མེད་སྣ་ཚོགས་སྣང་། །གཉིས་སུ་མེད་པའི་སྦྱོར་བས་ཁམས་གསུམ་འཁོར་བ་འདྲེན། །རྡོ་རྗེ་སེམས་དཔའ་བརྗོད་པས། །ཡེ་ནས་སྙིང་པོ་དབྱེར་མེད་བདེ་བ་ཆེན་པོ་ལ། །དོན་དམ་ཀུན་རྫོབ་བཟང་རྟོག་ལྟ་བ་རྨོངས་པ་འཁྲུལ། །ཡེ་ཤེས་ཆོས་དབྱིངས་ཆེན་པོས་བརྡལ་ཁྱབ་འབར་བ་ལ། 
།གཉིས་སུ་མེད་པའི་ཐུས་རྗེ་སྐྱེ་བོ་རྨོངས་པ་གོལ། །ཡེ་ནས་སྟོང་ཉིད་ཀློང་ཆེན་འབྱལ་པ་ལ། །གཙང་དང་ལྷར་ལྟ་རྨོངས་པ་ཨེ་མ་ཞབྲུལ། །ཅེས་བརྗོད་དོ། །གསང་བ་བསྐྱེད་རྫོགས་གསུམ་གྱི་འགྲོ་ཉིད་དོ། །སྐྱོན་ཐམས་ཅད་ཆོས་ཉིད་ཀློང་དུ་གྲོལ། ཁུབ་མཐའ་ཐམས་ཅད་བསྐྱེད་རྫོགས་གསུམ་དུ་འདུས། །རེ་དོགས་ཐམས་ཅད་ཡེ་ཤེས་ཀློང་དུ་གྲོལ། །གཞི་ནི་སེམས་ཉིད་སྟོང་གསལ་ལ། །སྣང་བ་ལྷ་དང་ལྷ་མོའི་དཀྱིལ་འཁོར་ཆེན་པོར་དག །སེམས་ཉིད་རྩལ་སྣང་ཐབས་དང་ཤེས་རབ་འདུ་འབྲལ་མེད། །སྣང་བ་ལྷའི་དཀྱིལ་འཁོར་ལ་རང་གྲོལ་དབྱིངས་སུ་དག་པ་དང་། །རིག་པའི་ཆེ་འཕྲུལ་དབྱིངས་དབང་དང་ཡེ་ཤེས་འགྱུར་མེད་བདེ་བར་ལྟ། །སྣང་བ་ཕྱོགས་རིས་ཐམས་ཅད་དང་བྲལ། །སྣང་བཞིན་མི་གནས་ངོ་བོ་ཉིད། །རིག་པ་རང་སྣང་ཐམས་ཅད་འགྱུར་མེད་ཀློང་ཆེན་བརྡལ། །དཔེར་ན་རྒྱལ་པོ་རྗེ་དང་འབངས་ཀྱི་ཚུལ་ཉིད་དོ། །མ་ཧྭ་ཡོ་ག་བདེ་ཆེན་ངང་ལས་གྲོལ། །སྣང་སྟོང་དབྱེར་མེད་བྱང་ཆུབ་སེམས་ལ་རྫོགས། །ཐབས་ནི་སྣང་བ་ཞི་ཁྲོའི་དཀྱིལ་འཁོར་ལ། ཁྲེས་རབ་ཐམས་ཅད་སྟོང་གསལ་སེམས་སུ་རྫོགས། །བདེ་བ་ཆེན་པོ་ཐུགས་ཀྱི་དཀྱིལ་དུ་འབར། ཁྲེས་རབ་ཆེན་པོས་རྟོགས་ཚོདལྷརུདག །ཏིང་འཛིན་རྒྱལ་པོས་སྟོང་གསལ་ཆེན་པོར་དག །ཨུ་ནུ་བདེ་བ་ཆེན་པོས་རང་གྲོལ་བས། །སྣང་བ་ཐམས་ཅད་དབྱིངས་ཀྱི་ཀློང་དུ་གྲོལ། །གསལ་བ་ཐམས་ཅད་ཡེ་ཤེས་ངང་དུ་དག 
།རིག་པ་ཐམས་༄༅། །ཅད་བདེ་བ་ཆེན་པོར་ཤར། །ཏིང་འཛིན་ཐམས་ཅད་རྩོལ་སྒྲུབ་མེད་པར་དག །སྤྱོད་པ་ཐམས་ཅད་རང་སངས་ཆེན་པོར་གྲོལ། །ལྟ་བ་ཐམས་ཅད་རྒྱ་ཡན་ཆེན་པོར་འབྱམས། །རེ་དོག་ཐམས་ཅད་ཆོས་ཉིད་ངང་དུ་འབྱམ། །སྐྱོན་ཡོན་ཐམས་ཅད་རང་བྱུང་ཀློང་དུ་དག །ཟག་མེད་བདེ་བའི་ངང་དུ་ཐམས་ཅད་རྫོགས། །དེ་ལ་རྡོ་རྗེ་སེམས་དཔས་བརྗོད་པས། །ཆོས་སྐུ་འགྱུར་མེད་ཡེ་ཤེས་འགྱུར་མེད་ཆེན་པོ་ལ། །སྣང་སྟོང་འདོད་པ་ཨེ་མ་འཁྲུལ། །ཆོས་དབྱིངས་ཀློང་ཆེན་མུ་མཐའ་ཡས་པ་ལ། །འདུ་འབྲལ་མེད་པ་འདོད་པ་ཨེ་མ་བདག་རེ་གོལ། །ཡེ་ཤེས་སྙིང་པོ་གཏིང་གསལ་འགྱུར་མེད་ལ། །ལྟ་སྒོམ་སེམས་ཉིད་རྟོག་པ་ཨེ་མ་རྨོངས་པ་ལོག །ཅེས་བརྗོད་དོ། །རྫོགས་ཆེན་ཨ་ཏི་ཀུན་གྱི་དངོས་གཞིར་ཤར། །དངོས་མེད་རང་བྱུང་ནམ་མཁའི་བྱ་ལམ་འདྲ། །གཏིང་གསལ་འགྱུར་མེད་ནམ་མཁའི་གདངས་དང་འདྲ། །མ་སྤྲོས་བརྡལ་ཁྱབ་ནམ་མཁའི་མཐའ་དང་འདྲ། །མ་ལྟས་ཡེ་གསལ་ནམ་མཁའི་དབྱིངས་དང་འདྲ། །མ་སྐྱེས་ཡེ་རྫོགས་ནམ་མཁའི་ཀློང་དང་འདྲ། །ཡེ་ཤེས་བཀོད་པ་རང་འབར་བ་ལས། །གསང་སྔགས་བཅུད་ཕྱུང་བའི་ལེའུ་སྟེ་བཞི་པའོ། །དེ་ནས་བདེ་བར་གཤེགས་པས་ཡང་དག་འདི་བརྗོད་དོ། །མི་གཡོ་བའི་ཏིང་ངེ་འཛིན་དང་། །མི་གནས་པའི་ཏིང་ངེ་འཛིན་དང་། །མི་འདའ་བའི་ཏིང་ངེ་འཛིན་དང་། །མི་བསྐྱོད་པའི་ཏིང་ངེ་འཛིན་དང་། 
།མི་ཕྲོང་བའི་ཏིང་ངེ་འཛིན་དང་། །མི་མཉམ་པའི་ཏིང་ངེ་འཛིན་དང་། །མི་དམིགས་པའི་ཏིང་ངེ་འཛིན་དང་། །མི་བྱེད་པའི་ཏིང་ངེ་འཛིན་དང་། །མི་འགྱུར་བའི་ཏིང་ངེ་འཛིན་ནོ། །སྣང་བ་ཆོས་སྐུའང་རང་འོད་ལས། །ཆགས་ཞེན་ཐམས་ཅད་རོལ་པ་ཆེན་པོར་ཤར། །དངོས་པོ་ཐམས་ཅད་ཆོས་སྐུའི་རྩལ་སྣང་ལ། །འདོད་པ་ཐམས་ཅད་བྱང་ཆུབ་ཆེན་པོར་ཤར། །དབང་པོ་ལྔ་ཉིད་ཡེ་ཤེས་ལམ་ཆེན་ལ། ཁྲར་བ་ཐམས་ཅད་རང་གྲོལ་ཆེན་པོར་ཤར། །རིག་པ་ཐམས་ཅད་རང་བྱུང་ཡེ་ཤེས་ལ། །སྡུག་བསྔལ་ཐམས་ཅད་ཡེ་ཤེས་རོལ་པར་ཤར། །ཆོས་སྐུ་འགྱུར་བ་མེད་པ་ལ། །སྐྱེ་ཤི་ཐམས་ཅད་སྟོང་ཉིད་ངང་དུ་འཇམས། །ཡེ་ཤེས་བཀོད་པའི་རྒྱུད་འབྲས་བུའི་ཆོས་རྫོགས་སོ།། །། ༄༅། །རྒྱ་གར་སྐད་དུ། པན་ཙ་པི་ཏ་ག་སྙེ་སྲུ་ཏྲ་ཏན་ཏྲ་ནཱ་མ། བོད་སྐད་དུ། མདོ་ལྔ་སྙིང་པོ་ཞེས་བྱ་བའི་རྒྱུད། བཅོམ་ལྡན་འདས་དཔལ་