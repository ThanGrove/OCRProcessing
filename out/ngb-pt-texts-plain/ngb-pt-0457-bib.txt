རྫོགས་པ་ཆེན་པོ་ལྟ་བ་དམར་འབྱམ་ལྟ་བའི་རྒྱུད། རྒྱ་གར་སྐད་དུ། སརྙི་སརྦ་ཏི་ལ་ཨེ་ཀ་སྤྲ་ས་ར་ཧ་མ་མ་ཧྭ་སྤྲས་དྷ་ཏུ་ཨ་སྟི་ཤི་ཀེ་ཏནྟྲ་ནཱ་མ། བོད་སྐད་དུ། 
རྫོགས་པ་ཆེན་པོ་ཐམས་ཅད་འདུས་པ་ཐིག་ལེ་ཉག་༄༅། །གཅིག་ལྟ་བ་གཅོད་འདྲལ་ཆེན་པོ། དབྱིངས་ཆེན་པོ་མན་ངག་ཅེས་བྱ་བ། དཔལ་ཀུན་ཏུ་བཟང་པོ་ཐམས་ཅད་འབྱུང་བའི་རྒྱལ་པོ་ཆེན་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་བའི་དུས་གཅིག་ན། རང་སྣང་དག་པ་ཆེན་པོའི་གནས་ཡེ་ཤེས་ཐིག་ལེ་ཆེན་པོའི་སྐུ། རྟག་པར་མི་འགྱུར་ཁོང་གསལ་ཆེན་པོའི་སྐུ། ཐུགས་ཡང་དག་པའི་ཡེ་ཤེས་ཆེན་པོ། འགག་མེད་གསུང་གིས་བདག་ཚིག་ཅན། །དྲི་མེད་ཡེ་ཤེས་ཆེན་པོའི་སྤྱན་མངའ་ལ། །དུས་གསུམ་གཅིག་པའི་མངའ་བདག་དེས། །དྲི་མེད་རྣམ་དག་ཀློང་ཡངས་ནས། །འགག་པ་མེད་པས་བཀའ་སྩལ་པ། །ཀྱེ། ཟེར་གྱི་སྟོན་པ་ཀུན་བཟང་དང་། །རྩལ་གྱི་སྟོན་པ་ཀུན་བཟང་དང་། །ལོངས་སྐུ་སྟོན་པ་ཀུན་བཟང་དང་། །བྱང་ཆུབ་སེམས་དཔའ་ཀུན་བཟང་ལ། །དུས་གསུམ་ཆོས་སྐུ་ངོ་སྤྲད་བསྟན་པར་བྱ། །ཞེས་གསུངས་པས། ཟེར་གྱི་ཀུན་ཏུ་བཟང་པོ་དང་། །རྩལ་གྱི་ཀུན་ཏུ་བཟང་པོ་ལ། །ལོངས་སྐུའི་ཀུན་ཏུ་བཟང་པོ་ཡིས། །འདི་སྐད་ཅེས་པའི་ཚིག་བརྗོད་དོ། །རང་བཞིན་ཀུན་བཟང་འཁོར་བཅས་རྣམས། །ཐོག་མ་མེད་པའི་དུས་དབྱིངས་ན། །སངས་རྒྱས་སེམས་ཅན་སྔོན་རོལ་ན། །ཐོག་མ་ཇི་ལྟར་གནས་པ་ལགས། །དེ་ལ་འཁྲུལ་པ་ཅི་ཡིས་ལན། །ཐ་མ་འཁྲུལ་བ་ཇི་ལྟར་ཟློགས། །སངས་རྒྱས་ས་ན་ཇི་ལྟར་གནས། །ཐུགས་རྗེའི་འབྱུང་ལུགས་ཇི་ལྟར་ལགས། །ལམ་གྱི་སོ་མཚམས་ཇི་ལྟར་ལགས། 
།ཐེག་པ་རིམ་དགུ་འོང་བ་ཅི། །འབྲས་བུའི་དོན་ལ་དགུ་ཡོད་དམ། །སྟོན་པ་རྣམ་དགུ་བསྟན་པར་བྱ། །ལྟ་སྤྱོད་དགོངས་པ་དགུ་ཡོད་དམ། །དེ་ཡིས་འབྲས་བུ་དགུར་འབྱུང་ངོ། །དེ་དག་གོ་རིམ་ཇི་ལྟར་ལགས། །ལམ་མི་རྟོགས་དང་ལྡོག་པ་དེ། །རྟག་ཏུ་འཁོར་རམ་གྲོལ་བར་འགྱུར། །ཞེས་ཞུས་སོ། །ལྟ་བ་གཅོད་འདྲལ་ཆེན་པོའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།སརྙི་མ་ཧྭ་མུ་དྲ་པྲ་ས་ར་དྷ་ཏུ། ཨེ། ཐུགས་རྗེ་ལོངས་སྐུ་ཀུན་བཟང་ལ། །དེ་ལ་དྲི་དགོས་མི་མངའ་སྟེ། །འགྲོ་བའི་དོན་ལ་དགོངས་ནས་དྲིས། །རྩལ་གྱི་ཀུན་ཏུ་བཟང་པོ་དེས། །ཟེར་ཉིད་རྣམ་དག་ཀློང་ནས་སུ། །དགོངས་བའི་ཀློང་ནས་བྱིན་ཟིན་གྱིས། །ལོངས་སྐུ་ཉིད་ལ་བཀའ་སྩལ་པ། །ཐོག་མ་མེད་པའི་དུས་དབྱིངས་ནས། །དབྱིངས་ཉིད་ཆེན་པོ་ཞེས་ཀྱང་བྱ། །ཕྱོགས་མེད་ཆེན་པོ་ཞེས་ཀྱང་བྱ། །དེ་མཚོནི་མཐུན་པེ་འགལ་བའི་དཔེ། །དེ་དག་ཚུལ་དུ་བདག་གིས་བརྗོད། །ཐོག་མ་མེད་པའི་དུས་ཉིད་ན། །མི་སྟོང་ཀུན་སྟོང་སྟོང་པ་རྒྱ་མོ་ཆེ། །མི་གསལ་ཀུན་གསལ་གསལ་བ་འོད་པོ་ཆེན། །མི་འབྱུང་ཀུན་འབྱུང་འབྱུང་བ་ཀུན་གྱི་གནས། །མི་སྣང་ཀུན་སྣང་སྣང་པ་ཀུན་གྱི་དབྱིངས། །མི་འཆར་ཀུན་འཆར་ཐམས་ཅད་འཆར་པའི་གཞི། །མི་མཚངས་ཀུན་ཚངས་ཚངས་པ་མཛོད་པོ་ཆེ། །མི་སྲིད་ཀུན་སྲིད་སྲིད་པ་ཀུན་གྱི་གཞི། །རི་བོང་རྭ་དང་རུས་སྦལ་སྐྲུ། །ནམ་མཁའི་མེ་ཏོག་བཞིན་དུ་ཅང་མེད་མིན། 
།ཐམས་ཅད་༄༅། །ཀུན་གྱི་གཞི་མ་ཡིན། །ཞེས་གསུངས་སོ། །ལྟ་བ་གཅོད་འདྲལ་ཆེན་པོའི་རྒྱུད་ལས། དུས་གསུམ་གྱི་དབྱིངས་ཆེན་པོའི་ལེའུ་གཉིས་པའོ།། །།དྷ་ཏུ་རཏྣ་པྲ་ས་ར། ཡང་བཀའ་སྩལ་པ། དབྱིངས་ཉིད་ཆེན་པོ་ཞེས་བྱ་སྟེ། །དེ་ཡི་དུས་ན་འདི་ལྟར་བསྟན། །སེམས་དང་ཡིད་འགྱུ་འདོད་དང་ནི། །རིག་དང་མ་རིག་ཡེ་ཤེས་དང་། །སངས་རྒྱས་སེམས་ཅན་ལོངས་སྐུ་དང་། །བྱང་ཆུབ་སེམས་དཔའ་རྣམས་དང་སྤྲུལ་པའི་སྐུ། །ཐེག་པ་རིམ་དགུ་མུ་སྟེག་རྟག་ཆད་དང་། །དངོས་གྲུབ་ས་རྡུལ་ཙམ་མི་མངའ་འོ། །དག་དང་མ་དག་གྲུབ་དང་མ་གྲུབ་དང་། །ཡིན་མིན་ཡོད་མེད་ཀུན་གྱི་གཞི་རུ་གནས་པ་ཡིན། །སྟོང་ར་ཆེན་མོ་ཞེས་བྱའོ། །སངས་རྒྱས་མེད་པས་སྟོང་པ་འདྲ། །སེམས་ཅན་མེད་པས་སྟོང་པའི་གཞི། །སངས་རྒྱས་སེམས་ཅན་འཁོར་འདས་གཞི་ཡིན་པ། །སྟོང་དང་མི་སྟོང་ཀུན་གྱི་གཞི། །ཀུན་གཞི་དབྱིངས་ཞེས་བྱའོ། །ངོ་བོ་ཐམས་ཅད་ཀྱི་གཞི་ནི། །གསལ་བ་ཟང་ཐལ་ཆེན་པོ་ཡིན། །རང་བཞིན་སྟོང་པའི་གཞི་ཡིན་ཏེ། །ཐུགས་རྗེས་མི་འགག་པ་ཡི་གཞི། །ཡོན་ཏན་མི་འགྱུར་པ་ཡི་གཞི། །འཕྲིན་ལས་གང་ཡང་འབྱུང་བའི་གཞི། །སྲོག་གསུམ་གཅིག་ལ་ཚང་བའི་གཞི། །ཐུགས་རྗེ་རླང་ལརངབཞིནནམམཁའིགཞི། །ངོ་བོ་རིག་པའི་གཞི། །ཡོན་ཏན་འགྱུར་བའི་གཞི། །འཕྲིན་ལས་གཅོད་བྱེད་ཡིད་ཀྱི་གཞི། །ཞེས་གསུངས་སོ། 
།ལྟ་བ་གཅོད་འབྲལ་ཆེན་{page}་་༄༅། །པོའི་རྒྱུད་ལས། གཞིའི་སྤྱོད་འབྲལ་ལས་ཀྱི་བཞི་བསྟན་པའི་ལེའུ་སྟེ་བཞི་པའོ།། །།དྷ་ཏུ་ར་ཏི་པྲ་ས་ར། དེ་ནས་ཡང་བཀའ་སྩལ་པ། སྟོན་པ་རྒྱ་ཆེན་གསལ་བ་རྒྱ་ཆེན་དང་། །མི་འབྱུང་ཀུན་འབྱུང་འབྱུང་བ་ཀུན་གྱིས་ལན། །མི་གནས་དགུ་གནས་སྣང་གཞི་ཀུན་གྱིས་ལེན། །མི་སྲིད་དགུ་སྲིད་སྲིད་པ་ཀུན་གྱིས་ལེན། །དེ་ཡང་ཇི་ལྟར་ལེན་ཅེ་ན། །རི་བོང་རྭ་ཡང་རུང་ཡང་བརྡོ། །མོ་ཤམ་བུ་ནི་སྐྱེ་ཡང་བརྡོ། །ནམ་མཁའི་མེ་ཏོག་མཆོད་པ་འབུལ། །རུས་སྦལ་སྤུ་ནི་འབྲེག་ཡང་བརྡོ། །ཕ་མེད་མ་མེད་བུ་ནི་འ་་ཡང་བརྡོ། །སངས་རྒྱས་པས་ནི་དེ་ལྔའོ། །སེམས་ཅན་པས་ནི་དེ་ལྔའོ། །བདེ་གཤེགས་སྐུ་བས་དེ་ལྔའོ། །གྲིབ་མའི་འོད་ལ་ཆགས་སྡང་སྐྱེ། །སྐྱེ་བ་སྔ་མའི་དུས་ཡིན་ནོ། །རང་སྣང་གསང་འབྱུང་ངས་ངོ་ཤེས། །སྐུ་ལྔ་ཡེ་ཤེས་ཐུགས་དང་གསུང་། །ཡོན་ཏན་འཕྲིན་ལས་ལྔ་རྩེགས་ཤར། །འོད་ནི་སངས་པས་སྐུ་གསུང་རྒྱས། །རྟོགས་པ་བཞི་ལ་མངོན་འགྱུར་འོད་དང་འགྱུ་བ་ཡིད། །སངས་པ་རྒྱུ་ལྔ་ལམ་ལྔ་འོད། །རྒྱས་པ་ལྔ་རྩེགས་དགོངས་པ་ཤར། །ལྔ་པ་འགྱུ་བ་རག་པ་འོད། །གཞི་ལས་འདས་པས་སངས་རྒྱས་པ། །སྔ་རབ་འདས་པའི་སངས་རྒྱས་ཡིན། །དེ་ཡིས་ཐོག་མ་ཤེས་པས་ན། །ཐོག་མ་བཞི་ཤེས་གཏན་ཚིགས་འགོད་པ་ང་། །ང་མེད་པ་ཡི་སྔོན་རོལ་ན། །གཞི་ཤེས་བྱ་བར་འདོགས་མཁན་ང་། །ང་ཡིས་གཞི་ཤེས་སངས་རྒྱས་པས། 
ཟེར་དང་རྩལ་གྱི་ཀུན་བཟང་གིས། །སངས་རྒྱས་ཆོས་སྐུ་ཞེས་སུ་བརྗོད། །ང་ཡིས་བྱིན་བརླབས་བརྗོད་པ་ཡིས། །ཐུགས་རྗེ་སྤྲུལ་སྐུ་འབྱུང་བ་ཡིན། །མི་འཆར་དགུ་འཆར་ཐམས་ཅད་འཆར་བའི་གཞི། །ཐུགས་རྗེ་སྤྲུལ་སྐུ་བྱང་ཆུབ་སེམས་དཔའ་ཡིན། །མངོན་པར་ཤེས་པས་དུས་གསུམ་གཟིགས་པ་ཡང་། །མ་གཡེངས་དུས་ན་མཁའ་དབྱིངས་ཆེན་པོར་གཟིགས། །མར་ལྡན་འགྲོ་དྲུག་འཁྲུལ་དང་ཡར་ལྡན་འབྲས་བུ་གཟིགས། །སྐྱེ་བ་དག་ལ་སྔ་བ་རྫུས་ཏེ་འགྲོ་དྲུག་སྐྱེ་བ་གཟིགས། །རིག་དང་མ་རིག་ལས་འབྲས་འབྱུང་བར་གཟིགས། །མཚན་ཉིད་འདུལ་དང་གསང་སྔགས་འདུལ་བ་གཟིགས། །ཆོས་སྐུ་ངོ་སྤྲོད་རྩོལ་མེད་རང་གྲོལ་གཟིགས། །དེ་རྣམས་འབྲས་བུ་དུས་ཚོད་རང་ས་གཟིགས། །བ་་བས་མི་ཐུལ་འཁོར་བར་གནས་པར་གཟིགས། །དེ་ལྟར་དབྱིངས་སུ་ཤེས་པ་དེ་ལྟར་ཡིན། །དབང་པོ་ཡིད་དང་རང་རིག་མངོན་སུམ་དང་། །རྣལ་འབྱོར་མངོན་སུམ་ཚད་མས་དེ་ལྟར་གཟིགས། །ཞེས་གསུངས་སོ། །ལྟ་བ་གཅོད་འབྲལ་ཆེན་པོའི་རྒྱུད་ལས། དུས་གསུམ་གཏན་ལ་དབབ་པའི་ལེའུ་སྟེ་ལྔ་པའོ།། །།མ་ནུ་ཨུ་ཏི་ཏ་ཁྱ་སྤྲ་ས་ར། ཡང་བཀའ་སྩལ་པ། མ་རིག་སོ་མཚམས་ངོ་སྤྲད་པ། །ངོ་བོ་ངེས་ཚིག་མཚན་ཉིད་དང་། །དབྱེ་བ་དཔེ་དང་རྟགས་དོན་བསྟན་པར་བྱ། །གཞི་ལ་ཤེས་པས་ངོ་བོ་ཡིན། །འོད་ལ་ལྟོས་པས་ངེས་ཚིག་ཡིན། །མ་རིག་མཚན་ཉིད་གཟུང་འཛིན་ལ། 
།དབྱེ་བ་༄༅། །རྣམ་པ་བཞི་ཡིན་ཏེ། །ལྷན་སྐྱེས་མ་རིག་མ་ནི་གསུམ། །ཀུན་བརྟགས་མ་རིག་འོད་ལྔ་ལ། །རང་སྣང་མ་ཤེས་རྟགས་པས་སྐྱེས། །ལས་ཉིད་རྒྱུ་འབྲས་ལ་རྨོངས་པ། །ལས་ནི་རྒྱུ་བའི་རླུད་ཡིན་ནོ། །ལས་ཡུལ་རང་སྣང་འོད་ལས་སྤྱད། །འབྲས་བུ་རྒྱུ་མཐུན་དྲུག་ཏུ་སྨིན། །དེས་ན་རྨོངས་པ་མ་རིག་པ། །འགྲོ་དྲུག་འཁོར་ཞིང་རྒྱུ་དྲུག་འ་། །དེ་ཁོ་ན་ཉིད་ལས་རྨོངས་པ་ནི། ཁོ་ན་ཉིད་ནི་གཞི་ཡིན་ཏེ། །དེ་ངོ་མ་སྤྲད་པས་རྨོངས་པ། །དེས་ན་རྫུས་ཏེ་སྐྱེས་ཞེས་བྱ། །འབྱུང་བ་འདུས་ནས་ཕ་ལས་སྐྱེས། །དེ་ནི་མངལ་སྐྱེས་ཞེས་བྱ་སྟེ། །སྐྱེ་གནས་ཀུན་ལ་འཆི་བ་ཡིན། །དྲོད་གཤེར་སྐྱེ་བ་དུས་གཟུང་དཀའ། །ཐིག་ལེ་འོད་ཀྱི་ཚོམ་བུ་ལས། །སྒོང་སྐྱེས་བྱ་བ་རྫུས་དང་འདྲ། །སྐྱེ་བ་བཞི་འམ་ལྔ་ཡི་གཞི། །བཞི་ལ་མ་མཚངས་སྐྱེ་བ་མེད། །ངོ་བོ་ཐིག་ལེ་སྒོང་སྐྱེས་བཞི། །རང་བཞིན་སྟོང་པ་མངལ་སྐྱེས་བཞི། །ཐུགས་རྗེ་འགག་མེད་རྫུས་སྐྱེས་བཞི། །ངོ་བོ་གཤེར་ལས་སྐྱེ་བའི་བཞི། །ཐུགས་རྗེ་གྲོང་ལས་སྐྱེ་བའི་བཞི། །རི་བོང་རྭ་ཡིས་བརྡུངས་པ་ཡིས། །སྐྱེ་བ་ཐམས་ཅད་འཕྲིན་ལས་བཞི། །རང་བཞིན་སྟོངས་པ་ལྟ་བུ་སྟེ། །སྐྱེ་བཞིའི་རྩ་བ་མ་ཆོད་ན། །རྟག་ཏུ་རྩོལ་བ་ཚེ་ཆད་འགྱུར། །ཅེས་གསུངས་སོ། །ལྷ་བ་གཅོད་འབྲལ་ཆེན་པོའི་རྒྱུད་ལས། །མ་རིག་ཤན་དབྱེ་ངོ་སྤྲོད་པའི་སྐྱེ་བ་རྩད་གཅོད་ཀྱི་ལེའུ་སྟེ་དྲུག་པའོ།། །།ཏི་ལ་ཨེ་ཧ་སྤྲ་ས་ར་ཧ་མ་ནུ་ཏ་ར། 
།ཐོག་མ་མེད་པའི་དུས་ཉིད་ན། །སེམས་ཅན་ལུས་འདི་ཇི་ལྟར་ལེན། །མ་ནིང་རླུ་་དུ་སྐྱེ་བ་དེ། །ཐུགས་རྗེ་འགག་པ་མེད་པའི་རླུ་་། །མ་ནིང་ཐུགས་རྗེ་འགག་མེད་ཡིན། །མ་ནིང་སྣང་བར་སྐྱེ་བ་སྟེ། །མ་ནིང་རང་བཞིན་སྟོང་པ་ཡིན། །མ་ནིང་རིག་པར་སྐྱེ་བ་ཡི། །མ་ནིང་ངོ་བོ་གསལ་བ་ཡིན། །འཕྲིན་ལས་ཡིད་དུ་བཅོས་བ་སྟེ། །དེས་སྐྱེས་མ་ནིང་འཕྲིན་ལས་ཐོག་མེད་ཡིན། །ཡོན་ཏན་སྐྱེ་བའི་དུས་ཉིད་འགྱུ་བས་ཏེ། །མ་ནིང་ཡོན་ཏན་འགྱུར་མེད་ཡིན། །སྐྱེ་བ་ལྔ་ཡི་རྩ་བ་ཡིན། །དེ་མ་ཆོད་པར་གཞན་རྩད་གཅད། །ལྕགས་མཁར་མཁའ་ལ་རྡེགས་པ་འདྲ། །སྲོག་འཕྲོག་ཕྲ་སྟེ་རྒྱབ་པ་མེད། །རྐྱེན་ནི་འོད་ལྔ་རང་གིས་ཕྱེད། །དེ་དུས་སྐྱེ་ཤི་རྩ་མ་ཆོད། །ཆུ་ཆུང་ཉ་ཆེན་འཛིན་པ་འདྲ། །ལག་རྡུམ་བྲག་ལ་འཛེག་པ་འདྲ། ཡན་ལག་མེད་པ་རྐྱལ་བྱེད་འདྲ། །བྱ་ལོང་ནམ་མཁའི་མཐའ་འཚོལ་འདྲ། །ལོང་བ་ནང་ཐབ་བྱེད་པ་འདྲ། །འབྲས་བུ་འབྱུང་བ་ངས་མ་མཐོང་། །ནོར་བུ་ཆུ་དངས་ཆུ་ལ་འཕྱར་བ་ལྟར། །ཉོན་མོངས་རྙོག་མ་སྐད་ཅིག་རང་སར་གྲོལ་བ་འདི། །ཚུལ་ཆོས་ཆེ་རུ་རེ་ལ་བྱིན་ན་དབང་པོ་ཁ་འགྲོ་འོང་། ཁྲེས་རབ་དད་པ་ཡོན་ཏན་དང་དང་གུས་པར་ལྡན་སྲིད་དེ། །དེ་རྣམས་ལྡན་པའི་གང་ཟག་འཛམ་བུའི་གླིང་ན་འདུག་བ་ངས་མ་མཐོང་། །གདམ་པའི་ངོ་སྤྲོད་དངོས་སུ་སྟོན་པ་འདི། །ཕྱལ་བར་མ་གཏང་ཡུན་དུ་འཇོ་ཤེས་མཛོད། །སྲོག་དང་སྔོ་བའི་བྱང་ཆུབ་སྒྲུབ་ཟེར་ཀྱང་། 
།ལོ་འགའ་ལོན་༄༅། །ནས་དད་པ་ལྡོག་སྲིད་ཀྱིས། །ཆུ་སྲིན་གྲེ་བར་རིན་ཆེན་ཚུད་པ་ལྟར། །ཟགས་སུ་མ་གཞུག་ཁ་རུ་མ་འདོན་ཅིག །དེ་ལྟར་མ་བྱས་ཆུ་སྲིད་ཀླུ་ཡི་རྒྱལ་པོས་གསད། །དེ་དང་འདྲ་སྟེ་གཉིས་ཀ་དམྱལ་བར་འགྲོ། །དམྱལ་པ་སྒྲུབ་པའི་ངོ་སྤྲོད་འདི་མ་དགོས་པ་ངས་མ་མཐོང་། །རང་རྒྱུད་སྲིད་ཅིང་ཁ་ཕྱར་སྟོང་། །གདམ་པ་འདོད་ཅིང་འཕྲེལ་ནས་རྒྱབ་ལོག་བྱེད། །ངོ་སྤྲོད་གཞུསླ་ནས་དམྱལ་བའི་གྲོང་ཁ་འགྲིམ། །དམྱལ་དཔོན་ཆོས་ཀྱི་རྒྱལ་པོས་དེ་མ་འབྲེལ། །གཉིས་ཆར་ངན་ཏེ་སྤྲེའུ་ལ་བསྒོམས་པ་སློབ། །སྒོམ་པ་བྱེད་པ་འདྲ་ཞིང་སེམས་ཅན་གསོད། །དེས་ན་རང་ཕུང་གཞན་ནས་རླག །ཅེས་གསུངས་སོ། །ལྟ་བ་གཅོད་འདྲལ་ཆེན་པོའི་རྒྱུད་ལས། སྐྱེ་ཤི་རྩ་གཅོད་ངོ་སྤྲོད་པའི་ལེའུ་སྟེ་བདུན་པའོ།། །།དེ་ནས་ཡང་བཀའ་སྩལ་པ། མ་རིག་པ་ལས་ལུས་བླངས་ཏེ། །མ་ནི་མཁའ་དབྱིངས་ཆེན་པོ་ཡིན། །དེ་མ་ཤེས་པས་མ་རིག་པ། །མ་རིག་པ་ལ་རྒྱུ་ལྔ་སྟེ། །ཕྲ་རག་མ་རིག་རྒྱུ་ལྔའོ། །གཞི་ནི་ཞིང་དང་འདྲ་བ་དེ། ཁུ་ནི་ས་བོན་རྐྱེན་ནི་ཆུ་ལྟ་བུ། །འབྲས་བུ་དུ་མར་སྣང་བ་ལྟར། །རྐྱེན་ལྔ་སྐྱེད་དེ་བར་དོ་སྲ །ལས་དྲུག་ཚང་སྟེ་འབྲས་བུ་རྫུས་སྐྱེས་དྲུག །དེ་གཟིགས་རྒྱུ་རྐྱེན་གཞི་སྦྱར་ཏེ། །བཀྲི་དྲང་ཚུལ་དུ་ཆོས་ཀྱི་སྒོ་མོ་ཡང་། །བརྒྱད་ཁྲི་བཞི་སྟོང་གཉེན་པོར་བཤད་པ་ཙམ། །གང་ཟག་ལའང་རྣམ་པ་བཞིར་ཤེས་ཏེ། །ཆུ་ཤིང་ལྟ་བུའི་གང་ཟག་དེ་དག་དང་། 
།དངུལ་རྡོ་ལྟ་བུའི་གང་ཟག་དང་། །གསེར་གླིང་ལྟ་བུའི་གང་ཟག་དང་། །ནོར་བུ་རིན་ཆེན་མན་ཤེལ་གྱི་མེད་པའི། །གང་ཟག་རྣམ་པ་བཞི་ལ་དཔེ་དང་སྦྱར་ཏེ་བཤད། །སྙན་རྒྱུད་རྫོགས་ཆེན་རང་གིས་ངོ་སྤྲད་ནས། །དཔེར་ན་སྒྱུར་རུ་ར་ནི་རློན་པ་དེ། །ཕྱི་ནང་མེད་པར་གསལ་བས་དཔེ་ཡི་ཚད་དུ་སྐྱོལ། །དེ་བཞིན་དུ་བསྒྲུབ་མཐའ་ཕྱོགས་མེད་ལྟ་བའི་དྲས་ཐག་ཆོད་པ་ཡིས། །ཇི་ལྟར་བརྗོད་མེད་སྨྲ་བ་ཡིན་འདུག་ཅིར་བྱས་ཀྱང་། །ཐམས་ཅད་མ་ལུས་རང་སྒོ་རང་སྣང་བས། །གྲུབ་མཐའ་གཅོད་ཆེན་ཡིན་པར་བརྗོད། །ཆོས་སྐུའི་ཡང་རྩེ་ཀུན་བཟང་བྱིན་བརླབས་འདི། །སེང་གེའི་འོ་མ་རིན་ཆེན་ཕྱིལ་ཕུལ་བླུགས་པ་ལྟར། །གང་ལ་བཏང་ཡང་བདུད་རྩི་སྨན་ཆེན་ཡིན། །སྙན་རྒྱུད་རྫོགས་ཆེན་སེང་གེའི་འོ་མ་འདྲ། །རིན་ཆེན་ཕྱིལ་བུའི་གང་ཟག་ལ། །བཏབ་པ་ཙམ་གྱིས་སྐུ་གསུམ་དགོངས་པ་འཆར། །སེང་གེའི་འོ་མ་རུ་དོང་བཞོས་པ་ན། །རུ་དོང་ཆག་ནས་འོ་མ་འཐོར་བ་ཡིས། །འཛམ་བུའི་གླིང་དུ་སློབ་མ་མནར་མེད་འགྲོ། །རུ་དོང་ནང་དུ་འོ་མ་འཇོ་ལུགས་ནི། །སློབ་མ་ངན་པས་གདམ་པ་གསང་མི་ཐུབ། །མཆུ་འཁྱེར་ནས་ཀུན་ལ་སྒྲོགས་པར་བྱེད། །གདམ་པ་འཐོར་ནས་མནར་མེད་དམྱལ་བར་འགྲོ། །སློབ་དཔོན་སློབ་མ་གཉིས་ཀྱང་དམྱལ་བར་སྲེག །ཀུན་བཟང་རྡོ་རྗེ་སེམས་དཔའ་མེ་ཆེན་སྤར། །དགའ་རབ་རྡོ་རྗེ་ལ་སོགས་ཐུབ་པའི་མེ་བསྐུལ་ནས། 
།རྡོ་རྗེ་དམྱལ་ཆེན་ཐར་བའི་དུས་མེད་༄༅། །སྲེག །དེ་བས་ངོ་སྤྲོད་བསྟན་པའི་སྣོད་མེད་དོ། །ཞེས་གསུངས་སོ། །ལྟ་བ་གཅོད་འདྲལ་ཆེན་པོའི་རྒྱུད་ལས། འགྲོ་དྲུག་ལུས་དངོས་བསྟན་པ་དང་། །ཐུགས་རྗེས་སྣོད་རྟག་པའི་ལེའུ་སྟེ་བརྒྱད་པའོ།། །།མ་ཧྭ་ཡ་ན་སྤ་ན་སྤ་ན་དུ་ནེ། འགྲོ་བ་དྲུག་པོ་འདི་དག་ནི། །ལམ་དང་ལམ་གྱི་ཆ་རྐྱེན་དང་། །དེ་ལ་རྩོད་བའི་གགས་མེད་ན། །འགྲོ་དྲུག་རང་གིས་གནས་ལས་ནི། །ཐར་བའི་དུས་ནི་མི་འོང་པས ལྟ་བའི་དམར་བྱང་བཤད་པར་བྱ། །མ་རྟོགས་སེམས་ཅན་མ་རིག་པ། །དེ་ཡི་ངོ་བོ་ངེས་ཚིག་དང་། །མཚན་ཉིད་དབྱེ་བ་གོང་དཔེ་དང་། །རྣམ་པ་ལྔ་རུ་མདོར་བསྡུས་བཤད་པར་བྱ། །མ་ཧྭ་པྲ་རྙོ་དྷ་དུ། འགྲོ་དྲུག་མ་རྟོགས་ལས་ཀྱིས་ནི། །རྟག་ཏུ་འཁོར་བར་འཁྱམ་པ་ཡིན། །རྟག་ཏུ་ལྟོགས་བབ་ལྟ་བ་ཡིན། །མུ་སྟེགས་ཆད་པར་ལྟ་བ་ལོག །དེ་ཡང་ཕྱི་མེ་འདང་དེ། །རང་བཞིན་སྟོང་པ་མ་རྟོགས་ལོགས། །རིག་པས་བརྟགས་ཏེ་སྤྲིན་དང་ཆུ་སྦུ་ལྟར། །བློ་བུར་བ་ཡིས་ལུས་བླངས་ཏེ། །དྲོད་གཤེར་འདུས་པས་སེམས་སུ་སྣང་། །རྡུལ་དང་མུན་པའི་སྙིང་སྟོབས་ཀྱིས། །བློ་བུར་བ་རུ་ལུས་བླངས་ཏེ། །སྔོ་ང་མ་ཤི་ཅི་བདེར་སྤྱོད། ཁྲེ་ནས་འདིར་ཚོགས་འབྱུང་མི་སྲིད། །ཐིག་ལེ་དཀར་དམར་དྲོད་གཤེར་ལས། །ཕ་མས་བསྲུབས་ཅིང་སྦྱོར་བའི་དུས། །རྡོ་རྗེ་བྷ་ག་འཐབས་པ་ཡིན། །དེ་རླུད་སེམས་སུ་གྱུར་པ་ལས། །སེམས་ཤེས་བྱ་བློ་བུར་བ། 
།ཐ་མ་འཆི་བའི་{page}་་༄༅། །མི་ལུས་ལེན་པ་ཉིད། །དེ་ཡང་ལྟ་བ་ལོག་བས་ན། །དེ་ཡི་གཅོད་འདྲལ་འདི་ལྟ་སྟེ། །གཅིག་བུ་རྟག་ཟེར་བློ་བུར་འགྱུར། །ཅི་སྟེ་སྒྲ་ཟེར་འགག་པའི་ཕྱིར། །ཉམས་སུ་མྱོང་ནས་རྟག་ཟེར་ཉམས་མྱོང་ལུས་པས་མི་རྟག་པ། །དེ་ཡང་ལྟ་བ་ཚད་མ་མན་ཏེ་ལོག །དཔེར་ན་མ་ཡི་མངལ་ཁ་སྲ །ཕ་ཡི་ཐིག་ལེས་ས་བོན་རྒྱུ། །དེ་བཏབས་བུ་ཕོ་ལོང་བར་རིག །སྲན་འབྲས་ངན་བཏབ་བཟང་བཏབ་པས། །འབྲས་བུ་དེ་ལྟཛ་དམན་པར་རིག །ཅེས་གསུངས་སོ། །ལྟ་བ་གཅོད་འདྲལ་ཆེན་པོའི་རྒྱུད་ལས། མ་རྟོགས་ལོག་རྟོགས་ཀྱི་ལྟ་བ་བསྟན་པའི་དམར་འབྱམ་ཆེན་པོའི་ལེའུ་སྟེ། །གོང་ཐག་བསྡམ་པ་དང་ར་བར་གཞུག་པ། མཚོན་ཆས་བསྣུན་པའི་ལེའུ་སྟེ་དགུ་པའོ།། །།མ་ཧྭ་ལྭ་ན་པྲ་ས་ར། ཉན་ཐོས་ལྟ་བ་དམན་པ་ཡང་། །ཐུགས་རྗེ་འགག་མེད་མ་རྟོགས་པས། ཁྲེས་རབ་སྙིང་རྗེ་ཆུང་བ་ཡིན། །དེས་ནི་ཡེ་ཤེས་དེ་བས་ཆུང་། །དེ་ཡང་ཇི་ལྟར་ཆུང་ཞེ་ན། །མུ་སྟེགས་རྟག་པ་རྫས་ཡོད་དེ། །སོ་སོར་རྟོག་པས་བརྟགས་པ་ཡིས། །བདག་མེད་དེ་ལ་ལྟ་བ་ཟེར། །བདག་མེད་ཉམས་སུ་མ་མྱོང་ན། །མེད་བརྗེད་སུ་ལ་རྗོད་པར་བྱེད། །བརྗོད་བྱ་དེ་རང་བདག་ཏུ་སྣང་། །རྫས་ཡོད་བདག་མེད་ཁས་བླངས་ཀྱང་། །ཉམས་མྱོང་ཡུལ་མིན་ཡུལ་ནི་རྫས། །ཕྱི་རོལ་རྡུལ་ཕྲན་རྟག་པར་འདོད། །ཉམས་སུ་མ་མྱོང་རྟག་པར་ནི། །མྱོང་ན་སེམས་རྟག་འདུས་བྱས་འགྱུར། 
།ཅེས་གསུངས་སོ། །ཉན་ཐོས་ཀྱི་ལྟ་བ་གཅོད་འབྲལ་གྱི་ལེའུ་སྟེ་བཅུ་པའོ།། །།དེ་ནས་ཡང་བཀའ་སྩལ་བ། རང་རྒྱལ་ལྟ་བ་ཆུང་བ་ཡང་། །རང་གི་ཐུགས་རྗེ་མ་རྟོགས་ཏེ། །འཛིན་པ་ཙམ་ཅིག་ཡོད་པ་ལས། །ཕྱི་རོལ་རྡུལ་ཕྲན་སྒྱུ་མ་ཙམ། །ཕུང་པོ་བདག་མེད་ས་རུ་འདོད། །དེ་ཡང་འཛིན་པ་རྟག་ཅེ་ན། །ཉམས་སུ་མྱོང་ན་རྟག་པ་ཉམས། །མ་མྱོང་རྟག་ཅེས་གང་ལ་སྲིད། །ཅེས་གསུངས་སོ། །ཐེག་པ་ཆེན་པོ་སེམས་ཙམ་གྱིས། །རྣམ་པ་བདེན་དང་བརྫུན་པར་འདོད། །ངོ་བོ་གསལ་བ་མ་རྟོགས་པས། །རྣམ་པ་བརྫུན་པ་ཡིན་པས་ན། །བླ་མའི་གདམ་ངག་རྣམ་པ་ཡིན། །དེ་བརྫུན་ཕྱིར་ན་དགོས་པ་མེད། །རྣམ་པ་བདེན་པར་འདོད་པ་ནི། །བདེན་པ་ཉམས་སུ་མ་མྱོང་ཕྱིར། །བདེན་པ་འདུ་བྱས་ཅེས་སངས་རྒྱས་སོ། །རང་རྒྱལ་དང་སེམས་ཙམ་པའི་ལྟ་བའི་གཅོད་འབྲལ་གྱི་ལེའུ་སྟེ་བཅུ་གཅིག་པའོ།། །།དེ་ནས་ཡང་དག་བཤད་བྱ་བ། །བྱང་ཆུབ་སེམས་དཔའ་ཀུན་བཟང་གིས། །རང་བཞིན་རྟོགས་པའི་དོན་མ་རྟོགས། །ཆོས་མེད་སྒྱུ་མར་འདོད་པ་དང་། །ཡེ་ཤེས་སྒྱུ་མར་འདོད་པ་ནི། །ཉམས་སུ་མ་མྱོང་ཅི་ཡིས་ཤེས། །མྱོང་ནས་ཡེ་ཤེས་འགྱུར་བའི་ཕྱིར། །ཡེ་ཤེས་དེ་ལ་དགོངས་པ་མེད། །སྒྱུ་མས་སྒྱུ་མ་བསླུ་པ་དང་། །སྒྱུ་མ་སྐད་ཅིག་སྐྱེ་འགག་པས། །འབྲས་བུ་སྐྱེ་འགག་ཅན་དུ་འགྱུར། །རང་བཞིན་སྟོང་པར་མ་རྟོགས་པས། །ཆོས་རྣམས་སྟོང་པར་འདོད་པ་ནི། 
།དེ་ཡང་ཆང་ཆད་གོལ་བས་༄༅། །ལྟ་བ་ངན། སྟོང་ཉིད་ཉམས་སུ་མ་མྱོང་ན།གཏན་ལ་ཕབ་ལ་དགོས་པ་མེད། །མྱོང་ན་བློ་ཡིན་དམ་བཅའ་ཉམས། །དོན་དམ་ཀུན་རྫོབ་འདོད་པ་ནི། །དོན་དམ་བློ་བུར་མ་གྲུབ་པས། །བྱ་བ་ཐམས་ཅད་དོན་མེད་འགྱུར། །ཀུན་རྫོབ་སྣང་བ་འདུ་བྱས་ཡིན། །འབྲེལ་མེད་ཆོས་སྤྱད་དོན་མེད་དོ། །འབྲེལ་ཡོད་གང་དང་འབྲེལ་ཀྱང་ནི། །མི་དགོས་དགོས་མེད་སྐྱོན་དུ་འགྱུར། །ཅེས་གསུངས་སོ། །རྒྱུའི་ལྟ་བའི་སྤྱོད་འབྲལ་ཆེན་པོའི་ལེའུ་སྟེ་བཅུ་གཉིས་པའོ།། །།དེ་ནས་ཡང་དག་བཤད་བྱ་བ། །བྱང་ཆུབ་སེམས་དཔའ་ཆེན་པོ་ཉོན། །ངོ་བོ་རང་བཞིན་ཐུགས་རྗེ་མ་རྟོགས་ཏེ། །ལྟ་བ་ཆོས་ཉིད་ཀློང་ཡིན་ལ། །རིགས་གསུམ་མགོན་པོ་སྒྲུབ་པར་བྱེད། །རྗེ་དང་བྲན་ཡིན་ཟེར་གྱིས་བསྒྲུབ། །ཆོས་ཉིད་ལྟ་བར་མ་རྟོགས་སོ། །མི་ཚེ་གྲངས་བདུན་རྗེ་འབངས་བསྒྲུབས། །དེ་ཡང་ལྟ་བ་དམན་པ་སྟེ། །ཆོས་ཉིད་ཟབ་མོ་ཉམས་མྱོང་ན། །ཆོས་ཉིད་ལྟ་བ་འདུ་བྱས་འགྱུར། །མ་མྱོང་ཤེས་པར་མི་འགྱུར་རོ། །རྗེ་དང་འབངས་སུ་བསྒྲུབ་ཟེར་ན། །ཉམས་སུ་མ་མྱོང་རྗེ་འབངས་གང་། །མྱོངས་ན་མྱོང་བྱ་སེམས་སུ་གོཅིག །རྗེ་དང་འབངས་ཞེས་གང་ལ་བྱ། །རྗེ་གཤེགས་དུས་ན་འབངས་འདས་ཏེ། །ངན་པ་ལས་ཏེ་བཟང་པོ་སོང་། །ངོ་བསྲུངས་མཆོད་པ་སུ་ལ་ཕན། །འབྲས་བུ་མཐར་མ་ཕྱིན་ཏེ་བཟང་ངན་སྣང་། །ཆོས་ཉིད་བཟང་ངན་མེད་ཟེར་ན། 
།རྗེ་འབངས་སྒོམ་པ་དགོས་པ་མེད། །སེམས་ཀྱི་རྣམ་སྤྲུལ་ཡིན་ཅེ་ན། །རྣམ་པ་རིག་གསུམ་བཅོ་ལྔ་པ། །ཆོས་ཉིད་དུ་མར་འགྲོ་བར་འགྱུར། །མི་འགྱུར་རྣམ་པ་ག་ལ་སྒྲུབ། །གྲུབ་ན་གཅིག་པོ་དམ་བཅའ་ཉམས། །དོན་དམ་རྟོགས་པའི་བྱིན་རླབས་ཀྱིས། །ཀུན་རྫོབ་ལྷ་ཡི་སྐུ་རུ་འདོད། །རྒྱལ་བའི་སྐུ་དང་དོན་དམ་གཉིས། །གཅིག་གི་ཐ་དད་འབྲེལ་མ་འབྲེལ། །ལྷ་རུ་གཅིག་ན་འདུས་བྱས་འགྱུར། །དོན་དམ་གཅིག་ཕྱིར་ལྷ་སྣང་འགག །ཐ་དད་བྱིན་རླབས་དམ་བཅའ་ཉམས། །ཉམས་སུ་དོན་དམ་མ་མྱོང་ན། །བྱིན་རླབས་འབྱུང་ཞེས་ཅི་ལ་བྱ། །མྱོངས་ན་དོན་དམ་བློ་བུར་བ། །སྐྲུན་དང་གྲོགས་པོ་ལྟར་སྣང་ཟེར། །གྲོགས་པོ་འགག་པས་བདག་མི་འགག །འགགས་ན་གྲོགས་དང་བདག་ཉིད་གཅིག །མི་འགག་ལྷ་སྐྱེད་མཆོད་ཕུལ་བས། །དོན་དམ་རྟོགས་པར་ག་ལ་འགྱུར། །རྟོགས་ན་ལྷ་ནི་ཀུན་རྫོབ་ལ། །དོན་དམ་འདུས་མ་བྱས་པའི་ཕྱིར། །ལྷ་བསྐྱེད་མཆོད་པ་བློ་བུར་འགྱུར། །ཞེས་གསུངས་སོ། །ལྟ་བ་གཅོད་འབྲལ་ཆེན་པོའི་དམར་བྱང་སེང་ཁྱིམ་གྱི་རྒྱུད་ལས། རང་སྣང་འཁྲུལ་པ་ཕྱི་པར་བསྟན་པའི་ལེའུ་སྟེ་བཅུ་གསུམ་པའོ།། །།ཆོས་ཉིད་དོན་དམ་ནམ་མཁའི་ངང་ཉིད་ལ། །སྐྱེ་བ་མེད་པའི་ཆོས་ཉིད་ལས་སྐྱེ་བའི། །ཆོ་འཕྲུལ་རིགས་ལྔ་ལ་སོགས་འཁྲུལ་པར་འདོད། །དེ་ཡང་འཕྲིན་ལས་མ་རྟོགས་ཏེ། །ཆོས་ཉིད་སྐྱེ་བ་མེད་ཟེར་བས། །སྐྱེ་བའི་ཆོ་འཕྲུལ་དམ་བཅའ་ཉམས། 
།སྐྱེ་བ་ཉམས་སུ་མྱོང་༄༅། །བ་ན། །ཡེ་ཤེས་ལྷ་ཉིད་འདུས་བྱས་འགྱུར། །མ་མྱོང་སྐྱེ་ཞེས་ག་ལ་བྱ། །སྐྱེས་པ་འགག་ཕྱིར་སྐུ་མདོག་འགག །སྐྱེས་པ་འདུས་བྱས་ཡིན་པའི་ཕྱིར། །མ་མྱོང་སྐྱེ་བ་སུ་ཡིས་ཤེས། །དོན་དམ་མི་སྐྱེ་ཞེས་སྨྲ་ན། །ཉམས་སུ་མྱོང་སྟེ་མི་སྐྱེ་འམ། །མྱོང་བ་སྐྱེས་ནས་འདུག་པའི་ཕྱིར། །སྐྱེ་བ་མེད་ཅེས་ཇི་ལྟར་བརྗོད། །མ་མྱོང་མི་སྐྱེ་ཅི་ཡིས་ཤེས། །ལུང་དང་རིགས་པས་ཤེས་ཞེ་ན། །རིག་པ་ནམ་མཁའ་ལྟར་ཟེར་ན། །ནམ་མཁའ་སྐྱེ་བ་མེད་པས་ཏེ། །སྐུ་ཚོགས་གང་ལ་སྐྱེ་བར་འགྱུར། །སྐྱེ་ན་སྐྱེ་མེད་དམ་བཅའ་ཉམས། །སྐྱེ་བ་མེད་ལས་སྐྱེ་ཟེར་ན། །རང་གིས་ཚིག་གིས་གསལ་བར་འབྱུང་། །སྐྱེས་པ་ལས་ཀྱང་བུ་སྐྱེ་བར་འགྱུར་རོ། །ཞེས་གསུངས་སོ། །སྒྱུ་མའི་ལྟ་བ་གཅོད་འབྲལ་གྱི་ལེའུ་སྟེ་བཅུ་བཞི་པའོ།། །།དེ་ནས་ཡང་དག་བཤད་བྱ་བ། །རང་གིས་རིགས་པ་རྟོགས་པ་ཡིས། །དབྱིངས་དང་ཡེ་ཤེས་གཉིས་མེད་དེ། །སྐུ་དང་ཡེ་ཤེས་སྐུར་སྣང་ངོ། །ཆོ་ག་གསུམ་དང་དཀྱིལ་འཁོར་གྱི་བྱིན་བརླབས་ལས་འབྱུང་ཞེ་ན། །དེ་ཡང་ལྟ་བ་ངན་པ་སྟེ། །ཆོས་གསུམ་གཞི་ནི་མ་རྟོགས་པས། །དེ་ལ་རིག་པའི་ཡེ་ཤེས་གཅིག་ཉིད་དེ། །དགུ་རུ་སྣང་ཟེར་རང་ཚིག་འགལ། །དབྱིངས་དང་ཡེ་ཤེས་གཉིས་མེད་ཕྱིར། །དགུ་རུ་སྣང་བས་དམ་ཆ་ཉམས། །ཡང་སྐུ་དགུ་རུ་ཡེ་ཤེས་པའི། །ཉམས་སུ་མྱོང་ངམ་མ་མྱོང་ཞེས། །མ་མྱོང་དགུ་རུ་ཅི་ཡིས་ཤེས། 
།མྱོང་ན་གཉིས་མེད་དམ་བཅའ་ཉམས། །ཞེས་གསུངས་སོ། །སེམས་ཉིད་སྐྱེ་བ་མེད་ཟེར་ནས། །རོལ་བ་མཚན་ཉིད་གཉིས་མེད་ཟེར། །བློ་ཉིད་ངོ་བོ་རང་གྲོལ་སྨྲ། །སེམས་ལ་སྐྱེ་བ་མེད་པ་དེ། །ཉམས་སུ་མ་མྱོང་ཅི་ཡིས་ཤེས། །མྱོང་ན་མྱོང་མཁན་བློ་ཡིན་ཕྱིར། །སྐྱེ་བ་མེད་པའི་དམ་བཅའ་ཉམས། །རོལ་བ་འགག་མེད་སྨྲ་ཞེ་ན། །རང་གི་ཚིག་གིས་གསལ་བ་འབྱུང་། །མཚན་ཉིད་གཉིས་སུ་མེད་ཅེ་ན། །གཉིས་མེད་ཉམས་སུ་མྱོང་མ་མྱོང་། །མ་མྱོང་གཉིས་མེད་སུ་ཡིས་ཤེས། །མྱོང་ན་གཉིས་མེད་དམ་བཅའ་ཉམས། །ངོ་བོ་བློ་གྲོལ་ཞེས་སྨྲ་ན། །སྐྱེ་མེད་གྲོལ་ལམ་སྐྱེ་ཡོད་གྲོལ། །སྐྱེ་མེད་གྲོལ་ན་སྐྱེ་ཡོད་ཐལ། །སྐྱེ་ཡོད་གྲོལ་ན་དམ་བཅའ་ཉམས་པར་འགྱུར། །མི་སྡེགས་པ་ཡིས་ཀ་བདེན་བཞི། །དམ་པའི་མཐོ་བཞི་ཤེས་པར་བྱ། །དབུ་པའི་གདུང་ཆེན་རྣམ་པ་བཞི། །ཀ་ནས་དག་ཅེས་སྨྲ་བ་དེ། །རྟོགས་ཏེ་དག་གམ་མ་རྟོགས་དག །མ་རྟོགས་པ་རུ་སུ་ཡིས་ཤེས། །རྟོགས་པ་ལམ་ཡིན་དམ་བཅའ་ཉམས། །ལྷུན་གྱི་གྲུབ་ཅེས་སྨྲ་བ་ན། །སངས་རྒྱས་དག་ཏུ་གྲུབ་མ་གྲུབ། །ཡེ་ཤེས་གྲུབ་དགོས་རང་ཚིག་འགལ། །ངེས་མེད་འབྲས་བུ་ངོ་ལོག་འགྱུར། །མི་འགྱུར་རང་གི་དམ་བཅའ་ཉམས། །མ་རིག་མི་རིག་དུས་མེད་དེ། །རྒྱུན་ཐོས་བསམ་དོན་མེད་པར་འགྱུར། །སྐད་ཅིག་བློ་བུར་མི་རྟག་འདུས་བྱས་པས། །དགོས་པ་མེད་པའི་སྐྱོན་དུ་འགྱུར། །དབུབ་པའི་གདུང་བཞི་ཞེས་བྱའོ། །བསྡེག་པའི་མཚོན་ནི་ཕྱོགས་རེ་