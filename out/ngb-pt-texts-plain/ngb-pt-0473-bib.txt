{page}༄༅། །ལ་རིན་ཆེན་སྦུབས་ཤར་བ། །རྒྱ་མཚོ་དངས་པའི་ཏིང་ངེ་འཛིན། །དེ་ཡི་སྙིང་པོར་རང་རིག་ལྷུན་གྲུབ་པ། །ཡིད་བཞིན་ནོར་བུའི་དགོངས་པའོ། །རྩོལ་བ་མི་བྱ་ཡེ་བྲལ་ལྷུག་པར་གཞག །དེ་ལ་གཉེན་པོས་བཅོས་ཤིང་དགག་དུ་མེད། །བྱང་ཆུབ་ལམ་གྱི་སྒྲོན་མའོ། །དེ་ལྟར་རྟོགས་ཤིང་དེ་ལ་སྤྱོད་པ་དེ། །ནམ་ཞིག་ཡེ་ཤེས་སྦུབས་སུ་འཕོ་དུས་སུ། །གཅིག་འགགས་པས་སུ་འཁྲུལ་པ་རང་ལོག་ཏུ་འགྱུར། །ལྡོག་ཚུལ་བཞི་ཡིས་འཁྲུལ་པ་ཕྲ་རགས་སངས། །རྟགས་རྣམས་རིམ་འབྱུང་གདམས་པ་དྲན་པར་བྱ། །ཆོས་ཚུལ་ལྔ་ཡིས་སྐུ་དང་ཡེ་ཤེས་རྒྱས། །ལྷུན་གྲུབ་མངོན་གྱུར་འདས་པའི་ཆོས་ལྔར་བཞུགས། །མངོན་ཤེས་དྲུག་རྫོགས་རྣམ་ཀུན་མཁྱེན་པ་འཆར། །ཡེ་ཤེས་དྲུག་ལས་སྤྲུལ་པའི་འོད་ཟེར་འཕྲོ། །བུམ་ནང་མར་མེ་བུམ་ཆགས་བྲལ་བ་བཞིན། །བག་ཆགས་སྦྲུབས་ཀྱི་བུམ་ནང་ན། །རང་རིག་མར་མེ་གནས་པ་དེ། །དབུགས་དང་བྲལ་བས་མངོན་གྱུར་ཏེ། །གཅིག་སྐྱེས་པས་སུ་འཇུག་པ་རང་ས་སྣང་། །ཡེ་སངས་རྒྱས་པས་ཡང་སངས་རྒྱས། །གཅིག་གནས་པས་སུ་དུས་ཚོད་རྒྱལ་ས་ཟིན། །སྟོང་པ་རིག་པའི་སྙིང་པོ་ཅན། །ལྷུན་གྲུབ་ཡེ་ཤེས་ཁ་མིག་ཅན། །སྐུ་ལས་འདས་པའི་ཡེ་ཤེས་ཡིན། །རིག་པ་ཤེས་རབ་སྙིང་པོ་ཅན། །ལོངས་སྐུ་ཤེས་རབ་ཁ་མིག་ཅན། །ཡིད་ལས་འདས་པའི་ཤེས་རབ་ཡིན། ཁྲེས་རབ་ཐུགས་རྗེའི་སྙིང་པོ་ཅན། 
།སྤྲུལ་སྐུ་འོད་ཀྱི་ཁ་མིག་ཅན། །ཆོས་ལས་འདས་པའི་སངས་རྒྱས་ཡིན། །ཐུགས་རྗེ་ཡེ་ཤེས་སྙིང་པོ་ཅན། །སྤྲུལ་སྐུ་ལྔ་ཡི་མཁྱེན་པ་ཡིན། །འབྱུང་བ་ལས་འདས་པའི་རང་གདངས་ཏེ། །ཆོས་ཉིད་ཀློང་ན་མཐིང་ཁ་གསལ། །མཐིང་ཁའི་ཀློང་ན་བཞི་པོ་འཁྱིལ། །དེ་ཡི་སྙིང་པོ་རང་གནས་པས། །རིན་པོ་ཆེ་ཡི་སྦུབས་ཡིན་ནོ། །རང་སྣང་ཡེ་ཤེས་མ་འགགས་པ། །སྟོང་པ་ཡེ་ཤེས་སྙིང་པོ་ཅན། །ཚིག་ལས་འདས་པའི་རང་སྣང་ཡིན། །ཡང་དག་མྱ་ངན་འདས་པའི་འོད། །རྡོ་རྗེའི་གདན་ལ་ཡང་སངས་རྒྱས། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དགོངས་པ་མི་འགྱུར་བའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། གྲོལ་ལུགས་འབྲས་བུ་དང་བཅས་པ་བསྟན་པའི་ལེའུ་སྟེ་བཅུ་པའོ།། །།རྟོགས་ཤིང་ཉམས་སུ་བླངས་པས་སངས་ཇི་ལྟར་རྒྱས་པའི་སྐབས་གསུམ་པའོ།། །།དེ་ནས་སངས་རྒྱས་རྡོ་རྗེ་འཆང་གིས་རྒྱུད་ཡོངས་སུ་གཏད་པ་འདི་གསུངས་སོ། །ཨེ་མཧོ་འདུས་པའི་ཚོགས། །མ་བྱུང་འབྱུང་བར་མི་འགྱུར་བའི། །རྨད་དུ་བྱུང་བའི་རྒྱུད་ཆེན་འདིས། ཁུ།བ་མཐའི་མུན་པ་རབ་སེལ་བ། །རྡོ་རྗེ་གསང་བའི་གཏན་ཚིགས་ཀྱིས། ཁྲེས་བྱའི་མེ་ལོང་ཡེ་ཤེས་མར་མེ་ཆེན་པོའི་རྒྱུད་ཅེས་ཟུངས་ཤིག བག་ཆགས་ཀྱི་སྦུབས་ན་རང་རིག་པའི་ཡེ་ཤེས་ལ་སྐུ་དང་ཡེ་ཤེས་མ་བཙལ་བར་ལྷུན་གྱིས་གྲུབ་པར་སྟོན་པས། 
ཡིད་བཞིན་ནོར་བུ་རིན་པོ་ཆེའི་རྒྱུད་ཅེས་ཟུངས་ཤིག༄༅། །བཙལ་རྩོལ་སྒྲུབ་ལས་འདས་པའི་ལམ་འབྲས་བུ་དང་བཅས་པ་སྟོན་པས། ཡེ་ཤེས་རང་གྲོལ་ཆེན་པོའི་རྒྱུད་ཅེས་ཟུངས་ཤིག སྒྲོན་མ་རྣམ་པ་གསུམ་ལས་བརྒྱད་དུ་ཕྱེ་ནས་སྟོན་པས། སྒྲོན་མ་རྣམ་པར་བཀོད་པའི་རྒྱུད་ཅེས་ཟུངས་ཤིག རྒྱུད་ཐམས་ཅད་ཀྱི་དགོངས་པ་གཅིག་ཏུ་བསྡུས་ན་སངས་རྒྱས་ཀྱིས་ན་གནས་ལུགས་སྟོན་པས། ཉག་གཅིག་དགོངས་པ་འདུས་པ་སངས་རྒྱས་པའི་རྒྱུད་ཆེན་པོ་ཞེས་ཟུངས་ཤིག ཐེག་པ་བརྒྱད་ཀྱི་བློའི་རྟོག་པས་མ་བསླད་པས་གནས་ལུགས་བཞུགས་ཚུལ་སྟོན་པས། སངས་རྒྱས་ཀྱི་དགོངས་པ་མ་བཅོས་ཇི་བཞིན་པའི་དོན། ལྟ་བ་ནམ་མཁའ་ཁྱབ་པའི་ཡེ་ཤེས། རུས་སྦལ་གབ་པའི་རྒྱུད་ཅེས་ཟུངས་ཤིག ཅེས་གདམས་སོ། །དེ་ནས་རྡོ་རྗེ་སེམས་དཔས་མ་བཞེངས་པའི་གདན་ལས་བཞེངས་ནས། ཕྱག་ལན་གསུམ་བཙལ། བསྐོར་བ་ལན་གསུམ་མཛད་ནས། དེ་དེ་བཞིན་དུ་གཟུང་ཞིང་བཅང་བར་བགྱིའོ། །རིག་པ་འཛིན་པ་རྣམས་དེ་དེ་བཞིན་དུ་བྱོས་ཤིག ཅེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། རྒྱུད་ཡོངས་སུ་གཏད་པའི་ལེའུ་སྟེ་བཅུ་གཅིག་པའོ།། །།སངས་རྒྱས་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ཅེས་བྱ་བ་རིན་པོ་ཆེ་གཏེར་གྱི་སྙིང་པོ་རྫོགས་སོ།། 
།།༄༅། །རྒྱ་གར་སྐད་དུ། རཏྣ་སྲུརུ་ཙནྟྲ་ ཀུ་ཊ་ཏནྟྲ། བོད་སྐད་དུ། རིན་པོ་ཆེ་ཉི་ཟླ་བརྩེགས་པའི་རྒྱུད། ཀ་དག་རྣལ་མ་ལ་ཕྱག་འཚལ་ལོ། །འདི་སྐད་བདག་མེད་ཅི་ཡང་མ་ཐོས བསམ་བརྗོད་བློ་ཡིས་ཡུལ་དུ་མ་གྱུར་ཏེ། དུས་མཐའ་མེད་པའི་ཡིད་མེད་བློ་འདས་ཆེན་པོའི་དུས་ན། ཐོག་མ་གཞི་ཡི་ཀློང་། ཆོས་ཉིད་ཀྱི་མཁའ། དབྱིངས་ཀྱི་ཀློང་། ཀ་དག་སྙིང་པོ་སྐྱེ་བ་མེད་པའི་དཀྱིལ་འཁོར། རིན་པོ་ཆེ་གསལ་དག་འོད་ཀྱི་དཀྱིལ་འཁོར། འོད་སྣ་ཚོགས་འཕྲོ་བའི་མདངས། རིན་པོ་ཆེའི་འོད་ལྔ་ལས་གྲུབ་པའི་གཞལ་ཁང་ན། སྔོན་ཐོག་སྤྱི་ཕུད་ཀྱི་སངས་རྒྱས་དམ་པ་གཞི་ཡི་སྟོན་པ་འོད་མི་འགྱུར་བ་བཞུགས་སོ། །སྟོན་པའི་དྲུང་ན་གནས་པའི་འཁོར་ཡང་འདི་ལྟ་སྟེ། འབྱུང་བ་ལྔའི་འཁོར་དང་། དངས་མ་ལྔའི་འཁོར་དང་། རླུང་ལྔའི་འཁོར་དང་། འོད་ལྔའི་འཁོར་དང་། རྩལ་ལྔའི་འཁོར་དང་། ཟེར་ལྔའི་འཁོར་དང་། མདངས་ལྔའི་འཁོར་དང་།སྣང་ཚུལ་ལྔའི་འཁོར་དང་། དམ་པ་དང་པོའི་འཁོར་རོ། །བསྟན་པ་ཐིག་ལེ་ཁོང་གསལ་གསང་བའི་ཉི་མའོ། །དུས་ནི་དུས་ཀྱི་མཐའ་སྟོང་པའོ། །དེ་ཡི་རྗེས་འཇུག་སྟོན་པའི་འཁོར་ནི། སྟོན་པའི་རྒྱལ་པོ་སྔོན་ཐོག་ཀ་དག་གི་སངས་རྒྱས་ཀྱིས། གནས་ཀྱི་རྒྱལ་པོ་འོད་གསལ་ཆོས་ཉིད་དུ། ། འཁོར་གྱི་རྒྱལ་བ་ཀུན་རིག་འཁྲུལ་རྗེ་ལ། །སྟོན་པའི་རྒྱལ་པོས་ཐིག་ལེ་སྤྱི་བརྟོལ་བཤད། ། དུས་ཀྱི་རྒྱལ་པོ་མི་འབྲལ་ཆེན་པོའི་དུས། 
།དེ་༄༅། །ཡི་གདུང་འཚོ་ཕུན་སུམ་ཚོགས་པ་ལྔ་ནི། ། སྟོན་པའི་རྒྱལ་པོ་གསང་བདག་ཆེན་པོ་ལ། །འཁོར་གྱི་རྒྱལ་པོ་ཁྱེའུ་ལྔ་ཡིས་བསྐོར། །བསྟན་པའི་རྒྱལ་པོ་ཉི་ཟླ་བརྩེགས་པས་ཆོས་ཉིད་དབྱིངས་སུ་བཤད།ཆོས་ཉིད་དབྱིངས་སྐྱེ་བ་མེད་པའི་དུས། །སྡུད་པ་པོ་ནི་ཀུན་རིག་ཁྱེ་ཆུང་ངོ་། །ཞེས་གསུངས་སོ། །རིན་པོ་ཆེ་ཉི་ཟླ་བརྩེགས་པའི་རྒྱུད་ལས། གླེང་གཞི་ཕུན་སུམ་ཚོགས་པའི་ལེའུ་སྟེ་དང་པོའོ།། །།དེ་ནས་ཀུན་རིག་ཁྱེ་ཆུང་གིས། སྔོན་ཐོག་སྤྱི་ཕུད་སངས་རྒྱས་ལ། །ཕུན་སུམ་ཚོགས་པའི་དོན་ནི་དེ་ལྟར་ན། །ཐོག་མ་དང་པོ་ཇི་ལྟར་གནས། །རླུད་ལྔ་འབྱུང་ལྔ་ཇི་ལྟར་འཁྲུལ། །འོད་གསལ་ཡན་ལག་ཇི་ལྟར་གྲོལ། །ཐིག་ལེ་རང་བཞིན་ཇི་ལྟར་གནས། །ཡེ་ཤེས་ཟང་ཐལ་ཇི་ལྟར་འཆར། །གདམས་པའི་གནད་ནི་གང་གིས་བསྟན། །གསང་སྔགས་བརྡ་ཡིས་ཇི་ལྟར་བསྟན། །ཐིག་ལེ་སྤྱི་བརྟོལ་ལྟ་བུ་གང་གིས་རྟོགས། །བྱར་མེད་བློ་འདས་ཇི་ལྟར་ཨ་ཡིན། །མིང་མེད་མཐའ་སྟོང་ཇི་ལྟར་གོ །ཡང་ཏི་ཉི་ཟླའི་སྙིང་པོ་སྲ །ཐེག་པ་རིམ་དགུ་ཇི་ལྟར་རྫོགས། ། རྫོགས་ཆེན་ཡང་ཏི་ཡོ་ག་ཡིས། །མ་བསྒྲུབས་འབྲས་བུ་ཇི་ལྟར་ཐོབ། །སྟོན་པས་འཁོར་ལ་བཀའ་སྩོལ་ཅིག །ཅེས་ཞུས་སོ། །ཉི་ཟླ་བརྩེགས་པའི་རྒྱུད་ལས། འཁོར་གྱིས་གླེང་སླང་བའི་ལེའུ་སྟེ་གཉིས་པའོ།། །།ཨ་ཐ་ཨསྙོ་ཡ་མུ་ཧུ་ལ་མ། དེ་ནས་ཀུན་རིག་ཁྱེ་ཆུང་གིས། །སྟོན་པ་གསང་བདག་ཆེན་པོ་ལ། 
ཐོག་མ་དངཔོ་ཇི་ལྟར་གནས། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཐོག་མ་གཞི་ལ་མིངམེད་ཀྱང་། །འཁོར་གྱི་རྟོག་པ་གསལ་ཕྱིར་བཤད། །ཡེ་མེད་གཏིངམེད་གསོངས་ཀྱང་མེད། །གཞིམེད་གཞི་ཡི་གནས་ལུགས་ཏེ། ། དངོས་མེད་རླུ་་མེད་འགྱུར་ཡང་མེད། །སྤངསམེད་རྒྱས་མེད་སྐུ་ཡང་མེད། །འཁྲུལ་མེད་སེམས་མེད་རིག་པ་མེད། །འཁོར་མེད་ལྟུང་མེད་འགྲོ་དྲུག་སེམསཅན་མེད། །བདགམེད་གནས་མེད་ཕྱོགས་རིས་མེད། །མཐའ་མེདདབུས་མེད་ཕྱོགས་མཚམས་ཁ་དོག་མེད། ། ཐོག་མ་གཞི་ཡི་གནས་ལུགས་ཏེ། །དངོས་མེད་ཡུལ་མེད་ཅང་ཀྱང་མེད། །ཅང་མེད་དངོས་མེད་ཐ་སྙད་མེད། །ཐོག་མ་ཐ་མ་མེདཔ་སྟེ།མིང་མེད་མཚོན་དུཅི་ཡང་མེད། །ཅེས་གསུངས་སོ། །ཉི་ཟླ་བརྩེགས་པའི་རྒྱུདལས། །གཞི་བསྟན་པའི་ལེའུ་སྟེ་གསུམ་པའོ།། །།དེ་ནས་ཀུན་རིག་འཕྲུལ་རྗེ་ཡིས། །སྔོན་ཐོགསྤྱི་ཕུད་སངས་རྒྱས་ལ། །རླུང་ལྔ་འབྱུང་ལྔ་ཇི་ལྟར་འཕྲུལ། །ཞེས་ཞུས་པདང་། སྟོན་པས་འཁོར་ལ་བཀའ་སྩལ་པ། ཐོག་མ་ཅི་ཡང་མེད་པ་ལ། །ཐ་མ་ཅིར་ཀྱང་རྣམ་པར་འཁྲུལ། །དེ་ལྟརའཁྲུལ་པའི་རྒྱུ་རྐྱེན་ཀྱང། །ཀུན་གཞིས་གཞིབྱས་རླུད་ལྔས་འཁྲུལ་རྒྱུབྱས། །འབྱུང་ལྔས་དུས་བྱས་འོད་ལྔས་རྐྱེན་བྱས་ནས། །རྩལ་ལྔ་མ་འགགས་ཟེར་ལྔ་ཤེས་པར་འཁྲུལ། ཁྲེས་པའི་ངོ་བོ་སྟོང་པ་གསལ་བ་ལས། 
།ངོ་ཤེས་འགྱུར་མེད་ཀློང་འགྱུར་སྙིང་པོགཞི་དང་༄༅། །ཕྲད། །རང་དངས་རང་གྲོལ་ཐོག་མར་ཡེ་སངས་རྒྱས། །རང་བཞིན་ངོ་བོ་ཐུགས་རྗེ་ལས། །མཆོག་གི་དང་པོ་སྐུ་གསུམ་འཆང་། །ཞེས་གསུངས་སོ། །ཤེས་པས་གནས་པའི་དོན་མ་རིག །ཡིད་འགྱུ་རིག་མྱོང་སེམས་སུ་གསལ། ། གསལ་བའི་འོད་ལ་མིན་སྣང་ཤར། །རིག་པ་འོག་རླུད་ལངས་པས་འཁོར་སྒོར་ཚུད། །མ་རིག་འཁྲུལ་རྒྱུ་འགྱུ་བས་རྐྱེན་བྱས་ནས། །མུན་པས་བར་བཅད་དུག་གསུམ་ཞབྲུལ་པར་སྨིན། །དུག་ལྔས་གཞི་བྱས་མངལ་སྒོས་རྐྱེན་བྱས་ནས། ཁྲ་ཁྲག་གཟུགས་སོགས་དངོས་པོའི་ཆོས་རྣམས་འཁྲུལ། །ཕྱི་ནང་སྣོད་བཅུད་གླིང་བཞི་རི་རབ་དང་། །སྣང་སྲིད་སྐྱེ་འགྲོ་ཉོན་མོངས་བརྒྱད་ཁྲི་སྟོང་། །དེ་ལ་འཁྲུལ་པ་བརྩིས་ན་བརྗོད་མི་ལང་། །ཞེས་གསུངས་སོ། །ཉི་ཟླ་བརྩེགས་པའི་རྒྱུད་ལས། ཞབྲུལ་པ་བསྟན་པའི་ལེའུ་སྟེ་བཞི་པའོ།། །།དེ་ནས་ཀུན་རིག་འཕྲུལ་རྗེ་ཡིས། །སྔོན་ཐོག་སྤྱི་ཕུད་སངས་རྒྱས་ལ། །འོད་གསལ་ཡན་ལག་ཇི་ལྟར་གྲོལ། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །རླུད་སོགས་ཡན་ལག་འཁྲུལ་པ་རྣམས། །རང་གྲོལ་རང་སངས་སྙིང་པོའི་ཀློང་། །རླུད་ལ་འགྱུར་མེད་ལྔ་ཡི་ཀློང་དུ་གྲོལ། །འབྱུང་ལྔ་གཡོ་མེད་སྙིང་པོའི་ཀློང་དུ་གྲོལ། །འོད་ལྔའི་རྐྱེན་མེད་ཀ་དག་ཀློང་དུ་གྲོལ། །ཟེར་ལྔ་རང་དངས་ཆོས་ཉིད་ཀློང་དུ་གྲོལ། ་ས་པའི་སྣང་ཚུལ་དངས་མ་ལྔ་རུ་གྲོལ། 
།རང་བཞིན་ངོ་བོ་ཐུགས་རྗེ་སྐུ་གསུང་ཐུགས་སུ་གྲོལ། །ཡིད་འཁོར་རྣམ་གསུམ་དཀྱིལ་འཁོར་གསུམ་དུ་གྲོལ། །སྟོང་པའི་ཀློང་ནས་ཡིད་རིག་སེམས་བློ་རྣམས། །རང་བྱུང་རང་གྲོལ་སྟོང་ཉིད་ཀློང་དུ་གྲོལ། །སྟོན་པ་ཀུན་འབྱུང་སྟོང་པར་གྲོལ། །མེད་ལ་སྣ་ཚོགས་མེད་པར་གྲོལ། །ཅང་མེད་ཅིར་སྣང་སྣང་ཙམ་ཉིད་ན་གྲོལ། །ཐོལ་བྱུང་ངང་དངས་བྱུང་སར་གྲོལ། །ཝལ་བྱུང་དྲན་རྟོག་སྙིང་པོར་གྲོལ། །གཏི་མུག་ཀ་དག་ཆེན་པོར་གྲོལ། །མ་རིག་ཡེ་ཤེས་ཆེན་པོར་གྲོལ། །དུག་གསུམ་སངས་རྒྱས་སྐུ་གསུམ་གྲོལ། །དུག་ལྔ་སྐུ་ལྔ་ཉིད་དུ་ གྲོལ། །ཕྱི་ནང་ཡུལ་སེམས་གཉིས་སུ་མེད་པ་གྲོལ། །སྣང་སྲིད་སྣོད་བཅ་ཀ་དག་ཆེན་པོར་གྲོལ། །ལུས་ངག་ཡིད་གསུམ་སྐུ་གསུམ་ཉིད་དུ་གྲོལ། །སྟོང་གསུམ་སྟོང་གི་འཇིག་རྟེན་ཁམས་འདི་རྣམས། །ཀ་དག་འོད་གསལ་ཐིག་ལེ་གསང་བའི་ལམ ཟང་ཐལ་ཆེན་པོ་མུ་མཐའ་ཡས་པ་སྟེ། །རང་སངས་རང་དངས་རང་གྲོལ་གཏིང་མཐའ་ཡས། །ཐིག་ལེ་སྤྱི་བརྟོལ་ཆེན་པོར་རང་གྲོལ་ལོ། །གྲོལ་བ་ཐར་པ་རྣམ་གྲོལ་ལུས། །བག་ཆགས་བཅས་ནས་གཏིང་ནས་གྲོལ། །ཞེས་གསུངས་སོ། །རིན་པོ་ཆེ་ཉི་ཟླ་བརྩེགས་པའི་རྒྱུད་ལས། རླང་ལྔ་འབྱུང་རྩལ་ཟེར་ཡན་ལག་ཐམས་ཅད་སྙིང་པོ་ཀ་ནས་དག་པའི་ཀློང་དུ་གྲོལ་བར་བསྟན་པའི་ལེའུ་སྟེ་ལྔ་པའོ།། །།དེ་ནས་ཀུན་རིག་ཁྱེ་ཆུང་གིས། །སྔོན་ཐོག་སྤྱི་ཕུད་སངས་རྒྱས་ལ། །ཐིག་ལེའི་རང་བཞིན་ཇི་ལྟར་གནས། 
།ཞེས་༄༅། །ཞུས་པ་དང་། སྟོན་པས་འཁོར་ལ་བཀའ་སྩལ་པ། ། ཐིག་ལེ་གང་ཡིན་སྙིང་པོ་ཡིན། །ཐིག་ལེའི་རང་བཞིན་སེམས་ཉིད་ཡིན། །ཐིག་ལེའི་ངོ་བོ་ཆོས་སྐུ་ཡིན། །ཐིག་ལེའི་སྣང་ཚུལ་འོད་གསལ་ཡིན། །ཐིག་ལེའི་འབྲས་བུ་རང་དག་ཡིན། ། ཐིག་ལེའི་ལས་ནི་རང་གྲོལ་ཡིན། །ཐིག་ནི་འགྱུར་བ་མེད་པ་ཡིན། །ལེ་ནི་རྒྱ་ཆད་མེད་པ་ཡིན། །ཐིག་ནི་རྒྱུ་རྐྱེན་མེད་པ་ཡིན། །ལེ་ནི་འཕོ་འགྱུར་མེད་པ་ཡིན། །ཐིག་ནི་སྐྱེ་མེད་ཀ་དག་ཡིན། །ལེ་ནི་དངོས་མེད་ཟང་ཀ་ཡིན། །ཐིག་ནི་རྣལ་མ་སོ་མ་ཡིན། །ལེ་ནི་བྱར་མེད་བློ་འདས་ཡིན། །ཐིག་ནི་ཐིག་ལེ་སྦྱི་བརྟོལ་ཡིན། །ལེ་ནི་ཡེ་ཤེས་གཏིང་རྫོགས་ཡིན། །ཐིག་ནི་ཐིག་ལེ་ཁོང་གསལ་ཡིན། །ལེ་ནི་ཡེ་ཤེས་གསང་ལམ་ཡིན། །ཐིག་ནི་གསང་བའི་ཕོ་བྲང་ཡིན། །ལེ་ནི་ཡེ་ཤེས་འབྱུང་གནས་ཡིན། །ཀ་དག་འོད་གསལ་དཀྱིལ་འཁོར་ནས། །ཐིག་ལེ་གསང་བའི་ཉི་ཤར་བས། །མ་རིག་སྒྲིབ་གཡོགས་གཏན་ནས་སངས། །ཞེས་ གསུངས་སོ། །ཉི་ཟླ་བརྩེགས་པའི་རྒྱུད་ལས། ཐིག་ལེའི་རང་བཞིན་བསྟན་པའི་ལེའུ་སྟེ་དྲུག་པའོ།། །།དེ་ནས་ཀུན་རིག་ཁྱེ་ཆུང་གིས། །སྔོན་ཐོག་སྤྱི་ཕུད་སངས་རྒྱས་ལ། །ཡེ་ཤེསཟང་ཐལ་ཇི་ལྟར་འཆར། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཡེ་ཤེས་ཟང་ཐལ་འཆར་ལུགས་ནི། །གཏི་མུག་རང་སངས་ཡེ་ཤེས་ཐལ་འཆར་བ་ཡིན། 
།མ་རིག་ཀ་དག་ཡེ་ཤེས་ཟང་ཐལ་འཆར། །དུས་གསུམ་ཀ་དག་ཡེ་ཤེས་ཟང་ཐལ་འཆར། །ཉོན་མོངས་ཀ་དག་ཡེ་ཤེས་ཟང་ཐལ་ཡིན། །རྣམ་རྟོག་ཀ་དག་ཡེ་ཤེས་ཟང་ཐལ་ཡིན། །ཡུལ་སེམས་ཀ་དག་ཡེ་ཤེས་ཟང་ཐལ་ཡིན། །གཟུང་འཛིན་ཀ་དག་ཡེ་ཤེས་ཟང་ཐལ་ཡིན། །ཕུང་པོ་ལྔ་དག་ཡེ་ཤེས་ཟང་ཐལ་ཡིན། །རྣམ་ཤེས་ཚོགས་བརྒྱད་ཡེ་ཤེས་ཟང་ཐལ་ཡིན། །དབང་པོ་ལྔ་དག་ཡེ་ཤེས་ཟང་ཐལ་ཡིན། །སྒོ་ལྔ་གསལ་དག་ཡེ་ཤེས་ཟང་ཐལ་ཡིན། །ཡུལ་ལྔ་རང་གྲོལ་ཡེ་ཤེས་ཟང་ཐལ་ཡིན། །རིག་ཡིད་མི་འགྱུར་ཡེ་ཤེས་ཟང་ཐལ་ཡིན། །འགྱུས་ཀྱང་ངང་དངས་ཡེ་ཤེས་ཟང་ཐལ་ཡིན། །རྣམ་རྟོག་རང་གྲོལ་ཡེ་ཤེས་ཟང་ཐལ་ཡིན། །ཉོན་མོངས་རང་བརླག་ཡེ་ཤེས་ཟང་ཐལ་ཡིན། །སྣང་སྲིད་འཁོར་འདས་ཡེ་ཤེས་ཟང་ཐལ་ཡིན། །ཉོན་མོངས་བརྒྱད་ཁྲི་བཞི་སྟོང་རང་གྲོལ་ཟང་ཐལ་ཡིན། །ཆོས་སྡེ་བརྒྱད་ཁྲི་བཞི་སྟོང་ཡེ་ཤེས་ཟང་ཐལ་ཡིན། །འགྱུས་ཚད་རིག་ཚད་རང་བརླག་ཡེ་ཤེས་ཟང་ཐལ་ཡིན། །མནོས་ཚད་བསམས་ཚད་རང་གྲོལ་ཡེ་ཤེས་ཟང་ཐལ་ལོ། །ཕྱེ་ཚད་བརྟག་ཚད་ཡེ་ཤེས་ཟང་ཐལ་ལོ། །བློ་བརྟགས་ཆོས་རྣམས་རིལ་པོར་ཀ་དག་ཡེ་ཤེས་ཟང་ཐལ་ལོ། །ཞེས་གསུངས་སོ། །རིན་པོ་ཆེ་ཉི་ཟླ་བརྩེགས་པའི་རྒྱུད་ལས། ཡེ་ཤེས་ཟང་ཐལ་བསྟན་པའི་ལེའུ་སྟེ་བདུན་པའོ།། །། དེ་ནས་ཀུན་རིག་ཁྱེ་ཆུང་གིས། །སྔོན་ཐོག་སྤྱི་ཕུད་སྟོན་པ་ལ། །གདམས་པའི་གནད་ནི་ཇི་ལྟར་བསྟན། 
།ཞེས་གསུངས་༄༅། །སོ། །སྟོན་པས་འཁོར་ལ་བཀའ་སྩལ་པ། །གདམས་པ་གནད་ཀྱི་མན་ངག་བསྟན། །ཀུན་རིག་ཁྱེ་ཆུང་ཐུགས་ལ་ཆོངས། །གདམས་པའི་མན་ངག་འདི་ཡིན་ནོ། །སྙིང་པོ་ཀ་དག་འདི་ཡིན་ནོ། །སྙིང་པོ་ཀ་དག་འོད་གསལ་ཆོས་ཉིད་ཀློང་། །ཐིག་ལེ་ཡང་གསང་ཉི་མ་ཤར། །བག་ཆགས་སྒྲིབ་གཡོགས་གཏན་ནས་བརླག །ཐིག་ལེ་མཐོང་བརྟོལ་གསལ་ལམ་ཕྱེད། །ཐིག་ལེ་ཁོང་གསལ་དོན་རྟོགས་པས། །ཅི་ཡང་མི་བརྟག་གཟའ་གཏད་མེད། །གང་ཡང་མི་སྒོམ་མཐའ་སྟོང་གཏིང་མཐའ་ཡས། །ཅི་ལའང་མི་སྤྱོད་རྣམ་གཞག་དལ་བར་སྡོད། །གང་ལའང་མི་ཞེན་མི་སྤྱོད་རང་སར་གྲོལ། །སུ་ལའང་མི་རེ་འདི་ཀ་རང་དུ་གྲོལ། །རེ་དོགས་བྱར་མེད་རང་ལ་ཡེ་ནས་གྲུབ། །ཅེས་གསུངས་སོ། །རིན་པོ་ཆེ་ཉི་ཟླ་བརྩེགས་པའི་རྒྱུད་ལས། གདམས་པའི་གནད་བསྟན་པའི་ལེའུ་སྟེ་བརྒྱད་པའོ།། །།དེ་ནས་ཀུན་རིག་ཁྱེ་ཆུང་གིས། །སྔོན་ཐོག་སྤྱི་ཕུད་སྟོན་པ་ལ། །གསང་སྔགས་བརྡ་ཡིས་ཇི་ལྟར་བསྟན། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཨ་ཏི་བརྡ་ཡི་སྒོ་ནས་བསྟན། །འཁོར་རྣམས་གུས་པས་བརྡ་གནད་ཟུང་། །ཞེས་གསུངས་པ་དང་། མཐའ་མེད་གཏིང་མཐའ་ཡས་པའི་ཕོ་བྲང་ན། །སྤྱི་ཕུད་ཁྲི་རྗེ་གཙུགས་བསྟན་བྱ་བ་བཞུགས་སོ། ། འཁོར་བློན་པོ་ཀུན་སྤྱོད་བྱ་བྱེད་ཅན་བྱ་བས་བསྐོར་རོ། །རིག་པ་ཐང་རྒྱལ་ཀུན་འཕྱོ་མགོ་རླུད་ལངས། 
།ཞེས་གསུངས་སོ། །སྟོང་གསལ་མཐའ་སྟོང་གི་ལྷ་ཁང་ན། ལྷ་མངའ་བདག་རླུ་་ལྷ་ན་བུན་གྱི་ཞྭ་ཅན་བྱ་བ་བཞུགས་སོ། །འཁོར་རླུ་་པོའི་རྟ་ལ་ང་བདག་གི་མི་ཞོན་པས་བསྐོར། །བྱ་བཙལ་འཁོར་ལོ་བསྐོར་ཞིང་སྟོང་ཁམས་རྗེས་ཀྱི་འགེངས། །ཞེས་གསུངས་སོ། །ལ་པོ་ཆེ་ཡི་ལ་ཁའི་རྩེ་ལ་བཙལ་གྱི་ཁ་ན་མཐོན་པོ་གཅིག་འདུག་པས་ཕར་འགྲོ་ཚུར་ལྡོག་ཁོ་རང་ལ་རག །ཅེས་གསུངས་སོ། །ཐོག་མ་སྤྱིས་བརྡའོ། །ཀ་དག་དང་ཡེ་ཤེས་བརྡར་བསྟན་པ་ཉི་ཟླ་ཁ་སྦྱོར་གྱི་ལྷ་ཁང་ན། རིན་པོ་ཆེ་ཤེལ་གྱི་སྐུ་གཅིག་འོད་དཀར་ལམ་ལ་བཞུགས་སོ། །ཀ་དག་མཚོན་པའི་བརྡའོ། །རིན་པོ་ཆེ་སྣང་གསལ་འོད་ཀྱི་དཀྱིལ་འཁོར་ན། འཇའ་ཚོན་གསལ་བའི་ཁྲི་སྟེངས་ན། རིགས་ལྔ་གསལ་དག་དངས་མ་ལྔ་ཡི་ཁ་དོག་ལྔ་བཞུགས་སོ། །འོད་གསལ་ངང་དངས་མཚོན་པའི་བརྡའོ། །མཁའ་ཀློང་རྣམ་དག་ཆོས་ཉིད་ཀྱི་ཕོ་བྲང་ན། རྒྱལ་པོ་སྤྱི་ཕུད་བྱ་བ་ལ། ཇོ་མོ་གསལ་བའི་འོད་འབར་མ་དང་། བུ་རང་དངས་པའི་ཁྱེ་ཆུང་དང་། བཟའ་མི་གསུམ་པོ་དེ་དུས་གསུམ་དུ་མི་འབྲལ་བའི་རྒྱས་ཐེབས་སོ། །སྟོང་པ། གསལ་བ། དབྱེར་མེད་མཚོན་པའི་བརྡའོ། །ཨེ་མ་ངོ་མཚར་རྨད་བྱུང་ཆོས། ཀྱེ། ཀུན་རིག་གསལ་བའི་ཁྱེ་ཆུང་ལགས། །གཡས་སུ་མཚོན་པའི་འཁོར་ལོ་བསྒོར། ། གཡོན་དུ་ཉི་ཟླའི་སྒྲོན་མ་ཐོགས། །རིན་ཆེན་ཐུགས་ལས་ཆོངས་ལ་བཅུད་ཀྱི་ཉིང་ཁུ་འཐུང་། 
།སྟོང་པའི་རྩ་བ་ཕྱུང་ལ་ཤིང་ཐོག་འབྲས་བུ་༄༅། །ཟོ། །ནམ་མཁའ་གོས་སུ་གྱོན། ས་གཞི་གདན་དུ་ཐིངས། རྒྱ་མཚོའི་ཀློང་དུ་ཉོལ། འཇའ་ཚོན་མ་གོལ་ཚུགས། རླུང་པོ་འོག་ཏུ་ཆུག སྤྲེའུ་ལག་པས་གཟུང་། ཀྱེ་མ་ ་ཀུན་རིག་འཕྲུལ་གྱི་རྗེ། །འཁོར་འདས་གཉིས་ཀྱི་སོ་མཚམས་ལྟོས། །མ་རིག་ཡེ་ཤེས་རྩ་བ་ལྟོས། །སངས་རྒྱས་སེམས་གྱེས་མདོ་ལྟོས། །སྣང་སྲིད་ཞབྲུལ་སྣང་འཁྲུལ་ཚུལ་ལྟོས། །འགྲོ་དྲུག་སེམས་ཅན་སྡུག་བསྔལ་ལྟོས། །སྔ་མའི་སེམས་ཅན་གར་སོང་ལྟོས། །ད་ལྟའི་སེམས་ཅན་གར་འགྲོ་ལྟོས། །ཀྱེ་མ་སེམས་ཅན་ངན་རྟོག་ཅན། །རང་ལ་རང་གི་དབང་འདུག་གམ། །ཡུན་རིང་མགྲོན་པོ་ཐག་རིང་འགྲོ། །རྒྱགས་པྱེ་གནས་ཁང་གང་ན་བདོག །མགྲོན་པོ་སྐྱེལ་མེད་འཇིགས་པར་འགྲོ། །ལམ་འཕྲང་སྐྱེལ་མ་གང་ནས་ཚོལ། །ཀྱེ་ཁམས་གསུམ་འཁོར་བའི་སེམས་ཅན་རྣམས། དུག་མ་འཐུང་། རང་མ་བསླུ། སེམས་གྲོང་རྒྱུན་མ་གཞུག རིག་པ་ཁ་ཡན་དུ་མ་གཏང་། ཡུལ་དང་། རྫས་དང་། འཁོར་ལ་མ་ཆགས། རང་མ་གྲོལ་བར་གཞན་ལ་མ་སྟོན། ཀྱེ་མ་འཆིང་བར་མ་བྱེད་མདུད་པ་ཁྲོལ། ། ཆགས་པ་མ་ཆེ་མཚོ་མོ་སྐོམས། །ཞེ་སྡང་མ་ཆེ་མེ་འབར་སོད། །ང་རྒྱལ་མ་ཆེ་རང་ཆེ་ཆོག ། ཕྲག་དོག་མ་ཆེ་རྫ་ཀློང་བརྟོལ། །ཉོན་མོངས་མ་ཆེ་ཕྱགས་མས་ཐོབ། །རྣམ་རྟོག་མ་ཆེ་རྟོག་མེད་སྤྱོད། །དྲུ་བར་མ་ཞུགས་འདམ་ནས་ཐ་ན། །རྒྱ་རུ་མ་ཆུང་ལྕགས་སྒྲོག་ཁྲོལ། ཀྱེ་མ། འགྲོ་དྲུག་མ་འགྲོ་འཁོར་སྒོ་སྡོམས། 
།རེ་བ་མ་གོན་མུན་པ་སོལ། །བར་མ་དོ་རུ་དགྲ་ལ་སེམས་མ་བསྐུར་ཅིག །ཀྱེ་མ་ཀུན་རིག་འཕྲུལ་གྱི་རྗེ། །བར་དོ་ཆེན་པོ་འདི་ལ་སྐྱེས་སམ། དྲན་ནམ། ཤེས་སམ། གནས་སམ། རྩ་བ་ཕྱིན་ནམ། རྩད་ནས་ཆོད་དམ། ལོངས་སམ། ཤར་རམ། ནུབ་བམ། སད་དམ། རླག་གམ། མཐའ་སྟོངས་སམ། ཟད་དམ། སངས་སམ། ཞིའམ། གྲོལ་ལམ། ཡུལ་ཕྱིན་ནམ། རྩ་བ་ཆོད་དམ། ཕུགས་སུ་སྐྱོལ་ལམ། གླེབ་སར་སླེབས་སམ། ཕྱིར་མི་ལྡོག་པའི་སངས་རྒྱས་ཐེབས་སམ། ཉི་མ་ཤར་རམ། མུན་པ་སངས་སམ། ཁྲ་དང་སྤྲེའུ་སོད་དམ། ཕག་དང་ཁྱིའི་སྙིང་ཕྱུང་ངམ། གཅིག་སོད་དམ། གཉིས་ཡུལ་ཕྱིན་ནམ། གསུམ་གྱི་སྐེ་གཅད་དམ། གསུམ་རང་ལ་སྐྱེད་དམ། ཨོ་ཧེ་ཧོ་ཨང་བྷ་ཀྟ་རི་མ། ཨེ་མ་ཀུན་རིག་ཁྱེ་ཆུང་འཁོར། །ནམ་མཁའི་དབྱིངས་སུ་ཉོལ་ལ་རྒྱ་མཚོའི་ཁྲེགས་ཆོད་ཀྱིས། རྒྱ་མཚོའི་ཀློང་དུ་སྡོད་ལ་ནོར་བུ་རིན་ཆེན་ཆོངས། །རླུད་པོ་སྟོང་ལ་ནོན་ལ་འཇའ་ཚོན་རྒྱལ་མཚན་གྱིས། ཁྱུང་ལ་ཞོན་ལ་གླང་པོ་ཁྲིད། །སེང་གེ་ཞོན་ལ་སྟག་མོ་ཁྲིད། །ནོར་གྱི་མཆོག་འཚོ་བཅུད་ཀྱི་བདུད་རྩི་འཐུངས། །ཟས་ཀྱི་བྲོ་ག་མྱོང་ལ་སྔོན་གྱི་གནས་སུ་སོ། །མུན་སྣང་གོ་ཕྱེ་གསལ་བའི་རྒྱས་ཐོབ་ཅིག །ཅེས་གསུངས་སོ། །ཉི་ཟླ་བརྩེགས་པའི་རྒྱུད་ལས། གསང་སྔགས་བརྡས་བསྟན་པའི་ལེའུ་སྟེ་དགུ་པའོ།། །།དེ་ནས་ཀུན་རིག་ཁྱེ་ཆུང་གིས། །ཐིག་ལེ་སྤྱི་བརྟོལ་གང་གིས་རྟོགས། །ཞེས་ཞུས་པ་དང་། 
སྟོན་༄༅། །པས་འཁོར་ལ་བཀའ་སྩལ་པ། ། ཐིག་ལེ་སྤྱི་བརྟོལ་རྟོགས་ཐབས་ལ། །བྱ་བཙལ་ཞེ་འདོད་བློ་ཡི་ཆོས་ཀྱིས་མི་རྟོགས་ཏེ། ། བྱར་མེད་རང་གྲོལ་གཞག་པས་རྟོགས། །ལྟ་སྒོམ་སྤྱོད་འབྲས་སྒྲུབ་པས་མི་རྟོགས་ཏེ། ། གཏད་མེད་བསམ་མེད་བྱར་མེད་རེ་མེད་རྟོགས། །སྐྱེ་མེད་ཀ་དག་བྱར་མེད་བློ་ལས་འདས། །དེ་ཡིས་ཐིག་ལེ་སྤྱི་བརྟོལ་རྟོགས། །ཐིག་ལེ་སྤྱི་བརྟོལ་རྟོགས་ཐབས་ནི། །བྱ་བ་ཐམས་ཅད་གཏང་ལ་ནི། །བྱར་མེད་ལྷུག་པར་གཞག་པས་ཆོག །ཆོས་རྣམས་བློ་ཡིས་གཏང་ན་ནི། ། གྲུབ་མཐའི་ཞེ་འདོད་མེད་པར་གཞག །དེ་ཡིས་ཐིག་ལེ་སྤྱི་བརྟོལ་རྟོགས། །ཐིག་ལེ་སྤྱི་བརྟོལ་རྟོགས་ཐབས་ནི། །བསམ་སྒོམ་ཅི་ཡང་མི་བྱ་སྟེ། བསམ་མེད་གློང་དུ་ཉལ་བས་ཆོག །ལྟ་བ་ཡེངས་མེད་སྐྱེ་བ་མེད། །ཆོས་རྣམས་སྐྱེ་མེད་རྟོགས་པས་ལྟ་རྒྱུ་མེད། །ཀ་དག་དངོས་མེད་རྟོགས་པས་སྒོམ་པ་མེད། །མ་བཅོས་རྣལ་མ་རྟོགས་པས་སྤྱོད་པ་མེད། །བློ་འདས་རང་གནས་རྟོགས་པས་འབྲས་བུ་མེད། །དེ་ཡིས་ཐིག་ལེ་སྤྱི་བརྟོལ་རྟོགས། །ཐིག་ནི་སྙིང་པོ་ཆོས་ཉིད་སྐུ། །ལེ་ནི་འོད་གསལ་ཀ་དག་ཡིན། །སྤྱི་བརྟོལ་སྙིང་པོ་ཀློང་བརྟོལ་ལོ། ། དེ་ཕྱིར་ཐིག་ལེ་སྤྱི་བརྟོལ་ཡིན། །ཐིག་ནི་སྐྱེ་མེད་སྙིང་པོ་ཡིན། །ལེ་ནི་འོད་གསལ་འགག་པ་མེད། །སྤྱི་བརྟོལ་ཆོས་རྣམས་སྤྱི་བརྟོལ་ལོ། །ཐིག་ནི་ཡང་དག་ངེས་པ་ཡིན། །ལེ་ནི་དོན་དམ་འགྱུར་བ་མེད། 
།སྤྱི་ནི་ཐེག་པ་ཐམས་ཅད་ཡོངས་ཀྱི་སྤྱི། །བརྟོལ་ནི་དེ་རྣམས་ལྟ་སྒོམ་ཕུགས་སུ་བརྟོལ། །དེ་ཕྱིར་ཐིག་ལེ་སྤྱི་བརྟོལ་ཡིན། །ཞེས་གསུངས་སོ། །ཉི་ཟླ་བརྩེགས་པའི་རྒྱུད་ལས། ཐིག་ལེ་སྤྱི་བརྟོལ་བསྟན་པའི་ལེའུ་སྟེ་བཅུ་པའོ།། །།དེ་ནས་ཀུན་རིག་ཁྱེ་ཆུང་གིས། །སྔོན་ཐོག་སྤྱི་ཕུད་སྟོན་པ་ལ། །བྱར་མེད་བློ་འདས་ཇི་ལྷར་ཡིན། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། བྱར་མེད་བློ་འདས་ཡིན་རྒྱུ་ཅང་མེད་དེ། །འཁོར་གྱི་རྟོག་པ་གསལ་ཕྱིར་རེ་ཞིག་བཤད། །མ་བཅོས་ཡོངས་རྫོགས་ཆོས་ཉིད་ཀློང་དཀྱིལ་ནས། །ཡན་ལག་རྩལ་གྱི་ཤེས་པ་ཇི་སྙེད་ལ། །མི་འགྱུར་མི་སྤྱོད་མི་ཆགས་བྱར་མེད་བློ་ལས་འདས། །མི་ཟླ་མི་སྒོམ་མི་སྤྱོད་བྲལ་མེད་བློ་ལས་འདས། །མི་སྒྲུབ་མི་རྩོལ་མི་སྦྱོང་བྱར་མེད་བློ་ལས་འདས། །མི་བགྲོད་མི་སྐྱོད་བྱར་མེད་བློ་ལས་འདས། །མི་ཚོལ་མི་རྙེད་བྱར་མེད་བློ་ལས་འདས། །མི་ལྟུང་མི་རྟོགས་རང་སངས་བློ་ལས་འདས། །ལྟ་ཡིན་ལྟ་ཡིན་བློ་ལས་འདས། །སྒོམ་གྱིན་སྒོམ་གྱིན་བློ་ལས་འདས། །སྤྱོད་ཅིང་སྤྱོད་ཅིང་བློ་ལས་འདས། །སྒྲུབ་ཀྱིན་སྒྲུབ་ཀྱིན་བློ་ལས་འདས། །དེ་རྣམས་བློ་བརྟག་བླ་དགས་རྟོགས་པ་ཡིན། །རྟོག་པའི་ཆོས་ཀྱིས་སངས་མི་རྒྱལ་གྲོལ་མི་ཐོབ། །བློ་འདས་ཇི་ལྟར་ཡིན་ཞེ་ན། །བྱར་མེད་བློ་འདས་མྱོང་ཆོས་མེད། །བྱར་མེད་བློ་འདས་བློ་བརྟགས་མེད། །བློ་འདས་ཉིད་ལ་གྲུབ་མཐའ་མེད། །བྱར་མེད་ངང་ལ་གྲུབ་པ་མེད། 
།བློ་འདས་ཉིད་ལ་ཐ་སྙད་༄༅། །གྲོལ། །བློ་འདས་ཉིད་ལ་འདོད་རློམ་མེད། །བྱར་མེད་ཉིད་ལ་ཆོས་རྣམས་མེད། །བྱར་མེད་ཉིད་ལ་ལུས་ངག་ཡིད་ཀྱི་རྩོལ་སྒྲུབ་མེད། །བློ་འདས་དོན་གྱི་ངོ་བོ་ནི། །སྙིང་པོ་ཆོས་ཉིད་ཡང་དག་ངེས་པའོ། །ཐིག་ལེ་གསང་ཁོང་གསལ་ཏི་རྟོགས་སོ། །མུ་མེད་མིང་མེད་མཐའ་སྟོངས་སོ། །སྙིང་པོ་ཆོས་སྐུ་གནས་ལུགས་གཤིས་ཀྱི་འདུག་ཚུལ་ཡིན། །སྐྱེ་མེད་ཀ་དག་དངོས་མེད་ཟང་ཀ་ཡིན། །མ་བཅོས་རྣལ་མ་རང་འཁྲུངས་མ་ཡིན་སོ་མ་ལྷུག་པའོ། །དེ་ཁོ་ན་ཡིན་པའོ། །ངེས་པ་ཡང་དག་བདག་མེད་ཐིག་ལེ་སྤྱི་བརྟོལ་ཡིན། །ཡེ་ཤེས་གཏིང་རྫོགས་རྣམ་པར་རྟོག་མེད་ཡིན། ། བརྗོད་མེད་མཚོན་མེད་ཡེ་ནས་ཡེ་དག་ཡིན། །ཡེ་གསལ་ཡེ་གྲུབ་ཡེ་རྫོགས་ཡེ་ཟིན་ཡེ་དང་ཡེ་སངས་རྒྱས། །ཡེ་གྲོལ་ཡེ་རྒྱས་ཡེ་ཐོབ་བོ། །ཡེ་སྟོང་ཡེ་བྱུང་ཡེ་ནས་གྲོལ། །ཡེ་མེད་སྣ་ཚོགས་རང་གྲོལ་ལོ། །ཡེ་སངས་ཡེ་རྒྱས་ཡེ་བྱང་ཡེ་ཆུབ་བོ། །སྟོང་པ་ཀུན་འབྱུང་འཛིན་པ་རང་གྲོལ་ལོ། །ཡེ་ཤེས་ཟང་ཐལ་ཐིག་ལེ་ཁོང་གསལ་ལོ། །སྐྱེ་མེད་ཀ་དག་དངོས་མེད་ཟང་ཐལ་བྱར་མེད་བློ་འདས་སྔ་མ་དེ་ཉིད་དོ། །ཅང་མེད་ཅིར་སྣང་སྣང་ས་ཉིད་དུ་གྲོལ། །ཞེས་གསུངས་སོ། །བློ་འདས་རང་གི་ངོ་བོ་ནི། །ཐིག་ལེ་ཆེན་པོ་ཡི་གེ་མེད། །རྣམ་པ་ཀུན་ལྡན་རྣམ་པ་མེད། །དཔེ་མེད་བླ་མེད་དངོས་མེད་དོ། །དངོས་མེད་གཏད་མེད་བསམ་བརླག་པོ། ། ཅོལ་མེད་དོན་ཆུང་མཐའ་སྟོངས་སོ། 
།གཏིང་མེད་ཕྲེད་མེད་འགྱུར་མེད་པའོ། །རྡུལ་མེད་དྲི་མེད་ཀ་དག་ཡིན། །བཀའ་མེད་དྲི་མེད་ཀ་དག་ཡིན། །མུན་མེད་སྒྲིབ་མེད་བག་ཆགས་མེད། །རྩིས་གདབ་བཅས་བཅོས་འདོད་རློམ་མེད། །དེ་ཡིས་བྱར་མེད་བློ་འདས་རྟོགས། །ལྟར་མེད་སྒོམ་མེད་སྤྱོད་དུ་མེད། །དེ་ཡང་བྱར་མེད་བློ་འདས་རྟོགས། །རིག་པ་རང་གྲོལ་དྲན་སེམས་རྣམ་རྟོག་སངས། །དེ་ཡིས་བྱར་མེད་བློ་འདས་རྟོགས། །བློ་འདས་ཉིད་ལ་སེམས་མེད་སངས་རྒྱས་མེད། །ཐེག་པ་དགུ་ཡི་རྟགས་གྲུབ་རྟོགས། །བྱང་མེད་ཆུབ་མེད་སྐུ་ལྔའི་རིགས་ལྔ་མེད། །བློ་འདས་དོན་གྱི་ངོ་བོ་ནི། །སེམས་ལ་ཡུལ་མེད་དེ། །དབྱེ་གསལ་བཅས་བཅོས་རྩིས་གདབ་འདོད་རློམ་མེད་པའོ། །ཞེ་འདོད་དང་དགག་སྒྲུབ་སྤོང་ལེན་མེད་པའོ། །རིག་པ་ལ་མཐའ་དབུས་མུ་ལས་གྲོལ་ཏེ་ཆོས་ཉིད་བློ་འདས་དེ། བསམ་དུ་མེད་ཅིང་དམིགས་པའི་ཡུལ་ལས་འདས་ཏེ། བློ་ལས་གྲོལ་ཞིང་བརྗོད་དུ་མེད། །མཚོན་པའི་ཡུལ་དུ་མ་གྱུར་པས། །བློ་བརྟགས་ཐེག་པ་རིམ་དགུའི་ཆོས་མཐའ་དག་ལས་གྲོལ་ཏེ། བསམ་མེད་བརྗོད་བློའི་ཡུལ་དུ་མ་གྱུར་ཏེ། །དམིགས་པའི་སྤྱོད་ཡུལ་མཐའ་དག་ལས་གྲོ་བའོ། ། དེང་སྡོད་བྱར་མེད་བློ་འདས་ཆེན་པོར་རང་གྲོལ་ཞིང་གྱུར་ཏོ། །བློ་བརྟགས་དོན་ལ་འདོད་རློམ་བརྩིས་གདབ་བྱ་བཙལ་མེད། །ཅེས་གསུངས་སོ། །རིན་པོ་ཆེ་ཉི་ཟླ་བརྩེགས་པའི་རྒྱུད་ལས། 
བྱར་་བློ་འདས་ཡིན་ཚུལ་བཤད་པའི་ལེའུ་སྟེ་༄༅། །བཅུ་གཅིག་པའོ།། །།དེ་ནས་ཀུན་རིག་ཁྱེ་ཆུང་གིས། །སྔོན་ཐོག་སྤྱི་ཕུད་སངས་རྒྱས་ལ། །མིང་མེད་མཐའ་སྟོངས་ཀྱི་རྒྱུ་ མེད་ན་ཡང་། །འཁོར་གྱི་རྟོག་པ་གསལ་ཕྱིར་བཤད། །འཁོར་རྣམས་མ་ཡེངས་གུས་པས་ཉོན། །དུག་གསུམ་མེད་མཐའ་སྟོངས་པ་ཡིན། །དུག་ལྔ་མིང་མེད་མཐའ་སྟོངས་ཡིན། །མ་རིག་མིང་མེད་མཐའ་སྟོངས་ཡིན། །གཏི་མུག་ཀ་དག་མིང་མེད་མཐའ་སྟོངས་ཡིན། །འཁོར་བ་ཀ་དག་མིང་མེད་མཐའ་སྟོངས་ཡིན། །རྣམ་རྟོག་ཀ་དག་མིང་མེད་མཐའ་སྟོངས་ཡིན། ། འཁྲུལ་པ་ཀ་དག་མིང་མེད་མཐའ་སྟོངས་ཡིན། །སྣང་བ་ཀ་དག་མིང་མེད་མཐའ་སྟོངས་ཡིན། །འགྲོ་དྲུག་མི་འ་ས་མིང་མེད་མཐའ་སྟོངས་ཡིན། །ཁམས་གསུམ་མི་འཁོར་མིང་མེད་མཐའ་སྟོངས་ཡིན། །མིང་མེད་མཐའ་སྟོངས་གོ་ལུགས་ཡིན། །བསམ་ཚད་མིང་མིན་རྟོགས་པ་ཡིན། །དེ་ཕྱིར་མི་བསམ་མི་སྒོམ་གཏིང་མཐའ་ཡས། །ཕྱེ་ཚད་རྟགས་ཚད་བློས་བརྟགས་ཡིན། །བློ་བརྟགས་ཆོས་ཀྱིས་སངས་མི་རྒྱ། །དེ་ཕྱིར་བློ་བརྟགས་མིང་མེད་མཐའ་སྟོངས་གོ །དུག་ལྔ་དུག་གསུམ་མིང་མེད་མཐའ་སྟོངས་སོ། །རྣམ་ཤེས་ཚོགས་བརྒྱད་མིང་མེད་མཐའ་སྟོངས་སོ། །ཕྱི་ནང་ཡུལ་སེམས་མིང་མེད་མཐའ་སྟོངས་སོ། །ལུས་ངག་ཡིད་གསུམ་མིང་མེད་མཐའ་སྟོངས་སོ། །སྣང་སྲིད་འཁོར་འདས་མིང་མེད་མཐའ་སྟོངས་སོ། །དགག་སྒྲུབ་སྤོང་ལེན་མིང་མེད་མཐའ་སྟོངས་སོ། 
།ཕྱེ་ཚད་རྗོད་ཚད་མིང་མེད་མཐའ་སྟོངས་སོ། །སྣང་ཚད་གཟུང་ཚད་མིང་མེད་མཐའ་སྟོངས་སོ། །ཉོན་མོངས་ཇི་སྙེད་མིང་མེད་མཐའ་སྟོངས་སོ། །རྣམ་རྟོག་མ་ལུས་རིལ་པོར་མཐའ་སྟོངས་སོ། །ཁམས་གསུམ་སེམས་ཅན་མིང་མེད་མཐའ་སྟོངས་སོ། །འགྲོ་བ་རིགས་དྲུག་སྡུག་བསྔལ་མ་ལུས་མཐའ་སྟོངས་སོ། །གཟུང་འཛིན་ཆགས་སྡང་རིལ་གྱི་མཐའ་སྟོངས་སོ། །དགྲ་བརྟེན་ཕྱོགས་རིས་མིང་མེད་མཐའ་སྟོངས་སོ། །དབྱེ་བསལ་རྩིས་གདབ་འདོད་སེམས་མཐའ་སྟོངས་སོ། །བྱ་བཙལ་ཞེ་འདོད་དགག་སྒྲུབ་མ་ལུས་མཐའ་སྟོངས་སོ། །ཉོན་མོངས་བརྒྱད་ཁྲི་བཞི་སྟོང་མཐའ་སྟོངས་སོ། །བློས་བརྟགས་ཆོས་རྣམས་རིལ་གྱི་མཐའ་སྟོངས་སོ །ལྟ་བ་མཐའ་སྟོངས་གཟའ་གཏད་མུ་མཐའ་ཡས། །སྒོམ་པ་མཐའ་སྟོངས་དམིགས་མེད་མུ་མཐའ་ཡས། །སྤྱོད་པ་མཐའ་སྟོངས་བྱར་མེད་ལས་ཟིན། །སོ་མ་ལྷུག་པ་རྣལ་མ་མུ་མཐའ་ཡས འབྲས་བུ་མཐའ་སྟོངས་རེ་མེད་རང་གནས་བློ་འདས་མུ་མཐའ་ཡས། །ཅེས་གསུངས་སོ། །རིན་པོ་ཆེ་ཉི་ཟླ་བརྩེགས་པའི་རྒྱུད་ལས། མིང་མེད་མཐའ་སྟོངས་ཀྱི་ལེའུ་སྟེ་བཅུ་གཉིས་པའོ།། །།དེ་ནས་ཀུན་རིག་ཁྱེ་ཆུང་གིས། །སྔོན་ཐོག་སྤྱི་ཕུད་སངས་རྒྱས་ལ། །རྫོགས་ཆེན་ཡང་ཏི་ཡོ་ག་སྲ །ཐེག་པ་རིམ་དགུ་ཇི་ལྟར་རྫོགས། ། ཞེས་ཞུས་པས། །སྟོན་པས་འཁོར་ལ་བཀའ་སྩལ་པ། །ཡང་ཏི་ཉི་ཟླའི་སྙིང་པོ་སྲ །ཐེག་པ་རིམ་དགུའི་རྫོགས་ལུགས་ནི། 
།ཡུལ་༄༅། །དྲུག་གང་ཟག་ཆོས་བདག་མེད། །ཉན་ཐོས་ལྟ་བ་ཡོངས་སུ་རྫོགས། །རྟེན་འབྲེལ་རྣམ་པར་རིག་བྱེད་མེད། །རང་རྒྱལ་ལྟ་བ་མ་འདྲེས་རྫོགས། །ཡང་ཏི་ཉི་ཟླའི་སྙིང་པོ་ལ། །ཡུལ་སེམས་བདེན་བརྫུན་རང་རིག་མི་རྟག་པས། །སྐད་ཅིག་ཆ་ཡིས་རྟག་འདོད་མེད། །སེམས་ཙམ་ལྟ་བ་མ་འདྲེས་རྫོགས། །བདེན་པ་གཉིས་སུ་མི་ལྟ་བས། །དབུ་མའི་ལྟ་བ་ལོངས་སུ་རྫོགས། །གསང་སྔགས་ཐེག་པའི་རྫོགས་ལུགས་ཀྱང་།རྫོགས་ཆེན་ཨ་ཏི་ཡོ་ག་ལ། །ཕྱི་དག་ནང་དག་ཡོངས་སུ་དག །རིགས་གསུམ་རྗེ་དང་ཁོལ་དུ་མི་ལྟ་བས། །ཀྲི་ཡའི་ལྟ་བ་ཡོངས་སུ་རྫོགས། །མར་སྤྱོད་ཡང་ལྟ་རིགས་བཞིའི་ལྷ་མེད་པས། །ཨུ་བའི་ལྟ་བ་རྫོགས། །རིགས་ལྔ་སྐྲུན་དང་གྲོགས་སུ་མི་ལྟ། །སྐྱེ་འགག་གཉིས་མེད་པས། །ཡོ་གའི་ལྟ་བ་ཡོངས་སུ་རྫོགས། །ནང་རྒྱུད་སྡེ་གསུམ་རྫོགས་ལུགས་ནི། །ཏིང་འཛིན་རྣམ་གསུམ་ཐབས་དང་ཤེས་རབ་མེད། །སྣང་བ་ལྷ་དང་ལྷ་མོར་མི་ལྟ་བས། །མ་ཧྭ་ཡོ་གའི་ཐེག་པ་ཡོངས་སུ་རྫོགས། །དབྱིངས་དང་ཡེ་ཤེས་གཉིས་མེད་པས། །ཨ་ནུའི་ལྟ་བ་མ་འདྲེས་རྫོགས། །རིག་པ་འགྱུ་བའི་ཡེ་ཤེས་ལ། །རང་བྱུང་ཡེ་ཤེས་ཡིན་འདོད་པས། །ཨ་ཏིའི་ལྟ་བ་ཡོངས་སུ་རྫོགས། །ཀ་དག་མཐའ་རུ་མ་རེག་པས། །སྤྱི་ཏི་ལྟ་བ་ཡོངས་སུ་རྫོགས། །ཡང་ཏི་ཡོ་ག་མུ་མཐའ་གྲོལ་བུ་སྲ །ཐེག་པའི་ཆོས་རྣམས་མ་འདྲེས་ཡོངས་སུ་རྫོགས། །ཞེས་གསུངས་སོ། 
།ཉི་ཟླ་བརྩེགས་པའི་རྒྱུད་ལས། ཐེག་པ་རིམ་པ་དགུ་རྫོགས་པའི་ལེའུ་སྟེ་བཅུ་གསུམ་པའོ།། །།དེ་ནས་ཀུན་རིག་ཁྱེ་ཆུང་གིས། །སྔོན་ཐོག་སྤྱི་ཕུད་སངས་རྒྱས་ལ། ། རྫོགས་ཆེན་སྤྱི་ཏི་ཡོ་ག་ཡིས། །མ་བསྒྲུབས་འབྲས་བུ་ཇི་ལྟར་ཐོབ། །ཅེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཨ་ཏི་ཡོ་གའི་སྙིང་པོ་ལ། །འབྲས་བུ་ཐོབ་དང་མ་ཐོབ་གཉིས་མེད་ཀྱང་། །རེ་ཞིག་འཁོར་ལ་བྲོད་པ་བསྐྱེད་ཕྱིར་བཤད། །འབྲས་བུ་ཞེས་པའི་ངོ་བོ་ནི། །གཞན་ནས་ཐོབ་རྒྱུ་ཡེ་མེད་དེ། །རང་སེམས་མིང་མེད་མཐའ་སྟོང་ཡིན། །དེ་ལྟར་གོ་ན་འབྲས་བུ་ཡིན། །ཐིག་ལེ་གཏིང་རྫོགས་འབྲས་བུ་ཡིན། །ཐིག་ལེ་སྤྱི་བརྟོལ་འབྲས་བུ་ཡིན། །ཐིག་ལེ་ཁོང་གསལ་འབྲས་བུ་ཡིན། །ཐིག་ལེ་གསང་བའི་ཉི་མ་འབྲས་བུ་ཡིན། །སྐྱེ་མེད་ཀ་དག་འབྲས་བུ་ཡིན། །དངོས་མེད་ཟང་ཀ་འབྲས་བུ་ཡིན། །མ་ནོར་ཡང་དག་རེས་པའི་འབྲས་བུ་ཡིན། །བྱར་མེད་བློ་འདས་འབྲས་བུ་ཡིན། །སྐུ་གསུམ་ལྷུན་གྲུབ་འབྲས་བུ་ཡིན། ། སྐུ་ལྔ་ཡེ་ཤེས་འབྲས་བུ་ཡིན། །སྙིང་པོ་ཆོས་སྐུ་འབྲས་བུ་ཡིན། །གཏིང་མཐའ་ཡས་པའི་འབྲས་བུ་ཡིན། །མུ་མཐའ་གྲོལ་བའི་འབྲས་བུ་ཡིན། །སྣང་མཐའ་གྲོལ་བའི་འབྲས་བུ་ཡིན། །བློ་ཟད་ཆོས་ཟད་འབྲས་བུ་ཐོབ། །རྩོལ་སྒྲུབ་རེ་དོགས་འབྲས་བུ་མེད། །ཅེས་གསུངས་སོ། །གཞན་ནས་མི་རྙེད་རང་ལ་ཡེ་ནས་གྲུབ། །ཅེས་གསུངས་སོ། །ཉི་ཟླ་བརྩེགས་པའི་རྒྱུད་ལས། 
།འབྲས་བུ་ངལེསྟེཞི་དེངརྗེངངངཚངཇིཞེ་་རིཆེངརྩེ༄༅། །བསྟན་པའ་ འུ་ ་བཅུ་བ ་པའ།། །། ་ནས་ཀུན་རག་འབྲུལ་ ་ཡས། །རྒྱུད་འདའ་མ ན་ན་ ་ལྟར་གཟུང་། ། ས་ཞུས་པ་དང་། སྟན་པས་འཁར་ལ་བཀའ་སྩལ་པ། ན་ ན་ཉ་ཟླ་བ གས་པ་ངངཆེ་་ངངསེཤེཤེརྩེངང་་ངངན། །རན་ ན་ལྟ་སྒྱུམ་འདད་པ་འབྱུང་། །ཉ་མ་སྣང་གསལ་ཐབས་ཀྱ་རྒྱུད། །ཟླ་བ་མུན་ ལ་ ས་རབ་རྒྱུད། །ཐབས་དང་ ས་རབ་བ གས་པའ་རྒྱུད། །ཉ་མས་ཀ་དག་འང་གསལ་སྟན། །ཟླ་བས་གཏ་མུག་མ་རག་སེལ། །ཀ་དག་མ་རག་མུན་སེལ་རྒྱུད་དུ་ཟུང་། །ཞེས་གསུངས་སོ། །ཉི་ཟླ་བརྩེགས་པའི་རྒྱུད་ལས། མཚན་བསྟན་པའི་ལེའུ་སྟེ་བཅོ་ལྔ་པའོ།། །།ཉི་ཟླ་རི་རབ་བླ་མ་སྙིང་སེམས་མན་ངག་གཏེར་དུ་འཆང་། །སྐལ་ལྡན་དམ་ཚིག་བསྲུང་བ་ལ་དམ་ཚིག་གཏད། ཅེས་གསུངས་སོ། །སྣོད་མེད་དམ་ཉམས་ཟོང་ཚོང་ལག་ཏུ་ཤོར་ར་རེ། །རིན་པོ་ཆེ་ཉི་ཟླ་བརྩེགས་པའི་རྒྱུད་རྫོགས་སོ།། །།