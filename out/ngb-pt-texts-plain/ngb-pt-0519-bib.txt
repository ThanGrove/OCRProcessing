{page}༄༅། །རྒྱ་གར་སྐད་དུ། བཛྲ་ཡོ་གི་ཌའ་ནི་ས་ནུ་ཀྲོ་ཀྲོ་ཏནྟྲ་ནཱ་མ། བོད་སྐདདུ།རྡོ་རྗེ་རྣལ་འབྱོར་མའི་རྒྱུད། མཁའ་འགྲོ་མ་འདི་སྐད་ཅེས་བྱ་བ། །དཔལ་་རྡོ་རྗེ་སེམས་དཔའ་ལ་ཕྱག་འཚལ་ལོ། །སྟོན་པ་རྡོ་རྗེ་སེམས་དཔའ་ཞེས་བྱ་བ་ལ། །འཁོར་རྒྱལ་སྲས་སྤྲུལ་པའི་འཁོར་དང་། ཉིད་ལས་མི་ཞན་པའི་འཁོར་དང་། དབང་མེད་དད་པས་བསྡུས་པའི་འཁོར་དང་ཐབས་ཅིག་ཏུ་བཞུགས་ཏེ། །འོག་མིན་གྱི་ཞིང་ཁམས་པདྨ་ཅན་དང་བདེ་བ་ཅན་ཞེས་བྱ་བ་ན་གནས་ཏེ། །དུས་དེར་བྱང་ཆུབ་སེམས་དཔའ་དགའ་རབ་རྡོ་རྗེས། །སྟོན་པ་རྡོ་རྗེ་སེམས་དཔའ་ལགས། །བདག་ཅག་མཁའ་འགྲོ་མ་རྣམ་པ་ལྔ་འཁོར་དང་བཅས་པ་ལ་ཡང་དག་པའི་དོན་ཐིག་ལེའི་དགོངས་པ་བསྟན་དུ་གསོལ། ཞེས་ཞུས་སོ། །བཅོམ་ལྡན་འདས་རྡོ་རྗེ་སེམས་དཔས་བཀའ་སྩལ་པ ། རྒྱུ་ཡི་བྱང་ཆུབ་སེམས་དཔའ་དཔའ་མོ་རྣམས། །འབྲས་བུ་བྱང་ཆུབ་སེམས་དཔར་ལ་ཟླ་བར་བྱའོ། །དུས་ནམ་ཞིག་ན་དམ་པའི་ཆོས་ཉི་མ་ཤར་བ་དང་འདྲ་བ་འོང་སྟེ། དེ་ནས་དམ་པའི་ཆོས་ཐམས་ཅད་ནུབ་སྟེ་མི་སྣང་བར་འགྱུར་རོ། །དེའི་དུས་སུ་མུན་སྣང་གི་བསྐལ་བ་བྱ་བ་འབྱུང་ངོ་། །དེ་ནས་ངའི་བསྟན་པ་རྒྱ་ཐེབ་ཤཀྱ་ཐུབ་པའི་བསྟན་པ་ནུབ་ཁ་རུ་དམ་པའི་རྒྱུད་དེ་དར་བར་འགྱུར། །གྱུར་ནས་ཀྱང་འབྱོར་པའི་ལམ་དུ་རེ་སྔོན་སློངས་དུ་འགྱུར་རོ། །ཞེས་རྡོ་རྗེ་སེམས་དཔའ་བཀའ་སྩལ་པ་ལོ། 
།རྡོ་རྗེ་རྣམ་འབྱོར་མའི་རྒྱུད་ལས། །གླེང་གཞིའི་ལེའུ་སྟེ་དང་པོའོ།། །།དེ་ནས་རོ་ལངས་བདེ་བས། རྡོ་རྗེ་སེམས་དཔའ་ལ་ཞུས་པ། །ཐོག་མ་འཁྲུལ་པ་ཇི་ལྟར་ལགས། །ཞེས་ཞུས་པས། །བཀའ་སྩལ་པ། །ཐིག་ལེ་ལྷུན་གྲུབ་མི་འགོག་འོད་གསལ་བ། །གཞི་ལ་འགག་མེད་ལྷུན་གྲུབ་རླུང་། །རླུང་གཡོས་རང་སར་འདས་པ་དང་། །འཕྲིག་དང་འགུལ་དང་འགྱུ་བ་འབྱུང་། །དེ་ནས་མ་ནིང་རླུང་ཞེས་གྲགས། །འདར་འཕྲིག་འཁྲུལ་པ་ཡིད་དུ་གྲགས། །རང་ཉམས་སྟོང་བ་སྣང་བར་གྲགས། །དེ་ལས་མ་དམིགས་འགྱུར་བ་སྣ་ཚོགས་ཤར། །རང་སྣང་མ་མཐོང་གཞན་སྣང་མཐོང་། རླུང་ཆེན་དེ་ལས་ཀྱི་རླུང་། །ལྷུན་གྲུབ་ཡི་གེ་ཨ་ལས་བྱུང་། །མགོ་དང་དཔུང་པ་ལག་པ་དང་། །རྐང་པ་རྐང་རྟེན་ལྔ་རུ་སྣང་། །མཚོན་པ་ཙམ་དུ་བརྫོད་པ་ལས། །ཐིག་ལེ་ཆེན་པོ་ཡི་གེ་མེད། །སྟོང་པ་ཆེན་པོ་ཡི་གེ་ལྔ། །ཨ་ནི་ཡིག་འབྲུ་ཀུན་གྱི་མཆོག །དོན་ཆེན་ཡི་གེ་དམ་པ་ཡིས། །དེ་ཡི་རྩལ་ལས་ཡི་གེ་ཧ། །རྩལ་གྱི་ཡེ་གེ་ཞེས་སུ་གྲགས། །དེ་ཡི་གདངས་ལས་ཡི་གེ་མ། །ཐམས་ཅད་སྐྱེད་པར་བྱེད་པའོ། །དེ་ཡི་རོལ་བ་ཡི་གེ་འ། །གཅོད་པར་བྱེད་པ་བྱེད་པ་ཞེས་སུ་གྲགས། །གཅོད་པར་བྱེད་པ་དེ་ཉིད་འགྱུར་བ་མེད་པའི་ཕྱིར། །མ་ནུ་ཞེས་སུ་རབ་ཏུ་གྲགས། །དེ་ལ་འོད་ལྔ་རབ་ཏུ་འབར། །མ་ནི་འོད་ཟེར་དཀར་པོར་འཕྲོ། །ཨ་ནི་འོད་ཟེར་མཐིང་ཁར་འཕྲོ། །ཧ་ནི་འོད་ཟེར་ལྗང་ཁུར་འཕྲོ། 
།འ་ནི་འོད་ཟེར་དམར་པོ་༄༅། །འཕྲོ། །ས་ནི་འོད་ཟེར་སེར་པོར་འཕྲོ། །ཁ་དོག་སྣ་ཚོགས་འབར་བའི་འོད། །གཟི་བརྗིད་ཕུང་པོ་ལྟ་ན་སྡུག། །ཅེས་གསུངས་སོ། །ལྷུན་གྲུབ་རང་ས་བསྟན་པའོ། །རྡོ་རྗེ་མཁའ་འགྲོ་མའི་རྒྱུད་ལས། །གཞི་བསྟན་པའི་ལེའུ་སྟེ་གཉིས་པའོ། །དེ་ནས་ཡང་གསོལ་པ། །བཅོམ་ལྡན་འདས་རྡོ་རྗེ་དཔའ། །ཐིག་ལེ་འཁྲུལ་པའི་འོད་གསལ་དེ། །མ་ནིང་རླུད་ལ་མ་ཤེས་རྨོངས་པ་སྟེ། །སེམས་ཅན་ཆགས་པ་ཇི་ལྟར་ལགས། །ཞེས་ཞུས་པས། །ཡང་གསུངས་པ། །ལས་ཤེས་བྱ་བ་སྣ་ཚོགས་བྱེད། །དང་པོ་བསྐྱེད་ལ་ཐ་མར་གྲོལ། །དཔེར་ན་དུག་སྦྲུལ་མདུད་གྲོལ་འདྲ། །སྣང་བ་ཆེན་པོ་གསལ་པ་ཆེ། །འོད་ཀྱི་སྐུ་དང་ཡིད་ཀྱི་ལུས། །མཉམ་བྱེད་མཚན་དང་དཔེ་བྱད་རྫོགས། །ཐོག་མ་ཡིད་ཀྱི་སྐུ་ཡིན་སྙམ། །བྱེད་དེ་བསྟན་པ་མཉམ་བྱེད་འཛིན། །དེ་ཡང་ཨ་ཡི་ངོ་བོར་གནས། །དེ་ལས་འཕྲོས་པས་འོད་དུ་སྣང་། །འོད་ཀྱི་ལུས་ལ་ཡིད་ཀྱི་འཛིན། །འོད་ཀྱི་གཟུགས་བརྙན་ཞེས་སུ་གྲགས། །དེ་ལས་རྟགས་པས་འོད་ཀྱི་སྐུ། །མཚན་དང་དཔེ་བྱད་རང་ཆས་ལ། །འཛིན་པ་བྲག་ཆའི་སྒྲ་ལྟར་འཁྲུལ། །འདོད་ཡོན་ལྔ་ལ་ལོངས་སྦྱད་པས། །ལྷ་དང་ལྷ་མ་ཡིན་དུ་འཁྲུལ། །དེ་ལྟར་མ་ཤེས་ཆགས་པར་འཁྲུལ། །ཡི་དྭགས་དག་ཏུ་འཁྲུལ་པའོ། །དེ་ཡང་རང་ངོ་མ་ཤེས་སྡང་བས་ཆགས། །དམྱལ་བ་དག་ཏུ་འཁྲུལ་པའོ། །ད་ལྟ་ང་རྒྱལ་ཆེན་པོ་སྐྱེས། 
།དེས་ན་མི་རུ་ཞབྲུལ་པའོ། །དེས་ནི་ཆགས་ལྡང་རླུད་ཆེན་བྱུང་། །ཆགས་སྡང་ལྔ་ཡང་ཨ་ལས་བྱུང་། །བརྗོད་པ་ཀུན་གྱི་རྒྱུ་ཡི་མཆོག །ཅེས་གསུངས་སོ། །རྡོ་རྗེ་རྣལ་འབྱོར་མིའི་རྒྱུད་ལས་འགྲོ་དྲུག་ཏུ་འཁྲུལ་པའི་ལེའུ་སྟེ་གསུམ་པའོ།། །།དེ་ནས་རོལ་ལངས་བདེ་བ་ཡིས། །རྡོ་རྗེ་སེམས་དཔའ་ལ་ཞུས་པ། །ཀུན་ཏུ་བཟང་པའི་རྟོགས་ཚད་དང་། །ཁམས་གསུམ་མ་ནུའི་དགོངས་པ་དེ། །གཅིག་གམ་ཐ་དད་ཇི་ལྟར་ལགས། །ཞེས་ཞུས་པས། རྡོ་རྗེ་སེམས་དཔས་བཀའ་རྩལ་པ། །ཀུན་བཟང་གཞི་ནས་འཁྲུལ་པ་ནི། །བློ་གྲོས་བཟང་སྟེ་གྲོལ་བ་དང་། །རྡོ་རྗེ་སེམས་དཔའ་སྒྱུ་མ་ལྔ་མཁྱེན་པ། །ཁམས་གསུམ་མ་ནུའི་ཞབྲུལ་པ་གཉིས། ་།་ལས་དབྱེར་མེད་ལྕགས་དང་འདྲ། །རྒྱུ་ལས་དབྱེར་མེད་གསེར་དང་འདྲ། །འབྲས་བུ་ཐ་དད་རང་ཤར་དེ། །ཀུན་ཏུ་བཟང་པོ་རྣམས་གཉིས་ཡིན། །འབྲས་བུ་ཀུན་ཏུ་བཟང་པོ་དེ། །ཡིད་ཀྱི་གཟུགས་བརྙན་སྤྲུལ་སྐུ་ཤེས། །འོད་ཀྱི་གཟུགས་བརྙན་ལོངས་སྐུར་ཤེས། །མ།ཚན་དང་དཔེ་བྱད་ཆོས་སྐུར་ཤེས། ་གོས་རིག་ཡུལ་ལས་འདས་པའི། །སྣང་ལ་རངབཞིན་མེད་པས་ཡུལ་ལས་གྲོལ། །གསལ་ལ་རྟོགས་པ་མེད་པས་ཡིད་ལས་གྲོལ། །མི་སྣང་རངབཞིན་མེད་པས་ལམ་ལས་གྲོལ། །དབྱེར་མེད་རང་སར་གྲོལ་བས་ཐ་དད་ངང་དུ་གྲོལ། །ཡེ་ཤེས་སྐུ་སྟེར་རང་བྱུང་བས། །མཚན་མ་རང་སར་གྲོལ་པས་དབྱེ་བ་མེད། 
།རང་སར་གྲོལ་བ་ཐ་དད་ངང་དུ་གྲོ་ཞེས་དེ་ལ་༄༅། །བྱ། །རྟོགས་པ་མངོན་དུ་གྱུར་ཞེས་དེ་ལ་བྱ། །འབྲས་བུ་ཀུན་ཏུ་བཟང་པོ་ལ་ངོ་སྤྲད་པའི་ལེའུ་སྟེ་བཞི་པའོ།། །།དེ་ནས་ལོངས་སྐུའི་ངོ་སྤྲད་བསྟན་དུ་གསོལ། ཞེས་ཞུས་པས། ཡང་བཀའ་སྩལ་པ། །མཚན་དང་དཔེ་བྱད་རྫོགས་པ་ལ། །སྒྱུ་མ་ལྷུན་གྲུབ་ཡུལ་ལ་རོལ། །སྐུ་ནི་སྒྱུ་མ་ལྟ་འོ། །སྣང་ལ་རང་བཞིན་མེད་པའི་སྐུ། །ཀུན་ཏུ་ཞལ་ནི་ཕྱོགས་བཅུར་གཟིགས། །ཡེ་ཤེས་ལུས་ཅན་དེ་བཞིན་གཤེགས། །གསུང་ནི་བྲག་ཆ་ལྟ་བུའི་གསུང་། །ཚངས་པའི་གསུང་འདྲ་སྙན་པར་སྒྲོགས། །ཐུགས་ནི་སྒྱུ་མ་སྤྲུལ་པར་གསལ། །སྒྱུ་མ་རང་གསལ་གཞན་ཡང་གསལ། །ཇི་རྙེད་པ་དང་ཇི་ལྟ་མཁྱེན་པ་ཡིན། ཁེན་ཏུ་འདུ་བ་རྣམས་པ་ཐམས་ཅད་མཁྱེན་པའོ། །ཡུལ་ནི་སྣང་ལ་རང་བཞིན་མེད་པ་སྟེ། །ཁ་དོག་སྣ་ཚོགས་འབར་པའི་འོད། །སྒྱུ་མ་ལྟ་བུའི་ཞིང་ཁམས་གསལ། །བཏེག་ན་ཕར་ལ་མནན་ནེམ། །འཁོར་ནི་རང་སྣང་ཆེན་པོ་སྟེ། །རྡོ་རྗེ་སྐྱིལ་ཀྲུང་རྫོགས་སངས་རྒྱས། ཁྲར་ཕྱོགས་ཞལ་ནི་མཐིལ་ཁའི་རྩལ། །རྡོ་རྗེ་སེམས་དཔའ་ལ་སོགས་པ། །ཐམས་ཅད་མ་ལུས་མཐིང་ཁར་སྣང་། །ལྷོ་ཕྱོགས་ཞལ་ནི་སེར་པའི་གདངས། །རིན་འབྱུང་ལ་སོགས་སེར་པོར་སྣང་། །ནུབ་ཕྱོགས་ཞལ་ནི་དམར་པོ་སྟེ། །སྣང་བ་མཐའ་ཡས་ལ་སོགས་པ། །ཐམས་ཅད་མ་ལུས་དམར་པོར་སྣང་། །བྱང་དུ་ཞལ་ནི་ལྗང་ཁུར་གསལ། །ཀུན་ཏུ་ལྷ་བ་མཆོག་ཏུ་དགའ། 
།ཀུན་ཀྱང་འོད་ཀྱིཕུང་པོར་གནས། །ཁ་དོག་སྣ་ཚོགས་འབར་བའི་འོད། །ཉི་ལྷར་གསལ་ཞིང་མཁའ་ལྟར་དྭངས། །ཞེས་གསུངས་སོ། །སྐུ་ཡི་འོད་ལ་བཞུགས་ཤིང་གསུང་གི་ཟེར་ལ་འཕྲོ། །ཞེས་གསུངས་སོ། །ལོངས་སྐུའི་ངོ་སྤྲད་པས་ཞིང་ཁམས་རྣམ་པར་དག་པར་རང་གྲོལ་དུ་བསྟན་པའོ། །མ་བསྒོམས་ཐུག་ཕྲད་ཀྱི་ཞིང་ཁམས། །མ་བསྐྱེད་རང་འཁྲུངས་ཀྱི་སྐུ། །སྐུ་རྒྱན་གྱི་འཁོར་ལོ། །གསུང་རྒྱན་གྱི་འཁོར་ལོ། །ཐུགས་རྒྱན་གྱི་འཁོར་ལོ། །ངོ་སྤྲད་པའི་ལེའུ་སྟེ་ལྔ་པའོ།། །།དེ་ནས་ཡང་བཀའ་སྩལ་པ། །རྒྱུ་ཡི་ཀུན་ཏུ་བཟང་པོ་དེ་ལ་ངོ་སྤྲད་བསྟན་པ་ནི། །དཔེ་མ་ནོར་བ་དང་། །དོན་མ་ནོར་བ་དང་། །རྟགས་མ་ནོར་བར་ངོ་སྤྲད་པའོ། །དཔེ་མ་ནོར་བ་ནི་རྣམ་པ་གསུམ་སྟེ། །ཁྱུང་དང་སེང་གེ་རྣ་བ་ཡི། །རྣལ་འབྱོར་རྒྱུ་ཡི་དཔེ་གསུམ་ཡིན། །ཁྱུང་ཕྲུག་སྒོ་ངའི་ནང་དུ་ནི། །གཤོག་རུ་རྒྱལ་ཏེ་ཕྱིར་མ་འཐོན། །དཔེར་ན་རྣལ་འབྱོར་རྟོགས་ལྡན་དེ། །འགྱུར་བ་འགྱུར་ཏེ་འགྱུར་བ་མེད། །དཔེར་ན་ཁྱུང་ཕྲུག་ཕྱིར་འཐོན་པས། །སྒོང་ང་བཅག་པས་མ་དང་མཉམ། །འོག་མ་རྣམས་ལ་ཉམ་མི་ང་། །འབད་རྩོལ་མེད་པར་མཁའ་ལ་ལྡིང་། །མ་དང་མཉམ་སྟེ་དབྱེ་བ་མེད། །རྣོ་ཞིང་གསོ་ཡི་ཁར་མ་ལུས། །དཔེར་ན་ནོར་བས་དོན་དང་མཇལ། །ཞེས་གསུངས་སོ། །དཔེར་ན་རྟོགས་པའི་རྣལ་འབྱོར་དེ། །རྟགས་མ་ནོར་བ་འདི་ལྟ་སྟེ། །འོག་མའི་ཆོས་རྣམས་དོན་ལ་རྫོགས། 
།ཡང་དག་༄༅། །མཐའ་སྟེ་ཡི་གེ་མེད། །མ་རིག་སྒོ་ངའི་སྦུབས་འབྱེད་པ། །རྟོགས་པ་ནང་ནས་རྒྱས་པ་ཡིས། །ཕུང་པོ་བོར་ནས་གཞི་དང་མཇལ། །ཞེས་གསུངས་སོ། །སེང་ཕྲུག་མངལ་ནས་མ་དང་མཉམ། །མཉམ་ཡང་སེང་གེར་མིང་མ་ཐོགས། །རྟོགས་ལྡན་རིག་པ་ཁོང་ནས་གྲོལ། །གྲོལ་ཡང་མངའ་རྒྱས་མིང་མ་ཐོགས། །མངལ་སྒོར་འཐོན་ནས་སེང་གེར་བཏགས། ། གཞི་ལ་སླེབ་པས་སངས་རྒྱས་གྲལ་དུ་ཐོབ། །ཅེས་གསུངས་སོ། །དཔེན་ན་རྣ་ཕྲུག་མངལ་དུ་གནས། །བྲལ་ལ་ཐར་པའི་སྒྲ་མ་ཞུགས། །ཐར་ཏ་ཐར་ཏེ་ཕྱིན་པ་མེད། །མ་ཡི་མངལ་ནས་འཐོན་པ་དང་། །མ་ཡིས་བྲག་ལ་ཕྱིན་པ་དང་། །ཐུས་ཀྱང་ཐེ་ཚོམ་མེད་པར་ཐར། །དེས་ན་རྣལ་འབྱོར་ཆེན་པོ་དེ། །རིག་པ་ཇོ།ན་གྱི་ཐོ་གྲོལ་བས། །སངས་རྒྱས་སེམས་ཅན་མིང་ཡང་མེད། །རྟོག་པ་ཡོད་དེ་འགྱུར་པ་མེད། །སངས་རྒྱས་སེམས་ཅན་སྤྱི་ས་་བ། །འཁོར་བ་མྱང་འདས་སྤྱི་ས་པ། །མངོན་འགྱུར་ལྷུན་གྲུབ་སྤྱི་ས་བ། །དེ་ཡི་མིང་ནི་མ་ནིང་ཡིན། །རླུད་གི་མིང་ནི་མ་ནིང་རླུད་། །སྣང་བ་མ་ནིང་འཛིན་པ་མ་ནིང་ཡིན། །སྣང་བ་མ་ནིང་འཛིན་པ་སྤྱི་ས་བ། །དགོངས་པ་སང་རྒྱས་ས་མ་སླེབ། །ལྟར་སྣང་ཕུང་པོ་ན་ཚ་ཡོད། །ཐུགས་ཀྱི་རྩལ་གྱི་བདེ་སྡུག་འབྱུང་། །གོ་བའི་ཡུལ་ན་བདེ་བ་ཆེ། །འདི་ཉིད་འཇིག་རྟེན་རྣམ་དག་ཡིན། །གྲོལ་ན་གྲོལ་བའི་ལམ་ཡང་སྟོན། །ཞེས་གསུངས་སོ། །རྡོ་རྗེ་མཁའ་འགྲོ་མའི་རྒྱུད་ལས། 
ཁུའི་ཀུན་ཏུ་བཟང་པོ་ལ་ངོ་སྤྲད་པའི་ལེའུ་སྟེ་དྲུག་པའོ།། །།དེ་ནས་ཡང་རྡོ་རྗེ་སེམས་དཔས། །རིག་པ་ཁོང་གྲོལ་གྱི་དགོངས་པ་དང་། །རིག་པ་གཞི་ཐོག་ཏུ་གྲོལ་བའི་དགོངས་པ་བསྟན་པ་ནི། །རིག་པ་ཁོང་དུ་གྲོལ་བའི་དགོངས་པ་བསྟན་པ་ནི། །ད་ལྟར་རང་རིག་རང་གསལ་འདི། །ངོ་མ་ཤེས་པས་སངས་རྒྱས་དགྲར་ལངས། །རིག་པ་བདུད་དུ་བབས་ཏེ་རང་གསལ་ཞེ་སྔང། །དེ་ལ་ཆགས་པས་འདོད་ཆགས་གཉིས་མེད་དེ། །ལས་གཉིས་སུ་སྣང་བས་གཏི་མུག །དེ་ལ་ངར་བཟུང་བས་ང་རྒྱལ། །ང་དེ་ལ་འགྱུར་པས་ཕྲག་དོག །དེས་སངས་རྒྱས་དགྲར་ལངས། །རིག་པ་བདུད་དུ་བབས། །ཆོས་སྐུ་རྒྱབ་ལོག་བྱས། །སྤྲུལ་སྐུས་བསླུས། །ལོངས་སྐུར་གོལ་སར་ཆུད། །ཨེ་མ་ཧོ་སེམས་ཅན་སྙིང་རེ་རྗེ། །དེ་ནི་རིག་པ་ཁོང་གསལ་དུ་གྲོལ། །རང་གསལ་མ་བཅོས་ཆོས་ཀྱི་སྐུ། །རང་ཤར་དེ་ནི་ལོངས་སྤྱོད་སྐུ། །རང་གྲོལ་དེ་ནི་སྤྲུལ་སྐུ་ལ། །འདུ་འབྲལ་མེད་པས་ཐིག་ལེའོ། །རིག་པ་རང་གསལ་ལྟ་བའི་མཆོག །རང་ཤར་གནད་དུ་གྲོལ་ན་སྒོམ་པའི་མཆོག །ཅིར་སྣང་རང་བྱུང་ཤེས་པས་སྦྱོད་པའི་མཆོག ་རྗེན་ཆད་མེད་པ་འབྲས་བུའི་མཆོག ་།གས་འབྱུང་རང་ཤར་ཤེས་པས་རིག་པ་ཁོང་དུ་གྲོལ། །ཞེས་མཁའ་འགྲོ་མའི་རྒྱུད་ལས། །རིག་པ་ཁོང་གྲོལ་དུ་བསྟན་པའི་ལེའུ་སྟེ་བདུན་པའོ།། །།དེ་ནས་ཡང་རིག་པ་གཞི་ཐོག་ཏུ་གྲོལ་བ་ནི། 
།ལུས་ཀྱི་མཐའ་དང་བྲལ་༄༅། །ཏེ་སྔོན་དུ་གྱུར་པའི་དུས། །རྣམ་འབྱོར་རབ་ནི་རྣམ་གསུམ་སྟེ། །ཕུང་པོ་ལྷག་མ་མེད་པ་སྲ །སྒྲ་དང་ཆས་ཏེ་སངས་རྒྱས་སོ། །འབྲིང་ནི་འདི་རུ་གྲོལ་བ་སྟེ། །དབུགས་ཆད་པ་ཡིས་གྲོལ་པའོ། །ཐ་མ་བར་དོར་ཞག་གསུམ་གནས། །ཆོས་ལས་འདས་ནས་གྲོལ་པའོ། །འབྲིང་ནི་རྣམ་པ་གསུམ་ཡིན་ཏེ། །རབ་ནི་རྒྱས་གདབ་རྣམ་གསུམ་སྟེ། །ཆོས་ཉིད་བར་དོར་གྲོལ་བའོ། །འབྲིང་ནི་སྲིད་པའི་འཁོར་ལོ་ལ། །སྣང་བ་འཁོར་ལོར་གྲོལ་བའོ། །ཐ་མ་འོད་གསལ་འཁོར་ལོ་ལ། །རང་དབང་མེད་པར་གྲོལ་པའོ། །ཐ་མའི་རབ་ནི་སྣང་བ་ཆེན་པོ་ལ། །འོད་གསལ་མཐོང་ནས་གྲོལ་བའོ། །འབྲིང་ནི་འོད་གསལ་འཁོར་ལོ་ལ། །རང་དབང་མེད་པར་སངས་རྒྱས་པའོ། །ཐ་མ་ཚེ་གཅིག་སུམ་ཅུ་རྩ་ལྔ་ལ། །རིག་པ་རང་གྲོལ་རང་རྡོལ་བས། །དེ་ཉིད་དུ་ནི་གྲོལ་བར་འགྱུར། །ཞེས་གསུངས་སོ། །རྡོ་རྗེ་མཁའ་འགྲོ་མའི་རྒྱུད་ལས། །རིག་པ་གཞི་ཐོག་ཏུ་གྲོལ་བའི་ལེའུ་སྟེ་བརྒྱད་པའོ།། །།དེ་ནས་རྡོ་རྗེ་སེམས་དཔས་བཀའ་སྩལ་པ། །སངས་རྒྱས་པ་ཡི་འབྲས་བུ་ནི། །ཉི་མའི་སྙིང་པོ་ལྟ་བུར་གནས་། །ཟེར་ལ་སྤྲུལ་སྐུ་འགག་མེད་འབྱུང་། །འོད་ལ་ལོངས་སྐུ་འགག་མེད་བྱུང་། །དེ་བཞིན་ཐིག་ལེ་ཉག་གཅིག་དེ། །གདངས་གསལ་ལོངས་སྐུར་གསལ་བའོ། །འོད་ལ་འདུ་འབྲལ་མེད་པར་རྩལ། །སྤྲུལ་སྐུ་ཟམ་མ་ཆད་པར་འགྱུར། །གཉིས་མེད་འདུ་འབྲལ་མེད་པ་ལས། 
།ཆོས་སྐུ་རྒྱུན་ཆད་མེད་པར་འགྱུར། །ཐིག་ལེ་འདུ་འབྲལ་མེད་པ་ལས། །ཁམས་གསུམ་མ་ལུས་འཁྲུལ་པར་བཟུང་། །ཨེ་མ་སེམས་ཅན་ལས་དང་བག་ཆགས་དང་། །བདེ་གཤེགས་སྐུ་དང་ཡེ་ཤེས་མཉམ། །རྟོགས་པའི་རྣལ་འབྱོར་རྩལ་དུ་སྣང་། །ཐིག་ལེ་ཉག་གཅིག་རང་སྣང་བ། །ཐུགས་རྗེའི་འོད་ཟེར་སྐུ་རུ་སྣང་། །ཞེས་གསུངས་སོ། །རྡོ་རྗེ་མཁའ་འགྲོ་མའི་རྒྱུད་ལས། །སའི་འབྲས་བུ་བྱུང་ཚུལ་བསྟན་པའི་ལེའུ་སྟེ་དགུ་པའོ། །དེ་ནས་རྗེ་བཙུན་རྣལ་འབྱོར་མས། །རོ་ལངས་བདེ་བ་དང་། །བྱང་ཆུབ་སེམས་དཔའ་བསམ་གྱིས་མི་ཁྱཔ་པ་དང་། །ཐབས་གཅིག་པའི་བྱང་ཆུབ་སེམས་དཔའ་དང་། །ཐམས་ཅད་དང་ལྡན་པའི་འཁོར་དེ་དག་ལ། །ཐིག་ལེའི་བརྟ་རྒྱུད་ཀྱི་ལེའུ་འདི་གསུངས་སོ། །ཐོད་པ་ཚལ་གསུམ་འཕྲེང་བ་ལ། །རུ་ཏྲ་ཕོ་མའི་དབྱུག་པ་བཙུགས། །ཞག་གི་ཟོར་རིས་ཐིག་ལེར་བྲིས། །འཁོར་ལོ་འབར་བའི་རང་ནན་ཅན། །རལ་གྲི་ལྟ་བུའི་རྒྱན་ཆ་བཏགས། །ཁ་ཊ༷་ག་ཡིས་མཚོན་པར་བྱ། ཁེང་ལོ་སྐམ་པོས་ནམ་མཁའ་གཡོགས། །དུང་གིས་སེམས་ཅན་སྒྲོལ་བར་བྱེད། །ཉ་ཡིས་རྒྱ་མཚོ་ལམ་དུ་གཅོད། །མེ་ལོང་སྣང་སྲིད་གསལ་བར་བྱེད། ། གདུགས་ཀྱིས་མེ་ཏོག་གསལ་བའོ། །བུམ་པས་སེམས་ཅན་སྐོམ་པ་སེལ། །འཁོར་ལོས་ཐུགས་ཀྱི་དཔལ་བེའུ་གཅོད། །རྒྱལ་མཚན་གྱིས་ནི་བརྡ་སྟོན་ནོ། །བ་དན་གྱིས་ནི་སྐྱེལ་བར་བྱེད། །ཅེས་གསུངས་སོ། 
།རྡོ་རྗེ་མཁའ་འགྲོ་མའི་རྒྱུད་༄༅། །ལས། །བརྟ་བསྟན་པའི་ལེའུ་སྟེ་བཅུ་པའོ།། །།དེ་ནས་བྱང་ཆུབ་སེམས་དཔའ་རབ་རྡོ་རྗེས་མཁའ་འགྲོ་མ་རྣམས་ལ། །ངའི་རྒྱུ་འདི་ཐམས་ཅད་གསལ་བའི་རྒྱུད་དུ་ཟུང་། །སྣང་བ་ཟང་ཐལ་འཛིན་པ་བྱང་ཆུབ་སེམས་དཔའི་དགོངས་པ་སྟོན། །དགོངས་པ་འདུས་པའི་རྒྱུད་དུ་བཟུང་། །བར་དོའི་གདམས་ངག་སྟོན་པ་ལ། །འདའ་ཀ་འཆི་བྲོད་རྒྱུད་དུ་བཟུང་། །སྣང་བ་ཟང་ཐལ། །འཛིན་པ་རང་གྲོལ། །སེམས་རང་གྲོལ་ཡེ་ཤེས་རང་འབར། །སྐུ་གསུམ་ཐུག་ཕྲད། །ཡེ་ཤེས་རང་སྣང་། །མངལ་ཁ་རྒྱས་འདེབས། །འཁོར་བ་དོང་སྤྲུགས། །སྲིད་གསུམ་རྣམ་དག །ཁམས་གསུམ་ཡོངས་སྒྲོལ་གྱི་རྒྱུད་གསུངས་པས། །རྡོ་རྗེ་མཁའ་འགྲོ་མ་རྣམས་རྗེས་སུ་ཡི་རངས་སོ། །རྫོགས་སོ། ། ༄༅། །རྒྱ་གར་སྐད་དུ། །ཀྭ་ཡ་ཏྲི་དེ་ཀལྦ་པྲ་བྷ་ཏརྙ། །བོད་སྐད་དུ། །སྐུ་གསུམ་ཇ་ལོག་བསྐལ་པ་འོད་ལྡན་གྱི་རྒྱུད། །བཅོམ་