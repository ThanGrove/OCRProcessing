༄༅། །རྒྱ་གར་སྐད་དུ། ཀྭ་ལ་ཙིཉི་ཏནྟྲ་གུ་རྒྱ། བོད་སྐད་དུ། ནག་པོ་གསང་བའི་རྒྱུད། གནོད་སྤྱིན་གྱི་སྡེ་དཔོན་ཕྱག་ན་རྡོ་རྗེ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་དུར་ཁྲོད་ཆེན་པོ་བསིལ་བའི་ཚལ་ན། འཁོར་གནོད་སྤྱིན་དང་། སྲིན་པོ་དང་། ཤ་ཟ་དང་། ཀླུ་དང་། མ་མོའི་ཚོགས་དང་ཐབས་ཅིག་ཏུ་བཞུགས་སོ། །དེའི་ཚེ་གསང་བའི་བདག་པོ་ལག་ན་རྡོ་རྗེས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཐ་མའི་དུས་ན་བསྟན་པ་བསྲུང་བའི་ཐབས་ཇི་ལྟར་བགྱི། ཞེས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། གསང་བའི་བདག་པོ་ཐ་མའི་དུས་ན་བསྟན་པ་བསྲུང་བར་འདོད་ན། རྡོ་རྗེ་གདན་གྱི་བྱང་ཤར་ན་དུར་ཁྲོད་ཆེན་པོ་བསིལ་བའི་ཚལ་ཞེས་བྱ་བ་ཆུ་ཞིང་དཔག་ཚད་དྲུག་པ། རོའི་རྣམ་པ་བམ་པ་དང་། རུལ་བ་དང་། ཕྱེད་ཚལ་དང་། ཀེང་རུས་དང་།མགོ་དང་། སྒལ་ཚིགས་དང་། ཡན་ལག་ལ་སོགས་པ་ཡོད་དོ། །དེ་ན་རོ་ལ་ཟ་བ་དང་། འཐུབ་པ་དང་། བཅོད་པ་དང་། འཐུང་བ་དང་། འཇིབ་པའི་ཚོགས་ནི་དུར་གྱི་བྱ་དང་། གཅན་གཟན་མང་པོ་དང་། 
ཡང་དུར་༄༅། །ཁྲོད་བདག་མོ་ག་་མོའི་ཚོགས་དང་། ཙ་མུ་ཏི་དང་། སྲིན་མོ་འགྲམ་རིངས་མ་དང་། འཕྲ་མེན་མ་དང་། སྦྱོར་སྒྲོལ་མ་དང་། ཤ་ཟན་མ་དང་། ཁྲག་འཐུང་མ་དང་། གཞན་ཡང་མ་མོའི་ཚོགས་དུ་མ་དང་། དུར་ཁྲོད་ཀྱི་བདག་མོ་རྣམས་སོ། །དེ་ན་རྒྱ་མཚོར་གླིང་ཚོགས་ཞེས་བྱ་བ་ཤིན་ཏུ་ཡང་རྒྱ་ཆེ་ཞིང་གཏིང་ཟབ་པ། རྦ་རླབས་མེར་བ། ཁ་དོག་ཁྲག་ཏུ་འདུག་པ་དང་། མཚོའི་ནང་ན་ཡང་ཆུ་སྲིན་དང་། པིར་དང་།དུང་དང་། སྦྲུལ་གདུག་པ་དང་། ཉ་དང་། སྦལ་པ་ལ་སོགས་པའི་གདུག་པ་ཅན་རྣམས་ཀྱང་གནས་སོ། །མཚོ་དེའི་བདག་པོ་ནི་ཀླུ་ནག་པོ་མཐའ་ཡས་ཞེས་བྱའོ། །གདུག་པ་དང་སྟོབས་སུ་ལྡན་པ་ཡང་གནས་སོ། །དུར་ཁྲོད་དེ་ན་མཆོད་རྟེན་བདེ་བྱེད་ཅེས་བྱ་བ། རིན་པོ་ཆེའི་ཀ་བ་བརྒྱད་ཀྱིས་བཏེག་པ། ཁྲི་འཕང་ལྔ་པ། དབུ་དྲིལ་ཐབས་སུ་འདུག་པ། ཁ་ཁྱེར་དང་མཆོད་རྟེན་ལྔས་མཛེས་པ། བྱ་རུ་དང་སྒོ་སྐྱེས་མཛེས་པ།ཁ་དོག་ནག་པོ་ཅིག་ཡོད་དོ། །དེ་ཡང་ནོད་སྤྱིན་ནག་པོ་དང་མངག་རིས་ནག་པོས་དབང་བྱས་པའོ། །དེ་ནས་སྐྱེས་པའི་ཤིང་བུ་ནི། ཨ་ཤ་རྒྱ་གྲོ་ཏ་ཞེས་བྱ་བ་མདོག་ནག་ལ་བོངས་ཆེ་བ། སྡོང་པོ་གཅིག་ལོ་འདབ་རྒྱས་པ། དྲི་མི་ཞིམ་པར། ཚེར་མ་རྣོ་བ། གདུག་པ་ཆེ་བ་། ལོ་འདབ་འཐུར་དུ་གཞོལ་བ། བདུད་ཀྱིབྱ་ནག་པོ་དང་སྦྲུལ་གདུག་པ་རྣམས་སོ། །དེ་ན་བདུད་ནག་པོ་ག་པོའིཚོགསདངབཅས་པ་གནས་སོ། 
།དུར་ཁྲོད་དེའི་དབུས་ན་ལྕགས་ཁང་ནག་པོ་སུམ་བརྩེགས་སྒོ་མེད་ལས་རྩེ་མོ་ལ་མེ་འབར་བ། རྩ་བ་ཁྲག་ཁོལ་བ། ལོགས་ལས་དུ་བ་འཐུལ་བ། དེ་ལྟ་བུའི་ནང་ན་བདུད་བི་ན་ཡ་ཁ་ཞེས་བྱ་བ། འཁོར་བདུད་དང་།གནོད་སྦྱིན་དང་། མ་མོ་དང་། ཀླུ་ལ་སོགས་པ་ཤིན་ཏུ་གདུག་ཅིང་དྲག་ཤུལ་དང་ལྡན་པ། འཇིག་རྟེན་རླག་པར་བྱེད་པའི་སྟོབས་དང་ལྡན་པ་ཅིག་གནས་པས། དེས་བསྟན་པ་བསྲུང་བའི་ལས་ལ་ཐོགས་པ་མེད་དོ་ཞེས། བཅོམ་ལྡན་འདས་ཀྱིས་བཀའ་སྩལ་ཏོ། །གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་ལ། གསང་བའི་བདག་པོས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ལ་བྱིན་གྱིས་བརླབ་ཏུ་གསོལ། །ཞེས་གསོལ་ཏོ། །དེ་ནས་གསང་བའི་བདག་པོ་ལག་ན་རྡོ་རྗེས་སྡིགས་མཛུབ་སྒྲེང་སྟེ་མིག་ཟློག་ཅིང་བ་སྐྲུ་ལངས་ཏེ། ཞབས་དང་ཞལ་རབ་ཏུ་བགྲད་ནས་རྡོ་རྗེ་གསོལ་ཞིང་བྱོན་པ་དང་། བདུད་རབ་དུ་བརྒྱལ་ནས་འཁོར་རྣམས་ཀྱང་སྐྲག་སྟེ་འདི་སྐད་ཅེས་གསོལ་ཏོ། །ཅི་བགྱི་བཀའ་དང་དམ་ཚིག་གསོལ་ཅིག །བདག་ཅག་རྣམས་ཀྱི་སྲོག་སྙིང་དབུལ། །འབངས་ལ་ནན་ཏུར་མ་ཆུང་བར། །བཀའ་ཡི་དམ་ཚིག་རྗེས་སུ་བཟང་། །བདག་གི་ལས་ཐབས་ཟས་སྐལ་གང་། །ཞེས་གསོལ་བ་དང་། གསང་བའི་བདག་པོས་བསྒོ་བ་ནི། །འཇིག་རྟེན་ཁམས་སུ་ཐོག་སེར་ཕོབ། །དམ་ཚིག་ཉམས་པའི་སྙིང་ཁྲག་ཟོ། 
ཁྱོད་ཀྱི་ལས་ཐབས་ཟས་༄༅། །སྐལ་དེ། །ཞེས་གསུངས་པ་དང་། སྲོག་སྙིང་ཕུལ་ཏེ་རང་དམ་རང་གིས་བཅས་སོ། །བདུད་བ་་བའི་ལེའུ་སྟེ་གཉིས་པའོ།། །།དེ་ནས་གསང་བའི་བདག་པོས་གསོལ་བ། བཅོམ་ལྡན་འདས།བདུད་པོ་བསྒྲུབ་ན་ཇི་ལྟར་བསྒྲུབ། །འདི་ཡི་དམ་རྫས་ཇི་ལྟར་ལགས། །བཅོམ་ལྡན་འདས་ཀྱིས་བཀའ་སྩལ་པ། །ནགས་ཁྲོད་གསེབ་བམ་དུ་ཁྲོད་དུ། །མ་ཉམས་འཇུག་ལ་བརྩོན་པར་བྱ། །བསོད་ནམས་ཚོགས་བསྐྱེད་བསྐང་བཤགས་བྱ། །དཔང་གཟུགས་བདེན་པ་བདར་བར་བྱ། །ཕྱི་ཡི་མཆོད་པས་ཐུགས་དམ་བསྐང་། །ཕྱི་ནང་གསང་བའི་མཚམས་བཅད་ལ། །ནང་དུ་བསྙེན་པའི་དཀྱིལ་འཁོར་བྲི། །སྟེགས་བུ་མདའ་གང་གྲུ་བཞི་ལ། །དྲི་དང་ཁྲག་གི་ཆག་ཆག་གདབ། །དབུས་སུ་མཐིང་ནག་གྲུ་གསུམ་བྲི། །ཚོན་སྣ་ལྔ་ཡི་རྩིག་པ་གཏང་། །མཐའ་རུ་མེ་རི་ལེགས་པར་བྲི། །དཀྱིལ་འཁོར་དེ་ཡི་ཕྱོགས་བཞི་སྲ ཁྲབ་གི་མ་ལ་ཟམ་པོ་བཞི། །དུར་ཁྲོད་མཚོ་དང་མཆོད་རྟེན་ཤིང་། །གོ་རིམ་བཞིན་དུ་མཚམས་ལ་བྲི། །ལྕགས་ཁང་ནག་པོ་སུམ་བརྩེགས་ལ། །སྒོ་མེད་ནང་དུ་སྲོག་སྙིང་བྲི། །སྟེང་དུ་བདུད་ཀྱི་སྐུ་གཟུགས་དགྲམ། །སྒོ་རྨིརྡོ་རེ་ནི་ནརྒོ་པོས་གཅད། ཁྲ་སྣ་ཁྲག་སྣ་ཚོགས་ཚད་དང་། །འབྲུ་སྣ་ཚོགས་ཚད་སྦྱར་བ་ཡི། ། གཏོར་མ་དག་ནི་བན་དྷ་གང་། །སྐུ་གཟུགས་མདུན་དུ་དགྲམ་པར་བྱ། །སྣཚོགསདགཏུ་རྒྱུན་དུ་སྦྲེང་། 
།བཤོས་བུ་ནག་པོ་ཟུར་གསུམ་ལ། །མདའ་ནག་རྒྱང་ནག་ནམ་མཁའ་ནག །འཁར་གླིང་བྲིས་པ་གཟུག་པར་བྱ། ཁྲར་གྱི་མཎྜལ་སྟེང་དུ་བསྟེན། །ལུག་ནག་བྱ་ནག་ཁྱི་ནག་རྟ་ནག་གི །ནག་པོ་བཞི་ཡི་ཙིསྟ་བཞི། །བྱང་ཕྱོགས་མཎྜལ་སྟེང་དུ་བསྟབ། །ལུག་ནག་ལ་སོགས་རྒྱལ་མཚན་ལ། །དར་སྣས་བརྒྱན་ཏེ་མཛེས་པར་བྱ། །ནུབ་ཀྱི་མཎྜལ་སྟེང་དུ་འཕྱར། །བྱ་རྒོད་མདའ་ལ་མེ་ལོང་དང་། །དར་ནག་བཏགས་ཏེ་གཡབ་བར་བྱ། །གསང་མཚན་བྲིས་ཏེ་ལྷོའི་མཎྜལ་སྟེང་དུ། །ལས་ལ་འཇུག་པའི་རིམ་པ་ནི། །བདག་ཉིད་ཕྱག་ན་རྡོ་རྗེ་བསམ། །མདུན་དུ་ལྕགས་ཁང་ནང་གནས་པའི། །ཏྲི་ཡི་ཡིག་འབྲུ་ནག་པོ་ལས། ། བི་ན་ཡ་ཀ་བསྐྱེད་བར་བྱ། །ཞལ་གཉིས་ཕྱག་གཉིས་ཁ་དོག་ནག །རྩ་བའི་ཞལ་ནག་སྟེང་མ་དམར། །བ་་་ས་ན་རྡོ་རྗེ་ལྟེ་ལེབ་འཕྱར། །གཡོན་ན་སྦྲུལ་ཞགས་ཐོད་ཁྲག་འཐུང་། །མི་ལྤགས་རློན་པའི་གཡང་གཞི་སྟོད། །སྟག་གི་ཤམ་ཐབས་ཉ་རིས་སྨད། །རླུད་ནག་ཚུབ་མའི་ཁྲི་ལ་གནས། །སྤྲིན་དང་མུན་པའི་དཀྱིལ་ན་འདུག །མདུན་དུ་བཀའ་ནོད་བསམ་པར་བྱའོ། །བསམ་ནས་སྲོག་གི་སྙིང་པོ་བཟླས། །ཐུགས་དམ་བསྐུལ་ཞིང་རག་ཏ་སྦྲེང་། །རྟགས་དང་མཚན་མ་བྱུང་གི་བར། །བསྙེན་པའི་ལེའུ་སྟེ་གསུམ་པའོ།། །།བསྒྲུབ་པའི་རིམ་པ་བསྟན་པ་ནི། རི་རབ་གླིང་བཞིའི་དཀྱིལ་འཁོར་བྲི། །རི་རབ་སྟེང་དུ་ལྕགས་ཁང་བརྩིག །རྫས་རྣམས་རིམ་པར་དགོད་པར་བྱ། 
།ལྷོ་ཕྱོགས་སོགས་༄༅། །ཀའི་སྟེང་དུ་ནི། །འཁོར་ལོ་གསུམ་གྱི་ཕོ་བྲང་བཅའ། །བཞེངས་པ་སྐུ་ཡི་འཁོར་ལོ་དང་། །ཐོད་པ་གཟེར་གྱི་འཁོར་ལོ་དང་། །ཕུང་སྲི་སྡེ་བརྒྱད་འཁོར་ལོ་ནི། །བྲིས་ནས་བསྐོར་ཐབས་ཤེས་པར་བྱ། །བདུད་ཀྱི་དོན་སྙིང་འཁོར་ལོ་ནི། །དུག་དང་ཁྲག་གིས་བྲི་བར་བྱ། ། དབུས་སུ་མེ་རི་དགུ་པ་ལ། །ཕྱི་རིམ་འཁོར་ལོ་བཅུ་གཉིས་བརྩིགས། །མུ་ཁྱུད་གཉིས་དང་ལྡན་པར་བྱ། །དུར་ཁྲོད་པགས་པ་དག་ལ་ནི། །རྒྱུ་དང་བཅུ་གཉིས་རེ་མིག་ལ། །དབུས་སུ་ཡི་གེ་ལྔ་བཀོད་ལ། །མུ་ཁྱུད་ནང་ལ་སྲོག་སྔགས་དགོད། ། ཉི་ཤུ་རྩ་ལྔ་ཤེས་པར་བྱ། །མུ་ཁྱུད་ཕྱི་ལ་སྔགས་ལོག་དགོད། །སྡེ་ཚན་བཅུ་གཉིས་དྲག་སྔགས་ནི། །བཅུ་གཉིས་རྩིབས་ལ་དྲག་པོར་དགོད། །དུར་ཁྲོད་ས་ལ་སྐུ་གཟུགས་བཞེངས། །མཐོ་གང་ལེགས་པར་ཚོན་གྱིས་བརྒྱན། །སྙིང་ཁར་གདུག་པའི་འཁོར་ལོ་བཅའ། །རབས་ཆད་ནག་པོའི་མོན་ཐོད་ལ། །ཕྱི་རུ་སྐུ་གཟུགས་ལེགས་བྲིས་ལ། །ནང་དུ་དྲག་པོའི་འཁོར་ལོ་བཅའ། །སྙིང་རྩའི་ཡི་གེ་ཏྲི་ནག་ལས། །སྙིང་ནས་དྲངས་ལ་ལས་ལ་བསྒྲུབ། །རྩིབས་བརྒྱད་འཁོར་ལོ་འབར་བ་ལ། །ལྷ་སྲིན་སྡེ་བརྒྱད་སྙིང་པོ་བྲི། །གསང་བའི་འཁོར་ལོ་རྣམ་པ་གསུམ། ཁུ་གསུམ་མེ་རིའི་རྩེ་ལ་བཞག །བསྐོར་ཐབས་སོ་སོར་ཤེས་པར་བྱའོ། །ཐུགས་དམ་བསྐུལ་ཞིང་མཆོད་པ་དབུལ། །གསུར་ཆེན་དུད་པ་རྒྱུན་དུ་གཏང་། །གདུག་པའི་ཐུན་གྱིས་བྲིས་པར་བྱ། 
།རྟ་བསྒྲུབ་དྲག་པོ་གཡས་ལ་བསྐོར། །སྦྱོར་བ་དྲག་པོ་གཡོན་ལ་བསྐོར། །དྲག་པོ་ལས་ཀྱི་སྔགས་དང་བཅས། །བདུད་ཀྱི་ལྟོ་བ་དྲག་པོ་མྲ །སྔགས་ཀྱི་འཁོར་ལོ་གཟེར་དང་བཅས། །ཡི་གེ་རྣམས་ཀྱི་འོད་ཟེར་ལས། ། སེར་བ་ཁྲག་ཏུ་དབབ་པས་བསམ། །དམིགས་པའི་རྟེན་བརླག་དམོད་པས་གདབ། །དྲག་པོ་ཀླུ་འམ་ཡུལ་ས་རྟེན། །མཆོད་རྟེན་དག་ལ་སྦྱོར་བ་བྱ། །མ་ནོར་ཕྱོགས་དང་དུས་ཤེས་བྱ། །ཐོད་པ་སྐུ་གཟུགས་ཕྱི་ཡི་གཟེར། །དྲག་པོ་འཁོར་ལོ་ནང་གི་གཟེར། །ཏིང་འཛིན་དམིགས་པ་གསང་བའི་གཟར། །གཟེར་གསུམ་བརྟགས་པའི་ལས་ལ་སྦྱར། །གཏད་ན་གཟེར་གྱི་ལེའུ་སྟེ་བཞི་པའོ།། །།དེ་ནས་ལས་ཀྱི་སྦྱོར་བ་ནི། །དཀྱིལ་འཁོར་དེ་ནི་ལེགས་བྲིས་ལ། །རྫས་རྣམས་རིམ་པར་བཀོད་ནས་ཀྱང་། །ལྷོ་ཕྱོགས་གླིང་དུ་ཐུན་རྫས་བཤམ། །ཀླུ་གཟིར་བཙན་དང་ཐེ་བྲང་གཟིར། །ཁྱབ་འཇུག་དུས་དང་ཕྱོགས་ཤེས་ཐུན། །དྲག་པོའི་རྫས་ཀྱིས་བྲབ་པར་བྱ། །དྲག་སྔགས་བཟླས་ཤིང་དམིགས་པ་གསལ། །དེ་ནས་དུས་ཤེས་སྦྱོར་བ་བྱ། །རི་གསུམ་རྩེ་ལ་སྤྱང་དུས་བརྡབ། །བཙན་གྱི་ལམ་དུ་ཐུན་ཟོར་བརྡེག །ཀླུ་ཡི་གནས་སུ་སྤྱིན་སྲེག་བྱ། །ཡུལ་རྟེན་སྐྲོག་པའི་རྫས་རྣམས་བསྲེག །གསང་བའི་རྫས་སུ་སྦྱོར་བ་བྱ། །དྲག་སྔགས་བཟློག་པའི་ཐུན་གྱིས་གཟིར། །ལས་ལ་སྦྱར་བའི་ལེའུ་སྟེ་ལྔ་པའོ།། །།དེ་ནས་དྲག་པོ་སྔགས་དམིགས་དང་། 
།གྲངས་དང་ཡན་ལག་མ་ཉམས་༄༅། ཁྲེས ། །དྲག་པོའི་ལས་ལ་ཐོགས་པ་མེད། །ཉམས་ན་དངོས་གྲུབ་ཡལ་བར་འགྱུར། །དབྱངས་དང་གསལ་བྱེད་གྲོང་ཁྱེར་གནས། །ཡི་གེ་མ་ཉམས་ཡན་ལག་ལྡན། །ཉི་ཤུ་རྩ་ལྔའི་ཡིག་འབྲུ་ལ།དབྱངས་ཡིག་གསུམ་པའི་དྲུག་དང་ལྡན། །དབྱངས་ཡིག་ལྔ་པའི་དྲུག་པས་མཛེས། །མེ་ཡི་ས་བོན་གཉིས་དང་ལྡན། །སྟོང་པའི་ཐིག་ལེ་གཉིས་དང་ལྡན། །དང་པོར་རྣམ་པར་སྣང་མཛད་དེ། །ཐ་མར་འགུགས་པའི་ཛ་གཉིས་ལ། །དབྱངས་ཡིག་གཉིས་པས་བརྒྱན་པ་ནི། །འགྲེང་འགུགས་སྲོག་གི་སྙིང་པོ་ཡིན། །བདུན་ཅུ་རྩ་གཉིས་ཡིག་འབྲུ་ལ། །དང་པོ་རྣམ་པར་སྣང་མཛད་གཞག །ཐ་མར་དྲག་པོའི་ཡི་གེ་གཉིས། །དབྱངས་ཡིག་གསུམ་པ་བཞི་པ་ཡི། །ཉི་ཤུ་རྩ་བདུན་རྒྱན་དང་ལྡན། །དབྱངས་ཡིག་ལྔ་པ་དྲུག་པ་ཡི། །ཉི་ཤུ་རྩ་གཉིས་ལྡན་པ་སྟེ། །དབྱངས་ཡིག་བཅུ་པའི་གཅིག་གིས་མཛེས། །དབྱངས་ཡིག་གཉིས་པའི་གསུམ་དང་ལྡན། །མེ་ཡི་ས་བོན་ལྔ་དང་ལྡན། །དྲག་པོ་གཉིས་གོང་མེ་ཡི་སྔགས། །ས་ལ་མ་ལྡན་ཙིག་པ་སྟེ། །འདི་དག་དྲག་པོ་བསྒྲུབ་པའི་སྔགས། །དེ་ལ་དྲག་པོའི་ལ་སྔགས་སྦྱར། །དེ་ནི་སྦྱོར་བ་དྲག་པོར་འགྱུར། །འདི་ནི་གསང་སྔགས་དྲག་པོ་བསྒྲུབ་པའི་སྔགས་སོ། །དེ་ཉིད་དྲག་པོར་བཟློག་པ་དེ། །མ་ནོར་དྲག་པོའི་སྔགས་དང་བཅས། །འདི་ནི་ལས་ལ་སྦྱར་བ་སྟེ། །སྦྱོར་བ་དྲག་པོའི་སྔགས་སོ། 
།གསང་སྔགས་རིམ་པ་འབྲུ་བ་་ཀྱི་ལེའུ་སྟེ་དྲུག་པའོ།། །།དེ་ནས་སྔགས་རྣམས་བསྟན་པ་ནི། །ཨོ་བི་ན་ཡ་ཀ །ཨུ་ནན་ཏུ་རྟ། འཛིར་འཛིར་ནན། ཁུ་ཤི་མུ་ཕུབ། ཏྲི་པ་ཙ་ལ་ཧ༷་ཤ༷་ཏྲི་ཛུ་ཛུ། དེ་ནི་སྲོག་གི་སྙིང་པོ་སྟེ། །བསྙེན་པའི་སྔགས་སོ། །ཨོ་བི་ན་ཡ་ཀ །ཨུ་ནན་ཏུ་རྟ །ཛིར་ཛིར་ནན། ཁུག་ཤི་མུ་ཕུབ། ཀུ་ཧི་ཀུ་ཧི། ཁ་ལི་ཁ་ལོ། ཀུ་ཧི་ཛུ་དུ་སྟེ་ནན། དྲག་ཞིང་ནན། ཛིར་ཀུ་ཤི། པུ་ལི་བུ་ཧྲི། སུ་ཧི་སྨི་ཤི་ཁུ་ནན། སི་ནུ་བུ་ཧི། ཀྲི་ཀ་ཁུ་ནན། ཏུ་ཏྲི་ཏུ་ཏྲི། ཀྲིང་ཀྲིང་ཀྲིང་། མི་རུ་ཙི་རིར་གྲྭ་ཧྭ་། སྒྲུབ་པའི་སྔགས་སོ། །ཧྭ་སྭ །ར༷་རི་ཙི་རི་མི་རོ་ཕོབ། ཀྲིང་ཀྲིང་ཀྲིང་། ཏྲི་ཏུ་ཏྲི་ཏུ། ནན་ཁུ་ཀ་ཏྲི། ཧི་པུ་ནུ་སི་ནན། ཁུ་ཤི་སྨི་ཤི། སུ་ཧི་པུ་ལེ། སུ་ཤི་ཀུ་འཛིར། ནན་ཞིང་དགྲ །ནན་སྟེ་དུ་ཛ ། ནན་སྟེ་དུ་ཛ། ཧེ་ཀུ་ལོ། ཁ་ཀ་ལི་ཁ། ཧི་ཀུ་ཧི་ཀུ །ཕུབ་མུ་ཤི་ཁུ་ནན། ཛིར་ཛིར་ཛིར་ཏྲ་དུ་ནན། ཨུ་ཀ་ཨ་ནན ། བྱི་ཨོ། དྲག་པོ་གཟེར་སྔགས་ཏེ་ལས་ལ་སྦྱར་བའི་སྔགས་སོ། །མ་ནོར་སྔགས་ཀྱི་ལེའུ་སྟེ་བདུན་པའོ།། །།དེ་ནས་བསད་པའི་སྦྱོར་བ་ནི། །གནོད་སྦྱིན་ནག་པོ་ཚོགས་ཀྱི་རྗེ། །མགོ་སྒྲུབ་དྲག་པོའི་སྦྱོར་བ་ནི། །རྣམ་པ་གསུམ་དུ་ཤེས་པར་བྱ། །དྲག་པོ་ཧོམ་ཁུང་བསྲེག་པ་དང་། །མནན་དང་ཐུན་ཟོར་སྦྱོར་བའོ། །དྲག་པོའི་འཁོར་ལོས་བསད་པ་ནི། །དུར་ཁྲོད་གོས་ལ་འཁོར་ལོ་བྲི། །རྩིབས་རྒྱབ་དྲག་པོའི་སྔགས་བརྒྱུད་བྲི། །ལྟེ་བར་ལིང་ག་མིང་རུས་བཅས། །གྲུ་གསུམ་ནང་དུ་ཆུབ་བར་བྲི། །མ་རྭ་ཡ་ཡིས་མུ་ཁྱུད་བསྐོར། 
།འཁོར་ལོ་༄༅། །སྐུད་པ་ནག་པོས་བཅིངས། །དྲག་སྔགས་བཟླས་ཤིང་ཐུན་གྱིས་བྲབ། །སྙས་མ། སྙོས་ར༷། ཐང་སྙོས་རེ་ར༷། ཏྲ༷་ཐ༷་ཀྟ༷་རེ་ར༷། ཏ་ཧུ་ཀུ་མ་སྙོ་རེ་ར༷། སཧ་སྭ་སྙོ་རེ་ར༷། རུ་སུ་སྙོ་རེ་ར་ག་ཏ་ཁ་སྙོ་རེ་ར༷། ཆེ་གེ་མོ་མ་ར་ཡ་ཧུ༷་ཕཊ། དེ་ནི་དྲག་པོ་འཁོར་ལོའི་སྔགས། །བྷ་ཏི་མེའི་ཁ་ལ་རྦད། ཨུ་ཏི་ནན། ཏྲ་ཏ་མ་ཙ་ནན། མོ་ཁ་ཨུ་ཙི་ནན། དྲག་པོ་མནན་པའི་སྔགས་སོ། །ཡུངས་ཀར་ཡུངས་ནག་སྐེ་ཚེས་བྲབ། །འཁོར་ལོ་དྲིལ་ལ་རབས་ཆད་ཐོད་པར་གཞུག །ཐོད་པ་རེ་བ་ནག་པོས་དྲིལ། །མཆོད་རྟེན་ནམ་མགོན་པོའི་ཞབས་འོག་མནན། །གནོད་སྤྱིན་ནག་པོ་དཔུང་གི་ཚོགས། །ཁྱོད་ཀྱིས་འདི་ལ་ཆད་པ་ཆོད། །རྟགས་བྱུང་ནས་ན་སྦྱོར་བ་བརྟུལ། །འཁོར་ལོ་མནན་པས་བསད་པའི་ལེའུ་སྟེ་བརྒྱད་པའོ།། །།དེ་ནས་དྲག་པོ་སྦྱིན་སྲེག་ནི། །འབྲུབ་ཁུང་ཁྲུ་གང་ཐུར་དུ་བྲུ། །ལོགས་ལ་མེ་རི་བྲི་བར་བྱ། །དཔངས་སུ་སོར་བཞི་བརྩིག་པར་བྱ། །བོང་བུའི་ཆུ་དང་རོ་ཡི་སྣང་མཛད་ཀྱིས། །དུར་སོལ་སྦྱར་ཏེ་ཕྱི་ནང་ནག་པོར་བྱུག །ཡུངས་ཀར་ཤིང་དང་དུག་ཤིང་གིས། །གྲུ་གསུམ་ནག་པོའི་ནང་རྩལ་ལ། །གྲོ་ག་འམ་ནི་ཤིང་ཤུན་ལ། །ལིང་ག་མང་དུ་བྲི་བར་བྱ། །ཡུངས་ཀར་ཡུངས་ནག་མར་ནག་དང་། །ལིང་ག་རེ་འང་བསྲེག་པར་བྱ། །བདག་ཉིད་ནག་ཆགས་ཞུགས་ནས་ཀྱང་། །མེ་དཔུང་འབར་བས་ཚིག་པར་བསམ། །བསྒྲུབ་བྱ་བརླག་པར་གྱུར་བསམ་ཞིང་། 
།མེ་ཏོག་ནག་པོས་མཆོད་པར་བྱ། །སྲོག་བདག་ནག་པོའི་དཔུང་ཚོགས་ཀྱིས། །སྡིག་ཅན་འདི་ནི་རླག་པར་གྱིས། །ཞེས་བརྗོད་ཅིང་། །སྟོང་ཐུན་རེ་ཞིང་ཐལ་བར་ཕྱར། །རླུད་སླང་མཐོང་སར་འཕྱར་པར་བྱ། །བསྒྲུབ་བྱའི་ཤུལ་སས་ལིང་ཁ་བྱ། །ལིང་ག་མིང་རུས་ལྡན་པ་དེ། །སྐུད་པ་ནག་པོས་བཅིངས་ནས་ཀྱང་། །ཁམ་ཕོར་ནག་པོ་ཁ་སྦྱར་གཞུག །སྤྱིན་སྲེག་ཐལ་བས་བཀང་ནས་ཀྱང་། །མཆོད་རྟེན་དུར་ཁྲོད་རྙིང་པར་གནན། །བསྲེག་པའི་སྔགས་ནི་གོང་མ་ཉིད། །སྔགས་བརྒྱད་མྱ་ར་ཡ་དང་བཅས། །གནན་པའི་སྔགས་དང་གོང་མ་ཉིད། །ཉི་ཤུ་གཅིག་གིས་རླག་པར་འགྱུར། །དྲག་པོ་སྤྱིན་སྲེག་གི་ལེའུ་སྟེ་དགུ་པའོ།། །།ཐུན་དང་ཟོར་གྱིས་བསད་པ་ནི། །འབྲུབ་ཁུང་ནག་པོའི་ཁ་ཁྱེར་ལ། །ཁྲག་དང་དུག་གིས་བྱུག་པར་བྱ། ཁྲེང་ཤུན་ལ་ནི་ལིང་ག་བྲི། །མིང་རུས་ལྡན་པར་བྲི་བར་བྱ། །ཁྲག་དང་དུག་གིས་བྲིས་ནས་ཀྱང་། །མཐའ་མ་ཛ་ཡིས་བསྐོར་བ་དེ། །འབྲུབ་ཁུང་ནང་དུ་གཞུག་པར་བྱ། །སྨྱུག་མ་ལ་ནི་བྱ་རོག་གི། །གུང་རུས་སུམ་དུམ་སྒྲོན་པར་བྱ། །དུག་གི་ཚེར་མས་མདའ་བྱས་ལ། །ཁྲག་དང་དུག་གིས་བྱུགས་ལ་བརྡེག །ཡུངས་ཀར་ཡུངས་ནག་ཁྲག་ཐུན་བྲབ། །ཙིསྟ་རུ་ཏོ་སོད །ཛ་ལ་ཕ་ཡ་སོད། ཤི་ཏྲ༷་མུ་དྲ་སོད། ཨ་ལ་ཤ་སྟོ་སོད། རག་ཤ་བཱ་རྭ་སོད། ལིང་ག་ལ་ནི་ཐུན་གྱི་གསད། །ལིང་ག་ག་་ཅིང་གཏོར་མར་བླུགས། །གཏོར་མ་མདའ་ཐུན་དགྲ་ཕྱོགས་འཕང་། 
།གསད་ཐབས་ཐུན་ཟོར་གྱི་༄༅། །ལེའུ་སྟེ་བཅུ་པའོ།། །།དེ་ནས་གནོད་སྒྱིན་དབང་དུ་བསྡུས། །ཁྲག་དང་དུག་གིས་ནག་པོར་བྱུག །དེ་སྟེངས་འཁོར་ལོ་རྩིབས་བཞི་ནི། །རོ་རས་དག་ལ་སྟེང་འོག་གཉིས། །ཏིག་ནི་རི་ཏི་བྲིས་པ་འོག །སྟི་ཏི་རི་བྲིས་པ་སྟེ། །དབུས་སུ་གྲུ་གསུམ་ནང་དུ་ནི། །བདུད་ཀྱི་སྲོག་སྔགས་བྲི་བར་བྱ། །ལོང་བུ་ནག་པོ་དག་དང་ནི། །རྡོ་ཆུ་རི་ཤིང་དག་དང་གསུམ། །དར་ནག་ཁུད་དུ་དྲིལ་ནས་ཀྱང་། །གྲུ་གསུམ་སྟེང་གཞག་བཟླས་པར་བྱ། །སྲོག་སྙིང་དྲང་ཞིང་མཆོད་པ་ང་་་། །གུ་གུ་བརྒྱད་པ་འབུམ་ཕྲག་བཟླས། །སྣ་ཚོགས་གཏོར་མ་ཤ་ཁྲག་མཆོད། ཁུ།་གསུམ་གཏིང་དུ་ཁྲུ་གང་བྲུ། །བདུད་ཀྱི་བླ་སྲོག་གཏིང་དུ་རྦད། །སྟེང་དུ་ཕྱག་ན་རྡོ་རྗེ་བསྐྱེད། །དེ་ནི་བླ་སྲོག་བསྡམས་པ་ཡིན། །སྐབས་སུ་ཤུ་ལ་ལས་ལ་སྦྱར། །མྱུར་བའི་ལས་ལ་ཐོག་པ་མེད། །ཡང་ན་བདུད་ཀྱི་གཟུགས་བྲིས་ལ། །སྲོག་སྙིང་མུག་ནག་སྙིང་ཤུན་དྲིལ། །དར་ནག་ག་ས་ལ་སྙིང་ཁར་སྦ། །སྟེགས་བུ་གྲུ་གསུམ་ནང་དུ་གཞུག །སྟེང་དུ་ཕྱག་ན་རྡོ་རྗེ་བསྐྱེད། །དེ་ནི་རྟག་ཏུ་མྱུར་བ་འགྱུར། །དེ་ནི་དྲག་པོའི་འཁོར་གནད་ཡིན། །གནད་ལ་བོར་ཅིང་ཤི་ ས་བསྟན། །སྟེགས་བུ་གྲུ་གསུམ་ཁྲུ་གང༷་བྲུ། །ཁྲག་དང་དུག་གིས་ནག་པོར་བྱུག །ནང་དུ་བརྣག་པའི་མིང་རུས་གཞུག །བགེགས་ཀྱི་སྐུ་གཟུགས་སྙིང་ཁ་མྲ །བརྣག་པའི་ལུང་ག་མིང་རུས་བྲི། །ཐ་མར་བདུད་ཀྱི་སྲོག་སྔགས་བྲི། 
ཁྲུ་གསུམ་ནང་དུ་ཧོ་བཙུགས་ལ། །དུག་ཤིང་ཚེར་མའི་ཤིང་གིས་བྱ། །ཡུངས་ནག་སྐྱེ་ཚེ་ཐུན་གྱིས་བྲབ། །ལིང་ག་གཏུབ་ཅིང་ཧོ༷་ལ་བསྲེག །མེ་ཁྲག་སྦྲེ་ཞིང་བཟློག་སྔགས་བཟླས། །སྐྱེས་མཆོག་ཁྱོདལ་ལས་མི་བཅོལ། །སྐྱེ་མཆོད་ཁྱོད་ལ་ལས་བཅོལ་དུ། །སྐྱེ་མཆོག་ཁྱོད་ཀྱི་ལས་མི་འགྲུབ། །སྐྱེ་མཆོག་ཁྱོད་ཀྱི་ལས་གྲུབ་ཏུ། །གནས་ངན་དེ་ནི་དུར་ཁྲོད་གནས། །གོས་ངན་དེ་ནི་མི་ལྤགས་གོས། །ཟས་ངན་དེ་ནི་མི་ཤའི་ཟས། །སྐོམ་ངན་དེ་ནི་མི་ཁྲག་སྐོམ། །འཁོར་ངན་དེ་ནི་བུད་མེད་ཐེ་བྲང་འཁོར། །དེ་ཕྱིར་ཁྱོད་ལ་ལས་མི་འགྲུབ། །དེ་ཕྱིར་ཁྱོད་ལ་ལས་མི་བཅོལ། །དེ་བརྗོད་དྲག་པོས་བསྲེག་པར་བྱའོ། །དེ་ནས་བསོ་བསྐྱེད་ལས་བཅོལ་བ། །བདུད་རྩི་སྦྲེང་ཞིང་འདི་བརྗོད་བྱ། །སྐྱེ་མཆོག་ཁྱོད་ལ་ལས་བཅོལ་ལོ། །ཁྱོད་ལ་ལས་ཅིག་མི་བཅོལ་དུ། །སྐྱེས་མཆོག་ཁྱོད་ཀྱི་ལས་གྲུབ་བོ། །ཁྱོད་ཀྱི་ལས་ཀྱི་མི་འགྲུབ་ཏུ། །གནས་ངན་དེ་ནི་མ་ལགས་ཏེ། །དུར་ཁྲོད་གནས་བརྒྱད་གནས་ཀྱི་མཆོག །མ༷་ས་ཤ་ཆེན་ཟས་ཀྱི་མཆོག །བདུད་རྩི་རག་ཏ་སྐོམ་གྱ་མཆོག །ཞིང་ཆེན་གཡང་གཞི་གོས་ཀྱི་མཆོག །ལྷ་སྲིན་སྡེ་བརྒྱད་གྲོགས་ཀྱི་མཆོག །དེ་ཕྱིར་ཁྱོད་ལ་འཕྲིན་ལས་བཅོལ། །ཡང་ན་ས་ལ་བདུད་ཀྱི་གཟུགས་བྱས་ལ། །སྙིང་ཁར་གྲུབ་གསུམ་ཧོ་བསྲེགས་ལ། །དཀར་ཐབ་དམར་ཐབ་བསྲེགས། །རྒྱ་ཚིལ་གུ་གུལ་ཁྲག་ཆེན་བསྲེག །དྲག་སྔགས་བཟློག་ཅིང་དྲག་ཏུ་བཟླས། 
།གནོད་སྤྱིན་ཤིན་ཏུ་ཁྲོས་པ་༄༅། །ཡིན། །འཁོར་གྱི་བཀའ་ཉན་གཟིར་བ་ཡིས། །ཁྲག་གི་སེར་བ་ཐོགས་པ་མེད། །བདུད་ཀྱི་བླ་སྲོག་བསྡམས་པ་དང་། །གནད་ལ་བོར་ཞིང་ཤི་ ས་བསྟན་པའི་ལེའུ་སྟེ་བཅུ་གཅིག་པའོ།། །།དེ་ནས་སྙིང་ཐོག་སྙིང་ལ་ཐོག་དབབ་པའི་སྦྱོར་བ་ནི། ས་སྟེངས་ཁྲུ་གང་གྲུ་གསུམ་ལ། །ཁྲག་དང་དུག་གིས་ནག་པོར་བྱུག །ཐོག་ལྕེ་གདུག་པའི་དཀྱིལ་འཁོར་བྲི། །མོན་ནམ་རབས་ཆད་ཐོད་པ་མྲ །གསེར་དངུལ་ཟངས་ལྕགས་འཁར་བ་དང་། །ལོང་བུ་ནག་པོ་དག་དང་ནི། །སྨིགས་པ་ཕ་ཝང་ཀླད་པ་དང་། །དུག་དང་རྨེ་ཁྲག་གུ་གུལ་ནག །འབྲུག་རུས་སྲིན་རྡོ་རྫས་རྣམས་དང་། །སྙིང་ཐོག་འཁོར་ལོ་བྲིས་པ་སྟེ། །ལིང་ག་མིང་རུས་ལྡན་པ་ལ། །ཡུངས་ཀར་ཁྲ་སྐོམ་ཐུན་གྱིས་བྲབ། །འཁོར་ལོ་ཐོག་རྟ་འགྲམ་རྩར་སྦ། །དྲག་པོའི་སྙིང་ཐོག་འབབ་པར་འགྱུར །ཨོ་ཕ་གི་ཙིསྟ་རུ་ལུ་མི་ལི། བཛྲ་ཀྲག་ཤུ་ཏ་ཕཊ། ཆེ་གེ་མོ་ལ་ལྕེ་འབབ་པ་བཱ་ར་ཡ། བྲི་དང་བཟླས་པའི་གསང་སྔགས་སོ། །གནམ་ལྕགས་འབབ་པར་ཐེ་ཚོམ་མེད། །དྲག་པོ་སྙིང་ཐོག་གི་ལེའུ་སྟེ་བཅུ་གཉིས་པའོ།། །།དེ་ནས་ཐུགས་དམ་བསྐུལ་བ་ནི། །ཉི་མ་ལྷོ་ནུབ་མཚམས་ཤེས་ན། །གཙུག་ན་མེ་འབར་ཐུགས་དམ་ཅན། །སྐུ་མདོག་ནག་པོ་གཏུམ་བག་ཅན། །རལ་པ་དམར་ནག་མེད་དཔུང་འབར། །སྡང་མིག་ནག་པོ་གྱེན་དུ་བསྒྲེངས། །མིག་ནས་ཁྲག་གི་སེར་བ་འབབས། 
།སྙན་ནས་བསྐལ་པའི་འབྲུག་སྒྲ་སྒྲོག །སྣ་ནས་རླུད་ནག་ཚུབ་མ་འཐོར། །མི་ལྤགས་རློན་པའི་གཡང་གཞི་ལ། སྟག་ལྤགས་རློན་པའི་ཤམ་བུ་ཅན། །ཞབས་གཉིས་ཕྱག་བཞི་ཆོ་འཕྲུལ་སྟོན། །གཡས་ན་རྡོ་རྗེ་ལྟེ་ལེབ་ཕྱར། །གཡོན་ན་སྦྲུལ་ཞགས་ཐོད་ཁྲག་འཕན། །རླུད་ནག་ཚུབ་མའི་དཀྱིལ་ནས་བཞེངས། །སྐྱོད་ཅིག་ནམ་མཁའི་དཀྱིལ་དུ་བསྐྱོད། །ནམ་མཁའི་དཀྱིལ་དུ་བསྐྱོད་ཙམ་ན། །འབྲུག་སྒྲ་དྲག་པོ་འུ་རུ་སྲ །གློག་དམར་འོད་ཆེན་ལམ་སེ་ལམ། །བར་སྣང་ཁམས་སུ་བསྐྱོད་ཙམ་ན། །མུན་ནག་འཁྱིལ་པའི་དཀྱིལ་འཁོར་ནས། །རླང་ནག་ཚུབ་མ་འུ་རུ་མྲ །ཁྲག་གི་སེར་བ་ཤ་ར་ར། །དམ་ཉམས་དགྲ་བོའི་ཡུལ་འཁོར་དུ། །ཐོག་དང་སེར་བ་དྲག་པོ་ཕོབ། །ཐུགས་དམ་བསྐུལ་བའི་ལེའུ་སྟེ་བཅུ་གསུམ་པའོ།། །།དེ་ནས་སྔགས་ཀྱི་རིམ་པ་ནི། །དང་པོར་འདྲིན་འགུགས་སྲོག་གི་སྙིང་པོའི་སྔགས། །གཉིས་པ་དྲག་པོའི་སྙིང་གཟེར་སྔགས། །གསུམ་པ་སྙིང་ཁྲག་འགུག་ཅིང་ལས་ལ་སྦྱར། །བཞི་པ་ལས་ཀྱི་མཐའ་སྡུད་སྔགས། །ལྔ་པ་དྲིན་ལན་གཏོར་མ་གཏང་པའི་སྔགས། །འདི་དག་ལས་སུ་རུང་བ་ནི། ༷།དངོས་གྲུབ་ལས་རྣམས་ཉེ་བར་འགྱུར། །སུ་བཛྲ་ར་ཡག་ཤ་ཏ་ཕྲོམ།ཕཊ་ནཱ་ག་དྲག་ཏུ་ཕོབ། དེ་ནི་ཀླུ་གནད་ལ་བོར་བའི་སྔགས་སོ། །བཛྲ་་ག་ཤུ་ཊ་ཕཊ། དེ་ནི་བཙན་སྐྲོག་པའི་སྔགས་སོ། །ཧུ༷་ཡ་ཧུ༷་ཡ་པུ་ཙེ་ཏ་ཕྲོ་ཕཊ། བདུད་དཀྲུག་པའི་སྔགས་སོ། 
།ཏྲི་ཡ་ཏྲི་ཡ་ཏྲི་ཤ༷་ཡ་ནན་ཕཊ།༄༅། །གནམ་ཐེ་གཟིར་བའི་སྔགས་སོ། །ཡ་མ་ཤ་ཤུ་ཕོབ་ཡ། དེ་ནི་སྨིན་སྒྲོག་པའི་སྔགས་སོ། །ཡ་མ་སྙིང་ཡ་མ་ཁྲག་ར་ཧུ་ལ། ཧྲི་ལ་ཧྲི་ལ་ཤག་ཤག་སེན་སེན་ཕོབ་ཡ། དེ་ནི་གཟའ་བཤོར་བའི་སྔགས་སོ། ་༑་ན་ར༷་སྟ་ན་ར༷་ཛ་ལ་ར༷། སྦྱིན་སྲེག་ཐབས་ཀྱི་སྔགས་སོ། །མུ་ཏི་ཏྲི་ལ་ཡ། ནོར་བསྒྲུབ་པའི་སྔགས་སོ། །མི་རི་སི་རི་རག་ཤ་ནན། པ་ཏོ་ལ་ཏོ་ལ་ཡ། ངག་གནན་པ་སྟེ་སྨྱོས་སུ་གཞུག་པའི་སྔགས་སོ། །ཨི་ད༷་དུ་བྷ་ལི་ཏ་གྲི་ན་གྲི་ན་ཁུ་ཧི་ཁུ་ཧི་པུརྩི་ཏོ་རག་ཏ་པི་པ་ཏོ་ས་མ་ཡ་གྲྭ་ཧྭ། གཏོར་མ་སྦྱིན་པའི་སྔགས་སོ། །ལས་སོ་སོའི་སྔགས་ཀྱི་ལེའུ་སྟེ་བཅུ་བཞི་པའོ།། །།དེ་ནས་མདོས་ཀྱི་རིམ་པ་ནི། །གནས་ནས་ཕ་ཚད་སྤགས་པ་སྲ །མཎྜལ་གཙང་མ་ཁྲུ་གང་ལ། །དྲི་དང་སྤོས་ཀྱི་ཆག་ཆག་གདབ། །ཐིག་བཞི་བཏབ་པས་ལེ་ཚེ་དགུ །སེར་པོར་བྲི་ཞིང་ཕྱོགས་བཞི་སྲ །མཎྜལ་ཟླུམ་པོ་ཁྲག་གིས་བྱུག །དབུས་སུ་དར་དཀར་སྟེང་དུ་ཡ༷། །འབྲུ་ཡི་ཕུང་པོ་བདལ་བའི་སྟེང་། །གཙང་མ་དེ་རུ་མདོས་བཤམས་པ། །བཤོས་བུ་ནག་པོ་ཟུར་གསུམ་དང་། །མདའ་ནག་རྒྱང་ནག་ནམ་མཁའ་ནག །ཕུད་ཀྱི་ཕོར་བ་བཤམ་པར་བྱ། ་ར་དུ་མདའ་དང་མེ་ལོང་བཤམ། །ལྷོ་རུ་གཡང་གཞི་དགོད་པར་བྱ། །ནུབ་ཏུ་སྙིང་སྣ་བྱང་དུ་བཤོས། །རྟེན་གྱི་རྟ་ལ་དར་སྣས་བརྒྱན། །བདག་ཉིད་ཕྱག་ན་རྡོ་རྗེས་བསྒོམ། །མདུན་དུ་བསྐྱེད་ལ་སྲོག་སྙིང་དང་། 
།དར་ནག་གཡབ་ཅིང་སྤྱན་དྲང་མཆོད། །ཐུགས་དམ་བསྐུལ་ཞིང་རྒྱལ་མཚན་འཕྱར། །ཕྱོགས་ཕྱོགས་ཙམ་ཅིག་ཕ་གི་ན། །ཉི་མ་ནུས་ཕྱོགས་ཕ་གི་ན། །རྡོ་རྗེ་གདན་གྱི་བྱང་ཤར་ན །ལྕགས་མཁར་སྒོ་མེད་ནང་ཤེད་ན། །བདུད་པོ་ཆེན་པོའི་ཆ་ལུགས་ཞུགས། །བྱི་ན་ཡ་ག་ཐུགས་དམ་ཅན །མཐུན་པའི་རྫས་ལ་སྤྱན་འདྲེན་ན། །ཐུགས་དམ་བསྐུལ་ཕྱིར་གཤེགས་སུ་གསོལ། །མཐུན་པའི་དམ་རྫས་འདི་བཞེས་ལ། །གནག་པའི་ལས་འདི་གྲུབ་པར་མཛོད། །དམ་རྫས་དབུལ་རྟ་ལ་དམ་བཅའ་འོ། །ཕྱི་ཡི་མཆོད་པའི་འདི་ཡིས་ནི། །ཐུགས་དམ་བསྐང་པའི་ལས་དག་བྱ། །བསྐང་བ་མདོས་ཀྱི་ལེའུ་སྟེ་བཅོ་ལྔ་པའོ།། །།དེ་ནས་གནག་པའི་ལས་བསྟན་པ། །དམ་ཚིག་བསྟན་པར་བྱ་བ་ལ། །བྱ་ནག་ལུག་ནག་ར་རོག་ལ། །རུ་འམ་གཤོག་པ་གཡས་གཡོན་ལ། །སྲོག་སྙིང་གསང་མཚན་དར་ནག་གདགས། །སྐྱེ་རུ་མིང་བྱ་ལིང་ག་གདགས། །རྟེན་དུ་བཅས་ཏེ་བོད་ཅིང་བསྟབ། །ལས་གྲུབ་ཐུགས་དམ་བསྐང་བར་བྱ། ཁེན་ཏུ་འགོར་ན་དྲག་པོའི་འཇིགས་ས་བསྒྲལ། ཁྲ་ཁྲག་མཆོད་པ་དབུལ་བར་བྱ། །དོན་སྙིང་ནང་དུ་སྲོག་སྔགས་དང་། །མི་བྱང་ལིང་ག་གཞུག་པར་བྱ། །ཡུངས་ཀར་སྔགས་ཐུན་དྲག་པོར་བྲབ། །རྒྱལ་མཚན་གཡང་གཞི་བརྡབ་བྱས་ལ། །དམར་ཙིརྟི་རྟ་གཞུག་པར་བྱ། །དེས་ན་ཐེ་ཚོམ་མེད་པར་འགྱུར། །དམ་ཚིག་ནག་པའི་ལེའུ་སྟེ་བཅུ་དྲུག་པའོ།། །།དེ་ནས་ཡང་དག་བཤད་བྱ་བ། 
།དམ་ཚིག་རྟེན་༄༅། །གྱི་རིམ་པ་ཡང་། །བྱ་ནག་ལུག་ནག་རྟེན་དུ་བྱ། །སྐེ་རུ་སྲོག་གི་སྙིང་པོ་གདགས། །རྭ་འམ་གཤོག་པ་གཡས་གཡོན་ལ། །མིང་དང་གསང་མཚན་བྲིས་ལ་གདགས། །རྟག་ཏུ་རྟེན་དུ་བཅའ་བར་བྱ། །སྐུ་གཟུགས་དུར་ཁྲོད་རས་ལ་བྲིས། །རྣལ་འབྱོར་གནས་པའི་ས་ཕྱོགས་སུ། །མཆོད་རྟེན་ནག་པོ་བདེ་བྱེད་འབྱམ། །བཞེངས་ཏེ་བྱ་རུ་གཡས་གཡོན་ལ། །མིང་དང་གསང་མཚན་བྲིས་ཏེ་གདགས། །བུམ་པར་སྲོག་སྙིང་བྲིས་ལ་གཞུག །རྟག་ཏུ་རྟེན་དུ་གཟུགས་པར་བྱ། །སྐུ་གཟུགས་དུར་ཁྲོད་རས་ལ་བྲིས། །མཚོ་དང་དུར་ཁྲོད་མཆོད་རྟེན་ཤིང་། །ཕྱག་རྒྱ་གསང་མཚན་བྲིས་ལ་གདགས། །ནག་པོའི་སྙིང་གི་ཕྱེ་མ་ཡིས། །སྙིང་ཤུན་དར་ནག་ཁུད་དུ་གཏུམ། །སྲོག་སྙིང་བྲིས་ལ་ནང་དུ་གཞུག །རྟག་ཏུ་རྣལ་འབྱོར་ལུས་ལ་བཅང་། །རྟེན་གཟུག་པའི་ལེའུ་སྟེ་བཅུ་བདུན་པའོ།། །།རྟགས་ཀྱི་རིམ་པ་བསྟན་པ་ནི། །རྟ་དང་བོང་བུ་མི་རོ་སོགས། །གཡལ་བའི་རྟགས་སུ་བསྟན་པ་ཡིན །མི་ནག་རལ་ཅན་རྒལ་པོར་འབྱུང་། །ཉེ་བའི་རྟགས་སུ་བསྟན་པ་ཡི། །འོད་དང་སྒྲ་དང་ར་ལུག་རྣམས། ཁུབ་པའི་རྟགས་སུ་བསྟན་པ་ཡིན། །མོན་པ་ཕྱག་བྱེད་འབག་སང་དང་། །རི་རྡེབ་སྔོ་རྔ་འབྲུ་སྐྲུང་པ། །ལས་ལ་ཚུད་པའི་རྟགས་ཡིན་པས། །ལས་ལ་སྦྱར་བའི་སྦྱོར་བ་བྱ། །མོན པ མཚོནཐོགསལྕགས་སྤྱང་འདུར། །གཏོར་མ་མེད་འབར་བྱ་ནག་ལྡིང་། 
།ལས་ལ་ཐོགས་པ་མེད་པའི་རྟགས། །ཁྱིམ་རྡིབ་མོན་པ་རྔུ་བ་དང་། །མུན་པས་འཐིབས་དང་སྙིང་མི་དགའ། །དེ་ནི་ལྡོག་པའི་རྟགས་སུ་བསྟན། །སྲོག་ཆགས་བསད་དང་ཤ་ཟོས་དང་། ཁེང་བཅེར་སྲོག་ལ་ཐེབས་པའི་རྟགས། །མཛེ་ཅན་ཁྲོས་དང་སྦྲུལ་ནག་འཁྱུག ཁེན་ཏུ་ཁྲོས་པས་བསྐང་བར་བྱ། །བདུད་རྟགས་ཀྱི་ལེའུ་སྟེ་བཅོ་བརྒྱད་པའོ།། །།དེ་ནས་དམ་ཚིག་བཤད་པ་ནི། །ཐེ་ཚོམ་མེད་པའི་སེམས་ཀྱིས་བསྒྲུབ། །སེར་བ་ཚུབ་མ་རྟགས་སུ་ལྟ། །མཛེ་ཅན་ཁ་རལ་དམར་གསུམ་བསྲུང་། །རྫས་དང་སྐུ་གཟིགས་ཤིན་ཏུ་སྦ། །མིང་དང་གསང་མཚན་སྔགས་མི་བསྟན། །དབབ་དང་སྔགས་ཀྱི་ལུང་ནོད་ཅིང་། །དམ་ཚིག་ནོས་ལ་དངོས་གྲུབ་བླང་། །རྟག་ཏུ་གཏོར་མ་སྤྱིན་པར་བྱ། །རྟག་ཏུ་མཆོད་བསྟོད་ལས་ལ་མོས། །བདུད་ཀྱི་དམ་ཚིག་མི་ཤ་ཟ། །སྔོན་གྱི་དམ་བཅས་བཙན་པར་བྱེད། །རྟག་ཏུ་བསྲུང་སྐྱོབ་ཐོག་སེར་འབེབས ། །དམ་ཚིག་ཉམས་ན་སྲོག་གཤེད་བྱེད། །དམ་ཚིག་གི་ལེའུ་སྟེ་བཅུ་དགུ་པའོ།། །།དེ་ནས་བསྲུང་བའི་རིམ་པ་བཤད། །སེང་ལྡེང་ཕུར་པ་སོར་བརྒྱད་བཅུ། །མགུལ་དུ་བསྲུང་རྫས་གདགས་པར་བྱ། །སྔགས་ཀྱི་འཕྲེང་བ་བྲིས་ལ་བསྐོར་བ་བྱ། །རྩང་མ་ཉི་ཤུ་རྩ་ལྔ་ལ། །ཡིག་འབྲུ་ཉི་ཤུ་རྩ་ལྔ་དགོད། །སྲོག་སྔགས་བྱེད་པ་བཟླས་པར་བྱ། །སྲོག་སྔགས་བཟློག་དང་བཅས་པར་བཟླས། །ལོ་ཡི་མཐའ་བསྐོར་ཐུན་རྫས་སྦྱིན། །བསྐུལ་ཞིང་ལས་བཅོལ་སེར་བ་