༄༅། །རྒྱ་གར་སྐད་དུ། སརྦ་ཏ་ཐུ་ག་ད་ས༷་གྲ་ཧ་མྱུ་ལ་ཏ་ནྟྲ་ཨ། བོད་སྐད་དུ། དེ་བཞིན་གཤེགས་པ་ཐམས་ཅད་སྡུས་པ་ཁུ་བྱུག་རྩ་བའི་ཏན་ཏྲ། སྐྱེ་བ་མེད་པ། དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །དེ་བཞིན་གཤོགས་པ་ཐམས་ཅད་ཀྱི་ཐུགས་མི་གནས་པའི་ཡེ་ཤེས་བདེ་བར་གེགས་པའི་སྙིང་པོ། རྣམ་པར་དག་པའི་ལམ། མྱ་ངན་ལས་འདས་པའི་ཡང་དག་པའི་འཇིངས། ཡུམ་གྱི་མཁའ་ཀློང་རྣམ་པར་དག་པའི་ཐིག་ལེའོ། །སྣ་ཚོགས་མི་གཉིས་མྱངན་འདས། །འཁོར་བ་མྱ་ངན་འདས་སྙིང་པོ། །བླ་མེད་ཐེག་པ་ཆེན་པོ་ནི། །པཟློ་གེ་སར་ཡུམ་གྱི་མཁར། །ཟླ་བ་བཅུ་གཉིས་དུས་ཀྱི་ཚོར་རིག་པ། 
།བྱ་རྒྱལ་ཁུ་བྱུག་དབྱར་ཟླ་འབྲིང་པོ་ལ། །སྙན་པའི་སྒྲ་སྒྲོག་དབྱར་གྱི་ཆ་འཛིན་པ། །དཔལ་ལ་བསླབ་པ་མ་ཡིན་དེ་ཉིད་ལའོ། །མི་གནས་ཐེག་ཆེན་ཐེག་པའི་སྙིང་པོ་ནི། ཐེག་པ་མ་ལུས་ཀུན་གྱི་བགྲོད་སྟེ། །རྒྱུ་ནས་མི་སྩོལ་འབྲས་བུའི་ངོ་བོ་ཡིན། །ཐེག་པ་ཀུན་གྱི་ལྟ་མིག་ཆ་འཛིན་པ། །དཔྲལ་ལ་འབྲས་བུར་མ་བྱས་ཡེ་ནས་སོ། །ཁུ་བྱུག་དུས་ཚིགས་མི་འདའ་དེ་ཉིད་ལས། །རང་དབང་མེད་པར་དུས་ལ་གནས་པ་སྟེ། །དུས་དེ་མི་འགྱུར་དེ་ན་གནས་པ་ལྟར། །ཆོས་ཀྱི་སྙིང་པོ་མཆོག་ཏུ་གྱུར་པ་ཉིད། །ཡོན་ཏན་ཕུན་སུམ་ཚོགས་ཏེ་རྒྱུ་དང་བྲལ། །རྐྱེན་གྱིས་མི་སྐྱེད་རང་གིས་རང་བཞིན་གནས། །གཞན་ཏུ་མི་འགྱུར་དུས་མེད་རྣམ་ཐར་གནས། །ཡོན་ཏན་མཆོག་ལྡན་ངལ་བ་ཉིད་ཀྱང་ཡིན། །ཁུ་བྱུང་བྱ་རྒྱལ་གསུང་གི་གདངས་དང་ལྡན། རྗེ་བཙན་དུས་བཞིའི་དུས་ལ་དབང་བྱེད་པས། །སྒྲ་སྙན་སྒྲགས་པས་ཀུན་རྒྱུད་ཡིད་ཚིམ་ནས། །དུས་ཀྱི་བྱ་བ་ཐམས་ཅད་བྱེད་པར་ལྟར། །རྫོགས་པ་མི་འགྱུར་བླ་ན་མེད་པ་ལ། །སྐུ་གསུང་ཐུགས་ལྡན་ཐེག་པ་ཀུན་གྱི་རྗེ། །དུས་བཞིའི་ལྷུན་རྫོགས་དུས་གསུམ་འགྱུར་བ་མེད། །འོད་ཟེར་ཕྱུང་བས་ཐེག་པ་ཀུན་བསྡུས་ནས། །དུས་མེ་དུས་གསུམ་རང་གི་རང་བཞིན་གནས། དེ་སྐད་ཅེས་བཅོམ་ལྡན་འདས་བདེ་བའི་དབང་ཕྱུག་གིས། འཁོར་རྣམས་གསོལ་པས། །ཀློག་འོད་བརྟན་པ་རྒྱལ་པོ་ཛ་དང་། རྒྱལ་པོ་ལྔ་སྒྲ་གཅན་འཛིན་དང་།གནོད་སྤྱིན་བྱང་ཆུབ་དང་། 
འཁོར་རྣམས་ཀྱིས་༄༅། །པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ཞེས་མགྲིན་གཅིག་ཏུ་སྡེབས་ནས། ཕུང་པོ་ལྔ་སོ་སོར་འཆད་པའོ། །དེ་བཞིན་དུ་རྣམ་པར་ཤེས་པ་ལ་སོགས་པ་རྣམས་ཀྱང་དེ་བཞིན་ནོ།ཞེས་ཞུས་པས། བཅོམ་ལྡན་འདས་བདེ་བའི་དབང་ཕྱུག་གིས ། ཟག་པ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས། བཅོམ་ལྡན་འདས་གཟུགས་ཀྱི་ཕུང་པོ་དང་། བཅོམ་ལྡན་འདས་ཚོར་བའི་ཕུང་པོ་དང་།བཅོམ་ལྡན་འདས་འདུ་ཤེས་ཀྱི་ཕུང་པོ་དང་། བཅོམ་ལྡན་འདས་འདུ་བྱེད་ཀྱི་ཕུང་པོ་དང་། བཅོམ་ལྡན་འདས་རྣམ་པར་ཤེས་པའི་ཕུང་པོ་ལ་སོགས་པ་ནི་བྱང་ཆུབ་བོ། །དེ་བཞིན་གཤེགས་མ་སྣང་མ་དང་། དེ་བཞིན་གཤེགས་མ་སྲམ་དང་དེ་བཞིན་གཤེགས་མ་སྡུད་མ་དང་། དེ་བཞིན་གཤེགས་མ་དྲོ་མ་ལ་སོགས་པ་ལྔ་ནི་དེ་དག་འཁྲིལ་བའོ། །དབང་པོ་ལྔ་ནི་ཡུམ་ལྔ་དང་འཁྲིལ་ཏེ། ཡུམ་སྦས་པའི་ཚུལ་དུ་གནས་སོ། སྐྱེས་བུ་བཅུ་གཉིས་ནི་རྟེན་ཁང་བཅོ་བརྒྱད་ལ་ཞའོ། །དབང་ཕྱུག་ལྷ་ལ་སོགས་པ་དང་། ཐག་བཟངས་རིས་དང་བུམ་རྣ་དང་། ཧ་ནུ་མ་ཏ་ལ་སོགས་པ། །སྐྱེས་བུ་རྟེན་གྱི་ཚོད་ལྡན་ཞིང་། །བཅུ་སྦས་འཁྲིལ་མའི་ཚོགས་ལྡན་ཏེ། །སོ་སོར་ཕྱེ་བ་མ་ཡིན་ཏེ། །སྦས་མ་ཡུམ་གྱི་ཚོགས་སུ་གཅིག །དཔེར་ན་ཁུ་བྱུག་མང་པོ་ཉིད། །སྒྲ་སྐད་སྙན་པ་ཀུན་སྒྲོགས་ཤིང་། །དུས་ཀྱི་ཚོད་སྡུད་བསྟན་གྱིས་ཀྱང་། །ཁུ་བྱུག་གཅིག་པུ་འདུསབཞིནནོ། 
།རོལམོསྒྲལ་སོགས་པ་ཀུན། །ལྷ་མོ་ཡུམ་གྱི་ལྷུམས་སུ་ཡལ། །ཨེ་ཨེ་ཨེ ཨ་ཨ་ཨ ར་ར་ར་རི་ལ་སོགས། །དེ་ལས་བྱུང་ནས་དེ་ལའང་རྫོགས། །ཨ་ཡང་ཨའི་ཨ་ལ་རྫོགས། །ཐུབ་དྲུག་བསྟན་པ་བསམ་ཡས་པའང་། །དེ་བཞིན་དེ་ཡི་གནས་སུ་སོན། །རྣམ་ཐར་སྒོ་མཐའ་ཡས་པའང་། །གསང་བའི་ལྷ་མོ་མཁའ་ལས་བྱུང་། །རིགས་དྲུག་སོ་སོར་སྣང་བ་ཡང་། །གོང་མ་རྣམས་བཞིན་བྱུང་ནས་རྫོགས། །མཁའ་ལ་དེ་བཞིན་གཤེགས་ཞེས་བྱ། །བྱང་ཆུབ་སེམས་དཔའ་བཅོམ་ལྡན་འདས། །གསང་བ་སྦས་པའི་ལྷ་མོ་ཡིས། །མཁའ་ལ་དེ་བཞིན་དུས་མེད་གནས། །དཔེར་ན་ཁུ་བྱུག་དུས་ཚིགས་ལས། །མི་འདའ་དེ་བཞིན་དུས་དེ་ལས། །བརྟན་བར་བྱེད་པ་ཇི་བཞིན་ནོ། །ཨེ་མའོ་སངས་རྒྱས་བཅོམ་ལྡན་འདས། །བཙལ་བས་རྙེད་པའི་ཡུལ་མེད་དེ། །ཕ་རོལ་ཕྱིན་པ་བཅུ་ལས་བྱུང་། །མྱ་ངན་འདས་དང་རྒྱ་ལ་བའི་ཡུམ། །བཅུ་པོ་དེ་ཉིད་ཡིན་པའི་ཕྱིར། །རྒྱལ་བསྲས་དང་ཡབ་ཡུམ་ནི། །ཡི་གེ་ཡིན་ཏེ་ཨ་ཉིད་དོ། །ངོ་མཚར་རྨད་ཀྱི་ཆོས་ཉིད་ནི། །རྫོགས་པའི་སངས་རྒྱས་རྣམས་ཀྱིས་ཀྱང་། །བཙལ་བས་མི་རྙེད་དངོས་པོ་མེད། །དངོས་པོ་མེད་པའི་དངོས་ཉིད་ལས། །མི་འགྱུར་གནས་པ་དྲང་སྲོང་ཡིན། །དཔེར་ན་ཁུ་བྱུག་དུས་ཚིགས་ལས། །དུས་མི་འདའ་བར་འོངས་ནས་ནི། སྒྲ་སྐད་སྙན་པ་ཀུན་བསྒྲགས་པ་ཡི་ངག །སྙན་པའི་སྒྲ་ཉིད་སྒྲ་མཐར་སྟོང་། །ཨ་ཉིད་ཡིན་པར་དེ་བཞིན་ནོ། 
།ཏིང་ངེ་འཛིན་༄༅། །དང་བསམ་གཏན་དང་། །རྣམ་ཐར་མང་པོའི་སྒོ་མཐའ་ཡས། །དེ་བཞིན་གཙུག་ལག་བསམ་མི་ཁྱབ། །ཉེ་བར་གཞག་པ་མང་པོ་ཡང་། །དུས་ཚོད་འཛིན་པའི་ཁུ་བྱུག་གིས། །སྐད་སྙན་ཁུ་བྱུག་ཉིད་ལ་ནི། །བྱུང་ནས་དེ་ལ་རྫོགས་པ་ལྟར། །སྤས་པ་ལྷ་མོ་ཉིད་ཡུམ་ཉིད་ལས། །བསམ་མི་ཁྱབ་པའི་སྒོ་བྱུང་ནས། །དེ་ལ་འདུས་ཕྱིར་ཡུམ་ཞེས་བྱ། །ཚོགས་ཀྱི་སྒོ་དང་སེམས་དཔའ་དང་། །ལྷ་མོ་མང་པོ་ཁྲོ་བོ་དང་། །ཁྲོ་མོའི་ཕྱག་རྒྱའི་ཚོགས་བཅས་དང་། །འཁོར་ལོ་པདྨ་རལ་གྲི་དང་། །དཀྱིལ་འཁོར་ཇི་སྙེད་ཡོད་པ་ཀུན། གསང་བའི་ལྷ་མོ་ལས་བྱུང་ནས། །དེ་ལ་འདུས་ཕྱིར་ཡུམ་ཞེས་བྱ། །ཚོགས་ཀྱི་སྒོ་དང་སེམས་དཔའ་དང་། །མི་གསུངས་མཉམ་བཞག་སྔགས་ཆིག་གོ །མཆོད་སྟོད་དབུལ་དང་བསྐུལ་བ་དང་། །རྒྱན་དང་བྱུག་པ་གདུགས་ལ་སོགས། །དེ་བཞིན་ཁྲུས་དང་སྐུ་བསྐྱེད་པ། །གཤེགས་སུ་གསོལ་དང་སྤྱན་དྲངས་དང་། །སྤྱན་མིག་དབྱེ་བ་ལ་སོགས་པ། །གསང་བའི་ལྷ་མོའི་མཁའ་དཀྱིལ་དུ། །བརྟན་པར་བྱས་ནས་ཡན་ལག་རྫོགས། ཁུ་བྱུག་གཅིག་གི་སྐད་གཅིག་ལ། །མང་པོ་ཀུན་གྱི་སྒྲ་བསྒྲགས་ཀྱང་། །ཁུག་སྐད་གཅིག་ལ་རྫོགས་པ་ལྟར། །སོ་སོའི་ཡན་ལག་བསམ་ཡས་ཀྱང་། །དེ་བཞིན་གསང་བའི་གནས་སུ་རྫོགས། །སྔོན་འདས་པ་ཡི་སངས་རྒྱས་ཀྱང་། །དེ་ལས་དེ་བཞིན་བྱུང་བས་ནི། །བདུད་བཞི་མ་ལུས་བསད་པའི་ཕྱིར། 
།རྒྱལ་བ་སངས་རྒྱས་ཞེས་བྱ་ཞིང་། །ད་ལྟར་ཕྱིས་བྱུང་དྲང་སྲོང་རྣམས། །གསང་བའི་ཡུམ་ལ་ལྟ་བ་ལ། །དེ་བཞིན་གསང་བའི་ཡུམ་དེ་སྣང་། །དཔེར་ན་ཁུ་བྱུག་ཇི་སྙེད་པ་དང་། །སྔ་ཕྱི་གསུམ་དུ་འབྱུང་བདེ། །ལུས་ངག་ཡིད་གསུམ་དུས་ཚོད་རྣམས། །འགྱུར་བ་མེད་གནས་པ་ལྟར། །དུས་གསུམ་སངས་རྒྱས་མ་ལུས་པ། གསང་བ་སྦས་པའི་ལྷ་མོ་ལ། །སྔ་ཕྱི་དུས་གསུམ་དུས་མེད་དེ། །སྐུ་གསུང་ཐུགས་ལྡན་དུས་མེད་པར། །མི་འགྱུར་གནས་པས་རྒྱལ་བ་ཡིན། །རིགས་བརྒྱ་རིགས་གསུམ་རིགས་ལྔ་ནི། །གསང་བ་བྱང་ཆུབ་ལས་ཕྱུང་བ། །རིགས་མཆོག་ཆེན་པོ་གཅིག་ཏུའོ། །རིགས་དེ་མཁའ་དེ་ཡུམ་ཡང་ཡིན། །དཔེར་ན་བྱ་རྒྱལ་ཁུ་བྱུག་དག །བར་སྣང་མཁའ་ལ་འཕྱོ་བ་ཡང་། །ཕྱིན་པའི་ལམ་ལ་རྗེས་མེད་བཞིན། །དྲང་སྲོང་སྒོམ་མཁའ་རྣལ་འབྱོར་པ། །རྒྱལ་བ་ཡུམ་ལ་ལྟས་ནས་ནི། །རྣམ་པར་མི་རྟོག་སྒོམ་པ་དང་། །ཡུམ་གྱི་མཁའ་ལ་སྦྱོར་བའང་། །ལྟ་སྒོམ་སྦྱོར་བ་རྗེས་མེད་ན། །བྱང་ཆུབ་སེམས་དཔའ་ཀུན་གྱི་ཡབ། །གཅིག་ལས་ཡོན་ཏན་གྱི་ཚོགས་མང་པོ་བྱུང་བའི་སྐབས་རྫོགས་སོ། ཁུ་བྱུག་ཡུན་རིངས་ལམ་བགྲོད་ནས། །དུས་ཀྱི་ཚད་ལ་ཉམ་ཐག་པ། །དོན་མེད་དལ་བ་ཆུད་གསན་ཏེ།དུས་ཀྱི་བྱ་བ་བྱེདཔབཞིན། བདེནབཞིའི་སྒོར་ཞུགས་ཉན་ཐོས་ཀྱིས། །བརྒྱ་ཕྲག་ཕྱེད་དང་གསུམ་བསྲུང་ཞིང་། །རྒྱུན་ཞུགས་འབྲས་ཐོབ་བརྒྱད་བགྲོད་ཀྱང་། །དགྲ་བཅོམ་ས་ཐོབ་ངལ་བའི་ས། 
།དཔེར་ན་ཁུ་བྱུག་༄༅། །དེ་ཉིད་ཀྱིས། ཟླ་བ་བཅུ་གཉིས་ཁ་རྒྱུད་དེ། དབྱར་ཟླ་འབྲིང་ལ་དུས་བསྲུངས་པ། །ཟླ་བ་བཅུ་གཉིས་ཐ་མལ་ཏེ། །སྡུག་བསྔལ་ཁ་རྒྱུད་དོན་མེད་ལྟར། །རང་སངས་རྒྱས་པས་ལམ་བགྲོད་ལ། །རྟེན་འབྲེལ་བཅུ་གཉིས་ལུགས་བཟློག་སྟེ། །ཟབ་མོའི་ཆ་ཤས་རྟོགས་པ་དེ། །བཞི་རྩ་བརྒྱད་པས་ངལ་དོན་ཆུང་། །དཔེར་ན་ཁུ་བྱུརྒ་དེ་ཉིད་ཀྱིས། །འགྲོ་འོང་གཉིས་སུ་དུས་བཟུང་སྟེ། །ཟླ་བ་བཅུ་བགྲངས་བཅུ་གཅིག་ལ འབྲས་བུ་འགྲོ་འོང་ཚོད་འཛིན་པ། །བགྲངས་པས་ངལ་བ་དོན་མེད་ལྟར། །གཉིས་ཞུགས་གསུམ་དུར་ཤེས་རབ་ཐབས། །ཕྱིན་པ་བཅུ་བགྲོད་བསྐལ་པར་ཡང་། །ཡུན་རིངས་བགྲོད་པས་བགྲོད་ང།འི་ས། །བགྲོད་མི་དགོས་པར་བགྲོད་པ་མཐོང་། །བགྲོད་པའི་ལམ་ལ་ཕྱིན་མཐའ་མེད། །སྒོ་ཕུགས་ཕྱེ་བ་ངལ་བའི་རྒྱུ། །ས་བགྲངས་འབྲས་བུ་འདོད་པ་གོལ། །དཔེར་ན་ཁུ་བྱུག་དེ་ཉིད་ཀྱིས། །འབད་དེ་འདུག་པ་ཚང་བསགས་ནས། །བུ་རྒྱུད་སྒོ་ང་དེར་བཞག་ཀྱང་། །མ་རྣོངས་ཁུ་བྱུག་མི་འོང་ལྟར། །དག་པའི་སྒོར་ཞུགས་གསུམ་འདོད་དོ། །བཅུ་གཅིག་གི་ནི་སྐུར་བསྐྱེད་པ། །བཟླས་པའི་ཁང་པ་གཙང་ཁང་བྱས། །འབད་དེ་ཁྲུས་བྱས་ཡན་ལག་གི །བདག་ཉིད་སྐུར་བསྐྱེད་ཡེ་ཤེས་སེམས། །དཔོན་གཡོག་ཚུལ་དུ་ལྟ་བྱས་ཏེ། །འབྲས་བུ་རྡོ་རྗེའི་རིགས་འདོད་ཀྱང་། །ཞི་བ་མ་མཐོརྔ་འདོད་པ་གོལ། ཁུ་བྱུག་དུས་ཀྱ་དུས་ཚིགས་ལས། 
།འདའ་བར་བྱེད་པ་མེད་པ་དེ། །ཁུར་བར་བྱེད་པ་བྱ་ཡི་རྗེ། རྗེ་དང་འབངས་ཀྱ་ཁྱད་པར་དུ། །བྱ་དེ་གཉིས་དང་ལྡན་པ་ལ། །དོན་མེད་དུས་ཚིགས་བསྲུང་བ་ལྟར། ཕྱག་རྒྱ་བཞི་ལྡན་སྤྱི་དང་ཁྱད་པར་གཉིས། །བྱིན་རླབས་ལས་བྱུང་རྩ་བའི་ཡན་ལག་བཞི། །བྱང་ཆུབ་ལྔ་ཡི་སྒོ་ནས་ཐོབ་འདོད་པ། །དག་པ་ཉིད་ལ་ལྟ་བར་སྤྱོད་བྱེད་ཅིང་། །ལྷ་སྤྱོད་གཉིས་ལྡན་།་པ་ཡ་ཉིད་ནི། །གཉིས་་ལ་བཟུང་བས་དོན་མེད་བྱང་ཆུབ་གོལ། །དཔེར་ན་ཁུ་བྱུག་དོན་གྱི་མཆོག །རང་གི་ལས་སུ་དུས་ཚིགས་བསྲུང་། །ང་ལ་ཞིང་ཆད་དེ་དམན་པ་ལྷར། །ཡོ་ག་རྣམ་གཉིས་དམ་ཚིག་གི །བསྲུང་བ་འབད་རྩོལ་ཉམས་སུ་ལེན། །སྦྱོར་སྒྲོལ་སྡོམ་བསྲུང་ཉི་ཤུ་བརྒྱད། ཉམས་སུ་ལེན་པ་དམན་པའི་རྒྱུ། །བཅུ་དྲུག་དོན་རྫོགས་ངལ་བ་སྟེ། །བསྒོམ་པར་བྱ་བ་ལྟ་མིག་བྲལ། །རྫོགས་ཆེན་ཐེག་པ་ཀུན་གྱི་མཁར། །མཁར་འགྲམ་ཞབས་ནས་མ་འགྲམས་ན། །ཡོན་ཏན་ལུས་ལྷུན་གྱིས་རྫོགས། །དཔེར་ན་ཁུ་བྱུག་བྱ་རྒྱལ་དེ། །བྱ་གཞན་ཟིལ་གནོན་འདབ་གཤོག་རྫོགས། །བྱ་བྲན་ཀུན་གྱིས་འཁུར་བ་ལྟར། །རྫོགས་པ་ཨ་ཏི་ཡོ་ག་ནི། །ཐེག་པ་ཀུན་གྱི་རྒྱལ་པོ་སྟེ། །རི་ཡི་རྒྱལ་པོར་རབ་བཞིན། །རི་རྒྱལ་ཟིལ་གནོན་བྱ་རྗེ་འདྲ། །ཐེག་པ་གཞན་གྱི་ཁུར་དུ་ཁུར། །ལྟ་བའི་ངོ་བོ་དོན་གྱི་མཆོག །དྲང་སྲོང་བསྒོམ་འདོད་སྒོམ་པ་ལ། །འདུ་འཛི་སྤངས་ནས་དགོན་དབེན་བཟུང་། །བསྟོད་པས་རྒྱལ་བ་འདོད་པ་ནི། 
།དཔེར་ན་ཁུ་བྱུག་ས་མཚམས་༄༅། །ལས། །གྲོང་ལས་དབེན་པར་གནས་བཅས་ཀྱང་། །གཅིག་པུ་མི་འདུག་དེ་བཞིན་ཁུ། །འདུ་ཤེས་བཟན་ཆུ་སྒོམ་པ་འདྲ། །དཔེར་ན་བསྒོམས་པའི་སྒོམ་ཆེན་རྣམས། །རུས་སྦལ་ཁོག་གོར་ནང་ནས་ནི། །བརྐྱང་བསྐུམ་འགྲོ་འདུག་བྱེད་པ་དེ། །སུས་ཀྱང་མི་མཐོང་དེ་ཉིད་ན། །འདུག་འགྲོ་གཞན་གྱིས་མི་མཐོང་ལྟར། །ལུས་དབེན་སེམས་དབེན་གནས་དབེན་པར། །མི་མཐོང་འདུག་པ་རྒྱལ་བ་ཡིན། །དཔེར་ན་བྱ་རྒྱལ་ཁུ་བྱུག་གིས། །དུས་བཞིའི་འབྲེལ་པ་བྱེད་པ་དེ། གཞན་གྱིས་བྱེད་དུ་བཅུག་མིན་ཏེ། །དུས་བཞིའི་འབྲེལ་པ་ལྡན་པ་བཞིན། །རྫོགས་པ་ཆེན་པོ་བླ་ན་མེད། །ཡོན་ཏན་ཀུན་གྱི་འབྱུང་གནས་གཏེར། །ཐེག་པ་ཀུན་གྱི་འབྱུང་ཁུངས་པ། །འབྱུང་ཁུང་བྱེད་དུ་བཅུག་མིན་ཏེ། །ཐམས་ཅད་མ་ལུས་ལྷུན་གྱིས་རྫོགས། །ཆོས་རྣམས་མ་ལུས་བླ་ན་མེད། །གསང་སྔགས་རིག་སྔགས་བྱང་ཆུབ་དང་། །ཕྱག་རྒྱ་ལ་སོགས་མ་ལུས་རྣམས། །བསོད་ནམས་ནོར་བུ་རིན་པོ་ཆེ། །སེམས་ཀྱི་ཁུ་བྱུག་འདི་ལ་རྫོགས། །བསྒོམ་འདོད་དྲང་སྲོང་མཁན་པོ་པ། །རྣམ་པར་དག་པའི་ལམ་འདི་ལ། །བླ་མེད་བྱང་ཆུབ་གཏེར་འགྲུབ་ན། །སེམས་ཀྱི་ཁུ་བྱུག་འདི་ཉིད་ལ། །བལྟས་ན་བླ་མེད་གནས་སུ་སོན། །དོན་དམ་བདེ་བ་ཆེན་པོའི་ལམ། །ཡང་དག་འབའ་ཞིག་འདི་ལ་ལ༡།། །བྱང་ཆུབ་སེམས་རྒྱུད་ཀྱི་རྒྱལ་པོ་ཁུ་བྱུག་ཡུལ་ལང་ཀ་སྤུ་རིར་འཁོར་ཕལ་པོ་ཆེ་བརྒྱ་ལ། 
།བཅམ་ལྡན་འདས་བདེ་བའི་དབང་ཕྱུག་གིས་བཀའ་སྩལ་པ་རྫོགས་སོ།། །།སློབ་དཔན་རྒྱ་གར་གྱི་མཁས་པ་ཆེན་པོ་གཙུག་ན་མེ་འབར་གྱིས་འགྲེལ་པ་མདོ་བཀྲོལ་བ་ཞིགས་བཞུགས་ཏེ། དགུན་ཟླ་འབྲིང་པོའི་ཉ་གསུམ་ལ་བཏོན་ཏེ །སྣོད་དང་ལྡན་པའི་མི །བྱང་ཆུབ་སེམས་དཔའི་མི་དག་རྙེད་ན། རྩ་བ་སྔོན་ལ་ཀུན་གྱི་དེ་བཞིན་བྱིན་ལ། །མདོ་འགྲེལ་ཕྱིས་སྤྱིན་ནོ། །དེ་ལྷར་མ་བྱས་ན་བཀའ་དམ་པ་ཁྱད་དུ་བསད་དེ། མོད་ལ་སྟེར་མཁན་ཁྲག་ཏུ་སྐྱུགས་ལ་དམྱལ་བར་ལྟུང་ངོ་།། །། ༄༅། །རྒྱ་གར་སྐད་དུ། གུ་གྱེ་ད་པ་ཏི་ཏནྟྲ་ནཱ་མ །བོད་སྐད་དུ། གསང་བ་ཡང་ཁོལ་གྱི་རྒྱུད་ཅེས་བྱ་བ། དཔལ་ཀུན་ཏུ་བཟང་པོ་ལ་