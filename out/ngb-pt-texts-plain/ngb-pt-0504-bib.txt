རྫོགས་སོ།། །། ༄༅། །རྒྱ་གར་སྐད་དུ། ཙྭ་ན་ག་ཡ་ཧི་པ་རེ། བོད་སྐད་དུ། ཡེ་ཤེས་སྣང་བའི་མདངས་རང་འབར་བའོ། །བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་བཤད་པའི་དུས་ན། །ཐམས་ཅད་མཉམ་པ་ཉིད་དབྱེར་མེད་པར་ཤར་བའོ། །བརྡལ་བ་ཡེ་ཤེས་ཀློང་དུ་དག །འགྱུར་མེད་ཆོས་ཀྱི་སྐུ་རུ་སྣང་། །དབྱེར་མེད་རང་གྲོལ་ཆེན་པོ་དག །ཐམས་ཅད་ཡེ་ཤེས་རོལ་བར་གནས་པའོ། །དེ་ནས་དེ་བཞིན་གཤེགས་པ་ཐམས་ཅད་ཀྱིས། །ཐམས་ཅད་ཡེ་ཤེས་ཀྱི་ཉི་མར་ལུས་པ་མེད་པར་སངས་རྒྱས་པའོ། 
།དེ་ནས་རྡོ་རྗེ་ཀུན་ཏུ་བཟང་པོས་ཡེ་ཤེས་ཀྱི་མདངས་ཕྱུང་ནས། །ཀྱེ་ཀྱེ་ཕྱོགས་བཅུའི་ངོ་བོ་ཡེ་ནས་སྟོང་། །འཁོར་བ་ཐམས་ཅད་དག་པའི་ཞིང་། །སངས་རྒྱས་ཐམས་ཅད་འཁོར་བའི་ལམ། །བདེ་བ་ཐམས་ཅད་སྡུག་བསྔལ་རྒྱུ། །ལྷ་སྒོམ་ཐམས་ཅད་འཁྲུལ་པའིགཞི། །རྟོགས་པའི་ཉམས་མྱོང་ཐམས་ཅད་བསླུ་བའི་བདུད། །ས་ལ་ཐམས་ཅད་འཁྲུལ་བའི་གནས། །སྐུ་གསུམ་འབྲས་བུ་ངན་སོང་རྒྱུ། །ཞེས་གསུངས་སོ། །དེ་ནས་དེ་བཞིན་གཤེགས་པ་ཐམས་ཅད་ཀྱིས། །ཡང་དག་པ་འདི་བརྗོད་དོ། །འགྱུར་མེད་སྙིང་པོ་ཆོས་ཀྱི་སྐུ། །འཁོར་འདས་ཀུན་གྱི་སྙིང་པོར་ཤར། །ལྟ་རུ་དངོས་པོ་གྲུབ་པ་མེད། །གཏན་དུ་ཁ་དོག་དབྱིབས་ལས་འདས། །རྟོགས་སུ་སྙིང་པོ་རང་བཞིན་མེད། །སྤྱད་དུ་རྫས་སུ་གྲུབ་པ་མེད། །དེས་ན་འགྱུར་མེད་ཆོས་ཀྱི་སྐུ། །ཡེ་ཤེས་སྣང་བའི་མདངས་ལས། །གནད་བསྟན་པའི་ལེའུ་སྟེ་དང་པོའོ།། །།དེ་ནས་ཀུན་ཏུ་བཟང་པོས་བརྗོད་པས། །ཆོས་སྐུའི་རང་འོད་བརྡལ་བ་ཆེ། །ཡེ་ཤེས་ཉི་མ་སྒྲིབ་མེད་ཤར། །དབྱིངས་ཀྱི་རྣམ་པ་ཕྱོགས་དང་བྲལ། །ཀློང་ཆེན་ཡངས་པ་ཀུན་གནས་ཅེས་བརྗོད། །དེ་ནས་ཀུན་ཏུ་བཟང་པོས་བརྗོད་པ། །ཕྱོགས་རིས་མེད་པས་མཐའ་དང་བྲལ། །ཡངས་དོག་མེད་པས་ཐ་སྙད་བྲལ། །ངོས་བཟུང་མེད་པས་གཉིས་སྣང་བྲལ། །བྱས་པ་མེད་པས་འདུས་བྱས་བྲལ། །ཞེས་གསུངས་སོ། །དེ་ནས་རྡོ་རྗེ་སེམས་དཔའ་བརྗོད་པས། 
།ཀུན་གཞི་སྟོང་པའི་ངང་ཉིད་༄༅། །ལས། །དངོས་པོ་སྣང་བ་ཅི་ལྟར་ལགས། །ཆོས་སྐུ་སྣང་བ་འགྱུར་བ་མེད་པ་ལ། །སྐྱེ་ཤི་འབྱུང་བ་ཇི་ལྟར་ལགས། །ཡེ་ཤེས་ཁ་དོག་མེད་པ་ལ། །སྣང་བ་འཆར་བ་ཇི་ལྟར་ལགས། །སེམས་ཉིད་སྤྲོས་པ་མེད་པ་ལ། །འཁོར་འདས་འབྱུང་བ་ཇི་ལྟར་ལགས། །རིག་པ་དངོས་པོ་མེད་པ་ལ། །གཉིས་སྣང་འབྱུང་བ་ཇི་ལྷར་ལགས། །ཆོས་ཉིད་འདུ་འབྲལ་མེད་པ་ལ། །ཞེན་ཆགས་འབྱུང་བ་ཇི་ལྟར་ལགས། །ཀུན་གཞི་སྟོང་པའི་ངང་ཉིད་ལས། །བག་ཆགས་སོག་པ་ཇི་ལྟར་ལགས། །ཡེ་ཤེས་སྙིང་པོ་ཟང་ཐལ་ལ། །མ་རིག་འབྱུང་བ་ཇི་ལྟར་ལགས། །ཆོས་སྐུ་ཆོས་དབྱིངས་ཆེན་པོ་ལ། །དུག་ལྔ་འབྱུང་བ་ཇི་ལྟར་ལགས། །ཆོས་སྐུ་ཐིག་ལེ་ཉག་གཅིག་ལ། །ས་ལམ་འབྱུང་བ་ཇི་ལྟར་ལགས། །ཡེ་ཤེས་སྙིང་པོ་རང་བྱུང་ལ། །སྡུག་བསྔལ་འབྱུང་བ་ཇི་ལྟར་ལགས། །ཡེ་ནས་སྙིང་པོ་དབྱེར་མེད་ལ། །འབྲས་བུ་འབྱུང་བ་ཇི་ལྟར་ལགས། །ཞེས་བརྗོད་དོ། །ཡེ་ཤེས་སྣང་བའི་མདངས་ལས། །དྲིས་པའི་ལེའུ་སྟེ་གཉིས་པའོ།། །།དེ་ནས་ཀུན་ཏུ་བཟང་པོས་བརྗོད་པ། །དངོས་པོ་ཆོས་སྐུའི་རང་འོད་ཡིན། །དངོས་པོ་ལོགས་ན་ཡོད་གྱུར་ན། །རིག་དྲུག་སོ་ལ་ཐ་དད་མེད། །བྱང་ཆུབ་སེམས་ཀྱི་རྩལ་སྣང་ཡིན། །རང་འོད་སྒྲོ་ལྔའི་ངོ་ལ་སྣང་། །སྐྱེ་མེད་ཡེ་ཤེས་རྩལ་ཤར་ལ། །སེམས་ཉིད་དབུགས་ལ་རླངས་སུ་འགྱུས། །ལས་རླུད་རྩལ་སྣང་ཐ་དད་ལ། 
ཁྲ་ཁྲག་ཆོས་སྐུའི་རང་འོད་ཡིན། །རང་བྱུང་ཡེ་ཤེས་སྒྲིབ་མེད་ལ། །སྣང་བ་སེམས་ཀྱི་རྩལ་ཤར་ཡིན། །སྒོ་ལྔའི་ངོ་ལ་ཐ་དད་ཀྱང་། །སྒོ་ལྔ་ཡེ་ཤེས་རང་འོད་ཡིན། །ཡེ་ཤེས་འོད་ལ་ཐ་དད་མེད། །བྱང་ཆུབ་སེམས་ལ་དངོས་པོ་མེད། །ཡེ་ཤེསབཀྲག་ལ་ལས་འགྱུས། །འབྱུང་བ་འཁོར་འདས་ཐ་དད་ཀྱང་། །སེམས་ཉིད་དབྱིངས་་ལ་དབྱེ་བ་མེད། །དངོས་མེད་རིག་པ་ཡེ་ཤེས་ཟེར། །ཡེ་ཤེས་ཟེར་ལ་གཉིས་སྣང་མེད། །གཉིས་སྣང་འཆར་བ་རང་འོད་ཡིན། །ཆོས་ཉིད་དབྱིངས་ལ་འདུ་འབྲལ་མེད། །ཡེ་ཤེས་བཀྲག་ལས་ཞེན་ཆགས་མེད། །ཡེ་ཤེས་འོད་ལ་ཞེན་ཆགས་ཀྱང་། །ཐམས་ཅད་ཡེ་ཤེས་རང་འོད་ཡིན། །སྟོང་ཉིད་ཡེ་ཤེས་བརྡལ་ཁྱབ་འབར། །ཡེ་ཤེས་རང་འོད་འབར་བ་ཆེ། །ནམ་མཁའི་སྤྲིན་ལྟར་དངོས་མེད་པར། །ཐ་དད་མེད་དེ་ཆོས་ཀྱི་དབྱིངས། །ཡེ་ཤེས་སྙིང་པོ་ཟང་ཐལ་ཡིན། །མ་རིག་ཡེ་ཤེས་འོད་ཟེར་ཡིན། །ཐ་དད་མེད་དེ་ཡེ་ཤེས་རང་། །ཡེ་ཤེས་རྒྱལ་བ་ཆོས་ཀྱི་སྐུ། །ཡེ་ཤེས་ལྔ་ཡི་རྩལ་ཤར་ཡིན། །དུག་ལྔ་ཡེ་ཤེས་རླངས་ཆེན་ཡིན། །ཐ་དད་མེད་དེ་ཡེ་ཤེས་འབར། །ཡེ་ཤེས་སྙིང་པོ་བགྲོད་མེད་ལ། །ས་ལམ་སྣང་བ་རིག་པའི་བཀྲག །བགྲོད་འཇུག་མེད་པ་ཡེ་ཤེས་ཟེར། །དཔེར་ན་ནམ་མཁའི་བྱ་ལམ་འདྲ། །མ་བཅོས་ཡེ་ཤེས་སྙིང་པོ་ཡིན། །སྡུག་བསྔལ་སྣང་བ་ཆོས་ཉིད་ཀློང་། །ཐ་དད་མེད་དེ་ཡེ་ཤེས་ཟེར། །དཔེར་ན་ཐག་པ་སྤྲུལ་མཐོངབཞིན། 
།ཡེཤེསའབྲས་བུ་ཆོས་ཀྱི་༄༅། །སྐུ། །སྤངས་ཐོབ་མེད་པ་ཆོས་ཀྱི་དབྱིངས། །ཐ་དད་མེད་པ་ཡེ་ཤེས་ལྔས། །འདུ་འབྲལ་མེད་པ་ཆོས་ཀྱི་ཀློང་། །ཐ་དད་འདོད་པ་ཡེ་ཤེས་རྩལ། །དབྱེ་བ་མེད་པ་ཀུན་གཞིའི་ཀློང་། །དང་པོ་བྱུང་ཡང་ཆོས་སྐུའི་རྩལ་ལས་བྱུང་། །ད་ལྟ་སྣང་ཡང་ཡེ་ཤེས་ཟུང་དུ་སྣང་། །ཐ་མ་གྲོལ་ཀྱང་ཆོས་ཀྱི་དབྱིངས་སུ་གྲོལ། །ཆོས་སྐུ་འགྱུར་མེད་ཡེ་ཤེས་དེ། །ཡེ་ནས་རང་བྱུང་རང་ཤར་ལ། །བཤད་པས་གོ་བ་མ་ཡིན་ནོ། །ཡེ་ཤེས་སྣང་བ་རང་དྭངས་ལ། །ལན་བཏབ་པའི་ལེའུ་སྟེ་གསུམ་པའོ། །དེ་ནས་ཀུན་བཟང་མོས་གཉིས་སུ་མེད་པ་འདི་བརྗོད་དོ། །ཀུན་གཞི་སྟོང་པའི་ངང་ཉིད་ལ། །དངོས་པོ་སེམས་ཉིད་རྩལ་ཤར་ཡིན། །དཔེར་ན་ནམ་མཁའ་སྟོང་བཞིན་ནོ། །ཆོས་སྐུ་འགྱུར་བ་མེད་པ་ལས། །སྐྱེ་ཤི་འོད་གསལ་རླངས་པ་ཡིན། །དཔེ་ནི་རྒྱ་མཚོའི་རྦ་རླབས་འདྲ། །ཡེ་ཤེས་སྒྲིབ་བྱེད་མེད་པ་ལ། །སྣང་བ་རིག་པའི་རྩལ་ཤར་ཡིན། །དཔེ་ནི་མེ་ལོང་གཟུགས་བརྙན་འདྲ། །སེམས་ཉིད་སྤྲོས་པ་མེད་པ་ལ། །འཁོར་འདས་འཆར་བ་འབྲུ་ལྔའི་རླངས། །དཔེ་ནི་རྒྱ་མཚོའི་་ཆུ་གཟུགས་འདྲ། །རིག་པ་དངོས་པོ་མེད་པ་ལ། །གཉིས་སྣང་འབྱུང་བའི་སྒོ་ལྔའི་འོད། །དཔེ་ནི་ཆུ་དང་འཁྱག་པ་འདྲ། །ཆོས་ཉིད་འདུ་འབྲལ་མེད་པ་ལ། །ཞེན་ཆགས་འབྱུང་བ་ཡེ་ཤེས་བཀྲག །དཔེར་བར་སྣང་ལ་འཇའ་ཤར་བ་དང་འདྲ། །ཀུན་གཞི་སྟོང་པ་རང་ཉིད་ལ། །བག་ཆགས་འབྱུང་བ་རིག་པའི་ཟེར། 
།དཔེ་རྨི་ལམ་བུ་སྣང་ལ་དང་འདྲ། །ཡེ་ཤེས་སྒྲིབ་མེད་ཟང་ཐལ་ལ། །མ་རིག་འབྱུང་བ་རིག་པའི་འོད། །དཔེ་ཐག་པ་སྤྲུལ་དུ་མཐོ་བ་འདྲ། །ཆོས་སྐུ་སྙིང་པོ་འགྱུར་མེད་ལ། །དུག་ལྔ་འབྱུང་བ་ཡེ་ཤེས་རྩལ། །དཔེ་ནམ་མཁའི་སྤྱིན་དང་འདྲའོ། །ཆོས་སྐུའི་ཐིག་ལེ་ཉག་གཅིག་ལ། །ས་ལམ་འབྱུང་བ་འབྲུ་ལྔའི་བཀྲག །དཔེ་ནམ་མཁའི་བྱ་ལམ་དང་འདྲ། །ཡེ་ཤེས་སྙིང་པོ་རང་འབྱུང་ལ། །སྡུག་བསྔལ་འབྱུང་བ་ཆོས་ཉིད་བཀྲག །དཔེར་ན་སྨིག་སྒྱུའི་སྣང་བ་འདྲ། །ཆོས་སྐུ་འགྱུར་བ་མེད་པ་ལ། །འབྲས་བུ་འབྱུང་བ་རིག་པའི་རྩལ། །དཔེ་ནམ་མཁའི་ཐོག་དང་འདྲ། །ཞེས་གསུངས་སོ། །དེ་ནས་ཡེ་ཤེས་དེ་བཞིན་གཤེགས་པ་ཐམས་ཅད་ཀྱིས་གསུངས་པ ཡངས་སོ་ཆེའི་ཆོས་ཆེན་པོ། །རྟོགས་སོ་ཡེ་ཤེས་སྙིང་པོའི་སྐུ། །སྟོང་ངོ་བྱང་ཆུབ་སེམས་ཀྱི་ངང་། །སྣང་ངོ་ཡེ་ཤེས་རིག་པའི་གདངས། ཁྲར་རོ་ཡེ་ཤེས་རིག་པའི་ཚོགས། །གསལ་ལོ་ཡེ་ཤེས་འོད་གསལ་བཀྲག །གྲོལ་ལོ་ཡེ་ཤེས་རྩ་ལྔའི་ལམ། །འབྱུང་ངོ་ལས་ཀྱི་རྩ་བྲན་བཅུ། །རྡོ་རྗེ་སེམས་དཔས་བརྗོད་པ། །དངོས་པོ་གཏན་ལ་མ་ཕེབས་པ། །འགྱུར་མེད་རང་འབྱུང་ཀུན་གཞིའི་ཀློང་། །ཡེ་ཤེས་གཏན་ལ་མ་ཕེབས་པ། །མཆོག་གི་འོད་ཟེར་གསལ་སྒྲིབ་བྱེད་མེད། །སེམས་ཉིད་གཏན་ལ་མ་ཕེབས་པ། །ཡེ་ཤེས་རྩ་ལྔ་དངས་ལ་སངས། །རིག་པ་གཏན་ལ་མ་ཕེབས་པ། །རྩ་བྲན་བར་སྣང་རྩ་རུ་ཤར། 
།ཀུན་གཞིའི་ཀློང་ལ་ཡངས་༄༅། །དོག་མེད། །ཡེ་ཤེས་གདངས་ལ་ཕྱི་ནང་མེད། །ཆོས་ཀྱི་སྐུ་ལ་འགྱུར་བ་མེད། །རིག་པའི་མདངས་ལ་གསལ་འགྲིབ་མེད། །སེམས་ཉིད་ཀློང་ལ་འདུ་འབྲལ་མེད། །རང་བྱུང་སྐུ་ལ་རྒྱུ་རྐྱེན་མེད། །ཆོས་སྐུའི་བཀྲག་ལ་ཁ་དོག་མེད། །ཡེ་ཤེས་ཟེར་ལ་སྤྲོས་པ་མེད། །ཆོས་སྐུའི་རྩལ་ལ་འགག་པ་མེད། །ཡེ་ཤེས་བཀྲག་ལ་སྒྲིབ་བྱེད་མེད། །རིག་པའི་རྩལ་ལ་ཕྱི་ནང་མེད། །སེམས་ཉིད་རྩལ་ལ་ཐ་དད་མེད། །ཆོས་སྐུའི་འགྲོས་ལ་འགྱུར་བ་མེད། །ཡེ་ཤེས་འགྲོས་ལ་ཡངས་དོག་མེད། །རིག་པའི་འགྲོས་ལ་ཐོག་སྡུག་མེད། །ཀུན་གཞིའི་འགྲོས་ལ་དབྱེ་གསལ་མེད། །ཆོས་སྐུའི་འོད་ལས་སྣ་ཚོགས་འབྱུང་། །ཡེ་ཤེས་འོད་ལས་སྣ་ཚོགས་གསལ། །སེམས་ཉིད་འོད་ལས་སྣང་ཚོགས་འབྱེད། །རིག་པའི་འོད་ལས་ཐ་དད་བྱུང་། །ཀུན་གཞིའི་འོད་ལས་ཀློང་དུ་འཁྱིལ། །ཡེ་ཤེས་རིན་ཆེན་རང་འབར་བ་ལས། །ཐེག་པ་ཆེན་པོ་ལ་བཟླ་བ་འབྲས་བུའི་ཆོས་སོ། །རྫོགས་སོ།། །། ༄༅། །རྒྱ་གར་སྐད་དུ། ཙྭ་ན་ཛ་ལ་བྷ་མྱ་ལ་ཨུ་ཧི་བྷ་ཨུ། བོད་སྐད་དུ། ཡེ་ཤེས་བཀོད་པ་རང་འབར་བའོ། །བཅོམ་ལྡན་འདས་དཔལ་ཀུན་ཏུ་བཟང་པོ་