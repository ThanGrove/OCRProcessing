{page}བོད་ཀྱི་དགེ་སློང་བི་རོ་ཙ་ནས་བསྒྱུར་ཅིང་ཞུས་ཏེ་གཏན་ལ་ཕབ་པ། སྐར་སར་བས་ཀྱང་བསབས་པའོ།། །། ༄༅། །རྒྱ་གར་སྐད་དུ། སྙོ་དྷི་ཙིརྟི། བོད་སྐད་དུ། བྱང་ཆུབ་སེམས་བསྒོམ་པ། བཅོམ་ལྡན་འདས་དཔལ་བདེ་བའི་མཆོག་ལ་ཕྱག་འཚལ་ལོ། །བཅོམ་ལྡན་འདས་དེ་ཐམས་ཅད་ཆོས་ཉིད་ཟབ་མོ་ལ་གཟུང་བར་དགོངས་ནས། ཆོས་ཀྱི་དབྱིངས་གཏེང་དཔགས་དཀའ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། རང་བཞིན་གྱི་དཀྱིལ་འཁོར་ཉིད་དང་ཐ་མི་དད་པ་རྣམས་ལ་རང་བཞིན་གསུང་དུ་མེད་པ་འདི་བཀའ་སྩལ་པ། དེའི་ཚེ་ན་ཐམས་ཅད་ཆོས་ཉིད་སྟོང་པ་ཉིད་དུ་གྱུར་ཏོ། །བྱང་ཆུབ་སེམས་ཀྱི་ངོ་བོ་ནི། །བསམ་མེད་དྲན་མེད་མི་གཡོ་བ། །བསམ་པ་བསྟན་དུ་མེད་པའོ། །ཐ་སྙད་གདགས་སུ་ག་ལ་ཡོད། །འདི་ནི་བརྗོད་མེད་སྤྲོས་ལས་འདས། །དགེ་བའི་རྨི་ལམ་ལྟ་བུའོ། །རྣལ་འབྱོར་དམ་པའི་ལམ་ཞེས་བྱ། །གྲུབ་མཐའ་མ་ཉམ་ཡོངས་སུ་དག །སངས་རྒྱས་ས་ལ་རང་བཞིན་གནས། །རྫོགས་པ་ཆེན་པོའི་དོན་ཞེས་བྱ། །དེ་བཞིན་གཤེགས་པ་ཐམས་ཅད་ཀྱི་རང་བཞིན་གསུང་དུ་མེད་པའི་གསུང་གསུངས་པའི་སྐབས་ཏེ་དང་པོའོ།། །།ཡང་བདེ་བའི་མཆོག་གི་ཡེ་ཤེས་གསུང་དུ་མེད་པ་འདི་བཀའ་སྩལ་པ། ཆོས་ཉིད་ཇི་བཞིན་པ་དེ་ལ། བློ་ཡང་དེ་འདྲ་བཞག་གྱུར་ན། །སེམས་ཀྱང་སྐད་ཅིག་དང་པོ་ལ། 
།ལུས་ཆོས་གནས་པ་༄༅། །དོན་ལ་རིག །དེ་དུས་བྱུང་ཚོར་ཤེས་འཇུག་མེད། །བག་ཆགས་རྒྱུད་ཆད་རང་བྱུང་ཤར། །ཡེ་ཤེས་མེ་སྟེ་སྐད་ཅིག་ལ། །དེ་བཞིན་དབྱིངས་ཀྱང་སྐད་ཅིག་མ། །དེ་དང་དེ་ཞེས་དབྱེར་མེད་པ། །དེ་ནི་རྒྱུན་ཆགས་ཐམས་ཅད་སྤངས། ཁྲེས་པ་ཡེ་ཤེས་ཉིད་དུ་གྱུར། །དེ་བཞིན་སྦྱོར་བའི་ལམ་པ་ཡི། །ཡེ་ཤེས་ལ་རེག་མི་གནས་ལ། །རང་རྒྱུད་དུ་ནི་བདུད་བཞི་འབྱུང་། །འཇིགས་པ་གཟུགས་དང་གྲགས་པ་སྒྲ། །འོད་ཀྱི་བདུད་དང་སླུ་བ་རྣམས། །བྱུང་ཚེ་དེ་ལ་རིག་བྱས་ལ། །མི་ཞེན་མི་ཆགས་ལན་འགའ་བསམ། །ཀུན་འོང་འགྲོ་བ་དེ་ཉིད་ལམ། ཁེས་པ་ཁྱད་པར་ཅན་ཞེས་བྱ། ཡེ་ཤེས་གསུང་དུ་མེད་པའི་སྐབས་ཏེ་གཉིས་པའོ།། །།དེ་ནས་ཡང་བདེ་བའི་དམ་ཚིག་མཆོག་དེས། འཁོར་རྣམས་ལ་དབྱིངས་ཟང་མ་བཀའ་སྩལ་པ། ཞི་བའི་དབྱིངས་ཏེ་འདུས་མ་འདུས། །རང་བཞིན་བཟང་དང་རབ་འདྲེས་པ། །རྩལ་མེད་ཚུལ་དུ་བྱུང་བ་དེ། །གང་གི་མ་བསླད་རང་བཞིན་དབྱིངས། །ཐོག་མ་མེད་པའི་རྒྱལ་པོའོ། །སྐད་ཅིག་རྒྱུ་འབྲས་མེད་པར་དབྱིངས། ཁུན་ཆད་མེད་པ་དབྱིངས་ལ་ཡན། །བཙལ་ན་རྩོལ་ནད་སངས་མི་སྲིད། །བཙལ་བ་མེད་པ་དབྱིངས་ཀྱི་མཆོག །དེ་ལྟ་བུ་ཡི་དབྱིངས་དེ་ལ། །དེ་ལྟ་བུ་ཡི་ཡེ་ཤེས་དབབ། །ཡང་ན་དབབ་དང་མི་དབབ་མེད། ཁྲེས་རིག་བག་ཆགས་རྒྱུན་དེ་ཡང་། །གཉེན་པོའིསྒོནསམིགཅོདདེ། 
།རངབཞིནརངགིསརྟོགས་འགྱུར་བ། །དེ་ཡིས་བག་ཆགས་རང་བཞིན་དག །རང་གའི་བསམ་པ་གྱ་གྱུ་བ། །དེ་རེད་བ་ཡང་བདེ་བར་གཤེགས། །གཅིག་ཏུ་གཟུང་པར་ངས་མ་བཤད། །ཡེ་ཤེས་དེ་ཡང་བསམ་པའི་དབང་། །བས་།་པ་རང་ཁ་མ་ཡིན་ཏེ། །དབྱིངས་དང་ཡེ་ཤེས་རབ་འབྱོར་ན། །རིམ་པ་ཅན་གྱི་ཆར་གཟུང་སྟེ། །རིམ་པ་མེད་པའི་དོན་དེ་ནི། །ཡང་དག་པ་ཡི་དམ་པའོ། །བྱང་ཆུབ་སེམས་བསྒོམ་པ་ལས། དབྱིངས་ཟང་མ་བསྟན་པའི་སྐབས་ཏེ་གསུམ་པའོ།། །།དེ་ནས་ཡང་རང་བཞིན་མཚོན་དུ་མེད་པ་བཀའ་སྩལ་ཏོ། །རང་བཞིན་རང་གི་རྟོགས་པ་ནི། །དྭངས་སྙིགས་མེད་པའི་ཟབ་མོ་སྟེ། །རང་ཁའི་ཚེ་ན་ཡོང་མེད་ན། །བསམ་པ་མཚན་མ་ཅན་གྱིས་ནི། །དེ་ལ་མི་དཔོགས་གྱ་གྱུ་ཅན། །གསལ་བ་མེད་པ་རང་བཞིན་གསལ། །གསལ་བ་ཉིད་ནི་གྲུབ་མཐའི་སྐྱོན། །རང་བཞིན་མཁའ་ལ་རང་བཞིན་སེམས། །གསལ་བ་རང་བཞིན་རང་བཞིན་གནས། ཁྲེས་རྒྱུན་དེ་ཡང་དེ་བཞིན་ཙམ། །དེ་ནི་ཉམས་མེད་ཉམས་ཞེས་བྱ། །ལྟ་བ་རིམ་པ་མ་ཡིན་ལ། །སྒོམ་པས་རིམ་པ་མ་ཡིན་ལ། །ལྟ་སྤྱོད་གཉིས་ཀ་རང་བཞིན་ཙམ། ཁྱད་པར་འཕགས་པའི་རང་བཞིན་ནོ། །བྱང་ཆུབ་སེམས་བསྒོམ་པལས། མཚོནདུམེདཔའིསྐབས་ཏེ་བཞི་པའོ།། །།དེ་ནས་ཡང་དབྱིངས་དང་སྤྱོད་ཡན་པ་འདི་བཀའ་སྩལ་པ། ཐམས་ཅད་དབྱིངས་དང་སྤྱོད་ཡན་པས། 
།དབྱིངས་དང་ཡེ་༄༅། ཁྲེས་དབྱེར་མེད་པས། །ཡེ་ནས་མ་བཅོས་ཆོས་དབྱིངས་ལ། །མ་བཅོས་རིག་པ་ཀློང་དུ་ཡིན། །རང་བཞིན་དོན་དང་ལྡན་བྱས་ཏེ། །རྟོག་གེའི་སྤྱོད་ཡུལ་མ་ཡིན་པས། །དབྱིངས་དང་ཡེ་ཤེས་གཉིས་མེད་དེ། །གཉིས་མེད་བདེ་བའི་རྒྱལ་པོའོ། །དེ་ལྟར་མ་ཡིན་རྟོག་གེ་བས། །བསམ་པ་དེ་ལ་གནས་པ་ན། །གལ་ཏེ་སེམས་ལ་གཏད་ཡོད་པས། །བཏང་བས་མི་ཐོངས་འཆིང་བའི་རྒྱུ། །གཏང་མི་དགོས་པའི་སྐྱེས་བུ་ཡིས། །ནམ་མཁའི་རྟེན་དང་ནང་དུ་བསྡུས། །དང་པོའི་ཚེ་ན་འདི་གཉིས་སྒྲིབ། །དབང་པོ་ཡུལ་ལ་འཕྲོས་པ་ཡང་། །དེ་ཁ་དབྱིངས་ཟངས་ཤེས་རབ་མོད། །ལན་ཅིག་རྫོགས་ཆེན་དོན་འདོད་པ། །རང་བཞིན་བདེ་བ་ཉམས་སུ་བླངས། །བདེ་བ་སྙམ་སྟེ་མ་ཚོར་འཆོར། །དེ་བས་ཆད་པ་ཞི་བར་བཞག །དེར་བཞག་སེར་འོད་བོང་བ་བཞིན། །དབྱིངས་དང་ཡེ་ཤེས་སྐད་ཅིག་ལ། །མེད་པ་ཤེས་རབ་ཐབས་རྫོགས་པ། །དེ་ནི་སངས་རྒྱ་ས་ལ་གནས། །གཉིས་སུ་མེད་པར་མི་བལྟ་བས། །དེ་ནི་སངས་རྒྱ་ས་ལ་གནས། །དེ་དག་གཏིང་དཔགས་དཀའ་བའི་དོན། །བྱང་ཆུབ་སེམས་བསྒོམ་ཡི་གེ་མེད་པ་ལས། དབྱིངས་དང་ཡེ་ཤེས་གཉིས་སུ་མེད་པའི་སྐབས་བསྟན་པ་སྟེ་ལྔ་པའོ།། །།དེ་ནས་ཡང་མཐོང་མེད་བལྟར་མེད་པའི་དོན་དཀའ་སྩལ་པ། མཐོང་བས་བལྟ་རུ་མེད་པ་ནི། །ཆུ་སྲིན་གྲེ་བའི་རིན་ཆེན་བཞིན། །ནམ་ཡང་བསྟན་དུ་མེད་པའོ། 
།མཚན་མ་ཀུན་དང་བྲལ་བས་ན། །བཙལ་དང་བྲལ་བ་ཡི་གེ་མེད། །གཙོ་དང་བྲལ་བས་ཉམས་ཀྱི་གཙོ། །མི་དམིགས་སྐུ་ལ་བལྟར་མེད་དེ། །མི་དམིགས་གསུང་ཐུགས་དེ་བཞིན་ཡིན། །མ་མཐོང་བས་ན་མཐོང་བ་ཆེ། །ཐབས་ཀྱི་ཐབས་ཏེ་དངོས་གྲུབ་རྨད། ཁེན་ཏུ་ངོ་མཚར་རྫོགས་ཆེན་པོ། །སངས་རྒྱས་ཐུགས་ལ་མི་མངའ་བ། །འདི་རྟོགས་གོ་བ་བརྒྱ་ནང་ན། །གཅིག་མི་འོང་བར་ཤིན་ཏུ་གྲགས། །ལུང་དུ་བསྒོམ་བསྒྲུབ་ཀུན་དང་བྲལ། ཁྱབ་པས་བདེ་ཆེན་དོན་ཞེས་བྱ། །མཐོང་མེད་བསམ་པས་ཐམས་ཅད་མཐོང་། །དེ་ནི་ངེས་སྒོམ་མཆོག་ཆེན་པོ། །ས་དང་ཕ་རོལ་ཕྱིན་ལས་འདས། །དེ་ཡི་སྣང་བ་རང་བཞིན་མེད། །རང་བཞིན་མེད་པའང་མི་བསམ་སྟེ། །སྨྲ་བསམ་ཡུལ་ལས་འདས་པའོ། །སེམས་ཀྱི་བྱུང་ཚོར་བྱུང་བ་ན། །དེ་ཁོ་རང་བཞིན་རང་ཞི་བ། །ངེས་དོན་སྙིང་པོ་བླ་ན་མེད། །རྣམ་རྟོག་བསགས་པའི་འཔྲ་རྒྱས་ཀྱིས། །ལོག་ཁྲིད་དོན་མིན་རྟས་པའི་མཐུ། །བཟློག་དཀའ་གཉེན་པོས་བཟློག་པ་མིན། །རྒྱལ་ལས་དམངས་བྱུང་ཐ་མར་རྒྱལ། །རྒྱལ་པོ་ཐུ་བོ་མི་ཡི་མཆོག །རྒྱལ་བཟུང་རྒྱལ་ཁམས་ཆམ་ལ་ཕབ ངེས་པར་བསད་པས་སྡིག་མི་འོང་། །འདི་ནི་སླར་འཚོ་ཤིན་ཏུ་རྒྱལ། །མཁས་པས་རྒྱལ་པོ་བསད་གྱུར་ན། ཤེན་ཏུ་རྒྱལ་འཁོར་བསྲང་བར་འོང་། །ལུགས་ཟློག་བདེ་ཆེན་ས་ལས་འདས། །བྱང་ཆུབ་སེམས་བསྒོམ་པ་ལས 
མཐོང་བར་བྱར་མེད་པའི་སྐབས་ཏེ་དྲུག་པའོ།།༄༅། །པའོ།། །།དེ་ནས་ཆོས་ཉིད་ཇི་བཞིན་པའི་དོན་བཀའ་སྩལ་པ། སེམས་མི་གཡོ་བ་སངས་རྒྱས་སོ། །གང་ཡང་མི་བསྐྱེད་དོན་དེ་ལ། །གང་གནས་ཆོས་ཉིད་ཡིན་པར་བཤད། །གནས་དང་མི་གནས་གཉིས་མེད་དེ། །དེ་ཕྱིར་རྣམ་པ་ཐམས་ཅད་མཁྱེན་འདི་ནི་སྐུ་ཡི་དངོས་གྲུབ་ཡིན། །ཆོས་ཉིད་ཅིར་ཡང་མ་མཐོང་བ། །ཐུགས་ལ་ཡང་དག་དོན་མ་ལོག །བཟླས་ཤིང་གསལ་བར་མ་གྱུར་པ། །གསུང་གི་དངོས་གྲུབ་ཤིན་ཏུ་ཡིན། །ས་ལ་མི་རྟེན་ལྷུན་གྱིས་གྲུབ། །འདི་ནི་ལམ་རྒན་ཀུན་བོང་འགྲོ། །ཐམས་ཅད་འདུས་པའི་དངོས་གྲུབ་ཡིན། །རང་བཞིན་རང་ལ་རང་བཞིན་ཤར། །རང་བྱུང་རིག་པ་ཞེས་བྱའོ། །འདི་མི་སྣང་བ་གནན་སྣང་མེད། །གལ་ཏེ་བློ་ལ་སྣང་བ་དེ། །དོན་སྣང་མ་ཡིན་མཚན་མའོ། །དེ་ནི་རང་རྒྱུང་རིན་པ་མིན། །བྱང་ཆུབ་སེམས་བསྒོམ་པ་ལས། ཆོས་ཉིད་ཇི་བཞིན་པའི་སྐབས་ཏེ་བདུན་པའོ།། །།དེ་ནས་ཡང་རྨད་དུ་བྱུང་བ་འདི་བཀའ་སྩལ་པ། སེམས་མི་གཡོ་བ་བདེ་བ་སྟེ། །སེམས་ཀྱིས་སེམས་འཆིང་མི་ཚོར་བས། །སེམས་ལ་ཞིབ་པས་བརྟག་དཔྱད་བྱ། ཁྲེས་བཞིན་གྱིས་ནི་ཐང་བཅད་དེ། །སེམས་ཀྱིས་སེམས་ལ་བལྟས་པ་ན། །ཅིར་ཡང་མ་མཐོང་མ་ཡེངས་པ། །བསྒོམས་ན་མ་སྒོམས་བསྒྲུབ་ན་ཉམས། །དེ་བས་བྱུང་ཚོར་ཅི་བྱུང་ཡང་། །རང་བྱུང་རང་ཞི་བསྒོམ་པའི་གཙོ། །རང་བྱུང་རང་ཞི་ཙམ་མིང་གདགས། 
།སེམས་ཀྱི་སྤྱོད་འཇུག་ཐམས་ཅད་ཀྱང་། །ཡི་གེ་མེད་པའི་ངང་དུ་བཞག །དེ་ནི་རྒྱལ་པོའི་རྒྱལ་པོའོ། །མན་ངག་སྙིང་པོའི་རྒྱུད་ཅེས་བྱ། །བདེ་གཤེགས་ཉག་གཅིག་དགོངས་པ་ལ། །ཕྱི་རབས་རྣལ་འབྱོར་དོན་ལ་ནི། །ཡ་རབས་བསམ་པའི་ཏིང་ངེ་འཛིན། ཁེས་རབ་ཀྱིས་ནི་དོན་ལ་དཔྱད། །བྱང་ཆུབ་སེམས་བསྒོམ་པ་ཡི་གེ་མེད་པའི་རྒྱུད་ལས། །རྨད་དུ་བྱུང་བར་བསྟན་པའི་སྐབས་ཏེ་བརྒྱད་པའོ།། །།དེ་ནས་སྐུ་གསུང་ཐུགས་སུ་འཁོར་རྣམས་རང་བཞིན་གྱི་སྟོན་ནས་བཀའ་སྩལ་པ། བྱང་ཆུབ་སེམས་སྒོམ་པ་ཡི་གེ་མེད་པའི་རྒྱུད་འདི་མཐོང་ངམ། ཐོས་སམ། ཉམས་སུ་བླངས་སམ། དོན་རྟོགས་སམ། །མངོན་དུ་གྱུར་ཏམ། ཞེས་བཀའ་སྩལ་པ་ལས། དེ་ནས་འཁོར་རྣམས་ཀྱིས་མགྲིན་གཅིག་པས་འདི་སྐད་ཅེས་གསོལ་ཏོ། །བྱང་ཆུབ་ཀྱི་སེམས་ཡི་གེ་མེད་པ་འདི་བདག་ཅག་གིས་ཇི་ལྟར་ཡང་མ་འཚལ་ལོ་ཞེས་གསོལ་པ་ལས། བདེ་བར་གཤེགས་པ་རྣམས་སླར་ཡི་གེ་མེད་པའི་རང་བཞིན་དུ་འདུས་སོ། །བྱང་ཆུབ་སེམས་སྒོམ་པ་ཡི་གེ་མེད་པ་བསྟན་པའི་སྐབས་དགུ་པ་རྫོགས་སོ།། །།ཨུ་རྒྱན་སྐད་དུ། སརྙི་མ་ཧྭ་པྲ་ཀ་ར་ན་ཏནྟྲ་ནཱ་མ། བོད་སྐད་དུ།རྫོགས་པ་ཆེན་པོ་ལྟ་བ་དམར་འབྱམ་ལྟ་བའི་རྒྱུད། རྒྱ་གར་སྐད་དུ། སརྙི་སརྦ་ཏི་ལ་ཨེ་ཀ་སྤྲ་ས་ར་ཧ་མ་མ་ཧྭ་སྤྲས་དྷ་ཏུ་ཨ་སྟི་ཤི་ཀེ་ཏནྟྲ་ནཱ་མ། བོད་སྐད་དུ། རྫོགས་པ་ཆེན་པོ་ཐམས་ཅད་འདུས་པ་ཐིག་ལེ་ཉག་