{page}༄༅། །རྒྱ་གར་སྐད་དུ། བུརྙབཛྲ་ས་ཏྭ་ཨུ་ཤ་ཡ་པ་ད་ཏྲིཏི་ཡ་ནཱ་མ་ཏནྟྲ། བོད་སྐད་དུ། སངས་རྒྱས་རྡོ་རྗེ་སེམས་དཔའི་དགོངས་པ་ཚིག་གསུམ་པ་ཞེས་བྱ་བའི་རྒྱུད། བཅོམལྡན་འདས་མགོན་པོ་འོད་མི་འགྱུར་བ་ལ་ཕྱག་འཚལ་ལོ། །འདི་སྐད་བདག་གིསཐོས་པའི་དུས་གཅིག་ན། སངས་རྒྱས་མི་བསྐྱོད་པའི་ཞིང་ཁམས་མངོན་པར་དགའ་བའི་ཚལ་ན་རྒྱལ་བ་རྡོ་རྗེ་སེམས་དཔའ་ལ་རྡོ་རྗེའི་རིགས་ཀྱི་འཁོར་བྱེ་བ་ཁྲག་ཁྲིག་ས་ཡས་བསྐོར་ནས་རངགི་རིག་པའི་ཡེ་ཤེས་ཡེ་ནས་རང་བཞིན་འོད་ཀྱི་ཕུང་པོར་གསལབའི་ངང་ན་བཞུགས་སོ། །དེའི་ཚེ་གསང་བའི་བདག་པོས་སངས་རྒྱས་འོད་དཔགམེད་ཆེན་པོ་ལ་འདི་སྐད་ཅེས་གསོལ་ཏོ། །ཀྱེསངས་རྒྱས་ཐམསཅད་ཀྱི་མེས་པོ་རྒྱལ་བ་འོདམི་འགྱུར་བ་ཆེན་པོ་མ་རིག་པའི་སེམས་ཅན་རྣམས་ལ་སངས་རྒྱས་གང་ཡིན་གསུང་དུ་གསོལ། །ཞེསཞུས་སོ། །དེ་ནས་བདེ་བར་གཤེགས་པ་ཐམས་ཅད་ཀྱི་མེས་པོ་སངས་རྒྱས་འོད་མི་འགྱུར་བ་ཆེན་པོས་འདི་སྐདཅེས་བཀའ་སྩལ་ཏོ། །ཀྱེ་གསང་བའི་བདག་པོ་ཁྱོདཉོན་ཅིག །རང་གི་ཤེས་རིག་གི་ངོ་བོ་སང་ངེ་བའདི་དངོསཔོ་དང་ཁ་དོགགི་ངོ་བོརམ་གྲུབ་པ་སྟོང་སང་ངེའདུགཔ་འདི་སངས་རྒྱས་ཀུན་ཏུ་བཟང་མོ་ཡིན་ནོ། 
།རང་གི་ཤེས་རིག་གི་ངོ་བོ་སྟོང་བདོ་ཙན་སྟོང་པ་ཕྱངས་ཆད་དུ་མ་སོང་བར་ཤེས་རིག་མ་འགགས་པར་ཝལ་ལེ་གསལ་བའདི་སངས་རྒྱས་ཀུནཏུ་བཟང་མོ་ཡིནནོ། །རང་གི་རིག་པ་དངོས་པོ་ཅིར་ཡང་མ་གྲུབ་པར་ངོ་བོ་སྟོང་པ་དང་རང་གི་ཤེས་རིག་ཝལ་ལེ་བ་དབྱེར་མི་ཕྱེད་པར་འདུག་པ་འདི་སངས་རྒྱས་ཆོས་ཀྱི་སྐུ་ཡིན་ནོ། །རང་གི་ཤེས་རིག་སང་ངེ་བ་འདི་ཡེ་ཤེས་ཀྱི་སྐུ་ཡིན་ནོ། །རང་གི་རིག་པ་གསལ་སྟོང་དབྱེར་མེད་འོད་ཀྱི་ཕུང་པོར་འདུག་པ་འདི་ལ་སྐྱེ་ཤི་མེད་པས་སངས་རྒྱས་འོད་མི་འགྱུར་བ་ཡིན་ནོ། །དེ་ངོ་ཤེས་པས་ཆོག་གོ །ཞེས་བཀའ་སྩལ་ཏོ། །དེ་ནས་ཡང་གསང་བའི་བདག་པོས་འདི་སྐད་ཅེས་ཞུས་སོ། །ཨེ་མ་ཧོ། བདེ་བར་གཤེགས་པ་མགོན་པོ་ཆེན་པོ་འོད་དཔག་ཏུ་མེད་པས་སངས་རྒྱས་ཀྱི་མེད་པ་གསུམ་གསུང་དུ་གསོལ་ཅེས་ཞུས་སོ། །དེ་ནས་སངས་རྒྱས་འོད་དཔག་མེད་ཀྱིས་འདི་སྐད་ཅེས་བཀའ་སྩལ་ཏོ། །ཀྱེ་གསང་བའི་བདག་པོ་ཁྱོད་མ་ཡེངས་པར་ཉོན་ཅིག །རང་གི་ཤེས་རིག་ཝལ་ལེ་བ་འདི་ཀ་སངས་རྒྱས་ཡིན་པས་སངས་རྒྱས་གཞན་ནས་བཙལ་དུ་མེད་དོ། །རང་གི་རིག་པ་ཝལ་ལེ་ཁྱུག་གེ་བ་འདི་རྒྱུན་དུ་གསལ་བས་སངས་རྒྱས་ཆོས་ཀྱི་སྐུ་ལ་བསྒྲུབ་པར་བྱར་མེད་དོ། །རང་གི་རིག་པ་ཆོས་ཀྱི་སྐུ་ལ་སྐྱེ་ཤི་མེད་པས་ལས་དང་ལས་ཀྱི་རྣམ་པར་སྨིན་པས་གོས་པ་མེད་པས་ལས་ལ་དགེ་སྡིག་མེད་དོ། །ཞེས་བཀའ་སྩལ་ཏོ། །དེ་ནས་ཡང་གསང་བའི་བདག་པོས་འདི་སྐད་ཅེས་ཞུས་སོ། །ཨེ་མ་ཧོ། །སངས་རྒྱས་འོད་ཀྱི་ཕུང་པོ་ཆེན་པོས་སངས་རྒྱས་ཀྱི་ཆོག་པ་གསུམ་གསུང་དུ་གསོལ་ཅེས་ཞུས་སོ། 
།དེ་ནས་སངས་༄༅། །རྒྱས་འོད་ཀྱི་ཕུང་པོ་ཆེན་པོས་འདི་སྐད་ཅེས་བཀའ་སྩལ་ཏོ། །ཀྱེ་གསང་བའི་བདག་པོ་རང་གི་རིག་པ་འགག་པ་མེད་པར་ཝལ་ལེ་བ་འདི་ཀ་སངས་རྒྱས་ཡིན་ནོ། །རང་གི་རིག་པ་ཝལ་ལེ་བ་འདི་ཀ་འབྲལ་བ་མེད་པས་སངས་རྒྱས་ཆོས་ཀྱི་སྐུ་ལ་སྒོམ་དུ་མེད་དོ། །རང་གི་རིག་པ་ཝལ་ལེ་བ་འདི་ཀ་སངས་རྒྱས་ཡིན་པས་རང་གི་རང་ངོ་ཤེས་པས་ཆོག་གོ །ཀྱེ་རྡོ་རྗེ་འཛིན་པ་ཆེན་པོ་རང་གི་རིག་པ་སངས་རྒྱས་སུ་ངོ་ཤེས་ནས་སངས་རྒྱས་ལ་སྐྱབས་འགྲོ་བྱར་མེད་དེ་ཉལ་བས་ཆོག་གོ །སངས་རྒྱས་ཡེ་ཤེས་ཀྱི་སྐུ་ལ་རྒྱུ་དང་རྐྱེན་གྱིས་བསྐྱེད་པའི་རིག་པ་མེད་པས་རང་གི་རིག་པ་ལ་གསལ་འགྲིབ་མེད་པ་ཡིན་ནོ། །རང་གི་རིག་པ་གསལ་འགྲིབ་དང་བྲལ་བས་ལས་དང་བག་ཆགས་ཀྱི་རྣམ་སྨིན་གྱིས་གོས་པ་མེད་དོ། །ལས་དང་ལས་ཀྱི་རྣམ་སྨིན་གྱིས་གོས་པ་མེད་པས་ལས་དགེ་སྡིག་བརྩི་རུ་མེད་དོ། །ཞེས་བཀའ་སྩལ་པས། གསང་བའི་བདག་པོས་རང་གི་དོན་ཆེན་པོ་ཐོབ་བོ། །དེ་ནས་ཡང་གསང་བའི་བདག་པོས་འདི་སྐད་ཅེས་ཞུས་སོ། །ཀྱེ་ཀྱེ། སངས་རྒྱས་འོད་ཀྱི་ཕུང་པོ་ཆེན་པོ་སངས་རྒྱས་ཀྱི་ཡིན་ལུགས་དགུ་གསུང་དུ་གསོལ། །ཞེས་ཞུས་སོ། །དེ་ནས་སངས་རྒྱས་འོད་ཀྱི་ཕུང་པོས་འདི་སྐད་ཅེས་བཀའ་སྩལ་ཏོ། །ཀྱེ་གསང་བའི་བདག་པོ་ཁྱོད་ཉོན་ཅིག །རང་གི་སྙིང་གི་དཀྱིལ་ན་སངས་རྒྱས་སྐུ་གསུམ་ཡེ་ཤེས་ཀྱི་སྐུ་རུ་བཞུགས་སོ། 
།སངས་རྒྱས་ཡེ་ཤེས་ཀྱི་སྐུ་ནི་རང་གི་ཤེས་རིག་ངོ་བོ་སང་ངེ་བ་འདི་ཡིན་ནོ། །སངས་རྒྱས་ཡེ་ཤེས་ཀྱི་སྐུ་ལ་གསལ་འགྲིབ་མེད་པར་རང་གི་ཤེས་རིག་གི་ངོ་བོ་སང་ངེ་བ་འདི་དུས་གསུམ་དུ་བཞུགས་པ་ཡིན་ནོ། །སངས་རྒྱས་ཡེ་ཤེས་ཀྱི་སྐུ་ལ་གསལ་འགྲིབ་མེད་པས། རང་གི་རིག་པ་འོད་ཀྱི་ཕུང་པོ་ཆེན་པོར་བཞུགས་པ་ཡིན་ནོ། །རང་གི་རིག་པའི་རང་འོད་དམ། རང་ལུས་འོད་ཀྱི་ཕུང་པོར་བཞུགས་པས་རང་གི་རིག་པའི་རང་འོད་ལ་འཆར་ནུབ་མེད་པ་ཡིན་ནོ། །རང་གི་རིག་པའི་རང་འོད་ལ་འཆར་ནུབ་མེད་པས་རིག་པ་རང་གི་མིག་ནས་འཐོན་ནས་ཞབྲུལ་པའི་སྣང་བ་ཡེ་ཤེས་སུ་འཆར་བ་ཡིན་ནོ། །ཞབྲུལ་སྣང་ཡེ་ཤེས་སུ་ཤར་ནས་ཡེ་ཤེས་སུ་བཟློག་པས་རང་འོད་ངོ་ཤེས་ནས་རང་འོད་ལྔ་ལ་ཐིམ་ནས་ལས་དང་བག་ཆགས་སྦྱང་མི་དགོས་པ་ཡིན་ནོ། །རང་འོད་ངོ་ཤེས་ན་ལས་ཀྱི་རྣམ་པར་སྨིན་པས་མ་བསྒྲིབས་པའི་ལས་དགེ་སྡིག་མེད་པ་ཡིན་ནོ། །རང་འོད་ངོ་ཤེས་པས་ལས་ལ་དགེ་སྡིག་མེད་པས་ཆོས་སྤྱོད་བཅུ་དང་མཚམས་མེད་ལྔ་རྟོགས་པའི་བློ་ལ་རང་བཞིན་མཉམ་པ་ཡིན་ནོ། །ཀྱེ་གསང་བའི་བདག་པོ་དོན་ཆེན་པོ་འདི་ནི་འདས་པ་དང་མ་འོངས་པས་ཀྱང་སྟོན་མི་ནུས་སོ། །དོན་ཆེན་པོ་དེལབསྩོ།མདུམེདདོ། །བསྒོམ་མེད་ཀྱི་དོན་ཆེན་པོ་དེ་ངོ་ཤེས་པས་ཆོག་གོ །ཀྱེ་རྡོ་རྗེ་འཛིན་པ་ཆེན་པོ་བསྒོམ་དུ་མེད་པའི་དོན་ཆེན་པོ་དེ་ངོ་མ་ཤེས་པས་སངས་རྒྱས་དེ། 
དུས་གསུམ་གྱིབདེབརགཤེགསཔསམགོ་༄༅། །ཁོས་ཤིག་ཅེས་སངས་རྒྱས་འོད་མི་འགྱུར་བས་གསུངས་སོ། །དེ་ནས་ཡང་གསང་བའི་བདག་པོས་འདི་སྐད་ཅེས་ཞུས་སོ། །ཀྱེ་ཀྱེ་སངས་རྒྱས་འོད་ཀྱི་ཕུང་པོ་སངས་རྒྱས་ཀྱི་འཆར་ལུགས་གསུང་དུ་གསོལ་ཞེས་ཞུས་སོ། །དེས་རྣམ་པར་གྲོལ་བའི་སངས་རྒྱས་འོད་ཀྱི་ཕུང་པོ་ཆེན་པོ་དེས་འདི་སྐད་ཅེས་བཀའ་སྩལ་ཏོ། །ཀྱེ་གསང་བའི་བདག་པོ་ཁྱོད་ཉོན་ཅིག །རང་གི་རིག་པའི་རང་འོད་ངོ་ཤེས་པ་རྣམས་སྐུ་དང་ཡེ་ཤེས་སུ་གྲོལ་ལོ། །རིག་པའི་རང་འོད་ངོ་མ་ཤེས་པ་རྣམས་ལུས་དང་བག་ཆགས་སུ་ཞབྲུལ་ལོ། །རང་འོད་ངོ་ཤེས་རུང་མ་ཤེས་རུང་སེམས་ཅན་ཐམས་ཅད་ལ་ཞསྦུལ་པའི་སྣང་བ་འགགས་པ་དང་། དག་པའི་སྣང་བ་ཞག་ལྔར་འཆར་རོ། །དེ་ངོ་ཤེས་ན་རང་དག་པའི་སྣང་བ་དང་གཉིས་སུ་མེད་པར་ཐིམ་ནས་སངས་རྒྱའོ། །དེ་ནི་གདམས་ངག་ཅན་གནད་ཀྱི་སྒོ་ནས་སངས་རྒྱ་བ་ཡིན་ནོ། །སེམས་ཅན་ཐམས་ཅད་ལ་དག་པའི་སྣང་བ་ཡང་ནས་ཡང་དུ་ཤར་ཡང་རང་གི་ངོ་མ་ཤེས་པས་ལུས་དང་བག་ཆགས་སུ་ཞབྲུལ་ལོ། །རིག་པའི་རང་མདངས་འོད་གསལ་ཆེན་པོ་ངོ་ཤེས་ན་སངས་རྒྱས་རྡོ་རྗེ་སེམས་དཔའི་གསང་ལམ་ཡིན་ནོ། །དེ་ནི་ངོ་ཤེས་པས་ཆོག་གོ །དོན་ཆེན་པོ་དེ་ངོ་ཤེས་པར་གྱིས་ཤིག་ཅེས་བཀའ་སྩལ་ཏོ། 
།སངས་རྒྱས་ཐམས་ཅད་ཀྱི་དགོངས་པ་ཚིག་གསུམ་པའི་རྒྱུད་ལས་རྡོ་རྗེ་སེམས་དཔའི་གསང་ལམ་བསྟན་པའི་ལེའུ་སྟེ་དང་པོའོ།། །།དེ་ནས་ཡང་གསང་བའི་བདག་པོས་འདི་སྐད་ཅེས་ཞུས་སོ། །ཀྱེ་ཀྱེ་བདེ་བར་གཤེགས་པ་འོད་ཀྱི་ཕུང་པོ་བར་དོ་རྣམ་པ་གསུམ་དང་རྩའི་གནས་ལུགས་གསུང་དུ་གསོལ་ཞེས་ཞུས་སོ། །དེ་ནས་བཅོམ་ལྡན་འདས་འོད་ཕུང་ཆེན་པོས་འདི་སྐད་ཅེས་བཀའ་སྩལ་ཏོ། །ཀྱེ་གསང་བའི་བདག་པོ་བར་དོ་ལ་རྣམ་པ་གསུམ་ཡིན་ནོ། །ད་ལྟ་དང་། འཆི་ཁ་དང་ཆོས་ཉིད་བར་དོ་དང་རྣམ་པ་གསུམ་ཡིན་ནོ། །ད་ལྟ་ནི་རང་བཞིན་གྱི་བར་དོ་ཡིན་ནོ། །འཆི་ཁའི་སྡུག་བསྔལ་གྱི་བར་དོ་ནི་འཁྲུལ་སྣང་འགགས་པའི་བར་དོ་ཡིན་ནོ། །ཆོས་ཉིད་ཀྱི་བར་དོ་ནི་་བྲུལ་སྣང་འགགས་ནས་དག་སྣང་འཆར་བས་ཡེ་ཤེས་འཆར་བའི་བར་དོ་ཡིན་ནོ། །ཡེ་ཤེས་འཆར་བའི་བར་དོ་དེ་ངོ་ཤེས་པས་ཆོག་གོ །ཞེས་བཀའ་སྩལ་ཏོ། །དེ་ནས་གསང་བའི་བདག་པོས་འདི་སྐད་ཅེས་ཞུས་སོ། ཀྱེ་ཀྱེ། རྣ་།་པར་གྲོལ་བའི་སངས་རྒྱས་འོད་ཀྱི་ཕུང་པོ་ཆེན་པོས་གདམས་ངག་རྣམ་པ་གསུམ་གསུང་དུ་གསོལ་ཞེས་ཞུས་སོ། །སངས་རྒྱས་འོད་ཀྱི་ཕུང་པོས་བཀའ་སྩལ་པ། ཀྱེ་རྡོ་རྗེ་འཛིན་པ་ཆེན་པོ་བར་དོ་རྣམ་པ་གསུམ་ལ་གདམས་ངག་རྣམ་པ་གསུམ་ཡིན་ནོ། །ད་ལྟའི་གདམས་ངག་སྐྱེལ་མ་དང་འདྲའོ། །འཆི་ཁའི་གདམས་ངག་སུན་མ་དང་འདྲའོ། །བར་དོའི་གདམས་ངག་རང་གི་ཡུལ་དུ་སླེབ་ནས་བཙན་པོའི་མཁར་དུ་ཞུགས་པ་དང་འདྲའོ། །ཞེས་གསུངས་སོ། 
།དེ་ནས་ཡང་གསང་བའི་བདག་པོས་ཞུས་༄༅། །པ། ཀྱེ་བཅོམ་ལྡན་འདས་ད་ལྟའི་གདམས་ངག་སྐྱེལ་མ་དང་ལྟ་བ་རྣམ་པ་གསུམ་གསུང་དུ་གསོལ་ཞེས་ཞུས་སོ། །བཅོམ་ལྡན་འདས་ཀྱིས་བཀའ་སྩལ་པ། སྐྱེལ་མ་ལ་རྣམ་པ་གསུམ་ཡིན་ནོ། །དཔེ་དོན་རྟགས་གསུམ་མོ་ཞེས་གསུངས་སོ། །དེ་ནས་ཡང་གསང་བའི་བདག་པོས་ཞུས་པས། ཀྱེ་ཀྱེ། བཅོམ་ལྡན་འདས་དཔེའི་ངོ་སྤྲོད་གསུང་དུ་གསོལ་ཞེས་ཞུས་སོ། །བཅོམ་ལྡན་འདས་ཀྱིས་བཀའ་སྩལ་པ། གསང་བའི་བདག་པོ་དཔེའི་ངོ་སྤྲོད་ལ་གསུམ་ཡིན་ནོ། །ཤེལ་དང་། ཉི་མ་དང་། འདྲ་འབག་དང་གསུམ་མོ། །ཞེས་གསུངས་སོ། །གསང་བའི་བདག་པོས་ཞུས་པ། བཅོམ་ལྡན་འདས་རྟགས་ཀྱི་ངོ་སྤྲོད་གསུང་དུ་གསོལ་ཞེས་ཞུས་སོ། །བཅོམ་ལྡན་འདས་ཀྱིས་བཀའ་སྩལ་པ། རྟགས་ཀྱི་ངོ་སྤྲོད་ལ་གསུམ་ཡིན་ནོ། །ཆོས་སྐུ་རང་གི་སྙིང་གི་དཀྱིལ་ན་བཞུགས་པའི་རྟགས་རང་གི་མིག་ཡིན་ནོ། །ལོངས་སྐུའི་སྙིང་གི་ནང་ན་བཞུགས་པའི་རྟགས་རྡོ་རྗེ་སེམས་དཔའི་མེ་ལོང་བལྟས་པས་སངས་རྒྱས་ཀྱི་ཞིང་ཁམས་འཆར་བ་དེ་ཡིན་ནོ། །སྤྲུལ་པའི་སྐུའི་རྟགས་འཁྲུལ་པའི་སྣང་བ་འདི་དག་པའི་སྣང་བར་འཆར་བ་ཡིན་ནོ། །ཀྱེ་རྡོ་རྗེ་འཛིན་པ་ཆེན་པོ། ཆོས་སྐུའི་རྟགས་དེ་ལྟར་རང་གི་རིག་པ་མ་འགགས་པར་ཝལ་ལེ་བ་འདི་རང་ཡིན་ནོ། 
།ལོངས་སྐུའི་རྟགས་མེ་ལོང་གི་བྱད་ཤར་བ་མིག་ཕུག་སྟེ་མ་ཡེངས་པར་བལྟས་ནས་མདུན་གྱི་ནམ་མཁའ་ལ་བལྟས་པས་མདུན་གྱི་ནམ་མཁའ་ལ་ལོངས་སྐུ་ཁ་མིག་རྣ་བ་ཅན་སྣང་བ་དེ་ཡིན་ནོ། །སྤྲུལ་སྐུའི་རྟགས་རང་གི་མིག་དང་བ་སྤུའི་བུ་ག་ནས་འོད་ཀྱི་གདངས་འཆར་བ་དེ་ཡིན་ནོ་ཞེས་གསུངས་སོ། །དེ་ནས་ཡང་གསང་བའི་བདག་པོས་ཞུས་པ། ཀྱེ་སངས་རྒྱས་འོད་ཀྱི་ཕུང་པོ་ཆེན་པོ་དོན་གྱི་ངོ་སྤྲོད་གསུམ་གསུང་དུ་གསོལ་ཞེས་ཞུས་སོ། །འོད་ཕུང་ཆེན་པོས་བཀའ་སྩལ་པ། གསང་བའི་བདག་པོ་ཁྱོད་ཉོན་ཅིག །དོན་གྱི་ངོ་སྤྲོད་ལ་གསུམ་ཡིན་ནོ། །རང་གི་རིག་པ་མ་འགགས་པར་ཝལ་ལེ་གསལ་བ་འདི་སངས་རྒྱས་ཆོས་ཀྱི་སྐུ་ཡིན་ནོ། །རང་གི་ཤེས་རབ་ཀྱིས་མ་འགགས་པར་ཤེས་པས་ཤེས་རབ་ཀྱི་སྐུ་དང་སངས་རྒྱས་ལོངས་སྩོད་རྫོགས་པའི་སྐུ་ཡིན་ནོ། །རང་གི་རིག་པ་འོད་ཀྱི་ཕུང་པོར་བཞུགས་པས་སངས་རྒྱས་སྤྲུལ་པའི་སྐུ་ཡིན་ནོ། །རང་གི་རང་འོད་ཡུལ་ལ་འཆར་བས་སྣང་བ་འོད་ལྔར་ཤར་བ་ཡང་སྤྲུལ་པའི་སྐུ་ཡིན་ནོ། །རང་གི་སྙིང་གི་དཀྱིལ་ན་དངས་མ་ལྔའི་དབུས་ན་ཡེ་ཤེས་ཀྱི་འོད་ཁ་དོག་ལྔར་གནས་པ་དེ་ནི་སྤྲུལ་པའི་སྐུ་ཡིན་ནོ། །འོད་ལྔའི་སྦུབས་ན་སྐུ་ལྔ་གནས་པ་དེ་ནི་ལོངས་སྐུའོ། །སྐུ་དང་འོད་གཉིས་ལ་མི་རྟོག་པའི་རིག་པས་ཁྱབ་པར་གནས་པ་ནི་ཆོས་སྐུའོ་ཞེས་གསུངས་སོ། །དེ་ནས་ཡང་གསང་བའི་བདག་པོས་ཞུས་པ། ཀྱེ་ཀྱེ་བཅོམ་ལྡན་འདས་ཆོས་སྐུའི་ཉམས་ལེན་གསུང་དུ་གསོལ། ཞེས་ཞུས་སོ། །བཅོམ་ལྡན་འདས་ཀྱིས་བཀའ་སྩལ་པ། 
གསང་བའི་བདག་པོ་ཆོས་སྐུ་ཉམས་སུ་བླང་བ་ནི་ནམ་༄༅། །མཁའ་སུམ་ཕྲུགས་ཀྱི་གདམས་ངག་གོ །ཕྱིའི་ནམ་མཁའ་བར་སྣང་སྟོང་པ་འདི་ཡིན་ནོ། །ནང་གི་ནམ་མཁའ་མིག་དང་སྙིང་གཉིས་འབྲེལ་བའི་རྩ་སྦུག་སྟོང་པ་འདི་ཡིན་ནོ། །གསང་བའི་ནམ་མཁའ་རང་གི་ཙིསྟ་རིན་པོ་ཆེའི་གཞལ་ཡས་ཁང་ངོ་། །རང་གི་རིག་པ་མིག་ལ་གཏད་མིག་བར་སྣང་ལ་གཏད་ནས་བཞག་པས་ཡེ་ཤེས་ལྷུག་པར་སྐྱེའོ། །དེ་ལ་གནས་ལུགས་ཟང་ཐལ་གྱི་དགོངས་པ་ཉོན་མོངས་པ་དང་རྣམ་པར་རྟོག་པས་མ་བསླད་པའི་རིག་པ་གནས་ལུགས་ཆོས་ཀྱི་སྐུ་ད་ལྟར་གྱི་ཤེས་པ་གསལ་ལ་མ་འགགས་པར་སལ་ལེ་ཧྲིག་གེ་བ། ཧུར་རེ། རྗེན་ནེ། རྣམ་རྟོག་གང་གིས་ཀྱང་མ་བསླད་པའི་རྟོག་མེད་ཀྱི་རིག་པ་མ་འགགས་པར་རྐྱང་པར་ཤར་བ། ཤེས་པ་བདེ་སིང་ངེ་བ། རིག་པ་དངས་སང་ངེ་བ། དྲན་པ་མ་འགགས་པ། འཛིན་རིག་མ་ཞུགས་པའི་གནས་ལུགས་མ་བཅོས་པ་དེ་ཁ་ལ་ཉམས་སུ་བླངས་པས་ཡེ་ཤེས་ལྷུག་པར་སྐྱེའོ། །དེ་ནས་ཡང་གསང་བའི་བདག་པོས་ཞུས་པ། ཀྱེ་བཅོམ་ལྡན་འདས་ལོངས་སྐུའི་ཉམས་ལེན་གསུང་དུ་གསོལ་ཞེས་ཞུས་སོ། །བཅོམ་ལྡན་འདས་ཀྱིས་བཀའ་སྩལ་པ། གསང་བའི་བདག་པོ་ལོངས་སྐུའི་ཉམས་ལེན་ནི་རྡོ་རྗེ་སེམས་དཔའི་མེ་ལོང་གི་ནང་དུ་རིགས་ལྔའི་སྐུ་ལ་བལྟའོ། །དེ་ནས་ཡང་གསང་བའི་བདག་པོས་ཞུས་པ། ཀྱེ་ཀྱེ་བཅོམ་ལྡན་འདས་སྤྲུལ་སྐུའི་ཉམས་ལེན་གསུང་དུ་གསོལ་ཞེས་ཞུས་པས། 
བཅོམ་ལྡན་འདས་ཀྱིས་བཀའ་སྩལ་པ། གསང་བའི་བདག་པོ་སྤྲུལ་སྐུའི་ཉམས་ལེན་ནི་སྒྲ་དང་། འོད་དང་། ཟེར་གསུམ་ལ་བལྟའོ། །སྒྲ་ནི་རྣ་བ་བཀག་ལ་བལྟའོ། །འོད་ནི་སྲིད་པའི་མེ་ལོང་ལ་མིག་བཙུགས་ལ་བལྟའོ། །ཟེར་ནི་ཉི་མའི་སྙིང་པོ་ལ་བལྟའོ་ཞེས་བཀའ་སྩལ་ཏོ། །དེ་ནས་གསང་བའི་བདག་པོས་འདི་སྐད་ཅེས་ཞུས་སོ། །ཀྱེ་ཀྱེ་བཅོམ་ལྡན་འདས་རྩའི་གནས་ལུགས་གསུང་དུ་གསོལ་ཞེས་ཞུས་སོ། །དེ་ནས་སངས་རྒྱས་འོད་ཀྱི་ཕུང་པོས་བཀའ་སྩལ་པ། གསང་བའི་བདག་པོ་ཁྱོད་ཉོན་ཅིག །རྩའི་གནས་ལུགས་ལ་གསུམ་ཡིན་ནོ། །རྩ་རོ་མ་དང་། རྐྱང་མ་དང་། ཀུན་འདར་མ་དང་གསུམ་མོ། །རྩ་རོ་མ་ནི་སྙིང་ཡིན་ནོ། །གཉིད་དུ་སོང་བའམ་བརྒྱལ་བའམ་དབུགས་ཆད་ཙ་ན་འབད་པའི་ཐ་མར་དར་གྱི་ཕོ་འོ་ང་བརྡབས་པ་ཙམ་རོ་དང་འདྲ་བར་སོང་བས་རོ་མ་ཡིན་ནོ། །རྩ་རྐྱང་མ་ནི་མིག་ཡིན་ནོ། །དེ་ཡང་རང་གི་རིག་པ་མིག་ལ་གཏད་མིག་བར་སྣང་ལ་གཏད་པའི་དུས་དེར་རྣམ་པར་རྟོག་པ་གང་གིས་ཀྱང་མི་བསྒྲིབས་པར་རྟོག་མེད་ཀྱི་རིག་པ་རྐྱང་པར་འཆར་བས་ན་རྩ་རྐྱང་མ་ཡིན་ནོ། །དེ་ནི་མིག་ཡིན་ནོ། །རྩ་ཀུན་འདར་མ་ནི་སྙིང་དང་གློ་བ་དང་ཁ་སྣར་འབྲེལ་ནས་དབུགས་ཀྱི་ ་ཕོ་ལ་སེམས་ཀྱི་མི་ཕོ་ཞོན་ནས་་ ་པ་ ན་ ་བས་རྩ་ ན་འདར་མ་མགྲིན་པ་ཡིན་ནོ །ཞེས་ སུངས་སོ། 
།སངས་རྒྱས་ཐམས་ཅད་ཀྱི་དགོངས་པ་ཚིག་གསུམ་པའི་རྒྱུད་ལས་ད་ལྟའི་གདམས་ངག་༄༅། །སྐྱེལ་མ་ལྟ་བུའི་ལེའུ་སྟེ་གཉིས་པའོ།། །།དེ་ནས་ཡང་གསང་བའི་བདག་པོས་འདི་སྐད་ཅེས་ཞུས་སོ། །ཀྱེ་ཀྱེ་སངས་རྒྱས་འོད་ཕུང་ཆེན་པོ་འཆི་ཁའི་གདམས་ངག་སུན་མ་ལྟ་བུ་གསུང་དུ་གསོལ་ཞེས་ཞུས་སོ། །དེ་ནས་སངས་རྒྱས་འོད་ཀྱི་ཕུང་པོ་ཆེན་པོས་འདི་སྐད་ཅེས་བཀའ་སྩལ་ཏོ། །ཀྱེ་གསང་བའི་བདག་པོ་བར་གྱི་སུན་མ་འཆི་ཁ་ཡིན་ནོ། །དེ་ལ་གསུམ་མོ། །ཕྱིའི་འབྱུང་བ་རྡིབས་པ་དང་། ནང་གི་འབྱུང་བ་འདས་པ་དང་། གསང་བའི་འབྱུང་བ་རྫོགས་པའོ། །གསང་བའི་འབྱུང་བ་རྫོགས་པས་ན་དབུགས་ཆད་པའི་དུས་དེར་འབྱུང་བ་དངས་སྙིགས་འབྱེད་དོ། །སྙིགས་མ་ཕུང་པོ་ལ་ལས་སོ། །དངས་མ་ཡེ་ཤེས་ཀྱི་འོད་ལྔ་ཆོས་ཉིད་ཀྱི་ནམ་མཁའ་ལ་འཆར་རོ། །བར་དོར་སྐུ་ལྔ་ཡེ་ཤེས་ལྔ་ལྡན་གྱི་སུན་མ་འོང་ངོ་། །དེ་ངོ་ཤེས་པས་ཆོག་གོ །དེ་ངོ་ཤེས་པར་གྱིས་ཤིག །དེ་ནས་ཡང་གསང་བའི་བདག་པོས་ཞུས་པ། ཀྱེ་ཀྱེ་བཅོམ་ལྡན་འདས་བར་དོའི་གདམས་ངག་ཁྱིམ་ལྟ་བུ་གསུང་དུ་གསོལ་ཞེས་ཞུས་སོ། །དེ་ནས་སངས་རྒྱས་འོད་ཀྱི་ཕུང་པོས་བཀའ་སྩལ་པ། ཀྱེ་རྡོ་རྗེ་འཛིན་པ་ཆེན་པོ་བར་དོ་ལ་གསུམ་ཡིན་ནོ། །ཆོས་ཉིད་བར་དོ་དང་།སྲིད་པའི་བར་དོ་དང་། ལས་ཀྱི་བར་དོ་དང་གསུམ་ཡིན་ནོ། །ཨེ་མ་ཧོ་རིགས་ཀྱི་བུ་དབུགས་ཆད་པ་དང་ཞག་ལྔར་དག་པའི་སྣང་བ་འཆར་རོ། །དེའི་དུས་སུ་སུན་མ་གསུམ་འོང་ངོ་། །འོད་དང་། སྒྲ་དང་། 
ཟེར་གསུམ་འོང་ངོ་། །འོད་ནི་བདེ་བར་གཤེགས་པའི་རང་འོད་ཕྲ་ལ་དངས་པ། གསལ་ལ་འཚེར་བ། རང་བཞིན་གྱིས་བཀྲག་ལ་ཉམ་ང་བ། སོས་ཀའི་ཐང་ལ་སྨིག་རྒྱུ་འགྱུ་བ་བཞིན་དུ་འཇིག་རྟེན་གྱི་ཁམས་ཐམས་ཅད་དུ་ཁེངས་ནས་མེར་རེ་རེ་འོང་ངོ་། །དེ་ལ་མ་འཇིགས་ཤིག །སྒྲ་ནི་འོད་ཀྱི་ནང་ཐམས་ཅད་ནས་ཆོས་ཉིད་ཀྱི་རང་སྒྲ་འབྲུག་སྟོང་ལྡིར་བ་ཙམ་དྲག་ལ་སྒྲ་ཆེ་བ་དི་རི་རི་འོང་ངོ་། །དེ་ལ་མ་སྔངས་ཤིག །འོད་ལས་ཟེར་མཚོན་ཆའི་ཆར་འབབ་པ་ཙམ་འབྱུང་སྟེ། དེ་ཡང་ཆར་པ་འབབ་པ་འདྲ་བ་མཚོན་ཆའི་རྣམ་པ་སྣ་ཚོགས་པ་ཟིང་ཟིང་པ་འོང་ངོ་། །དེ་ལ་མ་སྐྲག་ཅིག །དེ་གསུམ་ལ་མི་འཇིགས། མི་སྔངས་། མི་སྐྲག་པ་ནི་ད་ལྟའི་ཉམས་ལེན་གསུམ་ཉམས་སུ་བླངས་པས་མི་འཇིགས་སོ། །མི་སྔངས་སོ། །མི་སྐྲག་གོ །དེའི་ཕྱིར་ན་དག་པའི་སྣང་བ་ལ་འདྲིས་པར་བྱའོ། །ཀྱེ་ཀྱེ་རྡོ་རྗེ་འཛིན་པ་ཆེན་པོ་བར་དུ་བླ་མ་དང་ཡི་དམ་མཁའ་འགྲོའི་སྣང་བ་འཆར་རོ། །རིགས་ཀྱི་བུ་འོད་དེ་ལ་མ་འཇིགས་སྒྲ་དེ་ལ་མ་སྔངས། ཟེར་དེ་ལ་མ་སྐྲག་པས་རྒྱུན་དུ་རང་གི་རིག་པའི་གདངས་ཡིན་ནོ་ཞེས་ཟེར་ནས་ལུང་སྟོན་ནོ། །དེ་ལ་བླ་མའི་ལུང་བསྟན་ནི་བླ་མ་ལ་མོས་གུས་ཆེ་བས་འོང་ངོ་། །ཡི་དམ་གྱི་ལུང་བསྟན་ནི་ཕྱི་ནང་གསང་བའི་དབང་རྫོགས་པ་ལས་འོང་ངོ་། །མཁའ་འགྲོའི་ལུང་བསྟན་ནི་གསང་སྔགས་ཀྱི་དམ་ཚིག་མ་ཉམས་པ་ལས་འོང་ངོ། 
།རིགས་ཀྱི་བུ་སྲིད་པའི་བར་དོ་ནི་ལུང་བསྟན་༄༅ པས་རང་འོད་དུ་ངོ་ཤེས་ནས་སངས་མི་རྒྱ་མི་སྲིད་པས་སྲིད་པའི་བར་དོ་ཡིན་ནོ། །རང་གི་རིག་པའི་རང་འོད་ངོ་མ་ཤེས་ན་འགྲོ་དྲུག་ཏུ་མི་འཁོར་མི་སྲིད་པས་ཀྱང་སྲིད་པའི་བར་དོ་ཡིན་ནོ། །ཀྱེ་གསང་བའི་བདག་པོ་རང་གི་རིག་པའི་རང་འོད་ལ་དུས་རྟག་ཏུ་བལྟའོ། །ཨེ་མ་ཧོ། །ལས་ཀྱི་བར་དོ་ནི་སངས་རྒྱས་ཀྱི་རང་འོད་ངོ་མ་ཤེས་པས་འཁོར་བ་རུ་མ་བཟློགས་པར་རིགས་དྲུག་གི་སྣང་བ་འཆར་རོ། །དུག་ལྔའི་ལམ་ལ་ཞག་དྲུག་འགྲིམ་མོ། །ལྷའི་འོད་དཀར་པོ་བཀྲག་མེད་འཆར་རོ། །དེ་ལ་ཤེས་པ་ཞུགས་ན་ལྷར་སྐྱེའོ། །དེ་བཞིན་དུ་ལྷ་མ་ཡིན་གྱི་འོད་སྔོན་པོ་བཀྲག་མེད། མིའི་དམར་པོ། བྱོལ་སོང་ལྗང་གུ། ཡི་དྭགས་སེར་པོ།དམྱལ་བའི་ནག་པོར་འཆར་རོ། །ཨེ་མ་ཧོ་འགྲོ་བ་རིགས་དྲུག་གི་འོད་ལ་ཤེས་པ་ཞུགས་པས་སྐད་ཅིག་མ་གཉིས་པ་ལ་རྫོགས་ལྡན་མུན་པ་ནག་པོའི་ཁམས་ཉིན་མོ་ཉི་མའི་སྣང་བ་མེད། ནུབ་མོ་ཟླ་བའི་སྣང་བ་མེད།ནང་ནུབ་མེའི་སྣང་བ་མེད། ཆར་དང་རླུ་་དང་མུན་ནག་གི་ནང་ན་ཤིན་ཏུ་སྡུག་བསྔལ་ལོ། །དེ་ཡང་དཔེར་ན་ཉི་མ་ནུབ་པས་མུན་པ་སྲོས་པ་དང་འདྲའོ། །དེ་ནས་ཞག་བདུན་མུན་པ་སངས་ནས། ལྷན་ཅིག་སྐྱེས་པའི་ལྷ་དང་། 
ལྷན་ཅིག་སྐྱེས་པའི་འདྲེ་གཉིསཀྱིསགཤིནརྗེའིགམ་དུ་ཁྲིད་དེ་ལས་གྱི་མེ་ལོང་བལྟར་བཅུག་ནས་ལས་དགེ་སྡིག་གི་རྡེའུ་གང་མང་བསྒྲངས་པའི་བར་དེར་དགེ་སྡིག་གཉིས་སྟོབས་གང་ཆེ་བའི་འབྲས་བུ་ལེན་པས་ལས་ཀྱི་བར་དོ་འདིར་ལས་དགེ་སྡིག་གིས་མ་བསྒྲིབས་པ་ཤིན་ཏུ་གལ་ཆེའོ། །བར་དོ་དེས་རང་གི་སྣང་བ་འོད་ལྔ་རང་གི་རིག་པའི་རང་འོད་རང་ལ་ཤར་བར་ངོ་ཤེས་ན་སྐད་ཅིག་མ་གསུམ་ལ་སངས་རྒྱའོ། །དེས་ན་སྐད་ཅིག་མ་གསུམ་པ་ལ་འགྲོ་དྲུག་ཏུ་འ་ས་པ་མི་སྲིད་དོ། །ཀྱེ་གསང་བའི་བདག་པོ་དེའི་ཕྱིར་ན་གདམས་ངག་འདིའི་གནད་མི་ཤེས་ན་མི་ཕན་ནོ་ཞེས་གསུངས་སོ། །དེ་ནས་སངས་རྒྱས་འོད་ཀྱི་ཕུང་པོས་འདི་སྐད་ཅེས་བཀའ་སྩལ་ཏོ། །ཀྱེ་གསང་བའི་བདག་པོ་རིགས་དྲུག་གི་སེམས་ཅན་འཁོར་བར་འ་ས་པ་ནི་རང་གི་སྣང་བ་འདི་ངོ་མ་ཤེས་པས་འཁྲུལ་པའི་སྣང་བ་སྣ་ཚོགས་སུ་བྱུང་ནས་འཁོར་བར་འ་ས་སོ། །རྡོ་རྗེ་སེམས་དཔའ་སངས་རྒྱས་པ་དེ་ཡུལ་ཆོས་ཉིད་ཀྱི་ཀློང་དུ་རང་གི་སྣང་བ་ཡེ་ཤེས་འོད་དུ་གསལ་བ་དེ་རང་སྣང་ཡིན་པ་ལ་ཡིན་པར་ཤེས་ནས་སངས་རྒྱའོ། །རང་གི་རང་སྣང་ཡེ་ཤེས་འོད་དུ་གསལ་བ་དེ་རང་སྣང་ཡིན་པར་ངོ་ཤེས་ན་ལས་དགེ་སྡིག་གཉིས་ཀྱིས་ཕན་བཏགས་པ་དང་གནོད་པ་བསྐྱལ་བ་མེད་དོ། །དེའི་ཕྱིར་ན་ལས་ལ་དགེ་སྡིག་མེད་པ་ཡིན་ནོ་ཞེས་བཀའ་སྩལ་ཏོ། །སངས་རྒྱས་ཐམས་ཅད་ཀྱི་དགོངས་པ་ཚིག་གསུམ་པའི་རྒྱུད་ལས་གདམས་ངག་ཅན་གནད་ངོ་ཤེས་པས་སངས་རྒྱ་བའི་ལེའུ་སྟེ་གསུམ་པའོ།། 
།།རྒྱལ་བ་རྡོ་རྗེ་སེམས་དཔའི་དགོངས་པ་ཚིག་གསུམ་པའི་རྒྱུད་སངས་རྒྱས་ལག་འཕྲད་༄༅། །དུ་གཏད་པ་རྫོགས་སོ།། །།ལྷུ་ཡ་སེང་གེ་དབང་ཕྱུག་གིས་མཆད་པ་སྟག་ཅན་དུ་སྦས་པ་ལྕ་སྒོམ་ནག་པོས་ཐོན་པའོ། །སྔགས་ཀྱི་སྲུང་མས་བྱ་ར་གྱིས་ལ་སྲུངས་ཤིག །ནག་མོ་ཁྲོས་མ། མ་ཧྭ་ཀྭ་ལ་རྡོ་རྗེ་ལེགས་པ་མཁའ་འགྲོ་སྡེ་བཞི་ལ་གཏད་དོ། །གཏེར་སྲུང་ཤིན་ཏུ་གཉན་ནོ། །འདིརམནངགསྙིངགིདགོངསཔ་བའིབཀའམབྱུང།། །། ༄༅། །རྒྱ་གར་སྐད་དུ། ཏི་ལ་ཀ་ས་མ་ག་ཎ་མ་ཧྭ་