བོད་ཀྱི་ལོ་སྣོ་བ་དགེ་སློང་བི་རོ་ཙ་ནས་བསྒྱུར་ཅིང་ཞུས་ཏེ་གཏན་ལ་ཕབ་པ། ཕྱིས་སྐད་གསར་་བཅ་ད་ཀྱིས་བསབས་པའོ།། །། ༄༅། །རྒྱ་གར་སྐད་དུ། ཀ་མ་ལ་བི་རི་སིད་ཏ་མ་ཧྭ་བཛྲ་ཀི་ལི་ཀི་ལ་ཡ། བོད་སྐད་དུ། རྡོ་རྗེ་ཕུར་པ་ཆེན་པོ་མ་མོ་མངོན་དུ་བཀོལ་བ། བཅོམ་ལྡན་འདས་དཔལ་རྡོ་རྗེ་གཞོན་ནུ་དང་། ཡུམ་འཁོར་ལོ་རྒྱས་འདེབས་ཀྱི་སྐུ་ལ་ཕྱག་འཚལ་ལོ། །དཔལ་ཀུན་ཏུ་བཟང་པོ། ཡུམ་འཁོར་བ་རྒྱས་འདེབས། མ་མོ་ཐམས་ཅད་ཀྱི་གཙོ་མོ་མུ་ཁ་ལེ་མ། ཡུམ་ཆེན་མོ་འཁོར་ལོ་རྒྱས་འདེབས་མ། མ་མོ་རྣམ་སྣང་གསལ་ལ་སོགས་པ། དེ་རྣམས་ཀྱི་གཏན་ཚིགས་ནི་གཅིག་ཁོ་ན་ཡིན་ནོ། །ཆོས་ཐམས་ཅད་རང་བཞིན་གྱིས་རྣམ་པར་དག་པས། སོ་སོ་ཡིན་ཞེས་བྱར་མེད། ཏིང་ངེ་འཛིན་རིམས་ཀྱིས་བསྒོམ་དུ་ཡོད་པས། གཅིག་ཡིན་ཞེས་བྱར་མེད། རང་རིག་པའི་ངོ་བོ་རྟོགས་ཙམ་ན། མུ་ཁ་ལེ་རུ་བསྟན་དུ་མེད། 
འཁོར་བ་རྒྱས་འདེབས་སུ་བསྟན་དུ་མེད། ཅིའི་ཕྱིར་ནི་བསྟན་དུ་མེད། །བདག་ཉིད་ཐིག་ལེ་རྡོ་རྗེ་ལྟ་བུ་རུ་མཉམ་པའི་ཕྱིར། ཁྲོ་མོ་ཞེས་བྱ་བ་དང་། མ་མོ་ཞེས་བྱ་བ་དེ་གཉིས། རིགས་པའི་ངོ་བོ་ལ་དབྱེ་རུ་མི་འདུག །འདུལ་བའི་ངོ་བོ་ལ་སོ་སོར་ཡང་སྣང་གིན་འདུག་སྟེ། པདྨ་འབྱུང་གནས་ཀྱིས། འདུལ་བའི་ངོ་བོ་ལ་རང་སྣང་གཅིག་ཏུ་འདུག་པར་གྱུར་ཏོ། །དེ་གཅིག་ཏུ་འདུག་པའི་དོན་ཅིའི་ཕྱིར་བསྟན་ན། མ་སྐྱེས་པའི་ཆོས་ཀྱི་དབྱིངས། རང་བཞིན་དུ་སྣང་བར་འདུག་པའི་ཕྱིར། མི་སྐྱེ་བའི་ཀློང་འདི་ཡིན་བྱ་བའམ། སྐྱེ་བའི་ཀློང་འདི་ཡིན་བྱ་བའམ། ཁྲོ་མོ་རུ་འགྲོ་བའི་ཀློང་འདི་ཡིན་བྱ་བའམ། མ་མོ་རུ་འགྲོ་བའི་ཀློང་འདི་ཡིན་བྱ་བ་འམ། ཡང་དག་པའི་ཆོས་ཉིད་རྡོ་རྗེ་ལྟ་བུའི་ཀློང་ལས་མི་འདུག་སྟེ། དེ་འདུག་པའི་དོན་དུ་རིགས་པའི་དོན་གྱིས་བསྒྲུར། སྔགས་ཀྱི་དོན་གྱིས་བསྒར་ནས་ཁྲོ་བོ་ཁྲོ་མོ་ལ་སོགས་པ། མ་མོ་དང་ཀི་རི་ལ་སོགས་པ་འབྱུང་ངོ་། །སྐབས་འདིར་ནི་མ་མོ་ཐམས་ཅད་དུ་གྱུར་པའི་དོན་བསྟན་ཏེ། དམིགས་མེད་སྐྱེ་མེད་དབྱིངས་ཀྱི་རྡོ་རྗེ། མ་ཆགས་ཞེན་པ་མེད་པའི་རྡོ་རྗེ་། མ་ཞེན་འཁོར་བ་མེད་པའི་རྡོ་རྗེ། མ་སྤངས་སྤང་དུ་མེད་པའི་རྡོ་རྗེ། མ་བསྒྲུབས་བསྒྲུབ་ཏུ་མེད་པའོ་རྡོ་རྗེ། མ་བསྐྱེད་བསྐྱེད་དུ་མེད་པའི་རྡོ་རྗེ། མ་ཞེན་ཞེན་པ་མེད་པའི་རྡོ་རྗེ། གང་ཡང་མི་འབྱུང་གང་དུའང་མི་འགྲོ་བའི་རྡོ་རྗེ། དེ་བཞིན་ཉིད་དུ་རྣམ་པར་དག་པའི་རྡོ་རྗེ། 
ནམ་མཁའ་བཞིན་དུ་༄༅། །ཡངས་པ་ནམ་མཁའ་དངོས་མེད་ཀྱི་རྡོ་རྗེ། །དེ་ལྟ་བུའི་རྡོ་རྗེ་དང་འདྲ་བར་ཅིར་ཡང་དམིགས་སུ་མེད་པའི་ཡུམ་འཁོར་བ་རྒྱས་འདེབས། ནམ་མཁའ་བཞིན་དུ་ཡངས་པའི་ཡུམ་འཁོར་བ་རྒྱས་འདེབས།དེ་ལྟ་བུ་དང་འདྲ་བའི་དམིགས་མེད་རྣམ་དག་གི་མུ་ཁ་ལེ་མ། སྐྱེ་མེད་དབྱིངས་ཀྱི་མུ་ཁ་ལེ་མ། ཆགས་པ་མེད་པའི་མུ་ཁ་ལི་མ། ནམ་མཁའི་ངོ་བོ་ལྟ་བུའི་མུ་ཁ་ལེ་མ། ཆོས་ཉིད་རྣམ་པར་རྟོག་པའི་ཡུམ་རྡོ་རྗེ་རྣམ་སྙེམས་མ། ཆོས་ཀྱི་ངང་ལ་གནས་པའི་ཡུམ་རྣམ་སྙེམས་མ། བླང་དོར་མེད་པའི་ཡུམ་རྣམ་སྙེམས་མ། དེ་ལྟ་བུའི་ཁྲོ་མོ་བཅུ་པོ་སྣང་ངོ་། །དེ་རྣམ་སྣང་གསལ་ལ་སོགས་པའི་སྨན་མོ་ལྔ་བཅུ་རྩ་བརྒྱད་ཀྱང་། ཆོས་ཉིད་རྣམ་པར་དག་པའི་རྣམ་སྣང་གསལ། །ཆོས་ཉིད་ངང་ལ་གནས་པའི་རྣམ་སྣང་གསལ། །བླང་དོར་མེད་པའི་རྣམ་སྣང་གསལ། །སྨན་མོ་ལྔ་བཅུ་རྩ་བརྒྱད་ཀྱང་། །རིག་པ་རྟོགས་པའི་ངང་ལས་དེ་ལྟར་སྣང་ངོ་། །དེ་རྣམས་ནི་ཡང་དག་པ་ཆོས་ཉིད་ཀྱི་རྡོ་རྗེ་དང་། ཡུམ་འཁོར་ལོ་རྒྱས་འདེབས་དང་། མུ་ཁ་ལེ་དང་། ཡུམ་རྣམ་སྙེམས་མ་ལ་སོགས་པའི་ཁྲོ་མོ་བཅུ་དང་། རྣམ་སྣང་མ་ལ་སོགས་ཏེ་སྨན་མོ་ལྔ་བཅུ་རྩ་བརྒྱད་དང་། དེ་རྣམས་གཞི་གཅིག་ལས་བྱུང་ནས་འདུག །རིག་པ་གཅིག་ལས་ཤར་ནས་འདུག །སྣང་བ་གཅིག་ལས་ཤར་ནས་འདུག་པས། གཅིག་ཁོ་ན་ཡིན་ནོ་ཞེས་བྱ། དེ་ཁྲོ་བོ་དང་མ་མོ་བྱ་བར་གཅིག་གོ 
།དེ་རིག་པ་གཅིག་གིས་འདུལ་བའི་དོན་དུ། སྐུ་མདོག་སོ་སོར་བསྟན་པ་ལས། རང་གི་རྒྱུད་ལ་གཅིག་གོ །དེ་དཔེ་ནམ་མཁའི་ངོ་བོ་ལས་རོལ་པ་སྣ་ཚོགས་སུ་འབྱུང་བ་ལྟར། དེ་རིགས་པ་གཅིག་ལས་བྱུང་ཡང་འདུལ་བའི་དོན་དུ་སོ་སོར་ཡང་སྣང་ངོ་། །དེ་སྣང་བའི་ཕྱིར། ཆོས་སྐུ་འགྱུར་མེད་རང་བྱུང་ཡེ་ཤེས་གསལ། །ཡོན་ཏན་མཚན་ལྡན་མ་ལུས་རྫོགས། །འཇིག་རྟེན་ཁམས་ཀུན་རྡོ་རྗེ་ཕུར་པས་སྤྲུལ་པའི་འདུལ་སྟོན། །རྡོ་རྗེ་ཕུར་པས་སྐུ་གསུང་འདུལ་བའི་འདུལ། །མ་རྟོགས་གོལ་བའི་སེམས་ཅན་རྣམས། །ཐུགས་རྗེས་མྱ་ངན་འདའ་བ་དང་། །མཁའ་ཀློང་རྡོ་རྗེའི་གཏན་ཚིགས་རྣམས། །རྒྱུད་དང་ལུང་དང་མན་ངག་རབ་བསྟན་བསྟན། །ཆོས་ཉིད་འགྱུར་བ་མེད་པའི་རྡོ་རྗེ་དང་། ཐུགས་རྗེའི་བྱིན་རླབས་ཀྱིས། ཡོན་ཏན་གྱིས་མཚན་སོ་སོར་ཕོག །རིག་པ་ཆོས་ཉིད་ཀྱི་ངང་དུ་རྫོགས་པར་བསྟན། ཁམས་གསུམ་རྡོ་རྗེའི་སྤྲུལ་པས་བཀང་། །ཐམས་ཅད་རྡོ་རྗེའི་སྐུར་བསྐྱེད་ནས། །ལོག་པར་གོལ་བའི་སེམས་ཅན་འདུལ། ཁྲོ་མོ་ཐམས་ཅད་གཏན་ལ་འབེབས མ་མོ་ཐམས་ཅད་གཏན་ལ་འབེབས། །རང་རིག་ཆེན་པོ་གཏན་ལ་འབེབས། །མཁའ་ལ་རླུད་བསྟེན་ཁྲོ་མོའི་གནས། །རང་བཞིན་ལྷུན་གྲུབ་ཁྲོ་མོའི་གནས། །བདག་གི་རིགས་པའི་རླུད་གིས་བསྐྱེད། །ཀེའུ་རི་དམར་མོ་རིག་པས་བསྐྱེད། དཔག་ཚད་བརྒྱད་ཁྲི་ཡོད་པ་ཁེངས་པར་བསྐྱེད། །བསྐྱེད་ཀྱང་རིག་པ་ཆེ་ཆུང་མེད། 
།མ་བསྐྱེད་པ་ལ་ཆེ་ཆུང་༄༅། །མེད། །ཐམས་ཅད་བདུད་རྩིའི་རྒྱ་མཚོ་བཞིན། །ཐམས་ཅད་བདུད་རྩིར་ཁེངས་པར་བསྐྱེད། །ཐམས་ཅད་མ་མོ་རག་བཞིན་གྲུབ། །ཐམས་ཅད་རྡོ་རྗེའི་རང་བཞིན་ཡིན། །ཐམས་ཅད་མ་མོའི་རང་བཞིན་ཡིན། །མ་ནི་ཐམས་ཅད་ཀུན་གྱི་ཡུམ། །མོ་ནི་སྣང་སྲིད་ཀུན་གྱི་མ། །མ་ནི་སྐྱེ་བ་མེད་པའི་དབྱིངས། །མོ་ནི་འགག་པ་མེད་པའི་ཀློང་། །རྡོ་རྗེ་སྐྱེ་བ་མེད་པ་ལས། །ཕུར་ནི་ཐམས་ཅད་སྐྱེ་བ་མེད། །པ་ནི་དེ་ལས་གཡོས་པ་མེད། །དེ་ལྟར་ཡུམ་ཆེན་མོ་འདི་རྣམས་ཀྱང་། སྐུ་རིག་པའི་ངང་ལས་མ་གཡོས་སོ། །དེ་མོ་ཐམས་ཅད་ནི་རྣམ་པར་ཐར་པའི་མོ་རུའང་འདུག །ཐམས་ཅད་བསྐྱེད་པའི་ཡུམ་དུའང་འདུག །ཐམས་ཅད་ཆགས་པའི་ཡུམ་དུའང་འདུག །ཐམས་ཅད་རྟེན་པའི་ཡུམ་དུའང་འདུག །དགྱེས་པ་བསྐྱེད་པའི་ཡུམ་དུའང་འདུག་གོ །དེ་ནི་སྲིད་པ་འཇིག་རྟེན་ཐམས་ཅད་ཕོ་མོའི་མཚན་གཉིས་སུ་འདུག །ཕོ་ཐམས་ཅད་ནི་ཐབས་ལ མོ་ཐམས་ཅད་ནི་ཤེས་རབ་ཡུམ་ལ། དེ་ལྟར་ཐབས་ཤེས་རབ་གཉིས་ལས། དགྱེས་ པ་ཆེན་པོ་བསྐྱེད་པའི་ཐབས་སོ། །ཐམས་ཅད་ཡུམ་གྱི་མཁའ་ཞེས་བྱ་བར་བསྟན་ནོ། །དེ་མ་མོ་ཁྲོ་མོ་ལ་སོགས་པ་ནི།སྐྱེ་བ་མེད་པའི་ངང་ཉིད་ལས། །མི་སྐྱེ་བ་ཡི་ཆོ་འཕྲུལ་འབྱུང་། །མི་རྟོག་པ་ཡི་ཤེས་པ་འབྱུང་། །མཁའ་ལ་འགྲོ་བའི་ཡུམ་ཆེན་འབྱུང་། །བྱང་ཆུབ་བསྐྱེད་པའི་རང བཞིན་འབྱུང། 
།སྐུ་གསུང་ཐུགས་སུ་ཤར་བ་༄༅། །གཤེགས་པའི་བྱིན་གྱི་རླབས་ཀྱིས། ཆོས་ཉིད་ཡང་དག་པའི་རྡོ་རྗེར་རྟོགས་པ་རུ་བྱིན་གྱིས་བརླབས་དེ་ལ་འཇུག་པ་རུ་བྱིན་གྱིས་བརླབས། ཐེག་པའི་རིམ་པ་གྲངས་ཀྱིས་བསྟན། ཤེས་རབ་ཀྱི་སྟོབས་དང་ལྡན་པའི་ཐེག་པའོ། །རྟོགས་པའི་དོན་ལ་ཐེག་པ་གཅིག་ཁོ་ནའོ། །བདེ་བར་གཤེགས་པས་སེམས་ཅན་ལ་དམ་པའི་ལྷ་ཆོས་སྤྱོད་དུ་ཡོད་པར་བྱིན་གྱིས་བརླབས། དེ་ལ་འཇུག་པ་རུ་བྱིན་གྱིས་བརླབས། གསང་སྔགས་དམ་ཚིག་ལ་གནས་པར་བྱིན་གྱིས་བརླབས། འདུལ་བ་ཁྲིམས་ལ་གནས་པར་བྱིན་གྱིས་བརླབས། །མདོ་སྡེ་ཁྲུས་དང་གཙང་སྦྲ་རུ་བྱིན་གྱིས་བརླབས། དེ་རྣམས་ནི་དམ་ཚིག་གོ །དེས་ན་དམ་ཚིག་གཞུང་མ་བསྲངས་ན། དེ་རྡོ་རྗེ་དམྱལ་བར་སྐྱེ་བར་གསུངས། དེ་མིན་གསང་སྔགས་ཀྱི་སྒོར་འཇུག་པ་འམ། མ་བསྐུལ་བསྐུལ་བ་ཙམ་ཡང་བདེ་བ་རྙེད་དོ། །ཤེས་རབ་གསལ་བའི་དབྱིངས། །བྱམས་པ་བསྒོམས་པའི་དབྱིངས། །རྟོགས་པ་ལྟ་བུའི་དབྱིངས། གོ་རིམས་སྤྱོད་པའི་དབྱིངས་ཞེས་བྱའོ། །རྡོ་རྗེ་ཕུར་པ་དབྱིངས་ཀྱི་རྒྱུད་ལས། སེམས་ཅན་ཐམས་ཅད་ལ་ཆོས་བཤད་པའི་བསྐལ་པ་དང་དང་བདེ་བར་གཤེགས་པའི་བྱིན་གྱིས་རླབས་ཀྱིས་བསྟན་པའི་ལེའུ་སྟེ་གཉིས་པའོ།། །།ད་ནི་དོན་དམ་པའི་རིག་པའི་དོན་མ་རྟོགས་པ་བསྟན་ཏེ། ཆོས་ཉིད་གཞི་སྟོང་པ་རུ་མ་རྟོགས་ཏེ། སྣང་བ་རུ་རྟོགས། 
འཇིག་རྟེན་ཟིལ་གྱིས་མནན་པ་སྐུ་ཆེ་བར་༄༅། །རུ་ཏྲ། ཁ་ཏོང་ཀ་རུ་བྱ་བ་གསུམ་བྱུང་ནས་སེམས་ཅན་ཐམས་ཅད་ཟིལ་གྱིས་གནན་ནས། སྐད་མི་ཐོན་པར་འདུག །ཁམས་གསུམ་ཞེ་སྡང་གི་མེ་འབར་ནས་འདུག་པ་ལ། བདེ་བར་གཤེགས་པས་སེམས་ཅན་སྙིང་རྗེ་བ་རུ་དགོངས་ནས། སེམས་ཅན་སྲོག་གཅོད་པས་སྙིང་རེ་རྗེ། ཁོ་རང་མ་རྟོགས་པས་སྙིང་རེ་རྗེ་ནས། བདེ་བར་གཤེགས་པའི་ཐུགས་ལས་སྤྲུལ་ནས། ཁོ་ཕྱག་དྲུག་ཞབས་བཞི་པ་ཞལ་གསུམ་དུ་འདུག་པ་ལས། བདེ་བར་གཤེགས་པས་ཀྱང་། དཔལ་རྡོ་རྗེ་གཞོན་ནུ་ཕྱག་དྲུག་ཞབས་བཞི། ཞལ་གསུམ་དུ་བསྐྱེད་ནས་བ་་ནས། རུ་ཏྲོཛེ་འཁོར་དུ་ཡུམ་བྱུང་སྟེ། མུ་ཁ་ལེ་ཡབ་ཡུམ་འཁོར་བ་རྒྱས་འདེབས་ཀྱིས་བ་། དེ་ལ་རུ་ཏྲོཛེ་ཕྱོགས་སུ་ཕྱོགས་སྐྱོང་བཅུ་བྱུང་སྟེ། དེ་ཁྲོ་བོ་བཅུ་དང་། ཁྲོ་མོ་བཅུ་དང་། སྨན་མོ་ལྔ་བཅུ་རྩ་བརྒྱད་ཀྱིས་བཏུལ། རུ་ཏྲོརེ་འཁོར་དུ་སྤྲུལ་པ་མང་པོ་བྱུང་ནས་སྤྲུལ་པའི་ཁྲ་ཐབས་ཉི་ཤུ་ཐམ་པས་བཏུལ། རུ་ཏྲོཛེ་འཁོར་དུ་འཇིག་རྟེན་པ་དྲུག་བྱུང་ནས་སྲས་མཆོག་དྲུག་གིས་བཏུལ། དེ་རུ་ཏྲས་སྤྲོགས་མ་ནུས་ཏེ། རུ་ཏྲ་བསྒྲལ་ནས་སྣང་བ་ཅན་གྱི་གཟུགས་གདན་དུ་གཏིང། ཉོན་མོངས་པའི་བག་ཆགས་བསྒྲལ།བྱང་ཆུབ་ཀྱི་གཞིའི་ངོ་བོ་བདེ་བའི་ངང་ལ་བཀོད། སེམས་ཅན་ཐམས་ཅད་ཀྱང་བདེ་བ་ལ་བཀོད་དོ། །ཞི་བའི་ངང་ལ་བཀོད། འཇམ་པའི་ངང་ལ་བཀོད་ནས། 
ཐུགས་རྗེའི་བྱིན་གྱི་རླབས་འབྱུང་བར་འགྱུར་བར་བྱའོ། །རྡོ་རྗེ་ཕུར་པ་དབྱིངས་ཀྱི་རྒྱུད་ལས། རུ་ཏྲ་བཏུལ་བའི་ལེའུ་སྟེ་གསུམ་པའོ།། །།རྩ་བ་འཕྲིན་ལས་ཁོག་དབུབ་པའི་གཞུང་བསྟན་ཏེ། གཞན་ནི་བྲག་ནག་པོ་འམ། རི་ནག་པོ་འམ། དེ་ལྟ་བུ་རུ་བྱ། རྫས་ནི་ལུག་ནག་མོ་འམ། མི་ནག་པོའི་སྙིང་ངམ། འཇའ་ཚོན་སྣ་ཚོགས་ཀྱི་ནམ་མཁའ་ཉི་ཤུ་རྩ་དགུ་འམ། ཤ་ཁྲག་སྣ་ཚོགས་དང་། བམ་བཤམ་པ་འམ། དེ་ལྟ་བུའི་རྫས་མང་དུ་བསག །ཕུར་པ་དང་། ཟོར་རྫས་དང་། ཀུན་ཡང་བསག །དེ་ལྟར་བསགས་ལ། སྐར་མ་ནི་རྒྱལ་ལམ། རྟ་འམ། བྱ་འམ། གཅིག་ལ་འཇུག་གོ །མཎྜལ་ནི། མདའ་གང་གྲུ་བཞིར་བྱས་ལ། ཆག་ཆག་བཏབ་ལ་གཞག །ཕྱི་མཆོད་བྱ། གསེར་སྐྱེམས་གཏང་། འབུམ་འདོན། ཚ་ཚ་གདབ། མདོས་གཅིག་ཙམ་བྱ། དེ་ནས་མཎྜལ་ནི། ཕྱི་ནང་གསང་བ་གསུམ་གྱི་མཎྜལ་ལས། པདྨ་འདབ་བརྒྱད་སུམ་བརྩེག་ཏུ་བྱ། ཚོན་དང་། ཐིག་སྐུད་དང་། ཀུན་བྱིན་གྱིས་བརླབ་པ་མཐུན། །དང་པོ་པདྨ་འདབ་བརྒྱད་དུ་བསྐོར། དེའི་ཕྱི་རིམ་པདྨ་འདབ་བརྒྱད་དུ་བསྐོར། དེའི་ཕྱི་རིམ་ཟླུམ་པོས་བསྐོར། དེའི་ཕྱི་རིམ་གྲུ་བཞིས་བསྐོར། དེ་ནས་ལྕགས་རི་མུ་ཁྱུད་གཏང་། སྒོ་བཞི་ཕྱོགས་དང་མཐུན། སྟོང་གསུམ་གྱི་སྟོང་ཆེན་པོའི་གཞལ་ཡས་ཁང་འདིས་ཁེབས་པར་བསམ། རྫས་ནི་དབུས་སུ་ནམ་མཁའ་ནག་པོ་དང་ཕུར་པ་གཞག །བྱ་རྒོད་ཀྱི་མདའ་ལ་མེ་ལོང་བཏགས་པ་གཅིག་གཞག 
།དེའི་འོག་གི་འཁོར་ལོ་རྩིབས་བརྒྱད་པ།༄༅། །སྟེང་འོག་གཉིས་མ་རྟོགས་པའི་ཁྲོ་མོ་བརྒྱད་དང་མ་མོ་བརྒྱད་དགོད་དེ། ནམ་མཁའ་བརྒྱད། ཕུར་པ་བརྒྱད་དགོད་དོ། དེའི་འོག་མའི་འཁོར་ལོ་ལ། ནམ་མཁའ་བརྒྱད་ཕུར་པ་གཉིས་དགོད་དོ། །དེའི་འོག་མའི་འཁོར་ལོ་རྩིབས་བརྒྱད་ལ་ནམ་མཁའ་བརྒྱད་དགོད་དོ། །སྒོ་བཞི་ལ་ཕུར་པ་བཞི། ནམ་མཁའ་བཞི། དབུས་སུ་བློན་མོ་གཉིས་ཀྱི་གཏོར་མ་དགོད་དོ། །དེའི་གཡོན་དུ་འཁོར་གྱི་ཁྲོ་མོ་རྣམས་ཀྱི་གཏོར་མ་དགོད་དོ། །གཡས་སུ་སྨན་དགོད་དོ། །གཡོན་དུ་རཀྟ་དགོད་དོ། །ནུབ་བྱང་དུ་ཟོར་གྱི་རྫས་དགོད་དོ། །དབྱེ་བའི་རྫས་ཀྱང་དགོད་དོ། །ལུག་ནག་པོ་སྤྱི་དཀར་གམ་དུ་གདགས་སོ། །དེ་ལྟར་རྫས་རྣམས་འཚོགས་པར་བཀྲམ་ལ། དེང་མཚམས་གཅད་དེ། དང་པོ་སྟོང་ཉིད་ཀྱི་གཞི་ལས། རྒྱུ་ཧུ༷་དུ་བསྐྱེད། དེ་ལས་འཕྲོས་འདུས་པ་ལས། རྡོ་རྗེ་བསྐྱེད། དེ་ལས་འཕྲོས་པ་འདུས་པ་ལས་རྡོ་རྗེ་འོད་དུ་ཞུ། དེ་ལས། ཨོ་བཛྲ་ཀི་ལི་ཀི་ལ་ཡ་སརྦ་བིབྷ་ནན་བེ་ཧུ༷་ཕཊ། རྡོ་རྗེ་གཞོན་ནུའི་སྐུ་བསྐྱེད། དེ་ལས་མ་སྨུབྱ་མཎྜ་ལས་ཕྱོགས་བཅུར་ཉི་མའི་དཀྱིལ་འཁོར་བསྐྱེད། དེ་ནས། ཨོ་བཛྲ་ཀྲོ་ཧུ༷་ཀ་ར་ཧུ༷། ཞེས་ཁྲོ་བོ་བཅུ་བསྐྱེད། དེ་ལ། ཧུ༷། དངོས་གྲུབ་བར་ཆད་བྱེད་པའི་བགེགས། །གདུག་ཅིང་སྡང་སེམས་ལྡན་པ་རྣམས། །རྡོ་རྗེ་གསང་བའི་བཀའ་ལས་ནི། །སྡིག་ཅན་གང་ཞིག་འདའ་བྱེད་པ། །སྟོབས་ཆེན་ཁྲོ་བོ་ཆེན་པོ་ཡིས། །ཀླད་པ་ཚལ་པ་བརྒྱ་རུ་ཁོས། 
།རྡུངས་ཤིག་རྡོ་རྗེ་འབར་བའི་གཏུན། ཁྲོ་མོ་འབར་བའི་གཏུན་ཁུང་དུ། །རྡོ་རྗེ་ཐོ་བས་བརྡུངས་བྱས་ན། །ལྷ་ཡང་རུང་སྟེ་རླག་པར་གྱི། །ཨོ་བཛྲ་ཀྲོ་དྷ་ཧུ༷་ཀ་ར་ཧུ༷་ཀ་ར་ཧུ༷་གརྫ་གརྫ་ཧུ༷་ཕཊ། ཅེས་ཁྲོ་བོ་བཅུའི་སྔགས་བརྗོད་ཅིང་མཚམས་གཅད་དོ། །བགེགས་བྱ་བ་མིང་ཡང་མེད་པར་བསམ། དེ་ནས་བྱིན་དབབ་སྟེ། ཨོ་བཛྲ་ཀི་ལི་ཀི་ལ་ཡ་ཞེས་སེ་གོལ་གཏོགས་པས། ཧུ༷། རྡོ་རྗེ་གཤོན་ནུའི་རིགས་འཛིན་རྣམས། །སྲིད་པ་ཕུར་པ་བསྒྲུབ་མཛོད་ཅིག །སྲིད་པ་རྡོ་རྗེ་ཕུར་པའི་ལྷ། །ཡེ་ཤེས་ཁྲོ་བོ་གྲུབ་པར་མཛོད། །བྱང་ཆུབ་མཆོག་ཏུ་སེམས་བསྐྱེད་ཅིང་། དུས་གསུམ་རྒྱལ་བའི་གདུང་འཚོབ་པའི། །རིགས་འཛིན་བདག་ཅག་རྣམས་ལ་ནི། །རྟགས་དང་མཚན་མ་བསྟན་པ་དང་། །ཀི་ལ་ཡ་ཡི་དངོས་གྲུབ་གསོལ། །ཧུ༷་ཧུ༷་ཞེས་བྱིན་ཕེབས་པའོ། །སྨན་བྱིན་གྱིས་བརླབས་ཏེ། ཨ་ཧུ༷་ར༷་ཡ། སྣོད་ཡ། བམོ་ཧུ༷་མེ་ར་ཡ་རླུད་། ཨོ་བཛྲ་ཀི་ལི་ཀི་ལ་ཡ་མ་ཧྭ་པརྩི་ཨ་མྲི་ཏ་ལ་ཧུ༷་ཧྲི་ཐ།ཞེས་ཐམས་ཅད་བདུད་རྩིའི་རང་བཞིན་དུ་གྱུར་པར་བསམ། རཀྟ་བྱིན་གྱིས་བརླབས་ཏེ། ཨ་ཧུ༷། ར༷་ཡ༷། ཨོ་བཛྲ་ཀི་ལི་ཀི་ལ་ཡ། ར༷་རཀྟ་ལ་ཧུ༷་ཧྲི་ཐ། ཐམས་ཅད་རཀྟའི་རྒྱ་མཚོར་འགྱུར་བར་བསམ། དེ་ནས་གཏོར་མ་བྱིན་གྱིས་རླབས་ཏེ། ཨ་ཧུ༷། ར༷་ཡ༷། ཧཱུཾ་ཧུ༷་ཧུ༷། གསུམ་པོས་འདོད་པའི་ཡོན་ཏན་དྲུག་གི་ལྷ་མོར་བྱིན་གྱིས་བརླབས་ཏེ། ཨོ་བཛྲ་ཀི་ལི་ཀི་ལ་ཡ་མ་ཧྭ་བ་ལི༷་ཏ་ལ་ཧུ༷་ཧྲི་ཐ། 
ཞེས་ལྷ་ཐམས་ཅད་ཀྱི་ཞལ་ཟས་ཀྱི་རང་༄༅། །བཞིན་དུ་གྱུར་པར་བསམ། ད་ནི་ཐམས་ཅད་སྐྱེད་པ་བྷ་གའི་གཞི། སྟོང་པའི་སྣང་བའི་གཞི། ཏིང་ངེ་འཛིན་རྣམ་པ་གསུམ་ནི། དེ་བཞིན་ཉིད་ཀྱི་ཏིང་ངེ་འཛིན་ནི། ཅིའི་ངོ་བོར་ཡང་མི་འདུག །ཅིའི་ངོ་བོར་ཡང་མ་གྲུབ་པས། སྟོང་ཞིང་བདག་མེད་པ་ཕྱོགས་དང་རིས་སུ་མ་ཆད་པ། མཉམ་པ་ཉིད་ཀྱི་ངང་ལ་ལྷང་གིས་ཡུན་རིང་དུ་ཞག་པ་དེའོ། །ཀུན་ཏུ་སྣང་བའི་ཏིང་ངེ་འཛིན་ནི། རིག་པ་རང་ཤར་བ་རྣམ་མཁའ་ལྟ་བུ། ཐམས་ཅད་ཡངས་པ་ལ་གསལ་བ། རྒྱ་མ་ཆད་པ། ཐམས་ཅད་སྣང་བར་འདུག་པ་ལ་མ་ཞེན་པ། གསལ་བའི་ངང་ལ་ཡུན་རིང་དུ་གཞག་པ་དེ་ནི། ཀུན་ཏུ་སྣང་ངོ་། རྒྱུའི་ཏིང་ངེ་འཛིན་ནི། ཧུ༷་མཐིང་ནག་ལས།སྤར་ན་ཕཊ་ཀྱིས་སྤྲོས་པས། སླར་ཡང་ཧ་ར་ན་ཧུ༷། ཞེས་པས་རྒྱུ་མཐིང་ནག་ཏུ་འདུག་པ་དེ་ལ། ཐམས་ཅད་བསྐྱེད་པའི་ངང་དུ་ལྷང་གིས་བསྒོམ་མོ། ཧུ༷། རྡོ་རྗེ་ཁྲོས་པས་ཞེ་སྡང་གཅོད། །མཚོན་ཆེན་སྔོན་པོ་འབར་བ་ཡིས། སྲོག་གི་གོ་རུ་ཤར་བ་དང་། །སྙིང་གི་གོ་རུ་བསྒོམ་པར་བྱ། ཕུང་པོ་རྡོ་རྗེ་གཏམས་བྱས་ནས། །རྣམ་པར་ཤེས་པ་རྡོ་རྗེ་བསྒོམ། །ཨེ་སྤར་ཎ་ཕཊ། སང་ཧ་ར་ན་ཧུ༷། ཧུ༷་སྤ་ར་ན་ཕཊ། ས༷་ཧ་ར་ན་ཧུ༷། ཡ༷་ཀརྨ་རག་ཤ །རླུང་ལྷའི་བ་དན་གཉིས་ཀྱིས་བཏེག་པ། ནམ་མཁའི་དཀྱིལ་འཁོར་གར་ཁྱབ་པ་གཅིག་ཏུ་ཁྱབ་པར་བསམ། ར་སྤ་ར་ན་ཕཊ། ས༷་ཧ་ར་ན་ཧུ༷། རཀྟའི་རྒྱ་མཚོ་དབྱིབས་འདྲ་བ། 
ནམ་མཁའི་དཀྱིལ་འཁོར་གར་ཁྱབ་པ་ཅིག་ཏུ་ཁྱབ་པར་བསམ། ཀེ་ར་སྤ་ར་ན་ཕཊ། ས༷་ཧ་ར་ན་ཧུ༷། ཀེ་རུས་ཀྱི་རི་རབ་དབྱིབས་གྲུ་བཞི། རཀྟའི་རྒྱ་མཚོས་གར་ཁྱབ་པ་ཅིག་ཏུ་ཁྱབ་པར་བསམ། ར་ཏྲི་རུ་ཏྲི་སྟི་ར་བ༷། མ་ཨ་སྭརུ་ཙནྟྲ། པདྨ་མཎྜལ།གཞལ་ཡས་ཁང་གདན་དང་བཅས་པ་བསྐྱེད་དོ། །ཧཱུཾ། རྡོ་རྗེ་གཞོན་ནུའི་རིགས་འཛིན་རྣམས། །སྲིད་པ་རྡོ་རྗེ་གྲུབ་མཛོད་ཅིག །སྲིད་པ་རྡོ་རྗེ་ཕུར་པའི་ལྷ། །ཡེ་ཤེས་ཁྲོ་བོ་གྲུབ་པར་འདོད། །ནམ་མཁའ་དཀྱིལ་འཁོར་ཐིགས་པ་ཤར། །ཧུ༷་མ་དབུས་ཀྱི་ཕུར་པ་དང་ནམ་མཁར་ལ་ཡུམ་འཁོར་བ་རྒྱས་འདེབས་དང་། མུ་ཁ་ལེ་གཉིས་དབུས་སུ་བཞུགས་པར་བསམ་མོ། ཨོ་བཛྲ་ཀི་ལི་ཀི་ལ་ཡ་སརྦ་བིསྒྱུན་བེ་ཧུ༷་མ་མ་ཧུ༷་མ་མ། ཞེས་གཙོ་བོ་གཉིས་གསལ་བར་བསྐྱེད་དོ། །ཧུ༷་མ་ཧུ༷་མ་ཧུ༷་མ་ཧུ༷་མ་ཧུ༷་མ་ཧུ༷་མ་ཧུ༷་མ་ཧུ༷་མ་ཧུ༷་མ་ཧུ༷་མ། མ་མ་མ་མ་མ་མ་མ་མ་མ་མ མ་མ་མ་མ་མ་མ་མ་མ་མ་མ། ཨོ་བཛྲ་ཀྲོ་དྷ་ཧུ༷་ཀ་ར་ཧུ༷་ཧུ༷། མ་མ། ཞེས་སྔགས་རྣམས་བརྗོད་ལ་འཁོར་གྱི་མ་རྣམས་གསལ་བར་བསྐྱེད་དོ། །དེ་ནས་སྤྱན་དྲངས་ལ། ཧུ༷། རྡོ་རྗེ་གཤོན་ནུའི་རིགས་འཛིན་རྣམས། །སྲིད་པ་རྡོ་རྗེ་གྲུབ་མཛོད་ཅིག །ཨོ་བཛྲ་ཀི་ལི་ཀི་ལ་ཡ། ཞེས་སེ་གོལ་གཏོགས་པས། །མ་མོ་རྣམས་བཞེངས་པར་བསམ། །སྲིད་པའི་ཕུར་བུ་བསྒྲུབ་པ་དང་། །དབང་དང་དངོས་གྲུབ་བླང་བའི་ཕྱིར། །ཡེ་ཤེས་ཁྲོ་བོ་གཤེགས་སུ་གསོལ། །ཛ༷༷ཧུ༷་བ༷་ཧོ། མདུན་གྱི་ནམ་མཁའ་ལ་བྱོན། 
ཐབས་ཀྱི་སྤྱོད་༄༅། །པས་འགྲོ་དོན་དུ། །བྱམས་དང་སྙིང་རྗེས་གང་འདུལ་བ། །སངས་རྒྱས་འཕྲིན་ལས་རྫོགས་མཛད་ནས། དབང་དང་བྱིན་རླབས་བདག་ལ་གསོལ། ཨོ་ཨུ༷༷ཧུ༷། སངས་རྒྱས་ཀུན་གྱི་ཡེ་ཤེས་སྐུ། །ངང་ཉིད་རྡོ་རྗེ་ཆོས་དབྱིངས་ལས། །འབར་བའི་ཁྲོ་མོ་མི་བཟད་པ། །སྐུ་ཡི་དབྱིག་ཏུ་བདག་སྐྱེད་ཅིག །གསུང་གི་དབྱིག་ཏུ་བདག་སྐྱེད་ཅིག །ཐུགས་ཀྱི་དབྱིག་ཏུ་སྐྱེད་ཅིག །ཨོ༷་ཨུ༷༷ཧུ༷་བཛྲ་ཀི་ལི་ཀི་ལ་ཡ་ཧུ༷། ཞེས་སྐུ་གསུང་ཐུགས་ཀྱི་དབང་ཐོབ་པར་བསམ། ཧཱུཾ་ཧུ༷་ཞེས་མདུན་གྱི་ནམ་མཁའི་མ་མོ་རྣམས་ཀྱང་། གཞལ་ཡས་ཁང་གི་མ་མོ་རྣམས་ལ་ཐིམ་པར་བསམ། སྨན་མཆོད་བྱ་སྟེ། ཧོ། ཡུམ་ཆེན་མོ་འཁོར་བ་རྒྱས་འདེབས། ཡུམ་མུ་ཁ་ལེ། ཡབ་རྣམས་དགྱེས་པ་བསྐྱེད་པའི་ཞལ་དུ་མ་ཧྭ་པརྩི་ཨ་མྲི་ཏ་ལ་ཁུ་ཧི། ཡུམ་རྡོ་རྗེ་རྣམ་སྙེམས་མ། ཡུམ་སྲིན་པོ་བདེ་འགྲོ་མ། མ་ཧྭ་པ྅་ཨ་མྲི་ཏ་ཁུ་ཧི། ཞེས་ཉི་ཟླ་ཐོད་འཕྲེང་ནས་མར་ཟངས་ཀྱིས་བསྒྲགས་ལ་མཆོད་དོ། །དེ་ནས་བདུད་རྩི་ཨོ་ཨུ༷༷ཧྭ༷་གསུམ་དུ་གྱུར་པར་བསམ། སྲིད་པའི་ཕུར་བུ་བསྒྲུབ་པ་དང་། །དབང་དང་དངོས་གྲུབ་བླང་བའི་ཕྱིར། །ཡེ་ཤེས་ཁྲོ་བོ་གཤེགས་སུ་གསོལ། ཁྲོ་བོ་ཆེན་པོ་གཤེགས་ནས་ཀྱང་།ཀི་ལ་ཡུ་ཡི་དངོས་གྲུབ་གསོལ། ཀྭ་ཡ་སིརྙི་ཨོ། བཱཀ་སིརྙི་ཨུ༷༷ ཙིསྟ་སིརྙི་ཧུ༷། ཞེས་དངོས་གྲུབ་བླང་ངོ་། དེ་ལྟར་བྱས་པ་དེ་ཡན་ཆད་ནི། ཕྱི་མཚམས་བཅད་པ་ནས། གཞལ་ཡས་ཁང་བསྐྱེད་པ་དང་། 
སྤྱན་དྲང་ཞིང་དབང་བསྐུར་བ་དང་། བདུད་རྩིའི་མཆོད་པ་འབུལ་བར་བྱས་པ་ཡིན། རྡོ་རྗེ་ཕུར་བ་དབྱིངས་ཀྱི་རྒྱུད་ཡུམ་དྲུག་གི་རྒྱུད་ལས། འཕྲིན་ལས་ཁོག་དབུབ་པའི་ལེའུ་སྟེ་བཞི་པའོ།། །།ད་ནི་འཛབ་བྱ་སྟེ། འཛབ༷་བསྐུལ་བ། ཧུ༷། བྱང་ཆུབ་མཆོག་ཏུ་སེམས་བསྐྱེད་ནས། །དུས་གསུམ་རྒྱལ་བའི་གདུང་འཚོབ་པའི། །རིགས་འཛིན་བདག་ཅག་རྣམས་ལ་ནི། །རྟགས་དང་མཚན་མ་བསྟན་པ་དང་། ཀི་ལ་ཡ་ཡི་དངོས་གྲུབ་གསོལ། ཨོ་བཛྲ་ཀི་ལི་ཀི་ལ་ཡ་སརྦ་བིསྒྱུན་བ༷་ཧུ༷་མ་མ། ཧུ༷་ཀ་ར་ཧུ༷་ཀ་ར་ཧུ༷། ཨ་ཙི་ད་ཏེ་མ་མ། ཨ་ཙིསྟ་ཧུ༷་མ་མ། ཧུ༷་ཧ་ན་ཧ་ན། ཨ་པ་ར་ཙིད་ཏེ་མ་མ། ཧུ༷་ཧ་ཏ་ཧ་ཏ་ན། ཛ་ཡེ་བི་ཛ་ཡེ། མ་མ་ཧུ༷། ཧུ༷་པ་ཙ་པ་ཙ། ཨ་ཙིད་ཏེ་ཨ་པ་ར་ཙིད་ཏེ། མ་མ་ཧུ༷་ཧུ༷་བརྙ་བནྟྲ། ཀ་ཏ༷་མ་མ། ཧུ༷་ཧུ་ལུ་ཧུ་ལུ། ཀ་ཏེ་ཡེ་མ་མ། ཧུ༷་སྟིགི་སྟིསྒ ཧ་ས་ར་ན་མ་མ། ཧུ༷་ཚིནྟྲ་ཚིནྟྲ། བིནྟྲ་བིནྟྲ། བཏེག་ལ། ཚོགས་དེ་གསང་བ་ཆེད་དུ་བྱས་ལ། ལས་ཀྱི་ཕུར་པ་གཅིག་བྱིན་གྱིས་བརླབས་ལ། ཨ་བེ་ཤ་ཡ། ཨ་བེ་ཤ་ཡ་ཧུ༷་ཕཊ། སྤྲུལ་པ་སྤྲོ། ཛ༷༷ཧུ༷་བ༷་ཧོ། ཏྲི་ཛ་རྗི་ཛ་དགུག །བྲི་ཏྲིན་ཨ་ན་ཡ་ཧུ༷་ཕཊ། ཅེས་བཅིངས་ལ། ཛ༷༷ དམ་ཚིག་ཆེན་པོའི་དུས་ལ་བབ། །སྤྲུལ་པ་ཆེན་པོའི་དུས་ལ་བབ། ཕྱག་བརྙན་ཆེན་པོའི་དུས་ལབབ། ་།ནམུཁའི་དུས་ལ་བབ། །བདག་ཉིད་ཆེན་མོའི་དུས་ལ་བབ། །ས་བདག་རྒྱལ་མོའི་དུས་ལ་བབ། ཁྱེད་ཀྱི་དམ་ཚིག་དུས་ལ་བབ། །ཐུགས་རྩལ་དབྱུང་བའི་དུས་ལ་བབ། 
།བྱང་ཆུབ་༄༅། །མཆོག་ཏུ་སེམས་བསྐྱེད་ཅིང་། །དུས་གསུམ་རྒྱལ་བའི་གདུང་འཚོབ་པའི། །རིགས་འཛིན་བདག་ཅག་རྣམས་ལ་ནི། གདུག་ཅིང་སྡང་བའི་དགྲ་དང་བགེགས། །བདུད་དང་བར་དུ་གཅོད་པ་ཡི། །དངོས་གྲུབ་འཕྲོག་ཅིང་འཚེ་བ་རྣམས། ཁྲོ་བོ་ཆེན་པོའི་བྱིན་རླབས་ཀྱིས། །ཡུད་ཙམ་གྱིས་ནི་འདིར་ཁུག་ལ། །མངོན་སྤྱོད་ཚུལ་བཞིན་བསྒྲལ་བ་དང་། །ལུས་ངག་རྡུལ་དུ་བཤིག་ནས་ཀྱང་། །སྡུག་བསྔལ་ཉམས་སུ་མྱོང་བར་མཛོད། །ཨོ་བཛྲ་ཀི་ལི་ཀི་ལ་ཡ། ཨོ་ལ༷་ཧུ༷་ལ༷་སྟ༷་པ་ནན། མོ་ཧ་བྷ་ཡ། བྷ་ག་ལྭན་ཤི་ཏྲིན་བི་ཀྲིན། བཛྲ་ཧུ༷་ཀ་ར་ཧུ༷་ཕཊ། བཛྲ་ཀི་ལི་ཀི་ལ་ཡ། སརྦ་བིསྒྱུན། བཛྲ་ཀི་ལི་ཀི་ལ་ཡ་ཧུ༷་ཧུ༷་ཕཊ་ཕཊ། ཨོ་ཧུ༷་ཀ་ར་ཧུ༷་ཕཊ།བཛྲ་ཧུ༷་ཀ་ར་ཧུ༷་ཨ་ཨོ། ཞེས་ཕུར་བུ་གདབ་བོ། །དཀར་ནག་གི་མཚམས་སུའོ། །ཛ༷༷ རྡུངས་ཤིག་རྡོ་རྗེ་འབར་བའི་ག་། །བཀའ་ལས་འདའ་བྱེད་སྡིག་ཅན་རྣམས། །རྡོ་རྗེ་མེ་དབལ་སྙིང་བསྲེགས་ནས། །ལུས་ངག་རྡུལ་ཕྲན་བཞིན་དུ་རློགས། ཁྲོག་མོ་འབར་བའི་ག་་ཁུང་དུ། །རྡོ་རྗེ་ཐོ་བས་བརྡུང་བྱས་ནས། །ལྷ་ཡང་འོན་ཏེ་བརླག་པར་བྱའོ། །ཞེས་རྡོ་རྗེའི་ཐོ་བས་བརྡུང་ཞིང་། མྱ་ར་ཡ་ཁ་ཐ༷་ཁ་ཐ༷། ཞེས་རྡུང་བའོ། །དེ་ནས་ཚོགས་བཅད་ལ། ལག་ཏུ་ཚོགས་བྱས་ལ། ཡབ་རྣམས་ཀྱི་ཞལ་དུ་ཁ་ར༷་ཁུ་ཧི། གཙོ་མོ་ལྔ་བཅུ་རྩ་བརྒྱད་ཞལ་དུ་ཁ་ར༷་ཁུ་ཧི། དེར་ཚོགས་དབུལ་ལོ། །རྡོ་རྗེ་ཕུར་པ་དབྱིངས་ཀྱི་ཡུམ་དྲུག་གི་རྒྱུད་ལས། 
ཚོགས་བྱ་བའི་ལེའུ་སྟེ་དྲུག་པའོ།། །།ད་ནི་བསྒྲུབ་པ་ལ་འཇུག་པར་བྱ་སྟེ། དུས་ནི་བསྙེན་པའི་རྟགས་ནམ་བྱུང་རྩམ་ན་ཡིན་ཏེ། དེ་ཡང་སྐར་མ་མདའ་རྩེ་འམ། ཉ་ཁ་ན་མར་ལ་བྱའོ། །རྫས་ནི་གཞན་མ་ཐམས་ཅད་མཐུན་ཏེ།ནལ་ཕྲུལ་གི་ཤ་དང་། ཁྱོ་གསུམ་ཤི་བའི་ཡུག་ས་མོའི་ཤ་ཁྲག་དང་། ཟང་མའི་རལ་ཁ་ནག་པོ་འམ། ཞིང་ཆེན་གྱི་ཐུལ། ཨ་བེ་ཤ་ཡ་མ་མ། ཧུ༷་ཕོ་ཊ་ཕོ་ཊ། ཨ་བེ་ཤ་ཡ་མ་མ། ཧུ༷་ཨ་བེ་ཤ་ཡ་མ་མ། ཤི་ཀྲིན་མ་མ། ཨ་ན་ཡ་མ་མ། ཛ་ལ་མ་མ པ་ཡ་མ་མ། ཏ་ཐ་མ་མ། ཏ་ཐ་ཡ་མ་མ། བི་ཏ་མ་མ། ཨོ་ལམ་མ་མ། ཧུ༷་ལ༷་མ་མ། སྟ༷་པ་ནན་མ་མ། མ་ཧ་ག་ཡ་མ་མ། བི་ཀྲིན་མ་མ། བཛྲ་ཧཱུཾ་ཀ་ར་མ་མ། མ་ར་ས་ན་མ་མ། པྲ་མ་རྟ་ནི་མ་མ་ཧུ༷་ཕཊ། ཅེས་ཅི་མང་དུ་བཟླས། སྨན་ཡང་མཆོད། རཀྟས་མཆོད། སྐབས་སུ་བསྟོད་པ་དྲག་པོ་བྱ། མ་མོ་ཐམས་ཅད་ལས་ལ་གཟུད། ཅང་ཏེ་པི་ཝང་དང་དྲིལ་བུ་དང་སྒྲ་མང་དུ་བསྒྲགས་ལ། གསུར་ཆེན་གྱི་དུད་པ་གཏང་ལ། སྲོག་གི་སྙིང་པོ་ནས་དྲང་ཞིང་འདི་ལྟར་བྱ་སྟེ། སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ། སྨྱོ་སྨྱོ། སྨྱོ་སྨྱོ་སྨྱོ་སྦྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ། སྨྱོ་སྨྱོ། རཀྟ་དཀྲུག་ཅིང་མ་མོ་ལས་ལ་གཟུད་དོ། །སྔགས་དེ་ནི་ཉིན་ཁྲི་མཚན་ཁྲི་རུ་བསྐྱེལ་ལོ། །དེ་རྣམས་ཀྱི་མིང་འདི་ཡིན་ཏེ། མུ་ཀ་ལེ་དབྱིངས་ཀྱི་གཙོ་མོ་དང་། འཁོར་བ་རྒྱས་འདེབས་དབྱིངས་ཀྱི་གཙོ་མོའི་ཁྲོ་མོ་བཅུ་དང་། སྲིད་པ་བདེ་འགྲོ་མ་དང་། ཉི་ཟླ་ཐོད་འཕྲེང་མ་དང་། 
ཉི་མ་༄༅། །ཁྲོས་པ་མ་དང་། པདྨ་ཁྲོ་པ་དང་། སྲིད་པ་བདེ་འགྲོ་མ་དང་། ཁམས་ཀྱི་འཚིག་པ་མོ་དང་། རྒྱན་གྱི་རྒྱལ་མོ་དང་། དབྱིངས་ཕྱུག་མ་དང་། བདག་ཉིད་མ་དང་། གཅིག་པུ་མ་དང་། རྒྱས་འདེབས་མ་དང་།དཀར་མོ་མིག་གཅིག་མ་དང་། ནག་མོ་རལ་ཅན་མྱོས་བྱེད་མ་དང་། དམར་མོ་དབང་སྒྱུར་མ་དང་། སེར་མོ་ལས་མཁན་མ་དང་། སྲིད་པ་ཆགས་བྱེ་མ་དང་། སྲིད་པ་ཆ་སྙོམས་མ་དང་། སྲིད་པ་ཆ་འདེགས་མ་དང་།རིན་ཆེན་སྲིད་ནག་མོ་ཁྲག་འཛག་མ་དང་། རྡོ་རྗེ་སྒེག་མོ་དང་། འཇིག་རྟེན་དབང་སྡུད་མ་དང་། གླིང་བཞི་སྤྱི་ཕུད་མ་དང་། གླིང་བཞི་སྤྱི་འགྲོ་མ་དང་། རྡོ་རྗེ་གར་གྱི་དབང་ཕྱུག་མ་དང་། ཀུན་སྣང་གསལ་མ་དང་།བདག་ཉིད་ཆེན་མོ་ཉི་ཟླ་ཐོད་འཕྲེང་དང་། པདྨ་གར་གྱི་དབང་ཕྱུག་མ་དང་། དེ་རྣམས་ཀྱི་སྲོག་སྙིང་ནི་གོང་དུ་བསྟན་ནོ། །མིང་དེ་རྣམས་སོ། །དེ་རྣམས་ལ་རྟགས་ནི། གཏོར་མ་ཁོལ་བ་དང་། རྔ་བརྡུང་བ་དང་གླུ་ལེན་པ་དང་། མེ་དང་། བ༷་མང་པོ་གནས་སུ་སྐྱེལ་བ་དང་། དེ་རྣམས་ནི་རྟགས་སོ། །དེ་ནི་རྡོ་རྗེ་ཕུར་པ་དབྱིངས་ཀྱི་རྒྱུད་ལས། འཛབ་བྱ་ཞིང་ལྷ་འདྲེའི་སྲོག་གི་སྙིང་པོ་གང་ཡིན། རྟགས་གང་ཡིན་བསྟན་པའི་ལེའུ་སྟེ་ལྔ་པའོ།། །།དེ་ནས་ཚོགས་བྱ་བར་བསྟན་ཏེ། ཚོགས་ཅི་འབྱོར་པ་འམ། ཀ་བཱ་ལའི་རྔ་འམ། དེ་རྣམས་བསག་གོ །བསྙེན་པའི་རྫས་རྣམས་ཀྱི་སྟེང་དུ་དེ་རྣམས་བསག་གོ །མཎྜལ་ནི་བསྙེན་པའི་དུས་ཀྱི་ལ། 
།འཁོར་ལོ་ཐམས་ཅད་མཐིང་ནག་ཏུ་བྱའོ། །ལྷའི་སྐུ་མདོག་ནི་ནག་པོ་ཞི་ཙེར་བྱའོ། །ཆོ་ག་ནི་བསྙེན་པོ་དང་མཐུན། སྔགས་ནི། ཧུ༷་མ་མ་པ་ཤི་ཀུ་རུ་ཀུ་རུ་མ་མ། མ་ཏ༷་ཉ་ཀ་ར་ཨི་ནན། མ་མ། ད་ཏི་མ་མ་ཀརྨ། མ་མ། མ་ར་ས་ནི་པྲ་མ་རྟ་ནི་མ་མ། ཧུ༷་ཕཊ། ཅེས་མ་མོ་ཐམས་ཅད་ཀྱི་སྲོག་སྙིང་འདུས་པ་ཡིན་ནོ། །དེ་ཅི་མང་དུ་བཟླས་སོ། །དེ་སྐབས་སུ་འདི་བརྡུང་བའི་ལས་ཡིན་པས། རྡོ་རྗེ་གསང་བའི་བཀའ་ལས་ནི། །སྡིག་ཅན་གང་ཞིག་འདའ་བྱེད་པ། །སྟོབས་ཆེན་ཁྲོ་བོ་ཆེན་པོ་ཡིས། ཀླད་པ་ཚལ་པ་བརྒྱ་རུ་ཁོས། །ཉོན་ཅིག་བགེགས་དང་ལོག་འདྲེན་ཚོགས། །ང་ཡི་བཀའ་ལས་འདའ་མ་བྱེད། ཨོ་བཛྲ་ཀི་ལི་ཀི་ལ་ཡ། མ་ར་ཡ་ཁ་ཐ༷་ཁ་ཐ༷། ཞེས་དུས་དྲུག་ཏུ་བརྡུང་ངོ་། །དེ་བརྡུང་བ་དེ་སྔགས་བཟླས་པ་རེ། སྨན་མཆོད་པ་རེ། རཀྟ་སྦྲེང་བ་རེ། སྨྱོ་གཏབ་པ་རེ། མ་མོ་ལས་ལ་གཟུད་པ་རེ། དུས་རྟག་ཏུ་ཆ་བསྙམས་ལ་མཉམ་པར་བྱའོ། །དེ་ལ་རྟགས་ཅི་འབྱུང་ན།བསྒྲུབས་པའི་རྟགས་སྨོན་པ་མང་པོ་རྨི་ལམ་དུ་འོང་བ་དང་། ཉམས་ནི་མ་མོ་སྲོག་སྙིང་འབུལ་བ་འོང་བ་དང་། དེ་ལྟ་བུ་བྱུང་ན་འགྲུབ་པའི་རྟགས་སོ། །དེ་ནས་བསྒྲུབ་པ་ཆེན་པོ་ལ་འཇུག་སྟེ། དུས་ཚོད་ནི་དམག་དཔོན་ནམ། དྲི་སྲོགས་སམ། དེ་ལྷ་བུ་ལ་འཇུག །དཀྱིལ་འཁོར་ནི་བསྙེན་བསྒྲུབ་དང་ཐུན། དེའི་དུས་ཀྱི་རྫས་ནི། ཐུན་གྱི་རྫས་ཞི་ཚེ་ཡིན་ཏེ། དུག་གི་ཟོར་དང་། ཡུངས་ཀར་གྱི་ཟོར་དང་། མཚེའི་ཟོར་དང་། 
ཁྲག་གི་༄༅། །བྲིཀྲི་བི་ཀྲི་བཛྲ་ཧུ༷་ཀ་ར་ཧུ༷་ཧུ༷་ཕཊ། གཉིས་ཀྱི་བར་དུ་མཚན་མ་གཞུག །ཁྲོ་བོ་ཁྲོ་མོའི་བར་མཚམས་སུ། །གཟས་པ་གང་ཡིན་ཆུད་པར་བསམ། །རང་རེ་སྔགས་ཀྱིས་རང་རེ་བཟླས། །རང་རང་ལྷ་ཚོགས་གསལ་བར་བསྒོམ། །བསྒྲུབ་པ་ཆེན་པོ་བཟླས་པ་ནི། །དགུག་པར་བྱ་བའི་དོན་རྣམས་ནི། །ནན་དང་ཧུ༷་ཕཊ་བར་དུ་ནི། །ཛ་ཧུ༷་བ༷་ཧོ་གཞུག་པར་བྱ། །ཀུན་ཀྱང་ཞལ་གཅིག་ཕྱག་གཉིས་ཏེ། །ཞབས་གཉིས་ཀུན་ཏུ་རྣམ་པར་རྒྱུག །གཡས་པ་ལྕགས་ཀྱུ་གཡོན་པ་ཐོ། །གང་ཡིན་འགུགས་ཤིང་གཟིར་བར་བྱེད། །ཧུ༷་དང་ཕཊ་ཀྱི་བར་མཚམས་སུ། །ཆེ་གེ་མོ་ནི་མར་གདགས། །ཀུན་ཀྱང་ཞལ་གཅིག་ཕྱག་གཉིས་ཏེ། །སྐུ་སྨད་ལྕགས་ཀྱི་ཕུར་པ་ལ། །ཕྱག་ན་ཕུར་པ་འདྲིལ་བ་ནི། །ཀུན་ཀྱང་མི་བཟད་འཇིགས་པའི་སྐུ། །ཀུན་ལ་འདེབས་ཤིང་གཟིར་བར་བྱེད། །སྡུག་བསྔལ་ཉམས་སུ་མྱོང་བར་བྱའོ། །དེ་སྐད་ཅེས་བཀའ་སྩལ་ཏོ། །རྡོ་རྗེ་འཇིགས་བྱེད་གསང་བའི་རྒྱུད་ལས། སྲས་མཆོག་སྔགས་དང་བཅས་པའི་ལེའུ་སྟེ་བརྒྱད་པའོ།། །།དེ་ནས་རྡོ་རྗེ་འདུས་པ་ཆེན་པོ་དེ་གཞན་གྱི་སེམས་འཕྲོག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །གང་ཞིག་གནོད་པར་གྱུར་པ་ནི། །སེམས་ཅན་ཀུན་ལ་གནོད་པ་དང། །སངས་རྒྱས་བསྟན་པ་འཇིག་བྱེད་དེ། །དེ་ལ་དྲག་པོའི་སྦྱོར་བ་བྱ། །ཞེས་པས། 
གསང་བའི་བདག་པོས་ཞུས་པ། །རྡོ་རྗེ་འདུས་པ་ཆེན་པོ། དམིགས་པའི་རྟེན་ནི་གང་ལ་བྱ། །བསྒྲལ་བའི་ཐབས་ནི་ཇི་ལྷ་བུ། །ཞེས་ཞུས་པས། རྡོ་རྗེ་འདུས་པས་བཀའ་སྩལ་པ། །དམིགས་པའི་རྟེན་ནི་ལིང་ག་སྟེ། །དེ་ནི་གང་དང་གང་ཞེ་ན། །བསྟབ་པའི་ལིང་ཁ་དག་དང་ནི། །བསྒྲལ་བའི་ལིང་གདག་དང་གཉིས། །གནན་པའི་ལིང་ཁ་དག་དང་གསུམ། །དེ་གསུམ་ལིང་གའི་མཚན་ཉིད་དོ། །བསྟབ་པའི་ལིང་ག་་།ག་བུ་ལ། །མཚན་མ་གང་ཡིན་མིང་བྲིས་ལ། །དུས་བཞི་དག་ཏུ་བསྟན་པར་བྱ། །བསྒྲུབ་པ་དག་གི་ལིང་ཁ་ནི། །རྒྱུ་དྲུག་རྐྱེན་དྲུག་ཐབས་དྲུག །ཀི་ལ་ཡ་མཐའ་བརྒྱད་དག་གིས་བྱ། །རྒྱུ་ནི་གང་དང་གང་ཞེ་ན། །གངས་ཀྱི་དུམ་བུ་གནམ་གྱི་ཐིགས་པ། །སྲུབ་མའི་ལོ་མ་ས་ཡི་རས། །དྲི་ཆེན་དྲི་ཆུ་རྣམ་གཉིས་སོ། །ཁྲེ་དང་ཇུ་རྩེ་ཕུག་མ་དང་། །གདུགས་ས་རྗེས་སུ་བདུད་ཆུད་ཆུ། །མིང་ཕུང་ས་དང་གྲོག་མཁར་ས། །ར་ཐུག་ལུག་ཐུག་བོང་བུའི་ཆུ། །ཆུ་བདུན་ངེས་པར་བསྟན་པ་ཡིན། །རེ་བ་དག་གི་ཐུམ་པོར་གཞུག །སྔོ་དམར་དག་གིས་བྱད་དུ་བྱ། །མཚན་བྱང་སྔགས་ཀྱི་དྲ་བར་གཞུག །ལྕགས་ཐག་ནག་པོས་སྐྱེ་ནས་གདགས། །སྦྱོར་བ་སྐོར་ཚོམས་གསུམ་དུ་བྱ། །གནན་པ་དག་ནི་ལིང་ཁ་ནི། །གྲོ་ག་དག་དང་ཤིན་ཤུན་ལ། །གཟས་པའི་མིང་རྣམས་བྲི་བར་བྱ། །སྔགས་ཀྱི་དྲ་བར་ངེས་པར་གཞུག །དེ་ནི་དམིགས་པའི་ལིང་གའོ། །བསྒྲལ་བའི་ཐབས་ནི་ཇི་ལྟར་བྱ། 
།བསྙེན་བསྒྲུབ་གཉིས་༄༅། །ནི་ཟིན་པ་དང་། །སྔགས་ཀྱི་ཐིག་ལེ་བརྟག་པ་གཅེས། །དེ་ནི་གང་དང་ཞེ་ན། བླ་ཡི་དྲོད་ཚད་རྣམ་གསུམ་ལ། །དྲག་པོ་ལས་ཀྱི་བྱ་བ་འདི། །གསུམ་དུ་ངེས་པར་བྱ་བར་གསུངས། །དང་པོ་དག་ལ་རྣམ་བདུན་ཏེ། །སྔགས་ཀྱི་སྐོར་ཚོམ་བདུན་དུ་བཟླས། །བསྐལ་བའི་ཚིག་དྲུག་ལས་ལ་བསྐུལ། །རང་གི་བསྐུལ་བདུན་ལས་དང་སྦྱར། །མཐུན་པའི་རྫས་ནི་གཅིག་ཏུ་དྲིལ། །སྐུ་གསུང་ཐུགས་ཀྱི་སྔགས་ཀྱིས་གཟིར། །རང་རེའི་ལྷ་རྣམས་གྲོགས་དང་འབྲེལ། །བྱ་རོག་ལ་ནི་རྡོ་བརྒྱབ་བཞིན། །རང་དབང་མེད་པར་བྲོས་པར་བསམ། །དམ་ཚིག་ཆེན་པོའི་དུས་ལ་བབ། །སྤྲུལ་པ་ཆེན་པོའི་དུས་ལ་བབ། །ཕྱག་བརྙན་ཆེན་པོའི་དུས་ལ་བབ། །་།་ན་མུ་ཀའི་དུས་ལ་བབ། །བདག་ཉིད་ཆེན་པོའི་དུས་ལ་བབ། །ས་བདག་ཆེན་མོའི་དུས་ལ་བབ། །ཁྱེད་ཀྱི་འཕྲིན་ལས་དུས་ལ་བབ། །མཐུ་རྩལ་དབྱུང་བའི་དུས་ལ་བབ། །དངོས་གྲུབ་བར་ཆད་བྱེད་པའི་བགེགས། །གདུག་ཅིང་སྡང་སེམས་བྱེད་པ་རྣམས། །ཟུང་ཞིག་ཆིངས་ཤིག་རྣམ་པར་ཆིངས། །རྟོགས་ཤིག་གྲོགས་དང་བྲལ་བར་གྱིས། །རིགས་པར་ཁུག་ལ་སྨྲར་ཆུ་གཅིག །ཕོབ་ཅིག་རྣམ་པར་གཟིར་བར་གྱིས། །ལུས་ངག་རྡུལ་ཕྲན་བཞིན་དུ་རློགས། །ལྷ་ཡང་རུང་སྟེ་བསྒྲལ་བར་བྱ། །སྡུག་བསྔལ་ཉམས་སུ་སྨྱོང་བར་མཛོད། །ང་ཡི་དབང་དུ་གྱུར་ནས་ཀྱང་། །བསྒོ་བའི་བཀའ་རྣམས་ཉན་པར་གྱིས། 
།གཉིས་པ་ལ་ནི་༄༅། །ར་ཨི་ནན་ད་ཏི་མ་མ་ཤིག་ཀྲང་ཀ་རེ་ཡ། བྲན་དང་བཀའ་ཉན་ཕོ་ཉའི་ཚོགས། །ཁྱེད་ཀྱི་དམ་ཚིག་དུས་ལ་བབ། །སྔོན་ཆད་ཇི་བཞིན་དམ་བཅས་པ། །མངོན་སྤྱོད་འཕྲིན་ལས་མྱུར་དུ་མཛོད། །ཁྱེད་ཀྱི་འཕྲིན་ལས་དུ་ས་ལ་བབ། །མྱཐུ་རྩལ་དབྱུང་བའི་དུས་ལ་བབ། །རྡོ་རྗེ་གསང་བའི་བཀའ་ལས་ནི། །སྡིག་ཅན་གང་ཞིག་འདའ་བྱེད་པ། །སྟོབས་ཆེན་ཁྲོ་བོ་ཆེན་པོ་ཡིས། །ཀླད་པ་ཚལ་པ་བརྒྱ་རུ་ཁོས། །ཉོན་ཅིག་བགེགས་དང་ལོག་འདྲེན་ཚོགས། །ང་ཡི་བཀའ་ལས་འདའ་མ་བྱེད། །གདུག་ཅིང་སྡང་སེམས་བྱེད་པ་ཡི། །ལྷ་ཡང་རུང་སྟེ་བདུད་ཀྱང་རུང་། །ང་ལ་བར་ཆད་བྱེད་པའི་བགེགས། །མཐུ་དང་རྫུ་འཕྲུལ་མེད་པ་གྱིས། །པ་ར་བིག་ཏ་ན་ཧུ༷་ཕཊ། ཚིན་དྷ་ཚིན་དྷ་ཧུ༷་ཕཊ། སྟིན༷་དྷ་སྟིན་དྷ་ཧུ༷་ཕཊ། །གྲི་ཎ་གྲོ་ཎ་ཧུ༷་ཕཊ། ཧ་ན་ཧ་ན་ཧུ༷་ཕཊ། བྷན་དྷ་བྷན་དྷ་ཧུ༷་ཕཊ །ཧ་ན་ཧ་ན་བཛྲ། ད་ཧ་ད་ཧ་བཛྲ། པ་ཙ་པ་ཙ་བཛྲ མ་ཐ་མ་ཐ་བཛྲཛ་ལ་ཛ་ལ་བཛྲ། སརྦ་ཨ་ན་ཡ་ཧུ༷་ཕཊ། ཏ་ད་ཡ་ཏ་ད་ཡ་ཐ་ཧཱུཾ་ཕཊ། ཁྲག་ཟོར་ཉུང་ཟོར་དུག་ཟོར་དང་། །མཚོན་ཟོར་གཏོར་ཟོར་དྲབ་པར་བྱ། །འབུ་ལིན་ཏ་ར་ཡོ། བདག་ཉིད་གསལ་བར་གསུམ་ལྡན་པར་བྱ། །ཁྲུས་ལུང་རྣམ་གསུམ་རྫོགས་པར་བྱ། །ཚེ་ལུང་གསུམ་དང་ལྡན་པར་བྱ། །བྱང་ཆུབ་མཆོག་ཏུ་སེམས་བསྐྱེད་ཅིང་། །དུས་གསུམ་རྒྱལ་བའི་གདུང་འཚོ་བ་པ། །རིགས་འཛིན་བདག་ཅག་རྣམས་ལ་ནི། 
།གནོད་ཅིང་གདུག་པའི་དགྲ་དང་བགེགས། །བདུད་དང་བར་དུ་གཅོད་པ་རྣམས། །ཁྲོ་བོ་ཆེན་པོའི་བྱིན་བརླབས་ཀྱིས། །ཡུད་ཙམ་གྱི་ནི་འདིར་ཁུག་ལ། །སྡུག་བསྔལ་ཉམས་སུ་མྱོང་བར་མཛོད། །ཧུ༷་ཀ་ར་ཨ་ཨ་ཨ། ལས་ལ་རྒྱུ་སྐར་ཁྲོ་བོ་བདུན། །དམིགས་པའི་ལིང་ཁའི་གནས་བདུན་ལ། །ཡེ་ཤེས་བདུན་གྱི་དགོས་ཆེད་བརྟག །བདག་ཉིད་ཁྲོ་བོ་འདུས་པར་བསྒོམ། །རེ་རེ་ལ་ཡང་བདུན་བདུན་བསྒོམ། །གཅིག་ལ་བསྟབ་སྟེ་ཀུན་ལ་འདེབས། །རྫས་ཀྱིས་ཕུར་པ་རེ་རེ་ལ། །རང་རེ་ཚིག་དང་བསྐུལ་བདུན་སྦྲག །རང་རང་སྔགས་བདུན་དག་གིས་ནི། །ལས་སྔགས་བཅུ་གཅིག་གདགས་པར་བྱ། །ཐུན་དང་སྦྲགས་ལ་གདགས་པར་བྱ། །རྟེན་ནི་རྣམ་པ་བདུན་པོ་ལ། །ལམ་མགོ་བདུན་ནི་བཀུག་ནས་གུ །ཡེ་ཤེས་བདུན་དུ་ཤར་བར་བྱ། །དྲག་པོ་སྔགས་ཀྱི་སྨོན་ལམ་གྱིས། །སྔགས་དང་སྦྲགས་ཏེ་བརྡེག་པར་བྱ། །ཆོས་ཉིད་ཀྱི་བདེན་པའོ། །གསང་སྔགས་ཀྱི་བྱིན་གྱིས་བརླབས་སོ། །སངས་རྒྱས་ཀྱི་མཐུའོ། །ཨ་བི་ར་ཙརུའི་དུས་ལ་བབ་པའོ། །གནག་པོ་དེ་ཁོ་ན་ལའོ། །ཀི་ལི་ཀི་ལ་ཡ་ཉི་ཤུ་རྩ་གཅིག །ཨེ་གམ་འབར་བའི་དཀྱིལ་འཁོར་དུ། །གཟས་པ་གང་ཡིན་བརྡུང་བར་བྱ། །བརྡུངས་ཤིག་རྡོ་རྗེ་འབར་བའི་གཏུན། །བཀའ་ལས་འདས་པའི་སྡིག་ཅན་རྣམས། །ཁྲོ་མོ་འབར་བའི་གཏུན་ཁུང་དུ། །རྡོ་རྗེ་ཐོ་བས་བརྡུང་བྱས་ནས། །ལྷ་ཡང་རུང་སྟེ་བསྒྲལ་བར་བྱའོ། ཁ་ཐམ་ཁ་ཐམ་ཁ་ཐམ་ཧུ༷་ཕཊ། 
ཡེ་ཤེས་རྡོ་༄༅། །རྗེ་ཐོ་བ་ཡིས། །གཟས་པ་གང་ཡིན་བརྡུང་བར་བྱའོ། །དེ་སྐད་ཅེས་གསུངས་སོ། །རྡོ་རྗེ་འཇིགས་བྱེད་གསང་བའི་རྒྱུད་ལས། མངོན་དུ་བསྒྲལ་བའི་ཐབས་བསྟན་པའི་ལེའུ་སྟེ་དགུ་པའོ།། །།དེ་ནས་རྡོ་རྗེ་འདུས་པ་ཆེན་པོ་དེ་འཕྲིན་ལས་སྦྱོར་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་དོ། །བཟླས་པའི་དྲོད་རྟགས་རྣམས་ལས། །བླ་ཡི་འཁོར་བ་གསུམ་བྱུང་བ། །འདི་ནི་ཤིན་ཏུ་ཟབ་པ་ཡིན། །དེ་ནས་བསྒྲལ་བའི་རིམ་པ་བྱ། །ཞེས་གསུངས་སོ། །གསང་བའི་བདག་པོས་ཞུས་པ། །རྡོ་རྗེ་འདུས་པ་ཆེན་པོ། དེ་ཡི་དོན་རྣམས་ཇི་ལྟར་བཟླས། །དྲག་པོའི་དོན་ནི་ཇི་ལྟར་བྱ། །ཞེས་གསོལ་པས། །དེ་ནི་འདི་ལྟར་བྱ་བ་སྟེ། །དུང་གི་ཕུར་པ་དག་ལ་ནི། །རང་གི་སྙིང་པོ་རབ་གྲངས་ལ། །དེ་ནས་ཁྲོ་སྔགས་བཅུ་པ་བཟླས། །དེ་ནས་ཐམས་ཅད་འདུས་པ་བཟླས། །དེ་ནས་གོང་མའི་སྔགས་ལྔ་བཟླས། །དུས་ལ་བབ་དྲུག་གི་ལས་ཀྱང་དགྱེ། །གུ་གུལ་ནག་པོའི་དུད་པ་གཏང་། །རང་གི་ལྷ་རྣམས་ཐམས་ཅད་ཀྱི། །བྱ་རོག་དག་ལ་རྡོ་བརྒྱབ་བཞིན། །རང་དབང་མེད་པར་བསྐྲད་པར་བྱ། །ཀུན་ལ་དེ་ལྟར་ཤེས་པར་གྱིས། །བྱ་ཕུར་དག་གི་ནི། རང་གི་སྙིང་པོ་མགོ་ནས་དྲང་། །དེ་བཞིནག་གཞན་དང་འདྲ་ཤེས་ཀྱིས། །རང་རང་སྙིང་པོ་མགོ་ནས་དྲངས། །ཏིང་འཛིན་རྫས་དང་ཕོ་ཉ་གསུམ། །དྲག་པོ་སྔགས་ཀྱི་སྡེབས་དང་བཞི། 
།ཀུན་ལ་དེ་བཞིན་འབྱོར་པར་གྱིས། །བར་བ་ལ་ནི་བདུན་ཡོད་དེ། །རྫས་ཀྱི་ཕུང་པ་བདུན་ཉིད་དོ། །དང་པོ་ལ་ནི་འདི་བཞིན་ཏེ། །ཧ་ས་དག་དང་སུ་རུ་དང་། །ཀི་ལི་ལ་ཡ་བིང་བིང་ཧུ༷་ཕཊ། ཚིག་གི་ཕོ་ཉ་དྲག་པོ་ནི། །སྤྲུལ་པ་ཆེན་པོའི་དུས་ལ་བབ། ་༑་ན་མུ་ཀའི་དུས་ལ་བབ། །དངོས་གྲུབ་བར་བཅད་བྱེད་པའི་དགྲ །གདུག་ཅིང་སྡང་སེམས་བྱེད་པ་རྣམས། །རྟོགས་ཤིང་གྲོགས་དང་བྲལ་བར་གྱིས། །བྲན་དང་བཀའ་ཉན་ཕོ་ཉའི་ཚོགས། ཁྱེད་ཀྱི་དམ་ཚིག་དུས་ལ་བབ། །སྔོན་ཆད་ཇི་བཞིན་དམ་བཅས་པ། །མངོན་སྤྱོད་འཕྲིན་ལས་མྱུར་དུ་མཛོད། །མཐུ་རྩལ་དབྱུང་བའི་དུས་ལ་བབ། །གུ་གུལ་ནག་པོའི་དུད་པ་དང་། །གདུག་པའི་རྫས་ལང་སྦྲགས་ལ་བྲབ། །ཐུགས་ཀྱི་སྤྲུལ་པའི་ལྷ་ཚོགས་དང་། ཁོ༑་ན་མུ་ཀ་ལ་སོགས་ཀྱིས། །རྒྱང་ཤོག་རླུད་གི་དེད་པ་ལྟར། །རང་དབང་མེད་པར་འོངས་པར་བསམ། །མཆོད་དང་བསྟོད་པ་ཚུལ་བཞིན་བྱ། །གཉིས་པ་དག་ནི་འདི་ལྟ་སྟེ། །ཐྲིཀྲི་དག་དང་མུ་རུ་རུ་སྦྲགས། །བཛྲ་ཀི་ལི་ཀི་ལ་ཡ། ན་མ་ས་མན་ཏ་བི་ཤོ་ཏ་བེ་ར་བེ་ར་ཧུ༷་ཕཊ། སྤྲུལ་པ་ཆེན་པོའི་དུས་ལ་བབ། །བདག་ཉིད་ཆེན་མོའི་དུས་ལ་བབ། །ཟུང་ཞིག་ཆིངས་ཤིག་རྣམ་པར་ཆིངས། །བྲན་དང་ཅེས་པ་བརྗོད། །བལ་ཚོན་སྔོ་དམར་དག་གིས་བྲུབས། །ལིང་ག་དག་ལ་བདོག་པར་བྱ། །རང་གི་ལྷ་རྣམས་ཐམས་ཅད་དང། །བདག་ཉིད་ཆེན་མོ་འཁོར་བཅས་ཀྱིས། །གང་ཡིན་དེ་ནི་བྱད་བཅུག་ནས། 
།འགྱུར་དབང་མེད་༄༅ པར་འོང་བར་བསམ། །གསུམ་པའི་དོན་ནི་འདི་ལྟ་སྟེ། །ཨ་བེ་ཤ་ཡ་དག་དང་ནི། །རྐང་པ་གཉིས་ཀྱི་བར་དང་ནི། །བཛྲ་ཀི་ལ་ཡ་མ་ར་ཡ་ཧུ༷་ཕཊ། སྤྲུལ་པ་ཆེན་པོའི་དུས་ལ་བབ། །ས་བདག་ཆེན་པོའི་དུས་ལ་བབ། །ཕོབ་ཅིག་རྣམ་པར་གཟིར་བར་གྱིས། །ཟངས་ཕྱེ་དངུལ་ཕྱེ་གསེར་ཕྱེ། །མུད་ཀའི་ཆན་དང་སྦྱར་པ་ཡིས། །གང་ཡིན་དེ་ལ་བྲབ་པར་བྱ། །ཐུགས་ཀྱི་སྤྲུལ་པའི་ལྷ་ཚོགས་དང་། །རྒྱལ་མོ་བཞི་དང་བཅས་པ་ཡི། །གང་ཡིན་དེ་ནི་གཟིར་བ་དང་། །རང་དབང་མེད་པར་འོང་བར་བསམ། །བཞི་པ་ཡང་ནི་འདི་ལྟ་སྟེ། །ཛ་ལ་པ་ཡ་དག་དང་ནི། །ཨ་ཙིསྟེ་ཨ་པ་ར་ཙི་ཏ །བཛྲ་ཀི་ལི་ཀི་ལ་ཡ་ཨུ་རྩུ་ས་མ་ཀྲོདྷ་ཧུ༷་ཕཊ། སྤྲུལ་པ་ཆེན་པོའི་དུས་ལ་བབ། །ས་བདག་ཆེན་མོའི་དུས་ལ་བབ རིངས་པར་ཁུག་ལ་སྨྲར་ཆུ་གཅིག །བྲན་དང་ཞེས་པ་སྔོན་དེ་བཞིན་ནོ། །འདའ་དུ་ར་ཡི་རྩ་བ་དང་། །རོ་་།བ་དང་སྲས་མའི་མེ་ཏོག་དག་དང་ནི། །ལྡུམ་བུ་དང་ནི་སེ་མོ་དོ། །དེ་རྣམས་སྦྱར་ལ་བྲབ་བར་བྱ། །གང་ཡིན་དེ་ནི་སྨྱོ་བ་དང་བརྒྱལ་བ་དང་། །སྡུག་བསྔལ་ཉམས་སུ་མྱོང་གྱུར་ནས། །རང་དབང་མེད་པར་འོང་བར་བསམ། །ལྔ་པའི་དོན་ནི་འདི་ལྟ་སྟེ། །ཏ་ཐུ་ཡ་དང་མ་ར་ཡ་བཛྲ་ཀི་ལི་ཀི་ལ་ཡ་ཚིནདྷ་ཚིནདྷ་ཧུ༷་ཕཊ། སྤྲུལ་པ་ཆེན་པོའི་དུས་ལ་བབ། ཁྱེད་ཀྱི་འཕྲིན་ལས་དུས་ལ་བབ། །ལུས་ངག་རྡུལ་ཕྲན་བཞིན་དུ་རློགས། །ཨ༷་གུ་ཤ་ནི་དཀར་ནག་དང་། 
་་ས་ཀར་རྒྱལ་པོ་ལྕགས་ཕྱེ་བརྡེག །ལུས་དང་མགོ་པོ་ཡན་ལག་ཀུན། །བཅད་གཏུབས་དུམ་བུ་གྱུར་པ་དང་། །རང་དབང་མེད་པར་འོང་བར་བསམ། །དྲུག་པའི་དོན་ནི་འདི་ལྟ་སྟེ། །བི་དང་མ་མ་པ་ཤིར་བསྡེབ། །སརྦ་དུ་་མཇུག་ལ་གདགས། །སྤྲུལ་པ་ཆེན་པོའི་དུས་ལ་བབ། །ལྷ་ཡང་རུང་སྟེ་བསྒྲལ་བར་བྱའོ། །ཕྱག་བརྙན་ཆེན་པོའི་དུས་ལ་བབ། ་།་སྣ་ཁྲག་སྣའི་ཚོགས་པ་ཡིས། །གང་ཡིན་དེ་ལ་བྲབ་པར་བྱ། །རང་གི་ཐུགས་ཀྱི༷་སྤྲུལ་པ་དང་། །མ་བདུན་ཚོགས་རྣམས་ཐམས་ཅད་ཀྱིས། །གཟས་པ་གང་ཡིན་དེ་རྣམས་ལ། །རིམས་ནད་སྣ་ཚོགས་གཏང་གྱུར་ནས། །གང་ཡིན་དེ་ནི་ལུགས་པར་བསམ། །བདུན་པའི་དོན་ནི་འདི་ལྟ་སྟེ། །ཨོ་ལ༷་དག་དང་འདི་ཏི་སྦྲག །ཨོ་སརྦ་ན་ས་པ་ར་ནི་ར་ནི་ནི། སརྦ་ནག་ཀ་ས་ནི་ནི། སརྦ་ཙིན་ཏར་ནི་ནི། ཀུན་གྱི་མཇུག་ལ་གཟས་པ་མིང་དང་ཨ༷་གུ་ཤ་ཡ་བཏགས། །དམ་ཚིག་ཆེན་པོའི་དུས་ལ་བབ། །དངོས་གྲུབ་བར་ཆོད་བྱེད་པའི་དགྲ །སྡུག་ཅིང་སྡང་སེམས་བྱེད་པ་རྣམས། །སྡུག་བསྔལ་ཉམས་སུ་མྱོང་བར་བྱེད། །ངའི་དེ་བཞིན་བྲན་དང་དེ་བཞིན། །ཐུགས་ཀྱི་སྤྲུལ་པའི་ལྷ་རྣམས་དང་། །དམ་ཅན་ཐམས་ཅད་འདུས་པ་ཡི། །དྲག་པོའི་རྫས་རྣམས་ཀུན་རྫོགས་པ། །བྲབ་ཅིང་གཟིར་བའི་ལས་རྣམས་བྱ། །སྡུག་བསྔལ་ཉམས་སུ་མྱོང་བ་དང་། །བཟོད་གླགས་མེད་པ་ཉལ་ཐག་ཆོད། །སྐད་ཅིག་ཡུད་ཀྱིས་འོང་བར་བསམ། 
།དེ་ལྟ་བུ་ཡིས་ཁུགས་༄༅། །པའོ། །གསུམ་པ་འབུ་ལིན་ཏ་ར་ཡ། །འདི་ཡི་དོན་ལ་རྣམ་བརྒྱད་དེ། །ཐ་མའི་དང་པོ་ལ་ནི་འདི་ལྟ་སྟེ། །ཨོ་ལ༷་ཏིང་ལ་ལས་སྔགས་བཅུ་གསུམ་གདགས། །ཉི་ཤུ་རྩ་གཅིག་གྲངས་དང་སྦྱར། །ཕོ་ཉ་དྲག་པོའི་དྲུག་ཡང་བསྡེབས། །རྡོ་རྗེ་གསང་བའི་ཚིག་དང་ནི། །གདུག་ཅིང་སྡང་སེམས་བསྡེབ་པར་བྱ། །ཟོར་སྣ་བདུན་གྱི་ལས་རྣམས་བྱ། །ཀུན་ཀྱང་གཅེར་བུ་རལ་པ་ཅན། །ཞལ་གཅིག་ཕྱག་གཉིས་ཕུར་པ་འདྲིལ། །སྨད་ཀྱང་ཕུར་པའི་དབྱིབས་སུ་གནས། །གང་ཡིན་དེ་ཡི་ལུས་ངག་ལ། །མཚོན་ཆ་སྣ་ཚོགས་ཆར་དུ་དབབ། །རྒྱ་་།་བ་ལ་སེར་ཆེན་བབ་པ་བཞིན་དུ་བཟླས། །ལུས་ངག་ཡིད་གསུམ་ཕྱེ་མར་གྱུར། །མཆོད་དང་བསྟོད་པ་ཚུལ་བཞིན་བྱ། །གཉིས་པ་ཡང་ནི་ཧ་ས་དང་། །ལས་སྔགས་བཅུ་གསུམ་སྒྲག་པར་བྱ། །གསུམ་པ་ཡང་ན་ཤི་བ་དང་། །དེ་བཞིན་དུ་ཡང་བསྡེབ་པར་བྱ། །བཞི་པ་ཡ་ནི་ཨ་པ་དང་ནི་དེ་བཞིན་བསྡེབ། །ལྔ་པ་ཛ་ལ་དང་ནི་བཞིན་ནོ། །བདུན་པ་བི་དང་དེ་བཞིན་བསྡེབ། །བདག་ཉིད་ཤིན་ཏུ་འདྲིས་པ་དང་། །གསལ་བ་རྣམ་གསུམ་ཚུལ་ལྡན་ནས། །ཁྲུས་ལུང་རྣམ་གསུམ་ལུང་རྫོགས་བྱ། །ཚེ་ལུང་རྣམ་གསུམ་སྲོག་དང་ལྡན། །རྫས་ཀྱི་ཕུར་པ་བདུན་གཤེར་ལ། །བྱིན་གྱིས་བརླབ་དང་བྱུག་ལ་སོགས། །གོང་མ་བཞིན་དུ་བྱ་བ་གཅེས། །བསྐུལ་དྲུག་རང་གི་ཚིག་དྲུག་བསྡེབས། །དང་པོའ་ཚིག་དང་ཐ་མ་གཉིས། 
།ཀུན་ལ་དེ་བཞིན་གདགས་པར་བྱ། །བསྐུལ་དང་ཚིག་གི་མཇུག་ཏུ་ནི། །བྱང་ཆུབ་མཆོག་ཏུ་གདགས་པར་བྱ། །རང་རང་སྙིང་པོ་བདུན་དང་ནི། །ལས་སྔགས་མཚན་རྣམས་མཐུན་པར་སྦྱར། །ཐུགས་ཀྱི་སྤྲུལ་པ་བདུན་ཉིད་ནི། །བདག་ཉིད་ཀྱི་ནི་ཆ་འཛིན་དང་། །རྣམ་པར་རྒྱལ་དང་གཤིན་རྗེ་གཤེད། །མི་གཡོ་མགོན་དང་རྟ་མགྲིན་དཔལ། །སྟོབས་པོ་ཆེ་དང་ཁམས་གསུམ་རྒྱལ། །འདི་རྣམས་ཀྱི་ནི་ལས་ལ་རྒྱུག །གནས་ནི་ཀུན་གཞི་ལྟེ་བ་དང་། །གསང་བ་མིག་དང་རྣ་བ་དང་། །སྤྱི་བོར་སྟབ་ལ་རྐང་མཐིལ་དབྱུང་། །མགྲིན་པ་དག་དང་བདུན་དུ་གདབ། །སྦྱོར་བའི་ལས་མེད་བདུན་བྱ། །དེ་སྐད་ཅེས་གསུངས་སོ། །རྡོ་རྗེ་འཇིགས་བྱེད་གསང་བའི་རྒྱུད་ལས། ལས་ཀྱི་སྦྱོར་ལ་བསྟན་པའི་ལེའུ་སྟེ་བཅུ་པའོ།། །།རྡོ་རྗེ་འདུས་པ་ཆེན་པོས་བཀའ་སྩལ་པ། །གསང་བའི་བདག་པོ། དོན་འདི་ནི་བསྒྲུབ་པའི་འཕྲིན་ལས་མཐར་དབྱུང་བར་བྱ་སྟེ། འཕྲིན་ལས་ཐམས་ཅད་ཀྱི་མཇུག་ལས་ཀྱི་དཀྱིལ་འཁོར་བཞེངས་སུ་གསོལ་བར་བྱའོ། །བསྒྲུབ་པ་དང་བསྒྲུབ་པ་ཆེན་པོ་ལས། འདི་ན་བསྒྲུབ་པ་ཆེན་པོ་ཡིན་པར་བྱའོ། །གསང་བའི་བདག་པོས་ཞུས་པ། རྡོ་རྗེ་འདུས་པ་ཆེན་པོ་འཕྲིན་ལས་ཀྱི་དོན་ནི་གང་། ལས་ཀྱི་དཀྱིལ་འཁོར་ནི་གང་། །བསྒྲུབ་པ་ཆེན་པོ་ནི་གང་ལགས། དེ་སྐད་ཅེས་ཞུས་པ་དང་། རྡོ་རྗེ་འདུས་པ་ཆེན་པོས་བཀའ་སྩལ་པ། གསང་བའི་བདག་པོ་ཉོན་ཅིག 
།འཕྲིན་ལས་ཀྱི་དོན་ནི་རྣམ་པ་༄༅། །བཞི་རུ་ཤེས་པར་བྱའོ། །དཀྱིལ་འཁོར་ནི་གསུམ་མམ་དྲུག་ཏུ་ཤེས་པར་བྱ། བསྒྲུབ་པ་ནི་གཉིས་སུ་ཤེས་པར་བྱའོ། །དེ་རྣམས་ཀྱི་དོན་ནི་ཇི་ལྟ་བུ། གསང་བའི་བདག་པོ་བཞིའི་དང་པོ་ནི་འདི་ལྟ་སྟེ།