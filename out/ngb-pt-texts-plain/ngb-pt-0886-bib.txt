གིས་དངོས་སུ་རྒྱུད་དང་སྒྲུབ་ཐབས་བྱིན་ནོ།། །། ༄༅། །རྒྱ་གར་སྐད་དུ། ས་མུན་ཏྲ་དུ་མ་ཤ་ཏྲུ༷་ཧ་ར་ཏནྟྲ་ནཱ་མ། བོད་སྐད་དུ། མོན་པ་ཕུང་བྱེད་ནོར་སྲུངས་ཀྱི་རྒྱུད་ཅེས་བྱ་བ། དཔལ་གཤིན་རྗེ་གཤེད་ལ་ཕྱག་འཚལ་ལོ། །འདི་སྐད་བསྟན་པའི་དུས་གཅིག་ན། །རི་རབ་ཆེན་པོ་བྱང་ངོས་ནས། །དཔག་ཚད་བརྒྱད་ཁྲི་མར་འདས་ན། །ལྕགས་ཀྱི་ཁང་པ་སྒོ་མེད་ན། །ཡི་དྭགས་གྲོང་ཁྱེར་བསམ་མི་ཁྱབ། །ཡི་དྭགས་ཀུན་གྱི་རྒྱལ་མོ་བ། །བདུད་རྒྱལ་བྱེད་བ་གུང་རིངས་བཞུགས། །ཡི་དྭགས་ཀུན་གྱི་ཁང་བློན་པ། །ཡབ་ནི་དམུ་བེར་ཆེན་པོ་དང་། །ཡུམ་ནི་བདུད་མོ་སྨིན་དཀར་མ། 
།དེ་གཉིས་ཡིད་ཀྱིས་འཚོས་པ་༄༅། །ལས། །བདུད་རིགས་སུམ་བརྒྱ་དྲུག་ཅུ་བྱུང་། །དེ་རྣམས་ཀུན་གྱི་རིགས་ལས་འཁྱལ། །བདུད་བློན་ཟོ་ར་རས་སྐྱེས་བྱུང་། །རྒྱལ་པོ་བློན་པོ་དེ་རྣམས་ནི། །གཅེར་བུའི་ལུས་ལ་སྦྲུལ་གྱིས་བརྒྱན། །མ་ཧེ་ཞོན་ནས་ཕྱོགས་བཅུར་རྒྱུ། །སྐྱེ་འགྲོའི་སྲོག་དབུགས་ཟས་སུ་ཟ། །འཇིག་རྟེན་ཁམས་ནི་སྟོང་པར་བྱས། །དེ་དུས་འཇམ་དཔལ་གཤིན་རྗེ་ཡིས། །སྐྱེ་འགྲོའི་སེམས་ཅན་སྙིང་རྗེ་ནས། །ཡི་དྭགས་རྒྱལ་མོ་བྱེ་པ་གུང་རིངས་བཏུལ། །དཔའ་བོའི་བསྟན་པ་འཛིན་དུ་བཅུག །བློན་པོ་ཟོ་ར་རྭ་སྐྱེས་དང་། །ཡུལ་ཅིག་མོན་མོ་ནག་མོ་གཉིས། །རླུད་ནག་ཚུབ་མའི་ནང་ནས་ནི། །སྤྲུལ་པ་འཇིག་རྟེན་ཁྱབ་པར་བྱས། །ང་ཡི་གནས་ན་འདུག་པ་འདི། །སུ་ཡིན་ང་ཡི་བྲན་དུ་བྱ། །ཞེས་ཟེར་ནས་སྐྱེ་འགྲོའི་སྲོག་དབུགས་ཐམས་ཅད་དབང་དུ་བསྡུས་སོ། །དེའི་ཚེ་འཇམ་དཔལ་གཤིན་རྗེ་ཡིས། །སྟང་སྟབས་ཞབས་ཀྱིས་ལྕགས་མཁར་བརྫིས། །མ་ཡ་མན་ཏ་ཀ་ཧཱུཾ༷་ཧཱུཾ༷་ཧཱུཾ། ཞེས་བརྗོད་པས། བློན་པོ་ཡབ་ཡུམ་གཉིས་བརྒྱལ་ལོ། །དེ་ནས་དཔལ་ལྡན་ཆེན་པོ་དེས་བྱམས་པའི་ཏིང་ངེ་འཛིན་ལ་སྙོམས་པར་ཞུགས་ཏེ་ཧྲི་ཞེས་བརྗོད་པས། ཡབ་ཡུམ་གཉིས་བརྒྱལ་བ་སངས་ཏེ། ཨེ་མ་ཧོ་དཔའ་བོ་ཆེན་པོ་ལགས། །བདག་ཅག་རྣམས་ནི་འབངས་སུ་མཆི། །སྲོག་གི་སྙིང་པོ་ཁྱེད་ལ་འབུལ། །དཔའ་བོའི་བསྟན་པ་ང་རང་བསྲུངས། །བསྟན་པ་བཤིག་པའི་དགྲ་བོ་ལ། 
།ཆོ་འཕྲུལ་སྣ་ཚོགས་ང་རང་གཏོང་། །ཟེར་ནས་འདུག་གོ །མོན་པ་ཕུང་བྱེད་ནོར་སྲུངས་ཀྱི་རྒྱུད་ལས། གླིང་གཞིའི་ལེའུ་སྟེ་དང་པོའོ།། །།དེ་ནས་ཟོ་ར་རྭ་སྐྱེས་ཀྱིས་སྲོག་གི་སྙིང་པོ་འདི་ཕུལ་ལོ། །ཨོ་ཏིའུ་ཤང་ཀུན་མོ་པ་ནག་པོ་རྦད། ཙིསྟ་ཧུར་ཆུ་མ་ཧ་ར་རྦད་ནན། མོན་པ་ནག་པོ་ཧཱུཾ༷་ཛ། ཞེས་ཕུལ་ལོ། །ཡུམ་གྱིས་ཕུལ་པ་ནི། མ་ཁ་རག་མ་མོན་མོ་ནག་མོ་ཧཱུཾ༷་ཛ། ཞེས་ཕུལ་ལོ། །དེ་ནས་ཡབ་ཡུམ་འཁོར་བཅས་པ་རྣམས་ཀྱིས་ལས་ཐམས་ཅད་ཀྱི་སྔགས་ཕུལ་བ། ཨོ་ཤན་ཤན་འདར་འདར། ཏེ་ཙོ་ཕ་ལ་ཕཊ་ཕཊ། ཤ་སྲུང་འདར་པོ་ཧ་ར་ཛ། ཏེའུ་ཤང་ཀུ་མོན་པ་ནག་པོ་སྲོག་ལ་ཆུམ་ཛ། ཨོ་ཏེའུ་ཤང་ཀུ་མོན་པ་ནག་པོ་ཛ། མ་ཁ་རག་མ་མོན་མོ་ནག་མོ་ཛ་ཛ། སྲོག་ལ་སར་བདར་སྙིང་ལ་ཡ༷་ཡ༷། ཞེས་ཕུལ་ལོ། །མོན་པ་ཕུང་བྱེད་ནག་པོ་ནོར་སྲུངས་ཀྱི་རྒྱུད་ལས། གསང་སྔགས་ཀྱི་ལེའུ་སྟེ་གཉིས་པའོ།། །།དེ་ནས་མོན་པ་ནག་པོ་དེས། །དཔའ་བོ་ཉིད་ལ་འདི་སྐད་གསོལ། །བདག་ཅག་འཁོར་བཅས་ཐམས་ཅད་ཀྱི། །བརྟེན་ཐབས་བཞི་ནི་འདི་ལྟ་སྟེ། །ཕྱི་དང་ནང་དང་གསང་བའོ། །ཕྱི་ལྟར་བརྟེན་ཅིང་བསྒྲུབ་པ་ནི། །ཙ་ར་རོག་པོ་ཁ་ཀྲ་ལ། ལེ་བརྒན་དར་ནག་གདགས་པར་བྱ། །དེ་ལ་བདག་ཅག་འཁོར་རྣམས། ཁེན་ཏུ་དགྱེས་པས་རྟེན་དུ་བྱ། །ནང་གི་རྟེན་ནི་འདི་ལྟ་སྟེ། །ར་རོག་ཁྲག་གི་གླུད་བུ་ལ། །རྒྱལ་གྱིས་བརྒྱན་ཏེ་སྟེང་ནས་དབུལ། །དཀྱིལ་འཁོར་མདའ་གང་གྲུ་བཞི་ལ། 
།དབུས་སུ་གྲུ་གསུམ་ནག་པོ་༄༅། །ལ། །ཟླ་གམ་དམར་པོ་གསུམ་དང་ལྡན། །འཁོར་ལོ་རྩིབས་བཞི་ནག་པོར་བྱ། །ཕྱི་རི༷མ་སྒོ་དང་སྒོ་ཁྱུད་བཅས། །གཏོར་མ་དག་ལ་བསྟེན་ན་དགེ །གསང་བ་ལྟར་ན་བསྒྲུབ་པ་ན། ཁམ་པའི་ས་ལ་མ་ཏྲ༷་གཟུགས། །ལེགས་པར་བྱས་ལ་ལྟེ་བར་ནི། །འབྲུབ་ཁུང་གྲུ་གསུམ་འཐུར་ལ་བྲུ། །དེ་རུ་སྐྱེར་བའི་ཧོ་གཟུགས། །ཡན་ལག་བཞི་ལ་ཕུར་པ་བཞི། །ལས་མཁན་རུ་ནི་དབང་བསྐུར་ལ། །གསང་བའི་སྔགས་བརྗོད་དེ་ལ་གཟུགས། །ཨ་ཙ་ར་དང་མོན་པ་ཡི། །གཟུགས་བྱས་འབྲུབ་ཁུང་ཟུར་ལ་འོ། །ལིང་ཁ་བྲིས་ཏེ་ཐ་མར་ཡང་། །གང་ཤོང་ནོར་གྱི་མིང་གིས་བསྐོར། །འབྲུབ་ཁུང་དེ་ཡི་དབུས་སུ་གཞུག །ཙ་ར་རོག་པོའི་ཤ་ཁྲག་ལ། །གཏོར་མ་བྱས་ལ་མཆོད་པར་དབུལ། །བསྙེན་སྔགས་དེ་ཡི་མཇུག་ཏུ་ཡང་། །ཨི་ད་བ་ལིང་ཏ་ཁུ་ཧི་གདགས། །དེ་ཡི་དོན་སྙིང་ལྔ་དང་ནི། །དབང་པོ་ལྔ་ཡི་གསུར་དུད་གཏང་། །མོན་པ་ཕུང་བྱེད་ནོར་སྲུངས་ཀྱི་རྒྱུད་ལས། རྟེན་དང་རྫས་བཤམས་པའི་ལེའུ་སྟེ་གསུམ་པའོ།། །།དེ་ནས་མོན་པ་ནག་པོ་དེས། །རྟགས་ཀྱི་རིམ་པ་བསྟན་པ་ནི། །གདུགས་དང་ཟངས་དུང་དར་པོ་ཆེ། །བན་རྙེ་དགེ་བཤེས་པརྙི་ཏ། །ལོ་ཙ་བའི་སྣ་ལེན་བྱས་པ་དང་། །ཟང་ཟིང་ལང་ལོང་མང་པོ་ནི། །བསྙེན་པའི་དུས་སུ་འོང་བ་ཡིན། །རྒྱ་དང་མོན་པ་ཨ་ཙ་ར། །ལྷོ་བལ་མི་དང་འགར་བ་སོགས། །བསྒྲུབ་པའི་དུས་སུ་འོང་བ་ཡིན། 
།གོང་གི་བསྙེན་རྟགས་བྱུང་བའི་ཚེ། །ཡུངས་ཀར་ཉུངས་ནག་སྐྱེ་ཚེ་དང་། །དུག་དང་ཁྲག་ཀམ་ཕུར་པ་ཡིས། །ལིང་ཁ་དེ་ལ་བྲབ་པར་བྱ། །དེ་ནས་སྒྲུབ་རྟགས་བྱུང་བ་དང་། །ལིང་ཁ་ཧོ་ལ་སྲེག་པར་བྱ། །ཐེད་རོལ་མཚན་ངན་ཐོད་པ་ཡི། །ནང་དུ་བཅུག་ལ་སྲང་དུ་མནན། །མོན་པ་ཕུང་བྱེད་ནོར་སྲུངས་ཀྱི་རྒྱུད་ལས། རྟགས་དང་དྲོད་ཚད་ཀྱི་ལེའུ་སྟེ་བཞི་པའོ།། །།དེ་ནས་མོན་པ་ནག་པོ་དེས། །རང་གི་བཅའ་ཐབས་བསྟན་པ་ནི། །ལས་ཀུན་ཟིན་པའི་རྟིང་ལ་ཡང་། །དཀར་ནག་ཁམ་པའི་ཨ་ཙ་ར། །གཉིས་པོ་རྒྱབ་སྤྲད་ནག་པོ་དེ། །དགྲ་བོའི་ཕྱོགས་སུ་ཁ་བསྟན་ལ། །སྤྱིན་སྲེག་བྱས་པའི་ཐལ་བ་དང་། །མོན་པའི་རྐང་ལ་ལྕག་བྱས་ལ། །ནག་པོ་དེ་ལ་དྲག་བྱ་ཞིང་། །ང་ཡི་ནོར་འདི་ཁྱེར་ལ་ཤོག །བྱས་ལ་སྔགས་རྣམས་རྟག་ཏུ་བཟླས། །ཙ་ར་རོག་པོའི་སྙིང་དུ་ཡང་། །དར་ལ་སྲོག་སྙིང་བྲིས་ལ་གཞུག །ཕ་ཝ་ཆོ་ལོང་གཞུག་པར་བྱ། །དར་ནག་ཁུག་མའི་ནང་དུ་ནི། །སྤྱིན་སྲེག་བྱས་པའི་ཐལ་བ་རྣམས། །བླུག་ལ་ལུས་ལ་བཅང་བར་བྱ། །དགོས་པའི་དུས་སུ་གོང་བཞིན་བྱ། ཁྲོས་པས་བརྡབས་ན་ཆོ་འཕྲུལ་མོད་ལ་འབྱུང་། །མོན་པ་ཕུང་བྱེད་ནོར་སྲུངས་ཀྱི་རྒྱུད་ལས། བླ་རྡོ་བཅང་པའི་ལེའུ་སྟེ་ལྔ་པའོ།། །།དེ་ནས་འཇམདཔལགཤིནརྗེཡིས། །སངས་རྒྱས་བསྟན་པ་ཞིག་སྲིད་ན། །རྣལ་འབྱོར་འཕྲིན་ལས་མ་གྲུབ་ན། །དམ་ཚིག་ལྡན་པའི་སྔགས་པ་དེས། །དཔའ་བོ་ང་ཡི་ཏིང་ངེ་འཛིན་བྱ། 
།ཧྲི་ལས་མདུན་༄༅། །དུ་མོན་པ་ནི། །ལས་མཁན་ཚུལ་དུ་བསྐྱེད་པར་བྱ། །དེ་ལ་དེ་ཉིད་བཀུག་ལ་བསྟིམ། །དེ་ནས་ལས་མཁན་བསྐུལ་བ་ནི། །ཧཱུཾ༷། འདི་ནས་བྱང་ཕྱོགས་རི་བོའི་རྨང་། །དཔག་ཚད་བརྒྱད་ཁྲི་མར་འདས་ན། །ཆུ་དང་རླུང་གི་དཀྱིལ་ཤེད་ན། །ལྕགས་ཀྱི་ཁང་པ་སྒོ་མེད་ན། །མི་རོ་གཏམས་པའི་ནང་ཤེད་ན། །ལྕགས་མཁར་གླིང་དགུའི་ནང་ཤེད་ན། གཤིན་རྗེ་ནག་པོའི་ཕོ་ཉ་ནི། །བདུད་མོ་མི་ཟན་སྐྱེ་འགྲོའི་བདུད། །ཟོ་ར་རྭ་སྐྱེས་སུ་མི་སློག །ཡི་དྭགས་གཙོ་བོ་མ་རུངས་པ། །མེ་ལྕེ་གློག་གི་འཕྲེང་བ་ཅན། །གཅེར་བུ་སྦྲུལ་དང་ཐོད་པས་བརྒྱན། །མ་ཧེ་ཤོན་ནས་ཕྱོགས་བཅུར་རྒྱུ། །ལས་ཀྱི་རླུད་དམར་དེད་ཅིང་རྒྱུ། །ཞལ་ནས་ལྟས་ངན་ཆོ་འཕྲུལ་འགྱེད། །ཟས་སུ་སྐྱེ་འགྲོའི་སྲོག་དབུགས་ཟ། །ལས་སུ་དམ་ཉམས་སྲོག་དབུགས་ལེན། །གཤེན་རྗེ་གཤེད་ཀྱི་ཞབས་དྲུང་དུ། །ཇི་ལྟར་དམ་བཅས་འཕྲིན་ལས་མཛོད། །དེ་ཡི་ཐུགས་དམ་རྒྱུད་བསྐུལ་མ། །སྲིན་མོ་ནག་མོ་ཤམ་ཤམ་མོ། །གཅེར་བུ་མོན་མོའི་ཆ་བྱད་ཅན། །དུག་དང་ཁྲག་གི་གོས་གོན་མ། །བདུད་མོ་ནག་མོ་སྐྱེ་འགྲོའི་བདུད། །སྣ་ཚོགས་ནད་ཀྱི་བདག་མོ་སྟེ། །སྐྱེ་འགྲོ་ཀུན་གྱི་སྲོག་ཅོད་མ། །ཤ་ཁྲག་སྲོག་དབུགས་བདག་མོ་ཁྱོད། །ལས་ཀྱི་རླུང་དམར་ཞོན་ནས་རྒྱུ། །ལག་ནས་ཁྲག་ནག་འཐོར་བྱེད་ཅིང་། །འདུ་བའི་ནད་རྣམས་སློང་བར་བྱེད། །གྲུབ་པའི་གནས་འདིར་གཤེགས་ལ། 
།བཅོལ་བའི་ལས་རྣམས་གྲུབ་པར་མཛོད། །མོན་པ་ཕུང་བྱེད་ནོར་སྲུངས་ཀྱི་རྒྱུད་ལས། དཔའ་བོ་ཆེན་པོ་ཡབ་ཡུམ་བསྐུར་བའི་ལེའུ་སྟེ་དྲུག་པའོ།། །།དེ་ནས་མོན་པ་ནག་པོ་དེས། །རང་གི་འཁོར་རྣམས་བསྐུལ་བ་ནི། །ཧཱུཾ༷། བཀའ་ཡི་ལས་མཛད་སྤྲུལ་པ་ནི། །བྱེ་བ་གུང་རིངས་བཀའ་འཁོར་ན། །ལས་བྱེད་མོན་པ་ནག་པོ་ནི། །སྐུ་ནི་དུག་སྡོང་འབར་བ་ལ། །སྤྲུལ་པར་ལྟས་ངན་སྣ་ཚོགས་འབེབས། །ཝ་སྤྱང་མང་པོ་ཤུལ་ལ་ཁྲིད། །འཁོར་ནི་མོན་པ་འབུམ་དང་བཅས། །དམ་ཉམས་དགྲ་ལ་ཆོ་འཕྲུལ་གཏོང་། ཁྱོད་ཀྱི་ཐུགས་དམ་དུས་ལ་བབ། །དེ་ཡི་ཐུགས་དམ་རྒྱུད་བསྐུལ་བས། །མོན་མོ་དམར་མོ་ཀུན་ཏུ་རྒྱུ། །ཆིབས་སུ་གློག་ལྕག་དམར་མོ་ཆིབས། །བྱ་ནག་མང་པོ་གདོང་ལ་གཅུག །མོན་པ་ནག་པོའི་དཀྱིལ་ན་རྒྱུག །ནང་དུ་ཁྲག་ནད་དམུ་འཐིབས་གཏོང་། །བཅོལ་བའི་ལས་རྣམས་གྲུབ་པར་མཛོད། །ཧཱུཾ༷། ཡང་ཅིག་་ལས་མཁན་མོན་པ་ནི། །སྐུ་ལ་དར་ནག་མོན་པ་གསོལ། །ཐོད་པའི་འཕྲེང་བ་སེ་རལ་ཁ། །དར་ནག་འཕྱར་ཞིང་ཁུ་ཡིས་འདེབས། །ཆིབས་སི་ལྕགས་སྤྱང་ནག་མོ་ཆིབས། །གཡས་ན་ལྕགས་སྦྱང་ནག་མོ་གཉིས། །ས་ཐོར་དུ་འབོད་ཁུ་ཡིས་འདེབས། །དེ་ཡི་ཐུགས་དམ་རྒྱུད་བསྐུལ་མ། །ཡང་ཅིག་མོན་མོ་དམར་ནག་ནི། །གཅེར་བུ་བསེ་ཡི་གདོང་པ་ཅན། །བྱུ་རུའི་རལ་པ་སྤྱི་བོར་བཅིངས། །ཐོད་ཁྲག་འཐོང་ཞིང་ཁ་ཡིས་འདེབས། །གཞའ་ལ་ཞོན་ནས་སྐར་མདའ་འཕེན། 
།ལས་༄༅། །མཁམ་ཡབ་ཡུམ་ཁྱེད་བཞི་ཡིས། །སྡང་བའི་དགྲ་བོའི་ལས་ངན་ལ། །ཆོ་འཕྲུལ་སྣ་ཚོགས་ཐོངས་ལ་ཤོག །གཤིན་རྗེའི་ཞགས་པས་ཁྲིད་ལ་ཤོག །ལས་ཀྱི་དབྱུག་པས་གཏོགས་ལ་ཤོག །བཅོལ་བའི་