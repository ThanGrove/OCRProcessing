༄༅། །རྒྱ་གར་སྐད་དུ། བོ་རྙོ་ཙིཀྟ་ཨ་ཏི་བྷ་མ་ན་མ། བོད་སྐད་དུ། བྱང་ཆུབ་སེམས་གསང་བའི་ཐིག་པ་ཞེས་བྱ་བ། བཅོམ་ལྡན་འདས་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །བདག་མེད་གཉིས་མེད་མི་ཤེས་སངས་རྒྱས་པས། །ཞེན་པ་བཟློག་ཕྱིར་རྐྱེན་བཤད་བསམ་ཡས་ཀྱང་། །ཆོས་ཉིད་ངང་ལ་བརྗོད་བྱ་བརྗོད་བྱེད་མེད། །རྟོག་དང་ལྟ་སྒོམ་ལ་སོགས་པའི། །བསླབ་པ་མ་ལུས་ཀུན་འཇིག་པ། གསང་བ་བ་ཡི་སླབ་པ་ཡིན། །རྟོག་པ་ལ་སོགས་སུ་འདོད་པ། །དེ་ལ་དེ་བསོག་ནམ་ཡང་མེད། །སྐྱེས་ན་འགག་ཅིག་འགག་ན་སྐྱེ། །དེ་ནི་བདག་བཅས་འཁྲུལ་པའི་བློ། །བདག་མེད་གང་སྐྱེ་སྐྱེ་རྒྱུ་ཅི། །མ་སྐྱེ་མི་འགགཅིར་མི་རིག །བུས་པ་མ་རབས་རྟོགས་པར་འདོད། །གང་གིས་གང་རྟོགས་ཇི་ལྟར་རྟོགས། །རྟོག་པ་བདག་མེད་སྐྱེ་མེད་ཅིང་། །བདག་སྐྱེ་འཁོར་བ་ཅི་ཕྱིར་མིན། །བློ་དང་བློ་ཡུལ་མ་ཡིན་པའི། 
།འཁོར་བ་སྐྱེ་འགག་རྒྱུ་ཅི་༄༅། །ཞིག །དེ་བས་རྟོགས་པས་འཁོར་བར་འཆིངས། ཁྲེས་རྟོགས་ལྷ་བུའི་སྡིག་པ་ནི། །སྟོང་གསུམ་མ་ལུས་སྲོག་བཅད་པས། །སྡིག་པས་དེ་བརྟུལ་ཆར་མི་ཕོད། །ལྟ་སྒོམ་འབྲས་བུ་དེ་དང་མཚུངས། །རྟོག་བྱ་རྟོག་བྱེད་གཉིས་མེད་ཅིང་། །རྟོགས་ལྟ་ལ་སོགས་མི་སྐྱེ་ན། །དགོས་ཆེན་རྐྱེན་དུ་དེ་བསོགས་གསུངས། །མ་རྟོགས་མ་སྒོམས་མ་ཤེས་ན། །རྡོ་རྗེ་ཀུན་ཏུ་བཟང་པོ་ཡིན། །བདག་མེད་དམིགས་དང་རྣམ་ཤེས་ཇི་ལྟར་བསྐྱེད། །དྲན བྱ་དྲན་བྱེད་མེད་དེ་ཤེས་དང་མི་ཤེས་བྲལ། །རྟོགས་བྱ་རྟོགས་བྱེད་མེད་དེ་དགོས་ཆེད་དེ་རྟོགས་བརྗོད། །རྟོགས་པ་མ་སྐྱེས་པ་ནི་རྟོགས་པའི་མཆོག །འཆིང་གྲོལ་མེད་པ་གྲོལ་བའི་དམ་པ་ཡིན། །བཅིངས་ན་གྲོལ་ཞིང་གྲོལ་ན་འཆིང་། །ཡུལ་སེམས་གཉིས་སུ་མེད་པ་ནི། །བྱང་ཆུབ་སེམས་ཞེས་བདེ་གཤེགས་གསུང་། །ཡུལ་སེམས་གཉིས་སུ་འདོད་པ་དང་། །ཡུལ་མེད་སེམས་ལ་གསལ་སྟོང་དང་། །ཡོད་མེད་རྟག་ཆད་འཁྲུལ་པའི་སེམས། །འཁྲུལ་དང་མ་འཁྲུལ་གཉིས་མེད་ལ། །མ་འཁྲུལ་དགོས་ཆེད་གཉིས་ཡོད་འཁྲུལ། །དེ་དེ་ཉིད་དགོས་ཆེད་ཀྱིས། །དེ་མཚོན་འཁྲུལ་པ་བློ་བུར་དང་། །མེད་པ་དང་ནི་ཅིར་མི་རུང་། །སྐབས་ཀྱིས་རེ་ཞིག་བརྗོད་པར་ཟད། །ཡུལ་སེམས་གཉིས་སུ་མེད་པ་ན། །དེ་མན་ཆོས་མེད་གཉིས་སུ་མེད། །སྣོད་བཅུད་རབ་འབྲིང་ཐ་མ་ཡིས། །བཤད་དུ་ཡོད་དང་བཤད་དུ་མེད། 
།བཤད་བྱ་བཤད་བྱེད་གཉིས་སུ་མེད། །རྟོགས་སུ་ཡོད་དང་རྟོགས་སུ་མེད། །རྟོགས་བྱ་རྟོགས་བྱེད་གཉིས་སུ་མེད། སྒོམ་སྤྱོད་འབྲས་བུ་ལ་སོགས་མཚུངས། །བྱ་བ་མེད་པས་གྲོལ་བ་གྲོལ། །བྱ་མེད་ལྷུན་གྲུབ་རྫོགས་པ་ཆེ། །རྟོག་སྒོམ་འབྲས་བུ་འདོད་པ་དང་། །ཐར་པར་འདོད་པའི་ཡིད་ཅན་ལ། །བྱང་ཆུབ་ནམ་ཡང་ཡོད་མ་ཡིན། །རྡོ་རྗེ་སེམས་དཔའི་གསང་བའི་ཐིགས་པ་འདི། །དགའ་རབ་རྡོ་རྗེའི་ཐུགས་ལ་དབྱེར་མེད་ཐིམ། །ཞེས་ལྷ་བ་ལྷག་པ་བྱང་ཆུབ་སེམས་ཀྱི་གསང་བའི་ཐིགས་པ་ཞེས་བྱ་བ་སྟེ་དང་པོའོ།། །།བཅོམ་ལྡན་འདས་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །འཁོར་འདས་རྣམ་པ་གཉིས་ལ་ཡང་། །ཆོས་ཅན་རྟོགས་དང་ཆོས་ཉིད་རྟོགས། །བྱ་བ་ཡོད་དང་ལྷུན་གྱིས་གྲུབ། །དོན་རྟོགས་རྟགས་རྟོགས་འདུས་མ་བྱས། །བྱང་ཆུབ་སེམས་དང་འཕྲུལ་པའི་སེམས། །རང་བྱུང་རྟེན་བྱུང་ལ་སོགས་ཀྱིས། །འཁོར་འདས་གཉིས་སུ་ཤེས་མེད་ཤེས། །སྨན་བདོ་ཙམ་ན་དུག་བདོ་སྤང་། །སྨན་བདོ་ཙམ་ན་དུག་མི་གནས། །སྨན་བདོ་ཙམ་ན་དུག་ཀྱང་མེད། །སྨན་བདོ་ཙམ་ན་དུག་མ་སྤངས། །དེ་བཞིན་ཆོས་རྣམས་ཐམས་ཅད་ཀྱང་། །སྣང་བདོ་ཙམ་ན་སྟོང་བདོ་སྟེ། །སྣང་བདོ་ཙམ་ན་སྣང་མི་གནས། །གཉིས་དང་གཉིས་མེད་ལ་སོགས་དག །ཀུན་ཡིན་གང་ཡང་མ་ཡིན་དང་། །གང་མ་ཡིན་ན་ཀུན་མི་གནས། །ཀུན་ཡིན་ན་ནི་གང་མིན་མན། 
།དེ་བས་བྱ་བྲལ་ཤེས་མེད་༄༅། །དང་། །བརྗོད་མེད་ཀུན་བཟང་རྡོ་རྗེ་དགྱེ། ཁྲེས་བརྗོད་ལྟ་བུའི་སྡིག་པ་མེད། །བརྗོད་བྱ་རྗོད་བྱེད་ལ་སོགས་དང་། ཁྲེས་བྱ་ཤེས་བྱེད་གཉིས་མེད་ན། །ཆད་མེད་ཐམས་ཅད་ལྷུན་གྲུབ་སྐུ། །མཉམ་ཉིད་བསམ་འདས་གཉིས་མེད་དུ། །རང་ཉིད་ཤེས་ཤིང་མ་གྱུར་ན། །ཚིག་ཏུ་ཇི་སྐད་བརྗོད་གྱུར་ཡང་། །དབུལ་བོས་ཕྱུག་པོའི་ནོར་འགྲངས་འདྲ། །རང་ལ་མ་ཕན་གདུང་བས་འཛིན། །དེ་བས་རང་ཉིད་གཉིས་མེད་ན། ཁེས་བྱ་ཤེས་བྱེད་ལ་སོགས་མེད། །སྦྱངས་ནས་རྟོགས་ཐོབ་ཕྱིར་འདོད་དང་། །རྟོགས་ཐོབ་ཐབས་ལ་བརྟེན་པ་དང་། །བྱ་བ་མ་བྲལ་ཐབས་ཀྱིས་ཀྱང་། །ཡང་དག་འབྲས་བུ་ཐོབ་པ་མེད། །བྱ་མེད་བྱེད་བྲལ་འབྲས་བུ་དེ། །ཆོས་ཉིད་དོན་རྟོགས་བདེ་ཆེན་འགྲུབ། །འདོད་པ་མ་ཟད་འབྲས་བུ་དང་། །འདོད་པས་གྲུབ་པའི་འབྲས་བུ་དང་། །འདོད་པ་མེད་པས་ལེན་པ་ནི། །བྱ་བྲལ་ལྷུན་གྲུབ་ཤེས་པར་གྱིས། །མདོར་ན་ཆོས་རྣམས་ཐམས་ཅད་ནི། །འཁོར་དང་མྱ་ངན་འདས་པ་སྟེ། །འཁོར་བའི་སེམས་རིག་འཁྲུལ་བའི་སེམས། །མྱ་ངན་འདས་རིག་བྱང་ཆུབ་སེམས། །སེམས་ཀྱི་ཡུལ་དང་རང་རིག་ཡུལ། །སྤྱོད་ཡུལ་དག་དང་མ་དག་གྱིས། །འཁོར་འདས་གཉིས་སུ་རྒྱལ་བས་མན་ངག། །སྤྱོད་ཡུལ་དག་པའི་རྣལ་འབྱོར་ནི། །འཁོར་བར་ནམ་ཡང་མི་འཁོར་ཏེ། །རྟོགས་པ་བརྟེན་པར་མ་གྱུར་ན། །རྟེན་ནི་ཁམས་གསུམ་གནས་གྱུར་ཀྱང་། 
།སེམས་དགོངས་རྣམ་དག་རྫོགས་སངས་རྒྱས། །གལ་ཏེ་བརྟན་པར་མ་གྱུར་ན། །ཚོགས་དྲུག་འཇུག་པ་ལྷོད་པ་ཡིས། །དམྱལ་བའི་གནས་སུ་དེ་མི་སྐྱེ། །ཆོས་ཉིད་རྟོགས་དང་ལྡན་པ་ཡིས། །བྱོལ་སོང་གནས་སུ་དེ་མི་སྐྱེ། །འདོད་པའི་གདུང་བ་ལྷོད་པ་ཡིས། །ཡི་དྭགས་གནས་སུ་དེ་མི་སྐྱེ། །འདོད་ཡོན་ལྔ་ལ་ཆགས་མེད་ཅིང་། །སྤྱོད་ཀྱང་བསྟན་པོར་མ་མཐོང་སྟེ། །འཁྲུལ་ཞིག་རང་བཞིན་མེད་རྟོགས་པས། །ལྷ་ཡི་གནས་སུ་དེ་མི་སྐྱེ། །མི་ཡི་ལུས་ཀྱི་རྟོགས་མཐུ་ཡིས། །གལ་ཏེ་རྟེན་ན་མི་ལུས་ཏེ། །གང་དུ་སྐྱེས་ཀྱང་རྣམ་དག་གསལ། །གང་དུ་གསལ་ཡང་མངོན་སངས་རྒྱས། །དེ་ལ་འཁོར་བའི་མིང་མི་གདགས། །དེ་བས་གསང་སྔགས་བདག་ཉིད་ཆེ། །དོན་མེད་སྒྲ་ཕྱིར་དེ་འབྲངས་ནས། །དེ་ནི་འཐོམས་ནས་དམྱལ་བར་འགྲོ། །དེ་རྟོགས་དམྱལ་བའི་ས་བོན་ཟད། །དེ་རིང་ཕན་ཆོད་རྒྱལ་བའི་སྲས། །གཟུང་འཛིན་དབེན་པ་རྒྱལ་བ་སྟེ། །དེ་ན་རྟོག་པའི་སྲས་ཞེས་བྱའོ། །རྟོག་པ་ཟད་ལ་རྟོགས་ཞེས་སྟེ། །རྟོག་པ་སྐྱེས་ན་འགག་པར་ངེས། །དེ་ནི་སྐྱེ་འཇིག་འཁོར་བའི་ཆོས། །མངོན་པར་ཤེས་པ་ལ་ཡང་གཉིས། །ཆོས་ཅན་མངོན་པར་ཤེས་པ་དང་། །ཆོས་ཉིད་མངོན་པར་ཤེས་པ་སྟེ། ཁྲེས་པརབྱབྱེདགཅིགལསམེད། །གཅིག་པོའི་དོན་དེ་འདི་ལྟར་སྟེ། ཁྲེས་བྱ་ཤེས་བྱེད་གཉིས་ཡོད་ན། །ཆོས་ཅན་ཡིན་དེ་ཆོས་ཉིད་མིན། །དེ་རང་ཉིད་ལ་བྱེ་བྲག་མང་། །ཐེག་པ་རེ་ལ་ལྟ་བ་རེ། 
།དེ་༄༅། །རེ་སྒོམ་རེ་མངོན་ཤེས་ཏེ། །ཆོས་ཉིད་མངོན་པར་ཤེས་པ་ནི། ཁྲེས་དང་ཤེས་བྱ་གཉིས་མེད་ལ། །ཆོས་ཅན་ཤེས་བྱ་ཡང་དག་ལྡན། །དེ་སྤངས་ན་ཡང་དེ་མེད་དེ། །དེ་ཡོད་ན་ཡང་དེ་མེད་དོ། །རྣམ་པ་དག་ན་ལམ་ཆེན་རྙེད། །གཉིས་སུ་མེད་ན་བདེ་ཆེན་ཐོབ། །གཟུང་འཛིན་དག་ན་ཡེ་ཤེས་ཆེ། །བྱ་བ་བྲལ་ན་རྫོགས་པ་ཆེ། །བྱེད་པ་བྲལ་ན་ལྷུན་གྱིས་གྲུབ། །སེམས་དང་ཆོས་ཉིད་ཡེ་ནས་གཉིས་མེད་ལ། །རྟོག་པར་འདོད་པས་ནམ་ཡང་ཐར་པ་མེད། །མདོར་ན་སེམས་ཅན་སངས་རྒྱས་ཀྱང་། །སེམས་ཆོས་གཉིས་སུ་ཡོད་མེད་ལས། །རྡོ་རྗེ་ཀུན་བཟང་མི་གསུང་ངོ་། །སེམས་དང་ཆོས་ནི་གནིས་མེད་ན། །ལྟ་རྟོགས་ལ་སོགས་གང་གིས་ཀྱང་། །དེ་བས་བྱ་བྲལ་ལྷུན་རྫོགས་མོད། །དེ་བས་དམན་པའི་ཐེག་ཕྲན་ཀུན། །སེམས་ཀྱི་ཆོས་རྟོགས་རྟོགས་པས་དམན། །དེ་བས་བྱ་བྱེད་དྲང་དོན་མོད། །ཅེས། ཆོས་སེམས་གཉིས་སུ་མེད་པའི་གསང་ཐིགས་སྟེ།། །།མན་ངག་གཉིས་པའོ། །བཅོམ་ལྡན་འདས་ལོག་པར་དད་སེལ་ལ་ཕྱག་འཚལ་ལོ། །རྩོད་དང་གདམས་དག་བཤད་དང་གསུམ། །དབྱེ་བ་འདི་ཡིས་ཤེས་པར་བྱ། །རང་བཞིན་དག་པའི་ཀུན་གཞི་དང་། །རྟོགས་པ་དག་པའི་ཀུན་གཞི་དང་། །འཛིན་པས་བསགས་པའི་ཀུན་གཞི་ལ། །འཁོར་བའི་ཀུན་གཞི་འདས་པའི་གཞི། །གཉིས་ཀའི་ཀུན་གཞི་དབྱེ་བ་ཡིས། །འབྱུང་བ་དང་ནི་འབྱུང་ཆེན་དང་། 
།འབྱུང་ཆུང་གཞི་སྟེ་སོ་སོར་དབྱེ། །འབྱུང་བ་ཆོས་ཉིད་འབྱུང་ཆེན་ནམ་མཁའ་ལ། །འབྱུང་ཆུང་རེ་རེ་ལ་ཡང་ལྔ། །ཆོས་ཉིད་འཁོར་འདས་ཀུན་གྱི་གཞི། །བྱང་སེམས་འདས་པ་ཀུན་གྱི་གཞི། །འཁྲུལ་སེམས་འཁོར་བ་ཀུན་གྱི་གཞི། །སེམས་དག་སེམས་ལས་བྱུང་བ་དང་། །སེམས་དང་སེམས་ལས་ཐིམ་པ་དང་། །འཁོར་འདས་གཉིས་སུ་མཁས་པས་རིག །ཅི་ཡི་ཕྱིར་ན་སེམས་ཤེས་ན། །སེམས་བྱུང་བ་ཡི་སེམས་ཞེས་དང་། །སེམས་ཐིམ་པ་ཡི་སེམས་ཞེས་དང་། །སེམས་འཛིན་པ་ཡི་སེམས་ཞེས་སོ། །གང་ལྟར་བྱུང་ཡང་དེ་དེ་ཉིད། །དེ་དེ་ཉིད་ཀྱང་འཁོར་འདས་གཉིས། །ཕྱི་དང་ནང་གི་མུ་སྟེགས་ཏེ། །འཁོར་བ་ཡིན་པར་རྒྱལ་བས་གསུངས། །འདས་པ་གཉིས་ཏེ་དོན་དང་རྟགས། །དྲང་དོན་ངེས་དོན་ཞེས་ཀྱང་གསུངས། །ལམ་དང་ལམ་གྱི་གྲོགས་ཀྱང་གསུངས། །ལམ་ནི་རྣམ་པར་དག་པ་སྟེ། །དེ་མཚོན་གལ་ཏེ་སྲིད་པ་ཡིས། །ལམ་གྲོགས་ཨ་ནུ་མན་ཆོད་ལ། །ནང་གི་མུ་སྟེགས་ཞེས་བྱ་སྟེ། །བསམ་ཡས་བསྡུ་ན་བཞི་རུ་འདུས། །ཕྱལ་དང་རྒྱང་འཕན་མུ་རྡུག་དང་། །མུ་སྟེགས་བཞི་སྟེ་རྟག་ཆད་གཉིས། །ཕྱལ་བ་དགེ་སྡིག་རྒྱུ་འབྲས་དང་། །སྔ་ཕྱི་མི་ཤེས་ཀུན་ཏུ་རྨོངས། །རྒྱང་འཕན་རྒྱུ་འབྲས་མི་ཤེས་ཏེ། །འདི་ཡི་བཙན་ཕྱུག་མཐུ་སྟོབས་བསྒྲུབ། །མུ་རྡུག་པ་ཡི་རྒྱུ་འབྲས་མེད། །སྣང་སྲིད་འདི་ནི་བློ་བུར་བ། །དཔེར་ན་རླུད་ཚུབ་ལྷ་བུའོ། །དེ་བས་ཐམས་ཅད་ཆད་པར་འདོད། 
།མུ་སྟེགས་པ་ནི་རྟག་༄༅། །པར་འདོད། །བདག་རྟག་ཡོད་པར་འདོད་པ་དང་། །རྒྱུ་མེད་འབྲས་ཡོད་འདོད་པ་དང་། །འབྲས་མེད་རྒྱུ་ཡོད་འདོད་པ་དང་། །དབང་ཕྱུག་ཡོད་པར་འདོད་པའོ། །དེ་ནི་རལ་པ་ཅན་གྱི་ལུགས། །དབངཔྱུག་མཐུ་ཐོགས་མེད་པ་ཡིས། །འགྲོ་བ་དུས་གཅིག་སྐྱེད་པར་བྱེད། །བྲམ་ཟེ་གྲངས་ཅན་གཅེར་བུ་བ། །དངོས་པོ་རྟག་ལ་རང་བཞིན་འགྱུར། །སྐྱེས་བུ་བདག་གིས་གཞན་མི་སྐྱེད། །གཞན་གྱིས་ཀྱང་ནི་བདག་མི་སྐྱེད། །ཙ་ར་ཀ་པ་རླུད་ཚུབ་འདྲ། །མུ་རྡུག་པ་དེ་ཆད་པར་འདོད། །དེ་ལ་འདི་ལྟར་རྟག་པ་སྟེ། །བློ་བུར་ནམ་དུ་འབྱུང་བའི་ཕྱིར། །འཁོར་བའི་མཐའ་ལ་ཐུག་པ་མེད། །ཡང་ན་ཐིམ་པ་དེ་འབྱུང་ངམ། །དེ་ལས་གཞན་ཞག་འབྱུང་བ་ཡིན། །དེ་ཉིད་འབྱུང་ན་རྟག་པར་ཐལ། །དེ་མིན་འབྱུང་ན་རྒྱུ་ཡོད་མེད། །མིན་པར་འབྱུང་ན་རྩོལ་དོན་མེད། །བེམ་པོ་ལས་རིག་འབྱུང་གྱུར་ན། །རྒྱུ་འབྲས་མི་མཐུན་སྐྱོན་བསམ་ཡས། །རལ་ཅན་དབང་ཕྱུག་བྱེད་འདོད་པ། །དབང་ཕྱུག་དེ་བྱེད་ཡོད་དམ་མེད། །དབང་ཕྱུག་བྱེད་པ་མེད་པ་ནི། །དབང་ཕྱུག་གིས་བྱེད་ཅི་ཡི་ཕྱིར། །བྱེད་པ་མེད་ལ་བྱེད་འབྱུང་ན། །རྟག་པ་ལས་ཀྱང་ཆད་འབྱུང་ཞིང་། །ཆད་པ་ལས་ཀྱང་རྟག་འབྱུང་འགྱུར། །དེ་འབྱུང་ངེས་མེད་རྟག་མི་བཏུབ། །དེ་ལ་བྱེད་པ་ཡོད་ཅ་ན། །བྱེད་པ་ཡོད་ཕྱིར་མི་རྟོག་མོད། །གྲངས་ཅན་དངོས་པོ་རང་མི་རྟག 
།རངབཞིནཅིརཡངའགྱུར་བ་སྟེ། །བདེ་དང་སྡུག་བསྔལ་མྱོངའགྱུར་ན། །དངོས་པོ་རྟག་པ་ཅི་ལ་ཕན། །གལ་ཏེ་ཅིར་ཡང་མི་འགྱུར་ན། །འཁོར་བ་མྱང་འདས་རྒྱ་ཆད་དེ། །མྱང་འདས་རྟག་གམ་འཁོར་བ་རྟག །འཁོར་བ་རྟག་ན་མངོན་སུམ་འགལ། །འདས་རྟག་ནམ་མཁའ་ཅི་ལ་ཕན། །གལ་ཏེ་འཁོར་འདས་གཉིས་མེད་ནས། །དངོས་རྟག་རང་བཞིན་འགྱུར་བ་ན། །དམྱལ་ཡང་སངས་རྒྱས་སངས་རྒྱས་དམྱལ། །སྐྱེ་བོ་ཉིད་དེ་ཁྱད་པར་མེད། །དེ་ཕྱིར་རྟག་ཆད་ལ་སོགས་འཁྲུལ། །འཁྲུལ་ནས་དེ་སོགས་སྣང་དུ་ཟད། །དེ་སོགས་གཉིས་མེད་དོན་དམ་ཆོས། །ཀུན་བཟང་ཐུགས་ཐིག་སྐལ་ལྡན་བློ་ལ་ཤར། །ཞེས་ཕྱིར་རྒོལ་གཅོད་པའི་གསང་ཐིག་སྟེ་གསུམ་པའོ། །བཅོམ་ལྡན་འདས་བྱ་བྲལ་ངང་ལ་ཕྱག་འཚལ་ལོ། །ཆོས་སྐུ་སྤྲོས་བྲལ་ལྷུན་གྱི་གྲུབ་པ་ལ། །རྣམ་རྟོག་བདག་ཏུ་འཛིན་པ་དེ་ཉིད་འཁྲུལ། །འཁྲུལ་པ་དེ་ཉིད་རང་བཞིན་དག་པ་ལས། །གང་གིས་གང་ཡངསྦྱང་ཞིང་ཐོབ་ཏུ་མེད། །ཡང་ན་དག་པ་ཉིད་ཀྱིས་དེ་ཉིད་རྟོགས་པ་ལས། །རྟོག་བྱ་རྟོག་བྱེད་མེད་དེ་ངང་གིས་དག །ལྷུན་གྲུབ་བྱ་བྲལ་རྫོགས་པ་ཆེན་པོའི་ངང་། །ཡེ་ནས་མ་བཅོས་རང་བྱུང་རང་ཞི་སྟེ། །བྱ་དང་བྱེད་མེད་འདུ་མ་བྱས་པ་ལ། །བྱིས་པའི་བློ་ཅན་ལྡོངས་པས་མ་རྟོགས་ཏེ། །འཁོར་བ་སྤོངས་ཤིང་བྱང་ཆུབ་སྒྲུབ་པར་མཐོང་། །དོན་ལ་བཙལ་ཞིང་བསྒྲུབ་པར་གང་མཐོང་བ། །ལྡོངས་པས་ནམ་མཁའ་ཚོལ་ཏེ་རྙེད་མ་ཡིན། 
།གལ་ཏེ་རྙེད་ན་དེ་༄༅། །ཉིད་འདུས་བྱས་ཡིན། །ཅི་ཕྱིར་ཐོབ་འདོད་ཆོས་དང་གང་ཟག་སྟེ། །དོན་གྱི་དོན་དམ་ཐོབ་བམ་ཀུན་རྫོབ་ཀྱིས། །འོན་ཏེ་འཁྲུལ་གྱིས་བྱང་ཆུབ་ས་ཐོབ་བམ། །བྱང་ཆུབ་ཀྱི་འཁྲུལ་པ་ཐོག །དོན་གྱིས་དོན་ཉིད་ཐོབ་ན་དོན་མ་ཡིན། །ཐོབ་དང་ཐོབ་བྱ་ཡོད་ཕྱིར་རྫས་ཡོད་མོད། །ཐོབ་དང་ཐོབ་བྱ་ངང་གིས་དག་པ་ལ། །བྱང་ཆུབ་ཐོབ་ཅེས་རྒྱལ་བས་གསུངས་པ་ལས། །སྒྲ་ཕྱིར་འབྲངས་ནས་ཐོབ་ཏུ་ཡོད་འདོད་པ། །མ་རིག་དེ་ནི་འཐོམས་ཏེ་འཁོར་བར་འ་ས། །གལ་ཏེ་ཀུན་རྫོབ་ཉིད་ཀྱི་དོན་རྟོགས་ནས། །རྒྱུ་འབྲས་མི་མཐུན་འགལ་ཏེ་རྟེན་འབྲེལ་ཡིན། །ཡང་དག་དོན་རྟོགས་ནུས་ཕྱིར་འཁྲུལ་མ་ཡིན། །དོན་ལ་ཕན་འདོགས་ཀུན་རྫོབ་ཅི་ཕྱིར་ཡིན། །གདགས་ཡོད་ཡང་ན་དོན་དམ་ཅི་ཕྱིར་ཡིན། །དོན་དམ་ཉིད་ཀྱིས་ཀུན་རྫོབ་རྟོགས་གྱུར་ན། །རྟོགས་བྱེད་དོན་དམ་མ་ཡིན་རྟོགས་ཡང་ཀུན་རྫོབ་མོད། །གལ་ཏེ་ཀུན་རྫོབ་ཅིག་གིས་རྐྱེན་བྱས་ནས། །དོན་དེ་རྟོགས་ན་དེ་ཡང་གཉེན་པོར་འཇིག །ཁ་ཅིག་རྐྱེན་མེད་པར་ནི་རྟོགས་འགྱུར་ན། །ཐོག་མ་ཉིད་དུ་རྟོགས་ཅི་ཕྱིར་མིན། །རྐྱེན་ལ་རྐྱེན་ཅིག་གམ་ཏེ་ཡོད་མིན་ན། །རྐྱེན་གྱིས་མེད་དུས་སུ་ཞིག་ཅི་ཕྱིར་མིན། །དེ་བས་རྟོག་བྱ་རྟོགས་བྱེད་དག་པ་ལ། །ཡང་དག་དོན་རྟོགས་བདེ་ཆེན་འགྲུབ། །ཅེས་གསུངས། བྱང་སེམས་ཆོས་རྣམས་ཐམས་ཅད་དབྱེར་མེད་ལ། །ལྡོངས་པ་བདག་ཅིག་ཆོས་ཀྱིས་སངས་རྒྱས་འདོད། 
ཁུ་རྐྱེན་རྟེན་འབྲེལ་གཉེན་པོས་ཅི་ཕྱིར་མིན། །བདག་དང་ཆོས་དང་འབྲས་བུར་དབྱེར་མེད་དང་། ཁྲེས་དང་གནས་དང་བརྟན་པ་ཐོབ་པ་ལ། །གཞི་དང་ལམ་དང་འབྲས་བུར་རྒྱལ་བས་བསྔགས། ཁྲེས་བྱ་ཤེས་བྱེད་ངང་གིས་དག་པ་དང་། །གནས་བྱ་གནས་བྱེད་ངང་གིས་དག་པ་དང་། །བདག་གཞན་འདུ་ཤེས་དག་ནས་མི་འབྱུང་ན། །བྱང་ཆུབ་ཐོབ་ཅེས་རྒྱལ་བས་གསུངས་པ་ལ། །སྒྲ་ཕྱིར་འབྲངས་ནས་ཐོབ་དང་རྟོགས་འདོད་པ། །ལྡོངས་པས་དེ་ཡང་འཁོར་བའི་ཆིངས་མས་བཅིངས། །དེ་བས་ཤེས་བྱ་ཤེས་བྱེད་དག་པ་ལ། །ཕ་རོལ་པྱིན་དང་ས་བཅུ་ལམ་ལྔ་རྫོགས། །སྐུ་དང་ཡེ་ཤེས་ཡོན་ཏན་མ་ལུས་རྫོགས། །མ་སྤངས་མཚན་དང་མི་གནས་དཔེ་བྱད་རྫོགས། །དེ་ལས་གཞན་ནི་ཡེ་ཤེས་མ་ཡིན་ཏེ། །གཟུང་འཛིན་སྒྲིབ་པ་ཡེ་ཤེས་ག་ལ་ཡིན། །བྱ་བྱེད་འདུ་བྱས་བྱེད་ཡེ་ཤེས་ག་ལ་ཡིན། །རེ་དོག་དུག་གསུམ་ཡེ་ཤེས་ག་ལ་ཡིན། །སྤྱན་དང་ཡེ་ཤེས་དོན་ནི་མ་སྒྲིབ་པའི། །སྒྲིབ་པའི་དོན་ནི་གཟུང་འཛིན་གཉིས་ལས་མེད། །དོན་ལ་ལྟ་དང་མཐོང་བ་ཡོད་མ་ཡིན། །འཁྲུལ་པའི་བློ་ལ་བལྟ་དང་མཐོང་བ་ཡོད། །བྱ་བྱེད་མེད་པ་ལྟ་སྒོམ་ལ་སོགས་མཆོག །རྟག་པར་འདོད་ན་འཁྲུལ་དེ་རྟོགས་མི་འགྱུར། །རྟག་ཡུལ་མེད་པར་རྟོགས་འགྱུར་ག་ལ་སྲིད། །དགའ་རབ་རྡོ་རྗེ་ཐུགས་ཀྱི་དཀྱིལ་འཁོར་དུ། །རྡོ་རྗེ་སེམས་དཔའི་ཐུགས་ཀྱི་ཐིག་པ་བབས། 
།ཞེས་བརྟེན་འབྲེལ་བཅད་པའི་༄༅། །གསང་ཐིག་སྟེ་བཞི་པའོ། །བཅོམ་ལྡན་འདས་བདེ་ཆེན་ངང་ལ་ཕྱག་འཚལ་ལོ། །ཨེ་མ་འཁྲུལ་པ་ཟད་པའི་མཁས་པ་ངོ་མཚར་ཆེ། །ཡེ་ཤེས་གཉིས་ཏེ་མཚན་ཉིད་རྟགས། །མཚན་ཉིད་ཐོག་མཐའ་སྐྱེ་འཇིག་མེད། །བརྟགས་པས་འཁྲུལ་པ་ཟད་པའོ། །རང་བྱུང་དེ་ཉིད་ཐོག་མེད་དང་། །བློ་བུར་བྱུང་བ་གཉིས་ཡིན་ནོ། །ཐོག་མེད་མི་འགག་བློ་བུར་འགག །རྟོག་པའི་ཡེ་ཤེས་འགག་ཅེ་ན། །རྟོག་པའི་ཡེ་ཤེས་ཞེས་བྱ་བ། །འཁྲུལ་པ་ཟད་པ་རྩ་མ་སྟེ། །གང་ལ་སྐྱེ་དང་འགག་པ་མེད། །ཟད་ཡོད་འཕེལ་བ་ཡོད་ཅེ་ན། །དོན་མཐོང་ཟད་དང་འཕེལ་བ་མེད། །ཇི་སྲིད་ཚིག་ཡོད་འཁྲུལ་པའི་སེམས། །ཉན་བཤད་དགོས་པ་མེད་ཅེ་ན། །བྱང་ཆུབ་སེམས་ལ་ཕན་གནོད་མེད། །འཁྲུལ་སེམས་དགོས་མེད་ཅི་ཡི་ཕྱིར། །འཁྲུལ་པ་ཟད་ཅིང་འཁྲུལ་ལ་ཕན། །ཁ་ཅིག་སྔགས་པ་འདི་སྐད་ཟེར། །ཉོན་མོངས་མི་སྤོངས་འཕགས་པར་འདོད། །སྙིང་རྗེ་ལྡན་ཕྱིར་བྱམས་ཕྱིར་དང་། །སེམས་དགེ་བ་ལ་ཉེས་པ་མེད། །ཆོས་འཕགས་ལ་སོགས་ཅི་ཕྱིར་མིན། །དེ་ནས་ཉོན་མོངས་ལམ་ཞེ་ན། །སྔགས་པ་དམ་ཚིག་བསྲུང་མི་བསྲུང་། །ཉམས་ན་དམྱལ་བར་འགྲོ་མི་འགྲོ། །འགྲོ་ན་ཉོན་མོངས་མེད་༢གྲོའམ། །ཡོད་འགྲོ་ཉོན་མོངས་ཅི་ཕྱིར་ལམ། །དེ་ལ་དེ་ཡང་ཡོད་མ་ཡིན། །དེ་བས་གསང་སྔགས་ཞེས་བྱ་བ། །འཁྲུལ་པ་ཟད་དང་བློ་ཡུལ་མིན། །བྱ་བ་བྲལ་དང་འབྲས་བུའམ 
འབྲས་བུ་ལམ་དུ་འདོད་པ་ཡང་། །འདོད་ན་བློ་ཡུལ་བྱ་བྱེད་ནི། །བརྟགས་པ་ཡིན་ཏེ་ཡང་དག་མེད། །བསམ་མི་ཁྱབ་ལ་འཁྲུལ་པ་བྱུང་། །འཁྲུལ་པ་ཟད་ལ་བསམ་མི་ཁྱབ། །དེ་ལ་འབྲས་བུ་ཞེས་བྱ་སྟེ། །མདོར་ན་བྱ་བྲལ་འབྲས་བུ་སྟེ། །རྣམ་པར་དག་པ་ལམ་ཞེས་ཏེ། །འབྲས་བུ་ལམ་ཞེས་དེ་ལ་བྱ། །བྱ་བྱེད་ཡོད་པ་ག་ལ་ཡིན། །དུམ་བུར་གནས་པ་ལམ་ཞེས་ཏེ། །དཔེར་ན་བྱོལ་སོང་ཁ་ཅིག་གིས། །མ་ཡི་རུམ་ན་གཉིད་ལོག་དང་། །མ་རུམ་ཕྱིར་ཐོན་རེས་འཇོག་དང་། །རྫུས་སྐྱེས་ལྷ་འགའ་གཉིད་མེད་བཞིན། །སྲོད་དང་ཐོ་རངས་ཉིན་པར་བཞིན། །ནམ་མཁའ་དྭངས་ལ་སྤྲིན་འབྱུང་བཞིན། །ནམ་དུ་འབྱུང་འགྱུར་ཞེས་ན་ཡང་། །ཇི་བཞིན་པ་དེ་ཁྱད་པར་ཆེ། །རིག་པ་ཡོད་མེད་དག་མ་དག །འདྲ་སྟེ་མི་འདྲ་བས་ནད་པ། །འཁོར་བ་སངས་རྒྱས་བརྟག་པ་དང་། །ཆོས་ཉིད་མི་སྦྱོར་མི་འབྱེད་དེ། །ཅི་ཕྱིར་དེ་ལ་རང་བཞིན་མེད། །སྦྱོར་དང་འབྱེད་པ་ལྟ་ཅི་སྨོས། །རང་བཞིན་ཤེས་པས་གཉིས་མེད་མཐོང་། །ཆོས་ཉིད་གཉིས་སུ་མེད་པ་ལ། །སངས་རྒྱས་ཞེས་ཀྱང་བསྟོད་མི་བྱ། །སེམས་ཅན་ཞེས་ཀྱང་སྐྱོན་མི་བརྗོད། །དོན་ལ་གཉིས་མེད་རྟགས་ཐ་དད། །དྲངས་པའི་དྲོན་འཁོར་འདས་གཉིས་གསུངས་ཏེ། །ངེས་དོན་ཡེ་ནས་ཐིག་ལེ་དབྱེར་མེད་ལ། །དབྱེར་མེད་རྟོགས་པས་དབྱེ་བའི་བློ་ཟད་དེ། །སངས་རྒྱས་ཞེས་ཏེ་ངེས་པར་གཞན་མེད་དོ། །སངས་རྒྱས་ཡོན་ཏན་དེ་ལ་བརྩིར་མི་རུང་། 
།སེམས་ཅན་༄༅། །སྐྱོན་ཀྱང་དེ་ལ་བརྩི་མི་རུང་། །སངས་རྒྱས་ཡོན་ཏན་སུ་འདོད་པ། །དེ་ལ་ནམ་ཡང་ཡོན་ཏན་མེད། །སེམས་ཅན་སྐྱོན་རྣམས་སུ་སྤོངས་བ། །དེ་ནི་སྐྱོན་ལས་གྲོལ་མི་སྲིད། །གཉིས་སུ་མེད་པས་སྐྱོན་ཡོན་བརྟག །དེ་ལ་ཡོན་ཏན་ཞེས་བྱའོ། །རྨོངས་པ་ཁ་ཅིག་ཡོན་ཏན་དུ། །ཁས་ལེན་པ་དེ་རྨོངས་པ་ཡིན། །ཆོས་ཉིད་གཉིས་མེད་སྤྲོས་བྲལ་ལ། །སྐྱོན་ཡོན་སུས་བརྗོད་རྨོངས་པ་ཡིན། །སྐྱོན་ཡིན་དག་ན་ཡོན་ཏན་ཏེ། །སྤྲོས་བྲལ་ལྷུན་གྲུབ་ཆོས་ཀྱི་སྐུ། །དེ་རྟོགས་ལོངས་སྤྱོད་རྫོགས་སྐུ་ཡིན། །མ་སྤངས་མི་གནས་སྤྲུལ་སྐུའོ། །གཟུང་འཛིན་དག་པ་སངས་པ་སྟེ། །གཉིས་མེད་དོན་རྒྱས་རྒྱས་པའོ། །བྱེད་པ་མེད་པའི་ཆོས་ཡིན་ཏེ། །བྱ་བ་མེད་པ་ཉིད་ཡིན་ནོ། །ཡེ་ནས་དག་པ་ཞི་མ་མྱ་ངན་འདས། །དེ་རྟོགས་སྒྲུབ་པ་ལམ་གྱི་ཆོས། །དབྱེ་བ་མེད་པ་འདུན་པ་སྟེ། །མ་གོས་པ་ནི་དགེ་བ་ཡིན། །གཟུང་འཛིན་རང་དག་གཉིས་མེད་ཆུབ། །ཡེ་དོན་རྟོགས་པས་ཉོན་མོངས་བཅོམ། །རང་གིས་རང་རིག་རང་སངས་རྒྱས། །ཉན་བྱེད་མེད་པས་ཡང་དག་ཉན། །ཐོས་པ་མེད་པས་ཆོས་ཉིད་ཐོས། །སྐྱོན་ཡོན་དག་པས་ཐམས་ཅད་རྫོགས། །ཞེས་ཡོན་ཏན་བསམ་གྱིས་མི་ཁྱབ་པའི་གསང་ཐིག་སྟེ་ལྔ་པའོ།། །།བཅོམ་ལྡན་འདས་བདེ་བའི་འབྱུང་གནས་དེ་ལ་ཕྱག་འཚལ་ལོ། །ཐེག་འཕྲན་མ་ལུས་ཐམས་ཅད་ཀུན་ཀྱིས་ཀྱང་། །བདེ་ལེགས་ཇི་སྙེད་མ་ལུས་ཀུན་གྱིས་བསྔོས། 
།བདེ་གཤེགས་བྱང་ཆུབ་རྟོག་པ་ཉིད་ལ་འདུས། །རྟོགས་པ་སུ་འདོད་དེ་ལ་བྱང་ཆུབ་མེད། །རྒྱུ་རྐྱེན་འདོད་པས་ཉེ་བའི་སངས་རྒྱས་བསྲིངས། །ཀུན་ཀྱང་རྟོགས་པར་འདོད་པ་ཁྱད་པར་མེད། །ཐབས་སྒོ་དུ་མས་རྟོགས་འདོད་འདོད་པས་ཉམས། །རྒྱུ་ཡི་ཐེག་པ་ཞེས་ཀྱང་དེ་ལ་བྱ། །ཐེག་ཆེན་འདི་ནི་རྟོགས་བྱ་རྟོགས་བྱེད་དང་། །ཐོབ་བྱ་ཐོབ་བྱེད་ལ་སོགས་དབྱེར་མེད་པས། །བྱ་བྲལ་ལྷུན་རྫོགས་བདེ་བ་ཆེན་པོའི་ངང་། །གནས་དང་དུས་ནི་གང་དང་གང་དུ་ཡང་། །རྒྱུ་དང་རྐྱེན་ནི་ཅི་དང་ཅི་བྱུང་བ། །དེ་ནི་རྒྱུ་ཡི་ཐེག་པར་ཤེས་པར་གྱིས། །རང་བྱུང་ཡེ་ཤེས་གཉིས་མེད་ལྷན་ཅིག་སྐྱེས། །གང་ལ་གང་གིས་རག་ན་ཇི་ལྟར་ལས། །གང་དང་གང་བྱུང་དེ་དེ་ཉིད། །ཐམས་ཅད་མ་ཕྱེད་ཡུལ་དང་བྲལ། །ཡུལ་ཉིད་ཡུལ་བྲལ་རང་གིས་ངང་། །དེ་ནི་འབྲས་བུའི་ཐེག་པའོ། །ཆེ་ལྔ་ལྡན་པར་འབྲས་བུར་བརྟགས། །འཁྲུལ་པ་གཉེན་པོས་ཞིག་པ་ལ། །རྟོགས་པ་རྐྱེན་གྱིས་སྐྱེས་པར་མཐོང་། །མ་སྐྱེས་མི་འགག་དོན་ལ་གོལ། །རྐྱེན་གྱིས་སྐྱེས་པ་ཐམས་ཅད་འཇིག་རྟོགས་ལས་སངས་རྒྱས་གཞན་མེད་པས། །སངས་རྒྱས་སྐྱེ་འཇིག་ཅན་འདོད་པ། །དེ་ཡང་རྒྱུ་སྟེ་བྱང་ཆུབ་མེད། །འཁྲུལ་བློ་གཉིས་སུ་མེད་ཅེས་བྱ་བ་ལས། །དོན་ལ་སྐྱེ་འཇིག་ག་ལ་ཡོད། །གཟུང་འཛིན་གཉིས་སུ་མི་བྱེད་པས། །ཆད་པ་མ་ཡིན་རྟག་པ་ཡང་། །གཉིས་སུ་གནས་པ་མ་ཡིན་ཏེ། །གཟུང་འཛིན་གཉིས་ཀྱིས་བློ་གྲོལ་བས། 
།ཆོས་༄༅། །ཉིད་དོན་རྟོགས་བེམ་པོ་མིན། །རིག་བྱ་རིག་བྱེད་གཉིས་མེད་པས། །རིག་པར་མི་འགྱུར་སྐྱོན་མ་གོས། །གཟུང་འཛིན་དག་པ་རང་ཉིད་ལ། །སངས་རྒྱས་ཞེས་སུ་བཏགས་པ་ཡིན། །འཁོར་འདས་གཉིས་སུ་མེད་ཅེས་བྱ། །སངས་རྒྱས་གང་ལས་ཇི་ལྟར་སྐྱེ། །རྟོག་པ་སྐྱེ་བར་རྨོངས་པར་འདོད། །དེ་ནི་འབྲས་བུའི་ཐེག་པ་མིན། །རང་གི་གཉེན་པོར་རང་ཤར་ནས། །གཟུང་འཛིན་རང་དག་ལྷུན་རྫོགས་ཆེ། །དེ་ནི་འབྲས་བུའི་ཐེག་པའོ། །འཁྲུལ་པ་རང་དུ་རང་ཟད་དང་། །རྟོག་པ་འཁྲུལ་ལས་སྐྱེས་པ་གཉིས། །ངོ་བོ་གཅིག་སྟེ་ཁྱད་པར་ཆེ། །གཅིག་ནི་འཁོར་བ་རང་དག་ཡིན། །གཅིག་ནི་སངས་རྒྱས་རྒྱུས་བསྐྱེད་ཡིན། །གཅིག་ནི་ཁྱད་པར་ཤིན་ཏུ་ཆེ། །འཁོར་བ་རང་ཉིད་དག་པ་ལས། །སངས་རྒྱས་འདོད་པས་བློ་ཆུང་བཅིངས། །དགེ་བ་དཔག་མེད་བྱེད་པ་དང་། །མཚམས་མེད་ལྔ་པོ་བྱེད་པ་ཡང་། །འཁྲུལ་པ་གང་དག་ངེས་མེད་དེ། །མ་དག་པར་དུ་ཁྱད་པར་ཆེ། །རྒྱུ་དང་འབྲས་བུའི་ཐེག་པ་དང་། །རང་ཉིད་ཤར་དེ་བྱེད་པ་མེད། །ཐམས་ཅད་དུ་ཡང་ངང་གིས་བྱུང་། །ཐམས་ཅད་རང་བཞིན་ཉིད་ཀྱིས་དག །བདག་ཉིད་ཆེན་པོར་ལྷུན་གྱིས་གྲུབ། །དེ་ནི་གསང་སྔགས་ཞེས་བྱའོ། །ཇི་སྲིད་བློ་མ་ཟད་པར་དུ། །འཁོར་བ་ཟད་པར་སུ་འདོད་པ། །དེ་ནི་རྒྱུ་ཡི་ཐེག་པ་ཡིན། །རྒྱུ་ཡི་ཐེག་པ་གང་ཡིན་པ། །དེ་ནི་རྐྱེན་གྱི་ཐེག་པ་ཡིན། །རྒྱུ་རྐྱེན་གང་དང་གང་ཡིན་པ། 
།དེ་ལ་འདུ་བྱས་ཞེས་བརྗོད་དོ། །དེ་ལས་གཞན་པའི་འདུས་བྱས་ནི། །མཁས་པས་ནམ་ཡང་རྙེད་པ་མེད། །ཇི་སྲིད་བྱ་བ་ཡོད་པར་དུ། །དེ་ནི་འབྲས་བུའི་ཐེག་པ་མིན། །དེ་བས་བྱ་བྲལ་རྫོགས་པ་ཆེ། །དེ་བས་སྤྲོས་བྲལ་ལྟ་བ་ཆེ། །དེ་བས་འཛིན་བྲལ་བསྒོམ་པ་ཆེ། །དེ་བས་བྱ་བྲལ་སྤྱོད་པ་ཆེ། །དེ་བས་ཐོབ་བྲལ་འབྲས་བུ་ཆེ། །ཞེས་རྒྱུ་འབྲས་ཁྱད་པར་གྱི་གསང་ཐིག་སྟེ་དྲུག་པའོ།། །།ལེགས་པའི་འབྱུང་གནས་ཤེས་རབ་ཕ་རོལ་ཕྱིན་མཆོག་ངང་ལ་ཕྱག་འཚལ་ལོ། །ལེགས་པའི་འབྱུང་གནས་ཤེས་རབ་ཕ་རོལ་ཕྱིན་འདི་ལ། །ཁྱེད་བྲལ་ཤེས་རབ་ཕ་རོལ་ཕྱིན་མཆོག་མེད་འགྱུར་ན། །ཕ་རོལ་ཕྱིན་རྒྱུ་མེད་ཅིང་ལམ་མེད་ཐེག་པའང་མེད། །ཕྱག་རྒྱ་སྔགས་དང་དཀའ་ཐུབ་སྤྱིན་སྲེག་མེད། །ལྷ་དང་དཀྱིལ་འཁོར་མེད་ཅིང་དུས་གསུམ་བདེ་བདེ་གཤེགས་མེད། །མཆོད་བཤགས་བསྟོད་པ་མེད་ཅིང་ཕྱག་དང་བསྐོར་བ་མེད། །གཞི་ལམ་འབྲས་བུ་མེད་ཅིང་ལྟ་སྒོམ་སྤྱོད་པ་མེད། །ཐམས་ཅད་ཡོད་པ་མ་ཡིན་འཁོར་བའི་འཆིང་མ་ཡིན། །ཐམས་ཅད་དྲང་བའི་དོན་ཏེ་ཤེས་རབ་མཆོག་ལ་འདྲེན། ཁྲེས་རབ་ཕ་རོལ་ཕྱིན་མཆོག་ངོ་བོ་ལ། །ཐམས་ཅད་དུས་གཅིག་རྫོགས་ཏེ་ལྷུན་གྱིས་གྲུབ། །དེ་ཡོད་ཀུན་ཡོད་དེ་མེད་ཀུན་མེད་པས། །ཕ་རོལ་ཕྱིན་མཆོག་རྫོགས་ཆེན་སྤགས་ཏེ་ཆེ། །མི་འབྱེད་མི་གཡོ་མི་འཛིན་མ་གོས་དང་། །སྐྱོན་ཡོན་དག་སྟེ་དུས་ཉིད་ཐམས་ཅད་པའོ། 
།བྱ་བྲལ་ཀུན་འདུས་མི་༄༅། །གཡོ་འདོད་པ་ཟད། །དེ་མེད་བཟློག་པའི་སྒོ་ནས་ཐམས་ཅད་བྲལ། ཁྲེས་རབ་ཕ་རོལ་ཕྱིན་མཆོག་ང་ཉིད་ལ། །ས་ལམ་ཐམས་ཅད་ལྷུན་གྲུབ་ང་ཉིད་ཡིན། །མི་འགྱུར་ཀུན་གཞིའི་སེམས་ཀྱི་ས་གཞི་ལ། །དེ་ཉིད་ཡང་དག་མཐོང་བ་རབ་ཏུ་དགའ། །དེ་ལ་གཟུང་འཛིན་དག་པ་དྲི་མ་མེད། །དེ་ཉིད་རྒྱ་མ་ཆད་པ་འོད་བྱེད་པའོ། །རྟོགས་པའི་ཡེ་ཤེས་འབྱུང་བ་འོད་འཕྲོ་བ། །བློ་ཡི་སྤྱོད་ཡུལ་མ་གྱུར་སྦྱངས་དཀའ་བ། །རང་གིས་ངོ་བོར་གྱུར་པ་མངོན་གྱུར་བ། །འདོད་པའི་བློ་མ་སྐྱེས་པས་རིང་དུ་སོང་། །མི་སྐྱེ་མི་འགག་གཡོ་བ་མེད་པའི་ས། །སྐྱོན་རྣམས་ཀུན་གྱིས་མ་གོས་ལེགས་པའི་བློ་གྲོས། །ཐམས་ཅད་ཆོས་ཀྱི་དབྱིངས་ལས་མི་ཕྱེད་སྤྲིན། །ཐོག་མ་ཐ་མ་མེད་པ་ཀུན་ཏུ་འོད། །གངཡང་མ་སྤངས་པདྨ་ཅན། །རྣམ་རྟོག་མཚན་མ་སྤྱོད་ཅིང་ཐོག་མེད་འཁོར། །ཐམས་ཅད་ཐིག་ལེར་འབྱེད་མེད་དབྱེ་བ་མེད། །སེམས་དང་ཆོས་སུ་འདྲེས་པས་ལྷུན་གྱིས་གྲུབ། །ཡེ་ནས་ཐིག་ལེར་དབྱེར་མེད་ཚོགས་ཀྱི་ལམ། །རྟོགས་པའི་ཡེ་ཤེས་དབྱེར་མེད་སྦྱོར་བའི་ལམ། །ཆོས་ཉིད་དོན་རྟོགས་བདེ་ཆེན་མཐོང་བའི་ལམ། །ཡིད་ཀྱི་གཡོ་བ་ཟད་པ་སྒོམ་པའི་ལམ། །བྱ་བྱེད་མེད་པ་མཐར་ཕྱིན་པ་ཡི་ལམ། །རྣམ་དག་ལམ་ཆེན་ཤེས་རབ་མཆོག་མེད་པ། །བགྲོད་པས་འཁོར་བའི་ལམ་སྟེ་གྲོལ་མི་སྲིད། །བཟློག་པའི་སྒོ་ནས་དེ་མེད་ཐམས་ཅད་མེད། 
།ཅེས་ཤེས་རབ་ཕ་རོལ་ཕྱིན་པའི་གསང་ཐིག་སྟེ་བདུན་པའོ།། །།རང་རིག་ལྟ་བའི་ངང་ལ་ཕྱག་འཚལ་ལོ། །ལྟ་སྒོམ་སྤྱོད་འབྲས་ལ་སོགས་པའི། །བྱས་པའི་ཆོས་རྣམས་ཐམས་ཅད་འཇིག ཁྲེས་རབ་མཆོག་གི་ཆོས་རྣམས་ཡིན། །དེ་ཡོད་ན་ནི་ཆོས་རྣམས་མེད། །དེ་མེད་ན་ནི་ཆོས་རྣམས་ཡོད། །བདག་དང་ཆོས་རྣམས་ནམ་མཁའི་ངོ་བོ་ཤེས། ཁྲེས་ནས་ཤེས་བྱེད་རྣམ་དག་ན། །ཤེས་རབ་ཕ་རོལ་ཕྱིན་མཆོག་ལྡན་པ་ཡིན། །ཆོས་ནི་བྱེད་པ་བྲལ་བ་ཡིན། །ཉིད་ནི་བྱ་བ་བྲལ་བ་ཡིན། །བྱ་བྱེད་གཉིས་མེད་ཆོས་ཀྱི་སྐུ། །བྱ་བྲལ་དུས་སུ་སྐུ་གསུམ་རྫོགས། །དེ་ལ་མྱ་ངན་འདས་ཞེས་ཏེ། །གཞན་དུ་ཐེག་སྨད་བསམ་ཡས་པས རང་རང་འབྲས་བུ་སངས་རྒྱས་འདོད། །འདོད་པས་འཁོར་བ་མ་རྟོགས་ཏེ། །འཁོར་བའི་མཐའ་ལས་དེ་ནི་མཐའ། །ངེས་པའི་ཤེས་པ་མ་སྐྱེས་ཤིང་། །རང་ཚིག་ཚད་དང་མ་ལྡན་ཏེ། །གཟུང་འཛིན་མཚན་མ་མ་གྲོལ་བས། །གང་གི་གར་སྐྱེ་མི་ཤེས་པ། །འོལ་ཕྱིར་ཕྱོགས་སུ་གར་བསྒོམས་ཀྱང་། །ལོང་བའི་གོམ་པ་བཞིན་ཏེ་ཕྱལ་བར་གོལ། །ཆོས་དང་སེམས་གཉིས་སོ་སོར་མི་འགྱུར་བ། །དེ་ནི་རྟག་པའི་མཐའ་སྟེ་གྲོལ་བ་མེད། །ཐམས་ཅད་གདོད་ནས་མེད་པས་བློ་ཡུལ་མེད། །དེ་ནི་ཆད་པའི་མཐའ་སྟེ་གྲོལ་བ་མེད། །སྣང་ལ་རང་བཞིན་མེད་ཅེས་ཡུལ་ཅན་ངེས་མེད་འཆིངས། །ནམ་མཁའ་ལྟ་བུར་ཆོས་རྣམས་མཐའ་བྲལ་བསྒོམ། 
།མཐའ་བྲལ་འདོད་པ་མཐའ་སྟེ་ནམ་མཁའ་༄༅ མཐའ་ཡས་སྐྱེ། །གཉིས་མེད་མ་རྟོགས་དྲན་རྟོག་མེད་པ་བསྒོམ། །འདུ་ཤེས་མེད་པའི་ཁྲོད་དུ་དེ་ཉིད་སྐྱེ། །འདི་བསྒོམས་ངེས་མེད་གཅིག་དང་དུ་མ་བྲལ། །བསྒོམ་མེད་བློ་ཡུལ་ཅི་ཡང་མེད་པར་སྐྱེ། །ཐམས་ཅད་སེམས་ཡིན་ཅིང་སྣང་ཅིར་མེད་ན། །རྣམ་ཤེས་མཐའ་ཡས་གནས་སུ་དེ་སྐྱེ་ངེས། །བྱང་ཆུབ་དོན་གཉེར་ལྷ་ཡི་དཀྱིལ་འཁོར་བསྒོམ། །གཟུགས་ཁམས་ལྷ་ཡི་གནས་སུ་དེ་སྐྱེ་ངེས། །འདོད་པའི་མངོན་སོང་ཟབ་མོའི་བསྐྱེད་རིམ་གྱིས། །སྣ་ཚོགས་ཅི་སྒོམ་འདོད་ཁམས་གནས་སུ་སྐྱེ། །འདོད་པ་མ་ཟད་བར་དུ་ཁམས་གསུམ་སྟེ། །དྲང་བའི་དོན་དུ་རང་རང་གྲོལ་བར་གསུངས། །རེ་རེས་འབྲས་བུའི་མིང་རེ་བཏགས་ནས་སུ། །ཐམས་ཅད་གྲོལ་བར་ཐེག་པ་ཀུན་སྨྲ་ཡང་། །བྱ་བྱེད་མ་བྲལ་འཁོར་བ་ལས་མི་འདའ། །འཁོར་འདས་གཉིས་ལས་མེད་པར་ཐམས་ཅད་དགོངས་པ་མཐུན། །བྱ་བ་བྲལ་བས་ལྷུན་གྲུབ་སངས་རྒྱས་ལ། །ཉེ་རིང་ཡོད་ཅེས་བློ་དམན་ཁ་ཅིག་སྨྲ། །ཕ་རབ་རྡུལ་གྱིས་གཟུགས་འཛིན་ཟུག་རྔུས་ཀྱང་། །འཁོར་བ་འབའ་ཞིག་མྱ་ངན་དེ་མི་འདའ། ཁྲེས་རབ་བྲལ་ཏེ་མྱ་ངན་འདས་པ་མེད། །མྱ་ངན་འདས་ན་ཤེས་རབ་སྤྱི་ཕྱིར་བྲལ། །ཐེག་པ་ཆེ་ཆུང་བསྟན་པ་ཡང་། །ཐེག་པའི་ངོ་བོ་འཛིན་མེད་པས། །འཛིན་པ་ཆུང་ན་ཐེག་པ་ཆེ། །འཛིན་པ་ཆེ་ན་ཐེག་པ་ཆུང་། །ཆེ་གྲོལ་ཆུང་གྲོལ་ངེས་མེད་དེ། །དཔེར་ན་མར་མེ་འབར་བ་ཡིས། 
།མུན་པ་ཆེ་ཆུང་འཇོམས་པར་འདྲ། །དཔེར་ན་འདོད་པའི་གནས་སུ་ཡང་། །ཉེ་འགྲོ་རིང་འགྲོ་ངེས་མེད་བཞིན། །ཐེག་སྒོ་གང་དུ་ཞུགས་གྱུར་ཀྱང་། །བྱ་བ་མ་བྲལ་ཐེག་པ་དེ། །ཁམས་གསུམ་གར་སྐྱེ་ངེས་མེད་དེ། །ཁམས་གསུམ་རང་རང་ཁྱད་པར་ཆེ། །གཟུགས་འདོད་གཟུགས་མེད་ཇི་བཞིན་དུ། །ཐེག་པ་ཆེ་ཆུང་རེ་ཞིག་འདོད། །སྡེ་མཚན་གསུམ་གསུམ་བསྟན་པ་ཡང་། །དུག་གསུམ་ལུས་ངག་ཡིད་གསུམ་དང་། །ཁམས་གསུམ་སྐུ་གསུམ་སྐུ་གསུང་ཐུགས། །དེ་ཡི་ཤེས་རབ་ཆེ་ཆུང་སྟེ། །མདོར་ན་ཤེས་རབ་ཡོད་མེད་གཉིས། །ཡོད་པ་བྱ་བ་བྱེད་པ་བྲལ། །མེད་པ་གཟུང་འཛིན་བློ་ཡུལ་ཏེ། །གཟུང་འཛིན་ཕྲ་རགས་དབྱེ་ན་འདིའོ། །འཛིན་པ་བྲལ་བ་ཤེས་རབ་སྟེ། །གཟུང་བ་ལྷོད་འཕྲ་སྙིང་རྗེ་ཡིན། །གཟུང་འཛིན་གཉིས་མེད་མཚན་ཉིད་ལ། །འཕྲ་བ་ཙམ་ནི་བཏགས་པ་སྟེ། །བཏགས་པའི་གྲུབ་མཐའ་ཐམས་ཅད་ཀྱིས། །ཡང་དག་རྟོགས་ལ་ཕན་མི་འགྱུར། །རང་གི་བདེ་བ་གནས་སྐབས་འབྱིན། །ཀུན་རྫོབ་ཤེས་པ་ཤེས་པ་སྟེ། །དོན་དམ་ཤེས་པ་ཤེས་རབ་ཡིན། །དེས་ཟིན་མི་རྟོག་ཁྱབ་པ་རྗེ། །དབང་པོ་དམན་པའི་ཉན་ཐོས་ཀྱིས། །ཡུལ་ནི་ཕྲ་རགས་ཤེས་པ་སྐད་ཅིག་རྟོགས། །གང་ཟག་བདག་མེད་དེ་ཡང་རབ་འབྲིང་གསུམ། །ཁམས་གསུམ་འཁོར་བ་འདོད་ཆགས་གཟིར། །སྙིང་རྗེ་དེ་ཡི་གཉེན་པོར་མི་སྡུག་སྒོམ། 
།འབྲིང་གིས་རྣམ་རྟོག་གཉེན་པོར་རླུ་་འགོག་༄༅། །པའོ། །རབ་ནི་བདག་ཚོལ་བདག་མེད་སྟོང་པ་སྒོམ། །མདོ་སྡེ་ཡུལ་གྱི་གཟུགས་བརྙན་དངོས་སུ་མིན། །བདག་འཚོལ་བ་ལས་ཁྱད་པར་སེམས་འཚོལ་ཏེ། །ཁྱིམ་པར་གྱུར་ཀྱང་སྐྱོན་མེད་རྩེ་གསུམ་སྒོམ། །ཀུན་རྫོབ་ཡུལ་སེམས་སོ་སོར་འགྲོ་དོན་རབ་བརྩོན་པས། །དེ་དང་ཚུལ་མཐུན་པས་ན་མདོ་སྡེའོ། །རྣལ་འབྱོར་སྤྱོད་པ་ཀུན་རྫོབ་སེམས་སུ་ལྟ། །རང་རྒྱལ་གང་ཟག་བདག་མེད་ཁྱད་པར་དུ། །ཆོས་ཀྱི་བདག་ནི་ཡོད་མེད་བསམ་མི་ཁྱབ། །རང་གི་རིག་པ་གསལ་ལ་མ་ཞེན་བསྒོམ། སེམས་ཙམ་སེམས་ལས་ཡུལ་ཡོད་མ་ཡིན་ཏེ། །སེམས་གཞན་མ་ལྷོས་སྣ་ཚོགས་རང་ཉིད་གསལ། །དེ་ནི་རྣམ་བཅས་རྣམ་མེད་སྣ་ཚོགས་ཞབྲུལ། །རང་རིག་མཐའ་བྲལ་ནམ་མཁའ་ལྟ་བུར་ལྟ། །གསལ་ལ་མི་རྟོག་སྐྱེས་ལ་མ་འགགས་སྒོམ། །དབུ་མ་ཡུལ་སེམས་སོ་སོར་ལྟ་མི་ལྟ། །མདོ་སྡེ་སྤྱོད་དང་རྣལ་འབྱོར་བའི། །རྣལ་འབྱོར་སྒྱུ་མ་རབ་ཏུ་མི་གནས་པའོ། །ཀུན་རྫོབ་སེམས་དེ་དོན་ནམ་ཅིར་མ་གྲུབ། །གང་དུ་མ་ཞེན་མི་འཛིན་བསམ་གཏན་ནོ། །ཀྲི་ཡས་རང་བཞིན་མེད་པར་འདྲ་བ་ལས། །ཀུན་རྫོབ་ལྷ་དང་ལྷ་མོར་འདོད་པ་དང་། །དེ་ལྟ་ཉིད་དུ་རྟོགས་པས་འབྲས་བུ་ལམ། །དེ་ཡང་སྤྱོད་པའི་སྒོ་ནས་མངོན་སངས་རྒྱས། །གཉིས་ཀྱི་རྒྱུད་ནི་ལྟ་སྤྱོད་འཛོམ་ཐོབ་འདོད། །རྣལ་འབྱོར་རྟོགས་གཙོ་སྤྱོད་པ་ཕན་གནོད་མེད། 
།མ་ཧྭ་ཐབས་དང་སྤྱོད་པས་རྟོགས་པ་བཙན་བཅོམ་སྤགས། །ཨ་ནུ་ཆོས་སྐུ་ཡེ་ནས་གཅིག་པ་ལ། །གཉིས་སུ་རང་ཤར་གཉིས་མེད་རང་མཆོད་དོ། །ཨ་ཏི་སྤངས་པ་དེ་ཡི་བསོགས་དང་བྲལ། །སོང་གྱུར་རྒྱས་གྲུབ་ཐོབ་བྱང་དབྱེ་བ་མེད། །ཉན་ཐོས་རང་རྒྱལ་དོན་དམ་སེམས་ཅན་དམིགས། །མདོ་སྡེ་སེམས་ཙམ་གཞན་དོན་ཆོས་ལ་དམིགས། །དབུ་མ་ཡན་ཆོད་དོན་ལ་བདག་གཞན་མེད། །དམིགས་པ་མེད་དེ་གཉིས་སུ་ཤེས་པར་བྱ། །ཞེས་ལྟ་བའི་ཁྱད་ཀྱི་གསང་ཐིག་སྟེ་བརྒྱད་པའོ།། །།བཅོམ་ལྡན་འདས་བྱ་བྲལ་ངང་ལ་ཕྱག་འཚལ་ལོ། །ཨེ་མ་བདག་འཛིན་མ་བྲལ་བར་དུ་བུ་ན། །རྟོགས་ཀྱང་འཆིང་ལ་མ་རྟོགས་འཆིང་། །སྒོམས་ཀྱང་འཆིང་ལ་མ་སྒོམས་འཆིང་། །བདག་འཛིན་མ་བྲལ་བར་དུ་ནི། །བསྐལ་པའི་བར་དུ་དཀའ་སྤྱད་ཀྱང་། །གྲོལ་བར་མི་འགྱུར་རྩོལ་བས་རླགས། །གཟུང་འཛིན་གཉིས་སུ་མེད་པ་ན། །སེམས་ཆོས་འདྲེས་ཏེ་ལྷུན་གྱིས་གྲུབ། །བདག་འཛིན་གྲོལ་བ་རང་ཉིད་ལ། །རྟོགས་དང་ལྟ་སྒོམ་ལ་སོགས་རྫོགས། །གཞན་ནི་ཅི་ཡང་ཡོད་མ་ཡིན། །གལ་ཏེ་ཡོད་ན་འཆིང་བའི་དངོས། །བདག་མེད་རྟོགས་ལྟ་སུ་ཡི་སྒོམ། །བདག་ཡོད་འཆིང་བའི་དངོས་པོ་མེད། །རང་བྱུང་ངོ་བོ་བཞིན་གནས་ཏེ། །དང་པོ་ངང་གིས་གནས་པའི་གནས་ལུགས་ཀྱང་། །གནས་པར་བྱ་དང་བྱེད་མེད་གནས་རྒྱུ་མེད། །གཉིས་པ་་བྲུལ་ཏེ་འཁོརབསྣཚོགསཀྱང། །ཞབྲུལ་བ་བྱ་དང་བྱེད་མེད་ཞབྲུལ་རྒྱུ་མེད། 
།གསུམ་པ་༄༅། །རང་བཞིན་འཁྲུལ་ཏེ་རང་བྱུང་རྟོགས་པ་ཡང་། །རྟོགས་པར་བྱ་དང་བྱེད་མེད་རྟོག་རྒྱུ་མེད། །བཞི་པ་བདག་ཉིད་ཆེན་པོའི་འབྲས་བུ་ཡང་། །ཐོབ་བརྟན་བྱ་བྱེད་མེད་དེ་བརྟན་རྒྱུ་མེད། །དེ་ལྟར་བཞི་པོ་གང་དུ་ཡང་། །བྱ་བ་ཡོད་ན་རྐྱེན་ཅིག་ཡོད། །བྱེད་པ་ཡོད་ན་ཐབས་ཅིག་ཡོད། །དེ་ལྟར་ཡོད་ན་དེ་ཡོད་པས། །དེ་ཡོད་འདུས་བྱས་གཉེན་པོས་འཇིག །གཞི་ལ་བྱ་བ་མེད་པ་བཞིན་དུ། །ལམ་ལ་བྱ་བ་ཡོད་པ་ཡིས། །དེ་བཞིན་ཉིད་ཀྱི་དོན་ལས་གོལ། །གཞི་ལ་བྱེད་པ་མེད་བཞིན་དུ། །ལམ་ལ་བྱེད་པ་འདོད་པ་ཡིས། །དེ་བཞིན་ཉིད་ཀྱི་དོན་ལས་གོལ། །གཞི་ལ་བྱ་རྒྱུ་མེད་པ་ལ། །ལམ་ལ་བྱ་རྒྱུད་འདོད་པ་ཡིས། །དེ་བཞིན་ཉིད་ཀྱི་དོན་ལས་གོལ། །གཞི་ལ་མེད་པ་ཅི་བྱུང་ཡང་། །དེ་བཞིན་ཉིད་ཀྱི་དོན་ལས་གོལ། །དེ་བས་བྱ་བྲལ་རྫོགས་ཆེན་སྤགས། །དེ་བས་བྱེད་བྲལ་ལྷུན་གྲུབ་སྤགས། །དེ་བས་རྒྱུ་མེད་རྐྱེན་བྲལ་ཆེ། །བྱ་མེད་རྐྱེན་དེ་གང་གི་རྐྱེན། །བྱེད་མེད་ཐབས་དེ་གང་གི་ཐབས། །དེ་ཡོད་བྱ་བྲལ་ཅི་ཕྱིར་ཡིན། །དེ་མིན་སངས་རྒྱས་ག་ལ་ཡིན། །གཞི་ལ་རྟོགས་མེད་རྟོགས་དོན་གོ་ལ། །ཞེན་ན་རྟོགས་ཞེས་བྱ་ཡང་། །འཁྲུལ་པ་ཟད་པ་ཙམ་ལ་སྟེ། །གང་གིས་ཅི་རྟོགས་རྟོགས་དོན་ཅི། །གལ་ཏེ་ཡོད་ན་གོལ་བ་མོད། །དེ་བས་རང་བྱུང་འདི་ལྟ་སྟེ། །འཁྲུལ་པ་པོ་ང་འཁྲུལ་བྱ་ང་། །རྟོགས་པ་པོ་ང་རྟོགས་བྱ་ང་། །བཤད་པ་པོ་ང་བཤད་པ་ང་། 
།རང་ཉིད་རང་ཤར་རང་ཉིད་དག །བྱ་བྱེད་ཡོད་པ་ག་ལ་ཡིན། །གལ་ཏེ་ཡོད་དོ་ཞེ་ན་ཡང་། །བྱས་པ་ཐམས་ཅད་མི་རྟག་པས། །སངས་རྒྱས་དོན་མེད་ལྷུན་གྲུབ་ཅིང་། །གཞི་ལ་མེད་པ་བྱུང་བ་ན། །རང་བྱུང་ཡིན་ཡང་མི་རྟག་སྟེ། །འཁྲུལ་པས་བྱ་བྱེད་རྒྱུ་རྐྱེན་མཐོང་། །གཞི་ཉིད་བསམ་གྱིས་མི་ཁྱབ་པ། །བྱུང་ན་ཅི་བྱུང་མི་རྟག་པའོ། ཁུད་ནི་གཞི་ཡན་འབྲེལ་བར་སྟོན། །ལུང་ནི་ལམ་ཡིན་ཐོག་ཏུ་ཕེབས། །མན་ངག་འབྲས་བུ་ལ་ཟློས་པའོ། །གཟུང་དང་འཛིན་པའི་རྣམ་པ་དག །མཚན་མ་མེད་ཅིང་རྡུལ་དང་བྲལ། །དེ་ནི་རྡོ་རྗེ་སེམས་དཔའ་ཡིན། །འཁོར་འདས་ཀུན་གྱི་རང་བཞིན་ཡང་། །ཡེ་ནས་མཉམ་ཉིད་བྱ་བྲལ་ཏེ། །ཞབྲུལ་ནས་དངོས་པོར་སྣང་བ་ཡིན། །སོང་གྱུར་རེད་པ་ཅི་ཡང་མེད། །དངོས་པོའི་གནས་ལུགས་འགྱུར་མེད་ཡིན། །ཞེས་དེ་བཞིན་ཉིད་ལས་གོལ་ཚུལ་གྱི་གསང་ཐིག་སྟེ་དགུ་པའོ། །བཅོམ་ལྡན་འདས་ཐམས་ཅད་མཁྱེན་པའི་ངང་ལ་ཕྱག་འཚལ་ལོ། །ཁམས་གཏན་གོལ་སྒྲིབ་བསལ་བ་ནི། །རྟག་ཆད་བེམ་རིག་བཞི་ཡིན་ཏེ། །ཡུལ་སེམས་གཉིས་ཀ་ཡོད་པ་རྟག །ཡུལ་མེད་སེམས་ཡོད་རིག་པ་ཡིན། །གཉིས་ཀ་མ་གྲུབ་ཆད་པ་ཡིན། །སེམས་མེད་ཡུལ་ཡོད་བེམས་པོ་ཡིན། །བདག་ཡོད་ཤེས་པ་མི་འཕྲོ་ན། །འདུ་ཤེས་མེད་དེ་བེམ་པོ་ཡིན། ཁོས་པ་སྣ་ཚོགས་དྲན་པ་ཡང་། །སྐྱེ་མེད་སྐྱེ་བ་མ་འགགས་པ། །རིག་པ་ཡིན་ཏེ་དེ་ཡང་རྟག །མུ་རྟུག་མུ་སྟེགས་རྒྱང་འཕན་ཕྱལ། 
།སྐྱེ་མཆེད་༄༅། །མུ་བཞིའི་གནས་སུ་སྐྱེ། །ཕྱིའི་བསྐྱེད་རིམ་གཟུགས་ཁམས་སྐྱེ། །ནང་ཟབ་བསྐྱེད་རིམ་འདོད་ཁམས་སྐྱེ། །དེ་ཡང་རིམ་པས་འཇུག་པར་བྱ། །དང་པོར་མངོན་པར་བྱང་ཆུབ་ལྔས། །ཧེ་རུ་ཀ་ནི་ཡབ་ཡུམ་སྒོམ། །རྗེས་ལ་ཐིག་ལེ་ན་ད་བསྒོམ། །དེ་ནི་ཕྱི་ནང་བསྐྱེད་རིམ་མོ། །རྫོགས་དང་ཡོངས་རྫོགས་ངོ་བོ་ཉིད། །རིམ་ལྔའི་ཚུལ་དུ་མི་འགལ་དགོད། །དང་པོ་སེམས་ཉིད་རྩད་བཅད་པས། །གང་དུ་མ་གྲུབ་ངང་ལ་བཞག །འདུ་ཤེས་མེད་དེ་མུ་རྟུག་ཆད། །དེ་ནས་ཤེས་པ་སྣ་ཚོགས་ཏེ། །སྐྱེད་ཙམ་ཉིད་ན་རང་བཞིན་མེད། །ཐམས་ཅད་སེམས་ཏེ་སྣང་ཞིང་སྟོང་། །རྣམ་ཤེས་མཐའ་ཡས་མུ་སྟེགས་རྟོགས། །ཆོས་རྣམས་ནམ་མཁའ་ལྟ་བུ་སྟེ། །སྒྲོ་དང་སྐུར་བ་ཀུན་ལས་འདས། །སེམས་སུ་མི་འཛིན་ཡུལ་མི་རྟོག །ནམ་མཁའ་མཐའ་ཡས་ཕྱལ་བ་ཆད། །བདག་གཞན་ཡོད་མེད་ལ་སོགས་ཀྱི། །འདུ་ཤེས་གང་དུ་མི་སྐྱེ་སྟེ། །མི་སྐྱེ་བར་ཀྱང་འདོད་པ་མེད། །ཡོད་མེན་མེད་མིན་མུ་རྡུག་ཆད། །གང་ཡང་ཡོད་པ་མ་ཡིན་ཏེ། །ཇི་སྐད་སྨྲས་ཀྱང་སྒྲོ་བཏགས་ཡིན། །དོན་གྱི་ངོ་བོ་ཅི་ཡང་མེད། །ཅི་མེད་སྐྱེ་མཆོད་ཕྱལ་བ་ཆད། །བསྐྱེད་རིམ་ཕྱི་ནང་རྒྱང་མ་ཆད། །གཞི་གཉིས་གཉིས་བེམ་རིག་པའོ། །གཉིས་ནི་རྟག་སྟེ་གཉིས་ནི་ཆད། །གཞི་མ་གཉིས་གཉིས་ཐུན་རྒྱང་བསླབ། །དེ་ནས་ཡང་དག་འདི་ལྟ་སྟེ། །དང་པོ་དངོས་པོའི་གནས་ལུགས་ལ། 
།གནས་དང་གནས་བྱ་གཉིས་མེད་དེ། །ཐམས་ཅད་དེ་ལ་དབྱེར་མེད་པས། །གོང་གི་ཐམས་ཅད་བློ་ཡུལ་ཡིན། །བདག་འཛིན་བློ་ནི་གྲོལ་བ་ན། །ཡོད་མེད་གང་གིས་གང་ལ་གདགས། །བདག་གཞན་ཡུལ་སེམས་གཉིས་མེད་པས། །རྟག་ཆད་གཉིས་ཀྱི་མཐའ་ལས་གྲོལ། །བདག་མེད་བེམ་པོའི་མཐའ་ལས་གྲོལ། །ཡུལ་མེད་རིག་པའི་མཐའ་ལས་གྲོལ། །དེ་དག་ཐམས་ཅད་དབྱེར་མེད་པས། །མཐའ་རྣམས་མ་སྤངས་ངང་གིས་དག །ལྟ་སྒོམ་སྤྱོད་འབྲས་ལྷུན་གྱིས་གྲུབ། །ནམ་མཁའ་ལྟ་བུའི་སྒོམ་པ་དང་། །དེ་ཙམ་དུ་མེད་སྒོམ་པ་དང་། །ཡོད་མིན་མེད་མིན་སྒོམ་པ་དང་། །བྱ་བྲལ་ལྷུན་རྫོགས་དེ་ཉིད་དོ། །ཨེ་མ་དེ་དག་ཐམས་ཅད་ཞབྲུལ་པ་སྟེ། །སྒོམ་པ་མེད་དུ་མ་རུང་བས། །ཁ་ཅིག་གཉིས་ཀ་ཡོད་པར་བསྒོམ། །ཁ་ཅིག་ཡུལ་ཡོད་སེམས་མེད་བསྒོམ། །ཁ་ཅིག་ཡུལ་མེད་སེམས་ཡོད་བསྒོམ། །ཁ་ཅིག་གཉིས་ཀ་མེད་པར་བསྒོམ། །དེ་ཡི་བྱེ་བྲག་མུ་བཞི་སྟེ། །བདག་མེད་སྒོམ་པ་དམན་པ་སྟེ། །ཡུལ་མེད་སྒོམ་པ་དེ་བས་དམན། །སེམས་ཡོད་སྒོམ་པ་དེ་ཡང་དམན། །གཉིས་ཀ་མེད་པ་ཤིན་ཏུ་དམན། །ལྟ་སྒོམ་ལ་སོགས་གང་འདོད་ཀྱང་། །ཅུང་ཟམ་གཉིས་ཀ་ཡོད་པ་དགེ །ཁ་ཅིག་གཉིས་མེད་ཟེར་ནས་སྒོམ། །དེ་ནི་མུན་པའི་མཐོ་ཡོར་ཡིན། །སྒོམ་དང་བསྒོམ་བྱ་གྲོལ་བ་ཡིས། །ཐམས་ཅད་རང་གྲོལ་སྒོམ་པའི་མཆོག །དེ་དག་ཐམས་ཅད་ཀུན་གྲོལ་ན། །དེ་ཚེ་མཁས་པས་སྒོམ་པ་ཡིན། 
།སྐལ་ལྡན་རང་རིག་༄༅། །མངོན་སངས་རྒྱས། །རང་རིག་གྲོལ་བ་བདེ་བའི་མཆོག །དེ་ལས་གཞན་ནི་ཡོད་མ་ཡིན། །བླུན་པོས་ཁྱད་པར་མེད་འདྲ་ཡང་། །ཡུལ་མེད་ཡང་དག་མ་ཤེས་ཏེ། །སེམས་ཉིད་མ་རྙེད་ངང་བཞག་དང་། །ཐམས་ཅད་སེམས་དེ་གང་ན་གང་། །སྣང་ཉིད་སྟོང་ལ་སྟོང་ཉིད་སྣང་། །སྐྱེད་ཙམ་ཉིད་ན་སྐྱེ་བ་མེད། །འགྲོ་ན་ཐོང་ལ་འདུག་ན་ཞོག །ཆོས་རྣམས་ནམ་མཁའ་ལྟ་བུ་ལ། །སེམས་ཉིད་ཡུལ་མེད་སྒྲོ་སྐུར་དང་། །སྣང་སྟོང་གཉིས་དང་གཉིས་མེད་སོགས། །སྒྲོ་སྐུར་ཐམས་ཅད་འདི་ན་མེད། །ནམ་མཁའ་ལྟ་བུར་སུ་འདོད་བློ། །ཀུན་རྫོབ་ཡིན་ཏེ་དོན་དམ་མིན། །སྐྱེ་མེད་ཙམ་ཡང་མ་ཡིན་ཏེ། །འདོད་དང་མི་འདོད་ཅི་ཡང་མིན། །ཅི་ཡང་མིན་པ་མཐའ་ཡིན་ཏེ། །ཡོན་མིན་མེད་མིན་གཉིས་ཀ་དང་། །གཉིས་ཀ་མིན་པ་ཡང་མིན་ཏེ། །མཁས་པས་སྤྱི་ཡང་མ་དབྱེ་སྒོམ། །དེ་ཀུན་སྒོམ་པ་མེད་མ་རུང་། །འདིར་ནི་ཡོད་མེད་གཉིས་ཀས་འཆིང་། །སེམས་དང་ཆོས་ནི་གཉིས་མེད་ན། །སྒོམ་དུ་ཡོད་མེད་གཉིས་སུ་མེད། །ཡོད་དང་མེད་པ་རྨོངས་པའི་སྒྲ། །དེ་ཡིས་ཡང་དག་དོན་མི་མཐོང་། །ལྟ་སྒོམ་ལ་སོགས་བསམ་ཡས་ཀྱང་། །ཡང་དག་དྲུག་ལ་ཡོད་མ་ཡིན། །ཞེས་རིག་པའི་ཉི་མའི་གསང་ཐིག་སྟེ་བཅུ་པའོ།། །།བཅོམ་ལྡན་འདས་ཡོན་ཏན་ལྷུན་གྲུབ་ངང་ལ་ཕྱག་འཚལ་ལོ། །སྲིད་གསུམ་སེམས་ཅན་ཐམས་ཅད་ལ། །རྟོགས་དང་ཡོན་ཏན་བསམ་མི་ཁྱབ། 
།ཡོད་པ་ཟང་ཕྱིར་རིམ་པ་ཡིས། །ཐིག་བསྒོམ་ང་དུ་གསུང་འགྱུར་ཡང་། །རྟོག་དང་སྒོམ་པ་མ་ལུས་པ། །ཐམས་ཅད་གསང་སྔགས་འདི་ཡིས་འཇིག །དེ་བས་གསང་སྔགས་བདག་ཉིད་ཆེ། །ཞིག་པ་དག་ནས་ལྷུན་གྱིས་གྲུབ། །དེ་ཡོད་པས་ན་དེ་མེད་དོ། །མུན་པ་སྣ་བ་ཇི་བཞིན་ནོ། །ཀུན་གྱིས་དེ་ལྟར་མ་རྟོགས་པས། །རྟོགས་དང་སྒོམ་པ་ཟབ་ཅིང་འཕེལ། །དེ་ཡི་འཁོར་བ་འཕེལ་འགྱུར་ཏེ། །འཁོར་བའི་རང་བཞིན་ཤེས་རྟོགས་ཉིད། ཁྲེས་རྟོགས་ལྟ་བུའི་སྡིག་པ་མེད། ཁྲེས་རྟོགས་ཟད་པས་འཁོར་བཟང་། ཁེས་རྟོགས་ཟད་པས་ཆོས་ཉིད་མཐོང་། །འཁོར་བའི་ཆོས་ཀུན་ཤེས་རྟོགས་ཡིན། ཁྲེས་རྟོགས་ཟད་ན་མྱ་ངན་འདས། །རྡོ་རྗེ་སེམས་པའི་བདག་ཉིད་ཚེ། །རང་རིག་ཐབས་ཀྱི་རྒྱལ་པོར་ཤར། །ཐེག་པ་གསུངས་པའི་དོན་དང་ལྡན། །བདེ་བར་གཤེགས་པས་འགྲོ་དོན་གྲུབ། །འཁྲུལ་པ་ཟད་དང་མ་ཟད་ཀྱིས། །འཁོར་འདས་རྟོགས་དང་མ་རྟོགས་དང་། །གཉིས་དང་གཉིས་མེད་རྒྱུན་དང་དུ་མ། །བློ་དེ་ཟད་དང་མ་ཟད་དང་། །ལྡང་མི་ལྡང་ལ་བྱས་པ་ལས ཐམས་ཅད་དེ་ཡིན་གཞན་ན་མེད། །དཔེར་ན་ནམ་མཁའི་རང་བཞིན་ལ། །དངས་དང་མ་དངས་ག་ལ་ཡོད། །སྤྲིན་ཉིད་བྱུང་དང་མ་བྱུང་གིས། །གསལ་དང་མི་གསལ་ལ་སོགས་བརྗོད། །དཔེར་ན་ཉི་མའི་ངོ་བོ་ལ། །གྲང་དྲོ་ལ་སོགས་མེད་མོད་ཀྱི། །སྤྲིན་ཉིད་ཟད་དང་མ་ཟད་ཀྱིས། 
།ཉི་མ་གྲང་དྲོར་མཐོང་ཞིང་བརྟགས༄༅། །དེ་བཞིན་རྣམ་དག་ཡེ་ཤེས་ལ། །སྐྱེ་འཆིའི་རྒྱུ་རྐྱེན་ཡོད་མིན་ཏེ། །ཡིད་ཀྱི་གཡོ་བ་ཡོད་་་་ཀྱིས། །རྟོགས་བརྟན་འཁོར་བ་ལ་སོགས་ཀུན། །མཁས་པས་དེ་ལྟར་ཤེས་པར་གྱིས། །དེ་ཡང་ཐམས་ཅད་རང་བྱུང་བའོ། །ཞབྲུལ་བློ་ཟད་དང་མ་ཟད་ཀྱིས། །དཔེ་དོན་ཁྱད་པར་ཤིན་ཏུ་ཆེ། །མདོར་ན་ཆོས་ཉིད་ཅེས་བྱ་བ། །རྟག་ཏུ་ཡོད་ན་རྫས་སུ་གོལ། །རྟག་ཏུ་མེད་ན་ཆད་པ་ཉིད། །རིག་ན་སེམས་ཡོད་མ་རིག་སྟེ། །མ་རིག་བེམ་པོ་ཉིད་དུ་འགྱུར། །དེ་བས་ཚུལ་ནི་བཞི་སྒོ་ནས། །མཁས་པས་འདི་བཞིན་ཤེས་པར་བྱོས། །གནས་ཚུལ་འཁྲུལ་ཚུལ་རྟོགས་ཚུལ་རྟོགས་པ་བརྟན་ཚུལ་དང་བཞི་ལ། མཁས་པས་ལུགས་བཞིན་འདི་ལྟ་སྟེ། །ཆོས་དང་ཆོས་མིན་དབྱེར་མེད་ཅིང་། །སེམས་དང་སེམས་མིན་དབྱེར་མེད་ན། །ཆོས་ཀྱི་དབྱིངས་སམ་བྱ་ཆུབ་སེམས། །ཡིན་པས་ཀུན་གྱི་རྩ་བ་ཡོད། །དབྱེར་མི་ཕྱེད་པས་རྫོགས་ཆེན་ཆེ་ལྔས་སྤགས། ཁྲེས་རིག་རྡུལ་ཙམ་བྱུང་ན་ཆེ་ལྔ་སངས་རྒྱས་བྲལ། །རིག་པ་ཡོད་པས་མ་རིག་སངས། །ཡུལ་སེམས་གཉིས་གནས་མི་གནས་ཤིང་། །ཡུལ་སོགས་ལྷོས་སམ་མ་ལྟོས་ཤིང་། །རྟོགས་ལྟ་ལ་སོགས་རག་ལས་དང་། །བསྒོམ་དུ་ཡོད་པས་བྱ་བྲལ་མིན། །དེ་བས་ཐམས་ཅད་དབྱེར་མེད་པས། །ལྷན་ཅིག་སྐྱེས་ལ་ཅི་ཅི་སྤོང་། །དབྱེར་མི་ཕྱེད་ལ་གང་གང་གནས། །དེ་དེ་ཉིད་ལ་ཇི་ལྟར་ལྟོས། །གཉིས་སུ་མེད་ལ་རག་ཅི་ལས། 
།བསྒོམ་དུ་མེད་ལ་སངས་ཅི་རྒྱ། །བློ་ཉིད་རང་གྲོལ་འཁོར་བདག །བླུན་པོས་དེ་ལྟར་མ་ཤེས་ཏེ། ཁོ།ས་རིག་ཡོད་པའི་བདག་མེད་སྨྲ། །བདག་མེད་ཤེས་པ་སུ་ཡི་ཡིན། །ཡུལ་མེད་ཅི་ཞིག་ཉམས་སུ་མྱོང་། །ཉམས་མྱོང་སྤྲོས་པ་ཅི་ཕྱིར་བྲལ། །བླུན་པོ་དེ་ནི་མུན་པ་འཇལ། །དེ་ནི་ནམ་ཡང་ཐརང་པ་མེད། །དེ་བས་སྐལ་ལྡན་ཁྱོད་ཀྱིས་ནི། །མ་བཅོས་ཕྱེད་ལྔའི་དོན་ལ་ལྟོས། །མ་བསྒྲིབས་ཡེ་ཤེས་དོན་ཡི་ལྟོས། །འགྱུར་མེད་གནས་ལུགས་དོན་ལ་ལྷོས། །སེམས་མེད་དམིགས་མེད་དོན་ལ་ལྷོས། །ཞེས་ཆེ་བ་ལྔའི་གསང་ཐིགས་བསྟན་པ་སྟེ་བཅུ་གཅིག་པའོ། །བཅོམ་ལྡན་འདས་བྱ་བྲལ་གཉིས་མེད་ངང་ལ་ཕྱག་འཚལ་ལོ། །བྱ་བྲལ་གཉིས་སུ་མེད་པ་ཡང་། །གཏན་ལ་ཅིས་འབེབས་ཅི་ཡེ་ཤེས། །གཞན་གྱི་བློ་ལ་ཅི་ཡིས་སྒྲུབ། །སྒྲུབ་ཏུ་ཡོད་ན་བྱ་བྲལ་མིན། །མེད་ན་གཏེ་ཆད་ངལ་དོན་མེད། །ཞེས་ན་གཏན་ལ་དབབ་དང་ཤེས་ཡོད་ན། །བྱ་བྲལ་གཉིས་མེད་ནམ་དུ་མེད། །བློ་ལ་གྲུབ་པར་འདོད་པ་ཡང་། །འདོད་པས་བྱེ་བྲལ་གཉིས་མེད་བསྲིངས། །མ་གྲུབ་རྣམ་རྟོགས་འཁྲུལ་པས་བཅིངས བཅིངས་པ་ཅི་གྲོལ་ཞེས་ན་ཡང་། །རྣམ་རྟོག་རང་བྱུང་རང་ཞི་སྟེ། །བླུན་པས་དེ་ལྟར་མ་རྟོགས་པས། །ལུང་དང་མན་ངག་རང་རིག་ཏུ། །སེམས་དཔས་ཡིད་ཆེས་བསྐྱེད་ཕྱིར་བཤད། །གཉིས་མེད་མི་གནོད་རང་སྣང་ཡིན། །དེ་བས་འདི་ལྟར་ཤེས་པར་གྱིས། །ལུང་ནི་ངང་སྟེ་མནརངབཞིན། 
།རངརིག་༄༅། །བདག་ཉིད་ཆེན་པོའོ། །རང་བྱུང་ངང་སྟེ་རང་བཞིན་ངང་། །གཉིས་མེད་བདག་ཉིད་ཆེན་པོའོ། །བྱ་བ་བྲལ་བ་ངང་ཉིད་དེ། །བྱེད་པ་བྲལ་བ་རང་བཞིན་ནོ། །གཉིས་སུ་མེད་པས་བདག་ཉིད་ཆེ། ཁྲེས་བྱ་ཡོད་པས་ངང་དང་བྲལ། །འབེབས་པོ་ཡོད་པས་རང་བཞིན་བྲལ། །དེ་གཉིས་ཡོད་པས་བདག་ཉིད་བྲལ། །སྐུ་གསུམ་བྲལ་བར་མཁས་པས་རིག །རང་བྱུང་ལ་ཡང་རྣམ་གཉིས་ཏེ། །འབྱུང་བྱ་འབྱུང་བྱེད་ཡོད་པ་དང་། །འབྱུང་བྱ་འབྱུང་བྱེད་མེད་པ་ཡིས། །འཁོར་འདས་གཉིས་སུ་མཁས་པས་རིག །འཁྲུལ་པ་ཡིན་ཕྱིར་མི་བདེན་དང་། །དངོས་གཤིས་ཡིན་ཕྱིར་བདེན་པ་སོ། །མ་བྱུང་རང་བྱུང་ཅི་ཕྱིར་ན། །བྱ་བྱེད་མེད་པས་རང་བྱུང་ཡིན། །འཁྲུལ་པ་ཡང་དེ་དང་འདྲ་ཞེས་ན། །འཁྲུལ་པ་ཤེས་བྱ་ཤེས་བྱེད་ཡོད། །མདོར་ན་སྐྱེས་པའི་རང་བྱུང་དང་། །མ་སྐྱེས་པ་ཡི་རང་བྱུང་ངོ་། །སྐྱེས་པ་འགག་དང་སྐྱེ་འགག་མེད། །རྣམ་རྟོག་རང་འབྱུང་རང་ཞིག །འཁོར་འདས་གཉིས་སུ་བཏགས་པ་ལས། །གཞན་ནི་ཅི་ཡང་ཡོད་མ་ཡིན། །མ་སྐྱེས་པ་ཡི་རང་བྱུང་ལ། །ཆོས་ཉིད་རང་བྱུང་ཡེ་ཤེས་ཡིན། །བློ་སྐྱེས་པ་ཡི་རང་བྱུང་ལ། །འཁྲུལ་པ་ཞེས་ཏེ་འཁོར་བ་ཡིན། །རྣམ་རྟོག་རང་ཉིད་ཞིབ་ལ། །རྟོགས་པའི་ཡེ་ཤེས་མྱ་ངན་འདས། །རྟོགས་མེད་རྟོགས་པ་ཅི་ཕྱིར་ན། །དོན་དང་ཡང་དག་ཡིན་པའི་ཕྱིར། །ལྟ་བ་མེད་པར་ལྟ་བ་དང་། །རིག་པ་མེད་པར་རིག་པ་ནི། 
།ཡང་དག་རིག་པར་སེམས་པས་སྔགས། །འདི་ནི་སྦྲུལ་གྱི་དུག་བཞིན་ཏེ། །དབྱུང་བར་རིག་པ་མིན་པར་ཁོག །རང་བྱུང་རང་ཞི་བ་རྒྱུ་དང་གཉེན་པོ་ཅི་ཡང་མེད། །དེ་བས་མཁས་པ་བློ་ལྡན་གྱིས། །གཅིག་པོ་དེ་ཉིད་ཤེས་པར་གྱིས། །གཉིས་པ་ཐམས་ཅད་འཁྲུལ་པའི་བློ། །རང་གི་ངོ་བོ་ཤེས་པར་གྱིས། །དེ་ལས་གཞན་ཡོད་མ་ཡིན་ནོ། །ཞེས་དང་རང་བཞིན་བདག་ཉིད་ཆེན་པོའི་གསང་ཐིག་སྟེ་བཅུ་གཉིས་པའོ།། །།བཅོམ་ལན་འདས་སྐུ་བཞིའི་བདག་ཉིད་ཆེ་ལ་ཕྱག་འཚལ་ལོ། །མ་འདྲེས་ཡོངས་རྫོགས་ཚུལ་བཞི་འདི་ལ་སྟེ། །རྫོགས་ཆེན་གནས་ཚུལ་འཁྲུལ་ཚུལ་རྟོགས་ཚུལ་ཚུལ་བརྟན་ཚུལ་བཞི། །སྐུ་བཞིའི་ངོ་བོར་འབྱུང་བའོ། །མཚོན་ཚོད་མི་སྤོང་མཚོན་པ་འདུས། །གནས་ཚུལ་ཡོད་པར་གནས་པ་དང་། །མེད་པར་གནས་དང་གཉིས་ཀར་གནས། །དབྱེར་མེད་གནས་པ་རྫོགས་པ་ཆེ། །འཁྲུལ་ཚུལ་རྣམ་རྟོག་ཀུན་རྫོབ་སྟེ། །རང་བཞིན་རྟོགས་དང་ཆེད་བྱས་རྟོགས། །ཡང་དག་ཀུན་རྫོབ་ལོག་པ་རྫོབ། ཁྲེས་རབ་རྣམ་གསུམ་ལ་སོགས་པའོ། །རྟོགས་ཚུལ་རྟོགས་སུ་ཡོད་པ་དང་། །རྟོགས་སུ་མེད་དང་གཉིས་ཀ་དང་། །གཉིས་ཀ་མེད་དང་གཉིས་མེད་དོ། །རྟོགས་ཡོད་རྫས་དེ་རྟག་པ་ཉིད། །རྟོགས་མེད་ཆད་དེ་རྟུག་པོའོ། །གཅིག་ཡོད་གཅིག་མེད་བེམ་པོ་སྟེ། །གཉིས་ཀ་ཡོད་ན་རིག་པ་ཉིད། །གཉིས་སུ་མེད་པ་བྱ་བ་བྲལ། །དེ་ལ་མཚོན་ན་ཆོས་ཉིད་རྟོགས། 
།གཞན་ནི་ཆོས་ཅན་༄༅། །རྟོགས་པའོ། །འཁྲུལ་པས་ཆོས་ཉིད་རྟོགས་ནུས་ན། །འཁྲུལ་པ་ཉིད་ཀྱང་ཅི་ཕྱིར་ཡིན། །ཆོས་ཉིད་ཆོས་ཉིད་ཇི་ལྟར་རྟོགས། །རྟོགས་ན་སྤྲོས་བྲལ་ཇི་ལྟར་ཡིན། །བརྟན་ཚུལ་ལ་ཡང་རྣམ་གཉིས་ཏེ། །བློ་ཡོད་པ་ཡི་བརྟན་པ་དང་། །བློ་མེད་པ་ཡི་བརྟན་པ་སྟེ། །མདོར་ན་བརྟན་དུ་ཡོད་པ་དང་། །བརྟན་དུ་མེད་དག་གཉིས་ཀ་དང་། །གཉིས་ཀ་མ་ཡིན་དབྱེར་མེད་ལ། །མཚོན་ཚོད་བརྟག་ཅེས་མཁས་པས་རིག །མདོར་ན་ཆོས་རྣམས་ཐམས་ཅད་ཀུན། །ཀུན་རྫོབ་རྣམ་གཉིས་འཁྲུལ་པ་སྟེ། །ཡང་དག་འབྲས་བུ་ཐོབ་པ་མེད། །དོན་དམ་བདེན་པ་རྣམ་གཉིས་ལ། །རྗེས་ཐོབ་མཉམ་བཞག་རྣམ་གཉིས་ཏེ། །མཉམ་བཞག་མི་འགྱུར་རྒྱུན་དུ་གནས། །རྗེས་ཐོབ་དུམ་བུ་རྒྱུན་ལ་སྦྱོར། །ཁྱེད་ཀྱིས་དེ་ལྟར་ཤེས་པར་གྱིས། །ཞེས་མ་འདྲེས་ཚུལ་བཞིའི་གསང་ཐིག་སྟེ་བཅུ་གསུམ་པའོ།། །།བཅོམ་ལྡན་འདས་སྐྱེ་མེད་རྡོ་རྗེའི་སྐུ་ལ་ཕྱག་འཚལ་ལོ། །མེད་དང་སྐྱེ་མེད་གཅིག་གམ་ཐ་དད་ཡིན། །གཅིག་ན་ཆད་དེ་ཐ་དད་ཇི་ལྟར་དང་། །མི་སྐྱེ་བ་ཡི་རྒྱུ་གཅིག་ཡོད་དམ་མེད། །མེད་ན་ཆད་དེ་ཡོད་ན་རྟག་པར་ཐལ། །མེད་དང་སྐྱེ་མེད་མཚོན་ཚོད་མི་གཅིག་སྟེ། །ཆོས་ཉིད་ཡོད་མེད་གཉིས་སུ་མེད་པ་ལ། །ལྷན་སྐྱེས་ཞེས་ཏེ་མཚོན་ཚོད་གཉིས་སུ་མེད། །འཁྲུལ་བློ་སྣ་ཚོགས་སྐྱེ་བར་སྣང་བ་འདི། །དོན་ལ་མི་བདེན་ཕྱིར་ན་སྐྱེ་བ་མེད། །འཁྲུལ་བ་ཡིན་ཕྱིར་ཡོད་མེད་གཉིས་མེད་ལ། 
།མཚོན་ཚོད་སྐྱེ་བ་མེད་ཅེས་དེ་ལ་གདགས། །སྐྱེ་བའི་རྒྱུ་ཡང་མ་རིག་གཟུང་འཛིན་ཏེ། །དེ་བས་སྐྱེ་བ་མེད་པ་ལས། །ཐམས་ཅད་སྐྱེ་བ་འཁྲུལ་བའི་ཆོས། །སྐྱེས་ཙམ་ཉིད་ན་དོན་མ་སྐྱེས། །ཁ་ཅིག་སྐྱེ་མེད་རྟོགས་སྐྱེ་ཟེར། །རྟོགས་སྐྱེ་སྐྱེ་མེད་ཅི་ཞིག་ཡིན། །རྟོགས་མེད་སྐྱེ་མེད་ཡོད་དམ་མེད། །མེད་ན་སྐྱེ་མེད་ཅི་ལ་གདགས། །ཡོད་ན་སྐྱེ་མེད་རྟག་པ་མེད། །དེ་བས་མཁས་པས་འདི་ལྟར་སྟེ། །རྟོགས་དང་བློ་མ་སྐྱེས་པ་སྐྱེ་མེད་དོ། །རྟོགས་བློ་སྐྱེས་ན་འགག །རྟོགས་པར་བྱར་ཡོད་བྱ་བྲལ་ན། །ཉན་ཐོས་ལ་སོགས་ཅི་ཕྱིར་མིན། །བསྒོམས་པས་འབྲས་ཐོབ་རྫོགས་ཆེན་ན། །ཉན་ཐོས་ལ་སོགས་ཅི་ཕྱིར་མིན། །བརྟན་དུ་བྱར་ཡོད་བརྟན་པ་ན། །ཉན་ཐོས་ལ་སོགས་ཅི་ཕྱིར་མིན། །བྱ་བྲལ་ངང་བརྟན་ནམ་མཁའ་བཞིན། །བརྟན་དང་མ་བརྟན་གཉིས་མེད་བརྟན། །མི་འགྱུར་དོན་གྱི་མཚོན་ཚོད་བརྟན། །རྨོངས་པ་ཁ་ཅིག་འདི་སྐད་ཟེར། །ཆོས་ཉིད་མི་སྐྱེ་རྟོགས་སྐྱེ་ཟེར། །སྐྱེ་དང་མི་སྐྱེ་སོ་སོའི་ཕྱིར། །གཉིས་ཀ་རྫས་སུ་ཡོད་པར་ཐལ། །གཉིས་སྐྱེ་ཆོས་སྐྱེ་སུ་ཡི་ལུགས། །ཡང་ན་ཆོས་ཉིད་མི་སྐྱེ་བ། །ཡོད་ནས་མེད་སྐྱེ་མེད་མི་སྐྱེ། །ཡོད་ན་རྟག་སྟེ་མེད་ན་ཆད། །གལ་ཏེ་བསམ་གྱིས་མི་ཁྱབ་ན། །རྟོགས་དག་སྐྱེ་མེད་དམ་བཅའ་འགལ། །རྨོངས་པ་ཚད་མས་ཆོས་རྟོགས་འདོད། །ཚད་དང་ཆོས་ཉིད་གཅིག་ཐ་དད། །ཐ་དད་གཉིས་ཀ་རྫས་སུ་ཐལ། །གཅིག་ན་རང་རྟོགས་ཚད་མས་བྱེད། 
།གང་གི་དམ་བཅའ་༄༅། །འགལ་བའོ། །གལ་ཏེ་གཅིག་མིན་ཐ་དད་མིན་པ་ན། །འབེབས་མིན་མི་འབེབས་མིན་པར་འགྲོ། །དོན་མིན་ཀུན་རྫོབ་འབེབས་ཟེར་ན། །ཀུན་རྫོབ་དོན་དམ་ཕན་མི་ཕན། །ཕན་གདགས་ཀུན་རྫོབ་ཅི་ཕྱིར་ཡིན། །མིང་ཀུན་་ཀུན་རྫོབ་བདེན་མེད་ཐལ། །རྟོགས་བྱ་རྟོགས་བྱེད་ལྷན་སྐྱེས་ལ། །བྱ་བྱེད་མེད་པས་སྐྱེ་མེད་རྟོགས། །ཆོས་རྣམས་གཉིས་སུ་མེད་པ་ལ། །རྟོགས་བྱའི་དུས་སུ་རྟོགས་བྱེད་མེད། །རྟོགས་བྱེད་དུས་སུ་རྟོགས་བྱ་མེད། །འཁོར་བའི་དུས་སུ་མྱང་འདས་མེད། །མྱང་འདས་དུས་སུ་འཁོར་བ་མེད། །འཁྲུལ་དང་མ་འཁྲུལ་དེ་དང་མཚུངས། །རྟོགས་བྱ་རྟོགས་བྱེད་ཐ་དད་ལ། །རྨོངས་པ་གཉིས་མེད་རང་བྱུང་ཟེར། །འབྱུང་རྒྱུ་ཡོད་པས་འགག་རྒྱུ་ཡོད། །དེ་ནི་འཁྲུལ་པའི་རང་བྱུང་ངོ་། །རྟོགས་པར་བྱ་བྱེད་གཉིས་བྱུང་ནས། །གཉིས་མེད་ཟེར་བའི་རྨོངས་པ་དང་། །ཐབས་སྒོ་དུ་མས་རྟོགས་བྱས་ནས། །རང་བྱུང་བྱ་བྲལ་ཟེར་བ་དང་། །རྨོངས་པ་ཁ་ཅིག་འདི་སྐད་ཟེར། །རྟོགས་པ་རྐྱེན་དང་ཐབས་ལ་རབ། །རྟོགས་པའི་ཐབ་ནི་བྱ་བྲལ་ཞིང་། །རང་བྱུང་ཡིན་ནོ་ཟེར་བ་ཡོད། །རྟོགས་དང་རྟོགས་དོན་སོ་སོ་ལ། །གཅིག་ནི་རང་བྱུག་གཅིག་རྐྱེན་བྱུང་བ་དང་། །གཅིག་ནི་བྱ་བྲལ་གཅིག་བྱས་པ། །ཟེར་ཏེ་དེ་ལ་འདི་སྐད་བརྟག །དེ་གཉིས་གཅིག་གམ་ཐ་དད་བརྟགས། །ཐདདགཅིགབེམགཅིག་རིག་སྟེ། །ཡང་ན་གཉིས་ཀ་རྫས་སུ་ཐལ་ལོ། 
།ཡང་ན་འདུས་བྱས་འདུས་མ་བྱས། །ཡང་ན་རྒྱུ་འབྲས་འགལ་བའོ། །གཅིག་ནི་རྟོགས་རྐྱེན་རག་ལས་བཞིན། །ཆོས་ཉིད་རྐྱེན་ལ་རག་ལས་འགྱུར། །དེ་ལ་སོགས་པའི་རྐྱེན་རྣམས་བྱུང་། །དེ་ནས་མི་རྟོག་ཞེས་ན་ནི། །ཆོས་ཉིད་མ་རྟོགས་གྲོལ་མེད་པས། །འཁོར་བ་སྟེ་ཆད་ཉིད་དུ་འགྱུར། །དོན་དམ་ཀུན་རྫོབ་གཉིས་ཀ་རྟོགས་པར་མེད་ཟེར་ན། །བེམ་པོ་ཉིད་དུ་འགྱུར་བའོ། །ཡང་ན་ཆོས་ཉིད་བྱ་བ་བྲལ་བ་བཞིན་དུ། །རྟོགས་པ་ཡང་བྱ་བ་བྲལ་བར་ཐལ། །ཀུན་རྫོབ་རྟོགས་སུ་ཡོད་དམ་མེད། །དོན་དམ་མི་རྟོགས་དོན་དམ་ཀུན་རྫོབ་གཉིས་ཀར་བསྟན། །ཨེ་མ་དོན་ཉིད་ཡེ་ནས་སྤྲོས་བྲལ་ལ། །ལྟོས་པ་གཉིས་ལ་བརྟེན་པ་མེད། །འཁྲུལ་ཡང་འཁྲུལ་པ་སོང་འགྱུར་མེད། །ལྟར་སྣང་རང་ངོར་རང་དག་པས། །འདས་ཆོས་ཀུན་གྲུབ་ལྟོས་པ་མེད། །ཁྱོད་ཀྱིས་དེ་ལྟར་ཤེས་པར་གྱིས། །ཞེས་སྐྱེ་བ་མེད་པའི་གསང་ཐིག་སྟེ་བཅུ་བཞི་པའོ།། །།བཅོམ་ལྡན་འདས་རང་རིག་ངང་ལ་ཕྱག་འཚལ་ལོ། །རང་གིས་རང་རིག་ཡེ་ཤེས་དང་། །གཞན་གྱིས་གཞན་རིག་རྣམ་རྟོག་གཉིས། །བླུན་པས་ནམ་ཡང་ཤེས་མི་འགྱུར། །རིག་ཏུ་ཡོད་པའི་རང་རིག་དང་། །གཉིས་མེད་བྱ་བྲལ་རང་རིག་གཉིས། །སེམས་ཀྱི་ཡུལ་དང་རང་རིག་ཡུལ། །འཁྲུལ་པའི་སེམས་དང་བྱང་ཆུབ་སེམས། །སེམས་མིན་ལོགས་ནས་སེམས་འདོད་དང་། །སེམས་དང་སེམས་ཉིད་རྟག་ཏུ་འདྲེས། 
།འབྱུང་རྒྱུ་ཡོད་པའི་རང་བྱུང་༄༅། །ནི། །དུང་ཉིད་དཀར་པོར་རང་བྱུང་ལ། །བྱ་དང་བྱེད་པ་ག་ལ་ཡོད། །ཆུ་ཉིད་རང་རླན་ལ་སོགས་ལ། །བྱ་དང་བྱེད་པ་ཡོད་དམ་མེད། །ཡོད་ན་རང་རླན་ཅི་ཕྱིར་ཡིན། །བླུན་པོ་ཁ་ཅིག་འདི་སྐད་ཟེར། །རིག་པར་བྱ་དང་བྱེད་པ་ཡིས། །བྱ་བྲལ་རྟོགས་པར་བྱེད་དོ་ཟེར། །བྱ་དང་བྱེད་པོ་གཉིས་འདུས་ནས། །བྱ་བ་ལ་རྟོགས་པར་བྱེད་པ་ན། །འདུས་ནས་བྱས་ཏེ་བྱས་ནས་བྱ་བྲལ་འདོད་པ་བླུན། །རིག་པ་བྱར་མེད་རིག་པ་མིན་ཞེ་ན། །དཔེར་ན་དུང་གི་དཀར་པོ་ཡང་། །དཀར་བར་བྱར་མེད་དཀར་མིན་ནམ། །དེ་ནི་དཀར་པོ་རང་ཡོད་དོ། །ཞེ་ན་འདིར་ཡང་གཉིས་མེད་ཡེ་ཤེས་དང་། །རྣམ་པར་དག་དང་སྤྱོད་ཡུལ་དག །ལ་སོགས་མཚན་ཚོད་དེ་ལ་བྱ། །རིག་པར་བྱ་དང་བྱེད་མེད་ན། །བྱ་བ་བྲལ་ཕྱིར་རང་རིག་གོ །གལ་ཏེ་རིག་པར་བྱ་ཡོད་ན། །རང་བྱུང་རང་རིག་ཅི་ཕྱིར་ཡིན། །རིག་པ་རྐྱེན་གྱིས་སྐྱེས་པ་ན། །རྐྱེན་ཞེས་གཉེན་པོས་ཅིས་མ་འཇིག །རང་རིག་ཆོས་ཉིད་དོན་རྟོགས་དང་། །རྐྱེན་རིག་ཆོས་ཅན་བརྟག་རྟོགས་གཉིས། །རྟོགས་པར་འདྲ་སྟེ་འཁོར་འདས་གཉིས། །རང་རིག་རྒྱུན་ཏུ་མ་གནས་པས། །རྨོངས་པ་ཀུན་ལ་མི་འཐད་དེ། །དེ་ལ་འདི་སྐད་བརྟག་པར་བྱ། །ཁྱོད་རང་ཉིད་ཀྱི་གཞུང་ལྟར་ན། །ད་ལྟར་རྟོགས་པ་ཡོད་དམ་མེད། །ཡོད་ན་རྒྱུན་དུ་གནས་མི་གནས། །གནས་ན་གཟུང་འཛིན་ཡོད་དམ་མེད། །ཡོད་ན་རྟོགས་པ་ཅི་ཕྱིར་ཡིན། 
།མེད་ན་མངོན་སུམ་ཉིད་དང་འགལ། །རྟོགས་དང་སངས་རྒྱས་གཅིག་མི་གཅིག །གཅིག་ན་སངས་རྒྱས་སྐྱེ་རྒས་ཅན། །མ་རྒྱས་ཅི་གནོད་རྒྱས་ཅི་ཕན། །མི་ཤེས་མཁས་པ་འདི་སྐད་ཟེར། །རྐྱེན་གྱིས་རྟོགས་ཏེ་རང་རིག་ཡིན། །རྟོགས་དགོས་བྱ་བྲལ་སྒོམ་དགོས་ལྷུན་གྱིས་གྲུབ། །དཔེར་ན་འཇིག་རྟེན་ཆོས་ལ་ནི། །མེ་ཡིན་འདི་ལས་གྲང་བ་མེད། །ཚིག་དེ་ཁྱོད་ལ་འཐད་མི་འཐད། །དེ་བས་རང་བྱུང་རྟེན་འབྱུང་གཉིས། ཁུ་འབྲས་འཁོར་འདས་མཁས་པས་རིག །རང་བྱུང་ཐ་སྙད་ཡང་དག་རིག །ཐ་སྙད་འབྱུང་རྒྱུ་འབྱུང་བཞི་ཡོད། །དེ་ལས་དེ་བྱུང་དེ་ལྟར་བྱུང་། །དེ་ནི་རྟེན་ཅིང་འབྲེལ་པར་འབྱུང་། །ཡང་དག་རང་བྱུང་འདི་ལྟ་སྟེ། །འཁྲུལ་བློ་ཟད་པ་ཙམ་ཉིད་ལའོ། །མདོར་ན་དངོས་པོའི་གནས་ལུགས་ནི། །བློ་དང་བློ་ཡུལ་མ་ཡིན་པས། །ལྟ་སྒོམ་སྤྱོད་འབྲས་དམ་ཚིག་དང་། ཁྲེས་རབ་སྙིང་རྗེ་བློ་ཡུལ་མིན། །དེ་ནས་དངོས་པོའི་གནས་ལུགས་ཏེ། །བློ་དང་བློ་ཡུལ་དག་པ་ཡིས། །དག་པ་ཡིན་ཏེ་ཡང་དག་མིན། །བློ་ཡུལ་བྱུང་ནས་དག་པ་ནི། །དག་པ་ཡིན་ཞིང་ཡང་དག་ཡིན། །གལ་ཏེ་བཞི་ལ་བློ་ཡོད་ན། །བློ་དེ་ཇི་ལྟ་བུ་ཞིག་གིས། །ཡུལ་ནི་ཇི་ལྟ་བུ་ཞིག་གིས། །དེ་མེན་ལམ་ལ་ཅི་ཡོད་ཀྱང་། །དེ་ཉིད་མ་ཡིན་དེ་ལས་གོལ། །སྐྱེས་པ་དང་ནི་རང་བྱུང་ཡང་། །ཚིག་འདྲ་འདྲ་ཡང་དོན་མི་འདྲ། །འཁྲུལ་བའི་རང་བྱུང་དག་སྐྱེས་ཅིག །ཆོས་ཉིད་རང་བྱུང་ཞེས་བྱ་བ། 
།མ་བྱུང་མ་སྐྱེས་སྙིང་པོ་༄༅། །སྟེ། །འདི་ལས་འདི་འབྱུང་འདི་ལྟར་འབྱུང་། །འདི་ཡིས་འདི་འབྱུང་འདི་དུས་འབྱུང་། །འབྱུང་བྱ་འབྱུང་བྱེད་མེད་པ་ཡིས། ་།་རྐྱེན་མེད་པར་རང་བྱུང་སྟེ། །གལ་ཏེ་དེ་རྣམས་གང་ཡོད་ཀྱང་། །རང་བྱུང་མན་ཏེ་རྟེན་འབྱུང་ཡིན། །མདོར་ན་རྟེན་འབྱུང་དངོས་ཡིན་ནོ། །རང་འདས་ཆོས་ཡོད་མ་སྲིད་ཅིང་། །དེ་བས་བློ་བུར་བློ་དག་པས། །འདས་པའི་ཆོས་རྣམས་ལྷུན་གྲུབ་སྟེ། །ཡུལ་སེམས་དམིགས་པ་ཅི་ཡང་མེད། །ཁྱོད་ཀྱིས་དེ་ལྟར་ཤེས་པར་གྱིས། །ཞེས་རང་བྱུང་དང་རྟེན་འབྱུང་ཁྱད་པར་གྱི་གསང་ཐིག་སྟེ་བཅོ་ལྔ་པའོ།། །།བཅོམ་ལྡན་འདས་དང་རིག་ངང་ལ་ཕྱག་འཚལ་ལོ། །ཐེག་པའི་བྱེ་བྲག་བསམ་ཡས་ཀྱང་། །མདོར་བསྡུས་གཞི་ལྔ་ལམ་ལྔ་ཡིན། །རིག་པའི་གཞི་ལྔ་འདི་ལྟ་སྟེ། ཁྲེན་ཏུ་སོ་སོར་རིག་པ་དང་། །སོ་སོར་མ་ཡིན་རང་རིག་དང་། །སོ་སོར་ཡང་དག་རང་རིག་དང་། །སོ་སོར་མ་ཡིན་རང་རིག་གོ །གཞི་ནི་བྱ་བའི་རང་རིག་སྟེ། །ཅིག་ནི་རང་རིག་བྱ་བྲལ་ཡིན། །གཞི་ནི་འཛིན་པས་བསགས་པ་སྟེ། །ཅིག་ནི་རྟོག་པ་དག་པའོ། །ཞིན་བདག་ཡོད་རང་རིག་སྟེ། །གཅིག་ནི་བདག་མེད་དངོས་ཞིའི་རིག །བདག་དང་རང་དང་རིག་དང་གསུམ། །ཆོས་ཉིད་རིག་པ་མ་ཡིན་པ། །གསུམ་ནི་སོ་སོ་མ་ཡིན་པ། །བླུན་པས་བདག་མེད་རང་རིག་འདོད། །དེ་ནི་མཁས་ཏེ་མི་ཤེས་པའོ། །དེ་ལ་ལམ་ལྔ་འདི་ལྟ་སྟེ། ཁེན་ཏུ་སོ་སོ་ཉན་ཐོས་སྤོང་། 
།སོ་སོ་མ་ཡིན་རང་རྒྱལ་འགེགས། །ཕྱེད་སྤྱོད་ཕྱེད་སྒྲུབ་སེམས་ཙམ་སྟེ། །ཡུལ་སེམས་མ་གྲུབ་དབུ་མ་སྦྱངས། །ཡུལ་སེམས་གཉིས་མེད་བྱ་བྲལ་བསྔགས། །ལམ་ལྔ་དེ་ལྟར་ཤེས་པར་གྱིས། །རང་རིག་ལྔ་ནི་འདི་ལྟ་སྟེ། ཁེན་ཏུ་སོ་སོའི་རང་རིག་ནི། །དོན་དམ་ཀུན་རྫོབ་གཉིས་ཀར་ནི། །ཡུལ་སེམས་སོ་སོར་འབྲེལ་བ་ཡོད། །ཡུལ་ཉིད་སོ་སོ་སེམས་སོ་སོ། །དེ་ཀུན་འབྲེལ་བ་མཚུངས་པར་ལྡན། །སེམས་ནི་ཡང་དག་ཡུལ་བརྗོད་བྲལ། །དེ་ཡི་འབྲེལ་བ་གོང་དང་མཚུངས། །སོ་སོ་ཡང་དག་རང་རིག་ནི། །ཡུལ་ནི་ཀུན་རྫོབ་ཞབྲུལ་སྣང་སྟེ། །སེམས་ནི་རག་རིག་ཡང་དག་གསལ། །དེ་ཡི་འབྲེལ་བ་རྒྱུན་དང་ལྡན། །སོ་སོ་ཡང་དག་རང་རིག་ནི། །རང་ངམ་གཞན་ཞེས་བཏགས་པ་ཀུན། །བཏགས་པས་རང་གིས་སྟོང་། །ཐམས་ཅད་སྤྲོས་བྲལ་བདག་ཉིད་ཅིག །སོ་སོ་མ་ཡིན་རང་རིག་ནི། །ཡུལ་སེམས་སོ་སོ་མ་ཡིན་ཏེ། །ཐམས་ཅད་སོ་སོ་མ་ཡིན་པས། །རིག་དང་རིག་བྱ་སོ་སོ་མིན། །ངོ་བོ་གཉིས་སུ་མེད་པར་འབྲེལ། །གཉིས་ནི་རང་རིག་རིག་པ་སྟེ། །ཐེག་པ་སེམས་ཙམ་རང་གི་རིག །ཐེག་པ་དབུ་མ་རང་གིས་རིག །གཞན་ནི་གཉིས་ཀྱི་བྱེ་བྲག་སྟེ། །རིག་པ་བྱ་བ་བྲལ་བ་ནི། །ཆོས་ཉིད་དོན་རིག་ལྷུན་གྱིས་གྲུབ། །དེ་ནི་ཆེ་བ་ལྔ་དང་ལྡན། །ས་བཅུ་ཕ་རོལ་་ཕྱིན་བཅུ་རྫོགས། །ལམ་ལྔ་གཟུངས་དང་ཏིང་འཛིན་རྫོགས། །གཞི་ནི་ཆོས་ཅན་ཅིག་ཆོས་ཉིད། །གཞི་ནང་རྟེན་འབྱུང་ཅིག་རང་བྱུང་། 
།གཞི་༄༅། །ནི་སྐྱེས་པ་ཅིག་སྐྱེ་མེད། །གཞི་ནི་འཁོར་བའི་ལམ་ཡིན་ཏེ། །གཅིག་ནི་རྣམ་དག་ལམ་ཆེན་ཡིན། །རེ་རེ་ལ་ཡང་ལམ་ལྔ་སྟེ། །མདོར་སྡུས་ལྔ་ནི་འདི་ལྟའོ། །ཤིན་ཏུ་སོ་སོ་ཚོགས་ཀྱི་ལམ། །སོ་སོ་མ་ནིང་སྦྱོར་བའི་ལམ། །སོ་སོ་ཡང་དག་མཐོང་བའི་ལམ། །སོ་སོ་རང་དག་སྒོམ་པའི་ལམ། །སོ་སོ་མ་ཡིན་མཐར་ཕྱིན་ལམ། །འབྲས་བུ་ལྔ་ནི་འདི་ལྟ་སྟེ། །སོ་སོ་རང་རེའི་འབྲས་བུ་ལྔའོ། །སོ་སོའི་འབྲས་བུ་དགྲ་བཅོམ་པའོ། །སོ་སོ་མ་ནིང་འབྲས་བུ་བསེ་རུ་ལྟ་བུའོ། །སོ་སོ་ཡང་དག་འབྲས་བུ་ཤེས་དག་པ་སྟེ། །བླ་མེད་བྱང་ཆུབ་པའོ། །སོ་སོ་རང་དག་འབྲས་བུ་བདག་ཉིད་བེ་བའོ། །སོ་སོ་མ་ཡིན་འབྲས་བུ་ལྷུན་གྲུབ་པའོ། །རིག་ལྔ་ལམ་ལྔའི་བྱེ་བྲག་ནི། །ཉོན་མོངས་ལྔ་དང་འགྲོ་བ་ལྔ། །འབྱུང་བ་ལྔ་དང་ཕུང་པོ་ལྔ། །འཁོར་འདས་ཀྱི་བསྡུས་པའི་ཆོས། །རིག་པའི་གཞི་ལྔར་རྒྱལ་པས་གསུངས། །དེ་ལས་གཞན་པའི་ཆོས་མེད་ཀྱིས། །དེ་ཡི་བྱེ་བྲག་ཤེས་པར་གྱིས། །སྐལ་ལྡན་བློ་ལ་གོ་བར་གྱིས། །ཞེས་གཞི་ལྔ་ལམ་ལྔའི། །གསང་ཐིག་སྟེ་བཅུ་དྲུག་པའོ།། །།བཅོམ་ལྡན་འདས་གཅོད་བྱེད་རྒྱལ་པོ་ལ་ཕྱག་འཚལ་ལོ། །ཨེ་མ་འཆིང་བར་མ་བྱེད་དང་། །ཐོང་ཐོང་ཆགས་སྡང་ཐོང་། །རྟོགས་བྱེད་མེད་ཀྱིས་མ་ཆགས་ཤིག །རྟོགས་ཡུལ་མེད་ཀྱིས་མ་ཆགས་ཤིག །རྟོགས་པ་ལྟ་བུའི་སྡིག་པ་མེད། །སྒོམ་མཁན་མེད་པས་མ་ཆགས་ཤིག །སྒོམ་ཡུལ་མེད་ཀྱིས་མ་ཆགས་ཤིག 
།སྒོམ་པ་ལྟ་བུའི་སྡིག་པ་མེད། །སངས་རྒྱས་མེད་ཀྱིས་མ་ཆགས་ཤིག །སངས་རྒྱས་ལྟ་བུའི་སྡིག་པ་མེད། །ཐམས་ཅད་ཆོས་ནི་གཉིས་མེད་ལ། །རྒྱ་བའི་བདག་མེད་མ་ཆགས་ཤིག །རྒྱ་བའི་ཡུལ་མེད་མ་ཆགས་ཤིག །མ་སྡང་སྡང་བས་ཐམས་ཅད་འཆིང་། །ཆོས་རྣམས་ཐམས་ཅད་དབྱེར་མེད་ལ། །འཁོར་བ་མ་སྤོངས་སྤོངས་ཡུལ་མེད། །སྤོང་བའི་བདག་ཀྱང་ཡོད་མ་ཡིན། །དོན་ལ་ཡུལ་དང་རྣམ་རྟོག་མེད། །ཡོད་ན་སྡང་བས་ཅི་ཞིག་ཕན། །ཉོན་མོངས་མེད་ཀྱིས་མ་སྡང་ཞིག །ཡོད་ན་སྡང་བས་ཅི་ཞིག་ཕན། །མེད་ན་སྡང་བ་བྱ་མི་དགོས། །དེ་ཀུན་འཁྲུལ་པའི་སྣང་བ་ཡིན། །འཁྲུལ་པ་ཡན་ཕྱིར་སྤངས་སྒྲུབས་མེད། །བྱ་དང་བྱེད་པ་འཁྲུལ་པ་ཡིན། །འཁྲུལ་པ་ཡིན་ཕྱིར་བྱ་བྱེད་མེད། །བྱ་དང་བྱེད་པ་འཁྲུལ་པ་ཡིན། །འཁྲུལ་པ་ཡིན་ཕྱིར་བྱ་བྱེད་མེད། །ཐོང་འཁྲུལ་ལ་དམ་པར་མ་འཛིན་དང་། །དེ་ཀུན་དམ་པར་མི་འཛིན་ན། །ཡིད་ཀྱི་གཡོ་བ་ཇི་ལྟར་འབྱུང་། །ཡིད་ཉིད་དམ་པ་མ་ཡིན་ན། །གཡོ་དང་མི་གཡོ་སུ་ཡི་ཡིན། །ཡིད་གཅིག་དམ་པར་ཡོད་མཐོང་ནས། །གཡོ་ལ་སྡང་ཞིང་མི་གཡོ་ཆགས། །བླུན་པོ་དེ་ཡིས་དོན་མི་མཐོང་། །དེ་བས་ཆགས་སྡག་ཀུན་གྱི་གཞི། །བདག་གཞན་ལེགས་པར་བཏང་བར་བྱོས། །དོན་ལ་བཏང་བྱ་བཏང་བྱེད་མེད། །དེ་ཉིད་ལེགས་པར་བཏང་བ་ཡིན། །ཐིག་ལེ་བདག་གཞན་ཡོངས་མེད་ཀྱིས། །ཡོད་ན་ཐིག་ལེ་ཡོང་མིན་གྱིས། 
།ཐོང་ཐོང་༄༅། །ཉེས་པའི་རྩ་བ་ཐོང་། །བདག་ཉིད་གྲོལ་ན་སངས་རྒྱས་གཞན་མེད་དེ། །བདག་ཉིད་གྲོལ་བའི་དུས་ཉིད་དུ། །དེ་མ་ཐག་ཏུ་ཆགས་པ་ཟད། །དེ་མ་ཐག་ཏུ་འཁོར་བ་དག །དེ་མ་ཐག་ཏུ་མངོན་སངས་རྒྱས། །དེ་བས་སྐལ་ལྡན་སྐྱེས་བུ་ཡིས། །བདག་ཉིད་ཐོང་ལ་མ་རྟོགས་ཅིག །བདག་ཉིད་ཐོང་ལ་མ་སྒོམ་ཞིག །བདག་གིས་ཆགས་སྡང་མ་སྤོངས་བར། །བདག་ཉིད་བཏང་བར་བྱས་ན་བདེ། །དེ་ནི་ཀུན་བཟང་རྡོ་རྗེ་སེམས། །ཆགས་སྡང་བྲལ་བ་ནམ་མཁའ་བཞིན། །བྱ་བྲལ་ལྷུན་གྲུབ་བདེ་ཆེན་ལ། །ཕ་རོལ་ཕྱིན་བཅུ་ས་བཅུ་རྫོགས། །ལམ་ལྔ་སྐུ་གསུམ་ཡེ་ཤེས་རྫོགས། །དུས་གསུམ་བདེ་གཤེགས་ཐམས་ཅད་ཀྱིས། །བྱ་བྲལ་ལྷུན་གྲུབ་རྫོགས་པས་བསྔགས། །ཨེ་མ་དོན་ལ་ཡེ་ནས་ཆགས་སྡང་མེད། །ཆགས་སྡང་ཐམས་ཅད་འཁྲུལ་བའི་བློ། །དེ་བས་ཆགས་སྡང་ཡོད་ཀྱི་བར། །འཁོར་འདས་གཉིས་སུ་ཤེས་པར་གྱིས། །ཞེས་ཆགས་སྡང་གཅོད་པའི་གསང་ཐིགས་བསྟན་པ་སྟེ་བཅུ་བདུན་པའོ།། །།བཅོམ་ལྡན་འདས་ལྷུན་གྲུབ་བྱ་བྲལ་ངང་ལ་ཕྱག་འཚལ་ལོ། །འཇམ་དཔ་ལ་བཤེས་གཉེན་གྱིས་རང་གི་འདོད་པ་ཟད་པའི་ཚིག་དོན་དུ་བརྗོད་པ། །དེས་འཚལ་དེས་འཚལ་དེས་འཚལ་ལོ། །ཇི་སྲིད་བདག་དང་འཛིན་པ་ཡོད་ཀྱི་བར་དུ་ན། །ཐམས་ཅད་འཆིང་བའི་དངོས་པོར་བདག་གིས་སོ། །ཇི་སྲིད་བདག་གཞན་གཉིས་སུ་མེད་པ་ན། 
།བྱ་བྲལ་ལྷུན་རྫོགས་ཆོས་སྐུ་ནམ་མཁའ་བཞིན། །རང་བྱུང་ཡེ་སེས་སྤྲོས་བྲལ་ཡིན་པར་གོ །ཆོས་ཀྱི་སྐུ་ལ་བདག་གཞན་མེད་པ་ལ། །མ་རིག་པ་བདག་དང་གཞན་དུ་འཁྲུལ་པར་གོ །བདག་གཞན་མེད་པས་འཁོར་བ་ཟད་པར་གོ །དེ་རང་ཉད་ལ་སངས་རྒྱས་གསུང་བར་ངེས། །དེ་ལས་གཞན་པའི་སངས་རྒྱས་མེད་པར་ངེས། །ལྟ་སྒོམ་འབྲས་བུ་ལ་སོགས་ཐམས་ཅད་ཀྱང་། །དེ་རང་ཡིན་ནི་གཞན་ནི་མིན་པར་རིག །དེ་ལས་གཞན་པ་ཐམས་ཅད་གྲོལ་བར་ངེས། །བྱ་བ་བྲལ་བས་ལྷུན་གྱིས་གྲུབ་པར་ངེས། །གཞན་གྱིས་རྟོགས་མཉམ་བདག་ནི་མི་བགྱིད་དོ། །དེ་མ་རྟོགས་ན་གྲོལ་བ་མེད་པར་ངེས། །དེ་བས་བྱ་བྲལ་རྫོགས་ཆེན་ཆེ་བར་ངེས། །ཡང་དག་དོན་ལ་རྟོགས་འབྲས་སྒྲིབ་པར་གོ །སངས་རྒྱས་སེམས་ཅན་གཉིས་སུ་མེད་པ་ལ། །སངས་རྒྱས་མིང་དུ་བཏགས་པ་ཡིས། །མི་མཁས་པ་དག་བཅིང་བར་ངེས། །སངས་རྒྱས་མེད་པར་བསྟན་ན་ཡང་། །མི་མཁས་པ་དག་བཀྲག་པར་ངེས། །སངས་རྒྱས་སེམས་ཅན་གཉིས་མེད་ལ། །བདག་ནི་ཐེ་ཚོམ་མ་མཆིས་སོ། །བདག་མེད་ཐེ་ཚོམ་སུ་ཡི་ཡིན། །ཡུལ་མེད་ཐེ་ཙོམ་གང་ལ་ཟ། །དེ་བས་སོམ་ཉི་མ་མཆིས་སོ། །བདག་མེད་ཆགས་དང་རྨོངས་པ་འདོད། །དེ་ལྟར་སུ་འདོད་བདག་དང་བཅས། །དེ་ལྟ་བས་ན་སངས་རྒྱས་དགོངས་པ་ཡིན། །དུག་གི་བུམ་པ་འོ་མའི་ཁ། །ཁྲོ་ཆུའི་ལུས་ལ་བཙན་དུག་སེམས། ཁུན་ཅན་དམྱལ་བའི་རྒྱུ་ཅན་ལ། 
ནམ་ཡང་སྤྲེལ་བ་༄༅། །བདག་མི་བགྱིད། །མ་རིག་རྐྱེན་གྱིས་དབང་སོང་ནས། །གལ་ཏེ་འགལ་བར་བསྟན་གྱུར་ན། །བདག་འཇམ་དཔལ་བཤེས་གཉེན་གྱིས་ལུས་ཡང་དུམ་བུར་གྱུར་ཅིག །མགོ་ཡང་ཚལ་བ་སྟོང་དུ་ཁོས་ཤིག །ཟས་སུ་ཁྲོ་ཆུ་སྐོམ་དུ་མེ་མར་དུ་སོང་ཞིག །ཅེས་རང་དམ་རང་གིས་བཅས་ཏེ། །ཆགས་སྡང་ཟད་པའི་གསང་ཐིགས་བསྟན་པ་སྟེ་བཅོ་བརྒྱད་པའོ། །རྫོགས་སོ།།༄༅། །རྒྱ་གར་སྐད་དུ།། །།བོ་དྷི་ཙིསྟ་དེ་ཤི་ཀ་ཨེ་ཀ་ཤ་མ་ཧྭ་ཀོ་ཤ་ཏནྟྲ་ནཱ་མ། བོད་སྐད་དུ། བྱང་ཆུབ་སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ཅེས་བྱ་བ། དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་