{page}༄༅། །རྒྱས་དང་འཁོར་རྡུལ་སྙེད་དུ་བཅས་པ་དང་སའི་དེ་བཞིན་ཉིད་དུ་གྲོལ་ཏེ་དགྱེས་པར་གྱུར་ཏོ། །ནམ་མཁའི་མཐའ་དང་མཉམ་པའི་རྒྱུད་ཆེན་པོ་ལས། བསྟོད་ཅིང་ཡི་རང་བའི་ལེའུ་སྟེ་དྲུག་ཅུ་བཞི་པའོ།། །།འདས་པ་དང་། མ་བྱོན་པ་དང་། ད་ལྟར་ཕྱོགས་བཅུ་དུས་བཞིའི་དེ་བཞིན་གཤེགས་པའི་དགོངས་པ་ཆོས་ཐམས་ཅད་ནམ་མཁའི་ངོ་བོ། ནམ་མཁའི་མཐའ་དང་མཉམ་པར་སྦྱོར་བ་ཞེས་བྱ་བའི་རྒྱུད་ཆེན་པོ་རྫོགས་སོ།། །།རྒྱ་གར་གྱི་མཁན་པོ་ཤི་སིང་ཧ་དང་། དགེ་སློང་བི་རོ་ཙ་ནས་བསྒྱུར་ཅིང་གཏན་ལ་ཕབ་པའོ།། །། ༄༅། །བོད་སྐད་དུ། བྱང་ཆུབ་སེམས་སྒོམ་པ་ཡི་གེ་མེད་པའི་རྒྱུད། བཅོམ་ལྡན་འདས་དཔལ་རྡོ་རྗེ་འཛིན་པ་ལ་ཕྱག་འཚལ་ལོ། །ཆོས་ཀྱི་དབྱིངས་གཏིང་དཔག་དཀའ་བའི་དོན་ཟབ་མོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ཐམས་ཅད་ཡི་གེ་མེད་པའི་རང་བཞིན་དུ་བདེ་བ་མཆོག་གིས་གཟིགས་ཏེ། རང་བཞིན་གཟུང་དུ་མེད་པའི་དོན་འདི་བཀའ་སྩལ་ཏོ། །རང་བཞིན་རང་གིས་རྟོགས་གྱུར་ནས། །དངས་སྙིགས་མེད་པའི་ཟབ་མོ་ཉིད། །དང་བ་ཉིད་ན་ཟབ་མོ་ཡིས། །ལུང་དུ་སྒོམ་བསྒྲུབ་ཀུན་དང་བྲལ། །བྱང་ཆུབ་སེམས་ཉིད་ལྟར་མི་མཐོང་། །འབད་པས་དོན་ཉིད་ཀུན་དང་བྲལ། །བསྒོམས་པས་ཉམས་རྙེད་མི་འགྱུར་རོ། །དེ་ལ་བདུད་རྣམ་བཞི་འབྱུང་སྟེ། 
།གཟིགས་པ་གཟུགས་དང་གྲགས་པ་སྒྲ། །འོད་ཀྱི་བདུད་དང་བསླུ་བ་རྣམས། །རང་གི་རྒྱུད་ནི་འབྱུང་བའོ། །ཡེ་ཤེས་ཕྱིན་ཅི་མ་ལོག་པ། །དང་པོ་བཟླས་དང་བརྗོད་དུ་མེད། །སེམས་ཀྱི་སྐད་ཅིག་དང་པོ་ལ། །ཆོས་སོ་ཅོག་གི་རྩ་བ་སྟེ། །བསླབ་པར་བྱ་ཞིང་གོམས་པར་བྱ། ཁོན་ཏུ་གོམས་པའི་སྟོབས་ལྡན་ན། །མཚན་མ་སྤྱི་དང་རང་གིས་སྤངས། །ཐེག་པ་ཀུན་དང་ཁྱད་པར་འཇུག །རང་ཀ་མ་ལ་ག་ལ་གནས། །མ་བསྒྲུབས་ཐམས་ཅད་ལྷུན་གྱིས་རྫོགས། །རྟོག་པ་ཐམས་ཅད་མི་གཡོ་བརྟན། །ངེས་དོན་སྙིང་པོ་བླ་ན་མེད། །བྱང་ཆུབ་སེམས་སྒོམ་པའི་རྒྱུད་ཡི་གེ་མེད་པ་ལས། ཆོས་ཉིད་ཀྱི་སྐབས།། །།རིང་པའི་རྒྱུ་ཉིད་རྣམས་སྤངས་ལ། །ཉེ་བ་ཉིད་དུ་འཇུག་པ་ཡི། །བསམ་པ་དག་དང་ལྡན་པས་ནི། །ཐམས་ཅད་ཚུལ་བཟུང་མན་ངག་བརྟག །ཐབས་ཆེ་ཐབས་མྱུར་ཐབས་གསང་པས། །མཚན་མའི་དོན་ལ་རྣམ་མི་བརྟག །དབྱིངས་ཉིད་རིག་པ་སྐད་ཅིག་ལ། །མཐོང་བ་ཐམས་ཅད་བློ་ཡིས་བསླད། །མ་མཐོང་མཐོང་ཕྱིར་མཐོང་བ་ནི། །གོང་ན་མེད་དེ་དེ་ལྟར་མིན། །མཚན་མའི་བག་ཆགས་རྒྱུ་བ་ཆད། །དེ་ཡང་མཚན་མའི་མཐར་ཕྱིན་ནོ། །མཚན་ཉིད་ཡེ་ཤེས་གསང་བ་སྟེ། །དོན་དམ་བློ་ཡི་སྤྱོད་ཡུལ་མིན། །རྟོགས་དང་མ་རྟོགས་ཉིད་ཀྱི་ཆ། །ཟུང་དུ་འཇུག་དང་འོད་གསལ་མེད། །དབང་དང་དམ་ཚིག་ཆ་ལག་རྫོགས། །འཁོར་བ་མྱ་ངན་འདས་མཐར་ཕྱིན། 
།ཡོན་ཏན་ཀུན་གྱི་ཚོགས་ཉིད་༄༅། །དེ། །དངོས་མེད་ཅིང་ཡང་སྣང་བའི་སེམས། །ཅིག་ཆར་འཇུག་པའི་རྣལ་འབྱོར་པས། །སྟོང་པ་ཉིད་ལ་བློ་གཏད་དེ། །མཐར་ཕྱིན་འགག་མེད་བཀའ་ཡང་དག །ཡེ་ཤེས་ཟབ་མོའི་ངོ་བོ་ཡིས མ་བསམས་མ་སྦྱངས་རབ་ཞི་བའི། །རྣམ་རྟོག་ཉིད་ཀྱང་ཡེ་ཤེས་སྐུ། །བླ་མེད་རྫོགས་ཆེན་བརྗོད་ལས་འདས། །རང་བྱུང་རང་ཞི་རང་ལ་གནས། །མཐོང་མེད་རྩོལ་བ་ལས་འདས་པ། །བྱང་ཆུབ་ནམ་མཁའི་རང་བཞིན་ནོ། །བྱང་ཆུབ་ཀྱི་སེམས་སྒོམ་པ་ཡི་གེ་མེད་པ་ལས། རང་བཞིན་ནང་གི་སྐབས།། །།མཐོང་བ་མེད་པའི་དབྱིངས་ཉིད་ལ། །ཡེ་ཤེས་ཟབ་མོའི་སྐད་ཅིག་མས། །རང་བཞིན་འབྱུང་བ་རབ་ཏུ་སྟེ། །དེ་ཡི་རྩོལ་བྲལ་ཡང་དག་ཉིད། །ཡེ་ནས་རང་བཞིན་གནས་པ་ཡིས། །མཉམ་པའི་དབྱིངས་ཀྱིས་ཀུན་ལ་ཁྱབ། །ཡེ་ཤེས་ཀྱིས་ཀྱང་དེ་བཞིན་ནོ། །དབྱིངས་ལ་ཡེ་ཤེས་རབ་འབྱོར་བ། །དེ་ཉིད་སངས་རྒྱས་ས་ལས་འདས། ཁྲེས་རབ་ཐབས་རྫོགས་རྟོག་པས་བསྐྱེད། །དེ་ཉིད་སངས་རྒྱས་ས་ཉིད་དོ། །སྟོང་དང་མི་སྟོང་ཚིག་ལས་འདས། །བསམ་མེད་དག་པར་གནས་པ་སྟེ། །རྒྱུ་དང་འབྲས་བུ་ལྷུན་གྲུབ་པས། །གཉེན་པོས་མ་བཅོས་རབ་ཏུ་ཞི། །རང་བཞིན་ཞི་བ་ཐབས་ཆེན་པོ། །བག་ཆགས་རྒྱུན་ཉིད་རང་བཞིན་ཆད། །བཀག་ནས་ཆད་པའི་ཤིན་ཏུ་སྲོག །སྲོག་ལས་སྡུག་བསྔལ་བྱུང་ཚོར་ཏེ། །མཐོང་དང་ལྟར་ནི་མེད་པ་སྟེ། 
།ཡེ་ནས་རང་བྱུང་དབྱིངས་དེ་ལ། །ཡེ་ནས་རང་བྱུང་ཡེ་ཤེས་དཔལ། །རང་ལ་རང་བྱུང་ཡེ་ཤེས་དེ། །རིག་པའི་བྱ་རས་སོད་པར་བྱ། །རིག་པས་མ་སོད་མ་ཚོར་འཆོར། །བདེ་བ་ཉམས་ཏེ་བྱིང་བ་ཡིན། །ཡང་དག་བདེ་བ་མ་ཡིན་ནོ། །བདེ་བ་རྙེད་པས་ཐམས་ཅད་འདུས། །བྱང་ཆུབ་སེམས་སྒོམ་པ་ཡི་གེ་མེད་པའི་རྒྱུད་ལས། མཐོང་བས་ལྟར་མེད་པའི་སྐབས།། །།སྟོང་པ་ཉིད་ལས་གཞན་མིན་པས། །སྟོང་ལྟ་དེ་ནི་ཐབས་རྒྱལ་པོ། །རྒྱལ་པོ་མཐོ་བོ་མི་ཡི་མཆོག །དེ་ཡིས་ལས་རྣམས་གཞན་ལས་བཙལ། །གཞན་རྣམས་ལས་རྣམས་གང་བྱས་ཀྱང་། །རྒྱལ་པོ་མིན་ཏེ་ཕལ་པ་ལ། །རྒྱལ་ལས་དམངས་འབྱུང་ཐ་མར་རྒྱལ། །ཡེ་ནས་རྒྱལ་པོ་རྒྱལ་བ་ཡང་། །ཟུངས་ཐུབ་རྒྱལ་པོས་དམངས་རྣམས་ཀྱང་། །འབད་རྩོལ་མེད་པའི་ཐབས་ཀྱིས་བཅོམ། །རྒྱལ་པོ་དཔའ་བོ་ཐམས་ཅད་འཇོམས། །བཅོམ་པས་རྒྱལ་འཁོར་ཤིན་ཏུ་བཟང་། །བཟང་མི་དམོས་པའི་རྒྱལ་པོ་སྟེ། །ཀུན་ལས་དཔགས་པ་ཡིན་པར་གྲགས། །དཔའ་བོ་དེ་བསད་སླར་འཚོ་བ། །དེ་ནི་རྒྱལ་པོ་རྫུ་འཕྲུལ་ཅན། །བྱང་ཆུབ་ཀྱི་སེམས་ཡི་གེ་མེད་པའི་རྒྱུད་ལས། ཡེ་ཤེས་ཟུང་མར་བསྟན་པའི་སྐབས།། །།གང་གིས་དཔག་ཅིང་མཚོན་དུ་མེད། །དེ་ནི་ཆོས་དབྱིངས་ཟད་མ་སྟེ། །གང་གིས་མ་བསྐྱེད་རང་འབྱུང་བ། །ཕྱོགས་རིས་ཀུན་དང་བྲལ་བ་སྟེ། །ཡི་གེ་མེད་དེ་དབྱིངས་ཀྱི་མཆོག །གླེང་བྲལ་ཚིག་ལ་དབྱིངས་འདས་པས། 
།སྣ་ཚོགས་སོགས་པའི་སྤྱོད་༄༅། །ཡུལ་མིན། ་གོན་ཏུ་ཕྲ་བས་རྣམ་བརྟགས་ལ། །རྩིང་པོས་དཔྱད་ན་ཕྲ་མ་དག །སྒྲ་ཕྱིར་འབྲངས་ན་གྲུབ་མཐའ་ཉམས། །རྩོལ་བ་འབའ་ཞིག་འཆིང་བའི་རྒྱུ། །མ་བཙལ་བ་ན་རྩོམ་པ་ཞིག །དེ་ནི་བཅོམ་ལྡན་འདས་ཞེས་བྱ། །མི་དམིགས་དབྱིངས་ཀྱི་ངང་ཉིད་ནི། །ཅིས་ཀྱང་མི་དམིགས་དངོས་སྣང་བ། །མཁའ་ཞེས་པ་ཉིད་དབྱིངས་ཀྱི་དོན། །བྱང་ཆུབ་ཀྱི་སེམས་སྒོམ་པ་ཡི་གེ་མེད་པ་ལས། དབྱིངས་ཀྱི་དོན་བསྟན་པའི་སྐབས།། །།ཆོས་དབྱིངས་དག་པའི་མཁའ་ཀློང་ལ། ་།་མེད་སྤངས་པའི་ཡེ་ཤེས་དབབ། །ཡེ་ཤེས་ཉིད་དེ་ཆོས་སྐུར་དག །དེ་ལྷར་སངས་རྒྱས་ཆོས་སྐུ་དེ། །སངས་རྒྱས་ཀྱིས་ཀྱང་གཟིགས་སུ་མེད། །ཆོས་དབྱིངས་སྤྲོས་མེད་སྤྲོས་བྲལ་ལ། །ཡེ་ཤེས་ལྷུན་གྲུབ་མ་བསྐྱེད་པས། །དེ་བཞིན་རང་འབྱུང་རིག་པ་ཡིན། །ཡི་གེ་མེད་པའི་རྒྱུད་དུ་གྲགས། །རྨད་དུ་བྱུང་བ་སྤྲོས་དང་བྲལ། །སྤྲོས་མེད་དབྱིངས་དང་ཡེ་ཤེས་ནི། །ནམ་མཁའི་དབྱིངས་ཏེ་ཡེ་ཤེས་སོ། །ནམ་མཁའ་ལ་ནི་ནམ་མཁའ་སྒོམ། །དེ་ལས་ཉམས་པའི་འཁོར་ལོ་ཡིན། །དིག་མ་རྨི་ལམ་ལྷ་བུ་ལ། །འདི་དང་འདི་ཞེས་བསྟན་དུ་མེད། །མཁས་པ་མན་ངག་གསུམ་དང་ལྡན། །བྱང་ཆུབ་ཀྱི་སེམས་སྒོམ་པ་ཡི་གེ་མེད་པ་ལས། དབྱིངས་དང་ཡེ་ཤེས་གཉིས་སུ་མེད་པར་བསྟན་པའི་སྐབས།། །།བླུན་པོ་རྟོག་གེའི་ཤེས་པ་ཉིད། །ཡོད་དག་མེད་པའི་ཆོས་ལ་སྤྱོད། 
།བྱང་ཆུབ་སེམས་ལ་མིང་མེད་པས། །དམིགས་ན་རྟོག་དང་འཁོར་བ་ཉིད། །རྣམ་པར་རྟོག་པའི་རྒྱུ་བརྟགས་ན། ཁུ་ཡི་རྒྱུ་དེ་འབྲས་བྲིའ་མཆོག །དེར་ཤེས་རིག་པའི་ཡེ་ཤེས་ཉིད། །དབྱིངས་དང་ཡེ་ཤེས་བརྟགས་པའི་མཐུས། །སྙིང་པོ་བསྟན་དུ་མེད་པའོ། ཁྲེས་པ་ཐང་ཤ་མ་ཆད་པར། །ཀུན་བཟང་ང་ལས་མི་གཡོ་བར། །ཡེ་ནས་བླང་དོར་མེད་པས་ན། །སེམས་ཉིད་གང་ལའང་གཏད་མི་བྱ། །རྟག་ཆད་བདེ་བའི་རླུད་ཡིན་པས། །ཆོས་དང་བདེ་ཀུན་གྲུབ་པ་མེད། །རྣམ་དག་འཁོར་བའི་དོན་མེད་པས། །རྫོགས་སངས་རྒྱས་པས་ཆོས་རྣམས་མེད། །རྟོག་པ་ཅན་ལ་སྣ་ཚོགས་སྣང་། །དབྱིངས་དང་ཡེ་ཤེས་གཉིས་ཡོད་ན། །འདི་ནི་ཡེ་ཤེས་དབྱིངས་མ་ཡིན། །བྱང་ཆུབ་ཉིད་ལ་བྱང་ཆུབ་གནས། ཁུན་གནས་བག་ཆགས་བརྟས་པའི་མཐུས། ཁྲེས་པ་ནང་དུ་རུབ་པ་ཡིན། །མཐོང་བ་མེད་པ་ཆོས་ཀྱི་སྐུ། །སེམས་ནི་ནམ་མཁའ་དང་འདྲ་སྟེ། །གང་དུ་མི་གཡོ་ཅིར་མི་བརྟག །གཡོས་ན་ཉམས་ཏེ་ཆགས་ན་འཁོར། །བྱང་ཆུབ་ཀྱི་སེམས་སྒོམ་པ་ཡི་གེ་མེད་པ་ལས། སྒོམ་པའི་སྐྱོན་བསྟན་པའི་སྐབས།། །།སེམས་མི་གཡོ་བ་མཉམ་པ་ཉིད། །སྤྱོད་ཡུལ་ཐམས་ཅད་ལས་འདས་པས། །མཚོན་པ་ལས་ནི་མི་མཚོན་པ། །སྒྲུབ་པ་ལས་འདས་མི་བསྒྲུབ་པ། །སྨྲ་རུ་མེད་པས་མི་བསྒོམས་པ། །དེ་ནི་གཉིས་མེད་ཉམས་ཞེས་བྱ། །རྣམ་ཤེས་ཡུལ་ལ་མི་འབྲང་བ། །བྱང་ཆུབ་ཆེན་པོ་ཞེས་བྱ་བ། 
།རང་འབྱུང་ཆེན་པོ་ཟང་ཐལ་༄༅། །བ། །སེམས་ནི་དམིགས་མེད་མཁའ་དང་འདྲ། །ནམ་མཁའ་ལ་ནི་ནམ་མཁའ་རོལ། །མཁའ་རུ་སྒོམ་པས་མཁར་མི་སྨྲ། །སྤྱོད་ཡུལ་གང་ལའང་མི་སྤྱད་ན། །ཡེ་ཤེས་ཡེ་ཤེས་མེ་བོ་ཆེ། །མི་གཡོ་བ་ནི་དེ་ཉིད་དོ། །ཡང་དག་ཕྱིན་ཕྱིར་གཡོ་བ་མེད། །མི་གནས་པ་ལའང་མི་གནས་ཏེ། །གལ་ཏེ་སེམས་ལ་གཏད་ཡོད་པས། །སེམས་ཀྱིས་སེམས་འཆིང་མི་འཆོར་རོ། །སྣང་བ་མེད་པས་མི་བཙལ་གཞག །བྱང་ཆུབ་ཀྱི་སེམས་སྒོམ་པ་ཡི་གེ་མེད་པའི་རྒྱུད་ལས། ཟབ་མོར་བསྟན་པའི་སྐབས།། །།རང་བྱུང་སྙིང་པོ་རང་འབྱུང་བས། །བྱང་ཆུབ་སེམས་ལ་རྒྱུ་རྐྱེན་མེད། །ཡུལ་ཉིད་སྒྱུ་མར་ཤེས་པ་དེ་ཡང་རྟོག །སྨྲ་མེད་གླེང་བྲལ་དེ་ལ་སེམས་གང་མེད། །བློ་མེད་ཀུན་བྲལ་ཆོས་རྣམས་འཛིན་མི་བྱེད། །མ་གཡོས་མཉམ་པ་སེམས་ཀྱི་གཙོར་བསྟན་ནོ། །གང་དུ་མ་མཐོང་དངོས་མ་གྲུབ། །དངོས་གྲུབ་ཡང་དག་དོན་མ་ཡིན། །ཅི་ཡི་ངོ་བོ་ཅིར་མི་བརྟགས། །བདེ་གཤེགས་མ་ལུས་ལམ་རྒན་ཡིན། །བསྒྲུབ་བྱ་གྲུབ་པར་བྱ་བའི་ཆོས། །རྟོག་པའི་དབང་གིས་སྣ་ཚོགས་འཛིན། །རྫོགས་སངས་རྒྱས་པས་ཆོས་རྣམས་མེད། །འདུ་འབྲལ་མེད་པ་ཆོས་ཀྱི་སྐུ། །མཚན་མ་མཚན་མ་མེད་པ་ཉིད། །ཡུལ་ལ་རིག་པའི་གནས་མི་བཅའ། །བྱང་ཆུབ་ཀྱི་སེམས་སྒོམ་པ་ཡི་གེ་མེད་པའི་རྒྱུད་ལས། རང་རིག་པའི་སྐབས།། 
།།དེ་ནས་ཆོས་ཀྱི་དབྱིངས་གཏིང་དཔག་དཀའ་བའི་ཏིང་ངེ་འཛིན་ལས་བཞེངས་ནས། འཁོར་གྱི་བདེ་བར་གཤེགས་པ་རྣམས་ལ་རིགས་ཀྱི་བུ་དག་ཅེས་བོས་ནས་བྱང་ཆུབ་སེམས་སྒོམ་པ་ཡི་གེ་མེད་པའི་རྒྱུད་འདིའི་དོན་མཐོང་ངམ ཐོས་སམ་རྟོགས་སམ། །འདིའི་དོན་དང་