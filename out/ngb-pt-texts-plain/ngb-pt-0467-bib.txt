{page}༄༅། །རྒྱ་གར་སྐད་དུ། རཏྣ་མ་ཧྭ་བྷ་ཝི་ཏན་ཏྲ་ནཱ་མ། བོད་སྐད་དུ། རིན་པོ་ཆེ་སྣང་བྱེད་ཀྱི་རྒྱུད་ཅེས་བྱ་བ། བཅོམ་ལྡན་འདས་གསང་བདག་ཆེ་ལ་ཕྱག་འཚལ་ལོ། །ཐོག་མ་ཐ་མེངཞིམིམེངསྙི་དིཞིནངང་ཀྱིང་ང་ཡེམ་ ད་པ་ཀུན་གྱ་ག ། ། ང་དང་འགྱུ་བ་ ད་པའ་ ང་པ་འ ། །རང་བ ་ལྷུན་གྱས་གྲུབ་པའ་ཆས་ ་སྐུ། །གསང་བའ་གཞལ་ཡས་ཆས་དབྱངས་ཕ་བྲང་ནས། ། ་སངས་རྒྱས་པའི་གསང་བདག་ཆེན་པོ་ལ། །འཁོར་གསུམ་ནང་ནས་སེམས་དཔའ་རྡོ་རྗེ་དེས། །རྒྱུད་དང་གླེང་གཞི་ཕུན་སུམ་ཚོགས་པ་དང་། །སངས་རྒྱས་སེམས་ཅན་ཁྱད་པར་ཇི་ལྟ་བུ། །ཞེས་་ཡེངཆེན་ང་ངསེ་རྗེངཚིམེངངཀྱིཀྱིགསལ་པ་དང་། ་སངས་རྒྱས་པའ་གསང་བདག་ ་པ་ཡས། །་བར་གྱ་ནང་ནས་ མས་དཔའ་རྡ་ ་ལ། །བཤད་པའ་ ག་ ད་བྱན་གྱས་བརླབས་ ས་བཤད། ཁུད་ 
་རང་ཞི་་ངངངེཚིབྲེཚམེཚོང་ནིངེངཚིངགེགླེབྱེང༄༅། །བ ན་དངས་པ་ལྔ་ཡས་བསྟན། །རྒྱུད་ཀྱ་ ས་ ག་འ ལ་དང་མ་ ང་ ད། །ཕུན་སུམ་ གས་པའ་དན་ ་ ས་པའ་ ག །སྒྲ་དང་ཡ་ ་ གས་བམ་ད ་བའ་དོན། །གླེང་གཞིའི་དོན་ལ་རྣམ་པ་གསུམ་གྱིས་བསྟན། །སྔོན་བྱུང་གླེང་གཞི་ཕུན་སུམ་ཚོགས་པ་ལྔ། །དེ་ཡི་རྗེས་འཇུག་ཕུན་སུམ་ཚོགས་ལྔ་དང་། །དེ་ཡི་གདུང་འཚོ་ཕུན་སུམ་ཚོགས་ལྔའོ། །སྔོན་བྱུང་གླེང་གཞི་ཕུན་སུམ་ཚོགས་ལྔ་ནི། །ཆོས་སྐུ་གསུང་དུ་མེད་པའི་བསྟན་པ་དང་། །ལོངས་སྐུ་རང་གི་ངོ་བོའི་བསྟན་པ་དང་། །སྤྲུལ་སྐུ་གསུང་དུ་བརྗོད་པའི་བསྟན་་མེ་་་འི་་སྐྱེམེང་་ཡེཤེང་ངངཀྱི་་་པའ། ། ད་དང་ང་བ་བརྗད་པ ་བསྟན་པའ། །ཆས་སྐུ་ ་བ་ ད་པའ་སྟན་པ་དང་། །ལངས་སྐུ་ ་ ས་མཐུ་ཡ་སྟན་པ་དང་། །སྤྲུལ་སྐུ་བྱན་གྱས་བརླབས་ ས་སྟན་པའ། 
།ལངས་སྐུ་སེམས་དཔའ་རང་རྒྱུད་འབྲེལ་བའི་འཁོར། །ཕྱི་ནང་གསང་བ་ཆོས་སྐུའི་འཁོར་རྣམས་སོ། །ས་བཅུ་རིགས་ལྔའི་ཡབ་ཡུམ་དོན་གྱིས་གཅིག་པ་ཡི་འཁོར། །ཕྱི་ནང་གསང་བ་ལོངས་སྤྱོད་རྫོགས་པའི་འཁོར། །རིབས།་དྲུག་སྡེ་བརྒྱད་འདོད་པ་བསྡུས་པའི་འཁོར། །ཕྱི་ནང་གསང་བ་སྤྲུལ་པའི་འཁོར། །ཆོས་དབྱིངས་རྣམ་པར་དག་པ་ཆོས་སྐུའི་གནས། །ཁྱད་པར་གྱུར་པའི་ལོངས་སྤྱོད་རྫོགས་པའི་གནས། །ཁང་བཟང་སྤྲུལ་པ་སྐུ་ཡི་གནས། །རྣམ་དག་ཁྱད་པར་ཁང་བཟང་སྟོན་པའི་གནས། །ཆོས་སྐུ་བྱིན་གྱིས་བརླབས་ཀྱིས་བཤད་པའི་དུས། །ལོངས་སྐུ་རང་གི་ངོ་བོས་བཤད་པའི་དུས། །སྤྲུལ་སྐུ་ཚིག་ཏུ་སྡེབས་ཏེ་བཤད་པའི་དུས། །བྱིན་རླབས་རང་ངོ་ཚིག་སྡེབས་སྟོན་པའི་དུས། །སྟོན་པ་གསུམ་གྱིས་རྗེས་འཇུག་རྣམ་གསུམ་ནི། །ཕྱི་ནང་གསང་བ་གསུམ་གྱི་ཐེག་པ་རྣམས། །རྗེས་འཇུག་རྣམ་པ་གསུམ་གྱིས་སྟོན་པའི་དོན། །ཐུགས་ཀྱི་དོན་ཉིད་སྟོན་པའི་སེམས་དཔའ་དང་། །སྐུ་ཡི་དོན་ཉིད་སྟོན་པ་ཧེ་རུ་ཀ། །གསུང་གི་དོན་ཉིད་སྟོན་པའི་ཀུན་དགའ་བོ། །སྐུ་དང་གསུང་ཐུགས་རྗེས་འཇུག་སྟོན་པའོ། །རབ་དགའ་སྙིང་པོ་སེམས་དཔའ་རྡོ་རྗེའི་འཁོར། །ཞི་ཁྲོ་རྣམ་གཉིས་ཧེ་རུ་ཀ་ཡི་འཁོར། །དགེ་སློང་དགེ་ཚུལ་ཀུ་དགའ་བོ་ཡི་འཁོར། །རབ་དགའ་ཞི་ཁྲོ་དགེ་སློང་རྗེས་འཇུག་འཁོར། །འོད་གསལ་ཆོས་ཉིད་སེམས་དཔའ་རྡོ་རྗེའི་གནས། 
།ཨེ་གྲུ་གསུམ་པ་ཧེ་རུ་ཀ་ཡི་༄༅། །གནས །འཛམ་གླིང་ཕུགས་པ་ཀུན་དགའ་བོ་ཡི་གནས། །འོད་གསལ་ཨེ་དང་འཛམ་གླིང་རྗེས་འཇུག་གནས། །སེམས་དཔའ་རྡོ་རྗེས་རིག་པས་བརྒྱུད་པའི་དུས། །ཧེ་རུ་ཀ་ཡི་ཏིང་འཛིན་བསྐྱེད་པའི་དུས། །ཀུན་དགའ་བོ་ནི་ཚིག་ཏུ་སྡུད་པའི་དུས། །རིག་པ་ཏིང་འཛིན་ཚིག་ནི་རྗེས་འཇུག་དུས། །གདུང་འཚོ་མ་འོངས་དུས་ན་འབྱུང་བར་འགྱུར། །སྟོན་པ་མྱ་ངན་འདས་འོག་ཏུ། །ཡང་སྤྲུལ་ཐུགས་ཀྱི་བསྟན་པ་འབྱུང་། །སྐལ་ལྡན་མན་ངག་བཅུད་འཛིན་པ། །དེ་ཡི་དུས་སུ་འབྱུང་འགྱུར་ང་ཡིས་བསྟན། །ཅེས་གསུངས་ནས། །ཞལ་འཛུམ་པ་དང་བཅས་ནས་བཞུགས་སོ། །དེའི་ཚེ་འཁོར་གྱི་ནང་ནས་སེམས་དཔའ་རྡོ་རྗེ་སྟན་ལས་ལངས་ནས་འདི་སྐད་ཅེས་གསོལ་ཏོ། །རྒྱུད་དང་ཕུན་སུམ་ཚོགས་པའི་དོན་ནི་ཇི་ལྟ་བུ། །སངས་རྒྱས་སེམས་ཅན་གཞི་ནི་ཇི་ལྟ་བུ། །དེ་ཡི་ཁྱད་པར་བྱེ་བྲག་གང་ལས་བྱུང་བ་ལགས། །ཞེས་གསོལ་པ་དང་། །ཡེ་སངས་རྒྱས་པའི་གསང་བདག་ཆེན་པོ་ཡིས། །ཐ་དད་མེད་པའི་སེམས་དཔའ་རྡོ་རྗེ་ལ། །བྱེ་བྲག་གཞི་མེད་ཡན་ལག་གཉིས་སུ་གསུངས། །ཐོག་མ་ཐ་མ་མེད་པའི་བར་དོ་ན། །མ་ཕྱེ་མ་ཕྱེད་སྙིང་པོ་མཉམ་པ་ཉིད། ཁྲེས་མེད་རང་གནས་རྟོགས་པ་མེད་པའི་དོན། །དོན་ལས་ཤེས་མེད་ཤེས་པའི་རྣམ་པ་གཅིག །འགྱུ་མི་འགྱུ་ལས་བག་ཙམ་གཅིག་ཏུ་འགྱུ། །འགྱུ་བའི་འོད་ལས་ཟེར་གྱི་ཚུལ་དུ་ཤར། 
ཁྲར་པའི་ཟེར་ལ་རིག་པའི་འཆར་སྒོ་སྐྱེས། །རླུ་་གིས་རྐྱེན་བྱས་འཆར་སྒོ་གཉིས་སུ་བྱས། ཁྲར་བའི་ཤེས་པ་རླུ་་གི་རང་བཞིན་འགྱུ། །ཡེ་ཤེས་རླུད་དང་མ་རིག་རླུད་དུ་འགྱུ། །ཡེ་ཤེས་རླུད་འགྱུ་ཡིད་རྟོག་སྐྱེ་མ་ནུས། །རིག་པ་ཟེར་ལ་ཐིམ་པས་གཅོད་མ་ནུས། །ཟེར་གྱི་ཤེས་པ་མ་ལ་བུ་ཐིམ་པས། །མ་བུ་ངོ་ཕྲད་བར་དོར་ཡེ་སངས་རྒྱས། །རང་བཞིན་རྟོག་མེད་ཡེ་ཤེས་རང་སར་གནས། །འགྱུ་བའི་རླུད་མེད་རྟོག་པ་རང་སར་གྲོལ། །སྙིང་པོའི་རང་བཞིན་མཉམ་པའི་ཀློང་ནས་ཤར། །མཉམ་པའི་རང་བཞིན་མ་ཤེས་མ་རིག་རླུད་། །རླུད་གིས་རྐྱེན་བྱས་རིག་པ་ས་མ་ཟིན། །རིག་པས་མ་ཟིན་པས་ཡིད་རྟོག་སྐྱེ། །ཡིན་མན་མིན་ནམ་མིང་གི་རྣམ་པ་སྐྱེས། །མིང་ལ་བརྟགས་པས་སེམས་སུ་འདོད་པ་སྐྱེས། །བཙལ་བའི་རྣམ་པ་གཅིག་ཏུ་ཉམས་སུ་མྱོང་། །གསལ་བའི་མཚན་ཉིད་རྣམ་པ་ལྔ་རུ་ཤར། །གསལ་བ་ཉིད་ལས་གཞན་དུ་རྒྱ་མ་ཆད། །མི་གཡོ་མི་འགྱུར་མ་འགགས་སྣང་ཚུལ་ལྔ། །ལྡོག་ཐབས་མ་ཤེས་ཡིད་ལ་འདོད་ཞེན་སྐྱེས། །དེ་རྣམས་སྟོབས་ཀྱི་འོད་གཟུགས་ཁ་མིག་ཅན། །དེ་ཡི་རྐྱེན་གྱིས་ཉོན་མོངས་དྲུག་ཏུ་སྐྱེས། །རིགས་དྲུག་སེམས་ཅན་འཁྲུལ་པའི་འབྲས་བུར་སྣང་། །ཞེས་གསུངས་སོ། །རིན་པོ་ཆེ་སྣང་བྱེད་ཀྱི་རྒྱུད་ལས། །གླེང་གཞི་དང་འཁྲུལ་སྣང་གི་ལེའུ་སྟེ་དང་པོའོ།། །།དེ་ནས་སེམས་དཔའ་རྡོ་རྗེ་དེས། །གསང་བདག་ཆེན་པོ་ལ་གསོལ་པ། 
།དངོས་པོ་ཇི་ལྟར་གནས་པའི་གནས་༄༅། །ལུགས་དང་། །སངས་རྒྱས་སེམས་ཅན་གཉིས་ཀྱི་བྱེ་བྲག་དང་། །དཔེ་དང་བརྡ་ཡི་སྒོ་ནས་དོན་མཚོནི་ཇི་ལྟ་བུ། །སྟོན་པ་གསང་བདག་ཆེན་པོའི་རང་བཞིན་དེས། །འཁོར་གྱི་ནང་ནས་སེམས་དཔའ་རྡོ་རྗེ་ལ། །གནས་ལུགས་བྱེ་བྲག་བརྡ་དང་དཔེ་བསྟན་པ། །དར་བཏབ་བང་མཛོད་རིན་པོ་ཆེ་གནས་ལུགས། །སྐྲུ་གྲི་སོ་དང་ཤེལ་རྒྱུས་ཉི་ཟེར་རྩལ། །ཙན་དན་གླ་རྩི་སྒོག་པ་ནི་ཤུགས་སོ། །སྤྲེའུ་དང་ཆུ་གཉེར་རླུད་ནི་འགྱུ་ལུགས་སོ། །ཐག་པ་ཐོ་ཡོར་སྨིག་སྒྱུ་ནི་གཞིའོ། །སྦྲུལ་དང་ཆུ་དང་མི་ནི་འཁྲུལ་པའོ། །ཉི་མ་དང་མིག་དང་གསེར་ནི་དོན་ནོ། །སྤྲིན་དང་ལིང་ཏོག་མུན་པ་ནི་སྒྲིབ་གཡོགས་སོ། །ནམ་ལངས་མཚོན་བྱའི་འཁོར་ལོ་དང་། །དུག་ལ་སྔགས་བཏབ་ལྡོག་ཐབས་སོ། །དབུལ་མོའི་གཏེར་དང་གྱད་ནོར་དག་ནི། །རང་ལ་ཡོད་པས་ངོ་མ་ཤེས་པའོ། །འོ་མ་ཟླ་ཚུབ་ཏིལ་འབྲུ་མཚོན་པའོ། །ནམ་མཁའ་ཤེལ་སྒྲོན་ཉི་མ་ནི། །ཕུག་ས་ནམ་མཁའ་ལ་བལྟའོ། །ཚོད་སྤྱིན་ལ་ཟུང་། གྲང་དྲོ་ཉི་ཟླ་ལ་ཤེས། ཞེས་གསུངས་སོ། །རིན་པོ་ཆེ་སྣང་བྱེད་ལས། དཔེས་མཚོན་པའི་ལེའུ་སྟེ་གཉིས་པའོ།། །།དེ་ནས་སྡུད་པ་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །འཁྲུལ་པ་ལོགས་ནས་གནས་ལུགས་དོན། །རྟོགས་པའི་ཐབས་ལ་ཁྱད་པར་ཡོད་དམ་མེད། །སྟོན་པ་གསང་བདག་ཆེན་པོ་དེས། །སྡུད་པའི་སེམས་དཔའ་རྡོ་རྗེ་ལ། 
།རྟོགས་པ་ཐབས་ཀྱི་དོན་བསྟན་པ། །རྣམ་ཤེས་ཡུལ་དུ་མ་གྱུར་སྙིང་པོ་ཉིད། །འདོད་པ་གི་འདོད་བྲལ་བ་ལྟ་བའི་དོན། །ཕྱོགས་དང་རིས་མེད་ཀློང་ཆེན་པོ། །རིག་པ་སྐྱེ་ཤི་མེད་པས་རང་ས་ཟིན། །ཡིད་ཀྱི་མིང་དང་བྲལ་བས་མཚོན་ལས་འདས། །སེམས་ཀྱི་འདོད་ཞེན་མེད་པ་བདེ་བའི་ཆོག །སྣང་བའི་ཡུལ་དུ་མ་གྱུར་དམིགས་དང་བྲལ། །སྙིང་པོ་མངོན་དུ་གསལ་བར་བསྟན་དུ་མེད། །སྨྲ་བརྗོད་ཚིག་ལས་འདས་པའི་རིན་པོ་ཆེ། །ཟད་མེད་གཏེར་ལ་སྤྱོད་པའི་མཛོད་པོ་ཆེ། །སྣང་དང་མི་སྣང་གཉིས་སུ་འདོད་པ་མེད། །རང་བྱུང་སྙིང་པོ་ཀུན་གྱི་གཞི་མ་ཡིན། །གཞི་ཡི་རང་བཞིན་ཡོད་མེད་མཉམ་པའི་ངང་། །མཉམ་པའི་ངང་ལས་ཀུན་འབྱུང་མཛོད་པོ་ཆེ། །ཟད་མེད་འདོད་དགུར་འབྱུང་བའི་རིན་པོ་ཆེ། །རྩལ་དང་ཡན་ལག་མ་འགགས་འཆར་བའི་གཞི། །སུས་ཀྱང་མ་བྱས་ངང་ངམ་ཤུགས་ལས་འབྱུང་། །འགྱུ་མི་འགྱུ་ལས་ཡིད་གསུམ་རིམ་པར་འགྱུ། །ཡིད་གསུམ་ཉོན་མོངས་ཞབྲུལ་པའི་གཞི། །ཞེན་མེད་གསལ་བ་འགྱུ་བ་མེད་པའི་དོན། །དོན་གྱི་ངོ་བོ་མ་རྟོགས་སྒྲིབས་པས་སྒྲིབ། །ལྡོག་པའི་ཐབས་ཀྱིས་མི་གསལ་མུན་པས་སངས། །ལྡོག་ཐབས་མ་ཤེས་རང་ལ་ཡོད་མ་རྟོགས། །ཐོས་བསམ་གསུམ་གྱིས་དོནམཚོནརྟོགསཔའོ། །མ་བཅོས་རྣམ་དག་སྙིང་པོའིརངབཞིནཉིད། །རངབཞིནརྟོགསཔརའདོད་ཅིང་ཡིད་འགྱུ་བརྟག །ལོག་མ་ལོག་གིས་ངེས་ཤེས་རང་ལ་སྐྱེ། 
།རང་བཞིན་སྙིང་པོ་རང་༄༅། །གསལ་སྣང་བ་འདི། །རྟག་ཆད་མཐའ་ལས་འདས་པས་ཡོད་མེད་གྲོལ། །ཡིད་ཀྱི་འགྱུ་མེད་བློ་ཡིས་བྱས་པ་མེད། །རང་བཞིན་རྨད་བྱུང་འཁྲུལ་རྟོག་མེད་པའི་དོན། །རིག་པ་མ་སྐྱེས་འགྱུར་མེད་ལྷུན་གྱིས་གྲུབ། །དངོས་པོ་མཚན་མ་དག་གི་སྤྱོད་ཡུལ་མིན། །སྙིང་པོའི་རང་བཞིན་སྐྱེ་བ་མེད་པ་ལ། །སྐྱེ་བ་རིག་པ་རྩལ་དུ་སྣང་བ་ཡིན། །ཆོས་རྣམས་ཀུན་གྱི་གཞི་དང་རྩ་བ་བྱས། །ཞབྲུལ་རྟོག་མཐའ་ལས་གྲོལ་བའི་སྙིང་པོའི་དོན། །མཚན་མའི་ཡུལ་ལས་འདས་པས་དམིགས་སུ་མེད །འཁྲུལ་རྟོག་རྣམ་དག་རང་བཞིན་དོན་དང་ལྡན། །རྟོགས་ལྡན་ཡེ་ཤེས་མཉམ་པའི་ཀློང་ན་འཕྱོ། །ཟབ་ལ་གཏིང་དཔག་དཀའ་བའི་དོན་ཉིད་ནི། །ཉོན་མོངས་རང་བཞིན་གྲོལ་བའི་བདེ་བ་ཆེ། །ཞེ་འདོད་ཀུན་དང་བྲལ་བ་ལྟ་བའི་མཆོག །ཡིད་ཀྱི་འགྱུ་བ་ཆད་ནས་སྒོམ་པའི་དོན། །མ་བཅོས་འབད་པ་བྲལ་བ་སྤྱོད་པའི་རྒྱན། །ཇི་བཞིན་དོན་ཤར་ཉམས་ཀྱི་དོན་མཆོག་ལྡན། །སྙིང་པོའི་ཀློང་ནས་ཡེ་ཤེས་ཆོས་སྐུར་ཤར། །ཞེས་གསུངས་སོ། །རིན་པོ་ཆེ་སྣང་བྱེད་ལས། །ཁྱད་པར་བསྟན་པའི་ལེའུ་སྟེ་གསུམ་པའོ།། །།སྡུད་པའི་སེམས་དཔའ་རྡོ་རྗེ་ཡིས། །སྟོན་པ་གསང་བདག་ཆེན་པོ་ལ། །ཐེག་པ་རིམ་པར་བྱེད་པ་དེ། །གང་ལ་དགོངས་ནས་ཕྱེ་བ་ལགས། །སྟོན་པ་གསང་བདག་ཆེན་པོ་དེས། །སྡུད་པ་སེམས་དཔའ་རྡོ་རྗེ་ལ། །སྙིང་པོའིརངབཞིནམིངམེདམཉམ་པ་ལ། 
།ཡན་ལག་མི་འདྲ་རིམ་པར་ཕྱེ། །མུ་སྟེགས་རང་རྒྱལ་ཉན་ཐོས་དང་། །སེམས་ཙམ་དབུ་མ་གཉིས་ཀྱི་དོན། །ཀྲི་ཡ་ཨུ་པ་ཡོ་ག་དང་། །མ་ཧྭ་ཨ་ནུ་ཨ་ཏི་ཡོ་ག་རྣམས། །ཡན་ལག་མི་འདྲ་དབང་པོ་རྣམ་པར་ཕྱེ། །དུག་གསུམ་འདུལ་ཕྱིར་ཐེག་པ་གསུམ་དུ་ཕྱེ། །དུག་གསུམ་ཆ་ལས་ཉོན་མོངས་བརྒྱད་ཁྲི་སྟོང་། །དེ་འདུལ་ཆོས་སྒོ་བརྒྱད་ཁྲི་བཞི་སྟོང་ངོ་། །རྒྱུ་ལམ་འབྲས་བུ་གསུམ་ལས་ཐེག་པ་གསུམ། །འདུལ་བྱ་གང་ལ་གང་འདུལ་དོན་དུ་བསྟན། །ཅེས་གསུངས་སོ། །རིན་པོ་ཆེ་སྣང་བྱེད་ལས། ཐེག་པའི་དབྱེ་བ་བསྟན་པའི་ལེའུ་སྟེ་བཞི་པའོ།། །།སྡུད་པ་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །མུ་སྟེགས་ལྟ་བའི་རིམ་པ་ཇི་ལྟར་ལགས། །སྟོན་པ་གསང་བདག་ཆེན་པོ་དེས། །སྡུད་པའི་སེམས་དཔའ་རྡོ་རྗེ་ལ། །མུ་སྟེགས་བྱེ་བྲག་རྣམ་པ་བཞི། །རྟག་ཆད་ཐུན་མོང་རིག་བྱེད་གཙང་མ་བཞི། །རྟག་པར་ལྟ་བའི་ལྟ་ལུགས་ནི། །སྙིང་པོའི་རང་བཞིན་མིང་མེད་མཉམ་པ་ལ། །མ་རྟོགས་ཡན་ལག་སྣང་ཚུལ་རྟག་པར་འདོད། །རྒྱུ་མེད་འབྲས་བུ་ཡོད་པ་རྟག་པར་འདོད། །ཐམས་ཅད་ཕྱེ་བའི་རྟག་པ་ཆེན་པོར་འདོད། །རྟག་པར་འདོད་པའི་ཁ་དོག་དབྱིབས་ཀྱི་ཚད། །ཁ་དོག་ཚད་ནི་དཀར་འཚེར་སྣུམ་ལ་འདྲིལ། །ཚད་ནི་མཐེ་བོང་སྲན་མ་ཉུང་འབྲུ་ཙམ། །ཆེ་ཆུང་ཚད་ནི་ལུས་དང་སྦྱར་ནས་ཡོད། །ཆད་པར་ལྟ་བའི་འདོད་ལུགས་ནི། 
།སྙིང་པོའིརངབཞིནམརྟོགསཆད་ལྟ་༄༅། །ནི། །སྣང་ཚུལ་མ་ལགས་རིག་པར་སྣང་བ་དེ། །རིག་པ་གློ་བུར་སྣང་བ་ཡིན་པར་འདོད། །ཕྱི་མ་རིག་པ་སྐྱེ་ཤི་མེད་པར་འདོད། །དགེ་སྡིག་འབྲས་བུ་ཚེ་འདི་ཉིད་འོང་ངོ་། །བདེ་སྐྱིད་ནད་ཉུང་ཚེ་རིང་འབྱུང་བ་འབྲས་བུར་འདོད། །དགེ་བ་བྱས་པའི་འབྲས་བུ་དེ་རང་ཡིན། །མི་དགེ་སྡུག་བསྔལ་ནད་མང་ཚེ་ཐུང་ཅིང་། །སྡིག་པ་བྱས་པའི་རྣམ་སྨིན་འབྲས་བུ་ཡང་། །ཚེ་འདིར་རང་ལས་འོང་བས་ཕྱི་མ་མིན། །ལུས་ངག་ཡིད་གསུམ་སྒོ་ནས་དགེ་སྡིག་སྤྱོད། །ཚེ་འདིར་རང་ལ་སྨིན་ནས་འོང་བས་ན། །མི་དགེ་སྤང་ཞིང་དགེ་བ་སྤྱད་པར་བྱ། །དགེ་སྡིག་གཉིས་ཀྱི་འབྲས་བུ་སོ་སོ་ཡང་། །ཕྱི་མར་མི་འདོད་འབྲས་བུ་ད་ལྟར་འདོད། །ཐུན་མོང་མུ་སྟེགས་ལྟ་བའི་འདོད་པ་ཡང་། །མིང་མེད་མཉམ་པའི་ངོ་བོ་མ་ཤེས་པས། །ཡན་ལག་སྣང་ཚུལ་རིག་པའི་བྱེ་བྲག་ལས། །རིག་པ་གཡོ་བ་རླུད་གིས་གཡོས་པ་ཡིན། །རླུད་གི་བཅུད་བྱས་རྩ་ནི་སྣོད་དུ་ཆགས། །རླུད་གཡོས་བདེ་བའི་མེ་འབར་མ་གཡོས་བདེ། །བདེ་བ་འདོད་པས་རླུད་བཀག་བདེ་བ་བསྒོམ། །རིག་བྱེད་གཙང་མའི་ལྟ་བ་ནི། །སྙིང་པོ་རང་བཞིན་མ་ཤེས་མ་གཏོགས་པས། །སྣང་ཚུལ་རྩལ་གྱི་རིག་པ་བསལ་བ་ལ། ཁེས་པའི་དངས་མ་གཅིག་ནི་ཡོད་པར་འདོད། །དོན་ནམ་རང་བཞིན་ཤེས་པ་འགྱུར་བ་མེད། །ཁ་དོག་དབྱིབས་དང་མཐའ་ལས་འདས། །རྐྱེན་གྱིས་མི་ཤིགས་ཚིག་གིས་ཤེས་པ་དཀའ། 
།རིག་པས་བརྟགས་ན་ཤེས་པ་སླ། །རྟག་ཆད་མཐའ་ལས་བྲལ་བའི་དངས་མ་གཅིག །དེ་ནི་དོན་དམ་རང་བཞིན་ལྟ་བ་ཡིན། །ཞེས་གསུངས་སོ། །རིན་པོ་ཆེ་སྣང་བྱེད་ལས། །མུ་སྟེགས་ལྟ་བ་བསྟན་པའི་ལེའུ་སྟེ་ལྔ་པའོ།། །།སྡུད་པ་སེསམ་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །ཉན་ཐོས་རང་རྒྱལ་འདོད་ལུགས་ཇི་ལྟར་ལགས། །སྟོན་པ་གསང་བདག་ཆེན་པོ་དེས། །སྡུད་པ་སེམས་དཔའ་རྡོ་རྗེ་ལ། །ཉན་ཐོས་བྱེ་བྲག་ལྟ་བ་རྣམ་པ་གཉིས། །ཉན་ཐོས་བྱེ་བྲག་པ་དང་མདོ་སྡེ་པ། །བྱེ་བྲག་པ་ཡི་འདོད་ལུགས་ནི། །སྙིང་པོའི་རང་བཞིན་མཉམ་པ་ཉིད་ལས་སུ། །ཡན་ལག་རིག་པ་ཕྲ་བའི་ཤེས་པ་ལ། །ཕྱི་ཡི་ཡུལ་དང་རང་སེམས་སོ་སོར་མཐོང་ མཐོང་བའི་དབང་གིས་གཡག་རྔ་ནིའུ་གསིང་སྣང་། །ཉན་ཐོས་མདོ་སྡེ་པ་ཡི་ལྟ་བ་ནི། །རྡུལ་ཕྲན་མི་སྣང་གོང་བུ་གཅིག་ཏུ་སྣང་། །འདོད་པའི་བདག་མེད་ཆོ་གས་དྲུག་ཡུལ་འགེགས་འདོད། །རང་རྒྱལ་ཐེག་པའི་ལྟ་བའི་འདོད་པ་ནི། །ཕྱི་ཡི་ཡུལ་ཡང་འབྱུང་བ་རྟེན་འབྲེལ་རིམ་པར་སྣང་། །བདག་མེད་རྣམ་པར་རིག་བྱེད་འདོད། །ཅེས་གསུངས་སོ། །རིན་པོ་ཆེ་སྣང་བྱེད་ལས། ཉན་ཐོས་རང་རྒྱལ་ལྟ་བ་བསྟན་པའི་ལེའུ་སྟེ་དྲུག་པའོ།། །།སྡུད་པ་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །སེམས་ཙམ་དབུ་མའི་འདོད་པ་ཇི་ལྟར་ལགས། །སྟོན་པ་གསང་བདག་ཆེན་པོ་དེས། 
།སྡུད་པའི་སེམས་དཔའ་རྡོ་༄༅། །རྗེ་ལ། །སེམས་ཙམ་འདོད་ལུགས་ལྟ་བ་བསྟན་པ་ནི། །རྣམ་བདེན་རྣམ་མེད་ལྟ་བ་གཉིས་སུ་འདོད། །རྣམ་པར་བདེན་པར་འདོད་པའི་ལྟ་བ་ནི། །རང་རིག་རྒྱུན་གྱིས་རྟག་ལ་སྐད་ཅིག་ཆ་མི་རྟག །རྣམ་པའི་སྣང་བ་སེམས་སུ་བདེན་པར་འདོད། །མཐའ་བཞི་བྲལ་བ་གཟུང་འཛིན་གཉིས་སྟོང་པ། །རང་རིག་གསལ་བའི་ངོ་བོ་གཅིག་ཏུ་འདོད། །རྣམ་པ་མེད་པའི་ལྟ་བའི་འདོད་ལུགས་ནི། །ཕྱི་རོལ་སེམས་ཀྱི་རྣམ་པ་མེད་པ་སྲ །རང་རིག་བདེན་པའི་ཤེས་པའི་ངོ་བོ་ལ། །དེ་ཉིད་གཞན་དུ་བརྗོད་དུ་མེད་པའི་དོན། །གསལ་བྱེད་གཞན་ལ་ལྟོས་པ་སུ་ཡང་མེད། །དབུ་མའི་ལྟ་བའི་འདོད་ལུགས་ནི། །སྒྱུ་མར་འདོད་དང་རྣལ་འབྱོར་སྤྱོད་པའོ། །སྒྱུ་མ་ལྟ་བུར་ལྟ་བའི་འདོད་ལུགས་ནི། །སྣང་སེམས་ཐམས་ཅད་སྒྱུ་མ་ཙམ་དུ་འདོད། །ཕྱི་ཡི་དངོས་པོ་འདི་དག་ཐམས་ཅད་ཀྱང་། །ཡང་དག་པར་ན་རང་བཞིན་གྲུབ་པ་མེད། །ཡོད་དང་མེད་དང་དབུས་མ་ཡིན། །ཀུན་རྫོབ་ཆུ་ཡི་ཟླ་བ་ཙམ་དུ་ཡོད་པའོ། །རྣལ་འབྱོར་སྤྱོད་པའི་ལྟ་བའི་འདོད་ལུགས་ནི། །ཆོས་རྣམས་ཐམས་ཅད་སྟོང་པ་ཉིད་དུ་འདོད། །ཡོད་དང་མེད་དང་ཅི་ཡང་འདོད་པ་མེད། །ཅེས་གསུངས་སོ། །རིན་པོ་ཆེ་སྣང་བྱེད་ལས། དབུ་མའི་ལྟ་བ་བསྟན་པའི་ལེའུ་སྟེ་བདུན་པའོ།། །།སྡུད་པའི་སེམས་དཔའ་རྡོ་རྗེ་ཡིས། །སྟོན་པ་གསང་བདག་ཆེན་པོ་ལ། །བྱ་བའི་རྒྱུད་དང་གཉིས་ཀྱི་རྣལ་འབྱོར་གྱི། 
།ལྟ་བའི་འདོད་ལུགས་ཇི་ལྟར་འདོད་པ་ལགས། །སྟོན་པ་གསང་བདག་ཆེན་པོ་དེས། །སྡུད་པའི་སེམས་དཔའ་རྡོ་རྗེ་ལ། །ཀྲི་ཡའི་ལྟ་བའི་འདོད་པ་བསྟན་པ་ནི། །ཡན་ལག་སྣང་ཚུལ་རིག་པའི་ཤེས་པ་ལ། །ཀུན་རྫོབ་འདི་ལྟར་སྣང་བ་ཐམས་ཅད་ཀུན། །རིགས་གསུམ་ལྷ་ཡི་དཀྱིལ་འཁོར་སྣང་བར་འདོད། །དོན་དམ་དག་པ་རྣམ་གསུམ་ཡིན་པར་ལྟ། །ཕྱི་དག་གཙང་སྦྲ་དུས་ཚོད་བཟང་། །ནང་དག་ཟས་དང་བསྣུང་བ་བཤལ་བཏང་དང་། །རྫས་དག་ཡོ་བྱད་སྐྱོན་གྱིས་མ་གོས་པའོ། །ཨུ་པ་ཡ་ཡི་ལྟ་བའི་འདོད་ལུགས་བསྟན་པ་ནི། །ཡན་ལག་རིག་པའི་སྣང་ཚུལ་ལས། །ཀུན་རྫོབ་རིག་བཞི་ལྷའི་དཀྱིལ་འཁོར་འདོད། །རྣམ་ཤེས་བཞི་ལས་རིགས་བཞིའི་ལྷ་རུ་འདོད། །དེ་ནས་རང་བཞིན་སྐྱེ་འགག་མེད་པར་འདོད། །ཡོ་གའི་ལྟ་བའི་འདོད་ལུགས་བསྟན་པ་ནི། །སྙིང་པོ་ཟེར་གྱི་རང་བཞིན་མ་རྟོགས་པས། །ཡན་ལག་ཟེར་གྱི་སྣང་ཚུལ་རིག་པ་ལ། །ཀུན་རྫོབ་རིགས་ལྔ་ལྷ་ཡི་དཀྱིལ་འཁོར་འདོད། །རྣམ་ཤེས་ལྔ་ལས་རིགས་ལྔའི་ལྷ་རུ་འདོད། །དོན་དམ་རང་བཞིན་སྐྱེ་འགག་མེད་པའོ། །ཞེས་གསུངས་སོ། །རིན་པོ་ཆེ་སྣང་བྱེད་ལས། ཀྲི་ཡ་ཨུ་པ་ཡོ་ག་རྣམས་ཀྱི་ལྟ་བ་བསྟན་པའི་ལེའུ་སྟེ་བརྒྱད་པའོ།། །།སྡུད་པ་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །མ་ཧྭ་ཨ་ནུའི་ལྟ་བའི་འདོད་པ་ཇི་ལྟར་ལགས། །སྟོན་པ་གསང་བདག་ཆེན་པོ་དེས། 
།སྡུད་པ་སེམས་དཔའ་རྡོ་རྗེ་༄༅། །ལ། །མ་ཧྭ་ཡོ་གའི་ལྟ་བའི་འདོད་ལུགས་ནི། །སྙིང་པོའི་སྣང་ཚུལ་རང་བཞིན་མ་ཤེས་པས། །ཡན་ལག་ཟེར་གྱི་རིག་པའི་སྣང་ཚུལ་ལ། །ཕྱི་དང་ནང་དང་སྣོད་བཅུད་སྣང་བ་ལ། །ཐབས་དང་ཤེས་རབ་གཉིས་སུ་འདོད་པ་སྟེ། །ཕྱི་དང་སྣོད་ནི་ཐབས་ཀྱི་རང་བཞིན་འདོད། །ནང་དང་བཅུད་ནི་ཤེས་རབ་རང་བཞིན་འདོད། །ཐབས་ཀྱི་རང་བཞིན་སྐྱེད་པའི་རིམ་ཚུལ། ཁྲེས་རབ་རང་བཞིན་རྫོགས་པའི་རིམ་པར་འདོད། །ཐབས་དང་ཤེས་རབ་གཉིས་སུ་སྣང་བ་ཡང་། །སྣང་སྟོང་གཉིས་མེད་ཟུང་འཇུག་ལྟ་བའོ། །ཨ་ནུ་ཡོ་གའི་ལྟ་བའི་འདོད་ལུགས་ནི། །སྙིང་པོའི་སྣང་ཚུལ་རང་བཞིན་མ་ཤེས་པས། །ཡན་ལག་ཟེར་གྱི་རིག་པའི་སྣང་ཚུལ་ལ། །ཕྱི་མི་ཡུལ་ནི་ཆོས་དབྱིངས་གཞལ་ཡས་ཁང་། །ནང་གི་བཅུད་ནི་ལྷ་ཡི་རང་བཞིན་ཡིན། །གཞལ་ཡས་ཁང་དང་ལྷ་ཡི་རང་བཞིན་དེ་གཉིས་ལ། །དབྱིངས་དང་ཡེ་ཤེས་གཉིས་མེད་བལྟ་བར་འདོད། །ཅེས་གསུངས་སོ། །རིན་པོ་ཆེ་སྣང་བྱེད་ལས། མ་ཧྭ་ཨ་ནུའི་ལྷ་བ་བསྟན་པའི་ལེའུ་སྟེ་དགུ་པའོ།། །།སྡུད་པ་དཔའ་སེམས་དཔའ་རྡོ་རྗེ་ཡིས། །སྟོན་པ་གསང་བདག་ཆེན་པོ་ལ། །ཐེག་པའི་ལྟ་བའི་རང་བཞིན་དེ་ལྷར་ཡིན་པ་ལ། །མ་རྟོགས་འཁྲུལ་པའི་འཁྲུལ་གཞི་ཇི་ལྟར་ལགས། །སྟོན་པ་གསང་བདག་ཆེན་པོ་དེས། །སྡུད་པ་སེམས་དཔའ་རྡོ་རྗེ་ལ། །ཐེག་པ་རྣམས་ཀྱི་འཁྲུལ་གཞི་འཁྲུལ་པ་ནི། 
།སྙིང་པོ་ཡན་ལག་གཉིས་ཀྱི་རང་བཞིན་ལ། །ཡན་ལག་རིག་པའི་སྣང་ཚུལ་ལ། །འཁྲུལ་པའི་གཞི་རུ་འདོད་པ་ནི། །ཡན་ལག་རྟག་པ་མུ་སྟེགས་གཞི། །རྟག་པའི་རང་བཞིན་འཁྲུལ་པའི་གཞི་དང་ནི། །རྐྱེན་དང་གཞན་ཕྲད་གཉིས་ཀྱི་བར་ནས་འཁྲུལ། །མུ་སྟེགས་ཆད་པ་འཁྲུལ་པ་ནི། །འབྱུང་བ་རྣམ་ལྔ་གཅིག་ཏུ་འདུས་པ་ལ། །རིག་པ་གློ་བུར་བྱུང་བ་འཁྲུལ་པའི་གཞི། །ལུས་ཀྱི་སྣང་བ་ཕྱུང་བ་འཁྲུལ་པར་འདོད། །ཉན་ཐོས་འཁྲུལ་གཞིའི་འདོད་ལུགས་ནི། །སྙིང་པོ་ཡན་ལག་གཉིས་སུ་གནས་པ་ལ། །ཡན་ལག་རིག་པའི་སྐྱེ་ལུགས་ལ། །རིག་པའི་ཕྲ་བའི་ཡིད་ནི་འཁྲུལ་པའི་གཞི། །བདག་རྟོག་རྣམ་གཉིས་འདོད་པ་འཁྲུལ་པ་ཡིན། །རྣམ་པར་རིག་པར་འདོད་པ་འཁྲུལ་པའི་གཞི། །མ་རིག་རྟེན་འབྲེལ་བཅུ་གཉིས་འཁྲུལ་བའོ། །སེམས་ཙམ་འཁྲུལ་གཞིའི་འཁྲུལ་པ་ནི། །སྙིང་པོ་ཡན་ལག་གཉིས་སུ་སྣང་བ་ལ། །ཡན་ལག་རིག་པའི་སྣང་ཚུལ་གསལ། །རང་རིག་རང་གསལ་འཁྲུལ་པའི་གཞི་རུ་འདོད། །གཟུང་འཛིན་གཉིས་སུ་སྣང་བ་འཁྲུལ་པར་འདོད། །དབུ་མའི་འཁྲུལ་གཞི་འཁྲུལ་པའི་འདོད་ལུགས་ནི། །སྙིང་པོའི་ཡན་ལག་གནས་པ་ལ། །ཡན་ལག་རིག་པའི་ཤེས་པ་ལ། །གཞིག་ནས་སྟོང་པར་འདོད་པ་འཁྲུལ་པའི་གཞི། །ཀུན་རྫོབ་རྣམ་གཉིས་འཁྲུལ་པའོ། །ཀྲི་ཡི་འཁྲུལ་གཞི་འཁྲུལ་བར་འདོད་པ་ནི། །སྙིང་པོ་ཡན་ལག་གཉིས་སུ་སྣང་བ་ལ། 
།སྙིང་པོའི་རང་བཞིན་མ་རྟོགས་ཡན་ལག་༄༅། །ནི། །རིག་པ་སྐྱེ་འགག་མེད་པ་འཁྲུལ་པའི་གཞི། །གཟུང་བའི་ཡུལ་མིན་ཡུལ་འཛིན་འཁྲུལ་བའོ། །ཨུ་པ་ཡ་ཡི་འཁྲུལ་གཞི་འཁྲུལ་བའི་འདོད་ལུགས་ནི། །སྙིང་པོའི་ཡན་ལག་དག་ཏུ་གནས་པ་ལ། །སྙིང་པོའི་རང་བཞིན་མ་རྟོགས་ཡན་ལག་ལ། །རིག་པ་གཟུང་བ་མེད་པ་འཁྲུལ་པའི་གཞི། །འཛིན་པའི་སེམས་སུ་འཛིན་པ་འཁྲུལ་པ་ཡིན། །ཡོ་གའི་འཁྲུལ་གཞི་འཁྲུལ་པའི་འདོད་ལུགས་ནི། །སྙིང་པོ་ཡན་ལག་དག་ཏུ་གནས་པ་ལ། །སྙིང་པོའི་རང་བཞིན་མ་རྟོགས་ཡན་ལག་ལ། །རིག་པ་སྐྱེ་འགག་གཉིས་མེད་འཁྲུལ་པའི་གཞི། །རིག་པ་གཉིས་སུ་སྣང་བ་འཁྲུལ་པའོ། །མ་ཧྭ་ཡོ་གའི་འཁྲུལ་གཞི་འཁྲུལ་པ་ནི། །སྙིང་པོའི་ཡན་ལག་དག་ཏུ་གནས་པ་ལ། །སྙིང་པོའི་རང་བཞིན་མ་རྟོགས་ཡན་ལག་ལ། །སྣང་སྟོང་གཉིས་སུ་མེད་པ་འཁྲུལ་བའི་གཞི། །སྣང་སེམས་གཉིས་སུ་སྣང་བ་འཁྲུལ་པའོ། །ཨ་ནུ་ཡོ་གའི་འཁྲུལ་གཞིའི་འཁྲུལ་ལུགས་ནི། །སྙིང་པོའི་ཡན་ལག་དག་ཏུ་གནས་པ་ལ། །སྙིང་པོའི་རང་བཞིན་མ་རྟོགས་ཡན་ལག་ལ། །ཡན་ལག་སྣོད་བ་་གཉིས་མེད་འཁྲུལ་པའི་གཞི། །སྣོད་བ་་ཐ་དད་སྣང་བ་འཁྲུལ་པའོ། །ཞེས་གསུངས་སོ། །རིན་པོ་ཆེ་སྣང་བྱེད་ལས། ཐེག་པའི་འཁྲུལ་གཞིའི་འཁྲུལ་པ་བསྟན་པའི་ལེའུ་བཅུ་པའོ།། །སྡུད་པ་སེམས་དཔའ་རྡོ་རྗེ་ཡིས། །སྟོན་པ་གསང་བདག་ཆེན་པོ་ལ། 
།ཐེག་པའི་ཞབྲུལ་བར་གཟུང་ཞིང་འཁྲུལ་སྣང་བའི། །འཁྲུལ་པ་ལྡོག་པའི་ཐབས་ནི་ཇི་ལྟ་བུ། །སྟོན་པ་གསང་བདག་ཆེན་པོ་དེས། །སྡུད་པའི་སེམས་དཔའ་རྡོ་རྗེ་ལ། །འཁྲུལ་པ་ལྡོག་ཐབས་འབྲས་བུ་འབྱུང་ལུགས་ནི། །མུ་སྟེགས་འཁྲུལ་པའི་ལྡོག་ཐབས་ནི། །དཀའ་ཐུབ་སྤྱོད་པས་འཁྲུལ་པ་ལྡོག་པའི་ཐབས། །ལྡོག་པའི་འབྲས་བུ་སྐྱེ་མཆེད་མུ་བཞིའོ། །ཉན་ཐོས་འཁྲུལ་པ་ལྡོག་ཐབས་འབྲས་བུ་ནི། །བདེན་བཞིའི་སྒོར་འཇུག་ཉིས་བརྒྱ་ལྔ་བཅུ་སྲུང་། །བདག་མེད་རྟོགས་དང་ཚོགས་དྲུག་བཀག་ནས་བསྒོམ། །བསམ་གཏན་དང་པོའི་འཕགས་པ་དགྲ་བཅོམ་ས། །རང་རྒྱལ་འཁྲུལ་པ་ལྡོག་ཐབས་འབྲས་བུ་ནི། །རྟེན་འབྲེལ་སྒོར་ཞུགས་ལུགས་འཐུན་མི་མཐུན་བཟློག །ཆོས་ཀྱི་ཁམས་ལ་ཕྱོགས་གཅིག་བདག་མེད་རྟོགས། །བགྲུང་བའི་ཚུལ་ཁྲིམས་ཉན་ཐོས་པ་དང་མཐུན། །ཚོགས་དྲུག་ཡུལ་འགེགས་འགོག་པའི་སྙོམས་འཇུག་བསྒོམ། །འབྲས་བུ་བསམ་གཏན་དང་པོའི་ས་ཡང་ཐོབ སེམས་ཙམ་འཁྲུལ་པའི་ལྡོག་ཐབས་འབྲས་བུ་ནི། །བདེན་གཉིས་སྒོར་ཞུགས་བདག་མེད་རྣམ་གཉིས་རྟོགས། །བསྲུང་བའི་ཚུལ་ཁྲིམས་ཉི་ཤུ་སྲུང་། །འབྲས་བུ་དོན་ཡོད་གྲུབ་པའི་སར་ཡང་སྐྱེ། །དབུ་མའི་འཁྲུལ་པ་ལྡོག་ཐབས་འབྲས་བུ་ནི། །བདེན་གཉིས་སྒོར་འཇུག་བདག་མེད་རྣམ་གཉིས་རྟོགས། །བསྲུང་བའི་ཚུལ་ཁྲིམས་སྡོམ་པ་ཉི་ཤུ་སྲུང་། །ཚད་མེད་བཞི་དང་སྟོང་པའིརངབཞིནསྒོམ། 
།འབྲས་བུ་མི་ཆེ་ལྷ་༄༅། །གནས་སྐྱེ་བར་འདོད། །ཀྲི་ཡའི་འཁྲུལ་པ་ལྡོག་ཐབས་འབྲས་བུ་ནི། །འཇུག་སྒོ་དག་པ་གསུམ་གྱི་སྒོ་ནས་འཇུག །བསྲུང་བའི་དམ་ཚིག་རྩ་བ་ཡན་ལག་གཉིས། །རྩ་བ་ལྔ་དང་ཡན་ལག་བདུན། །དཀོན་མཆོག་གསུམ་དང་བྱང་ཆུབ་སེམང་། །སྔགས་དང་ཕྱག་རྒྱ་རྡོ་རྗེ་སློབ་དཔོན་དང་། །རྡོ་རྗེ་དྲིལ་བུ་སྲོག་ཕྱིར་མི་སྤང་བའོ། །ཁྲི་ལ་མི་ཉལ་ཤ་ཆང་བཟའ་བ་་མིན། །སྒོག་བཙོང་ལ་ཕུག་མི་བཟའ་སྤང་བར་བྱ། །དུས་བཞི་དག་ཏུ་ཁྲུས་ཀྱང་རྒྱུན་མི་གཅད། །ལྷ་དྲུག་སྒོ་ནས་བདག་ཉིད་ལྷ་རུ་སྒོམ། །འབྲས་བུ་སྣང་བ་མཐའ་ཡས་ཞིང་དུ་སྐྱེ། །ཨུ་པ་ཡ་ཡི་ལྡོག་ཐབས་འབྲས་བུ་ནི། །འཇུག་པའི་སྒོ་དང་དམ་ཚིག་ཀྲི་ཡར་སྤྱོད། །རྟོག་པའི་ལྟ་བ་ཡོ་ག་བཞིན་དུ་ལྟ། །འབྲས་བུ་མི་གདུང་ལྷ་ཡི་གནས་སུ་སྐྱེ་བའོ། །ཡོ་གའི་འཁྲུལ་པ་ལྡོག་ཐབས་འབྲས་བུ་ནི། །རྟོགས་པའི་ལྟ་བ་སྐྱེ་འགག་མེད་པར་རྟོགས། །ཏིང་འཛིན་གཙོར་བྱས་བྱང་ཆུབ་སྒོ་ནས་འཇུག །དམ་ཚིག་དཀོན་མཆོག་གསུམ་དང་བྱང་ཆུབ་སེམས། །ནམ་དུ་ཡང་ནི་སྤང་བར་མི་བྱ་ཞིང་། །རྡོ་རྗེ་སློབ་དཔོན་ལྷ་རུ་དམིགས་པ་དང་། །མཆེད་དང་ལྕམ་དྲལ་མིང་སྲིང་ལྟ་བ་དང་། །དབང་མ་ཐོབ་པར་ཆོས་རྣམས་མི་བཤད་ཅིང་། །ལྟ་བ་དམན་པའི་གང་ཟག་སྤང་བར་བྱ། །རྡོ་རྗེ་དྲིལ་བུ་རྟག་ཏུ་འཆང་བྱ་སྟེ། །རྣལ་འབྱོར་དམ་ཚིག་ཉམས་པ་དེ་ཉིད་དང་། །ལུང་པ་གཅིག་གི་ཆུ་ལ་བ་་མི་བྱ། 
།འབྲས་བུ་{page}་་༄༅། །ཞབྲུལ། །གཟུང་འཛིན་གཉིས་བྲལ་སེམས་ཙམ་ཡང་། །རང་རིག་གསལ་བར་འདོད་ན་ཡང་། །སེམས་ཙམ་རང་རྒྱལ་དག་ཏུ་གོལ། །རང་རྒྱལ་རྣམ་པར་རིག་བྱེད་ཀྱི། །སེམས་ཙམ་གཟུང་འཛིན་བྲལ་ལ་བསྒྲིབས། །སེམས་ཙམ་ཞེ་སྡང་དག་ཏུ་འཁྲུལ། །རང་བཞིན་མེད་པའི་དབུ་མ་ཡང་། །སེམས་སུ་གསལ་བར་འདོད་ན་ཡང་། །དབུ་མ་སེསམ་ཙམ་དག་ཏུ་གོལ། །གཟུང་འཛིན་གཉིས་བྲལ་སེམས་ཙམ་གྱིས། །དབུ་མ་རང་བཞིན་མེད་ལ་བསྒྲིབས། །དབུ་མ་ཞེ་སྡང་དག་ཏུ་འཁྲུལ། །སྐྱེ་འགག་མེད་པའི་ཀྲི་ཡོག་ཀྱང་། །ཀུན་རྫོབ་དོན་དམ་གཉིས་འདོད་ན། །ཀྲི་ཡོག་དབུ་མ་དག་ཏུ་གོལ། །དབུ་མ་བདེན་པ་གཉིས་འདོད་ཀྱིས། །ཀྲི་ཡོག་སྐྱེ་འགག་མེད་ལ་བསྒྲིབས། །ཀྲི་ཡོག་ང་རྒྱལ་དག་ཏུ་འཁྲུལ། །སྣང་སྟོང་གཉིས་མེད་མ་ཧྭ་ཡ། །དོན་དམ་སྐྱེ་འགག་མེད་ལྟ་བ། །མ་ཧྭ་ཀྲི་ཡོག་དག་ཏུ་གོལ། །ཀྲི་ཡོག་སྐྱེ་འགག་མེད་པ་དེས། །མ་ཧྭ་སྣང་སྟོང་གཉིས་ལ་བསྒྲིབས། །མ་ཧྭ་འདོད་ཆགས་དག་ཏུ་འཁྲུལ། །སྣོད་བཅུད་གཉིས་མེད་ཨ་ནུ་ཡང་། །སྣང་སྟོང་གཉིས་སུ་འདོད་ན་ཡང་། །ཨ་ནུ་མ་ཧྭ་དག་ཏུ་གོལ། །སྣང་སྟོང་གཉིས་ཀྱི་ལྟ་བ་ཡིས། །ཨ་ནུ་སྣོད་བཅུད་དག་ལ་བསྒྲིབས། །ཨ་ནུ་གཟུང་འཛིན་དག་ཏུ་འཁྲུལ། །ཞེས་གསུངས་སོ། །རིན་པོ་ཆེ་སྣང་བྱེད་ལས། ཐེག་པའི་གོལ་སྒྲིབ་འཁྲུལ་པའི་ལེའུ་སྟེ་བཅུ་གཉིས་པའོ། །སྡུད་པ་སེམས་དཔའ་རྡོ་རྗེ་ཡིས། 
།སྟོན་པ་གསང་བདག་ཆེན་པོ་ལ། ཨ་ཏི་ཡོ་གའི་སྙིང་པོ་ལ། །གོལ་སྒྲིབ་འཁྲུལ་པ་ཡོད་དམ་མེད། །སྟོན་པ་གསང་བདག་ཆེན་པོ་དེས། །སྡུད་པའི་སེམས་དཔའ་རྡོ་རྗེ་ལ། །རྟོགས་ན་གོལ་སྒྲིབ་མེད་མོད་ཀྱང་། །མ་རྟོགས་གོལ་སྒྲིབ་འཁྲུལ་པར་སྣང་། །ངེས་པ་ཐོབ་པའི་ཐེག་པ་དྲུག །རྫོགས་པ་ཆེན་པོའི་གོལ་ས་དེ། །རྫོགས་ཆེན་ངེས་ཐོབ་སྒྲིབ་པར་བཤད། །མདོ་སྡེདང་ནི་ཀྲི་ཡ་དང་། །ཨུ་པ་ཡ་དང་ཡོ་ག་དང་། མ་ཧྭ་ཡོ་ག་ཨ་ནུ་དྲུག །རྫོགས་པ་ཆེན་པོའི་གོལ་སྒྲིབ་སྟེ། །མདོ་སྡེ་བྱང་ཆུབ་སེམས་དཔའ་ནི། །ཀུན་ཏུ་འོད་ཀྱི་ས་འདོད་པ། །བདེན་པ་གཉིས་ཀྱི་རྟོག་སྤྱོད་ཀྱིས། །ཆོས་ཉིད་སྟོང་པ་རྣམ་པར་རྟོག །ཨ་ཏིའི་སྙིང་པོ་བདེ་ཆེན་ལ། །རྟོག་སྤྱོད་རྩིས་གདབ་མེད་པའི་དོན། །རྩི་གདབ་མེད་པ་མདོ་སྡེས་བསྒྲིབས། །རྟོག་སྤྱོད་རྩི་གདབ་མེད་པ་ནི། །མདོ་སྡེ་དག་ཏུ་གོལ་བར་བཤད། །རྟོག་སྤྱོད་འཁྲུལ་རྩད་མ་ཆོད་པས། །རྫོགས་ཆེན་གཏི་མུག་དག་ཏུ་འཁྲུལ། །ཀྲི་ཡ་རྡོ་རྗེ་འཛིན་འདོད་ན། །དག་པ་རྣམ་གསུམ་སྒོར་ཞུགས་ནས། །ཆོས་ཉིད་དག་པ་འཛིན་པ་སྟེ། གཟུང་འཛིན་དག་གི་ཡུལ་ལ་གནས། །འཁྲུལ་འཛིན་འཁྲུལ་པ་མེད་པའི་དོན། །གཟུང་འཛིན་མེད་ལ་འཁྲུལ་པས་བསྒྲིབས། །རྫོགས་ཆེན་གཟུང་འཛིན་བྱེད་པ་ནི། །ཀྲི་ཡ་དག་ཏུ་གོལ་བར་བཤད། །གཟུང་འཛིན་འཁྲུལ་རྩད་མ་ཆོད་པས། །རྫོགས་ཆེན་ཡིད་གཉིས་དག་ཏུ་འཁྲུལ། །ཨུ་པ་ཡ་ཡི་ལྟ་སྤྱོད་ནི། 
ཀྲི་ཡ་སྤྱོད་ལ་ཡོ་ག་༄༅། །སྒྲུབ། །ལྟ་སྤྱོད་འབྲེལ་བས་དོན་མེད་པས། །ཨ་ཏི་ཡོ་གའི་སྙིང་པོ་ནི། །ལྟ་སྤྱོད་གཉིས་མེད་བྱང་ཆུབ་སེམས། །གཉིས་སུ་མེད་ལཨུ་པས་བསྒྲིབས། །རྫོགས་ཆེན་གཉིས་མེད་བྱེད་པ་ནི། །ཨུ་པ་མ་རུ་གོལ་བར་བཤད། །གཉིས་མེད་ཡེ་ཤེས་མ་ཤར་བར། །རྫོགས་ཆེན་ཡ་བྲལ་དག་ཏུ་འཁྲུལ། །ཡོ་ག་སྟུག་པོ་བཀོད་འདོད་པ། །མཚན་མ་ཡོད་མེད་སྒོར་ཞུགས་ནས། །ཕྱག་རྒྱ་བཞི་ལ་གཙོར་བྱེད་དོ། །དབྱེ་བསལ་མེད་ལ་འཇུག་མ་ནུས། །ཨ་ཏི་ཡོ་གའི་སྙིང་པོ་ནི། །དབྱེ་གསལ་མེད་པའི་བྱང་ཆུབ་སེམས། །དབྱེ་བསལ་མེད་ལ་ཡོ་གས་བསྒྲིབས། །རྫོགས་ཆེན་དབྱེ་བསལ་མེད་པ་ནི། །ཡོ་ག་དག་ཏུ་གོལ་བར་བཤད། །དབྱེ་བསལ་མེད་པར་མ་གོ་བས། །རྫོགས་ཆེན་གཉིས་སྣང་དག་ཏུ་ཞབྲུལ། །མ་ཧྭ་རྡོ་རྗེ་འཆང་འདོད་པས། །ཏིང་འཛིན་རྣམ་གསུམ་སྒོར་ཞུགས་ནས། །རང་རྒྱུད་དག་པའི་དཀྱིལ་འཁོར་ལ། །བསྙེན་སྒྲུབ་རྣམ་བཞི་སྒྲུབ་པར་བྱེད། །ཨ་ཏི་ཡོ་གའི་སྙིང་པོ་ནི། །རྩོལ་སྒྲུབ་འདས་པའི་བྱང་ཆུབ་སེམས། །རྩོལ་སྒྲུབ་འདས་ལ་མ་ཧྭས་བསྒྲིབས། །རྫོགས་ཆེན་རྩོལ་སྒྲུབ་མེད་པ་ནི། །མ་ཧྭ་ཡོ་གར་གོལ་བར་བཤད། །ལུས་ངག་འཁྲུལ་པ་མ་ཞིག་པས། །རྫོགས་ཆེན་བྱ་བཙལ་དག་ཏུ་ཞབྲུལ། །ཨ་ནུ་བྱེད་མེད་ས་འདོད་པས། །དབྱིངས་དང་ཡེ་ཤེས་སྒོར་ཞུགས་ནས། ཁུ་ནི་དག་པའི་དབྱིངས་སུ་ལྟ། །འབྲས་བུ་ཡེ་ཤེས་དཀྱིལ་འཁོར་ལྟ། 
།ཨུ་ཏི་ཡོ་གའི་སྙིང་པོ་ནི། །རྒྱུ་འབྲས་འདས་པའི་བྱང་ཆུབ་སེམས། །རྒྱུ་འབྲས་འདས་ལ་ཨ་ནུས་བསྒྲིབས། །རྫོགས་ཆེན་རྒྱུ་འབྲས་གཉིས་ལྟ་ནི། །ཨ་ནུ་ཡོ་གར་གོལ་བར་བཤད། །རྒྱུ་འབྲས་འཁྲུལ་རྩད་མ་ཆོད་པས། །རྫོགས་ཆེན་བྱ་རྩལ་དག་ཏུ་འཁྲུལ། །ཐེག་པའི་གོལ་སྒྲིབ་འཁྲུལ་དང་གསུམ། །ཐེག་པ་གཅིག་གི་ལྟ་བ་ལ། །གོལ་སྒྲིབ་འཁྲུལ་པ་སུམ་ཅུ་ཡོད། །ལྟ་བའི་གོལ་སྒྲིབ་འཁྲུལ་དང་གསུམ། །དམ་ཚིག་གོལ་སྒྲིབ་འཁྲུལ་དང་གསུམ། །འཕྲིན་ལས་གོལ་སྒྲིབ་འཁྲུལ་དང་གསུམ། །ཡེ་ཤེས་གོལ་སྒྲིབ་འཁྲུལ་དང་གསུམ། །ས་ཡི་གོལ་སྒྲིབ་འཁྲུལ་དང་གསུམ། །ལམ་གྱི་གོལ་སྒྲིབ་འཁྲུལ་དང་གསུམ། །ཕྲ་བའི་གོལ་སྒྲིབ་འཁྲུལ་དང་གསུམ། ཁུད་ཀྱི་གོལ་སྒྲིབ་འཁྲུལ་དང་གསུམ། །ལུང་གི་གོལ་སྒྲིབ་འཁྲུལ་དང་གསུམ། །མན་ངག་གོལ་སྒྲིབ་འཁྲུལ་དང་གསུམ། །ཕྱེ་བས་སུམ་ཅུ་ཐམ་པའོ།། །།དེ་ཡི་མཚན་ཉིད་གང་དང་གང་། །ལྟ་བ་དག་གི་རང་བཞིན་ནི། །སྒོམ་མེད་རང་བཞིན་དོན་ལ་བལྟ། །སྒོམ་མེད་རང་བཞིན་མ་ཤེས་ན། །ལྟ་བ་དག་གི་སྒྲིབ་པར་བཤད། །ཡེ་ནས་མཉམ་པའི་རང་བཞིན་ལ། །ཞེ་འདོད་མེད་པར་མི་ལྟ་སྟེ། །བསྒོམས་ནས་རྟོགས་པར་ལྟ་བ་ནི། །ལྟ་བ་དག་གི་གོལ་ས་ཡིན། །ཞེ་འདོད་རྩི་གདབ་བྱེད་པ་ནི། །ལྟ་བ་དག་གི་འཁྲུལ་པར་བཤད། །བསྲུང་མཚམས་མེད་པའི་དམ་ཚིག་ལ། །བསྲུང་མཚམས་མེད་པར་མ་ཤེས་ན། 
།དམ་ཚིག་སྒྲིབ་པ་ཡིན་༄༅། །པར་བཤད། །བསྲུང་མཚམས་མེད་པའི་དམ་ཚིག་ལ། །བསྲུང་མཚམས་མེད་པར་མ་རྟོགས་ནས། །ཕྱོགས་མཚམས་དམ་ཚིག་བསྲུང་བ་ནི། །དམ་ཚིག་གོལ་ས་ཡིན་པར་བཤད། །ཕྱོགས་མཚམས་བྱེ་བྲག་འབྱེད་པ་ནི། །དམ་ཚིག་འཁྲུལ་པ་ཡིན་པར་བཤད། །འཕྲིན་ལས་རང་བཞིན་རྩལ་མེད་ལ། །རྩོལ་སྒྲུབ་འདས་པའི་འཕྲིན་ལས་ལ། །བཙལ་དུ་མེད་པར་མ་ཤེས་ན། །འཕྲིན་ལས་སྒྲིབ་པ་ཡིན་པར་བཤད། །བཙལ་དུ་མེད་པའི་རང་བཞིན་ལ། །བཙལ་དུ་མེད་པར་མ་རྟོགས་ན། །འཕྲིན་ལས་རྩོལ་བར་བྱེད་པ་ནི། །འཕྲིན་ལས་གོལ་ས་ཡིན་པར་བཤད། །ལུས་ངག་འབད་རྩོལ་བྱེད་པ་ནི། །འཕྲིན་ལས་འཁྲུལ་པ་ཡིན་པར་བཤད། །ཡེ་ཤེས་དག་གི་རང་བཞིན་ལ། །ཡེ་ནས་སྒྲིབ་པ་མེད་པར་གསལ། །སྒྲིབ་པ་མེད་པར་མ་ཤེས་ན། །ཡེ་ཤེས་དག་གིས་སྒྲིབ་པར་བཤད། །བསྒྲིབས་པ་མེད་པའི་ཡེ་ཤེས་ལ། །སྒྲིབ་པ་མེད་པར་མ་རྟོགས་ཏེ། །མི་བསྐྱོད་གསལ་བར་མ་རྟོགས་ན། །ཡེ་ཤེས་གོལ་ས་ཡིན་པར་བཤད། །གསལ་མི་གསལ་དུ་འདོད་པ་ན། །ཡེ་ཤེས་འཁྲུལ་པ་ཡིན་པར་བཤད། །ས་དང་ཕ་རོལ་རང་བཞིན་ནི། །སྦྱང་ཞིང་བགྲོད་དུ་མེད་པ་ཡིན། །སྦྱང་བགྲོད་མེད་པར་མ་ཤེས་ན། །ས་དང་ཕ་རོལ་སྒྲིབ་པར་བཤད། །སྦྱང་བགྲོད་མི་དགོས་ས་ལམ་ལ། སྦྱང་བགྲོད་མི་དགོས་མ་རྟོགས་ཏེ། །ལམ་གྱི་རིམ་པའི་རང་བཞིན་ནི། 
།བགྲོད་དུ་མེད་པར་མ་ཤེས་ན། །ལམ་གྱི་སྒྲིབ་པ་ཡིན་པར་བཤད། །བགྲོད་དུ་མེད་པའི་རང་བཞིན་ལ། །བགྲོད་དུ་མེད་པར་མ་རྟོགས་ན། །ལམ་ལ་བགྲོད་དུ་ཡོད་འདོད་ན། །ལམ་གྱི་གོལ་ས་ཡིན་པར་བཤད། །བྱེ་བྲག་ལྔ་རུ་འདོད་པ་ནི། །ལམ་གྱི་འཁྲུལ་པ་ཡིན་པར་བཤད། །སྦྱང་ཞིང་བགྲོད་པར་བྱེད་པ་ནི། །ས་དང་ཕ་རོལ་གོལ་སར་བཤད། །གོང་འོག་རིམ་པར་འདོད་པ་ནི། །ས་དང་ཕ་རོལ་འཁྲུལ་པར་བཤད། །ཕྲ་བ་དག་གི་རང་བཞིན་ལ། །གཟུང་འཛིན་བྲལ་བའི་རང་བཞིན་ཡིན། །གཟུང་འཛིན་བྲལ་བར་མ་ཤེས་ན། །ཕྲ་བ་དག་གི་རང་བཞིན་ལ། །ཕྲ་བ་དག་གིས་སྒྲིབ་པར་བཤད། །གཟུང་འཛིན་བྲལ་བའི་ཕྲ་བ་ལ། །གཟུང་འཛིན་བྲལ་བར་མ་རྟོགས་ཏེ། །ཕྲ་རབ་རྡུལ་དུ་ཡོད་ལྟ་ན། །ཕྲ་བའི་གོལ་ས་ཡིན་པར་བཤད། །གཟུང་འཛིན་བྲལ་བར་གཉིས་སྣང་ན། །ཕྲ་བའི་སྤྲུལ་པ་ཡིན་པར་བཤད། ཁུད་ཀྱི་རང་བཞིན་བསྟན་པ་ནི། །སེམས་ཆོས་གཉིས་སུ་མེད་པར་འབྲེལ། །གཉིས་མེད་འབྲེལ་བར་མ་ཤེས་ན། ཁུད་ཀྱི་སྒྲིབ་པ་ཡིན་པར་བཤད། །གཉིས་སུ་མེད་པར་འབྲེལ་པ་ལ། །གཉིས་མེད་འབྲེལ་པ་མ་རྟོགས་ཏེ། །ཆོས་སེམས་གཉིས་སུ་མཐོང་བ་ནི། ཁུད་ཀྱི་གོལ་ས་ཡིན་པར་བཤད། །ཐ་དད་རྩེ་གཉིས་སྐྱེས་པ་ནི། །རྒྱུད་ཀྱི་འཁྲུལ་པ་ཡིན་པར་བཤད། །ལུང་གིརངབཞིནབསྟནཔནི། །གཏན་ལ་འབེབས་ཤིང་ངེས་པར་སྟོན། །གཏན་ལ་འབེབས་པར་མ་ཤེས་ན། 
།ལུང་གི་སྒྲིབ་༄༅། །པ་ཡིན་པར་བཤད། །གཏན་ལ་འབེབས་པའི་ལུང་དེ་ལ། །ཐོག་ཏུ་ཕེབས་པར་མ་རྟོགས་ཏེ། །གཏན་ལ་མི་ཕེབས་ཟེར་བ་ནི། །ལུང་གི་གོལ་ས་ཡིན་པར་བཤད། །སྒྲ་ཚིག་རང་འཐད་ཁྱེར་ནས་ནི། །དོན་དང་མི་མཐུན་ཚིག་རྗེས་འབྲང་། །ལུང་གི་འཁྲུལ་པ་ཡིན་པར་བཤད། །མན་ངག་རང་བཞིན་བསྟན་པ་ནི། །གཉིས་སྣང་མེད་པར་ལ་ཟློས་པ། །སྤྲོས་པ་མེད་པར་མ་ཤེས་ན། །མན་ངག་དག་གི་སྒྲིབ་པ་ཡིན། །སྒྲོ་སྐུར་བྲལ་བའི་མན་ངག་ལ། །སྤྲོས་པ་མེད་པར་མ་རྟོགས་ཏེ། །སྒྲོ་སྐུར་ཡོད་པར་མ་རྟོགས་ཏེ། །སྒྲོ་སྐུར་ཡོད་པར་འདོགས་པ་ཡིན། །མན་ངག་དག་གི་གོལ་སར་བཤད། །སྤྲོས་པའི་མཐའ་ལ་མངོན་ཞེན་ནས། །མན་ངག་འཁྲུལ་པ་ཡིན་པར་བཤད། །དབྱེ་ན་དེ་ལྟར་ཡོད་མོད་ཀྱང་། །བསྡུ་ན་གསུམ་ལས་མེད་པར་བཤད། །འགྲོ་སྒོ་ནོར་བ་གོལ་ས་ཡིན། །གནས་དོན་མ་རྟོགས་སྒྲིབ་པ་ཡིན། །སྒོ་ལྔར་འཁྱམས་པ་འཁྲུལ་པ་ཡིན། །དཔེར་ན་དོན་ཡོད་ལམ་ཞུགས་ན། ཁྲར་ན་དོན་ཡོད་ནུབ་ལམ་ཕྱིན། །ནུབ་ཕྱིན་ཤར་གྱི་དོན་མི་འགྲུབ། །ལམ་རྒྱུས་མ་ཤེས་འཁྲུལ་པ་བྱུང་། །ཞེ་འདོད་མེད་པའི་དོན་འདོད་པས། །ཞེ་འདོད་མཚན་མའི་ལམ་དུ་ཞུགས། །གོལ་ས་ཞེས་ནི་དེ་ལ་བཤད། །སྒྲོ་སྐུར་གཉིས་བྲལ་རང་བཞིན་ལ། །བརྗོད་ཡོད་རྟོག་པའི་སྒྲིབ་པ་ཡིན། །ཚིག་གི་སྒྲོ་འདོགས་མ་ཆོད་འཁྲུལ། །གང་ཟག་དབང་པོ་ཁྱད་པར་ལ། 
།སེམས་འཐད་ཐེག་པའི་རིམ་པ་དགུ། །མི་མཐུན་ལྟ་སྦྱོད་སོ་སོར་བཤད། །དེས་ན་གོལ་སྒྲིབ་འཁྲུལ་པ་འབྱུང་། །ཞེས་གསུངས་སོ། །རིན་པོ་ཆེ་སྣང་བྱེད་ལས། རྫོགས་ཆེན་མ་རྟོགས་ཤེས་པ་ལ་གོལ་སྒྲིབ་འཁྲུལ་པ་བསྟན་པའི་ལེའུ་སྟེ་བཅུ་གསུམ་པའོ།། །།སྡུད་པའི་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །གོལ་སྒྲིབ་འཁྲུལ་གསུམ་ལ་བཟླ་ཇི་ལྟ་བུ། །སྟོན་པ་གསང་བདག་ཆེན་པོ་དེས། །སྡུད་པའི་སེམས་དཔའ་རྡོ་རྗེ་ལ། །ངེས་པའི་ཞེ་འདོད་མ་སྐྱེས་ན། །རྫོགས་ཆེན་སྒྲིབ་པ་མེད་པར་བཤད། །གོང་འོག་ཁྱད་པར་དབྱེ་རུ་མེད། །ཐེག་པ་དྲུག་གི་གོལ་སྒྲིབ་མེད། །བདེན་གཉིས་ཁ་ཚོན་གཅད་དུ་མེད། །སྙིང་པོའི་རང་བཞིན་རྩི་གདབ་མེད། །རང་བཞིན་ཤེས་པས་སྒྲིབ་པ་མེད། །འཛིན་རྟོག་གཉིས་ལས་གྲོལ་བ་ནི། །དེའི་དོན་རྟོགས་གོལ་དུ་མེད། །འཛིན་རྟོག་ཡིད་གཉིས་འཁྲུལ་པར་ཤེས། །ཡིད་རྩད་ཆོད་ན་ཞབྲུལ་དུ་མེད། །གཟུང་དང་འཛིན་པ་འཁྲུལ་བའི་ཆོས། །དེ་ལྟར་ཤེས་པ་སྒྲིབ་ཏུ་མེད། །གཟུང་འཛིན་ཡིད་གཉིས་མ་སྐྱེས་ན། །གོལ་དང་འཁྲུལ་པ་མེད་པར་བཤད། །སྙིང་པོའི་རང་བཞིན་མ་ནོར་བཤད། །ལྟ་སྤྱོད་བཀོལ་མེད་བྱང་ཆུབ་སེམས། །ཕྱོགས་ཆ་ཡ་བྲལ་མ་སྐྱེས་ན། །འཛིན་གཉིས་གོལ་སྒྲིབ་འཁྲུལ་པ་མེད། །དངོས་པོ་གང་ལ་དབྱེ་བསལ་མེད། །ཡིན་མིན་དབྱེ་བསལ་མེད་པ་ན། །དབྱེ་བསལ་གོལ་སྒྲིབ་ཞབྲུལ་པ་མེད། 
།ལུས་ངག་རྩོལ་སྒྲུབ་བྱར་མེད་༄༅། །པས། །བྱ་བཙལ་གོལ་སྒྲིབ་འཁྲུལ་པ་མེད། ཁུ་ལས་མ་བྱུང་འབྲས་བུ་མཆོག །རྒྱུ་འབྲས་རྩད་གཅོད་གོལ་སྒྲིབ་མེད། །སྙིང་པོའི་རང་བཞིན་གཅིག་ཤེས་ན། །ལྟ་བ་ལ་སོགས་བཅུ་པོ་ལ། །གོལ་སྒྲིབ་འཁྲུལ་པ་གང་ཡང་མེད། །ལྟ་བ་རྟོག་ནས་སྒོམ་མེད་དོན། །བཀོལ་མེད་མཉམ་པའི་དོན་ཤར་ནས། །ལྟ་བ་གོལ་སྒྲིབ་འཁྲུལ་པ་མེད། །ཕྱོགས་དང་རིས་མེད་མཉམ་པའི་ངང་། །དེ་ཡི་དོན་ལ་མི་འདའ་ན། །དམ་ཚིག་གོལ་སྒྲིབ་འཁྲུལ་པ་མེད། །རྩོལ་སྒྲུབ་མེད་པའི་སྙིང་པོ་ལ། །ལུས་ངག་འབད་རྩོལ་མེད་པ་ལ། །འཕྲིན་ལས་གོལ་སྒྲིབ་འཁྲུལ་པ་མེད། །མ་སྒྲིབས་གསལ་བའི་ཡེ་ཤེས་ནི། །ཡེ་ནས་ཡིན་པས་བྱ་མི་དགོས། །ཡེ་ཤེས་གོལ་སྒྲིབ་འཁྲུལ་པ་མེད། །བགྲོད་མེད་ཡེ་ཤེས་མཐར་ཕྱིན་དོན། །རིམ་པར་གཉིས་སུ་མེད་པའི་མཆོག །ས་ཡི་གོལ་སྒྲིབ་འཁྲུལ་པ་མེད། །ཡང་དག་ལམ་ལ་གནས་པ་ལ། །བྱེ་བྲག་རིམ་པར་མ་བགྲོད་ན། །ལམ་གྱི་གོལ་སྒྲིབ་འཁྲུལ་པ་མེད། །གཟུང་འཛིན་གཉིས་བྲལ་བྱང་ཆུབ་སེམས། །ཕྲ་རགས་ཡིད་རྟོག་མེད་པ་ལ། །ཕྲ་བའི་གོལ་སྒྲིབ་འཁྲུལ་པ་མེད། །གཉིས་མེད་ཐིག་ལེ་གཅིག་གི་ངང་། །མཉམ་པའི་རང་བཞིནརྒྱམཆད། །རངབཞིནརྒྱུནདུགནས་པའི་མཆོག ཁུད་ཀྱི་གོལ་སྒྲིབ་འཁྲུལ་པ་མེད། །མ་ནོར་བྱང་ཆུབ་སེམས་ཀྱི་ནི། །ཡང་དག་དོན་ནི་གཏན་ལ་འབེབས། །ལུང་གི་གོལ་སྒྲིབ་འཁྲུལ་པ་མེད། 
།ཕྱོགས་རིས་སྤྲོས་པ་མེད་པའི་དོན། །སྒྲོ་སྐུར་མཐའ་ལས་གྲོལ་བ་ནི། །མན་ངག་གོལ་སྒྲིབ་འཁྲུལ་པ་མེད། །གོལ་སྒྲིབ་བསམ་གྱིས་མི་ཁྱབ་ཀྱང་། །འཆར་བའི་སྒོ་ནོར་གོལ་ས་ཡང་། །ལྡོག་པའི་ཐབས་ཤེས་གོལ་དུ་མེད། །གནས་དོན་མ་རྟོགས་སྒྲིབ་པ་ཡང་། །སྙིང་པོའི་དོན་ཤེས་གོལ་དུ་མེད། །སྒོ་ལྔ་ཡུལ་འཛིན་འཁྲུལ་པ་ཡང་། །ཡིད་རྩད་ཆོད་པས་འཁྲུལ་དུ་མེད། །འགྲོ་སྒོ་མ་ནོར་ཡང་དག་ལམ། །ངེས་པའི་དོན་མཐོང་ཐེ་ཚོམ་བྲལ། །ཐག་ཆོད་གདེང་ལྡན་རེ་དོགས་མེད། །ཅེས་གསུངས་སོ། །རིན་པོ་ཆེ་སྣང་བྱེད་ལས། །གོལ་སྒྲིབ་འཁྲུལ་པ་ལས་ལ་བཟླ་བའི་ལེའུ་སྟེ་བཅུ་བཞི་པའོ།། །།སྡུད་པ་སེམས་དཔའ་རྡོ་རྗེ་ཡིས། །སྟོན་པ་གསང་བདག་ཆེན་པོ་ལ། །ལྟ་སྒོམ་གཉིས་ཀྱི་དོན་ནི་ཇི་ལྟ་བུ། །སྟོན་པ་གསང་བདག་ཆེན་པོ་དེས། །སྡུད་པའི་སེམས་དཔའ་རྡོ་རྗེ་ལ། །བདེན་པའི་སྙིང་པོ་མཐོང་བ་ལྟ་བ་ཡིན། །ངང་ནས་འགྲོ་འོང་མེད་པ་སྒོམ་པ་ཡིན། །དུས་གསུམ་ཆ་ལས་འགྲོ་བ་རང་བཞིན་ལྟ། །ཡིད་ཀྱི་རྒྱུ་བ་ཆད་པ་སྒོམ་པ་ཡིན། །ལྟ་བའི་རང་བཞིན་རྟོག་པ་མེད། །སྒོམ་པའི་རང་བཞིན་བསམ་དང་བྲལ། །ལྟ་བའི་རང་བཞིན་འགྱུ་བ་མེད། །སྒོམ་པའི་རང་བཞིན་བཅོས་པ་མེད། །འཁྲུལ་པ་རྣམ་པར་དག་པའི་རང་བཞིན་ལྟ། །ཡེ་ཤེས་རྒྱུན་ཆད་མེད་པ་སྒོམ་པའི་དོན། །སྙིང་པོའི་རང་བཞིན་མངོན་པར་རྟོག་པ་ལྟ། །ཡིད་ཀྱི་འཁྲུལ་པ་ལོག་ནས་སྒོམ་པའི་ངང་། 
།རྟོག་པའི་༄༅། །མཐའ་རྣམས་གྲོལ་བ་ལྟ། །མཚན་མོའི་དྲི་མ་གོས་མེད་སྒོམ། །མ་བཅོས་རང་བཞིན་ལྟ་བའི་དོན། །སྣང་བའི་ཡུལ་མེད་སྒོམ་པའི་མཆོག །ལྟ་བའི་རང་བཞིན་འབྱེད་པ་མེད། །སྒོམ་པ་མི་དམིགས་ངང་ལ་བསྒོམ། །ལྟ་བའི་རང་བཞིན་འདོད་པ་མེད། །མ་ཆགས་མ་ཞེན་སྒོམ་པའི་དོན། །ལྟ་བའི་རང་བཞིན་སྒྲིབ་པ་མེད། །སྒོམ་པའི་རང་བཞིན་གསལ་བའི་ངང་། །ལྟ་བའི་རང་བཞིན་རྟེན་པ་མེད། །སྒོམ་པའི་རང་བཞིན་གནས་པ་མེད། །བདག་དང་བདག་ཏུ་མི་རྟོག་པའི། །མཉམ་པའི་རང་བཞིན་ཕྱོགས་རིས་མེད། །ཆོས་དང་ཆོས་ཅན་འཛིན་པ་མེད། །བདེན་དང་རྫུན་པར་མི་ལྟ་ན། །སྙིང་པོའི་དོན་ལ་འདོད་པ་མེད། །སྒྲིབ་མེད་ཡེ་ཤེས་གསལ་བའི་དོན། །མི་བསྒོམ་རང་གནས་རྒྱུན་མི་འཆད། །བསམ་བྲལ་སྙིང་པོ་བརྗོད་པ་མེད། །མ་བཅོས་རྩོལ་བྲལ་སྤྱད་དུ་མེད། །ཕྱི་ནང་མི་མངའ་རང་བཞིན་གནས། །འབྱུང་འཇུག་མི་མངའ་གཟུང་འཛིན་བྲལ། །སྒོ་ལྔའི་ཡུལ་དུ་གང་སྣང་བ། །ཆོས་དབྱིངས་སྣང་ལ་རང་བཞིན་མེད། །ཡིད་ཀྱི་བསམ་པ་ཅི་སྐྱེས་ཀྱང་། །ཞབྲུལ་པའི་རྣམ་རྟོག་གློ་བུར་བ། །ཡན་ལག་སྣང་ཚུལ་ཅིར་ཤར་ཡང་། །སྙིང་པོ་མཉམ་ཉིད་ངང་ལ་གནས། །སྙིང་པོ་རྩོལ་བྲལ་བདེ་བའི་དོན། །སྒོམ་མེད་རང་ལུགས་མ་བཅོས་སེམས། །སྒོམ་པའི་རོ་མྱོང་ཆགས་སེམས་བྲལ། །སྣང་བའི་ལྟོས་པོ་ཐམས་ཅད་ལ། 
།དབྱེ་གསལ་མེད་པའི་རང་བཞིན་བདེ། །དངོས་མཚན་མེད་པར་མི་གནས་ན། །མཐའ་ཡི་འཁྲུལ་པ་ངང་གིས་དག །འདས་དང་མ་འོངས་ད་ལྟ་ཡི། །དུས་གསུམ་ཆ་རུ་མ་གཟུང་ན། །འབྱུང་འཇུག་མེད་པའི་བསམ་གཏན་བདེ། །འཁྲུལ་རྟོག་སངས་པའི་རང་བཞིན་ནི། །བག་ཆགས་བཅས་པ་ངང་གིས་སྟོངས། །ཞེས་གསུངས་སོ། །རིན་པོ་ཆེ་སྣང་བྱེད་ལས། ལྟ་སྒོམ་བསྟན་པའི་ལེའུ་སྟེ་བཅོ་ལྔ་པའོ།། །།སྡུད་པའི་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །སྤྱོད་པའི་སྒོ་ནས་འབྲས་བུའི་དོན་ཐོབ་ཇི་ལྟ་བུ། །སྟོན་པ་གསང་བདག་ཆེན་པོ་དེས། །སྡུད་པའི་སེམས་དཔའ་རྡོ་རྗེ་ལ། །མ་བཅོས་སེམས་ཀྱི་དོན་མཐོང་ན། །ནམ་མཁའི་རང་བཞིན་སྤྱད་པའོ། །ཐ་མལ་རང་ལུགས་གཞག་པ་ན། །སྙིང་པོ་ཀློང་ན་གནས་པའོ། །མཉམ་པའི་ཀློང་ན་རང་བཞིན་གནས། །མ་ཆགས་མ་ཞེན་འདོད་པ་མེད། །ཟུག་རྔུའི་རང་བཞིན་མ་སྐྱེས་ན། །རྣམ་རྟོག་རང་སར་གྲོལ་བའོ། །རྣམ་སྨིན་ཡུལ་ལ་མི་འཇུག་ན། །སྙིང་རྗེའི་སེམས་དང་ལྡན་པའོ། །བག་ཆགས་སྐྱོན་གྱིས་མ་གོས་ན། །སྙིང་པོའི་དོན་ལ་ཕྲད་པ་ཡིན། །གློ་བུར་འཁྲུལ་བ་མི་སྐྱེ་ན། །ཡིད་ཀྱི་འཁྲུལ་རྩད་ཆོད་པ་ཡིན། །གང་ལ་མྱོང་བའི་སེམས་མེད་ན། །ལྡོག་ཐབས་གཉིས་སུ་ལོན་པ་ཡིན། །སེང་གེ་རི་བོ་རྒྱ་མཚོདང། །མེཏོགཏིབྱབུཆུངདང་། །གླང་ཆེན་སྨྱོན་པ་རྨ་བྱ་སོགས། །རྟོགས་གཅོད་ཆོད་ལ་ཉམ་ང་མེད། །སྙིང་པོའིརངབཞིནའགྱུབབྲལ། 
།མ་༄༅། །གཡོས་མ་བཅོས་ཉིད་དུ་བདེ། །མཚན་མོའི་བག་ཆགས་གོས་པ་མེད། །མཐའ་ཡི་ཆོས་རྣམས་རྩི་གདབ་མེད། །གང་མཐོང་ཡུལ་ལ་ཞེན་མི་འབྱུང་། །གང་ལ་ཉམ་ང་མེད་པའི་དོན། །འདོད་ཞེན་གཟའ་གཏད་ཡུལ་དང་བྲལ། །འཁྲུལ་བས་མི་སྒྲིབ་བདེ་བའི་མཆོག །འདོད་པའི་ཡོན་ཏན་འབྱུང་བའི་གཞི། །མ་བཅོས་འབྲས་བུ་ལྷུན་གྱིས་གྲུབ། །སྣང་བ་གསུམ་གྱི་དཀྱིལ་འཁོར་ནས། །སྐུ་གསུམ་འབྲས་བུ་ཤུགས་ཀྱིས་ཤར། །གདུལ་བྱ་གསུམ་ལ་དགོངས་ནས་སུ། །ཞིང་ཁམས་མ་ལུས་བདེ་བར་སྤྱོད། །དོན་ལྡན་འབྲས་བུ་བདེ་བར་འཆར། །ཞེས་གསུངས་སོ། །རིན་པོ་ཆེ་སྣང་བྱེད་ལས། སྤྱོད་འབྲས་བསྟན་པའི་ལེའུ་སྟེ་བཅུ་དྲུག་པའོ།། །།སྡུད་པ་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །མཚན་གྱི་རྣམ་གྲངས་གཏད་རྒྱ་ཇི་ལྟ་བུ། །སྟོན་པ་གསང་བདག་ཆེན་པོ་དེས། །སྡུད་པ་སེམས་དཔའ་རྡོ་རྗེ་ལ། །དགོས་དོན་མ་ལུས་ཀུན་འབྱུང་བའི། །རིན་ཆེན་ལྟ་བུའི་རྒྱུད་ཡིན་ནོ། །འཆར་སྒོ་གཉིས་སུ་སྣང་བའི་པྱིར། །སྣང་བྱེད་ཆེན་པོའི་རྒྱུད་ཀྱང་ཡིན། །ཐེག་པ་ཐམས་ཅད་འབྱུང་བའི་ཕྱིར། །རིན་ཆེན་གཏེར་གྱི་མཛོད་ཆེན་ཡིན། །རང་བཞིན་རྒྱུན་དུ་གནས་པའི་རྒྱུད། །རྩལ་གྱིརངབཞིནཁྱདཔརདོན། །གདུང་འཚོ་རྒྱུད་ཀྱི་དོན་འཛིན་གྱིས། །ངང་རིང་རྒྱུད་བཟང་དད་པཆེ། །དམཚིགགཞུངགྲུངརྣམ་སྨིན་མཛེམ། །སེར་སྣ་ཆུང་ལ་གཏོང་ཕོད་ཆེ། །རིན་