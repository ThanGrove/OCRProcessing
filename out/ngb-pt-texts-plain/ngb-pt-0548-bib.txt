{page}༄༅། །རྒྱ་གར་སྐད་དུ། །རྭ་རྒཉྭ་་པེཊཤཱའནརྒྱབྱ། །རྒྱ་སྐད། །བོད་སྐད་དུ་བསྒྱུར་བ། །ཨུ་ཀྭ་ཤ་སྲུརུ་ཙན་དྲ་ར་ཙ་མུ་སུ་མ་ཡ་ཏན་ཏྲ། །བོད་སྐད་དུ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད། །བཀའ་སེམས་ཕྱོགས་ཐམས་ཅད་ཀྱི་ཐོད་རྒལ། །ཐེག་པ་དགུའི་གོང་སྒལ། །སྤྱི་ཏིའི་གཉའ་གཅོག་ཡིན། བཀའ་རྒྱུད་སྡེ་མཐའ་དག་གི་ལ་ཕུད་རྩེ་རྒྱལ། །རྒྱུད་ཐམས་ཅད་ཀྱི་རྒྱལ་པོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའཡས། །དེ་ཁོ་ན་ཉིད་མིང་མེད་མཐའ་ཡས་ལ་ཕྱག་འཚལ་ལོ། །འདི་སྐད་བདག་གིས་རྟོགས་ལ་བཤད་པའི་དུས་གཅིག་ན། །ཆོས་ཉིད་མུ་མཐའ་གྲོལ་ཞིང་གཏིང་མཐའ་ཡངས་པའི་ཀློང་ནས། །མིང་མེད་མཐའ་སྟོངས་ཀ་དག་འོད་གསལ་བའི་ལྷ་ཁང་ན། །སྟོན་པའི་རྒྱལ་པོ་མུ་མེད་མཐའ་ཡས་འདི། །འཁོར་གྱི་རྒྱལ་པོ་ཀུན་བྱེད་ང་ལ་བཤད། །དུས་ཀྱི་རྒྱལ་པོ་ཐོག་མཐའ་མེད་པའི་དུས། །སྡུད་པ་པོ་ནི་རྡོ་རྗེ་སེམས་དཔའ་འོ། །དེ་ཡི་རྗེས་འཇུག་ཕུན་སུམ་ཚོགས་ལྔ་ནི། །སྙིང་པོ་ཆོས་དབྱིངས་གནས་མ་སྐྱེ་མེད་ཆོས་སྐུ་ཡིས། །མཚོན་མེད་སྟོན་པས་རང་བྱུང་འཁོར་ལ་བཤད། །དུས་གསུམ་གཅིག་སྟེ་སྔ་ཕྱི་མེད་པའི་དུས། །དེ་ཡི་གདུང་སོབ་ཕུན་སུམ་ཚོགས་ལྔ་ནི། །ཀུན་གཞིའི་ཀློང་ནས་འབྱུང་ལྔའི་སྟོན་པ་ཡིས། །འོད་ལྔ་འཁོར་ལ་ཟེར་ལྔའི་བསྟན་པ་བཤད། །རྩལ་ཟེར་འོད་ལྔའི་ཀློང་དུ་དངས་པའི་དུས། 
།ཐོག་མ་སྙིང་པོའི་ཕུན་སུམ་ཚོགས་པའོ། །ཡན་ལག་རྩལ་ཟེར་ཕུན་སུམ་ཚོགས་ལྔ་ནི། །རང་བཞིན་འོད་ལྔའི་གནས་ན་རང་བྱུང་སྟོན་པ་ཡིས། །རྩལ་ལྔའི་འཁོར་ལ་ཟེར་མདངས་བསྟན་པ་བཤད། །རྩལ་ཟེར་ངང་དངས་སྙིང་པོའི་ཀློང་གྲོལ་དུས། །གཞི་རྩལ་དབྱེར་མེད་ཕུན་སུམ་ཚོགས་པ་ནི། །ངང་དངས་སྙིང་པོ་ཆོས་ཉིད་རང་གནས་སུ། །འགག་མེད་འོད་གསལ་སྟོན་པས་འཁོར་ལ་རང་གྲོལ་བསྟན། །རྩལ་ཟེར་ངང་དངས་རང་གྲོལ་འཁོར་ལ་བཤད། །རང་བྱུང་ངང་དངས་སྙིང་པོའི་ཀློང་གྱུར་དུས། །སྙིང་པོ་རྩལ་ཟེར་དབྱེར་མེད་ཕུན་སུམ་ཚོགས་པའོ། །ཞེས་གསུངས་སོ། །ཕུན་སུམ་ཚོགས་པ་གསལ་པར་བཀོད་པའོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་རྒྱུད་ལས། །ཕུན་སུམ་ཚོགས་པ་བསྟན་པའི་ལེའུ་སྟེ་དང་པོའོ།། །།དེ་ནས་ཀུན་བྱེད་རང་གྲོལ་གྱིས། །སྟོན་པའི་རྒྱལ་པོ་མིང་མེད་མཐའ་སྟོངས་ལ། །པུས་བཙུགས་ཐལ་སྦྱར་གུས་པས་འདི་སྐད་ཞུས། །ཀུན་གྱི་དངོས་གཞི་ཇི་ལྟར་གྲུབ། །དེ་ལས་འཁོར་འདས་ཇི་ལྟར་ཞབྲུལ། །སངས་རྒྱས་སེམས་ཅན་སྐྱོན་ཡོན་གང་གིས་བྱས། །དེ་ཉིད་དབྱེར་མེད་ཇི་ལྟར་གྲོལ། །འགྲོ་དྲུག་གཡང་ས་གང་གིས་བཅད། །སྣང་སྲིད་ཆོས་རྣམས་ཇི་ལྟར་གྲོལ། །མིང་མེད་མཐའ་བྲལ་གང་གིས་རྟོགས། །སྙིང་པོ་ཆོས་སྐུ་རྟོགས་ཐབས་ལ། །རྩོལ་བསྒྲུབས་བྱ་རྩལ་མི་འཚལ་ལམ། །མིང་མེད་མཐའ་ཡས་དོན་རྟོགས་ན། 
།ཐེག་པའི་བྱེ་བྲག་ཡོད་༄༅། །དམ་མེད། །གསང་སྔགས་བརྡ་ཡིས་ཇི་བཤད། །མིང་མེད་མཐའ་ཡས་རྟོགས་པ་ལ། །དཀྱིལ་འཁོར་ལྷ་བསྐྱེད་མཆོད་བསྟོད་དགོས་མ་དགོས། །དངོས་པོའི་གནས་ལུངས་རྟོགས་པ་ན། །སྡིག་བཤགས་ཚོགས་སོག་སྨོན་ལམ་མི་དགོས་སམ། །མུ་མཐའ་ཡས་པའི་དོན་རྟོགས་ན། །དབང་བསྐུར་དངོས་གྲུབ་གཏོར་མ་ཚ་ཆུ་མི་དགོས་སམ། །ལྟ་སྒོམ་སྤྱོད་འབྲས་མ་བསྒྲུབས་པར། །མིང་མེད་མཐའ་ཡས་རྟོགས་ལགས་སམ། །ཡང་ཏི་ཐོད་རྒལ་ཐེག་པ་མྲ །བརྒྱད་ཁྲི་བཞི་སྟོང་ཇི་ལྟར་རྫོགས། །ཨ་ཏི་མན་ཆད་ཐེག་པ་ལས། །ཡང་ཏི་ཡོ་ག་གང་གིས་སྤགས། །མུ་མེད་མཐའ་ཡས་དོན་རྟོགས་ན། །གོལ་ས་འཁྲུལ་པ་ཡོད་དམ་མེད། །གོལ་བསྒྲིབ་ལ་ཟླ་ཇི་ལྟར་རྫོགས། གོལ་བསྒྲིབ་ལ་ཟླ་ཇི་ལྟར་ལགས། །ཅི་ཡང་མ་བྱས་གྲོལ་བ་ཐོབ་ལགས་སམ། །དེ་ལྟར་ཞུས་ཚིག་བཅོ་བརྒྱད་པོ། །སྟོན་པས་འཁོར་ལ་བཀའ་སྩོལ་ཅིག ཁེན་ཏུ་ཟབ་པར་གསུང་དུ་གསོལ། །ཅེས་ཞུས་སོ། །ནམ་མཁའ་ཉི་ཟླའི་རྒྱལ་པོའི་རྒྱུད་ལས། །འཁོར་གྱིས་གླེང་བསླངས་དྲིས་པའི་ལེའུ་སྟེ་གཉིས་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །ཀུན་གྱི་དངོས་གཞི་ཇི་ལྟར་ལགས། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །དངོས་གཞི་འདི་ཡི་མཚོན་མེད་ཀྱང་། །མུན་ཁུང་སྒྲོན་མའི་དཔེས་མཚོན་ནས། 
།དོན་གྱི་གསེར་དང་སྤྲད་དེ་བཤད། །འཁོར་འདས་ཀུན་གྱི་དངོས་གཞི་ནི། །ངོ་བོ་ཅི་ཡང་གྲུབ་པ་མེད། །མཚན་ཉིད་ཅིར་ཡང་སྣང་བའོ། །དངོས་གཞི་ཀ་དག་ཆེན་པོ་ཡིན། །དངོས་གཞི་གཏིང་མཐའ་མེད་པ་ཡིན། །དངོས་གཞི་མཚོན་མེད་བརྗོད་མེད་ཡིན། དངོས་གཞི་མིང་མེད་མཐའ་སྟོངས་ཡིན། །དངོས་གཞི་སྐྱེ་བ་མེད་པ་ཡིན། །དངོས་གཞི་ཀ་དག་ཆེན་པོ་ཡིན། །དངོས་གཞི་དངོས་མེད་མཐའ་བྲལ་ཡིན། །དངོས་གཞི་མ་བཅོས་རྣལ་མ་ཡིན། །དངོས་གཞི་སོ་མ་ཟང་ཀ་ཡིན། །དངོས་གཞི་མ་བྱས་རང་འཁྲུངས་ཡིན། །དངོས་གཞི་མུ་མཐའ་གྲོལ་བ་ཡིན། །དངོས་གཞི་ཁ་གཏིང་མེད་པ་ཡིན། །དངོས་གཞི་རྒྱུ་རྐྱེན་མེད་པ་ཡིན། །དངོས་གཞི་འཕོ་འགྱུར་བྱ་རྩལ་མེད་པ་ཡིན། །དངོས་གཞི་རྒྱུ་རྐྱེན་གཉེན་པོས་མི་ཤིགས་ཡིན། །དུས་གསུམ་འཕོ་འགྱུར་མེད་པ་ཡིན། །སྐྱེ་འགག་སྐྱེ་འཇིག་མེད་པ་ཡིན། །ཡིན་མིན་དབྱེ་བསལ་དགགས་བསྒྲུབ་མེད་པ་ཡིན། །གཟུང་འཛིན་སྤོང་ལེན་མེད་པ་ཡིན། །བདག་གཞན་ཡུལ་སེམས་མེད་པ་ཡིན། །མ་རིག་ཡུལ་སེམས་གཉིས་སུ་མེད་པ་ཡིན། །སངས་རྒྱས་སེམས་ཅན་གཉིས་སུ་མེད་པ་ཡིན། །འཁོར་བ་མྱང་འདས་གཉིས་སུ་མེད་པ་ཡིན། །དུག་གསུམ་སྐུ་གསུམ་གཉིས་སུ་མེད་པ་ཡིན། །དུག་ལྔ་སྐུ་ལྔ་གཉིས་སུ་མེད་པ་ཡིན། །དེ་དག་ཐམས་ཅད་རང་བཞིན་ཀྱང་། །དངོས་གཞི་མིང་མེད་གཏིང་མཐའ་ཡས། །སེམས་དང་ཆོས་མེད་ཟད་པར་བསྐྱལ། 
།རིག་༄༅། །མེད་ཐེག་པ་མེད་པས་ལྟ་བའི་ཕུགས་སུ་བསྐྱོལ། །ཅེས་གསུངས་སོ། །ནམ་མཁའི་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །ཀུན་གྱི་དངོས་གཞི་བསྟན་པའི་ལེའུ་སྟེ་གསུམ་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་ཀ་དག་སྟོན་པ་ལ། །དངོས་གཞི་ཅི་ཡང་མེད་པ་ལས། །རྩལ་ཟེར་ཁམས་གསུམ་འཁོར་བ་ཇི་ལྟར་འཁྲུལ། །ཅེས་སྟོན་པ་ལ་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །ཨེ་མ་དངོས་གཞི་མིང་མེད་མཐའ་སྟོངས་སྐྱེ་བ་མེད་པ་ལས། །དེ་ལྟར་མ་གོ་བ་ཡི་འགྲོ་དྲུག་སེམས་ཅན་གྱིས། །རིག་མེད་ཡིད་འགྱུས་སེམས་སུ་འཁྲུལ་བ་ལས། །དངོས་གཞི་ཅི་ཡང་མེད་པ་ལ། །རྩལ་ཟེར་མཚན་ཉིད་ཅིར་ཡང་སྣང་། །ཐོག་མར་ཡུན་རིངས་རིག་པ་མགོ་རླུད་ལངས། །ཕྱ་སངས་བན་བུན་ཁྱེར་ཏེ་རིག་པ་ཀུན་ཏུ་འགྱུ། །ཡིན་ནམ་མིན་གྱི་རྣམ་ཤེས་སྐྱེས། །མིང་མེད་མིང་བཏགས་སེམས་ཀྱི་འདོད་པ་སྐྱེས། །ཀུན་འཚོལ་གཏན་འབེབས་ངེས་འཇོག་འཁོར་ལོ་གསུམ། །ཇི་ཞིག་ལྟར་ལ་རང་ངོ་རང་མ་ཤེས་ཤིང་། །མིང་མེད་མ་རྟོགས་གཏིང་མཐའ་མ་གྲོལ་བས། །ཀ་དག་མ་རིག་སྐྱེ་མེད་མ་རྟོགས་པ། །དེ་ཕྱིར་མ་རིག་མུན་པ་ལས། །མུན་པའི་འཁོར་སྒོ་རྐྱེན་དུ་ཤར། །རིམས་འཁྲུལ་རིག་གཟུགས་བག་ཆགས་གཟུགས། །སེམས་ཀྱི་གསལ་ཆ་ལྔ་རུ་ཤར། །གསལ་དང་མི་གཡོ་རྒྱུ་མཆད། 
།མི་འགྱུར་གཡོ་ཞིང་འགུལ་བས་ཏེ། །ཐོག་མ་སེམས་ལ་གསལ་ཆ་ལྔ་ཡོད་པས། །གཞི་ལྔའི་རྩལ་ལས་རླུད་ལྔ་རུ་ཤར། །འབྱུང་ལྔའི་རྩལ་ལས་འོད་ལྔར་ཤར། །འོད་ལྔའི་རྩལ་ལས་ཟེར་ལྔར་འཁྲུལ། །ཟེར་ལྔའི་རྩལ་ལས་ཤེས་པའི་སྣང་ཚུལ་ལྔ། །ཤེས་པ་ཡང་དག་དོན་ཤེས་དངས་མ་ལྔར་གྲོལ་བས། །མིང་མེད་གཏིང་མཐའ་མེད་པར་ཐོག་མར་ཡེ་སངས་རྒྱས། །གོང་ལྟར་འཁྲུལ་ནས་འཁྲུལ་རྩད་ཆོད། །ཀུན་བཟང་བྱ་རྩལ་མེད་པར་ཡེ་སངས་རྒྱས་སོ། །འགྲོ་དྲུག་ཁམས་གསུམ་འཁོར་བའོ་སེམས་ཅན་རྣམས། །དཔེར་ན་ནམ་རླང་ཆ་ལས་ལ་ཆུ་ཞུ་བ་བཞིན། །དེ་བཞིན་སེམས་ཅན་འཁྲུལ་པ་ཡང་། །བྱེད་མཁན་མེད་པར་རང་བཞིན་ཤུགས་ཀྱིས་འཁྲུལ། །ཐོག་མ་འོད་ལྔ་རྩལ་ལྔ་ཟེར་དང་ལྡན་ཡོད་པས། །སྟོང་པ་གསལ་བ་འགག་མེད་ཤུགས་འབྱུང་ལྔ། །ངོ་ཤེས་སྐུ་ལྔ་ཡེ་ཤེས་ལྔ། །རང་བཞིན་ངོ་བོ་ཐུགས་རྗེ་ལས། །མ་ཤེས་དུག་ལྔ་ཉོན་མོངས་ལྔ། །དེ་ལྔ་ཡོད་པས་དུག་ལྔར་འཁྲུལ། །དེ་ལས་འབྱུང་བ་ལྔ་རུ་འཁྲུལ། །དེ་ལས་གཟུགས་སྣང་ལྔ་རུ་འཁྲུལ། །དེ་ལས་འབྱུང་བ་ལྔ་ཡིས་བསྡུས། །དེ་ལས་དོན་སྙིང་ལྔ་རུ་འཁྲུལ། །དེ་ལས་ནང་རོལ་སླད་ལྟར་འཁྲུལ། །དེ་ལས་དབང་པོ་ལྔ་རུ་འཁྲུལ། །དེ་ལ་དབུགས་དང་རླུང་ལྔས་བརྟེན་པར་བྱས། །དེ་ལྟར་འཁྲུལ་ཏེ་མངལ་སྒོ་འདྲིམས། །དངོས་པོས་ཤ་ཁྲག་གཟུགས་སུ་འཁྲུལ། །ཕ་ཞེ་སྡང་རྒྱུ་ལས་ཤ་དང་རུས་སུ་ཆགས། 
།མ་འདོད་ཆགས་རྐྱེན་གྱིས་ཁྲག་༄༅། །དང་ཆུ་སེར་བསྡུས། །གཏི་མུག་དུག་གསུམ་རྒྱུ་ཡི་གོང་བུར་འདྲིལ། །ཤེས་རིག་སེམས་ཀྱི་ངོ་བོ་ཐིག་ལེའི་གོང་བུར་ཚུད། །ཐིག་ལེ་བག་ཙམ་ཅིག་ལས་སྲིད་པའི་ལྟེ་བ་ཆགས། །ཞག་བདུན་ལོན་ནས་ཁད་ཀྱིས་ཇེ་ཆེ་འགྲོ། །བདུན་གཉིས་ཉི་ཤུ་གཅིག་ནས་ཡན་ལག་ཐོགས། །བདུན་ཚ་གཉིས་ན་སྡོམ་ཙམ་གཅིག །དེ་ལྟར་རིམས་ཀྱིས་ཟླ་དགུ་ངོ་བཅུ་ནས། །རུམ་གནས་སྡུག་བསྔལ་མྱོང་སྟེ་སྐྱེ་བའི་སྡུག་བསྔལ་འབྱུང་། །བྲག་བར་བཙིར་སྙམ་གཡང་དུ་ལྷུང་སྙམ་བྱེད། །ཚེར་མའི་དོང་དུ་བཅུག་སྙམ་སྲིད་པའི་སེམས་ཅན་སྐྱེས། །སྐྱེ་འགག་མེད་ཅིང་རྒྱ་མ་ཆད་པ་ལས། །སེམས་ཅན་གཅིག་ལ་འཕེལ་བ་ལྟར་དུ་འཁྲུལ། །དེ་རྗེས་མངལ་ནས་ཕྱིར་ཐོན་དངོས་པོས་རྐྱེན་དུ་འཁྲུལ། །དབང་པོ་ལྔ་དང་སྒོ་ལྔ་ཡུལ་ལྔར་འཁྲུལ། །འཛིན་པ་ལྔ་ཡིས་ཉོན་མོངས་ལྔ་རུ་འཁྲུལ། །ཡུལ་སེམས་བདག་གཞན་དགག་བསྒྲུབ་སྤོང་ལེན་ལས། །སྣང་བཏགས་བཟུང་ཞེན་ཆགས་སྡང་འཁྲུལ་བ་ཡིས། །དགྲ་གཉེན་ཕྱོགས་རིས་ཡིན་མིན་དབྱེ་བསལ་བྱུང་། །དེ་ཡིས་ཁམས་གསུམ་འཁོར་བར་འཁྱམས་པའི་གཞི་མ་བྱས། །སྐྱེ་བ་ན་བ་རྒས་ཤིའི་སྡུག་བསྔལ་དང་། །སྣང་བ་ཕྱོགས་དང་རིས་ཀྱི་སྡུག་བསྔལ་དང་། །ལུས་ནི་ན་ཚའི་སྡུག་བསྔལ་དང་། །སེམས་ནི་ཞེ་འདོད་སྡུག་བསྔལ་ལོ། །དགྲ་དང་ཕྲད་དོགས་གཉེན་དང་བྲལ་གྱིས་དོགས། 
།སེམས་ཅན་རྣམས་ཀྱི་སྡུག་བསྔལ་བསལ་ལས་འདས། །ཨེ་མ་ཁམས་གསུམ་འགྲོ་དྲུག་སེམས་ཅན་རྣམས། །རྣམ་རྟོག་འཁོར་བའི་རྫབ་ནས་ཐོན་དུས་མེད། །ཀྱེ་མ་ཡང་དག་དོན་ལས་གྲོལ་བའི་སེམས་ཅན་རྣམས། །མ་རིག་དུག་ལྔའི་དབང་གིས་ནི། །རྣམ་རྟོག་འགོང་པོ་ངར་འཛིན་གྱིས། །མོ།ན་ལོང་མུན་པའི་ཀློང་ན་འཁྱམས། །རང་འབར་སྒྲོན་མ་རང་གིས་གསད། །རང་གི་རང་གཉའ་རང་གིས་བཅིངས། །གཟུང་འཛིན་གཉིས་ཀྱི་སྒྲོག་ཏུ་བཅུག །རྣམ་རྟོག་བདག་ཏུ་འཛིན་པ་ཡིས། །ནན་གྱིས་ནམ་མཁའི༄་མདུད་པ་བྱས། །རང་མགོར་རང་གི་རྐང་པ་བཞག །རང་ལས་མེ་འབར་རང་ཆེན་སྐྱེས། །མདུད་པས་བཅིངས་ནས་མཚོ་རུ་ཞུགས། །དྲ་བར་འཐུམས་ནས་རྫ་ཀློང་ལྷུང་། །ཨེ་མ་ཁམས་གསུམ་འཁོར་བའི་སེམས་ཅན་རྣམས། །དངོས་གཞི་ཅང་མེད་མིང་བྲལ་མ་རྟོགས་པས། །རྩལ་སྣང་ཅིང་ཡང་སྣང་བའི་འཁྲུལ་སྣང་ལ། །དོན་དམ་བདེན་པར་བཟུང་བས་འགྲོ་དྲུག་འཁྲུལ། །རླུད་ལ་ཞོན་ནསསྟོང་ཁམས་རྗེས་ཀྱིས་འགེངས། །མ་བཅོལ་ལས་བྱེད་རང་སེམས་ཐང་མར་ཡན། །ཁྱིམ་དུ་མི་སྡོད་རྒྱུ་འགྲུལ་དོན་མངས་པས། །འཇིགས་པ་དགྲ་ཡིས་ཁྱེར་བ་མ་ཚོར་རོ། །ཨེ་མ་སྐྱེས་ཚད་འཆི་བའི་ཚུལ་མཐོང་ན། །རྟག་ཏུ་རེ་བ་སྒྱིད་པ་བསྒྱུར། །འདུས་པ་འབྲལ་བའི་དཔེ་མཐོང་ན། །གྲོགས་སྙིང་སྡུག་འཚོལ་བ་སྒྱིད་པ་བསྒྱུར། །བསགས་ཚད་ལུས་པའི་དཔེ་མཐོང་ན། །ནོར་རྫས་སོགས་པ་སྤྱིད་པ་བསྒྱུར། 
།སེར་སྣ་ཅན་ལ་སྙིང་རེ་༄༅། །ཚིམ། །རྫས་པོ་ཆེ་ལ་ཁྱེར་དབང་མེད། །ཨེ་མ་རྟག་ཏུ་རེ་སྟེ་གཅིག་མི་སྡོད། །ཨེ་མ་དེ་བས་ཅིས་ཀྱང་མ་ཕན་བླ་མའི་གདམས་ངག་ཞུས། །སྙན་རྒྱུད་ཞུས་ལ་རི་ཁྲོད་དགོན་པ་འགྲིམས། །བྱ་བ་ཐོང་ལ་གཅིག་པུར་ཉམས་སུ་ལོང་། །ཡུལ་ནོར་གཉེན་འདུན་འབྲེལ་བ་ཀུན་ཆོད་ལ། །ཨེ་མ་ཆོས་དང་སེམས་སུ་བསྲེས་དང་སྐལ་ལྡན་ཀུན། །ཐམས་ཅད་བོར་ནས་གཅིག་པུར་འགྲོ་ཙམ་ན། །སྐྱབས་ཆེ་སྐྱེལ་མ་འགྲོ་བའི་གནས་རྟོག་གམ། །ཀྱེ་མ་སྐལ་ལྡན་རྣམ་འབྱོར་ཀུན། །བླ་མའི་གདམ་ངག་བཅུད་འཐུང་ལ། །ཅིས་ཀྱང་བྱར་མེད་གཅིག་པུར་རི་ཁྲོད་འགྲིམས། །ཅི་ལའང་མི་ལྟ་མུ་མཐའ་གྲོལ་པར་ལྟོས། །ཅི་ཡང་མ་བསྒོམ་མིང་མེད་གཏིང་མཐའ་ཡས་པར་ཞོག །གང་ལའང་མ་སྤྱོད་སོ་མ་རྣམ་མ་ཟང་ཀ་བཤིས་མ་བཅོས་པའི་ཀློང་དུ་དལ་བར་སྡོད། །དེ་ལྟར་གོ་ན་འབྲས་བུ་གཞན་ན་མེད་དེ་རང་སངས་རྒྱས། །ཞེས་གསུང་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །འཁོར་བའི་སེམས་ཅན་ཇི་ལྟར་འཁྲུལ་པར་བསྟན་པའི་ལེའུ་སྟེ་བཞི་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །སངས་རྒྱས་སེམས་ཅན་སྐྱོན་ཡོན་གང་གིས་བྱས། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །དེ་གཉིས་སྐྱོན་ཡོན་ངས་བཤད་ཀྱིས། །འཁོར་རྣམས་མ་ཡེངས་གུས་པས་ཉོན། །ཀུན་བཟང་སངས་རྒྱས་ཡོན་ཏན་ནི། 
།ཡོན་ཏན་གྲངས་དང་ཚད་ལས་འདས། །རེ་ཞིག་ཡོན་ཏན་བགྲང་བ་ནི། །སྣོད་ལ་རང་གི་དེ་ཉིད་ངོ་ཤེས་པས། །མིང་མེད་མཐའ་སྟོངས་ཀ་དག་ཀློང་དུ་གྱུར། །རང་གྲོལ་རང་སངས་ཐོག་མར་ཡེ་སངས་རྒྱས། །བྱ་བརྩལ་རྩོལ་བ་མ་བྱས་པར། །རྒྱུ་རྐྱེན་མེད་པར་ཀུན་བཟང་སངས་རྒྱས་སོ། །སངས་རྒྱས་དེ་ཡི་ཡོན་ཏན་ཡང་། །ཇི་སྙེད་མཁྱེན་པའི་ཡོན་ཏན་དང་། །ཇི་ལྟར་མཁྱེན་པའི་ཡོན་ཏན་དང་། །མཆོག་མཁྱེན་པ་ཡི་ཡོན་ཏན་དང་། །རྣམ་པ་ཐམས་ཅད་མཁྱེན་པའི་ཡོན་ཏན་ནོ། །བདག་གིས་གཞན་མཁྱེན་མཁྱེན་བྱ་མཁྱེན་བྱེད་མེད། །ཡོན་ཏན་ཕྱོགས་ཆ་མེད་པས་མཁྱེན་པའི་མཆོག་ཏུ་གསུངས་སོ། །སེམས་ཅན་སྐྱོན་གྱི་རྩ་བ་གཅིག་པུ་ལ། །རྣམ་རྟོག་བདག་ཏུ་འཛིན་པ་རང་ལས་བྱུང་། །ང་བདག་མགོ་རླུང་ལངས་པས་སྐྱོན་གྱི་རྩ་བ་བྱས། །མུན་པའི་རྨང་དུ་འཐུམས་པས་སྐྱོན་གྱི་རྩ་བ་བྱས། །གནས་དོན་མ་རྟོགས་སྐྱོན་གྱི་རྩ་བ་བྱས། །མིང་མེད་མ་ཤེས་སྐྱོན་གྱི་རྩ་བ་བྱས། །ཀ་དག་མ་རྟོགས་སྐྱོན་གྱི་རྩ་བ་ཡིན། །མུ་མཐའ་ཡས་པ་མ་རྟོགས་སྐྱོན་གྱི་རྩ་བ་ཡིན། །རྩལ་ཟེར་རོལ་པར་སྣང་བ་ལ། །རང་གྲོལ་སངས་རྒྱས་མ་ཤེས་སྐྱོན་གྱི་རྩ་བ་ཡིན། །མ་རིག་གཏི་མུག་སྐྱོན་གྱི་རྩ་བ་ཡིན། །རིག་པ་འགྱུར་བ་སེམས་རྟོག་སྐྱོན་གྱི་རྩ་བ་ཡིན། །ངོ་བོ་རང་བཞིན་ཐུགས་རྗེ་ལས། །མ་རྟོགས་འཁོར་ལོ་རྣམ་གསུམ་སྐྱོན་གྱི་རྩ་བ་ཡིན། །མུན་པའི་འཁོར་སྒོ་སྐྱོན་གྱི་རྩ་བ་ཡིན། 
།གཉིས་༄༅། །མེད་གཉིས་སུ་བཟུང་བ་སྐྱོན། །ཡུལ་སེམས་གཉིས་སུ་བཟུང་བ་སྐྱོན། བདག་གཞན་གཉིས་སུ་བཟུང་བ་སྐྱོན། །དགག་བསྒྲུབ་སྤོང་ལེན་གཉིས་སུ་བཟུང་བ་སྐྱོན། །བཟང་ངན་དབྱེ་བསལ་གཉིས་སུ་བཟུང་བ་སྐྱོན། ཡིན་མིན་རྩིས་གདབ་གཉིས་སུ་བཟུང་བ་སྐྱོན། །མེད་ལས་ཡོད་འཛིན་སྐྱོན་ཆེན་ཡིན། །མི་རྟག་རྟག་འཛིན་སྐྱོན་ཆེན་ཡིན། །མི་བདེན་བདེན་འཛིན་སེམས་ཅན་སྐྱོན། །སྡུག་བསྔལ་བདེར་འཛིན་སེམས་ཅན་སྐྱོན། །འཁྲུལ་པ་ཡང་དག་འཛིན་པ་སྐྱོན། །ཆ་ཡོད་བཞིན་དུ་སྡིག་སྤྱོད་སེམས་ཅན་རྣམས། །བཏགས་སྣང་བཟུང་ཞེན་སྐྱོན་གྱི་རྩ་བ་ཡིན། །སེམས་ཅན་སྐྱོན་གྱི་བྱེ་བྲག་བརྗོད་མི་ལང་། །ཞེས་གསུངས་སོ། །ནམ་མཁའ་ཉི་ཟླ་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །སྐྱོན་ཡོན་བསྟན་པའི་ལེའུ་སྟེ་ལྔ་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །འཁོར་འདས་དབྱེར་མེད་ཇི་ལྷར་གྲོལ། །ཅེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །ཡང་ཏི་མིང་མེད་མཐའ་བྲལ་དུ། །གཞི་རླུད་དབྱེར་མེད་གཉིས་སུ་མེད། །འབྱུང་ལྔ་འོད་ལྔ་དབྱེར་མེད་གྲོལ། ཟེར་ལྔ་རྩལ་ལྔ་དབྱེར་མེད་གྲོལ། །ཤེས་མེད་མཐའ་ཡས་མིང་མེད་གྲོལ། །མ་རིག་ཡེ་ཤེས་གཉིས་མེད་གྲོལ། །རིག་སྐྱེས་རིག་པ་ངང་དངས་ཀློང་དུ་གྲོལ། །ངོ་བོ་རང་བཞིན་ཐུགས་རྗེ་ཡང་། །སྐུ་གསུམ་སྐྱེ་མེད་ཀློང་དུ་གྲོལ། 
།སྟོང་པ་གསལ་བ་འགག་མེད་ཀྱང་། །མུ་མཐའ་བྲལ་བ་གསུམ་དུ་གྲོལ། །ཡིད་འཁོར་རྣམ་གསུམ་འཁྲུལ་པ་ཡང་། །དཀྱིལ་འཁོར་གསུམ་གྱི་ཀློང་དུ་གྲོལ། །འགྱུ་བ་རླུ་་རྐྱེན་མུན་པའི་འཁོར་སྒོ་ཡང་། །འགྱུར་མེད་རག་མེད་གསལ་དག་ཀློང་དུ་གྲོལ། །སེམས་ཀྱི་གསལ་ཆ་རྣམ་ལྔ་ཡང་། །ཡེ་ཤེས་ལྔ་ཡི་ཀློང་དུ་གྲོལ། །གཟུགས་ལྔ་སྐུ་ལྔའི་ཀློང་དུ་གྲོལ། །དུག་གསུམ་སྐུ་གསུང་ཐུགས་སུ་གྲོལ། །དུག་ལྔ་མ་སྤངས་སྐུ་ལྔར་གྲོལ། །སེམས་ཅན་མ་སྤངས་སངས་རྒྱས་ཉིད་དུ་གྲོལ། །འཁོར་བ་མ་སྤངས་མྱང་འདས་ཉིད་དུ་གྲོལ། །སྣང་སྲིད་འཁོར་འདས་དབྱེར་མེད་ཉིད་དུ་གྲོལ། །རྣམ་རྟོག་ཆོས་ཉིད་ཆེན་པོར་གྲོལ། །སྣང་བ་སོར་བཞག་ཆེན་པོར་གྲོལ། །སྲིད་པ་རང་བཞིན་མེད་པར་གྲོལ། །འཁྲུལ་སྣང་རང་སངས་ཆེན་པོར་གྲོལ། །སྣང་བཏགས་བཟུང་ཞེན་མེད་པར་གྲོལ། །རིག་སེམས་ངང་དངས་ཆེན་པོར་གྲོལ། །སེམས་ཉིད་མིང་མེད་གཏིང་མཐའ་ཟད་པར་གྲོལ། །ཡུལ་སེམས་གཟུང་འཛིན་མེད་པར་གྲོལ། །བཟང་ངན་སྤོང་ལེན་མེད་པར་གྲོལ། །ཡིན་མེད་དབྱེ་བསལ་མེད་པར་གྲོལ། །དགག་བསྒྲུབ་བླང་དོར་མེད་པར་གྲོལ། །དགྲ་གཉེན་ཕྱོགས་རིས་མེད་པར་གྲོལ། །ང་དང་བདག་གཞན་འཛིན་པ་མེད་པར་གྲོལ། །བློས་བཏགས་ཆོས་རྣམས་བློ་འདས་ཆེན་པོར་གྲོལ། །མིང་ཚིག་བརྗོད་པའི་ཆོས་རྣམས་མིང་མེད་ཆེན་པོར་གྲོལ། །མཚོན་པའི་ཆོས་རྣམས་མཚོན་དུ་མེད་པར་གྲོལ། 
།དངོས་གཞིའི་༄༅། །ཆོས་རྣམས་དངོས་མེད་ཀློང་དུ་གྲོལ། །སྣང་བའི་ཆོས་རྣམས་སྟོང་པའི་ཀློང་དུ་གྲོལ། །རིག་པའི་ཆོས་རྣམས་རིག་མེད་ཀློང་དུ་གྲོལ། །སེམས་དྲན་ཆོས་རྣམས་སེམས་ཀྱི་དྲན་པ་མེད་པར་གྲོལ། །མཚོན་བཏགས་བརྣོ་བསམ་བསམ་མེད་ཀློང་དུ་གྲོལ། །འོད་རྩལ་ཟེར་རྣམས་སྙིང་པོའི་ཀློང་དུ་གྲོལ། །ཡན་ལག་ཆོས་ཉིད་ཀློང་དུ་གྲོལ། །མ་འགག་རོལ་པ་སྐྱེ་མེད་ཀློང་དུ་གྲོལ། །ཅིར་སྣང་ཅིར་སྲིད་སྙིང་པོའི་ཀློང་དུ་གྲོལ། །ཅང་མེད་ཅིར་སྣང་ཅང་མེད་ཀློང་དུ་གྲོལ། །སྟོང་པའི་ཀློང་བྱུང་སྟོང་ཉིད་ཀློང་དུ་གྲོལ། །མེད་ལས་སྣ་ཚོགས་དངོས་མེད་རང་དུ་གྲོལ། །དངོས་ཀུན་དངོས་གཞི་མེད་པར་གྲོལ། །སྒོ་ལྔ་གསལ་མདངས་ཆེན་པོར་གྲོལ། །ཡིད་ལྔ་ཟང་ཐལ་ཆེན་པོར་གྲོལ། །ཡུལ་ལྔ་དབྱེ་བསལ་མེད་པར་གྲོལ། །ཚོགས་བརྒྱད་རྩིས་གདབ་མེད་པར་གྲོལ། །སྣང་སྲིད་ཆོས་རྣམས་མུ་མཐའ་ཡས་པར་གྲོལ། །དཔེར་ན་འབྱུང་བ་ནམ་མཁའི་ཀློང་དུ་འབྱུང་ལྔ་གྲོལ། །ནམ་མཁའ་རྒྱལ་པོའི་ཀློང་དཀྱིལ་དུ། །ཐོག་སེར་ཆར་སྤྲིན་གཟའ་སྐར་སྣ་ཚོགས་པ། །གཞན་དུ་མ་བཀོལ་ནམ་མཁའི་ཀློང་དུ་གྲོལ། །དཔེར་ན་ཕྱི་ཡི་རྒྱ་མཚོ་ཆེན་པོ་སྲ །འབྷ་འབྷ་ན་ར་པགླུ་སི་ཏི་ཆུ་བྲན་ཇི་སྙེད་རྣམས། །གཞན་དུ་མ་བཀོལ་རྒྱ་མཚོའི་ཀློང་དུ་གྲོལ། །ཡོད་མེད་རྟག་ཆད་སྣང་སྲིད་འཁོར་ཆོས་མིང་མེད་ཀློང་དུ་གྲོལ། །གནོ་ཚད་བསམ་ཚད་སྙིང་པོའི་ཀློང་དུ་གྲོལ། །ཅེས་གསུངས་སོ། 
།ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །དེ་གཉིས་དབྱེར་མེད་ཀློང་དུ་གྲོལ་ལུགས་བསྟན་པའི་ལེའུ་སྟེ་དྲུག་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །འགྲོ་དྲུག་གཡང་ས་ཇི་ལྟར་གཅད། །ཅེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །འགྲོ་དྲུག་གཡང་ས་གཅད་ཐབས་ལ། །བཅད་པས་ཆོད་པ་མ་ཡིན་ཏེ། །མ་བཅད་རབ་གྲོལ་བཞག་པས་ཆོད། །རྩོལ་བ་བྱས་པས་མི་ཆོད་དེ། །བྱར་མེད་སོ་མ་ཟང་ཀར་གནས་པས་ཆོད། །གཏིང་མཐའ་མེད་ལ་མུ་མཐའ་ཡས་པས་ཆོད། །འོན་ཀྱང་དེ་ལྟར་མ་གོ་བའི་གང་ཟག་ལ། །ཞེ་སྡང་དབང་གིས་དམྱལ་ཁམས་རྒྱུད་བ་ལ། །ཞེ་སྡང་མ་སྤངས་མི་གནས་རང་གྲོལ་བས། །དམྱལ་བར་སྐྱེ་བའི་གཡང་ས་བཅད། །དམྱལ་བ་མིང་མེད་འོ།ངས་སྐུར་གྲོལ། །སེར་སྣའི་དབང་གིས་ཡི་དྭགས་གནས་སྐྱེས་པ། །སེར་སྣ་མ་སྤངས་མི་གནས་རང་གྲོལ་བས། །ཡི་དགས་སྐྱེ་བའི་གཡང་ས་བཅད། །ཡི་དགས་མིང་མེད་མཉམ་ཉིད་ཡེ་ཤེས་ཡིན། །འོད་གསལ་མ་རྟོགས་གཏི་མུག་མུན་པ་ལས། །གཏི་མུག་དབང་གིས་བྱོལ་སོང་གནས་སྐྱེས་པ། །གཏི་མུག་མ་སྤངས་བྱོལ་སོང་གཡང་ས་བཅད། །གཏི་མུག་རང་སངས་ཆོས་ཀྱི་སྐུ། །ཕྲག་དོག་དབང་གིས་མི་ཡི་གནས་སྐྱེས་པ། །ཕྲག་དོག་མ་སྤངས་མི་གནས་རང་གྲོལ་བས། །ཕྲག་དོག་མིང་མེད་ནན་ཏན་ཡེ་ཤེས། 
།ང་རྒྱལ་དབང་གིས་ལྷ་མ་ཡིན་སྐྱེས་༄༅། །པ། །རྟོག་པའི་དབང་གི་ང་རྒྱལ་ལྷ་མིན་གནས་སྐྱེས་པ། །ང་རྒྱལ་མ་སྤངས་གནས་ལྷ་མིན་གཡང་ས་བཅད། །ང་རྒྱལ་མིང་མེད་སྐུ་གསུམ་ཞིང་ཁམས་ཡིན། །མིང་མེད་མ་རྟོགས་ཡན་ལག་རིག་སྐྱེས་པས། །འདོད་ཆགས་དབང་གིས་ལྷ་ཡི་གནས་སུ་སྐྱེས། །དངོས་ལ་འདོད་ཆགས་མ་གྲུབ་པས། །འདོད་ཆགས་མ་སྤངས་མི་གནས་ལྷར་སྐྱེའི་གཡང་ས་བཅད། །འདོད་ཆགས་མིང་མེད་སྤྲུལ་སྐུ་ཆེན་པོ་ཐོབ། །དེ་ལྟར་མིང་མེད་མཐའ་སྟོང་པ་ཡིས། །འགྲོ་དྲུག་སྐྱེ་བའི་གཡང་ས་བཅད། །ཅེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མཐའ་ཡས་ཀྱི་རྒྱུད་ལས། །འགྲོ་དྲུག་གཡང་ས་བཅད་པའི་ལེའུ་སྟེ་བདུན་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྒྱི་ཕུད་སྟོན་པ་ལ། །སྣང་སྲིད་ཆོས་རྣམས་ཇི་ལྟར་གྲོལ། །ཅེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །ཆོས་རྣམས་མིང་མེད་མཐའ་བྲལ་ཡང་། །འཁོར་གྱི་གོ་བ་བསྐྱེད་ཕྱིར་བསྟན་པར་བྱ། །དེ་ལ་སྣང་སྲིད་ཆོས་རྣམས་གྲོལ་ལུགས་ཀྱང་། །གོང་དུ་འཁོར་འདས་དབྱེར་མེད་སྐབས་སུ་བསྟན་མོད་ཀྱང་། །འོན་ཀྱང་འཁོར་ལ་མདོ་ཙམ་བསྟན། །སྣང་བའི་ཆོས་རྣམས་རང་སར་བཞག་པས་གྲོལ། །སྣང་སྲིད་ཇི་ལྟར་སྣང་ཡང་ཅི་ལའང་སེམས་མ་ཆགས། །སྤོང་ལེན་དགག་བསྒྲུབ་མི་བྱེད་རྩིས་གདབ་མེད་པར་གྲོལ། །སྣང་བ་ཅི་སྟོ་རང་སར་གྲོལ། །སྲིད་པ་ཅི་སྟོ་དངོས་ཀྱི་མེད། 
།རིག་པ་ཅི་སྟོ་མིང་མེད་གྲོལ། །སེམས་པ་ཅི་སྟོ་རང་བཞིན་མེད། །འགྱུ་བ་ཅི་སྟོ་འཛིན་པ་མེད། །དྲན་རྟོག་ཅི་སྟོ་བྱུང་སར་གྲོལ། །སེམས་བློ་ཅི་སྟོ་དངོས་མེད་གྲོལ། །རྣམ་རྟོག་ཅི་སྟོ་རྟོག་མེད་གྲོལ། །འཁོར་བ་ཅི་སྟོ་མྱང་འདས་གྲོལ། །མ་རིག་ཅི་སྟོ་ཀ་དག་ཀློང་དུ་གྲོལ། །བློས་བཏགས་ཆོས་རྣམས་མཚན་བརྗོད་མེད་པར་གྲོལ། །ཐེག་མེད་འཇུག་སྒོ་ལྟ་སྒོམ་མེད་པར་གྲོལ། །གང་ལྟར་སྣང་ཡང་མི་འཛིན་མ་ཆགས་གྲོལ། །ཅི་ལྟར་འདུག་ཀྱང་མི་སྤྱོད་གྲོལ། །རིག་ཡིད་སེམས་བློ་ངང་དངས་རང་གྲོལ་སངས། །སྐྱིད་པའི་ཚེ་ན་ཞེན་མེད་ཆགས་མེད་གྲོལ། །སྡུག་པའི་ཚེ་ན་མི་འཛིན་མི་བསྐྱོད་གྲོལ། །འགྲོ་ཞིང་འགྲོ་ཞིང་རང་སར་གྲོལ། །འདུག་ཅིང་འདུག་ཅིང་རང་སར་གྲོལ། །ཉལ་ཞིང་ཉལ་ཞིང་རང་སར་གྲོལ། །ཟ་ཞིང་ཟ་ཞིང་རང་སར་གྲོལ། །སྤྱོད་ལམ་རྣམ་བཞིར་མ་ཆགས་མ་ཞེན་གྲོལ། །དངོས་པོ་རྣམ་པ་སྣ་ཚོགས་ལ། །གང་ལའང་འདོད་པ་མེད་པས་ཅི་ལའང་སེམས་མ་ཆགས། །མིང་མེད་མཐའ་ཟད་དོན་རྟོགས་ཆོས་རྣམས་མེད། །དེ་ལྟར་གོ་ན་སྣང་ཡང་ཞེན་མེད་དགག་བསྒྲུབ་མེད་པར་གྲོལ། །རིག་ཀྱང་འཛིན་མེད་རང་སར་གྲོལ། །སེམས་ཀྱང་མི་ལྟོ་ངང་དང་རང་སར་གྲོལ། །རྒོད་ཅིང་རྒོད་ཅིང་རང་སར་གྲོལ། །དགའ་ཞིང་དགའ་ཞིང་རང་སར་གྲོལ། །མི་དགའ་མི་དགའ་རང་སར་གྲོལ། །དེ་དག་ཐམས་ཅད་གཉིས་མེད་ཆེན་པོར་གྲོལ། 
།བརྟགས་ཆགས་ཆོས་རྣམས་མིང་མེད་ཆེན་༄༅། །པོར་གྲོལ། །ཅེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །སྣང་སྲིད་ཆོས་རྣམས་གྲོལ་བར་བསྟན་པའི་་ལེའུ་སྟེ་བརྒྱད་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་རང་གྲོལ་སྟོན་པ་ལ། །མིང་མེད་མཐའ་བྲལ་གང་གིས་རྟོགས། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །མིང་མེད་མཐའ་བྲལ་རྟོགས་རྒྱུ་མེད་ན་ཡང་། །འཁོར་རྣམས་གོ་བ་བསྐྱེད་ཕྱིར་རྟོགས་ཐབས་བཤད། །མིང་མེད་མཐའ་བྲལ་རྟོགས་ཐབས་ནི། །བྱ་རྩོལ་བསྒྲུབ་པ་བྱས་པས་མི་རྟོགས་ཏེ། །བྱ་བ་ཐམས་ཅད་བཏང་ལ་ནི། །མ་བཅོས་དལ་བར་སྡད་པས་རྟོགས། །ལྟ་སྒོམ་སྤྱོད་འབྲས་ཆེད་དུ་མི་བསྒྲུབ་སྟེ། །མུ་མཐའ་ཡས་པས་ལྟ་རྒྱུ་མེད། །གཏིང་མཐའ་གྲོལ་བསེ་བསྒོམ་རྒྱུ་མེད། །བྱ་བ་ཐོངས་པས་སྤྱད་རྒྱུ་མེད། །བློ་ལས་འདས་པས་ཐོབ་རྒྱུ་མེད། །མིང་མེད་རྟོགས་པས་ཐ་སྙད་མེད། །དངོས་མེད་རྟོགས་པས་དངོས་པོ་མེད། །ཀ་དག་རྟོགས་པས་བསྲུང་དུ་མེད། །བྱར་མེད་རྟོགས་པས་འཕྲིན་ལས་མེད། །བགྲོད་མེད་རྟོགས་པས་ས་ལམ་མེད། །དེ་དག་རྟོགས་པས་སྦྱང་དུ་མེད། །རང་ཉིད་ཡིན་པས་གཞན་མ་རེ། །ཡེ་ནས་བསྒྲུབས་པས་ད་མི་བསྒྲུབས། །མ་བཙལ་རྙེད་པས་གཞན་མི་འཚོལ། །ཀྱེ་ཧོ་སྐལ་ལྡན་རིགས་ཀྱི་བུ། །མིང་མེད་མཐའ་བྲལ་རྟོགས་འདོད་ན། །བྱ་བའི་ཆོས་རྣམས་བཏང་བ་ནི། 
།མུ་མཐའ་ཡས་པར་ཞུགས་པའི་མཆོག །སྣང་སྲིད་འཁོར་འདས་དངོས་པོའི་ཆོས་རྣམས་ལ། །རིག་མེད་སེམས་མེད་གང་ལའང་ཡིད་མི་འགྱུ། །ཆོས་རྣམ་ཀུན་གྱི་བྱ་བ་བཏང་བ་ནི། །རྩོལ་བསྒྲུབ་ཐག་བཅད་མུ་མཐའ་གྲོལ་བའི་ཀློང་། །འཇུག་སྒོ་ལྟ་སྒོམ་སྤྱོད་འབྲས་རྩོལ་བཞག་ལ། །གཏད་མེད་བསམ་མེད་བྱར་མེད་བློ་ལས་འདས། །དེ་ལྟར་རྟོགས་པའི་སྐལ་ལྡན་ལ། །མཚོན་མེད་དངོས་མེད་ཆོས་མེད་བཤད་དུ་རྡུལ་ཙམ་མེད། །མུ་མེད་མཐའ་ཡས་ཐེག་པའི་གྲུབ་མཐའ་མེད། །གཏིང་ཡངས་མཐའ་སྟོང་བློ་ཟད་ཆོས་ཀྱང་མེད། །གཏིང་ཟད་མཐའ་གྲོལ་ཡིད་སྨོན་སངས་རྒྱས་མེད། །ཁ་གཏིང་ཡེ་ནས་མེད་པས་བློ་ཡི་ཡུལ་ལས་འདས། །གདམས་པ་ཚིག་བཞིས་འདི་ལྟར་རང་སངས་རྒྱས། །འདི་དོན་སུས་རྟོགས་མིང་མེད་མཐའ་བྲལ་རྟོགས། །དེ་ལྟར་སུས་རྟོགས་སངས་རྒྱས་ཀུན་དང་མཉམ། །ཀྱེ། །ཨེ་མ་སྐལ་ལྡན་རིགས་ཀྱི་བུ། །མིང་མེད་མཐའ་བྲལ་རྟོགས་འདོད་ན། །ཡུལ་རྣམས་དགག་བསྒྲུབ་མ་བྱེད་རང་སར་ཞོག །རིག་པ་རྩིས་གདབ་མ་བྱེད་དབྱེ་བསལ་མེད་པར་ཞོག །སེམས་ལ་རྩིས་གདབ་མ་བྱེད་འདོད་རློམ་མེད་པར་ཞོག །སྣང་བ་ཐམས་ཅད་རང་སྣང་ཞོག །རིག་སེམས་འབྱུང་འཇུག་མེད་པར་ཞོག །གནས་ལུགས་བློ་འདས་མིང་མེད་ཆེན་པོར་ཞོག །བཏགས་སྣང་ཆོས་རྣམས་མིང་མེད་མཐའ་བྲལ་ཞོག །ཅེས་གསུངས་སོ། 
།ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་༄༅། །རྒྱུད་ལས། །མིང་མེད་མཐའ་བྲལ་རྟོགས་ཐབས་ཀྱི་ལེའུ་དགུ་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །སྙིང་པོ་ཆོས་སྐུར་རྟོགས་ཐབས་ལ། །རྩོལ་བསྒྲུབ་བྱ་རྩལ་མི་འཚལ་ལམ། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །སྙིང་པོ་ཆོས་སྐུ་རྟོགས་ཐབས་ལ། །རྩོལ་བསྒྲུབ་བྱ་རྩལ་མི་འཚལ་ཏེ། །རྩོལ་བྲལ་དལ་བར་བསྡད་པས་ཆོག །བྱ་བ་ཐོང་། །དལ་བར་སྡོད། །ལྷུག་པར་ཞོག །འདོད་པ་སྒྱུངས། །ཞེ་འདོད་ཆེ། །ཡིད་ཀྱི་རྒྱུ་འགྲུལ་མ་མང་། །སེམས་ཀྱི་བྱ་བ་མ་ཆེ། །ལུས་རྩོལ་བསྒྲུབ་ལ་མ་གཡེང་། །རིག་པ་ཐང་རྒྱལ་དུ་མ་བཏང་། །ཁ་མུ་ཅོར་དུ་མ་སྨྲ། །སྦྱོད་པ་བབ་བཅོལ་དུ་མ་བྱེད། །ལྟ་བ་ཞེ་འདོད་ཕྱོགས་རིས་ཀྱི་མཐའ་ལ་མ་བསྒྱུར། །སྒོམ་པ་འགྱུ་བ་རྣམ་རྟོག་བྱིང་རྨུགས་ཀྱི་དགྲལ་མ་བསྐུར། །སྤྱོད་པ་ཞེན་ཆགས་རྩོལ་བའི་དགྲ་ལ་མ་བསྐུར། །འབྲས་བུ་རེ་དོགས་ཀྱི་ཁ་ལ་མ་བསྐུར། །ཀྱེ་ཧོ་སྐལ་ལྡན་རིགས་ཀྱི་བུ། །སྙིང་པོ་ཆོས་སྐུ་རྟོགས་འདོད་ན། །ནམ་མཁའི་དབྱིངས་སུ་ལྟོས། །རྒྱ་མཚོའི་ཀློང་དུ་ཉོལ། །རི་བོ་རྨང་ནས་དགྱེལ། །ལག་ཏུ་རལ་གྲི་ཐོགས། །གང་ཕྲད་རྩད་ནས་ཆོད། །ཉི་ཟླ་སྒྲོན་མེར་ཐོགས། །མཆོག་རབ་རྩེ་ལ་སྡོད། །ཀུན་གསལ་འོད་ཁང་ལྟོས། །རྒྱལ་མཚན་རྩེ་མོར་ཕྱོར། །སྐྱོན་སོལ་འཕྲང་ཆོད་ལ། །ཡུལ་གྱི་དབུས་སུ་སྡོད། །བཙན་མཁར་བསྲུངས་ལ་ཟམ་འཕྲང་སྡོམས། 
།གྲོས་ཀྱི་ཐག་ཆོད་དོན་གྱི་རྩ་པ་ཟུང་། །རིན་ཆེན་སྣང་གསལ་འོད་ཀྱི་ཁང་པར་སྡོད། །རྒྱུ་འགྲུལ་མ་མང་ཁྱིལ་དུ་སྡོད། །འཇིགས་པར་དགྲ་ལ་མ་སྐུར་ཅིག །བདུད་རྩི་བཅུད་འཐུང་ཆོས་ཉིད་དབྱིངས་སུ་ཉོལ། །གསང་བ་བརྡ་ཡི་གནད་གོ་ན། །གཏིང་མཐའ་ཡས་ལ་མུ་མཐའ་གྲོལ། །ཆོས་ཉིད་མཐའ་སྟོངས་དོན་ཡང་རྟོགས། །མཐའ་བྲལ་ལྷ་བའི་ཕུགས་སུ་བསྐྱོལ། །བསམ་བྲལ་ཆོས་ཉིད་ཀློང་དུ་གྲོལ། །བྱ་བྲལ་རྣལ་མ་སོར་བཞག་རྟོགས། །ལྷུན་གྲུབ་རེ་དོག་རྩད་ནས་ཆོད། །ཐོབ་མེད་འདི་ལྟར་རང་སངས་རྒྱས། །ཡེ་ཤེས་གཏིང་རྫོགས་མཐའ་རྣམས་གྲོལ། །ཐིག་ལེ་མཐའ་བྲལ་ཆོས་སྐུ་རྟོགས། །ཞེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །རྩོལ་བསྒྲུབ་བྱ་བཙལ་མི་དགོས་པར་བསྟན་པའི་ལེའུ་སྟེ་བཅུ་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །མིང་མེད་མཐའ་ཡས་དོན་རྟོགས་ན། །ཐེག་པའི་བྱེ་བྲག་ཡོད་དམ་མེད། །ཅེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །མོང་མེད་མཐའ་ཡས་དོན་རྟོགས་ན། །ཐེག་པ་བློས་བཏགས་རྩོལ་བསྒྲུབ་ཡིན། །ཞེ་འདོད་བློས་བཏགས་ཆོས་ཀྱིས་སངས་མི་རྒྱ། །དེ་ཕྱིར་ཐེག་པའི་བྱེ་བྲག་མེད། །འོན་ཀྱང་མིང་མེད་མ་རྟོགས་རྟོག་གེའི་བློ་ཅན་ལ། །བློ་དམན་བྲོད་པ་བསྐྱེད་ཕྱིར་བྱེ་བྲག་དབྱེ། །སེམས་ཅན་དབང་པོའི་ཁྱད་པར་ལས། 
།བློ་ཁྱད་ཐེག་པ་དགུ་རུ་༄༅། །དབྱེ། །གདུལ་བྱ་དབང་པོ་རབ་འབྲིང་གསུམ། །ཕྱེ་བས་གསུམ་གསུམ་དགུ་ཡིན་ནོ། །དེ་འདུལ་ཐེག་པ་དགུ་རུ་བཤད། །ཐ་མ་གསུམ་ལ་མཚན་ཉིད་གསུམ། །འབྲིང་པོ་གསུམ་ལ་ཀྲི་ཡོག་གསུམ། །རབ་ཀྱི་རབ་འབྲིང་གསུམ་ལ་བསྐྱེད་རྫོགས་གསུམ། །ཡང་རབ་སྤྱི་ཏི་ཐོད་རྒལ་ཡང་ཏི་ཡོ་གས་བསྟན། །སེམས་ཅན་བློ་འདི་མ་ཟད་པར། །ཐེག་པ་ཟད་པར་མ་གསུངས་ཏེ། །འཁྲུལ་པ་རྟོགས་འདི་ཟད་པ་ན། །ཐེག་པ་མེད་ཅིང་འཇུག་པ་མེད། །གྲུབ་པ་མེད་ཅིང་ལྟ་སྒོམ་མེད། །རྩོལ་བསྒྲུབ་མེད་ཅིང་ཐ་སྙད་མེད། །ཆོས་རྣམས་མེད་ཅིང་བཤད་དུ་མེད། །མཚོན་དུ་མེད་ཅིང་ཐ་སྙད་མེད། །བློས་བཏགས་ཆོས་རྣམས་ཡོད་མ་ཡིན། །ཐེག་པ་མེད་ཅིང་བྱེ་བྲག་མེད། །ཅེས་གསུངས་སོ། །ནམ་མཁའ་ཉི་ཟླ་རྒྱལ་པོའི་རྒྱུད་ལས། །ཐེག་པའི་བྱེ་བྲག་མེད་པར་བསྟན་པའི་ལེའུ་སྟེ་བཅུ་གཅིག་པའོ།། །།དེ་ནས་ཀུན་བྱེད་རང་གྲོལ་གྱིས། །སྟོན་པའི་རྒྱལ་པོ་མིང་མེད་སྤྱི་ཕུད་ལ། །གསང་སྔགས་བརྡ་ཡིས་ཇི་ལྟར་བཤད། །ཅེས་ཞུས་པ་དང་། །སྟོན་པས་གསང་བའི་བརྡ་བསྟན་གྱིས། །འཁོར་རྣམས་མ་ཡེངས་གུས་པས་ཟུང་། །རྒུ་ཝ་ཐ་ཧྭ་རྒྱམ། །དེནསཨ་ཐ་སྟོ་ཡ་ཧྲི་སྙིངཔོ་དྲཡངསྙིང་ཡ། །རང་རིནགོའོདཁངནཔྲ་བ་ར་སརྦ་དྷརྨ་ཐམསཅདདྷཆོ་དབྱིངསཏུ། །ཙྭཡེཤེ་ནགརསིདངོསགྲུབསམཡཀློང་དུཐིམཔ་སྐྱེམེད་ཨ། །ཡུལ་ཀུན་གཞི་ཡངས་པ་ཅན་གྱི་ཕོ་བྲང་བྱ་བ་ན། 
།རྒྱལ་རིག་པ་པོ་མངར་རང་བྱུང་ཡེ་ཤེས་བདག་ཉོན་མོངས་བརྒྱད་ཁྲི་བཞི་སྟོང་ཁྲི་རྗེ་བ་གཙུག་བསྟན་བྱ་བ་ལ། །བློན་པོ་ཁ་དྲག་དུག་ལྔ་སྟོང་ཁམས་ཐང་མར་རྒྱུ་བ་ཡིན་པའི་མི་ལྔས་བསོར་རོ། །རིན་པོ་ཆེ་རྣམ་ཆོམ་ཉིད་དག་གྲུབ་པའི་མཁའ་ཀློང་རྣམ་དག་གཞལ་ཡས་ཁང་ན། །སྙིང་པོ་རྒྱལ་པོ་ཀུན་རིག་སྤྱི་ཕུད་བྱ་བ་ལ། །ཡན་ལག་རྩལ་ཟེར་རང་བྱུང་ངང་དངས་འཁོར་ཀུན་རིག་གསལ་བའི་ཁྱེའུ་ཆུང་ལྔས་བསྐོར་རོ། །སྙིང་པོ་རང་བྱུང་གི་ཡེ་ཤེས་དང་། །འགོང་པོ་ང་བདག་མཚོན་པའི་བརྡའོ། །རིན་པོ་ཆེ་ཉི་ཟླ་ཁ་སྦྱོར་གྱི་ལྷ་ཀ་དག་མོ་ཉིད་ཁང་ནི། །རིན་པོ་ཆེ་ཤེལ་མོ་སྐུ་དྲི་མེད་གྱི་སྐུ་འོད་ལྷམ་མེ་བཞུགས་སོ། །ཆོས་སྐུ་ཀ་དག་ཡེ་ཤེས་མཚོན་པའི་བརྡའོ། །མུན་པ་གཏི་མུག་བག་ཆགས་ཀྱི་སྒྲིབ་གཡོགས་གཡུང་རུང་གི་ལྷ་ཁང་ན། །མ་རིག་པ་རྒན་མོ་མུན་ནག་གི་མཐོ་ཡོར་བྱ་བ་ཡོད་དོ། །མ་རིག་པ་མཚོན་པའི་བརྡའོ། །ལའོ་ཆེའི་ལ་བཙས་ཀྱི་ཁ་ན་འགྲོན་པོ་མི་གཅིག་འདུག་པས། །ཕར་འགྲོ་ཚུར་འོང་ངོ་མ་ཤེས་ཏེ། །སངས་རྒྱས་དང་སེམས་ཅན་གྱི་སྤྱི་ས་མཚོན་པའི་བརྡའོ། ཁུལ་རིངས་ཐང་ཆད་ཀྱི་འགྲོན་པོ་ལ་སྔོན་ན་ཁ་སྟོང་གཉིས་འདུག་པས། །གར་འགྲོའི་བརྟོལ་ནི་མ་རྙེད་དོ། །རིག་པ་འཆར་སྒོ་དང་མ་རིག་པའི་འཁྲུལ་སྒོ་མཚོན་པའི་བརྡའོ། །ཀྱེ་མ་སྐལ་ལྡན་གྲོལ་བར་འདོད་པ་རྣམས། །ནམ་མཁའི་དབྱིངས་ན་ཅི་འདུག་ལྷོས། །རྒྱ་མཚོའི་ནང་གི་ནོར་བུ་ཆོངས། །གཡས་སུ་མཚོན་ཆའི་འཁོར་ལོ་བསྐོར། 
།གཡོན་དུ་༄༅། །ཉི་ཟླའི་སྒྲོན་མ་ཐོགས། །བདུད་རྩི་བཅུད་འདུས་ཁྲོགས་ཆོད་གྱིས། །ནོར་གྱི་སྙིང་པོ་སྙིང་ལ་ཆོངས། །ཟས་ཀྱི་སྙིང་པོ་ཁོང་དུ་ཆུད། །ཡུལ་གྱི་སྙིང་པོ་ཆོས་ཉིད་དབྱིངས་སུ་སྡོད། །བྱ་བ་མ་མང་སྙིང་པོའི་ཀློང་དུ་ཉོལ། །རྒྱུ་འགྲུལ་མ་མང་གདེང་ཆོས་ས་ལ་སྡོད། །འཇིགས་སར་མ་འགྲོ་བཙན་མཁར་རྩེ་ལ་སྡོད། །རླུད་ལ་མ་ཞོན་འཕྲང་ཆོད་ཟམ་འཕྲང་སྡོམ། །ཀྱེ་མ། །ཨ་ལེ་སྐལ་ལྡན་རིགས་ཀྱི་བུ། །དྲན་ནམ་སྐྱེས་སམ། །ཨེ་མ་ཡུན་རིངས་ནད་པ་བློ་བུར་རྐྱེན་བྱུང་ནས། །སྐྱེས་ཚད་གཅིག་ཀྱང་མི་སྡོད་ཤུལ་རིང་འགྲོ་ཙ་ན། །རྒྱགས་ཕྱེ་སྐྱེལ་མ་འགྲོ་སའི་གནས་བདོག་གམ། །ཀྱེ་མ་དེ་བས་ད་ལྟ་དབང་ཡོད་ཚེ། །ཟད་མེད་རྒྱགས་ཕྱེར་སེམས་ཉིད་ནོར་བུ་ཆོངས། །སྐྱེལ་མ་བླ་མ་ཡི་དམ་དམ་ཆོས་ཚོལ། །བསུན་མར་རང་སྣང་གྲོགས་པོ་ཚོལ། དགྲ་ལྔ་བྱུང་དོགས་གཉེན་ལྔ་ཚོལ། །འཇིགས་སར་རྣོ་བའི་མཚོན་ཐོགས་ལ། །ཁྱི་ཕག་བྱ་སྦྲུལ་ཁྲ་སྤྲེ་སོད། །ནམ་མཁའི་དབྱིངས་སུ་སྤོ་ལ་ཞོག །དགྲ་ལྔ་བྱུང་ན་དབང་ཡོད་སྐྱེལ་མས་ཐུལ། །ལམ་ནི་འོད་ལྔའི་གསང་ལམ་ཞུགས། །གནས་ཁང་མུ་མཐལ་གྲོལ་བར་སོང་། །སྡོད་ན་གཏིང་མཐའ་ཡས་པར་སྡོད། །ཉལ་ན་ཁ་གཏིང་མེད་པའི་ཀློང་དུ་ཉོལ། །ཅེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །གསང་སྔགས་བརྡས་བསྟན་པའི་ལེའུ་སྟེ་བཅུ་གཉིས་པའོ།། 
།།དེ་ནས་ཀུན་བྱེད་རང་གྲལ་གྱས། ། ང་ ད་ ་ཕུད་སྟན་པ་ལ། ། ང་མེད་མཐའ་ཡས་རྟོགས་པ་ལ། །དཀྱིལ་འཁོར་ལྷ་བསྐྱེད་མཆོད་བསྟོད་དགོས་མི་དགོས། ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །མིང་མེད་མཐའ་ཡས་རྟོགས་པ་ན། །དཀྱིལ་འཁོར་ལྷ་མཆོད་བསྟོད་མི་དགོས། དཀྱིལ་ནི་གཏིང་མཐའ་ཡས་པའི་དཀྱིལ། །འཁོར་ནི་མུ་མཐའ་གྲོལ་བའི་འཁོར། །དཀྱིལ་འཁོར་མིང་མེད་མཐའ་སྟོངས་ཡིན། །ལྷ་ནི་སྙིང་པོ་རང་བྱུང་ཡེ་ཤེས་ཆོས་ཀྱི་སྐུ། །ཀ་ནས་དག་པས་བསྐྱེད་མི་དགོས། །དངོས་མེད་ཡིན་པས་མཆོད་མི་དགོས། །རང་གསལ་འོད་དུ་འབར་བས་བསོད་མི་དགོས། །རང་གི་ལྷར་ནི་རང་མཆོད་པས། །དངོས་གྲུབ་སྐྱེ་མེད་ཀ་དག་རྟོགས། །སྟོན་པས་རྒྱལ་པོ་མིང་མེད་མཐའ་བྲལ་རྟོགས། །ལྷ་ཡིརྒྱལ་པོ་ཀ་དག་མུ་མཐའ་གྲོལ། །དཀྱིལ་འཁོར་རྒྱལ་པོ་ཕྱོགས་བྲལ་མཐའ་རྣམས་གྲོལ། །དབང་གི་རྒྱལ་པོ་ཀ་དག་སྐྱེ་མེད་ཐོབ། །དངོས་གྲུབ་རྒྱལ་པོ་མིང་མེད་མཐའ་སྟོངས་འགྲུབ། །སྨོན་ལམ་རྒྱལ་པོ་སྙིང་པོ་ཆོས་སྐུ་ཐོབ། །སྡིག་བཤགས་རྒྱལ་པོར་བག་ཆགས་ཀ་ནས་དག། །ཚོགས་སོག་རྒྱལ་པོར་ཆགས་མེད་མཐའ་རྣམས་སྟོངས། །འཀྱོད་ཚངས་རྒྱལ་པོར་རང་སེམས་སྐྱེ་མེད་རྟོགས། །ཞེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །དཀྱིལ་འཁོར་ལྷ་བསྐྱེད་མཆོད་བ་ད་མི་དགོས་པར་བ ན་པའི་ལེའུ་ ་བཅུ་གསུམ་པའོ།། 
།།དེ་༄༅། །ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །དངོས་པོའི་གནས་ལུགས་རྟོགས་པ་ན། །སྡིག་གནས་བཤགས་སྨོན་ལམ་དགོས་མི་དགོས། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །དངོས་པོའི་གནས་ལུགས་རྟོགས་པ་ན། །སྡིག་བཤགས་ཚོགས་སོག་སྨོན་ལམ་མི་དགོས་སོ། །རང་སྐྱོན་ཀ་ནས་དག་པས་སྡིག་སྒྲིབ་བཤགས་སུ་མེད། །མི་དགེ་སྡིག་མ་སྤྱད་པས་བཤགས་རྒྱུ་མེད། །ཚོགས་གཉིས་ཡོངས་སུ་རྫོགས་པས་བསག་ཏུ་མེད། །གཞན་ལ་མི་སྨོན་རང་ལ་རྙེད་པས་སྨོན་ལམ་མེད། །སྨོན་པའི་སངས་རྒྱས་རང་ལས་རྙེད། །དེས་ན་སྨོན་ལམ་ཞེས་སུ་བཤད། །ཅེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །སྡིག་བཤགས་ཚོགས་སོག་སྨོན་ལམ་མི་དགོས་པར་བསྟན་པའི་ལེའུ་སྟེ་བཅུ་བཞི་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །མུ་མཐའ་ཡས་པའི་དོན་རྟོགས་ན། །དབང་བསྐུར་དངོས་གྲུབ་གཏོར་མ་ཚ་ཆུ་དགོས་མི་དགོས། །ཞེས་སྟོན་པ་ལ་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །མུ་མཐའ་ཡས་པའི་དོན་རྟོགས་ན། །དབང་བསྐུར་དངོས་གྲུབ་གཏོར་མ་ཚ་ཆུ་མེད། །དབང་བསྐུར་གཏོར་མ་ཚ་ཆུ་བྱེད་པ་ཐེག་པ་འོག་མ་ཡིན། །ང་ཡི་ཡང་ཏི་མུ་མཐའ་ཡས་པའི་དོན་རྟོགས་ན། 
།རང་དབང་རང་གིས་ཐོབ་པས་དབང་བསྐུར་ཞུ་ས་མེད། །མིང་པོ་མིང་མེད་མཐའ་བྲལ་དབང་ཐོབ་པས། །དབང་བསྐུར་བྱ་བའི་ཡུལ་དང་བྲལ། །སྐྱེ་མེད་ཀ་དག་ཆོས་སྐུའི་དབང་ཐོབ་པས། །རྫས་དང་བུམ་པས་བསྐུར་བྱ་སྐུར་བྱེད་མེད། །མིང་མེད་མཐའ་སྟོངས་མུ་མེད་མཐའ་ཡས་པས། །དབང་བསྐུར་རྒྱལ་པོའི་མཆོག་ཏུ་དེ་བཤད་དོ། །ཞེས་གསུངས་སོ། །མིང་མེད་མཐའ་སྟོངས་མུ་མཐའ་གྲོལ་བས་གཏོར་མ་གཏང་ས་མེད། །སྙིང་པོ་ཆོས་སྐུ་ཀ་དག་ལྷ་ཚོགས་ལ། །རྩལ་ཟེར་ ་རོལ་པའི་མ་མོ་མཁའ་འགྲོས་བསྐོར། །རང་བྱུང་ངང་དངས་ཆོས་སྐྱོང་བསྲུང་མ་ལ། ཁྲ་ཁྲག་ཟན་འགྲུལ་གཏོར་མ་མ་གཏོང་སྟེ། །སྣང་སྲིད་མ་འདྲེས་ངང་གྲོལ་གཏོར་མ་གཏོང་། །དེ་ལ་གཏོར་མ་སྣོད་དང་རྫས་དང་བྱིན་བརླབས་འབུལ་བ་ནི། །སྣོད་ནི་སྣོད་ཀྱི་འཇིགས་རྟེན་ཁམས་རྣམས་ཐམས་ཅད་ཡིན། །རྫས་ནི་སྐྱེ་འགྲོ་ནོར་རྫས་དངོས་པོ་ཆོས་རྣམས་ཡིན། །དེ་ལ་གཏོར་མའི་བྱིན་བརླབས་ནི། །མིང་མེད་མཐའ་བྲལ་མུ་མཐའ་ཡས་པ་ན། །རིག་སྐྱེས་འགག་མེད་སྣང་སྲིད་ཆོས་རྣམས་ཀུན། །རིག་མེད་རྩལ་ཟེར་དངོས་པོ་བཏགས་སྣང་ཆོས། །མུ་མཐའ་ཡས་ཤིང་གཏིང་མཐའ་གྲོལ། །སྙིང་པོ་རྩལ་ཟེར་གཉིས་མེད་བྱིན་གྱིས་བརླབས། །མིང་མེད་ཕྱོགས་བྲལ་མཐའ་རྣམས་གྲོལ་བར་བསྔོ། །སྐྱེ་མེད་མུ་མཐའ་གྲོལ་བར་བཞེས་སུ་གསོལ། །བརྗོད་མེད་བློ་འདས་ཆེན་པོར་བྱིན་གྱིས་རློབས། །བྱིན་གྱིས་རློབ་མཁན་མེད་དེ་རང་སེམས་ཀ་ནས་དག 
།ཅེས་༄༅། །གསུངས་སོ། །མིང་མེདམཐའ་སྟོངས་དོན་རྟོགས་ན། །ཚ་ཚྭ་་ཆུ་གཏོར་གཏང་མི་དགོས། །མཆོད་ནི་གཉིས་སུ་མེད་པར་མཆོད། །རང་ནི་རང་བྱུང་ཡེ་ཤེས་རྟེན། །ཚ་ཚྭ་རང་གིས་སེམས་ལ་ཐོབ། །ཚ་ནི་སྐྱེ་མེད་སྙིང་པོ་སྟེ། །ཚ་ནི་ཀ་དག་འོད་གསལ་ལོ། །བཏབ་མི་གཉིས་སུ་མེད་པར་བཏབ། །མིང་མེད་མཐའ་བྲལ་ཚ་ཚ་ཡིན། །བློ་འདས་ཚ་ཚྭ་ཁྱད་པར་འཕགས། །ཞེས་གསུངས་སོ། །སེམས་ཀྱི་ཆུ་གཏོར་འདི་ལྟ་སྟེ།ཆུ་ནི་སྣང་བའི་ཆོས་ཀྱི་དཔེ། །སྣང་བ་རང་བཞིན་མེད་པའི་དཔེ། །གཏོར་ནི་རྟོགས་པའི་བྱིན་བརླབས་ཏེ། །སྣང་སྲིད་འཁོར་འདས་མུ་མཐའ་གྲོལ་བར་གཏོར། །ཆུ་ནི་སེམས་ཀྱི་མཚན་ཉིད་དེ། །མི་སྣང་རང་བཞིན་ཡོད་པའོ། །ཆུ་ལ་ཆུ་བུར་ཐིམ་ཞིང་ཉོན་མོངས་རང་གྲོལ་དངས། །སྣང་སྲིད་བཏགས་ཆགས་ཆོས་རྣམས་མ་ལུས་ཀུན། །གཏོར་ནི་དགག་བསྒྲུབ་སྤོང་ལེན་མེད་པར་གཏོར། །ཆུ་ནི་ངོས་བཟུང་མེད་པ་སྟེ། །གཏོར་ནི་རང་སངས་རང་གྲོལ་ཆེན་པོར་གཏོར། །ཅེས་གསུངས་སོ། །སྐྱེ་མེད་ཀ་དག་གཏོར་མ་ཚ་ཆུ་ཡིན། །སེམས་ཉིད་ཚ་ཚྭ་ཆུ་གཏོར་ཁྱད་པར་འཕགས། །ཞེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །གཏོར་མ་ཚ་ཚྭ་ཆུ་གཏོར་མི་དགོས་པར་བསྟན་པའི་ལེའུ་སྟེ་བཅོ་ལྔ་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །ལྟ་སྒོམ་སྤྱོད་པ་མི་དགོས་པར། 
།མིང་མེད་མཐའ་ཡས་རྟོགས་ལགས་སམ། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །ལྟ་སྒོམ་སྤྱོད་འབྲས་རྩོལ་བསྒྲུབ་ཡིན། །རྩོལ་བསྒྲུབ་ཆོས་ཀྱིས་སངས་མི་རྒྱ། །དེ་བས་མིང་མེད་རྟོགས་འདོད་ན། །ཆེ་ཡང་། །ཤེས་སམ། །དག་གམ། །མེད་དམ། །སྟོངས་སམ། །ཡངས་སམ། །གྲོལ་ལམ། །འདས་ལགས་སམ། །བསྐྱོལ་ལམ། །མ་བལྟས་མུ་མཐའ་གྲོལ་བས་ལྟ་བ་ཡིན། །མ་བསྒོམས་གཏིང་མཐའ་ཡས་པས་སྒོམ་པ་ཡིན། །མ་སྤྱད་མཐའ་རྣམས་མཆོད་པས་སྤྱོད་པ་ཡིན། །མ་བསྒྲུབས་རང་ལས་རྙེད་པས་འབྲས་བུ་ཡིན། །དེ་ཕྱིར་ལྟ་སྒོམ་མེད་པའི་ལྟ་སྒོམ་མཆོག །གཏད་མེད་གཞུང་མེད་ཕྱོགས་མེད་ཚིག་ལས་འདས། །བློས་བཏགས་ཞེས་འདོད་བལྟ་བྱ་ལྟ་བྱེད་མེད། །བསམ་མེད་དམིགས་མེད་རྟོག་མེད་འགྱུ་མེད་ལས། །ཡིད་གཟུང་བྱིང་རྨུགས་བསྒོམ་པ་མེད། །བྱར་མེད་བཅོལ་མེད་ཆགས་མེད་ཞེན་མེད་ལས། །ཆེད་བྱས་ཐོ་ཅོ་བྱ་རྩོལ་སྤྱོད་པ་མེད། །རེ་མེད་རང་གནས་སྐུ་གསུམ་ལྷུན་གྲུབ་པས། །རེ་དོགས་རྩོལ་བསྒྲུབ་ཞེ་འདོད་སངས་རྒྱས་མེད། །ལྟ་སྒོམ་མེད་པའི་ལྟ་སྒོམ་ཆེན་པོ་ཡིན། །ཞེ་འདོད་དམིགས་བཅུག་རྩོལ་བས་མི་རྟོགས་སོ། །ཞེས་གསུངས་སོ། །ཉི་ཟླ་ནམ་མཁའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །ལྟ་སྒོམ་སྤྱོད་འབྲས་མེད་པར་མིང་མེད་མཐའ་ཡས་རྟོགས་པར་བསྟན་པའི་ལེའུ་སྟེ་བཅུ་དྲུག་པའོ།། 
།།དེ་ནས་ཀུན་༄༅། །བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །མུ་མེད་མཐའ་ཡས་དོན་རྟོགས་ན། །གོལ་ས་འཁྲུལ་པ་ཡོད་དམ་མེད། །ཅེས་སྟོན་པ་ལ་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །མུ་མཐའ་ཡས་པའི་དོན་རྟོགས་ན། །གོལ་་སྒྲིབ་འཁྲུལ་པ་གང་ཡང་མེད། །ཅེས་གསུངས་སོ། །དེ་ནས་འཁོར་གྱིས་སྟོན་པ་ལ། །རྟོགས་ན་གོལ་སྒྲིབ་འཁྲུལ་མེད་ཀྱང་། །དེ་ལྟར་མ་རྟོགས་སེམས་ཅན་ལ། །གོལ་སྒྲིབ་འཁྲུལ་པ་ཡོད་དམ་མེད། །ཅེས་སྟོན་པ་ལ་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །མིང་མེད་རྟོགས་ན་གོལ་སྒྲིབ་མེད་མོད་ཀྱང་། །དེ་ལྟར་མ་རྟོགས་སེམས་ཅན་ལ། །གོལ་སྒྲིབ་འཁྲུལ་པ་གསུམ་དུ་བཤད། །སྐྱེ་མེད་མིང་མེད་མ་རྟོགས་གོལ་ས་ཡིན། །ཡེ་དག་ཀ་དག་མ་རྟོགས་སྒྲིབ་པ་ཡིན། །འགྲོ་དྲུག་འབྱམས་པས་འཁྲུལ་པ་ཡིན། །བསྡུས་ན་དེ་ལས་མེད་མོད་ཀྱང་། །དབྱེ་ན་བསམ་ལས་འདས་པར་གསུངས། །གཞན་དུ་རྒྱས་པར་གསུངས་པའི་ཕྱིར། །འདི་རུ་བྱེ་བྲག་མ་བཤད་དོ། །ཞེས་གསུངས་སོ། །ནམ་མཁའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །རྟོགས་ནས་གོལ་སྒྲིབ་མེད་ཀྱང་། །མ་རྟོགས་པ་ལ་གོལ་སྒྲིབ་འཁྲུལ་གསུམ་བསྟན་པའི་ལེའུ་སྟེ་བཅུ་བདུན་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །མིང་མེད་ལ་ཟླ་ཇི་ལྟར་འཕགས། །ཞེས་ཞུས་པ་དང་། 
།སྟོན་པས་འཁོར་ལ་བཀའ་སྩལ་པ། །རྟོགས་ན་གོལ་སྒྲིབ་མེད་མོད་ཀྱང་། །དེ་མ་རྟོགས་ཀྱི་གང་ཟག་ལ། །གོལ་སྒྲིབ་གཉིས་སྟོང་ལྔ་བརྒྱ་ཡང་། །ཚིག་འོག་གཅིག་ཏུ་བརྡར་ཤ་ཆོད། །སྐྱེ་མེད་མ་རྟོགས་གོལ་བ་ཡིན། །སྙིང་པོ་མིང་མེད་རྟོགས་པས་གོལ་དུ་མེད། །ཡེ་དག་མ་རྟོགས་སྒྲིབ་པ་ཡང་། །སྐྱེ་མེད་ཀ་དག་རྟོགས་པས་སྒྲིབ་ཏུ་མེད། །འགྲོ་དྲུག་སྐྱེས་འཁྲུལ་པ་ཡང་། །མི་སྐྱེ་སྐྱེ་བ་མི་ལེན་འཁྲུལ་དུ་མེད། །མདོར་བསྡུས་གསུམ་དུ་ཤེས་པར་བྱ། །ལྟ་བ་གོལ་སྒྲིབ་འཁྲུལ་དང་གསུམ། །དམ་ཚིག་གོལ་སྒྲིབ་འཁྲུལ་དང་གསུམ། །འཕྲིན་ལས་གོལ་སྒྲིབ་འཁྲུལ་དང་གསུམ། །ས་ཡི་གོལ་སྒྲིབ་འཁྲུལ་དང་གསུམ། །ཕྲ་བའི་གོལ་སྒྲིབ་འཁྲུལ་དང་གསུམ། །ཡེ་ཤེས་གོལ་སྒྲིབ་འཁྲུལ་དང་གསུམ། །རྒྱུད་ཀྱི་གོལ་སྒྲིབ་འཁྲུལ་དང་གསུམ། །ལུང་གི་གོལ་སྒྲིབ་འཁྲུལ་དང་གསུམ། །མན་ངག་གོལ་སྒྲིབ་འཁྲུལ་དང་གསུམ། །ལམ་གྱི་གོལ་སྒྲིབ་འཁྲུལ་དང་གསུམ། །ཐེག་པ་རེ་ལ་བཅུ་ཚན་བཅུ། །དེ་ལས་ཕྱེ་བས་ཉིས་སྟོང་ལྔ་བརྒྱ་ཡོད། །ཅེས་གསུངས་སོ། །གོལ་སྒྲིབ་ཅེས་པའི་ངེས་ཚིག་ཀྱང་། །གོང་མ་གོང་མའི་ཐེག་པ་ཡིས། །འོག་མའི་ཐེག་པར་ཞུགས་ན་གོལ། །དེས་ན་ཡས་གོལ་ཞེས་སུ་བཤད། །འོག་མ་འོག་མའི་ཐེག་པ་ཡིས། །གོང་མའི་ཐེག་པ་སྒྲིབ་པ་ཡིན། །དེས་ན་མས་སྒྲིབ་ཅེས་སུ་བཤད། །དཔེར་ན་ཤ་མོའི་གྲོད་རྫེམས་བཞིན། །དབྱེ་ན་བསམ་ལས་འདས་པ་སྟེ། 
།བསྡུ་ན་གྲོད་པར་ལུབ་ཀྱིས་༄༅། །འདུས། །དེ་བཞིན་གོལ་སྒྲིབ་ཉིས་སྟོང་ཀྱང་། །ཚིག་གཅིག་འོག་ཏུ་གདར་ཤ་ཆོད། །མིང་མེད་བློ་འདས་ཆེན་པོར་རྟོག །ལྟ་བའི་གོལ་སྒྲིབ་འཁྲུལ་པ་ཡང་། །མུ་མཐའ་གྲོལ་བར་ལ་འདའ་འོ། །དམ་ཚིག་གོལ་སྐྲིབ་འཁྲུལ་པ་ཡང་། །ཉམས་སྐྱོན་ཀ་དག་ལ་འདའ་བོ། །འཕྲིན་ལས་གོལ་སྒྲིབ་འཁྲུལ་པ་ཡང་། །རྩོལ་བསྒྲུབ་མེད་པར་ལ་འདའ་བོ། །ལམ་གྱི་གོལ་སྒྲིབ་འཁྲུལ་པ་ཡང་། །བསྒྲོད་དུ་མེད་པར་ལ་འད༢་བོ། །ས་ཡི་གོལ་སྒྲིབ་འཁྲུལ་པ་ཡང་། །སྦྱང་དུ་མེད་པར་ལ་འདའ་བོ། །ཕྲ་བའི་གོལ་སྒྲིབ་འཁྲུལ་པ་ཡང་། རང་བཞིན་མེད་པར་ལ་འདའ་བོ། །ཡེ་ཤེས་གོལ་སྒྲིབ་འཁྲུལ་པ་ཡང་། །གསལ་འགྲིབ་མེད་པར་ལ་འད༢་བོ། །རྒྱུད་ཀྱི་གོལ་སྒྲིབ་འཁྲུལ་པ་ཡང་ སེམས་ཆོས་རྒྱུད་འདྲེས་ངང་དུ་ལ་འདའ་བོ། །ལུང་གི་གོལ་སྒྲིབ་འཁྲུལ་པ་ཡང་། །མ་ནོར་ཡང་དག་ངེས་པར་ལ་འདའ་བོ། །མན་ངག་གོལ་སྒྲིབ་འཁྲུལ་པ་ཡང་། །གཏིང་མཐའ་ཡས་ལ་མུ་མཐའ་གྲོལ་བར་ལ་འདའ་བོ། གོལ་སྒྲིབ་ཉིས་སྟོང་ལྔ་བརྒྱ་བོ། །སྐྱེ་མེད་ཀ་དག་མིང་མེད་མཐའ་སྟོངས་ཆེན་པོར་ལ་འདའ་བོ། །ཞེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །གོལ་སྒྲིབ་འཁྲུལ་བ་ལ་འདའ་བའི་ལེའུ་སྟེ་བཅོ་བརྒྱད་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །ཅི་ཡང་མ་བྱས་པར་གྲོལ་བ་ཐོབ་ལགས་སམ། 
།ཞེས་སྟ་ན་པ་ལ་ཞུས་པ་དང་། །སྟོན་པས་འཁོར་ལ་བཀ༢་སྩལ་པ། །བྱ་བྱེད་རྩོལ་བས་འཁོར་བར་འཁྱམ། །ཅི་ཡང་མ་བྱས་གྲོལ་བ་ཐོབ། །ཅི་ཡང་མ་སྤྱད་རང་སར་གྲོལ། །ཅི་ལའང་མ་ཆགས་ཡིད་མི་འཇུག །གང་ལའང་མ་ཞེན་འཛིན་ཆགས་གྲོལ། །སྣང་སྲིད་ཡུལ་ལ་དགག་བསྒྲུབ་མེད། །ཇི་ལྟར་རིག་ཀྱང་འདོད་པ་རྩིས་གདབ་མེད། །ཀྱེ་སྐལ་ལྡན་གྲོལ་བར་འདོད་པ་རྣམས། ཅི་ཡང་མ་བྱེད་དལ་བར་སྡོད། །རྩོལ་བསྒྲུབ་མ་བྱེད་ལྷུག་པར་ཞོག །བྱ་བ་མ་མང་ཀློང་དུ་ཉོལ། །ལྟ་བ་སྒོམ་པ་སྤྱོད་པ་མེད། །ཕྱལ་རྩེར་ཐོང་ལ་བདེ་བར་ཞོག །གཏད་མེད་དམིགས་མེད་བྱར་མེད་སྒྲུབ་ཏུ་མེད། །གང་དང་ཅི་ལའང་མི་སེམས་གང་ལ་ཡིད་མི་འཇུག །སྣང་སྲིད་འཁོར་འདས་ཡོད་མེད་རྟག་ཆད་ཀུན། །མ་བརྟགས་རང་སྣང་རང་སོར་བཞག་པས་གྲོལ། །ཆོས་སྒོད་མི་བྱེད་དལ་བའི་ངང་ལ་སྡོད། །དགེ་བཅུ་མི་སྤྱོད་མུ་མཐའ་གྲོལ་བར་འཇོག །བྱས་ཚད་བསྒྲུབས་ཚད་འཁོར་བར་འ་། །ཅི་ཡང་མ་བྱས་མ་བལྟས་མ་བསྒོམས་གྲོལ་བ་ཐོབ། །ཅེས་གསུངས་སོ། །ནམ་མཁའ་རྙ་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །ཅི་ལ་མ་སྤྱད་པར་གྲོལ་བ་ཐོབ་པར་བསྟན་པའི་ལེའུ་སྟེ་བཅུ་དགུ་པའོ།། །།དེ་ནས་ཀུན་བྱེད་རང་གྲོལ་གྱིས། མིང་མེད་མཐའ་སྟོངས་སྟོན་པ་ལ། །ཡང་ཏི་ཉི་ཟླའི་སྙིང་པོ་སྲ །བརྒྱད་ཁྲི་བཞི་སྟོང་ཇི་ལྟར་རྫོགས། །ཞེས་ཞུས་པ་དང་། 
།སྟོན་པས་འཁོར་ལ་བཀའ་སྩལ་༄༅། །པ། །རྫོགས་ཆེན་གཉའ་གཅོག་ཡང་ཏི་ཡོ་ག་སྲ །ཐེག་པ་བརྒྱད་ཁྲི་བཞི་སྟོང་དེ་ལ་རྫོགས། །ཆོས་ཀྱི་སྒོ་མོ་བརྒྱད་ཁྲི་བཞི་སྟོང་དེ་ལ་རྫོགས། །ཆོས་ཀྱི་སྒོ་མོ་བརྒྱད་ཁྲི་བཞི་སྟོང་རྫོགས། །ཐོད་རྒལ་ཡང་ཏི་ཡོ་ག་མྲ །བདག་མེད་ཉན་ཐོས་ཐེག་པ་རྫོགས། །རྟེན་འབྲེལ་རང་རྒྱལ་ཐེག་པ་རྫོགས། །བདེན་གཉིས་བྱང་སེམས་ཐེག་པ་རྫོགས། །དག་གསུམ་ཀྲི་ཡའི་ཐེག་པ་རྫོགས། །རྩེ་གཉིས་ཨུ་པའི་ཐེག་པ་རྫོགས། སྐྱེ་འགག་ཡོ་གའི་ཐེགས་པ་རྫོགས། །སྣང་སྟོང་མ་ཧྭའི་ཐེག་པ་རྫོགས། །དབྱིངས་དང་ཡེ་ཤེས་གཉིས་མེད་ཨ་ནུ་རྫོགས། །ཐམས་ཅད་ཆོས་སྐུ་ཨ་ཏིའི་ལྟ་བ་རྫོགས། །སྐྱེ་མེད་ཀ་དག་སྤྱི་ཏིའི་ལྟ་བ་རྫོགས། །མུ་མེད་མཐའ་བྲལ་ཡང་ཏི་ཡོ་ག་སྲ །བརྒྱད་ཁྲི་བཞི་སྟོང་མ་འདྲེས་ཡོངས་སུ་རྫོགས། །དཔེར་ན་འབྱུང་བ་ནམ་མཁར་འབྱུང་བ་བཞི་ཡང་རྫོགས། །རྒྱ་མཚོ་ཆེན་པོར་ཆུ་བྲན་སྣ་ཚོགས་རྫོགས། །མཆོག་རབ་རི་ལ་རི་བྲན་མ་ལུས་རྫོགས། །ཟ་འོག་སྣམ་བུར་དར་སྣ་སྣ་ཚོགས་རྫོགས། །དེ་བཞིན་སྣང་སྲིད་འཁོར་འདས་རྟག་ཆད་རྫོགས། །འཁོར་བ་མྱང་འདས་སྐུ་དང་ཡེ་ཤེས་རྫོགས། སྐུ་གསུམ་དུག་ལྔ་ཡེ་ཤེས་རྣམ་ལྔ་རྫོགས། །བཏགས་ཆགས་ཆོས་རྣམས་མ་ལུས་རིམས་ཀྱིས་རྫོགས། །ཞེས་གསུངས་སོ། །ནམ་མཁའ་ཉི་ཟླ་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །རྫོགས་ལུགས་བསྟན་པའི་ལེའུ་སྟེ་ཉི་ཤུ་པའོ།། 
།།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །ཨ་ཏི་མན་ཆོད་ཐེག་པ་ལས། །ཡང་ཏི་ཡོ་ག་གང་གིས་འཕགས། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །ཡང་ཏི་ཉི་ཟླའི་སྙིང་པོ་ཡིས། །དངོས་པོ་རྣམ་པ་སྣ་ཚོགས་སྣང་བའི་ཡུལ་རྣམས་ལ། །དགག་བསྒྲུབ་སྤོང་ལེན་རྡུལ་མ་གྲུབ། །ཉན་ཐོས་བདག་མེད་འདོད་ལས་་འཕགས། །སྟོང་པ་མི་བསྒྲུབ་རྟེན་འབྲེལ་མི་རྩི་བས། །རྟེན་འབྲེལ་རང་རྒྱལ་ལྟ་ལས་འཕགས། །གཟུང་ཞེན་བདེན་གཉིས་མི་སྦྱོང་སྒྱུ་མར་མི་འདོད་པས། །དབུ་མ་སེམས་ཙམ་དག་ལས་ཁྱད་པར་འཕགས། །རིགས་གསུམ་སྐྱེ་འགག་ཅན་དུ་མི་འདོད་པས། །ཀྲི་ཡོག་རྣམ་གསུམ་དག་ལས་ཁྱད་པར་འཕགས། །སྣང་བ་མི་བསྒྱུར་སྣང་སྟོང་གཉིས་མེད་པས། །མ་ཧྭ་ལྟར་འདོད་དག་ལ་འཕགས། ཁུ།་འབྲས་དབྱེ་མེད་དབྱིངས་དང་ཡེ་ཤེས་མི་འདོད་པས། །ཨ་ནུ་དག་ལས་ཁྱད་པར་འཕགས། །ཁ་འབྱམས་ཡེ་སངས་རྒྱས་ལ་མི་ལྟོས་པར། །རྫོགས་ཆེན་ཨ་ཏི་རིག་པ་འགྱུར་བ་ལ། །རང་བྱུང་ཡེ་ཤེས་ཡིན་ཟེར་སྣང་བ་ཆོས་སྐུར་འདོད། །རིག་པ་འགྱུར་ཞིང་སྣང་བ་མི་རྟག་པས། །ཡེ་ཤེས་འགྱུར་ལྡོག་སྣང་བ་སྐྱེ་འཇིག་ཅན། །དེ་ལས་སྤྱི་ཏི་ཡོ་ག་འཕགས། །ཁྱད་པར་གང་གིས་འཕགས་ཤེ་ན། །སྐྱེ་མེད་ཀ་དག་བྱར་མེད་བློ་འདས་སོ། །ཀ་དག་མ་དག་གཉིས་མེད་པས། །ཡང་ཏི་མུ་མེད་མཐའ་བྲལ་གྱིས། 
།སྤྱི་ཏི་དག་ལས་ཁྱད་པར་༄༅། །འཕགས། །ཁྱད་པར་གང་གིས་དཔགས་ཤེ་ན། །གཏིང་མཐའ་ཡས་ལ་མུ་མཐའ་གྲོལ་བས་འཕགས། །ཨ་ཏི་མན་ཆོད་ལྟ་བ་ནི། །ལྟ་བ་བློས་བཏགས་བསྒོམ་པ་ཡིད་སྨོན་བྱེད། །སྤྱོད་པ་ཐོ་ཅོ་དམ་ཚིག་མཆེད་གྲོགས་བསླུ། །འཕྲིན་ལས་རྩོལ་བསྒྲུབ་འབྲས་བུས་རེ་དོགས་སོ། །ཐེག་པ་དགུ་ལས་ཡང་ཏི་ཁྱད་པར་འཕགས། །དེ་ལས་ཁྱད་པར་གང་གིས་འཕགས་ཤེ་ན། །དོན་ལ་ལྟ་སྒོམ་སྤྱོད་མེད་ཀྱང་། །རེ་ཞིག་ཁྱད་པར་འདོན་ཕྱིར་འཕགས། །གཏད་མེད་མུ་མཐའ་གྲོལ་བ་འདི། །ཐིག་ལེ་མཐའ་བྲལ་ལྟ་བའི་རྒྱལ་པོ་ཡིན། །བློ་བཏགས་ཞེ་འདོད་ཕྱོགས་རིས་ལྟ་ལས་འཕགས། །ཡང་ཏི་མན་ཆོད་ལྟ་བ་ཕྱགས་མས་བསྟབ། །ལྟ་བ་ཞེ་འདོད་མཁན་ལ་སྙིང་རེ་ཆིམ། །མིང་མེད་མཐའ་ཡས་གཏིང་མཐའ་ཟད་པ་འདི། །ཐིག་ལེ་ཀ་དག་བསྒོམ་པའི་རྒྱལ་པོ་ཡིན། །ཡིད་བཟུང་བསམ་བསྒོམ་བྱིང་རྨུགས་མཁན་ལས་འཕགས། །བསྒོམ་བྱ་སྒོམ་བྱེད་ཕྱགས་མས་བསྟབ། བྱར་མེད་སོ་མ་རང་ཀ་ལྷུག་པ་འདི། །ཐིག་ལེ་ཟང་ཐལ་སྤྱོད་པའི་རྒྱལ་པོ་ཡིན། །བྱ་རྩལ་རྩོལ་བསྒྲུབ་ཅན་ལས་ཁྱད་པར་འཕགས། །ཆགས་ཞེན་ཐེ་ཙོམ་བྱ་རྩལ་ཕྱག་མས་བཏབ། །རེ་མེད་ཡིན་ཀློང་གྱུར་འདི་ཀ་ལྟར་སངས་རྒྱས། །ཐིག་ལེ་གཏིང་རྫོགས་འབྲས་བུའི་རྒྱལ་པོ་ཡིན། །རེ་དོགས་རྩོལ་བསྒྲུབ་མཁན་ལས་ཁྱད་པར་འཕགས། །རེ་དོགས་སངས་རྒྱས་གཞན་ནས་ཐོབ་འདོད་ཕྱགས་མས་བཏབ། 
།ལྟ་སྒོམ་སྤྱོད་པའི་རྒྱལ་པོ་བཞིས། །ཨ་ཏི་མན་ཆད་ཐེག་པ་དགུ་ལས་ཁྱད་པར་འཕགས། །ཞེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །སྤྱི་ཏི་ཡང་ཏི་ཁྱད་པར་འཕགས་པའ་ལེའུ་སྟེ་ཉི་ཤུ་རྩ་གཅིག་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་རྒྱུད། །བདག་ཅག་འདུས་པའི་འཁོར་རྣམས་ལ། །རྒྱུད་ཀྱི་མཚན་བཤད་ཟབ་པར་གསུང་དུ་གསོལ། །ཅེས་ཞུས་པ་དང་། །ང་ཡིས་རྒྱུད་ཀྱི་དོན་རྣམས་བཤད། །འཁོར་རྣམས་མ་ཡེངས་གུས་པས་ཉོན། །དེ་ལ་རྒྱུད་འདི་གསུམ་དུ་བཤད། །ནམ་མཁའ་རྒྱལ་པོའི་རྒྱུད་དང་གཅིག །ཉི་ཟླ་རྒྱལ་པོའི་རྒྱུད་དང་གཉིས། །བུད་མེད་མཐའ་ཡས་རྒྱུད་དང་གསུམ་མོ། །དེ་ནས་འཁོར་གྱིས་ཡང་ཞུས་པ། །ནམ་མཁའ་རྒྱལ་པོའི་རྒྱུད་ཀྱིས་ཇི་ལྟར་བཤད། །ཅེས་གསུངས་པ་དང་། །སྟོན་པས་འཁོར་ལ་བཀའ་སྩལ་པ། །ནམ་མཁའ་རྒྱལ་པོའི་རྒྱུད་ཀྱིས་ནི། །དངོས་པོའི་གནས་ལུགས་མཚོན་དཔེར་གསུངས། །མུ་མཐའ་གྲོལ་བའི་དོན་རྣམས་བསྟན། །དེ་ཡང་ཇི་ལྟར་བསྟན་ཞེ་ན། །དཔེར་ན་ནམ་མཁའི་རྒྱལ་པོ་ནི། །ཡོད་མ་མྱོང་ལ་མེད་མ་མྱོང་། །སྣང་མ་མྱོང་ལ་སྟོང་མ་མྱོང་། །འདོད་མ་མྱོང་ལ་རྩོལ་མ་མྱོང་། །གང་མ་མྱོང་ལ་བྲི་མ་མྱོང་། །ཟད་མ་མྱོང་ལ་འཕེལ་མ་མྱོང་། །བདེ་མ་མྱོང་ལ་སྡུག་མ་མྱོང་། 
།སྐྱེ་མ་མྱོང་ལ་འགག་མ་༄༅། །མྱོང་། །སྣང་མ་མྱོང་ལ་ཞེན་མ་མྱོང་། །དཔེར་ན་ནམ་མཁའ་དེ་ཉིད་ནི། །སྐྱེ་བ་མེད་པ་གཉིས་སུ་མེད་པ། །རང་གྲོལ་བ། ཁུ།་མེད་པ། །རྐྱེན་མེད་པ། །གཉེན་པོ་མེད་པ། །བྱེད་པ་པོས་མ་བྱས་པ། །སྐྱེ་འཇིག་གང་གི་ངོ་བོར་ཡང་མི་གནས་པ། །དུས་དང་རྣམ་པ་ཐམས་ཅད་དུ་འཕོ་འགྱུར་མེད་པ། །བཟང་ངན་མེད་པ། །ཡིན་མིན་མེད་པ། །དབྱེ་བསལ་མེད་པ། །གཉིས་སུ་མེད་པ། །མཐའ་དབུས་མེད་པ། །ཕྱོགས་དང་རིས་མེད་པར་མཐའ་གྲོལ་བ། །ང་བདག་དང་གཞན་སྣང་། །གཉིས་འཛིན་ལས་གྲོལ་བ། །དཔེར་ན་ནམ་མཁའི་ཀློང་ནས་ཆར་སེར་ན་བུན་བུ་ཡུགས་དང་། །ཉི་ཟླ་གཟའ་སྐར་ཐོག་གློག་སོགས། །སྤྱིན་དང་ཁུ་རླངས་ནམ་མཁའི་ཆོ་འཕྲུལ་རྣམས། །དང་པོ་བྱུང་ཡང་ནམ་མཁའི་ཀློང་ནས་བྱུང་། །དྭངས་ཀྱང་ནམ་མཁའི་ཀློང་དུ་དྭངས། །སྤྲིན་དང་ཆར་སེར་ཁ་བ་ན་བུན་ལ་སོགས་རྣམས། །རང་བྱུང་རང་ཞི་ནམ་མཁའི་ངང་དུ་དངས། །ནམ་མཁའ་དེ་ལ་ཐན་པ་སད་སེར་མི་སྡུག་མཚན་མ་བྱུང་། །སོ་སོ་སྐྱེ་བོ་ནམ་མཁའ་དག་ལ་སྨོད་ཀྱང་ནམ་མཁའ་ལ་ནི་དེ་ཡི་སྐྱོན་མ་གོས། །ཆར་ཆུ་དུས་ཕེབས་ལོ་ལེགས་བཟང་བསྟོད་ཀྱང་། །དེ་ལ་སྐྱེ་བོས་བསྟོད་ཅིང་བཟང་བསྟོད་ཡོན་ཏན་མང་བརྗོད་ཀྱང་། །དགའ་བའི་སེམས་མེད་མི་དགའ་བློ་ལས་གྲོལ། །ནམ་མཁའ་དེ་ལ་བསྟོད་པས་བཟང་བར་འགྱུར་བ་མེད། །དེ་ཅིའི་ཕྱིར་ཞེ་ན། 
།ནམ་མཁའ་དངོས་མེད་མཐའ་བྲལ་བ། །སྟོད་ར་སྨད་ར་གཉིས་ལས་གྲོལ། །ཡུལ་སེམས་གཟུང་འཛིན་བདག་གཞན་ཆོས་ལས་གྲོལ། །དཔེ་དེ་བཞིན་སེམས་ཉིད་ཀྱི་རང་བཞིན་ཀྱང་། །དང་པོ་རྒྱུ་མེད། །བར་དུ་རྐྱེན་མེད། །ཐ་མ་གཉེན་པོས་མི་ཤིག་པ། །སྐྱེ་བ་མེད་པ། །འགག་པ་མེད་པ། །གཉིས་སུ་མེད་པ། །རང་གྲོལ་བ། །དངོས་པོ་མེད་པ། །མཚོན་དུ་མེད་པ། །བརྗོད་པ་ལས་འདས་པ། །མིང་མེད་པ། །བློ་ལས་འདས་པ། །ཡུལ་མེད་པ། །སེམས་མེད་པ། །བདག་མེད་པ། །གཞན་མེད་པ། །གཉིས་སུ་སྣང་ཕྱོགས་རིས་ལས་གྲོལ་བ། །མཐའ་དབུས་ལས་གྲོལ་བ། །ཁ་དོག་ལྔ་མེད་པ། །དགྲ་གཉེན་ཕྱོགས་རིས། །ཆགས་སྡང་སྤོང་ལེན། །དབྱེ་བསལ་དགག་བསྒྲུབ། །རྩིས་གདབ་བཅས་བཅོས། །བློ་བྱེད་པ་པོ་ལས་ཡོངས་སུ་འདས་སོ། །མུ་མེད་མཐའ་སྟོང་མིང་མེད་མུ་མཐའ་གྲོལ། །ནམ་མཁའ་རྒྱལ་པོ་རྒྱུད་ཆེན་ཡིན། །ཞེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །ནམ་མཁའ་རྒྱལ་པོ་རྒྱུད་ཀྱི་དཔེ་དོན་བསྟན་པའི་ལེའུ་སྟེ་ཉི་ཤུ་རྩ་གཉིས་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྦྱི་ཕུད་སྟོན་པ་ལ། །ཉི་ཟླ་རྒྱལ་པོའི་རྒྱུད་ཀྱིས་ཇི་ལྟར་བསྟན། །ཅེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །ཉི་ཟླ་རྒྱལ་པོའི་དཔེ་ཡིས་ནི། །ཀ་དག་འོད་གསལ་སྟོན་པའི་དཔེ་རུ་བསྟན། །དཔེར་ན་ཉི་ཟླའི་སྙིང་པོ་ལ། 
།སྒྲིབ་གཡོགས་མ་གྲུབ་ཀ་ནས་༄༅། །དག །གཞན་སྐྱོན་དྲི་མ་མེད་པའོ། །སྤྲིན་དང་ན་བུན་ཅིས་བསྒྲིབས་ཀྱང་། །དཔེར་ན་ཉི་ཟླའི་སྙིང་པོ་ལ། །སྤྱིན་དང་རྨུགས་པ་སྒྲིབས་གཡོགས་ཀ་ནས་དག །གཏི་མུག་མུན་པའི་སྐྱོན་གྱིས་མ་གོས་སོ། །དེ་བཞིན་ཡེ་དག་སེམས་ཉིད་ཀྱང་། །ཀ་དག་མིང་མེད་མུ་མཐའ་གྲོལ་བའི་རྒྱུ། །མ་རིག་གཏི་མུག་ཀ་ནས་དག །བག་ཆགས་སྒྲིབས་གཡོགས་ཀ་ནས་དག །ཡིད་འཁོར་འཁྲུལ་གསུམ་ཀ་ནས་དག །དུག་ལྔ་དུག་གསུམ་ཀ་ནས་དག །འབྱུང་ལྔ་རླུད་ལྔ་འོད་ལྔ་ཟེར་ལྔ་ཀ་ནས་དག །འཁྲུལ་སྒོ་འཁྲུལ་འབྲས་ཀ་ནས་དག །གཟུགས་ལྔ་མ་གྲུབ་ཀ་ནས་དག །འཁྲུལ་སྣང་འཁོར་བ་མ་གྲུབ་ཀ་ནས་དག །རྣམ་རྟོག་གཟུང་འཛིན་མ་གྲུབ་ཀ་ནས་དག ཡུལ་སེམས་དགག་བསྒྲུབ་མ་གྲུབ་ཀ་ནས་དག །དངོས་པོའི་ཆོས་རྣམས་ཀ་ནས་དག །དགྲ་གཉེན་ཕྱོགས་རིས་ཀ་ནས་དག །སྤོང་ལེན་ཡིན་མིན་དབྱེ་བསལ་ཀ་ནས་དག །མཐའ་དབུས་ཕྱོགས་རིས་ཀ་ནས་དག །སྣང་སྲིད་འཁོར་འདས་ཀ་ནས་དག །འགྱུས་ཚད་དྲན་ཚད་མནོ་ཚད་ཀ་ནས་དག །བཏགས་སྣང་ཆོས་རྣམས་ཀ་ནས་དག །སྐྱེ་སྣང་གསལ་ཉི་མའི་རྒྱུད་ཀྱིས་ནི། །གཏི་མུག་མ་རིག་སྒྲིབས་གཡོགས་ཀ་ནས་དག །འོད་གསལ་ཉི་མའི་སྙིང་པོའི་རྒྱུད། །སྣང་གསང་ཉི་མའི་རྒྱུད་ཀྱིས་ནི། །བག་ཆགས་སྒྲིབས་གཡོག་ཀ་ནས་དག །འོད་གསལ་ཟླ་བའི་རྒྱུད་ཀྱིས་ནི། 
།གཏི་མུག་མུན་པའི་དམག་རུམ་གཏན་ནས་སངས། །ཉི་མ་ཤེས་རབ་རྒྱུད་ལ་ཟླ་བ་ཐབས་ཀྱི་རྒྱུད། །ཐབས་དང་ཤེས་རབ་ཡོངས་རྫོགས་ཉི་ཟླ་རྒྱལ་པོའི་རྒྱུད། །ཉི་མ་སྐྱེ་མེད་ཀ་དག་སྟོན་པའི་རྒྱུད། །ཟླ་བ་ཡེ་ཤེས་གསལ་བ་སྟོན་པའི་རྒྱུད། །ཐེག་དགུ་ཨ་ཏི་ཀུན་ལས་རྒྱལ། །དེས་ན་ཉི་ཟླ་རྒྱལ་པོའི་རྒྱུད། །ཅེས་གསུངས་སོ། །ཉི་ཟླ་ནམ་མཁའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །ཉི་ཟླའི་རྒྱུད་ཀྱི་རྒྱལ་པོ་བསྟན་པའི་ལེའུ་སྟེ་ཉི་ཤུ་རྩ་གསུམ་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །མིང་མེད་མཐའ་ཡས་རྒྱུད་ཀྱི་རྒྱལ་པོ་ཇི་ལྟར་ལགས། །ཞེས་ཞུསླ་པ་དང་། །སྟོན་པས་འཁོར་ལ་བཀའ་སྩལ་པ། །མུ་མེད་མཐའ་ཡས་ཟབ་པར་བཤད་ཀྱིས་འཁོར་རྣམས་ཉོན། །དེ་ཡང་བསྡུས་དོན་གསུམ་དུ་བཤད། །སྣང་སྲིད་བཏག་སྣང་དངོས་པོའི་ཆོས་མུ་མེད་པས་མཐའ་ཡས་ཡིན། །རིག་པ། །འགྱུ་བ། །འཛིན་པ། །སེམས། །བློ། །དྲན་པ་སྟེ། །དེ་རྣམས་རང་བྱུང་ངང་དང་མུ་མེད་མཐའ་ཡས་པ་ཡིན། །ཀུན་གཞི། །བག་ཆགས། །སྒྲིབ་གཡོགས། །དངོས་མེད། །མིང་མེད་བརྗོད་མེད། །བློ་འདས། །མིང་མེད་མཐའ་ཡས་ཡིན། །ཞྭབྲ་ཀྱིས་བསྡུས་པས། །སྣང་བ། །རིག་པ། །སེམས་སུ་འདུས། །སྣང་བ་རང་གྲོལ་མུ་མེད་མཐའ་ཡས་ཡིན། །རིག་པ་ངང་དངས་ཤུགས་གྲོལ་མུ་མེད་མཐའ་ཡས་ཡིན། །སེམས་ཉིད་སྐྱེ་མེད་དངོས་དེ་མིང་མེད་མཐའ་ཡས་ཡིན། 
།ཅང་མེད་དངོས་མེད་མཚོན་དུ་རྡུལ་ཙ་་་༄༅། །མེད་པས་མུ་མེད་མཐའ་ཡས་ཡིན། །དེ་ལྟར་འུབ་བསྡུས་གསུམ་དུ་ཤེས་པར་གྱིས། །བྱེ་བྲག་བཤད་པ་མི་ལང་ངོ། །དེ་ལྟར་མིང་མེད་མཐའ་ཡས་རྒྱུད་ཀྱི་རྒྱལ་པོ་ཡིན། །ཞེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །རྒྱུད་ཀྱི་རྒྱལ་པོའི་དོན་བཤད་པའི་ལེའུ་སྟེ་ཉི་ཤུ་རྩ་བཞི་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །བདག་ཅག་འདུས་པའི་འཁོར་རྣམས་ལ། །རྒྱུད་ཀྱི་རྒྱལ་པོའི་མཚན་དོན་ཇི་ལྟར་བཟུང་། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །ནམ་མཁའི་ཆོ་འཕྲུལ་ནམ་མཁར་སངས་པ་ཡིས། །ནམ་མཁའ་རྒྱལ་པོ་བྱ་བར་ཟུང་། །ཀ་དག་འོད་གསལ་སྒྲིབས་གཡོགས་སངས་པའི་ཕྱིར། །ཉི་ཟླ་རྒྱལ་པོ་བྱ་བའི་རྒྱུད་དུ་ཟུང་། །ཆོས་རྣམས་མིང་མེད་མུ་མཐའ་གྲོལ་བའི་ཕྱིར། །མིང་མེད་མཐའ་ཡས་རྒྱུད་དུ་ཟུང་། །དུས་གསུམ་རྒྱུན་དུ་གནས་པའི་ཕྱིར། །སྙིང་པོ་རྒྱུན་ཆད་མེད་པའི་རྒྱུད་དུ་ཟུང་། །ཐེག་པ་ཀུན་གྱི་རྩ་བ་སྟོན་པའི་ཕྱིར། །ཐེག་པའི་རྒྱུད་ཆེན་བྱ་བར་ཟུང་། །ཐེག་པ་ཀུན་གྱི་ལ་འདའི་ཕྱིར། ལ་ཆེན་འདས་བའི་རྒྱུད་དུ་ཟུང་། །ཨ་ཏིའི་གོང་རྒལ་སྤྱི་ཏིའི་གཉའ་གཅོག་པས། །བཅུ་རྩེ་ཐོད་རྒལ་ཆེན་པོའི་རྒྱུད་དུ་ཟུང་། །ཞེས་གསུངས་སོ། ། ནམ་མཁའ་ཉི་ཟླ་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། 
།རྒྱུད་ཀྱི་མཚན་བཟུང་བའི་ལེའུ་སྟེ་ཉི་ཤུ་རྩ་ལྔ་པའོ།། །།དེ་ནས་ཀུན་བྱེད་རང་གྲོལ་གྱིས། །མིང་མེད་སྤྱི་ཕུད་སྟོན་པ་ལ། །རྒྱུད་འདི་སྐལ་ལྡན་ཇི་ལྟ་བུ་ལ་གཏད། །ཅེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །གཏད་དང་གདམས་པའི་གནས་བསྟན་གྱིས། །འཁོར་རྣམས་མ་ཡེངས་གུས་པས་ཉོན། །རྒྱུད་འདི་གཏད་པའི་སྐལ་ལྡན་ནི། །སྔོན་གྱིས་ལས་འཕྲོ་སྐལ་བ་ཅན། །སྦྱངས་པའི་འཕྲོ་སད་ཐེག་ཆེན་སྣོད། །བླ་མ་གཙུག་ཁུར་དམ་ཚིག་སྲོག་བཞིན་བསྲུང་། །གདམ་ངག་གཏེར་འཆང་འདོད་ཡོན་ཁར་མི་གཏོང་། །མི་འགྱུར་ཤེས་རབ་ཆེ་ལ་ནོར་རྫས་འཕངས་མེད་འབུལ། །དད་ཅན་སྡིག་ལ་འཛེམ་ལ་རྒྱུད་འདི་དག་ལ་གཏད། །དམ་ཉམས་སྣོད་མེད་ང་རྒྱལ་དྲེགས་པ་ཅན། །ཆེ་དྲེགས་དགེ་སྨོད་སྡིག་སྤྱོད་གཡོ་སྒྱུ་ཅན། །རིན་ཆེན་མེད་པར་གཡོ་སྒྱུ་ཐབས་ཀྱིས་འབྲེལ། །ཐོབ་ནས་སློབ་དཔོན་རྒྱབ་ཕྱོགས་མན་ངག་ཟོང་དུ་འཚོང་། །དེ་ལྟ་བུ་ཡི་སློབ་མ་ལ། །ཡུལ་འཁར་སྟེར་ཡང་མི་སྤྱིན་ནོ། །དེ་ལ་བྱིན་ན་དམྱལ་བར་འགྲོ། །ཞེས་གསུངས་སོ། །ནམ་མཁའ་ཉི་ཟླ་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །སྣོད་བཟང་ལ་རྒྱུད་གཏད་པ་དང་། །སྣོད་ངན་ལ་མི་སྤྱིན་པའི་གནས་བསྟན་པའི་ལེའུ་སྟེ་ཉི་ཤུ་རྩ་དྲུག་པའོ།། །།དེ་ནས་ཀུན་བྱེད་རང་གྲོལ་གྱིས། །བསྟན་པ་འབྱུང་བའི་དུས་ནི་ཇི་ཙམ་ན་ལགས། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། 
།ཡང་སྙིང་ཉི་ཟླའི་སྙིང་པོ་འབྱུང་དུས་༄༅། །སུ། །སྐུ་དང་གསུང་གི་བསྟན་པ་ནུབ། །ཐུགས་རྗེས་བསྟན་པ་དར་བའི་ཚེ། །ལྔ་བརྒྱ་དུས་ཀྱི་ཐ་མ་ལ། །དུས་ངན་ཟེར་ཞིང་སྤྱོད་པ་ཐོད་རྒྱལ་བྱེད། །རི་ཁྲོད་གནས་པའི་པཟློ་གྲོང་གསེར་བྱེད། །ཟས་ནོར་བག་ཙམ་ཕྱེད་དུ་ཆོས་འཚོང་རྫུན་གྱིས་འགེངས། །གཅེར་བུའི་སྤྱོད་པ་གྲོང་གསེབ་ཐོ་ཆོས་འགེངས། །གོས་སུ་ཁྱི་ཐུལ་ཟས་སུ་མི་གཙང་ཟ། །ལག་ཆར་མི་ཐོད་དབྱུག་པ་རྩེ་གསུམ་ཐོགས། །རྣལ་འབྱོར་ཉམས་ཅན་ལད་མོ་ཟས་འདོད་རྣལ་འབྱོར་བྱེད། །དེ་དུས་ཡང་ཏི་ཡོ་ག་འབྱུང་། །མི་ཐུབ་གསུམ་འབྱུང་རྩོད་པ་མེ་ལྟར་འབར། །བཙུན་ཆེན་སྡེ་འཁྲུག་སྔགས་པ་ནང་གྱེས་བྱེད། །བན་སྡེ་རྣལ་འབྱོར་ཆོས་སུ་རྫོགས་ཆེན་དང་། །ཐེག་ཆེན་ཉ་མས་སྤྱོད་ལ་བུད་མེད་ཆོས་ལ་དགའ། །དེ་དུས་ཡང་ཏི་ཡོ་ག་འབྱུང་། །གསེར་དང་གཏེར་ཀུན་བརྡོལ་བའི་ཚེ། །དེ་དུས་ཡང་ཏི་ཡོ་ག་འབྱུང་། །ཞེས་གསུངས་སོ། །ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་ལས། །བསྟན་པ་འབྱུང་བའི་དུས་བསྟན་པའི་ལེའུ་སྟེ་ཉི་ཤུ་བདུན་པའོ།། །།ནམ་མཁའ་ཉི་ཟླའི་རྒྱལ་པོ་མུ་མེད་མཐའ་ཡས་ཀྱི་རྒྱུད་རྫོགས་སོ།། །།རྒྱ་གར་ཨུ་རྒྱན་གྱི་སློབ་དཔོན་ཡབ་མེད་ཡུམ་མེད་སྤྲུལ་སྐུ་འགྲོ་བའི་མགོན་པོ། །པདྨའི་སྡོང་པོ་ལས་སྐུ་འཁྲུངས་པ་པདྨ་སམ་བྷ་བས་བཤད་ཅིང་། 
།བོད་ཀྱི་ལོ་ཙ་བ་ཀ་བ་དཔལ་རྩེགས་ཀྱིས་ཨུ་རྒྱན་སྐད་དུ་བསྒྱུར་ཅིང་གཏད་ལ་ཕབ་པའོ། །བཀའ་རྒྱ། །གཏེར་རྒྱ། །གཏད་རྒྱ༔༔ ༄༅། །རྒྱ་གར་སྐད་དུ། །རཏྣ་ཨ་མྲི་ཏ་ཐུ་ལ་ན་ཨ་ཨ་ནི་པི་སུ་སི་པ་ཏི་ཁ་ཚེ་ད་ཏན་ཏྲ། །བོད་སྐད་དུ། །རིན་པོ་ཆེ་བདུད་རྩི་བཅུད་ཐིགས་