{page}༧། བྱང་སྐོར་གྱི་རྒྱུད་ཕྱི་མ། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །སྔོན་འདས་པའི་དུས་མ་བྱུང་བའི་སྔོན་རོལ་ན། སྲིད་པ་ཐམས་ཅད་ཀྱི་སེམས་ཅན་མྱ་ངན་ལས་འདའ་བ་དང་། ཐེ་ཚོམ་བཅད་པའི་ཕྱིར་རྡོ་རྗེ་སེམས་དཔས་ཞུས་པ། རྡོ་རྗེ་སེམས་དཔས་ཡང་གསོལ་པ་དང་། འཇིག་རྟེན་པ་ཡི་ཆོས་རྣམས་ལས། །སེམས་ཅན་མྱ་ངན་ཇི་ལྟར་འདའ། །རྟག་ཆད་མཐའ་གཉིས་གང་དུ་བསྡུ། །ཡང་དག་རྫོགས་ཀྱིས་བཀའ་སྩོལ་ཅིག །དེ་སྐད་གསོལ་པ་གསན་ནས་ཀྱང་། །ཉག་གཅིག་ཡབ་ཀྱིས་བཀའ་སྩལ་པ། །ཉོན་ཅིག་གཡུང་དྲུང་ཡང་དག་པ། །སྣོད་ཀྱི་འཇིག་རྟེན་ཀུན་བཟང་ཀློང་། །བཅུད་ཀྱི་འཇིག་རྟེན་སངས་རྒྱས་རྒྱུ། །ཕྱི་ནང་སྣོད་བཅུད་རྣམ་པར་དག །རྟག་ཆད་མཐའ་གཉིས་མྱ་ངན་འདས། །གཡུང་དྲུང་ལྷ་ཡིས་ཡང་གསོལ་པ། །སྟོན་པ་རྣམ་གསུམ་གང་ལ་བགྱི། །སྡུད་པ་རྣམ་གསུམ་གང་ལ་བགྱི། །གནས་ཞེས་བགྱི་བ་ཇི་ལྟ་བུ། །གནས་ལ་ངེས་པ་དུ་ཞིག་མཆིས། །དུས་ཞེས་བགྱི་བ་ཇི་ལྟ་བུ། །དུས་ལ་རྣམ་པ་དུ་ཞིག་མཆིས། །ཡང་དག་རྫོགས་ཀྱི་བཀའ་སྩོལ་ཅིག །ཉོན་ཅིག་གཡུང་དྲུང་ཡང་དག་པ། །སྟོན་པ་རྣམ་གསུམ་ཡེ་ཤེས་སྐུ། །སྡུད་པ་རྣམ་གསུམ་རིག་པའི་གཏེར། །འཕོ་འགྱུར་མེད་པས་གནས་ཞེས་བྱ། །ཡང་དག་དོན་རྟོགས་དུས་ཞེས་བྱ། །རྡོ་རྗེ་སེམས་དཔས་ཡང་གསོལ་པ། །ལྷ་ལ་རྣམ་པ་དུ་ཞིག་མཆིས། 
།འཁོར་ལ་རྣམ་པ་དུ་༄༅། །ཞིག་མཆིས། །ལུང་ལ་རྣམ་པ་དུ་ཞིག་མཆིས། །ཡང་དག་རྫོགས་ཀྱིས་བཀའ་རྩོལ་ཅིག །ཉོན་ཅིག་གཡུང་དྲུང་ཡང་དག་པ། །ལྷ་ལ་རྣམ་པ་གསུམ་དུ་བསྟན། །འཁོར་ལ་རྣམ་པ་གསུམ་དུ་བསྟན། །ལུང་ལ་རྣམ་པ་གསུམ་དུ་བསྟན། །རྡོ་རྗེ་སེམས་དཔས་ཡང་གསོལ་པ། །རྒྱུད་ཅེས་བགྱི་བ་ཇི་ལྟར་ལགས། །ལུང་ཞེས་བགྱི་བ་ཇི་ལྟར་ལགས། །མན་ངག་ཞེས་བགྱི་ཇི་ལྟར་ལགས། །ཉོན་ཅིག་གཡུང་དྲུང་ཡང་དག་པ། །རྒྱུད་ཅེས་བྱ་བ་འབྲེལ་པའི་དོན། །ལུང་ཞེ་བྱ་བ་སྟོན་པའི་བཀའ། །མན་ངག་ཅེས་བྱ་ལ་ལྔའོ། །རྡོ་རྗེ་སེམས་དཔས་ཡང་གསོལ་པ། །ཡུམ་གྱི་དབྱིངས་ཞེས་གང་ལ་བགྱི། །ཡབ་ཀྱི་མཁའ་ཞེས་གང་ལ་བགྱི། །བླང་དོར་མེད་པ་གང་གིས་འགྲུབ། །འཁོར་བ་གནས་འདི་མི་འཚལ་ན། །ཀློང་ཞེས་བགྱི་བ་ཇི་ལྟ་བུ། །ཉོན་ཅིག་གཡུང་དྲུང་ཡང་དག་པ། །འདུ་འབྲལ་མེད་པ་ཡུམ་གྱི་དབྱིངས། །སྐྱེ་འཆི་མེད་པ་ཡབ་གྱི་མཁའ། །བླང་དོར་མེད་པ་བདེ་ཆེན་ཀློང་། །བདེ་བ་ཆེན་པོའི་དོན་རྟོགས་ན། །བླང་དོར་མེད་པ་དེ་ཡི་འགྲུབ། །གཉིས་མེད་དོན་རྟོགས་དེ་ཡི་ངང་། །རྡོ་རྗེ་སེམས་དཔས་ཡང་གསོལ་པ། །ཆོས་ཉིད་རྟག་པའི་གཡུང་དྲུང་ལ། །སེམས་ཉིད་དོན་གྱི་ལ་དོར་ན། །རྟོག་པའི་ལྟ་བ་ལ་དོར་རོ། །རྡོ་རྗེ་སེམས་དཔས་ཡང་གསོལ་པ། །མ་ཞེས་བགྱི་བ་གང་གི་དབྱིངས། །མོ་ཞེས་བགྱི་བ་གང་གི་ཀློང་། 
།མ་མོའི་གཏན་ཚིགས་ཇི་ལྟར་ལགས། །འབྱུང་བ་ལྔ་པོ་གང་ལས་གྲུབ། །སངས་རྒྱས་རྒྱུ་ཉིད་གང་ལས་གྲུབ། །བདེ་བ་ཆེན་པོའི་ངང་ཉིད་ལས། ཁུ་རྐྱེན་གཉིས་ཀྱིས་བསྐྱེད་ལགས་ན། །འབྱུང་བ་གཉིས་ཀྱི་ངང་ཉིད་ལས། །འདི་ལ་འཕོ་འགྱུར་མཆིས་ལགས་སམ། །ཉོན་ཅིག་གཡུང་དྲུང་ཡང་དག་པ། །ཆེ་བས་ཆེ་བའི་ཟབ་མོ་འདི། །ཆེ་བའི་ཡེ་ཤེས་རྙེད་དཀའ་བ། ཁྲེས་རབ་ཐབས་ལ་བརྟེན་པས་འགྲུབ། །མ་དང་མོ་ཡི་དོན་རྟོགས་ན། །མ་སོང་བ་ན་ངེས་པར་ཐོབ། །ཡིད་བཞིན་ནོར་བུ་མ་བཙལ་རྙེད། །ཡེ་ཤེས་ཉི་མ་རང་ལས་ཤར། །ཆེན་པོ་ལྔ་ཡི་ངང་ཉིད་དུ། །ཐམས་ཅད་མ་ལུས་སངས་རྒྱས་སོ། །ཧུ༷་ཧུ༷་ཧུ༷། ཏིང་འཛིན་དབང་ཆེན་དཀྱིལ་འཁོར་རིམ་བཞིན་བསྐྱེད། །བདག་ཉིད་དབང་ཆེན་སྐུར་བསྒོམས་ཐམས་ཅད་དབང་དུ་བསྡུས། །དབུ་དགུ་བཅོ་བརྒྱད་ཕྱག་སྟེ་ཞབས་ཀྱང་བརྒྱད་དུ་བསྟན། །མན་ངག་མཛུབ་ཚུགས་དྲུག་གིས་དོན་རྣམས་ཚང་བར་སྟོན། །རྡོ་རྗེ་སེམས་དཔས་ཡང་གསོལ་པ། །སེམས་ཅན་དུས་མིན་འཆི་བ་རྣམས། །དེ་ལས་ཟློག་ན་ཇི་ལྟར་བཟློག །བསྐང་བའི་གནས་ལྔ་ཇི་ལྟར་ལགས། །ཡང་དག་རྫོགས་ཀྱིས་བཀའ་སྩོལ་ཅིག །དེ་སྐད་གསོལ་པ་གསན་ནས་ཀྱང་། །ཡང་དག་རྫོགས་ཀྱིས་བཀའ་སྩལ་པ། །སེམས་ཅན་དུས་མིན་འཆི་བ་དེ། །བསྐང་བའི་གནས་ལྔ་འདི་རྣམས་སོ། །ཧུ༷་སྣང་སྲིད་ཐམས་ཅད་ཡུམ་གྱི་བྷ་ག་སྟེ། 
།དུས་གསུམབདེགཤེགསཡུམགྱི་གྲོང་ནས་༄༅། །བསྐྱེད། །དབུས་ཀྱི་ཆེ་མཆོག་སྐུ་དང་གཉིས་མེད་བཞུགས། །མུ་མཐར་ཁྱབ་པའི་ཐུགས་དམ་བདག་སྐོང་ན། །ཐུགས་དམ་སྐོངས་ནས་དབང་དང་དངོས་གྲུབ་སྩོལ། ་།ར་ཕྱོགས་རྡོ་རྗེ་རིགས་ཀྱི་གཙོ། །རྡོ་རྗེ་དབྱིངས་ཕྱུག་མི་ཕྱེད་མ། །བསྐང་ངོ་བསྐལ་པའི་ཐུགས་དམ་བསྐང་། །ལྷོ་ཕྱོགས་རིན་ཆེན་རིགས་ཀྱི་གཙོ། །རིན་ཆེན་དབྱིངས་ཕྱུག་མི་པྱེད་མ། །བསྐང་ངོ་བསྐལ་པའི་ཐུགས་དམ་བསྐང་། །ནུབ་ཕྱོགས་པདྨ་རིགས་ཀྱི་གཙོ། །པདྨ་དབྱིངས་ཕྱུག་མི་ཕྱེད་མ། །བསྐང་ངོ་བསྐལ་པའི་ཐུགས་དམ་བསྐང་། །བྱང་ཕྱོགས་ལས་རབ་རིགས་ཀྱི་གཙོ། །ལས་ཀྱི་དབྱིངས་ཕྱུག་མི་ཕྱེད་མ། །བསྐང་ངོ་བསྐལ་པའི་ཐུགས་དམ་བསྐང་། །དབྱིངས་ཀྱི་མ་ཆེན་བརྒྱད་རྣམས་དང་། །ཡུལ་གྱི་སྲིང་མོ་བརྒྱད་རྣམས་ཀྱང་། །བསྐང་ངོ་བསྐལ་པའི་ཐུགས་དམ་བསྐང་། །བསྐང་བའི་ལེའུ་སྟེ་དང་པོའོ།། །།རྡོ་རྗེ་སེམས་དཔས་ཡང་གསོལ་པ། །བསྟན་པ་གཉན་པོ་འཇིག་བྱེད་ཅིང་། །ལུ་གུ་རྒྱུད་ལ་འགལ་བྱེད་དང་། །སེམས་ཅན་ཀུན་ལ་གནོད་བྱེད་པའི། །རྟག་ཏུ་གདུག་པའི་སེམས་འཆང་རྣམས། །ལུས་སེམས་སོ་སོར་དབྲལ་བའི་ཕྱིར། །ལྷ་དང་དབྱེ་བ་ཇི་ལྟར་ལགས། །རྫོགས་སངས་རྒྱས་ལ་བདག་ཉན་འཚལ། །དེ་སྐད་གསོལ་པ་གསན་ནས་ཀྱང་། །ངོ་མཚར་ལྷ་ཡིས་བཀའ་སྩལ་པ། །བསྟན་པ་གཉན་པོ་འཇིག་བྱེད་ཅིང་། ལུ་གུ་རྒྱུད་ལ་འགལ་བྱེད་དང་། 
སེམས་ཅན་ཀུན་ལ་གནོད་བྱེད་པའི། །རྟག་ཏུ་གདུག་པའི་སེམས་འཆང་རྣམས། །ལུས་སེམས་སོ་སོར་དབྲལ་བའི་ཕྱིར། །དབྱེ་བའི་ལས་རྣམས་ངས་བསྟན་གྱི། །ཉོན་ཅིག་གཡུང་དྲུང་ཡང་དག་པ། །འགོ་བའི་ལྷ་དང་ཕྲལ་བའི་ཕྱིར། །བྱ་རོག་འུག་པའི་གུང་རུ་ལ། །ཨ་དང་དྲི་ཡི་ཡི་གེ་བྲི། །རྨེ་བ་རྐང་གི་དྲེག་པས་སླན། ་༑ག་ཤོག་གྲུ་བཞི་ཚོན་རེ་ལ། །ལྷ་དང་མི་ཡི་མིང་བྲིས་ལ། །ཚོན་སྐུད་སྣ་ལྔས་བྱད་དུ་གཞུག །རྐང་དུ་རྩ་དུར་བཅུག་ནས་ནི། །འོག་གི་ཕྱིན་ཕྱོགས་དག་ཏུ་བསྟན། །དུ་ར་ནག་པོས་རྐང་དུར་བསྡམ། །བསྙོ་ལི་ཡི་དར་གྱི་གྲིལ། །ཨ་ཏྲི་ས་ལའི་ཐག་པས་བཅིང་། །འདའ་ར་པ་ཏིའི་རྒྱུས་པས་གདགས། །པ་ར་མ་ཏིའི་དུ་བས་གདུག །སྲི་ཤའི་ཤིང་ལ་བཏགས་ནས་ཀྱང་། །ཐང་ལ་ཕྱར་ཏེ་སྡང་མིག་བལྟ། །ཨ་ཏ་བ་ཡི་ལྕགས་ཀྱིས་བརྡེག །རྦ་ན་ཏ་ཡི་དུ་བས་བདུག །ཙ་ར་ཏ་ཡི་མདའ་ཡིས་བརྡེག །གུ་པ་ཏའི་སར་ཡང་མགུལ་དུ་གདགས། །མ་ལ་ཏ་ཡི་སྒྲོ་ནས་དབྱུང་། །མེ་ལྕེ་འབར་བའི་སྙིང་པོ་བཟླས། །རྣར་ཉན་ཕྲ་མའི་གཟུགས་བྲིས་ལ། །ལྷ་དང་མི་ཡི་བར་དུ་གཟུག །ནཱ་ར་ཎ་ཡི་སྔགས་ཀྱིས་དབྱེ། །མཚོན་ཆའི་ཕྱག་རྒྱ་བཅས་ནས་ནི། །གཟུགས་ཀྱི་བར་དུ་བརྡེ་་པར་བྱ། །རསྒ་རུ་པའི་སྔགས་ཀྱིས་གདབ། །ལྕགས་ཀྱུའི་ཕྱག་རྒྱ་གཉིས་བཅིངས་ནས། །ཨབླུ་ཤ་ཡི་སྔགས་ཀྱིས་དྲངས། །ཞགས་པའི་ཕྱག་རྒྱ་གཉིས་བཅིང་ལ། །བཱ་ཤ་ཧུ༷་གི་སྔགས་ཀྱིས་བཅིང་། 
།ལྕགས་སྒྲོག་ཕྱག་༄༅། །རྒྱ་གཉིས་བཅིངས་ལ། །སྤྲོ་ཊ་བ༷་གྱི་སྔགས་གྱིས་བསྡམ། །དྲིལ་བུའི་ཕྱག་རྒྱ་གཉིས་བཅིངས་ལ། །བྷསྟེ་ཧོ་ཡི་སྔགས་ཀྱིས་སྤར། །བདག་ཉིད་དབང་ཆེན་སྐུར་བསྒོམས་ཏེ། །ཕོ་ཉ་དྲུག་ཅུས་རྟེན་ལ་དབབ། །གོང་གི་ལས་རྣམས་སྦྱར་ལ་བྱ། །དེས་ནི་མཚན་མ་འབྱུང་བར་འགྱུར། །དེས་ནི་མཚན་མ་མ་བྱུང་ན། །འདའ་ར་པ་ཏིའི་སོབ་པ་ལ། །མ་ལ་ཏི་ཡི་ཁྲག་གིས་བྲིས། །གདང་ཏ་ག་ནའི་དོང་དུ་གཞུག །ཆེ་མཆོག་ཡབ་ཡུམ་བསྒོམས་ནས་ནི། །སྨན་མོའི་སྔགས་དང་ཕྱག་རྒྱས་གདབ། །སྒྲུབ་པའི་ཕྲིན་ལས་གཞུང་བཞིན་བྱ། །ཉེ་འབྱེད་ཀྱི་ལེའུ་སྟེ་གཉིས་པའོ།། །།རྡོ་རྗེ་སེམས་དཔས་ཡང་གསོལ་པ། །དམ་ཚིག་འདས་པའི་སྔགས་ཟེར་དང་། །འཇིག་རྟེན་མཚན་མའི་བྱོལ་པོ་དང་། །ལྷ་འདྲེ་དྲག་པོར་གཡོས་པ་ཡི། །ངན་སྔགས་རྫུ་འཕྲུལ་ཇི་ལྟར་ཟློག །རྫོགས་སངས་རྒྱས་ལ་བདག་ཉན་འཚལ། །དེ་སྐད་གསོལ་པ་གསན་ནས་ཀྱང་། །ངོ་མཚར་ལྷ་ཡིས་བཀའ་སྩལ་པ། །དམ་ཚིག་འདས་པའི་སྔགས་ཟེར་དང་། །འཇིག་རྟེན་མཚན་མའི་བྱོལ་པོ་དང་། །དྲག་པོར་གཡབ་པའི་རྫུ་འཕྲུལ་རྣམས། །བཟློག་པའི་ལས་རྣམས་ངས་བསྟན་གྱིས། །ཉོན་ཅིག་གཡུང་དྲུང་ཡང་དག་པ། །ངན་སྔགས་པར་བུས་ཟློག་པའི་ཕྱིར། །གཏན་ཚིགས་མན་ངག་འདི་གསུངས་སོ། །བ་ཀོ་འདྲ་བའི་མཎྜལ་གཞུངབཞིནབྱ། སྭསྣྲོཅཏི་མང་དུ་གདབ། 
།ཕྱི་ཡི་བཤགས་པ་གཞུང་བཞིན་བྱ། །དེ་ནས་གསང་བའི་མཚམས་བཅད་དོ། །ལས་ཀྱི་དཀྱིལ་འཁོར་གཞུང་བཞིན་བྱ། །ནང་གི་སརྦ་རུ་པ་གཏོང་། །བསྐང་གསོ་སྤང་སྐོང་གྲངས་ཀྱི་གདོན། །བསྐང་བའི་གནས་ལྔ་བཞིན་དུ་བསྐང་། །མ་ཧྭ་ཤཱརྙིའི་ཆོ་ག་བྱ། །མ་མོར་གྲགས་པ་ཀུན་ཀྱང་བསྐང་། །ཡོ་བྱད་ནག་པོ་གཞུང་བཞིན་གཏང་། །རྟགས་དང་མཚན་མ་ཞིབ་ཏུ་བརྟགས། །རྟགས་དང་མཚན་མ་ཟིན་པ་དང་། །བསྐང་བཟློག་ཆོ་ག་བརྩམ་པར་བྱ། །དེས་ནི་མཚན་མ་ཟློག་པར་འགྱུར། །བཟློག་པའི་ལེའུ་སྟེ་གསུམ་པའོ།། །།དེ་ནས་བསྐྱར་ཏེ་ཡང་གསུངས་པ། །བསྐང་བ་དེས་ཀྱང་མ་བསྐངས་ན། །དབང་གི་རྒྱལ་པོའི་སྐུར་བསྒོམས་ཏེ། །རྩ་བ་གང་ཡིན་མ་མོ་དེ། །ཀུ་ཤ་ལ་ལ་གཟུགས་བྱས་ཏེ། །ཡན་ལག་བསྡུས་ལ་རྒྱ་ཡིས་གདབ། །དམན་མོ་ལྔ་བཅུ་རྩ་གསུམ་ཡང་། ཁེང་ཤུན་དག་ལ་གཟུགས་བྲིས་ལ། །ཏ་ར་བ་ཏིའི་སྐུད་པས་གདགས། །ཡེ་ཤེས་མ་མོ་བཅུ་བཞི་ཡང་། །ཆེ་མཆོག་སྐུ་རུ་བསྒོམ་ནས་ནི། །མགོ་ལུས་བསྣོལ་ཏེ་གདན་དུ་གདིང་། །དེས་ནི་ངན་སྔགས་ཟློག་པར་འགྱུར། །གལཏེ་ལས་སུ་མ་གྲུབ་ན། །བརྟགས་ཏེ་རྩ་བ་གང་ཡིན་པ། ་༑ག་ཤོག་དག་ལ་གཟུགས་བྱས་ལ། །མཆོག་གི་ཕུར་བུ་གཡས་པས་བརྡེག །སྨན་མོ་ལྔ་བཅུ་རྩ་གསུམ་ཡང་། །འཇག་མ་དག་ལ་གཟུགས་བྱས་ལ། །ཟངས་ཀྱི་ཕུར་བུ་དམར་པོས་གདབ། །དབུས་ཀྱི་མ་མོ་བཅུ་གསུམ་ཡང་། 
།ཞིང་གི་ཤུན་མའི་རས་༄༅། །མ་ལ། ཁྲག་དང་མཚལ་གྱིས་གཟུགས་བྱས་ལ། །གསེར་རམ་སེར་པོའི་ཕུར་བུས་གདབ། །དེས་ནི་ངན་སྔགས་ཟློག་པར་འགྱུར། །གལ་ཏེ་ལས་སུ་མ་གྲུབ་ན། །དབུས་ཀྱི་ཆེ་མཆོག་ཡབ་ཡུམ་གཉིས། །སྤྲ་ཚིལ་དག་ལ་གཟུགས་བྱས་ལ། །ལྕགས་སམ་ནག་པོའི་ཕུར་པ་ཡིས། །ཐུགས་ཀ་ཉིད་དུ་གདབ་པར་བྱ། །ལས་རྣམས་འགྲུབ་པར་གདོན་མི་ཟ། །ཀི་ལ་ཡ་ཡི་སྔགས་བརྗོད་པས། །ཆོས་ཉིད་དབྱིངས་སུ་གདབ་པར་བྱ། །ཆེ་མཆོག་རྟགས་ཀྱི་ཕྱག་རྒྱ་ཡིས། །འགྱུར་མེད་དབྱིངས་སུ་རྒྱས་གདབ་བོ། །ངན་སྔགས་ཕུར་བུས་བཟློག་པའི་ལེའུ་སྟེ་བཞི་པའོ།། །།རྡོ་རྗེ་སེམས་དཔས་ཡང་གསོལ་པ། །དེ་ལྟར་ངན་སྔགས་བཟློག་ནས་ནི། །སྔོན་དུ་སྔ་མའི་སྔགས་ཟེར་དེས། །ཚེ་སྲོག་ཉམས་ན་ཇི་ལྟར་གསོ། །རྫོགས་སངས་རྒྱས་ཀྱིས་བཀའ་སྩོལ་ཅིག །སྔོན་དུ་སྔ་མའི་སྔགས་ཟེར་དེས། ཚེ་སྲོག་ཉམས་ན་གསོ་བའི་ཕྱིར། །གསང་བའི་ཆོ་ག་ངས་བསྟན་གྱི། །ཉོན་ཅིག་གཡུང་དྲུང་ཡང་དག་པ། །སྟེགས་བུ་འདོམ་གང་གྲུ་བཞི་ལ། འཁོར་ལོ་རྩིབས་བརྒྱད་དེ་དབུས་སུ། །པདྨ་ཆེན་པོ་འདབ་བརྒྱད་བྲི། །པདྨ་ཆེན་པོ་དེ་དབུས་སུ། །རིན་ཆེན་འབར་བ་ཟུར་བརྒྱད་བྲི། །དེ་དབུས་ཟླ་གམ་ཟླུམ་པོ་ལ། །བྷརྙ་མཚན་དང་ལྡན་པ་བཞག །རིན་ཆེན་འབར་བ་ཟུར་བརྒྱད་ལ། །ལྔ་ལ་རྟག་པའི་རྒྱལ་མོ་ལྔ། །གཉིས་ལ་སྨེཤཔྲམོཧ། །གཅིགལཚེཡིསྙིང་པོ་བྲི། 
།པདྨཆེནཔོའདབ་བརྒྱད་ལ། །ཕྱོགས་བཞིར་ཁྲོས་པའི་དབང་ཆེན་བསྐྱེད། །མཚམས་བཞིར་གསང་བའི་ཡུམ་བཞི་དགོད། །ཕྱོགས་བཞིར་ཕྱག་རྒྱ་ཆེན་པོ་བཞི། །གཉིས་ལ་ཐོད་ཕྲེང་རྒྱ་མཚོ་གཉིས། །གཅིག་ལ་ཚེ་ཡི་སྙིང་པོ་བྲི། །སྨན་མོ་ཕྱེ་མ་དོན་གྱིས་སྦྱར། །དཀྱིལ་འཁོར་དེ་ཡི་ཕྱི་རིམ་དུ། །བཀྲ་ཤིས་བརྒྱད་ཀྱང་དགོད་པར་བྱ། །སྒོ་བཞིར་ཁྲོ་བོ་བཞི་ཡང་དགོད། །ཚིལ་ཆེན་མར་མེ་རྒྱུན་མི་གཅད། །ཡོ་བྱད་ཚོགས་པའི་ཟས་རྣམས་ལ། །རྩ་བའི་སྔགས་ཀྱིས་བཏབ་ལ་བཞག །མ་མོ་སྤྱི་ཡི་ཕྱག་རྒྱ་བཅོས། །ཨུ་ཡུ༷༷བྱ་བའི་སྔགས་ཀྱིས་གདབ། །དངོས་གྲུབ་རྟགས་དང་སྦྱར་ནས་ནི། །གསོ་བསྐྱེད་བཟླས་ཤིང་བསྟིམ་པར་བྱ། ཚེ་སྒྲུབ་པའི་ལེའུ་སྟེ་ལྔ་པའོ།། །།རྡོ་རྗེ་སེམས་དཔས་ཡང་གསོལ་པ། །ཐིག་ལེའི་སྤྱོད་པ་ཉམས་པ་དང་། །དཔའ་བོའི་ཐིག་ལེ་ཉམས་པ་དང་། །ལས་དེ་སླར་ལ་ཟློག་པའི་ཕྱིར། །ཉག་གཅིག་ཡབ་ལ་བདག་ཉན་འཚལ། །ཡང་དག་རྫོགས་ཀྱིས་བཀའ་སྩལ་པ། །ལས་དེ་སླར་ཡང་ཟློག་པའི་ཕྱིར། །ངེས་པའི་མན་ངག་ངས་བསྟན་གྱི། །ཉོན་ཅིག་གཡུང་དྲུང་ཡང་དག་པ། །རྟགས་དང་མཚན་མ་བྱུང་བའི་ཚེ། །བསྡམས་པའི་ཕྱག་རྒྱ་བཀྲོལ་ནས་ནི། །དགྲ་ཡི་ཡུལ་ཕྱོགས་བལྟས་ནས་ནི། །གྲོ་ག་ཤིང་ཤུན་རས་སོགས་ལ། །མི་དེའི་མིང་སྨྲས་བྱང་བུར་བྲིས་ནས་ནི། །དེ་ཡི་ལག་ཏུ་བསྐུར་ནས་ནི། ཁུགས་སྒྲོལ་མ་ཡི་སྔགས་ཀྱིས་གདབ། 
ཁྲག་དང་དུག་གི་གཏོར་༄༅ མ་ཡང་། །རབས་ཆད་ཐོད་པར་བཤམས་ནས་ནི། །ཡུལ་ས་དེ་ཡི་ཕྱོགས་སུ་གཏོར། །ལས་རྣམས་ངེས་པར་གདོན་མི་ཟ། །སྙིང་གི་ཕུར་བུ་ཕྱུང་ནས་ནི། །ཨ་མྲི་ཏ་ཡིས་མཆོད་བྱས་ནས། །དམ་རྫས་གཙང་མའི་གཏོར་མ་ལ། ཁུ་ས་ར་ཡི་ཁྲག་གིས་སྦྲེང་། །གང་ཡིན་དེ་ཕྱོགས་ཁ་བལྟས་ཏེ། །གཙོ་འཁོར་ཚུལ་བཞིན་བསྐུལ་ནས་ནི། །ལུས་ཀྱང་གསིག་ཅིང་ཕྱག་རྒྱ་བསྡམ། །བདག་ཉིད་དབང་གི་བསྐུར་བསྒོམ་ཏེ། །དབང་དྲག་ཕྱག་རྒྱ་བཅས་ནས་ནི། །གཟུགས་དེ་ཉིད་ལ་ཚམ་རྔམས་བྱ། །དྲག་ཤུལ་དབང་གིས་བསྐྱོད་ལ་གཏང་། །དེ་ལྟར་སྨན་མོ་རྣམས་དྲག་ཤུལ་གྱིས་དབང་དུ་བསྡུས་ལ་གཏོང་། ལས་མི་འགྲུབ་མི་སྲིད་དོ། །འདི་ནི་རོསྦྲུ་གུ་རྒྱ་ཙནྟྲའི་མན་ངག་གི་ལེའུ་སྟེ་དྲུག་པའོ།། །།བསྡམས་པའི་ཕྱག་རྒྱ་བཀྲོལ་ནས་ནི། །བྲིག་ཤའི་ལྕགས་ཀྱིས་སྡོམ་ནས་ནི། །བིང་གི་ཕྱག་རྒྱ་བཅས་ནས་ནི། །རྡོ་རྗེ་གནོད་འགྲོས་གོང་མ་ཡིས། །ཕྱོགས་དེར་དྲག་ཏུ་བཏུད་འགྲོའོ། །ཡབ་ཡུམ་སྔགས་ཀྱིས་བཏབ་ནས་ནི། །བིང་གི་ཕྱག་རྒྱ་དྲག་བསྒྱུར་ན། །དེས་ནི་མོད་ལ་ལས་རྣམས་འགྲུབ། །ལན་གསུམ་བྱས་ན་ན་བར་འགྱུར། །ལན་ལྔ་བྱས་ན་འཆི་བར་འགྱུར། །སྙིང་གི་ཕུར་བུ་ཕྱུང་ནས་ནི། །ལན་གསུམ་དྲག་ཏུ་དྲིལ་བྱས་ཏེ། །སྤྱི་བོ་དག་ཏུ་གདབ་པར་བྱ། །ལྕགས་སྣ་ལྔ་ཡི་ཕུར་པ་ལ། །དབང་དྲག་ལས་རྣམས་གཞུང་བཞིན་བྱ། །དེས་ནི་ངེས་པར་གདོན་མི་ཟ། 
།མོན་ནམ་རབས་ཆད་ཐོད་པ་ལ། །ནང་དུ་མ་བདུན་སྙིང་པོ་བྲི། །སྤྱི་གཙུག་ཉི་ཟླ་ཐོད་ཕྲེང་བྲི། །ཆགས་འཛིན་སྤུན་གཉིས་རྣ་ལྟག་གོ །ཚོན་སྐུད་གཉིས་ཀྱིས་མིག་ནས་གདགས། །རསྒ་རུ་ཏྲོརེ་སྔགས་ཀྱིས་གདབ། །བིང་གི་ཕྱག་རྒྱ་གཉིས་བསྒྲིལ་ཏེ། །དྲག་ཏུ་བསྐུལ་ཏེ་འཕངས་ལ་བཏང་། །ཞིང་གི་ཤ་ཚིལ་རས་མ་ཡིས། །མ་མོ་རྣམས་ལ་གཏང་རག་གཏོང་། །ལས་རྣམས་འགྲུབ་པར་གདོན་མི་ཟ། །སློབ་དཔོན་པདྨ་སསྟ་བའི་མན་ངག་གོ །ངན་སྔགས་པར་བུས་བསད་པའི་ལེའུ་སྟེ་བདུན་པའོ།། །།རྡོ་རྗེ་སེམས་དཔས་ཡང་གསོལ་པ། །བསྟན་པ་གཉན་པོ་འཇིག་བྱེད་ཅིང་། །ལུ་གུ་རྒྱུད་ལས་འགལ་བྱེད་དང་། སེམས་ཅན་ཀུན་ལ་གནོད་བྱེད་པ། །རྟག་ཏུ་གདུག་པའི་སེམས་གྱུར་ན། །ནན་ཏུར་འོག་ཏུ་ཇི་ལྟར་བཅའ། །རྫོགས་སངས་རྒྱས་ལ་བདག་ཉན་འཚལ། །དེ་སྐད་གསོལ་པ་གསན་ནས་ཀྱང་། །ངོ་མཚར་ལྷ་ཡིས་བཀའ་སྩལ་པ། །བསྟན་པ་གཉན་པོ་འཇིག་བྱེད་ཅང་། །ལུ་གུ་རྒྱུད་ལས་འགལ་བྱེད་དང་། །སེམས་ཅན་ཀུན་ལ་གནོད་བྱེད་པ། །རྟག་ཏུ་གདུག་པའི་སེམས་གྱུར་ན། །ནན་ཏུར་ལས་རྣམས་ངས་བསྟན་གྱི། །ཉོན་ཅིག་གཡུང་དྲུང་ཡང་དག་པ། །སྲོག་གི་རྩ་རྣམས་སྐམ་པའི་ཕྱིར། །ར་སོག་གྲོ་ག་ཤིང་ཤུན་ནམ། །གཡམ་པ་སྔོན་པོའི་ངོས་དག་ལ། ཁྱི་ཁྲག་ར་ཁྲག་གསོལ་བ་ཡིས། །དགྲ་བོའི་གཟུགས་སུ་བྲིས་ནས་ནི། །ཚེར་མ་ཅན་གྱི་ཤིང་རྣམས་སམ། །པྲིག་ཤ་བ་ཡི་ཤིང་བུ་ལ། 
།ར་༄༅། །ཏི་དམར་པོའི་འདྲེ་ལྕགས་གདབ། །དགྲ་བོའ་གཟུགས་ལ་བརྡེག་པར་བྱ། །ཡང་ན་ཏ་ཀའི་ཤུན་པ་ལ། །ན་པ་གུ་ཏིའི་ཡི་གེ་བྲིས། །མགོ་ལ་མཁའ་འགྲོ་ལྔ་པོ་ཡང་། །ཙ་ར་མ་ཏི་ཏ་ཡིས་བྲི། །ལྟེ་བར་ཆགས་འཛིན་སྤུན་གཉིས་བྲི། །རྐང་པ་གཉིས་ལ་མ་བདུན་བྲི། །གཡས་པའི་དུམ་བུ་བཞི་པོ་ལ། །ཕུང་བྱེད་སྦས་པའི་མ་བཞི་བྲི། །གཡོན་པའི་དུམ་བུ་བཞི་པོ་ལ། ཁྲོས་པའི་དབང་ཆེན་བཞི་པོ་བྲི། །གསང་བའི་ཡུམ་བཞི་ཀླད་པའི་རྒྱས། །ཉི་ཟླ་ཐོད་ཕྲེང་སྙིང་གི་དཀྱིལ། །ཕྲ་མེན་རྒྱལ་མཚོ་མཁལ་མའི་དཀྱིལ། །ཡེ་ཤེས་ཚོགས་ཀྱི་རྗེ་མོ་ནི། །ཕུད་ཀྱི་གཙོ་མོར་བཞུགས་སུ་གསོལ། །ཕྱི་ཡི་སྨན་མོ་འཁོར་རྣམས་ནི། །གདུགས་རྩིབ་ཁར་དང་ཕྱུག་རེའོ། །ཡང་ཕྱིན་ཆེན་མོ་རྒྱུས་པའོ། །དུས་དྲུག་རྒྱུ་བའི་དགྲ་བོ་ནི། །ཤ་བ་གཉན་དང་བ་གླང་ངོ་། །འདི་ནི་ནམ་གྱི་གུང་ལ་རྒྱུ། །རྟ་དང་ལུག་དང་ར་གསུམ་ནི། །འདི་ནི་ཉིན་བཞིན་རྒྱུ་བའོ། །རྗེ་ཁོལ་དྲུག་ཅུ་རྩ་བཞི་ཡང་། །དུས་དྲུག་རྒྱུ་བ་དེ་བཞིན་ནོ། །མྱུར་དུ་བསྒྲལ་བའི་སྔགས་རྣམས་ནི། །གོང་མའི་སྔགས་རྣམས་བསྟན་པ་ནི། །སྔགས་ཡུང་དཀར་ལ་ཁྲི་འབུམ་དུ། །བཟླས་པས་གཟུགས་ལ་བརྡེག་པར་བྱ། །གཡོན་གྱི་རྨེ་ལག་གཅད་ནས་ནི། །རང་གི་དཔྲལ་བའི་དབྱེས་སུ་གཞག །བདུད་ཀྱི་ཆས་སུ་ཞུགས་ནས་ནི། །སྐྲ་བཤིག་མིག་གནས་མཆིལ་མ་དབྱུང་། །དེ་ཕྱོགས་ཉིད་དུ་བལྟས་ནས་ནི། 
།ང་རོ་དྲག་པོ་བསྒྲགས་ནས་ཀྱང་། །གཡས་པའི་ཕྱག་རྒྱ་སྡིགས་འཛུབ་ཀྱིས། །སྔགས་འདི་དྲག་ཏུ་བཟླས་ལ་བརྡེག །སྙིང་ལ་ཟླ་བ་ཙི་མ་ཤ །རོ་ལ་ཁྲག་འཐུང་ཀསྐོ་ཤ་ཟན། ཡང་ཏང་བར་ལ་ཏོ། ཤ་ལ་ཁྱི་སྤྱང་། ཀྲ་ཧེ་ཀྲ་ཧེ། བཛྲ་བྷརྙ་སྦྱོ། རུ་ལུ་རུ་ལུ། ཁྲག་སྐེམས་ཀྱི་ལེའུ་སྟེ་བརྒྱད་པའོ།། །།ཤི་ཙྭ་ནའི་མན་ངག་འདི་སྲོག་དང་འདྲའོ། །དགེ་སྡིག་ལུས་ལ་དྲི་མ་དང་འདྲའོ།། །།རྡོ་རྗེ་སེམས་དཔས་ཡང་གསོལ་པ། །བསྟན་པ་གཉན་པོ་འཇིག་བྱེད་པ། །ལུ་གུ་རྒྱུད་ལས་འགལ་བྱེད་ཅིང་། །སེམས་ཅན་ཀུན་ལ་གནོད་བགྱིད་པའི། །རྟག་ཏུ་གདུག་པའི་སེམས་གྱུར་ན། །ནན་ཏུར་ལས་རྣམས་ཇི་ལྟར་འཚལ། །རྫོགས་སངས་རྒྱས་ལ་བདག་ཉན་འཚལ། །དེ་སྐད་གསོལ་པ་གསན་ནས་ཀྱང་། །ངོ་མཚར་ལྷ་ཡིས་བཀའ་སྩལ་པ། །བསྟན་པ་གཉན་པོ་འཇིག་བྱེད་པ། །ལུ་གུ་རྒྱུད་ལས་འགལ་བྱེད་ཅིང་། །སེམས་ཅན་ཀུན་ལ་གནོད་བྱེད་པའི། །རྟག་ཏུ་གདུག་པའི་སེམས་གྱུར་ན། །ནན་ཏུར་ལས་རྣམས་ངས་བསྟན་གྱི། །ཉོན་ཅིག་གཡུང་དྲུང་ཡང་དག་པ། །ཇི་ལྟར་ཡི་དམ་གནས་གསུམ་ནི། །འབྲུ་སྣ་ཚོགས་པའི་མི་གཟུགས་ལ། །མཁར་ཐབས་མདའ་ཡིས་བརྒྱན་ནས་ནི། །སླེའུ་བཟང་དར་དཀར་ཆས་ཀྱིས་བརྒྱན། །ཡོ་བྱད་ཚོགས་པའི་སྡེར་ཆས་དང་། །ཟ་འོག་དག་གིས་རྣམ་པར་བརྒྱན། །ལེའུ་བཟང་སླེ་འུ་དགྲ་ཡི་རྐྱེན། །རིནཆེནསྣབདུནརྒྱན་གྱི་བརྒྱན། །མ་ཧྭ་ཤསྟི་གཞུངབཞིནབརྗོད། 
།ཕོ་རིགས་༄༅། །རྣམས་ལ་གཞུང་བཞིན་བསྔོ། །དེ་ནས་གཞུང་བཞིན་བསྔོས་པ་དང་། །སོལ་བའི་དོང་གྲུ་གསུམ་ཀྱི་ནང་དུ་གླུད་ཕྱི་རྒན་དུ་མནན་ལ། དེའི་སྟེང་དགྲ་གང་ཡིན་པའི་གཟུགས་ར་སོག་ལ་བྲིས་ལ་ཁ་སྦུབ་ཏུ་མནན་ཏེ། དེའི་སྟེང་དུ་རྡོ་རྗེ་རྒྱ་གྲམ་གྱི་མནན་ནོ། །དེ་ནས་དགྲ་བོའི་མིང་བྲིས་ཏེ། འོ་དོད་བོས་ལ་གཏད་དོ། །ལས་མྱུར་དུ་འུགྲུབ་བོ། །སྨྱུག་རྒོད་ལ་དཔག་བསམ་ཤིང་གི་གཟུགས་བྱས་ལ། གྲོ་གའང་ཤིང་ཤུན་ལ་གཟུགས་བྱས་ཏེ། སྙིང་གར་ཁྲག་གིས་མིང་བྲིས་ལ་གསེར་གཡུ་གཉིས་བཏགས་ལ་སྐོས་རྗེ་དྲང་དཀར་ལ་བསྔོས་ལ། དེ་ནས་མརྙ་ལིའི་དར་དུ་གཏུམས་ལ། འདའ་ར་པ་ཏིས་གདགས་སོ། །ཨ་ཏི་པ་ཏའི་ཐག་པས་བཅིང་ངོ་། །འོ་དོད་དྲག་དུ་འབོད་དོ། །དེས་དམོད་མོ་དྲག་པོས་ཐེབས་ཏེ་འོང་ངོ་། །ལྕགས་དང་གསེར་གཡུ་བསྲེས་ལ། ཁོལ་པོ་སྲིད་པ་ཞིག་འཛིན་ལ་བསྔོས་ལ། གོང་དུ་བསྟན་པའི་གཟུགས་དང་ཡས་སྟགས་བསྲེས་ལ། རུས་སྦལ་གྱི་ཤུན་པར་ག་ས་ལ་ཡར་ལ་ཏའི་དོང་དུ་གཞུག་གོ །ཡེ་ཤེས་ཚོགས་ཀྱི་རྗེ་མོའི་ཕྱག་རྒྱས་གདབ་བོ། །དེས་ནི་དབང་པོ་མི་གསལ་བ་དང་། དིག་པ་དང་ལྐུགས་པར་བྱེད་དོ། །ལྕགས་དང་གསེར་དང་ཟངས་དང་གསུམ་བརྡར་ལ་ཡ་བདུད་ཆེན་པོ་ལ་བསྔོས་ལ། གོང་དུ་བསྟན་པའི་གཟུགས་ལ་སྔ་མའི་ཡས་སྟགས་བསྲེ་ལ་མུ་ལའི་དོང་དུ་གཞུག་གོ །ཆེ་མཆོག་རྟགས་ཀྱི་ཕྱག་རྒྱས་གདབ་བོ། 
།དེ་ལྟར་བྱས་ན་གློ་བུར་དུ་འཆི་བར་འགྱུར་རོ། །གླུད་ཟན་བྲེ་གང་བ་གཅིག་ལ་གླིང་ཕྲན་བཅུ་གཉིས་ཀྱི་གཟུགས་བྱས་ལ། དཀོར་ཆས་བརྒྱན་ལ་ཡར་ལ་ཤོད་ཀྱི་སྐྱེས་ཏེ་རེ་ལ་བསྔོས་ལ། དེ་ནས་འཇམ་མ་ལ་མིའི་གཟུགས་བྱས་ལ། གྲོ་ག་ལ་དགྲ་བོའི་མིང་བྲིས་ལ་གཟུགས་ཀྱི་སྙིང་གར་བླན་ནོ། །ཟན་ཟ་བའི་ཚུལ་བྱེད་དུ་གཞུག་གོ །འོ་དོད་དྲག་པོ་འབོད་དོ། །དེ་ལྟར་བྱས་ན་གློ་བུར་དུ་ཐུམ་བུར་འོང་ངོ་། །རུས་པ་སྣ་ཚོགས་པ་སྐྲུངས་ནས་གཤིན་རྗེའི་རྒྱལ་པོ་ལ་བསྔོས་ལ། ཡས་སྟགས་དེའི་གསེབ་ཏུ་ཁམས་ལ་དགྲ་བོའི་གཟུགས་བྱས་ལ། །སྙིང་གར་མིང་རུས་བྲིས་ལ་ཁ་ནུབ་ཕྱོགས་སུ་བསྟན་ལ། མདའ་བཀང་བའི་ཚུལ་དུ་བྱའོ། །ཅི་ཡང་རུང་བའི་ཞིང་ལྤགས་ཡང་བསྐོན་ནོ། །གཤིན་རྗེ་ནག་པོའི་སྔགས་ཀྱིས་གདབ་བོ། །མི་ནོར་དུ་མིང་བཏགས་པ་སྣ་ཚོགས་པའི་དཀྱིལ་དུ་ཙྭ་ལ་གཟུགས་བྱས་ལ། གྲོ་ག་ལ་མིང་བྲིས་ལ། ས་ལ་ཨུ་མ་དེ་ཝའི་གཟུགས་བྱས་ལ། ཨུ་མ་དེ་བྲིའི་སྟེང་དུ་བསྐྱོན་ལ། འདོད་ཆགས་སྤྱོད་པའི་ཚུལ་དུ་བྱོན། །མ་ཧྭ་དེ་ཝ་ནི་བྷན་ཛ་བཱ་ར་ཡ་ཕཊ། ཅེས་པའི་སྔགས་ཀྱིས་གདབ་བོ། །དེ་ལྟར་བྱས་ན་མཁལ་སྐེད་ན་བ་དང་། ཕོ་མཚན་སྐྲངས་པ་དང་། ཆུ་འགག་ནས་འཆིའོ། །དུང་དང་གསེར་གཡུ་དང་བསེ་དང་མཚལ་ལ་སོགས་པ་ཡས་སྟགས་སྣ་ཚོགས་དང་། དགྲ་བོའི་མིང་བྱང་བྲིས་ལ། ར་ཏི་དམར་པོའི་པགས་པར་ག་ས་ལ། པ་ཏི་པ་ལ་མ་ན༷༷ 
ཞེས་བཟླས་ཏེ་དེ་ལ་༄༅། །གདབ་པར་བྱའོ། །དེས་ནི་མྱུར་དུ་འབོག་པར་འགྱུར་རོ། །གསེར་དང་དུང་དང་ལྕགས་གསུམ་ལ། དགྲ་བོའི་མིང་བྲིས་ཏེ་བསྲེས་ལ། རྫ་མ་ནག་པོའི་འོག་ཏུ་བཅུག་ལ། བ་ཏི་ཙ་ར་ནའི་སྔགས་བཏབ་ལ་བོས་ཤིང་གཏད་ན་རྦབ་དང་བྲག་གཡང་དུ་འཆིའོ། །ཆོ་ག་བྱེད་པའི་དུས་སུ་མ་མོའི་བདུད་ཆས་སུ་ཞུགས། །ངོ་ལ་ཁྲག་གིས་བྱུག་ལ། བདག་ཉིད་མུ་ཁ་ལེའམ་དབང་ཆེན་གྱི་ས་ནཱ་ཏིར་ཞུགས་ལ། གཞུང་བཞིན་དུ་ལས་བཅོལ་ལོ། །ཕོ་རིགས་ཕྱི་མ་ལ་ལས་གཏད་ཅིང་ལས་བཅོལ་བ་ནི། ཡོད་ན་འཁུ་ལྡོག་ཆེ་ལ་རྒྱབ་འགྱུར་ཆེ་བས་འདིར་མ་གསུངས་སོ། །དགྲ་བོ་བདུད་ལ་གཏད་པའི་ལས་སོ། །གྲགས་པ་གཞོན་ནུའི་གདུང་རབས་ནི། །ཉི་ཤུ་རྩ་གཉིས་བརྒྱུད་པ་ཡི། །དྲག་པོའི་ངན་སྔགས་བདུན་པོ་ནི། །ཆུ་སྲིན་གྲེ་བར་རིན་ཆེན་སོང་བ་བཞིན། །བསྐལ་པར་ཡང་ནི་མི་གཏང་ངོ་། །རྨོངས་ལ་འཆལ་བས་བྱིན་གྱུར་ན། །དུས་མིན་བར་ནི་སྲོག་ཟད་ནས། །བསྐལ་པ་བདུན་དུ་བརླག་པར་འགྱུར། གསང་བ་གཏན་ཚིགས་ཀྱི་ལེའུ་སྟེ་དགུ་པའོ།། །།གཡུང་དྲུང་ལྷ་ཡིས་ཡང་གསོལ་པ། །མ་མོ་གསང་ཆེན་དཀྱིལ་འཁོར་དུ། །སྒྲུབ་པའི་རྩལ་གྱིས་དབང་བསྐུར་བ། །བདག་གིས་ནན་ཏན་ཇི་ལྟར་བསྐྱེད། །རྫོགས་སངས་རྒྱས་ལ་བདག་ཉན་འཚལ། །དེ་སྐད་གསོལ་པ་གསན་ནས་ཀྱང་། །རྫོགས་སངས་རྒྱས་ཀྱིས་བཀའ་སྩལ་པ། 
།ཉོན་ཅིག་གཡུང་དྲུང་ཡང་དག་པ། །བསྒྲུབ་པའི་ལས་ཀྱི་དབང་རྣམས་ནི། །ངས་གསུང་པ་ལ་ཐེ་ཚོམ་མེད། །ངས་གསུང་པ་ལ་ནན་ཏན་བསྐྱེད། །ཅེས་བཀའ་སྩལ་པས། གཡུང་དྲུང་ལྷ་ཡིས་ཡང་གསོལ་པ། །ཕྱི་དབང་ཆེན་པོ་བདག་ལ་སྩོལ། །ནང་དབང་ཆེན་པོ་བདག་ལ་སྩོལ། །གསང་དབང་ཆེན་པོ་བདག་ལ་སྩོལ། །སྤྱི་དབང་ཆེན་པོ་བདག་ལ་སྩོལ། །དེ་སྐད་ཞུསླ་པ་གསན་ནས་ཀྱང་། །རྫོགས་སངས་རྒྱས་ཀྱི་བཀའ་སྩལ་པ། །ཕྱི་ནང་གསང་བའི་དབང་རྣམས་རྣི། །ང་ཡི་རྒྱུད་ཀྱི་ཐུགས་ལ་གནས། །ང་ཡི་ཐུགས་ཀྱི་གསང་རྒྱུད་ནི། །གཏིང་ནས་གཟུངས་ལ་ཁྱོད་ལ་གཏད། ཁྱོད་ཀྱི་སེམས་ལ་བརྣག་པར་གྱིས། །ལྕང་ལོར་བཅས་པའི་བྷནྟྲ་འདི། །ང་ཡི་ལག་ཏུ་གཟུང་ནས་ནི། །སྣོད་ལྡན་ཁྱོད་ལ་དབང་བསྐུར་རོ། །བྷརྙ་མཛེས་པའི་དཀྱིལ་འཁོར་དུ། །བདེ་ཆེན་གསང་བའི་དབང་བསྐུར་བ། །ལྟག་སྤྲོད་ཟུར་གསུམ་བདེ་ཆེན་འདིས། །མ་མོ་ཐམས་ཅད་བསྒྲུབ་བྱའི་ཕྱིར། །བདུད་རྣམས་ཐམས་ཅད་ཟིལ་གྱིས་གནོན། །རྐྱེན་དྲུག་དབང་དུ་བསྡུ་བའི་ཕྱིར། །སྒྲོལ་བྱེད་དག་གིས་དབང་ཐོབ་ཤོག །དུང་ཆེན་དག་གིས་དབང་བསྐུར་བས། །སྣང་སྲིད་ཐམས་ཅད་བསྒྲགས་པ་བཞིན། །དེང་གི་ཡོན་བདག་བུ་ཁྱོད་ཀྱང་། །ཆོས་ཀྱི་དབྱིངས་ཀྱི་སྒྲ་སྒྲོགས་ཤོག །མ་མོ་སྒྲུབ་པའི་དབང་ཐོབ་ཤོག །ཞིང་ཆེན་དག་གིས་དབང་བསྐུར་བས། །ཞིང་གི་ཁྱད་པར་བྲེས་པ་བཞིན། །བདུད་བཞི་གཡབ་ཀྱི་བོར་ནས་ནི། 
།ཧུ༷་གི་མེ་༄༅། །ཆེན་འབར་བ་ཡིས། །བདུད་བགེགས་ཞི་བར་བསྲེགས་པ་བཞིན། །འབར་བྱེད་ཆེན་པོའི་དབང་ཐོབ་་༑ག །རྔ་ཆེན་དག་གིས་དབང་བསྐུར་བས། །རྔ་ནི་གསང་བ་ཡུམ་གྱི་ངང་། །ཤེས་རབ་ཐབས་ཀྱི་སྒྲ་སྒྲོགས་པས། །ཐབས་ཀྱི་ཕྱག་རྒྱ་བསྐྱོད་ནས་ནི། །རྔ་ཡི་བྱེ་བྲག་འདི་ལས་བྱུང་། །གསང་བ་རྔ་ཡི་དབང་ཐོབ་ཤོག །ཞིང་མཆོག་དག་གིས་དབང་བསྐུར་བས། །ཐོར་ཐོ་རྒྱ་མདུད་ཁྲོ་བོ་བརྒྱད། །ཐུགས་ཀྱི་སྤྲུལ་པའི་གྲ་ཡང་འགྱེད། །སྐེད་པའི་རྒྱ་མདུད་གྲ་བརྒྱད་ལ། །གསང་བའི་མ་མོ་བརྒྱད་ཕྱུང་ཞིང་། །ཐུགས་ཀྱི་འོད་ཟེར་ཕྱོགས་བཅུར་འགྱེད། །རྩེ་མོ་དག་ནི་ཟུར་གསུམ་ལ། །སྲིད་པའི་མ་མོ་དབང་དུ་བསྡུ། ཁམས་གསུམ་ཐམས་ཅད་དབང་དུ་སྡུད། །ཟིལ་གྱིས་གནོན་པའི་དབང་ཐོབ་ཤོག །རཀྟ་མུ༷་སས་དབང་བསྐུར་བས། །མ་མོ་གསང་ཆེན་དགྱེས་པ་འདིར། །སྒྲོལ་གིང་ཆེན་པོ་སྐར་ལྟར་བཀྲམ། །རཀྟའི་རྒྱ་མཚོ་མཚོ་ལྟར་རླབས། །མ་མོ་སྒྲུབ་པའི་དབང་ཐོབ་ཤོག །ཚིལ་ཆེན་གསུར་གྱིས་དབང་བསྐུར་བས། །སྲིད་པ་ཐམས་ཅད་དྲི་སྣོམ་ཞིང་། །དྲི་ཡི་མཆོད་པ་དམ་པ་འདིས། །གསང་བའི་མ་མོ་དྲི་ལ་དད། །གསུར་དང་དྲི་ལ་སྣོམ་པ་མོ། །ཇི་ལྟར་གོང་དུ་བཅོལ་བ་བཞིན། །བསྒྲུབ་པའི་ལས་རྣམས་བསྒྲུབས་པ་བཞིན། །ལས་ཀྱི་དབང་རྣམས་བསྒྲུབས་ནས་ནི། །དཔའ་བོ་ཆེན་པོའི་སྤྱན་སྔ་སྲ །འཁུ་ལྡོག་བྲན་ལྟར་མི་བྱེད་ཅིང་། །སེམས་ཀྱི་དག་པ་ཉེར་བཞག་ཅིང་། 
།མ་མོའིལས་དབང་འདི་བསྐུར་བས། །སྒྲུབ་པའི་བྲན་ཕོ་བྲན་མོ་བཞིན། །ལས་དབང་ཆེན་པོ་ཐོབ་པར་ཤོག །སརྦ་ཏ་ཐུ་ག་ཏ་ཀྭ་ཡ་བཛྲ་སྭ་བྷ་ཨུཏྣ་ཀོ྅ཉེ། སརྦ་ཏ་ཐུ་ག་ཏ་ཙིསྟ་བཛྲ་སྭ་བྷ་ཝ་ཨུཏྣ་ཀོ྅ཧི། སརྦ་ཏ་ཐུ་ག་ཏ་ལྷུཀ་བཛྲ་སུ་བྷ་ཝ་ཨུཏྣ་ཀོ྅ཧི། སརྦ་ཏ་ཐུ་ག་ཏ་པྲུ་ཙ་བཛྲ་སྭ་བྷ་ཝ་ཨུཏྣ་ཀོ྅ཉོ༷། སརྦ་ཏ་ཐུ་ག་ཏ་ཨ་ནུ་རྭ་ག་བཛྲ་སུ་བྷ་ཝ་ཨུཏྣ་ཀོ྅་ཉི། མ་མོ་གསང་ཆེན་འདུས་པ་འདིར། །སྙིང་པོ་ལྔ་ཡིས་དབང་བསྐུར་བས། །དེ་རིང་ཕན་ཆད་བུ་ཁྱོད་ཀྱི། །ཚེ་ཡང་ཤིན་ཏུ་རིང་བ་དང་། །དངོས་གྲུབ་གཟི་ཆེན་ཐོབ་པའི་ཕྱིར། །རང་རྟགས་གསང་བའི་དབང་བསྐུར་རོ། །འདི་ནི་མ་མོ་རང་རྟགས་ཀྱི། །དབང་ཆེན་ལགས་ཏེ་དབང་གི་མཆོག །སྒྲོལ་མ་ཆེན་མོའི་དྲག་ཤུལ་གྱིས། །བདུད་བཞི་ཟིལ་གྱིས་གནོན་པ་དང་། །རྐྱེན་དབང་ཐབས་ཀྱིས་འདུལ་བ་དང་། །དེ་བཞིན་གསང་ཆེན་དཀྱིལ་འཁོར་དུ། །མན་ངག་རྒྱུད་ཀྱི་དོན་བསྟན་པ། །ཀུན་གྱི་ཐུན་མོང་མ་ལགས་ཏེ། །འདི་བསྟན་གཞན་ལ་བཤད་གྱུར་ན། །ས་བོན་མེས་ཚིག་བཞིན་དུ་འགྱུར། །སྣོད་ངན་ཞབས་སུ་ཟགས་པ་ན། །ནས་ངན་ཚིགས་པ་བཞིན་དུ་འགྲོ། །དོན་འདི་གཞན་ལ་མི་སྤེལ་ཏེ། །རང་གི་སེམས་ལ་འཆང་བ་ན། །དངོས་གྲུབ་དམ་ཀྱང་རྟག་ཏུ་ཐོབ། །མཐུ་དང་གཟི་བརྗིད་ཐམས་ཅད་འཕེལ། །དངོསགྲུབ་ཆེན་པོ་ཐོབ་པར་འགྱུར། །ཅེས་བཀའ་སྩལ་ཏོ། མན་ངག་དབང་གི་ལེའུ་སྟེ་བཅུ་པའོ།། 
།།གནོད་འདུལ་ལྷ་༄༅། །ཡིས་ཡང་གསོལ་པ། །མ་མོ་ངོས་འཛིན་ཇི་ལྟར་བཟུང་། །མངོན་རྫོགས་ཡབ་ཀྱིས་བཀའ་སྩལ་པ། །མ་མོ་ངོས་བཟུང་འདི་ལྟར་བཟུང་། །སེམས་ཉིད་མ་བཅོས་མུ་ཁ་ལེ། །སེམས་ལས་བསྐྱེད་པའི་བུ་མོ་བཅུ་གསུམ་དང་། དབྱིངས་ཀྱི་མ་མོ་བཅུ་བཞི་དང་། ཡེ་ཤེས་མ་མོ་ཉི་ཤུའོ། །སྣང་སྲིད་ཀུན་ཁྱབ་ཤྭ་རེ་མ། །ཐུགས་དམ་བསྐང་བའི་ཡུམ་ཆེན་ལྔ། །དགྲ་རྣམས་བསྒྲལ་བའི་ཤུགས་སྒྲོལ་དྲུག །དྲག་ཤུལ་དབང་ཆེན་མ་མོབདུན། །གནོད་བྱེད་སྙིང་གཅོད་སྲིན་མོ་བརྒྱད། །བཀའ་སྡོད་ལས་ཀྱི་བློན་མོ་དགུ། །ཡང་དག་དབང་གི་རྒྱལ་མོ་བཞི། །སེམས་ལས་སྐྱེས་པའི་མ་མོ་བཞི། །དམ་ལ་གནས་པའི་སྲིང་མོ་བཞི། །ཡིད་ལ་གཞུད་པའི་མཛའ་མོ་བཞི། །ལུས་ལས་བསྐྱེད་པའི་བུ་མོ་བཞི། །མ་མོ་ཀུན་གྱི་གཙོ་མོ་བཞི། །བདུད་རྩི་སྦྱོར་བའི་རྒྱལ་མོ་བཞི། །ཕུར་བུ་བསྒྲུབ་པའི་བློན་མོ་བཞི། །མ་མོ་ཀུན་གྱི་བདག་མོ་བཞི། །ལས་ལ་ཤིས་པའི་བྲན་མོ་བཞི། །ད་ལྟ་དབུགས་འཕྲོག་ལྷ་མོ་བཞི། །མ་མོ་རྩ་ཁྲོ་བདག་མོ་བཞི། །དགྲ་བོའི་སྙིང་འཕྲོག་ལྷ་མོ་བཞི། །ཀུན་གཞི་གནས་བསྒྱུར་བུ་གཅིག་མ། །གླིང་བཞི་གནས་བསྒྱུར་གྲགས་མོ་རྒྱལ། །སྟོང་གསུམ་དབང་བསྒྱུར་བཛྲ་ཤྭ་རྡི་མ། །དགྲ་བོ་དབང་བསྒྱུར་དཔལ་ལྡན་རེ་མ་ཏི། །འཇིག་རྟེན་དབང་ཆེན་སྨན་མོའིཚོགས། །གཤིན རྗེའིགཙོ་མོ་ཉི་ཤུ་གཅིག །ལས་མཁན་མ་མོ་བརྒྱད་བཅུ་གཅིག 
།བྱང་ཤར་མཚམས་ཀྱི་སྙིང་གཅིག་མ། །ཐུགས་ཀྱི་སྤྲུལ་པ་ནག་མོ་བདུན། །ནག་མོབདུན་ཚོགས་ནག་མོ་ཉི་ཤུའི་ཚོགས། སྐུའི་སྤྲུལ་པ་དམར་མོ་བདུན་ཚོགས། དཀར་མོ་ཉི་ཁྲིའི་ཚོགས། གསུང་གི་སྤྲུལ་པ་དམར་མོ་བདུན་ཚོགས། དམར་མོ་ཉི་ཁྲི་ཚོགས། ཐུགས་ཀྱི་སྤྲུལ་པ་སྨུག་མོ་བདུན་ཚོགས། སྨུག་མོ་ཉི་ཁྲིའི་ཚོགས། ཡོན་ཏན་མ་མོ་སེར་ནག་བདུན་ཚོགས། སེར་མོ་ཉི་ཁྲིའི་ཚོགས། ཕྲིན་ལས་སྤྲུལ་པ་ལྗང་ནག་བདུན་ཚོགས། ལྗང་ནག་བདུན་ཅུའི་ཚོགས། མ་མོ་ངོས་འཛིན་ཀྱི་ལེའུ་སྟེ་བཅུ་གཅིག་པའོ།། །།གཡུང་དྲུང་ལྷ་ཡིས་ཡང་གསོལ་པ། །སྣང་སྲིད་ཐིག་ལེ་ཇི་ལྟར་བསྡུ། །མངོན་རྫོགས་ཡབ་ཀྱིས་བཀའ་སྩལ་པ། སྣང་སྲིད་ཐིག་ལེ་འདི་ལྟར་བསྡུ།དེ་ཡང་གང་ཞེ་ན། ཡིད་དང་ཀུན་གཞི་དང་། རྣམ་པར་ཤེས་པ་ལས། མ་མོ་ཐིག་ལེ་རྒྱུར་གསལ་ཏེ། མ་མོ་ལྷུན་གྱིས་རྫོགས་པའི་ཐིག་ལེ་དང་། མ་མོ་གནས་ཀྱི་ཐིག་ལེ་དང་། མ་མོ་ལུང་གི་ཐིག་ལེ་དང་། མ་མོ་སྒྲུབ་པའི་ཐིག་ལེ་དང་། མ་མོ་སྤྲུལ་པའི་ཐིག་ལེ་དང་། མ་མོ་ཐབས་ཀྱི་ཐིག་ལེ་དང་། མ་མོ་ཤེས་རབ་ཀྱི་ཐིག་ལེ་དང་། མ་མོ་སྐུ་གསུང་ཐུགས་ཀྱི་ཐིག་ལེ་དང་། བྱང་ཆུབ་སེམས་ཀྱི་ཐིག་ལེ་དང་། ཀུན་ནས་ཟླུམ་པའི་ཐིག་ལེ་ཞེས་ཀྱང་བྱ། ཀློང་ཡང་པའི་ཐིག་ལེ་ཞེས་ཀྱང་བྱ། བརྗོད་དུ་མེད་པའི་ཡེ་ཤེས་ཀྱི་ཐིག་ལེ་ཞེས་ཀྱང་བྱ། མ་ནོར་བ་ཞེས་ཀྱང་བྱ། གཏན་ལ་འབེབས་པ་ཞེས་ཀྱང་བྱ། མ་བཅོས་པ་ཞེས་ཀྱང་བྱ། 
རྒྱུ་རྐྱེན་མེད་པ་ཞེས་༄༅། །ཀྱང་བྱ། མ་འགགས་པ་ཞེས་ཀྱང་བྱ། ཡེ་གནས་ཆེན་པོར་གནས་སོ། །མ་མོ་སྣང་སྲིད་ཐིག་ལེའི་ལེའུ་སྟེ་བཅུ་གཉིས་པའོ། །བྱང་བསྐོར་གྱི་རྒྱུད་ཕྱི་མ་རྫོགས་སོ།། །།༄༅། །རྒྱ་གར་སྐད་དུ། ཨུརུ་བཛྲ་དི་ཐྲི་ཀྭ་སྙི་ཤྭ་རྡི་ནཱ་མ་མནྟྲ་ཏནྟྲ་རྭ་ཛ། བོད་སྐད་དུ། འཕགས་པ་རྡོ་རྗེ་ནག་མོ་དབང་ཕྱུག་མ་ཞེས་བྱ་བའི་སྔགས་རྒྱུད་ཀྱི་རྒྱལ་པོ། བཅོམ་ལྡན་འདས་མངོན་རྫོགས་ཀྱི་རྒྱལ་པོ་ལ་