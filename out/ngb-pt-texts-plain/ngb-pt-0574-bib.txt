{page}༄༅། །རྒྱ་གར་སྐད་དུ། མ་མ་ཨ་སྟེ། བོད་སྐད་དུ། རིགས་དྲུག་རང་གྲོལ། བཅོམ་ལྡན་འདས་སྐུ་གསུམ་རང་གྲོལ་དེ་ལ་ཕྱག་འཚལ་ལོ། །ཚེ་ལོ་ཁྲི་ཚོ་བརྒྱད་པའི་དུས། །ལུས་ཀྱི་འོད་ཟེར་ཉི་ཟླ་འབྱུང་། །ཉོན་མོངས་ཕོ་མོ་དབང་སྒོ་དང་། །གཟུང་འཛིན་ཆགས་སྡང་རབ་ཏུ་འཐས། །དེ་འདུལ་གཉེན་པོར་རྡོ་རྗེ་འཆང་། །མངལ་དུ་སྐྱེ་བའི་ཚུལ་ཡང་བསྟན། །ཁྱེའུ་ཆུང་རྣམ་པར་རོལ་པ་ཞེས། །འཁོར་དུ་གནོད་སྦྱིན་སྲིན་པོར་བསྐོར། །སྟོང་ཕྲག་ལྔ་པ་འདི་གསུང་། །གྲ་བཱ། ཨེ་མ། མ་བཅོས་ཞོགས་དང་ཁ་དོག་ཡེངས། །མ་ཡེངས་ཞོག་ལ་ངང་དངས་ཐོན། །རྒྱུན་དུ་སྐྱོངས་དང་མཉམ་རྗེས་གསལ། །སྣང་སྟོང་སྲེས་དང་དོན་གོ་ཆོད། །ཆོས་སྐུའི་ངོ་སྤྲོད་རྩ་གཅིག་གིས། །ཆོས་སྐུའི་ཞིང་ཁམས་ལྟ་བར་གྱིས། །ལོངས་སྐུའི་ངོ་སྤྲོད་རྩ་གཅིག་གིས། །ལོངས་སྐུའི་ཞིང་ཁམས་སྤྱོད་པར་གྱིས། །སྤྲུལ་སྐུའི་ངོ་སྤྲོད་རྩ་གཅིག་གིས། །སྤྲུལ་སྐུའི་ཞིང་ཁམས་ལྟ་བར་གྱིས། །སྐྱེ་གནས་བར་དོ་གྲས་ཐག་ཆོད། །འཆི་ཁའི་བར་དོར་རང་གསལ་ཐོབ། །ཆོས་ཉིད་བར་དོར་མཁྱེན་སྤྱོད་རྒྱས། །སྲིད་པའི་བར་དོར་སྤྲུལ་ཞིང་གྲོལ། །ལྷུན་གྲུབ་སྦུབས་སུ་བུ་དྷའོ། །འདི་ནི་འབྱུང་ལྔའི་སྒྲ་རུ་ཤར། །ཨ་ཏི་བསྟན་པའི་ཐིག་ལེ་ཡིན། །རྒྱུ་ཡི་རྒྱུད་ཀྱིས་རང་ངོ་འཕྲོད། །ཐུགས་རྗེ་རེག་སངས་རྒྱས་པའོ། །སྔགས་ཀྱི་སྲུངས་མས་སྲུངས་ཅིག །ས་མ་ཡ། རྒྱ་རྒྱ་རྒྱ། གཏེར་རྒྱ། སྦས་རྒྱ། ཟབ་རྒྱ། ར་ཊ་གི་སྲ། 
འཐས་རྒྱ། རྒྱ་ར་ཉི་ཅ།། །། ༄༅། །ཥའཌཉ། རྔུ་ཧྭ་ཏ༷་ཁུ རྒྱ་གར་སྐད་དུ། བྲརྙ་ཀ་ར་ཡ་ཧུ་མ་ན་མ། བོད་སྐད་དུ། སངས་རྒྱས་ཀྱི་ཞལ་ཆེམས་དང་པོ་ཞེས་བྱ་བ། དྲུག་པ་རྡོ་རྗེ་འཆང་ཆེན་ཉིད་ལ་ཕྱག་