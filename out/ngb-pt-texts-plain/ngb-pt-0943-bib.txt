འགའ་རྩམ་བྲིས་པའོ། །མཚོན་ཆའི་འཁོར་ལོ་དུམ་བུ་བཞི་པ་རྫོགས་སོ། །མདྨ་ལ༷།། །། །།བྱང་ཆུབ་ཏུ་སེམས་སྐྱོབ་པ་ཞེས་བྱ་བ་བཞུགས་སོ། ། ༄་། །རྒྱ་གར་སྐད་དུ། བོ་དེ་ཙི་ཏ་མན་ཏྲ་ན་མ།བོད་སྐད་དུ། བྱང་ཆུབ་སེམས་སྐྱོབ་པ་ཞེས་བྱ་བ། སྤྲུལ་པའི་གང་ཟག་འགྲོ་བའི་མགོན་ལ་བཏུད་དེ་ཕྱག་འཚལ་ལོ། །ཁྱེའུ་དུ་སྣང་བ་བསམ་གྱི་མི་ཁྱབ་པ་ལ། སྐྱོབ་པའི་ཡི་གེ་ཞུས་པ། ཨེ་མ་ཧོ་འགྲོ་བ་གཟུང་འཛིན་སྐྱོབ་པ་བླ་ན་མེད། །ཐུན་མོང་མ་ཡིན་སྐྱོབ་མཛད་སྐྱོབ་པ་དམ་པ་ཁྱོད། །འགྲོ་བ་མ་རིག་མུན་པས་འཐིབས་ཤིང་རྣམ་རྟོག་རླུད་གིས་བསྐྱོད་པ་ལ། 
།བུ་ཅིག་པ་ལ་མ་བཞིན་ནོར་ལ་ཐུགས་རྗེས་སྐྱབས་ཆེན་གནོད། །གསང་སྔགས་དོན་གྱི་ངོ་བོ་གང་ལ་བགྱི། གསང་སྔགས་དངོས་པོའི་གནས་ལུགས་ཅི་ལྟ་བུ། །དེ་ཉིད་རྟོགས་ཐབས་གང་གིས་ཅི་ལྟར། རྟོགས་ནས་ཉམས་སུ་བླངས་ན་ཅི་ལྟར་བླང་། །བླངས་ནས་འབྲས་བུ་འཐོབ་ཚུལ་ཅི་ལྟར་འཐོབ། །འབྲས་བུ་ཁྱད་པར་འཕགས་པ་ཅི་ཡིས་འཕགས། །འོག་མ་རྣམས་ལ་སྐྱོན་ནི་ཅི་ཞིག་མཆིས། །སེམས་ཅན་སངས་རྒྱས་ངོ་བོ་གཅིག་མི་གཅིག །གཅིག་ན་འཁོར་འདས་གཉིས་སྣང་ཅི་ལྟར་ལགས། །མི་གཅིག་འབྲེལ་བ་མེད་པ་ལགས་སམ་ཅི། །སེམས་ཅན་རྣམས་ལ་སྐྱོན་ནི་ཅི་ཞིག་མཆིས། །སངས་རྒྱས་རྣམས་ལ་ཡོད་ཏན་ཅི་ཞིག་མངའ། །སེམས་ཅན་བྱ་བ་གང་དང་གང་ལ་བྱ། །སངས་རྒྱས་བྱ་བའི་ཐ་སྙད་གང་ལ་གདགས། །སངས་རྒྱས་བསྒྲུབ་ན་བསྒྲུབ་རྫས་ཅི་ལ་བགྱི། །དེའི་ཚེ་ན་འགེག་ཆེན་ཅི་ཡིས་གསལ། །དེའི་ལམ་གྱི་ཆ་སྐྱེན་གང་དང་གང་། །ཡུན་ནི་ཅི་སྲིད་ཅིག་གིས་འགྲུབ་པ་ལགས། །གབ་པ་བཅོ་བརྒྱད་དུས་འདིར་འབྱུང་དུ་གསོལ། །འདོད་པའི་ཆུ་བོ་སྐེམས་མཛད་མེ་ཆེན་ཡེ་ཤེས་དབྱུང་དུ་གསོལ། །མ་རིག་མུན་པ་སེལ་མཛད་འོད་ཆེན་དུས་འདིར་དབྱུང་དུ་གསོལ། །འཁོར་བའི་ཆུ་བོ་སྒྲོལ་མཛད་གྲུ་ཆེན་དུས་འདིར་དབྱུང་དུ་གསོལ། །རྣམ་རྟོག་རླུ་་དམར་ཞི་མཛད་སྐྱབས་ཆེན་དུས་འདིར་དབྱུང་དུ་གསོལ། །གཟུང་འཛིན་ཕུར་པ་འབྱིན་མཛད་དུ་འདིར་དབྱུང་དུ་གསོལ། 
།དུག་ལྔ་འཇོམས་མཛད་ཐོ་བ་དུས་འདིར་དབྱུང་དུ་གསོལ།༄༅། །བདག་འཛིན་སྒྱུ་མཁན་དུག་ཆེན་སེལ་མཛད་སྨན་ཆེན་དུས་འདིར་དབྱུང་དུ་གསོལ། །ཞེས་པ་ལ་སོགས་པའི་ཚིག་མང་པོ་དང་། འགྲོ་དཔལ་མགོན་པོ་ཡོན་ཏན་ཐམས་ཅད་འབྱུང་བའི་གནས། །མ་རིག་སེལ་མཛད་འོད་ཆེན་སྣང་བ་ཐམས་ཅད་འབྱུང་བའི་གནས། །མགོན་པོ་ཁྱོད་འདྲ་ཐུགས་རྗེས་གཟིགས་མི་གཟིགས། །འཁོར་བའི་ཐར་མཐའ་མེད་པའི་སྡུག་བསྔལ་བཟོད་གླག་མེད་པར་དྲན་གྱུར་ན། །སྡུམ་བུ་བརྔས་པ་བཞིན་དུ་མོད་ལ་རྐམ་པའི་བཟོད་པ་མི་ཐོབ་པའི་སེམས་ཅན་ལ། །སྐྱོབ་པའི་དཔལ་ཞིག་གཞག་ནས་མ་ནོར་ན། །འགྲོད་དཔལ་ཐུགས་རྗེ་ཅན་གྱི་གཟིགས་སུ་གསོལ། །ཞེས་བསྟན་ཅིང་སྨྲེ་བའི་ཚིག་མང་པོ་དང་བཅས་ནས། །བསྐོར་བ་བྱེད་ཅིང་། ཉིན་མཚན་དུ་རིན་པོ་ཆེ་ལ་སོགས་ཏེ། གསེར་དངུལ་གྱིས་སྐུ་མི་མངོན་ནུབ་པར་ཕུལ་པས། །ཨེ་མ་འོ་འགྲོ་བའི་དོན་ལ་ཐུགས་རྗེས་སྟོན་པའི་བྱང་ཆུབ་སེམས་དཔའ་ཁྱོད། །དང་དང་བརྩོན་འགྲུས་བརྟུལ་ཞུགས་དྲག་པོས་འགྲོ་བའི་དོན་དུ་གསོལ་འདེབས་ན། །སངས་རྒྱས་དགོངས་པ་ཉག་ཅིག་བསྟན་དཀའ་བ། །རྒྱ་ལ་བསྟན་ཀྱང་སྐལ་མེད་མི་མོས་ན། །འཇིགས་ཤིང་སྡངས་ནས་དམྱལ་བའི་རྒྱུར་འགྱུར་ཡང་། །འཇམ་དཔལ་བཤེས་གཉེན་ཁྱོད་ལ་ངས་བསྟན་གྱིས། །གཞན་ཡོལ་སྐལ་མེད་མྱ་བར་བསྟན་ན་ནི། །ཁོད་ཀྱང་ཚེ་འདིར་མཁའ་འགྲོས་བོར་གྱུར་ནས། 
།དེ་ཕྱིར་རྡོ་རྗེ་དམྱལ་བར་ནམ་ཀྱང་འགྲོརབ་ཏུ་བརྟགས་ནས་བསྐལ་ལྡན་རེ་རེ་ལས། །གཞན་དུ་མ་ཡོལ་ལུས་ངག་ཐུང་ལ་ཉོན། །དང་པོ་གསང་སྔགས་དོན་གྱི་ངོ་བོ་ནི། །སྐྱོབ་པའི་དོན་གྱི་གསང་སྔགས་དོན་ཡིན་ཏེ། །གཟུང་འཛིན་གཉིས་ལ་སྐྱོབ་པའི་གསང་སྔགས་ཡིན། །གནས་སྐབས་སྐྱོབ་པས་གསང་སྔགས་མ་ཡིན་ནོ། །ཅི་སྟེ་གཟུང་འཛིན་འཁོར་བའི་མཚན་ཉིད་ལས། །མ་འདས་སྐྱོབ་པའི་ཐ་སྙད་གྱི་འདའ་ཙམ། །ཅི་སྲིང་གཟུང་འཛིན་ཡོད་ཀྱི་བར་དུ་ནི། །རྡོ་རྗེ་སེམས་དཔས་སྐྱོབ་པར་མ་གསུངས་པ། །གསང་སྔགས་གཟུང་བ་བྲལ་བས་ཉོན་མོངས་སྒྲིབས་པ་སྐྱོབ། །གསང་སྔགས་འཛིན་པ་བྲལ་བས་ཤེས་བའི་སྒྲིབ་པ་སྐྱོབ། །བཟུང་བ་ཡུལ་མེད་ཆོས་ཀྱི་བདག་མེད་རྟོགས། །འཛིན་པའི་སེམས་མེད་གང་ཟག་བདག་རྟོགས་སོ། །བསམ་བའི་ཡུལ་མེད་ཡིད་ཀྱི་གཡོ་བ་བྲལ། །སྐྱོབ་པ་བླ་ན་མེད་པར་རྡོ་རྗེ་སེམས་དཔས་གསུངས། །དེ་ནི་གསང་སྔགས་དོན་གྱི་ངོ་བོའོ། །གསང་སྔགས་ཡིན་མིན་གཟུང་འཛིན་ཡོད་མེད་བསྟན། །དྲང་དོན་གསང་སྔགས་གཟུང་འཛིན་ཡོད་པར་གསུངས། བྱ་བྱེད་ཡོང་སར་ལུས་བྱས་ཡོང་སར་གསུང་། ཉན་ཐོས་ངོ་ལ་དགྲ་བཅོམ་མཐར་ཐུག་སྣང་། དེ་བཞིན་ཨ་ནུའི་ཐེག་པ་ཡན་ཆད་ཀྱང་། རང་རང་ངོ་མཐར་ཐུག་སྣང་མེད་ཀྱི། །བྱ་བྱེད་འབྲས་བུ་འདུས་བྱས་ཡིན་པར་ནི། །རྨོངས་པས་བལྟས་ཀྱང་ཐེ་ཚོམ་ཟ་མི་སྲིད། །དེ་བས་གསང་སྔགས་ཐེག་པ་མ་ཡིན་ནོ། 
།དེ་འདྲའི་་་་་༄༅། །གསང་སྔགས་དོན་གྱི་ངོ་བོ་དེ། །སློབ་དཔོན་བཀའ་བཅོག་དམ་ཉམས་ལག་ཏུ་ཤོར་ར་རེ། །འགྲོ་ཀུན་ཆོས་སྐུར་འཐུང་ཞིང་ཟན་ཚོལ་ཁྲེལ་མེད་ལག་ཏུ་ཤོར་རེ། །འདོད་པ་མ་ཁྲེལ་བར་དུ་སྲི་ཞུ་ཆེ་ཞིང་འདོད་པ་ཕྲེལ་ནས་ཚག་མོ། འདུ་ཤེས་བསྐྱེད་དེ་རྒྱབ་ཀྱི་ཕྱོགས་པའི་ལག་ཏུ་ཤོར་ར་རེ། །སླད་ཀྱི་སློབ་དཔོན་མཐོང་ན་མི་དགའ་སྐྱེ་བའི་ལག་ཏུ་ཤོར་ར་རེ། །ངོ་རྒ་དྲག་པའི་དབང་གིས་སྣང་འཚོང་བྱེད་པའི་ལག་ཏུ་ཤོར་ར་རེ། མདོར་ན་དཀོན་མཆོག་དབུ་འཕང་སྨད་པའི་ལག་ཏུ་ཤོར་ར་རེ། །སྨྲ་བར་མི་འགྱུར་རི་རབ་ལྟ་བུ་ལ། །ཆོས་སྐྱོང་སྲུངས་མ་དཔང་པོར་བཞག་ལ་སྦྱིན། །བློ་ལྡན་སྐལ་པ་ཅན་དང་ཕྲད་པར་ཤོག །ཅེས་གསང་སྔགས་དོན་གྱི་ཡི་གེ་སྟེ་དང་པོའོ།། །།གསང་སྔགས་ངོ་བོ་རང་གི་དབྱིངས་ལ་ཕྱག་འཚལ་འ་ད། །གསང་སྔགས་གནས་ལུགས་ཐིག་ལེ་ཉག་ཅིག་སྟེ། །ཀུན་བྲལ་ཀུན་རྗོས་ཅི་ཡངས་ཅི་མ་ཡངས། །ཐིག་ནི་མི་གཡོ་མི་འགྱུར་མ་ནོར་དྲང་པོ་སྤྲོས་དང་བྲལ། །ལེ་ནི་ཀུན་རྗོས་ཁྱབ་བརྔལ་ཅིར་ཡང་ཤར། །ཉག་ནོ་ཟབ་ཅིང་འཕྲ་སྟེ་བརྟག་པར་དཀའ། །གཅིག་ནི་ཅི་དྲན་ཅི་སྨྲས་ཡུལ་སེམས་བདག་གི་དབྱིངས། །ཀྭན་བྲལ་བདག་གི་ངོ་བོ་་ཕྱོགས་དང་བྲལ། །གཅིག་པུ་ཟླ་བྲལ་དང་ཆད་ཡིན་བ་ལ། །ཀུན་དངོས་དེ་རང་གཟུང་འཛིན་བྱུང་བ་ལས། །ཉོན་མོངས་འགྲོ་བ་ལྔ་དང་འབྱུང་ཆེན་ལྔ། །ཇི་ཡངས་གཅིག་ལས་གཡོ་བ་མེད་པའོ་། 
།ཇི་མ་ཡངས་པ་དེ་ཉིད་ཅིར་ཡང་བྱུང་། །ཐིག་ནི་ཆོས་ཉིད་ནམ་མཁའ་ཉིད་ལ་བྱ། །ལེ་ནི་སེམས་ཉིད་ནམ་མཁའ་ཉིད་ལ་བྱ། །ཉག་ནི་འརྒྱུང་བ་ནམ་མཁའ་ཉིད་ལ་བྱ། །གཅིག་ནི་དབྱེར་མེད་གནས་ལུགས་གདོད་མ་ནས། །གཅིག་སྟེ་སུས་ཀྱང་མ་བྱས་བྱེད་པ་མོད། །ཀུན་བྲལ་ཕྱོགས་རིས་བདག་གཞན་རྒྱུ་འབྲས་སྤྲོས་པ་བྲལ། །ཀུན་རྗོས་རང་ཉིད་མ་རིག་ཅིར་ཡང་ཤར། །ཇི་སྤངས་རང་གིས་རང་རྟོགས་ཐམས་ཅད་རང་དུ་རླག །ཅི་མ་ཡངས་པ་སྣང་སྲིད་མ་བཅོས་རང་སར་གྲོལ། །གནས་ལུགས་ཆོས་ཉིད་ནམ་མཁའ་གཅིག་པ་ལ། །གཟུང་འཛིན་རང་བྱུང་ནམ་མཁའ་གཉིས་བྱུང་བས། །ཆོས་ཉིད་མ་མཐོང་ནམ་མཁའ་གཉིས་པོ་བསྒྲིབས། །འབྱུང་བ་ལྔ་དང་འགྲོ་བ་རིགས་ལྔ་པོ། །གཟུང་འཛིན་ཉོན་མོངས་ལྔ་ལས་སྣ་ཚོགས་སྣང་། །སྣང་ཡང་ཆོས་ཉིད་རང་རྒྱུང་གཉིས་པ་མེད། །དཔེར་ན་མེའི་སྲིད་པ་དང་པོ་ཆགས་པ་ཡང་། །ལྟོ་བར་ཐིག་ལེ་ཆ་ཤས་མེད་པ་ལས།ཡན་ལག་ལ་སོགས་མ་རྩལ་རང་ཉི་ཤར། །སྣ་ཚོགས་གཅིག་དང་ཅིག་ཀྱང་ཆ་ཤས་མ་མཐུན་ཏེ། ལྟོ་བའི་ཐེག་ལེའི་ངང་ལས་གཡོས་པ་མེད། །དེ་བཞིན་ཆོས་ཉིད་ནམ་མཁའ་ཅིར་ཡང་ཤར། །ཆོས་ཉིད་ངང་ལས་གཡོས་པ་ཅིའང་མེད། །དེ་བས་དངོས་པོའི་གནས་ལུགས་ཅིག་ཏུ་གནས་པ་ལ། །གཅིག་པོ་རང་ཉིད་ཅིར་ཡང་འཆར་བ་སྟེ། །གཅིག་གིས་ཀུན་གྱི་རྣམ་པ་འཛིན་ཞེས་གསུངས། 
།གཅིག་པ་འཁོར་འདས་ཀུན་གྱི་དངོས་༄༅། །གཞི་སྟེ། །ངོ་བོ་དེ་ཉིད་རྟོགས་དང་མ་རྟོགས་ཀྱི། །བྱེད་པ་མེད་པར་རང་ཉིད་ཅིར་ཡང་ཤར། །དཔེར་ན་ནམ་མཁའི་ངོ་བོ་བྱེད་པ་མི་མངའ་བར། །རང་གིས་ངོ་བོ་འབྱུང་བ་བཞིར་ཡང་ཤར། །འབྱུང་བ་བཞི་ཡང་སྣ་ཚོགས་བསམ་ལས་འདས། །འདས་ཀྱང་ནམ་མཁའ་མ་གཡོས་བྱེད་བར་ཤར། །སེམས་ཅན་བསམ་བ་སངས་རྒྱས་དགོངས་པ་ཡང་། །ཆོས་ཉིད་གཅིག་པུ་གཞན་ནི་ཅི་ཡང་མེད། །དེ་བས་གནས་ལུགས་གཅིག་པུ་བསམ་མི་ཁྱབ། །དེ་ནི་གསང་སྔགས་གནས་ལུགས་གོ་བར་གྱིས། །གཞན་ནི་གནས་ལུགས་ཐ་དད་ཡིན་པར་འདོད། །དེ་ནི་གནས་ལུགས་གཟུང་འཛིན་ཅན་ཅིན་ཏེ། །གཏན་ལ་ཕེབས་ཀྱང་དགྲོལ་བར་འགྱུར་མི་སྲིད། །དེ་ནི་སེམས་ཅན་རྣམས་ཀྱི་གནས་ལུགས་ཡིན། །གོང་གི་གནས་ལུགས་ཀུན་གྱི་ཐུན་མོང་མིན། དེ་བས་ཀུན་ལ་དེ་ལྟར་མི་བསྟན་ཏེ། ལོ་བདུན་བར་དུ་མཚན་ཉིད་བརྟག་ལ་ནི། སྐྱོ་བ་རྒྱུན་ཙམ་མེད་ན་བསྟན་པར་བྱ། རང་གི་ལུས་སྲོག་གཏོང་ནས་བསྟན་པར་བྱ་། བློ་ཆེན་འཇིགས་པ་མེད་ན་བསྟན་པར་བྱ། །སློབ་དཔོན་སྙིང་ལྟར་བཙོན་བསྟན་པར་བྱ། །སེར་སྣ་ང་རྒྱལ་མེད་ན་བསྟན་པར་བྱ། །དེ་ལྟར་ཁྱོད་ཀྱིས་གཞན་དུ་བསྟན་ན་ནི། །རྒྱ་མཚོར་དུག་གཡོས་སྡིག་པ་ཆར་མི་ཕོད། །ཀའི་ངས་བསྟན་ཚུལ་བཞིན་ཡེངས་པ་མེད་བར་སྤྱོད། །སློབ་དཔོན་བཀའ་གདམས་ཉམས་པ་བྱོལ་སོང་ཡིན། 
།ནམས་ཀྱང་འཁོར་བའི་མཐའ་ལས་ཐར་པ་མེད། །ཞེས་གསུངས་སོ། །དངོས་པོའི་གནས་ལུགས་ཀྱི་ཡི་གེ་སྟེ གཉིས་པའོ།། །།རང་སེམས་ཆོས་སྐུ་ཆེ་ལ་ཕྱག་འཚལ་ལོ། །གནས་ལུགས་འདི་ཡིས་འདི་ལྟར་རྟོགས་པར་གྱིས། །ལུས་དང་མན་ངག་སྟོབས་ཀྱི་རང་རིག་ངེས་པར་འཆར། །གསང་སྔགས་དོན་གྱི་ཚད་མ་འདི་ཉིད་ཀྱིས། །ད་ལྟ་ཉིད་དུ་འདི་ཉིད་རྟོགས་པར་གྱིས། །ཕྱི་ནང་སྣ་ཚོགས་འཁོར་འདས་སྣོད་བཅུད་ཆོས་ཀུན་ནི། །ངོ་བོ་གཅིག་སྟེ་ཅིག་པོ་དེ་ལྟར་ཤར། །སུས་རྟོགས་ཅིག་པོར་ཤེས་ཏེ་ཐམས་ཅད་བདག་ཉིད་དོ། །བདག་སྟེ་རྣམ་པར་དག་པས་ཡེ་ཤེས་ཆེན་པོ་ཡིན། །བདག་གཞན་གཉིས་སུ་སྣང་ན་མུ་སྟེགས་ཞབྲུལ་པ་མིན། །གཅིག་ཡུལ་གཅིག་གིས་བྱས་པས་གཟུང་འཛིན་རྣམ་རྟོགས་ཡིན། །བདག་མེད་རྣམ་དག་ཡེ་ཤེས་ཅི་ཕྱིར་ན། །ཡི་ཤེས་དེ་ལྟར་གནས་པས་ཡེ་ཤེས་ཆེན་པོ་ཡིན། །མ་བསྒྲིབས་མ་ཐོགས་ཡེ་ཤེས་ཟེན་པོ་ཡིན། །ཀུན་གྱི་བདག་ཉིད་འདུས་མ་བྱས་པ་ཡེ་ཤེས་ཆེན་པོ་ཡིན། །ཐམས་ཅད་གཅིག་ཏུ་རྟོགས་པ་གཅིག་པུས་བསམ་མི་ཁྱབ། །ཐམས་ཅད་བདག་ཏུ་རྟོགས་པས་ཉོན་མོངས་སྐྱེ་ཡུལ་མེད། །བདག་ཉིད་བསམ་མི་ཁྱབ་པས་ཉོན་མོངས་སྐྱེ་མཁན་མེད། །ཉོན་མོངས་ལྔ་རང་ཆོད་སངས་རྒྱས་དགོངས་པ་སྟེ། །སྐུ་གསུམ་མ་བསྒྲུབས་གྲུབ་པས་གསང་སྔགས་འབྲས་བུ་སྟེ། །ལྷུན་གྲུབ་རྫོགས་ཆེན་ཡིན་བར་རྡོ་རྗེ་སེམས་དཔས་གསུངས། 
།ཐམས་ཅད་གཅིག་ཏུ་རྟོགས་པས་༄༅། །ཅིག་པོ་དཔེ། །རང་གིས་རངལ་དཔྱད་པ་མི་འཇུག་སྟེ། །རང་ཉིད་ལྷུན་གྲུབ་འགྱུར་པས་མི་འགྱུར་སྟེ། །རང་གིས་ངོ་བོ་ལྷུན་གྲུབ་གཅིག་ཡིན་ཡང་། །གཅིག་ཏུ་རྟོགས་པས་ཆོག་མོད་ཅོག་གེ་ཀྱེ༑ག །བཅས་བཅོས་བས་བསྡིབ་མངས་ཀྱང་སྡད་མི་ཆོད། །རྒྱལ་ཆོད་ཀྱང་ལྷན་གྲུབ་བསྒར་དུ་མེད། །ནམ་མཁའ་བསྒར་བས་འགྱུར་བ་མ་ཡིན་བཞིན། །བདག་ཉིད་ཆོས་ཉིད་ཡིན་ཞེས་ཐམས་ཅད་རང་ཉིད་ཤར། །བླ་ཉིད་དངོས་པོར་འགྱུར་དེ་ལ་ཞེས་བྱ། །སེམས་དང་ཆོས་སུ་འདྲེས་ཞེས་ཟློ་་དངོས་ཕྲད་། །སེམས་དེ་ཆོས་ཉིད་འགྱུརརྭ་ནིས་ཀྱང་དེ་ལ་བྱ། ཅི་སྟེ་ཆོས་ཉིད་ཡེ་ནས་དངོས་པོ་གཅིག་པ་ལ། །གཟུང་འཛིན་བློ་ཡིས་ཐ་དད་བློ་ཡི་ཆོས། །ལུང་དང་མན་ངག་སྟོབས་ཀྱི་ཐམས་ཅད་ཅིག་ཏུ་རྟོགས། །བློ་དངོས་འཕྲད་ཅིང་སེམས་དང་ཆོས་སུ་འདྲེས། །བློ་ཉིད་དངོས་པོར་འགྱུར་ཞེས་རྡོ་རྗེ་སེམས་དཔས་གསུངས། །ཚོགས་གཉིས་རྫོགས་ཤིང་སྒྲིབ་གཉིས་བྱང་ཞེས་བྱ། །ཡུལ་སེམས་གཉིས་མེད་སངས་རྒྱས་དགོངས་པར་གསུངས། །གཉིས་མེད་རང་གི་ངོ་བོ་གཅིག་པོ་དེ། །འབྱེད་པ་མེད་པར་སྨག་གི་མུན་རུམ་བཞིན། །དམག་གི་མུན་རུམ་འདི་འདྲས་འབྱེད་པ་མེད། ཁྲེས་པ་མེད་པའི་ཤེས་པ་གང་ཡིན་ཏེ། །གནས་པ་མེད་པའི་གནས་ལུགས་རྟོགས་པ་ཡིན། །མཐོང་བ་མེད་པའི་ལྟ་བ་དེ་མཐོང་ན། །ཅི་ཡང་མ་སྤངས་ཅིར་ཡང་རྟོགས་པ་མེད། 
།རིག་པའི་ཡུལ་མེད་རིག་པའི་མཁན་པོ་མེད། །ཡུལ་སེམས་གཉིས་མེད་ཡིད་ཀྱི་གཡོ་བ་བྲལ། །རིག་པ་མེད་པའི་རིག་པ་ཤར་བ་ལ། །ཡང་དག་དོན་རྟོགས་རྟོགས་པ་མེད་པར་རྟོགས། །དེ་ལས་གཞན་དུ་ཚོལ་ན་ཐེག་པ་དམན། །བདག་གཞན་འདུ་ཤེས་མ་ལོག་པར། །བདག་མེད་རྟོག་པར་ཡིན་སྨྲ་ཞིང་། །བྱ་བྱེད་འདུ་ཤེས་མ་ལོག་པར། །སངས་རྒྱས་ཐེག་པ་ཡིན་པར་སྨྲ། །དེ་དང་དོགས་པ་མ་ལོག་པར། །ཉོན་མོངས་ལྷོག་པར་འདོད་པ་དང་། །སྐུ་གསུམ་བསྒྲུབས་གནས་འགྲུབ་འདོད་ཅིང་། །བདག་གིས་གཞན་ལ་དཔྱོད་ཅིང་རྟོག །སངས་རྒྱས་ཐོག་པར་བགྲང་བ་མིན། །དེ་ནི་སེམས་ཅན་བསམ་པ་སྟེ། །ཁ་ཅིག་ཅི་ཡང་མ་ཡིན་ཟེར། །བློའི་ཡུལ་དུ་བྱས་ནས་ནི། ཁ་ཅིག་གཉིས་སུ་མེད་ཅེས་སྨྲ། །ཁ་ཅིག་ཡོད་མིན་མེད་མིན་སྨྲ། །ཁ་ཅིག་བསམ་འདས་མཐའ་ལས་སྨྲ། །ཁ་ཅིག་འདུ་ཤེས་མེད་སྨྲ་ཞིང་། །ཁ་ཅིག་བསམ་བའི་ཡུལ་མེད་ཟེར། །ལ་ལ་ཀུན་ཡིན་གང་མིན་སྨྲ། །ད་ལྔ་དེའི་དུས་མིན་ཏེ། །ནམ་ཞིག་སྦངས་ནས་འབྱུང་ཞེས་སྨྲ། །དེ་ལ་སྩོགས་པ་མང་སྨྲ་ཡང་། །བདག་གཞན་འདུ་ཤེས་མ་ལོག་པར། །སེམས་ཅན་བློའི་ཆོས་ཡིན་ཏེ། །རང་གིས་རང་རིག་མ་རྟོགས་པར། །གཞལ་བྱའི་ཡུལ་ལབདག་གིས་ནི། །འཇལ་ཕྱོད་ཚད་མས་གཏན་ལ་འབེབས། །ཡིན་མིན་འདུ་ཤེས་ཉོན་མོངས་སྐྱེད། །སྐྱོན་ཡོན་གཉིས་ཀྱི་འདུ་ཤེས་ཀྱིས། །འཁོར་བ་མཐའ་ལས་བྲལ་བར་འདོད། །དེ་ཉིད་འཁོར་བའི་རྒྱ་ཡིན་ནོ། 
།༄༅། །རང་གི་འབྲས་བུ་མི་བསླུཡང་། །ཡང་དག་འབྲས་བུ་དེ་མི་བགྲང་། །ཅི་སྟེ་བདག་གཞན་མ་ལོག་པས། །བྱ་བྱེད་ཆོད་པས་འདུས་བྱས་ཆོས། །དེ་ནི་གྲང་བའི་དོན་དུ་གསུངས། །རང་བྱུང་ཡེ་ཤེས་ཅིག་ཉིད་ཀྱང་། །རྟོགས་པའི་ཡེ་ཤེས་མི་སྐྱེ་བས། །ཐ་དད་འདུ་ཤེས་སྐྱེ་བ་དེ། །གྲུབ་མཐའ་བགྲང་བ་མ་ཡིན་གྱིས། །དེ་བས་བློ་ལྡན་སེམས་དཔའ་ཁྱོད། །ཡང་དག་རྟོགས་པ་འདི་ཉོ་ན་ལ། །རང་གི་དམ་ཚིག་ཐུབ་པར་སྲུངས། །བདུད་ཀྱི་བསླུ་བ་འབྱུང་ང་རེ། །མཁའ་འགྲོའི་སྤྲུལ་པ་འབྱུང་ང་རེ། །དམ་ཅན་ཆད་པ་འབྱུང་ང་རེ། །བསྒྲིམས་ཏེ་བསྒོམ་བ་མ་ཡོ་ཅིག །ཅེས་གསུངས་པའོ། །གསང་སྔགས་ཚད་མས་རྟོགས་པའི་ལྟ་བའི་ཡི་གེ་སྟེ། །གསུམ་པའོ་ །།ཀྭའི་བུ་ཁྱོད་ཀྱང་ནི་ང་རུང་དུ། །ས་བརྒྱད་ནོན་ཀྱང་ལྷོག་པའི་སྐྱོན་ཡོད་པས། །ད་ཡོང་ཉེན་མེད་ཙམཧཱུཾ་ ་མ་སེམས་པར། །ཤིན་ཏུ་བརྩོན་འགྲུས་བསྐྱེད་དེ་བརྟན་པར་བྱོས། །མངོན་ཤེས་འོང་བ་འདྲ་ན་ཤིན་ཏུ་སྒྲེམས། །རྫུ་འཕྲུལ་འོང་བ་འདྲ་ན་ཤིན་ཏུ་བསྒྲིམས། །སྐྱེ་བ་དྲན་པ་འདྲ་ན་ཤིན་ཏུ་སྒྲིམས། །མཁའ་འགྲོ་ལུང་སྟན་འདྲ་ན་ཤིན་ཏུ་སྒྲིམས། །བདེ་བ་འབར་བ་འདྲ་ན་ཤིན་ཏུ་སྒྲིམས། །གཏེར་རམ་ནོར་རྙེད་འདྲ་ན་ཤིན་ཏུ་སྒྲིམས། །དེ་ཀུན་ཐམས་ཅད་ཡོངས་རྒྱུར་བར་ཆད་ཡིན། །ཁ་ཅིག་དེ་ལས་ཁོངས་པ་སྐྱེས་ནས་ནི། །བདག་ཉིད་ཁྱད་འཕགས་གཞན་ལ་དམན་པར་མཐོང་། 
།ངའི་གདམས་ངག་མ་དྲན་བདུད་ཀྱིས་བསླུས་པ་རེ། །བདུད་ཀྱིས་བསླུས་ཏེ་གཏན་དུ་འཁོར་བར་འཁྱམ། །བདེ་རུ་རེ་ཞིང་ལས་རྣམས་སྣ་ཚོགས་སྤྱོད། །ཁ་ཅིག་བཟོ་དང་རིག་བྱེད་སྣ་ཚོགས་བྱེད། །ཁ་ཅིག་མཐུ་དང་གྲགས་པ་སྣ་ཚོགས་བྱེད། །ཁ་ཅིག་དམན་པའི་གྲུབ་མཐའ་སྣ་ཚོགས་འཛིན། །ལ་ལ་འཇིག་རྟེན་བུ་དང་ནོར་ལ་འཆོལ ཕལ་རེར་ཆ་དང་ལོངས་སྤྱོད་འཕེལ་བར་བྱེད། །དེའི་གདམ་ངག་འདི་དང་བྲལ་བ་ན། །རྣམས་ཀྱང་ཐར་པ་མ་ཡིན་ནོ། །བུ་ཁྱོད་དེ་འདྲའི་སྡུག་བསྔལ་འབྱུང་ང་རེ། །དེ་བས་འབད་པ་རྟོགས་པ་མ་བྲལ་བར། །སྐྱེས་བུ་ནད་ཀྱི་གདུངས་པ་ཇི་བཞིནདུ། །རྟོགས་པ་ལྷང་ངེར་གཏན་དུ་མ་བྲལ་ཅིག། །།རྡོ་རྗེ་སེམས་དཔའི་ངོ་བོ་རང་གི་ངང་ལ་ཕྱག་འཚལ་ལོ རང་སེམས་ཀུན་བཟང་ངོ་བོ་ཆོས་ཉིད་རྟོགས་ནས་ནི། །བླང་དུ་མེད་པའི་ཉམས་བླངས་འདི་ལྟ་སྟེ། །གཅིག་ཏུ་རྟོགས་ནས་བློ་རྗོས་རྟོགས་མོས་ན། །ཉམས་སུ་ལེན་པས་སུ་ཡིན་བླང་བ་གང་། །བློ་ཉིད་དངོས་པོར་འགྱུར་བར་བྱང་བྱ་མེད། །སེམས་དེ་ཆོས་ཉིད་དང་དུ་གྱུར་ཙམ་ན། །སྒོམ་མཁན་གང་ཡིན་སྒོམ་དུ་ཅི་ཞིག་བསྒོམ། །ཆོས་ཉིད་ཡེ་འབྱམས་རྟོགས་ནས་མ་ཡེངས་ན། །ཡེ་འཇམ་ཆོས་ཉིད་དགོངས་པ་ཡིན་པར་བཤད། །དཔེར་ན་ཉི་མ་མཁའ་ལ་ཤར་བ་ཡང་། །འཆར་བའི་ཡུལ་ཅིག་ཚད་མར་བློར་བཞག་ནས། །འདིར་འཆར་འདིར་ནི་མི་འཆར། །འཕྱར་མཁན་བདག་ཏུ་དམིགས་པ་ག་ལ་ཡོད། 
།ཆོས་ཉིད་མཁའ་ལ་༄༅། །རིག་པའི་ཉི་ཤར་བས། །ཆུ་ལ་ཆུ་བུར་ཐིམ་ནས་གནས་པ་ལ། །འདི་སྒོམ་འདི་མི་སྒོམ་བར་མ་གསུངས་སོ། །སྒོམ་ཡུལ་སྒོམ་མཁན་བཀག་པ་མ་ཡིན་ཡང་། །བློ་རྡོས་ཕད་པས་ཆོས་ཉིད་ངང་དུ་གསལ། །རྟོགས་པས་རང་དབང་མེད་པར་སྒོམ་པའི་ཡུལ་དང་བྲལ། །འདིས་སྒོམ་འདི་སྒོམ་མེད་པས་ཆོས་དང་གང་ཟག་རྟོགས། །སྐྱོན་དང་ཡོན་ཏན་བྲལ་བས་ཉོན་མོངས་དུག་གསུམ་ལོག །དུག་གསུམ་མ་བཅད་ལོག་པས་སྐུ་གསུམ་མ་བསྒྲུབ་གྲུབ། །དེ་བས་སྒོམ་དུ་མེད་པའི་སྒོམ་བ་ཆེ་བ་མཆོག །སྐྱོན་ཡོན་བྱ་བྱེད་རེ་དགོས་མེད་པས་ཚེ། །དགག་སྒྲུབ་ཡིད་ཀྱི་གཡོ་བ་བྲལ་བས་ཆེ། །ཆེ་བ་ལྔ་དང་ལྡན་པས་ཉོན་མོངས་ལྔ་དང་བྲལ། །ལྔ་བྲལ་ཉོན་མོངས་བྱ་བའི་མིང་ཡང་མེད། །སྐུ་ལྔ་ལྷུན་གྲུབ་ཡོན་ཏན་མ་ལུས་རྫོགས། །དེ་བས་སྒོམ་དུ་མེད་པའི་སྒོམ་པ་ཆེ། །དེ་ལས་གཞན་དུ་བློ་རྡོས་མ་ཕྲད་དེ། །སེམས་དེ་ཆོས་ཉིད་ངང་དུ་མ་གྱུར་པས། །སྒོམ་མེད་སྐྱོན་ཡོན་ལ་སོགས་གོང་དུ་སྨོསབཞིནསྨྲ། །བདག་གཞན་འདུ་ཤེས་ལྷོག་པའི་མཐུ་མེད་པར། །ཐ་མལ་ཚིག་གི་ཐན་པ་ཉོན་མོངས་རྒྱུ། །ཡུལ་སེམས་གཉིས་སུ་མེད་པར་མ་རྟོགས་པར། །ཇི་སྐད་སྨྲས་ཀྱང་གླང་ཆེན་འདམ་ཚུད་འདྲ། །གྲོལ་བར་འདོད་པས་དེ་རང་ཉིད་ཀྱིས་འཆིང་། །འདོད་པ་མེད་པར་འདོད་པ་དེ་རང་འདོད་པ་སྟེ། །ཉོན་མོངས་ཐམས་ཅད་དེ་དུས་ཉིད་དུ་རྫོགས། 
།བདག་གཞན་འདུ་ཤེས་ཡིད་ཀྱི་བར་དུ་ནི། །ཅི་ལྟར་འདོད་ཀྱང་འཆིང་སྟེ་མི་འདོད་ན་ཡང་འཆིང་། །སྐྱོན་མེད་འདོད་ན་དེ་རང་སྐྱོན་ཡིན་ཏེ། རྣམས་ཀྱང་འཁོར་བའི་མཐའ་ལས་གྲོལ་བ་མེད། །དེ་བས་ཡུལ་སེམས་གཉིས་མེད་རྟོགས་ཙམ་ན། །ཉམས་བླངས་ཅི་ལྟར་བླངས་ཀྱང་གྲོལ་ལོ་ཞེས། །རྡོ་རྗེ་སེམས་དཔས་ངེས་པར་གསུངས་པ་ཡིན། །བདག་གཞན་འ་་ཤེས་ངང་གིས་དབེན་པས་ན། །སྣང་སྲིད་རྡོ་རྗེ་སེམས་དཔའི་དགོངས་པ་ཡིན། །ཡེ་ནས་ཡིན་པའི་དོན་དེ་རབ་རྟོགས་ན། །ཅི་ལྟར་རུང་སྐལ་ལྡན་ཉམས་སུ་ལོང་། །ཞེས་སྣང་སྟེ། ཉམས་སུ་བླང་བའི་ཡི་གེ་སྟེ། །བཞི་པའོ། །རྣམ་དག་ཡེ་ཤེས་ངང་ལ་ཕྱག་འཚལ་ལོ། །འབྲས་བུ་སངས་རྒྱས་འདུས་མ་བྱས་ཡིན་ཏེ། །ཆོས་ཉིད་སེམས་ཉིད་ཡེ་ནས་འདུས་མ་བྱས། །བསྒྲུབས་ནས་གྲྭབ་ཅིང་ཐོབ་མ་ཡིན་ཏེ། །ཡེ་ནས་ཡིན་པའི་དོན་དེ་རབ་རྟོགས་ནས། །རྟོགས་པས་བརྟན་པ་དེ་ལས་མི་གཡོ་ཞིང་། །རང་རྒྱུང་ཡེ་ཤེས་ངང་གིས་གནས་པ་ལ། །རྟོག་པའི་ཡེ་ཤེས་རང་བྱུང་ཤར་བ་བཞིན། །རྟོགས་པའེ་ཤུགས་ཀྱི་ཀླུང་དུ་གནས་པ་ལས། །སྟོབས་ཀྱིས་བརྟན་པ་འབྲས་བུའི་མཆོག་ཏུ་བཤད། །ངོ་བོ་རང་བྱུང་ཡེ་ཤེས་འཕེལ་འགྲིབ་མེད། །སངས་རྒྱས་གནས་སྐབས་བཞི་རུ་དབྱེ་བ་ཙམ། །ཅི་སྟེ་འདུས་མ་བྱས་ཤིང་བདག་གཞན་དབྱེན། །དེ་བས་ཐོབ་ཏུ་མེད་པས་འབྲས་བུ་ཐོབ། །དང་པོའི་གནས་ལུགས་མེད་པའི་གནས་ལུགས་ཏེ། 
།གཉིས་མེད་རྟག་ཏུ་མེད་པའི་རྟོག་པས་༄༅། །རྟོགས། །གསུམ་པ་ལྟ་རུ་མེད་པའི་ལྟ་བ་དེ། །བཞི་པ་སྒོམ་དུ་མེད་པའི་སྒོམ་པས་བསྒོམས། །ལྔ་པ་ཐོབ་ཏུ་མེད་པའི་འབྲས་བུ་དེ །དྲུག་པ་སྒོམ་དུ་མེད་པའི་མཁྱེན་པ་ཤར། །རྡོ་རྗེ་སེམས་དཔས་འབྲས་བུའི་མཆོག་ཏུ་གསུངས། །འབྲས་བུ་ངོ་བོ་ཡེ་ནས་ཡིན་བས་ན། །རྟོགས་པས་ཐོབ་ཅེས་རྡོ་རྗེ་སེམས་དཔས་གསུངས། །དཔེར་ན་མ་ཧ་ར་ཅོའི་བུ་བཞིན་ནོ། །ཐ་གུ་སྤྲུལ་ལ་སོགསཔཅིབཞིནནོ། །ཡེནས་གཟུང་འཛིན་དབེན་ཞིང་འདུས་མ་བྱས། །ཡིན་པ་ངང་གིས་བཟུང་འཛིན་འདུས་མ་བྱས་འཁྲུལ། །ངང་གིས་གཟུང་འཛིན་དག་ཅིང་འདུས་མ་བྱས་རིག་པས། སྤངས་ནས་ཐོབ་པ་མེད་དེ་འབྲས་བུའི་མཆོག་ཏུ་གསུངས། །དེ་ཡང་སངས་རྒྱས་དེ་མེད་སེམས་ཅན་མེད། །དེ་རྟོགས་བརྟན་ནས་ཡིན་ཀྱི་གཡོ་བ་བྲལ། །ཐ་སྙད་འདུ་ཤེས་རྡུལ་ཙམ་མི་སྐྱེ་ན། །མཐར་ཐུག་འབྲས་བུ་ཐོབ་ཚུལ་དེ་ལྟར་ཐོབ། །དང་པོ་རྟོགས་པའི་ཡེ་ཤེས་རང་བྱུང་དེ། །ཉི་མ་ཅིག་ལ་ཆ་བཅུར་གནས་པ་ལ། །ཆ་ཅིག་ཡེ་ཤེས་ཐ་མལ་ཆ་དགུ་སྟེ། །རིམ་གྱིས་མ་སྤངས་མ་བསྒྲུབས་བཅུ་འགག་པ། །གསང་སྔགས་འབྲས་བུ་ཐོབ་ཚུལ་དེ་ལྟར་རྦོབ། །དང་པོ་རྟོགས་པའི་ཡེ་ཤེས་རང་འབྱུང་དེ། །སྣང་བ་ཤར་ཤས་མུན་པ་རླག་པ་ལྟར། །གཉིས་མེད་རྟོགས་པས་དགག་བསྒྲུབ་ལོག་པ་དང་། །ལྷུན་གྲུབ་རྟོགས་པས་བྱ་བ་སྦལ་ལོག་པ་དང་། །གཅིག་པུ་རྟོག་པས་རེ་དོགས་ལོག་པ་དང་། 
།མཉམ་ཉིད་རྟོགས་པས་དགག་བསྒྲུབས་ལོག་པ་དང་། །འབྲས་བུ་ཐོབ་ཅེས་རྡོ་རྗེ་སེམས་དཔས་གསུངས། །དེ་ཡང་གཞན་ནམས་ཐོབ་པ་ཅི་ཡང་མེད། །རང་གི་ངོ་བོ་ཡེ་ནས་དེ་ལྟར་གནས། །གནས་པ་རྟོགས་ནས་བརྟན་པ་ཐོབ་པ་ལ། །མཐར་ཐུག་འབྲས་བུ་ཐོབ་ཚུལ་དེ་ལྷར་ཐོབ། །རང་གི་ངོ་བོ་ཡེ་ནས་དེ་ལྟར་གནས། །གནས་པ་རྟོགས་ནས་བརྟན་པ་ཐོབ་པ་ལ། །མཐར་ཐུགས་འབྲས་བུ་ཐོབ་ཚུལ་དེ་ལྟར་ཐོབ། །རང་རིག་ཤེས་ན་གཞན་ཡང་འདི་ལྟ་སྟེ། །ཡང་དག་དོན་དེ་སྟོན་པའི་སློབ་དཔོན་དེ། །ལྷན་ཅིག་གནས་ན་སྲི་ཞུ་སྨོས་ཅི་དགོས། །གང་ན་བཞུགས་པའི་ཡུལ་ཕྱོགས་དྲིས་ནས་ཀྱང་། །ཕྱོགས་དེར་མཆོད་བྱེད་ཕྱག་འཚལ་མཆོད་པ་བྱེད། །སྔོན་དུ་བཞུགས་པའི་ཁྲིམས་འམ་གནས་ཁང་ལ། །སྐོར་བ་ལ་སོགས་ཕྱག་འཚལ་སྔོན་དུ་བྱེད། །དྲན་ནམ་མཐོང་ན་ནང་ཉུང་ལུས་ཀྱང་ཡང་། །སྔོན་དུ་སྤྱོད་ལམ་དྲན་ན་མོས་པ་སྐྱེ། །ནམ་ཡང་འབྲལ་བའི་བསམ་པ་མི་སྐྱེ་ན། །དགོན་པར་ཁྲིད་ལ་ཚིཀུ་རེ་ཚིག་རེ་བསྟན། །ཡུན་དུ་བསྲིངས་ལ་བགས་ཀྱིས་བསྟན་པ་ལས། །གདོལ་ཆོས་ལྷུག་པར་ཞུ་ཞིང་བསྟན་པ་མེན། །ངང་གི་སྣོད་དང་སྦྱར་ཞིང་བསྟན་པ་ཡིན། །འབྲས་བུ་ཐོབ་ཚུལ་ཡི་གེ་སྟེ་ལྔ་པའོ།། །།མཉམ་ཉིད་ངང་གི་འགྲོ་ལ་ཕྱག་འཚལ་ལོ། །འབྲས་བུ་ཁྱད་པར་འཕགས་པ་ལྔ་ཡིས་འཕགས། །མ་ཡངས་མི་གནས་མི་ལྟོས་རག་མ་ལུས། །ཐ་སྙད་ཀུན་དང་བྲལ་བའི་འབྲས་བུ་དེ། 
།རང་བྱུང་༄༅། །ལྷུནགྲུབ འ་ས་མབྱསཔས་ན། །འབྲས་བུའི་རྒྱལ་པོ་ཁྱད་པར་འཕགས་ཏེ་ཆེ། །བྱ་བྱེད་མེད་པས་ཉོན་མོངས་མེད་པས་འཕགས། །བདག་གཞན་མེད་པས་བཟུང་འཛིན་དབེན་བས་འཕགས། །རྒྱུ་རྐྱེན་མེད་པས་གཉེན་པོས་མི་འཇིགས་དཔག །བློ་རྗོས་འཕྲད་པས་གཉིས་མེད་གསལ་ཏེ་དཔགས། །ཆོས་ཉིད་ཡོངས་འབྱམས་གཉིས་མེད་གནད་དུ་ཆུད། །རང་དབང་རང་གིས་ཐོབ་སྟེ་གཞན་མི་གནས། །ཆེ་བཙན་འགྲན་ཟླ་མེད་པའི་འབྲས་བུ་དེ། །ཡེ་ཤེས་རྩེ་མོས་ཐམས་ཅད་འཇོམས་ཏེ་དཔགས། །ཡིད་ཀྱིས་མ་བསམ་བློ་ཡིས་མ་བྱས་པས། །རང་དབང་མེད་པའེ་འབྲས་བུ་རང་བྱུང་ཆེ། །གང་ནས་མ་བྱུང་གང་དུ་མ་ཕྱིན་པར། །རང་སར་རང་གྲོལ་འབྲས་བུ་བདེ་བའི་མཆོག །ཡིད་ཀྱི་གཡོ་བ་བྲལ་བའི་འབྲས་བུ་དེ། །རྡོ་རྗེ་སེམས་དཔས་འབྲས་བུའི་མཆོག་ཏུ་གསུངས། །ཇི་སྲིད་ཡིད་ཀྱི་གཡོ་བ་མ་བྲལ་བར། །སངས་རྒྱས་འདོད་པས་བསྒྲུབ་པའི་གང་ཟག་དེ། །འཁོར་བའི་མཐའ་ལས་ཐར་པར་མ་གསུངས་སོ། །དེས་ཀྱང་རྫོགས་ཆེན་འབྲས་བུ་ཁྱད་པར་འཕགས། །ཡིད་ཀྱི་གཡོ་བ་བྲལ་བའི་འབྲས་བུ་དེ། །རྫོགས་པ་ཆེན་པོའི་འབྲས་བུ་ཡིན་པར་བཤད། །ཡིད་ཀྱི་གཡོ་བ་མ་བྲལ་འབྲས་བུ་དེ། །རྫོགས་པ་ཆེན་པོ་མ་ཡིན་བསྐྱེད་རིམས་ཡིན། །བསྐྱེད་རིམ་ཤེས་ཀྱང་དེ་རུ་ཤེས་པར་གྱིས། །རེ་དོགས་མ་ཟད་འབྲས་བུ་བསྐྱེད་རིམ་ཡིན། 
།གཟུང་འཛིན་ཟད་པའི་འབྲས་བུ་རྫོགས་ཆེན་ཡིན། །ཨ་ནུ་མན་ཆད་སེམས་ཅན་བློའི་ཆོས། །རྫོགས་ཆེན་སངས་རྒྱས་དངོས་པོའི་ཆོས། །དྲང་དོན་ངེས་དོན་གཉིས་སུ་ཤེས་པར་གྱིས། །དེ་བས་འབྲས་བུ་རྫོགས་ཆེན་དཔགས་ཏེ་ཆེ། །རང་བྱུང་ཡེ་ཤེས་ཡེ་ནས་རྫོགས་པ་ལ། །རྟོགས་པའི་ཡེ་ཤེས་བསྟན་པ་རྫོགས་ཆེན་ནོ། །ཆོས་ཉིད་དངོས་པོའི་གནས་ལུགས་རྫོགས་པ་ལ། །བློ་ཉིད་དངོས་པོར་གྱུར་པས་ཆེན་པོའོ། །ཡེ་ནས་ཆོས་ཉིད་རྫོགས་ཆེན་ཅིག་པ་ལས།གཅིག་རྟོགས་གཟུང་འཛིན་བྲལ་བ་ཆེན་པོའོ། །བྱ་བྱེད་བྲལ་ཏེ་ལྷུན་ཀྱིས་གྲུབ་པ་དེ། །རྫོགས་པ་ཡིན་ལ་ཆེན་པོ་ཡིན་པར་བཤད། །བྱ་བྱེད་བསྒྲུབས་ནས་གྲུབ་པའི་འབྲས་བུ་དེ། །རྫོགས་པ་ཡིན་ལ་ཆེན་པོ་མིན་པར་གསུངས། །སོ་སོ་སྐྱེ་བོ་བློ་ལ་སྣང་བ་དེ། །རྫོགས་པ་ཡིན་ལ་ཆེན་པོ་མིན་པར་དངོས་པོའི་གནས་ལུགས་ཡེ་ནས་གནས་པར། །ཆེན་པོ་ཡིན་ཡང་རེན་པོ་མིན་པར་་ཤད། །ཅི་སྟེ་རྟོགས་པའི་ཡེ་ཤེས་མ་ལྡན་པས། །དེ་ལྟར་རང་གི་བློ་ལ་གོ་བར་གྱིས། །ཡང་དག་དོན་གྱི་ཁྱད་པར་དེ་ཙམ་མོ། །རང་གི་ཤེས་རབ་སྩལ་གྱིས་མ་ཆོད་ན། །མང་དུ་སྨྲས་ཀྱང་སླར་ལ་ཚིག་གིས་བསྒྲིབ། །ང་ཡིས་ཁྱོད་ལ་བསྟན་པའི་ཚིག་ཤདའདི། །སུ་ལ་བསྟན་ཀྱང་མི་རྟོགས་མི་སྲིད་དེ། །སྐལ་ལྡན་བརྒྱ་ལ་འགའ་དང་ཕྲད་པར་ཤོག །སྐལ་མིན་བརྒྱ་ལས་ཕྲད་པར་འདོད་ན་ཡང་། །མཁའ་འགྲོས་བར་ཆད་སྣ་ཚོགས་བྱས་ནས་ཀྱང་། 
།འདི་དང་སྐལ་མེད་ཕྲད་པར་མ་༄༅། ཐུ།སྤྱར་ཅིག །རྫོགས་ཆེན་ཁྱད་འཕགས་ཀྱི་ཡི་གེ་སྟེ་དྲུག་པའོསྤྱ། །།ལྷུན་གྲུབ་རྡོ་རྗེ་སྐུ་ལ་ཕྱག་འཚལ་ལོ། །ཨ་ནུ་མན་ཆོད་སྐྱོན་ཡང་འདི་ལྷ་སྟེ། །བདག་གཞན་གཉིས་ཀྱི་འདུ་ཤེས་མ་ལོག་པར། །གཟུང་འཛིན་རྟག་པར་འདོད་པ་ཤིན་ཏུ་རྨོངས་པ་སྟེ། །བྱ་བྱེད་འདུ་ཤེས་སྒ་ནས་སངས་རྒྱས་སྒྲུབ་འདོད་པ། །སྐྱེ་བོ་ཕལ་པས་ལྟས་ཀྱང་རྨོངས་པར་སྣང་། །ཉོན་མོངས་སྦ་བ་རེ་དོགས་ཡིན་པ་ལ། །རེ་དོགས་ལམ་དུ་ཁྱེར་ནས་བྱང་ཆུབ་སྒྲུབ་པར་འདོད། ཁོང་པར་དུག་ཟོས་ལུས་ལ་བདེ་བར་འདོད། །འདོད་ཀྱང་བདེ་བ་མི་མྱོང་སྡུག་བསྔལ་མྱོང་བར་འགྱུར། །རེ་དོགས་མ་ཟད་བར་དུ་བདེ་བ་ཐོབ་མི་སྲིད། །ཨ་ནུ་དབྱིངས་དང་ཡེ་ཤེས་སྒོར་ཞུགས་ནས། །གཉིས་མེད་བདེ་བ་ཅི་བཞིན་བློ་འཇོག་འདོད་པ་སྟེ། །དེ་ཡང་ཉོན་མོངས་རྫོགས་ཆེན་མཐོང་བ་མེད། །མཧྭ་ཐབས་དང་ཤེས་རབ་སྒོར་ཞུགས་ནས། །བསྙེན་སྒྲུབ་བཞི་ཡིས་སྐུ་ལྔ་བསྒྲུབ་པར་འདོད། །དེ་ཡང་ཉོན་མོངས་རྫོགས་ཆེན་མཐོང་བ་མིན། །ཡོ་ག་ཆོ་ག་ལྔའི་སྒོར་ཞུགས་ནས། །འབྲས་བུ་སངས་རྒྱས་འདོད་ཅིང་སྩོལ། །ཨུ་པ་ཡའི་ལྟ་སྤྱོད་ནི། །ཀྲི་ཡ་སྤྱོད་ཅིང་ཡོ་ག་བསྒྲུབས། །འབྲས་བུ་སྐུ་གསུམ་ཡེ་ཤེས་བསྒྲུབ། །བྱ་བ་བྱེད་པའི་ཀྲི་ཡ་ནི། །དག་པ་རྣམ་གསུམ་སྒོར་ཞུགས་ནས། །རིགས་གསུམ་སངས་རྒྱས་བསྒྲུབ་པར་འདོད། །བྱང་ཆུབ་སེམས་དཔའི་སྤྱོད་པ་ནི། །བདེན་པ་གཉིས་ཀྱི་སྒོར་ཞུགས་ནས། 
།ཀུན་ཏུ་འོད་ཀྱི་ས་འདོད་པའོ། ཁོརྐོས་པ་འགོག་པའི་རང་རྒྱལ་ནི། །རྟེན་འབྲེལ་བཅུ་གཉིས་སྒོར་ཞུགས་ནས། །ཡིད་བཞིན་བདེ་བ་མཆོག་ཐོབ་འདོད། །སྡུག་བསྔལ་མྱོང་བའི་ཉན་ཐོས་ནི། །བདེན་པ་བཞིའི་སྒོར་ཞུགས་ནས། །དགྲ་བཅོམ་འབྲས་བུ་ཐོབ་པར་འདོད། །འདོད་པ་མ་ཟད་བར་དུ་ནི། །ཉོན་མོངས་ཟད་པར་མི་འགྱུར་ཏེ། །ཉོན་མོངས་འབྲས་བུ་ཁམས་གསུམ་ཡིན། །འདུས་བྱས་རྟེན་འབྲེལ་འབྲས་བུ་དེ། །སངས་རྒྱས་ཐེག་པར་བགྲང་བ་མེད་དེ། །དེ་བས་སྐྱོན་མེད་ཤེས་པར་གྱིས། །སྐྱོན་གྱིས་རྩ་བར་རེ་དོགས་ཡིན །རེ་དོགས་གཟུང་འཛིན་མ་ཡིན་པའི། །སྐྱོན་ཞེས་བྱ་བ་རྙེད་པར་ནི། །རྡོ་རྗེ་སེམས་དཔའ་མ་གསུངས་སོ། །ཅི་སྲིད་བྱ་བྱེད་རེ་དོགས་ཀྱི། །འདུ་ཤེས་ལོག་པར་མ་གྱུར་པས། །འབྲས་བུ་སངས་རྒྱས་ཐོབ་པ་ནི། །རྨི་ལམ་ན་ཡང་མཐོང་མེད་ན། །དེ་བས་ཁྱོད་ཀྱིས་དེ་ལྟར་ཤེས་པར་གྱིས། ཁོ།ས་ནས་ཉོན་མོངས་དབང་གིས་མ་ཡེངས་པར། །རང་གིས་རྟོགས་པ་ཅི་བཞིན་ཀླུང་དུ་གྱིས། །སྐལ་མེད་མོས་པ་བཟློག་པ་རི་བསྲེ་ལྕི། །སྐལ་ལྡན་བཟློག་གི་བརྒྱ་སྟོང་ཆར་མི་ཕོད། །དེ་བས་གསང་སྔགས་གདམ་ངག །ཚད་གཟུང་ཤིན་ཏུ་དཀའ། །དེ་བས་ཡུན་དུ་བསྲིང་ལ་གང་ཟག་བརྟག །རྟོག་ནས་བརྩོན་འགྲུས་བསྐྱེད་ལ་གདམས་ངག་བསྟན། །ཞེས་འོག་མ་སྐྱོན་གྱིས་རྩ་བ་དང་མ་བྲལ་བའི་ཡི་གེ་སྟེ། །བདུན་པའོ།། 
།ཆོས་ཉིད་གཡོ་ཤིང་ཐ་དད་ཅི་ཡང་མེད༄༅། །དཔེར་ན་ལུས་ཀྱི་ངོ་བོ་ཅིག་པ་ལ། །བྱེད་པ་མེད་པར་ཡན་ལག་སྣ་ཚོགས་ཤར། ཁྲར་ཡང་ལུས་ལས་གཡོས་ཤིང་ཐ་དད་མེད། །ངོ་བོ་རྡོ་རྗེ་སེམས་དཔས་ཅིག་པར་གསུངས། །བྱེད་པ་མེད་པར་རང་ཉིད་རང་དུ་ཤར། །དཔེར་ན་རྒྱ་མཚོ་ཆེན་པོའི་ཚུལ་བལྗིན་དུ། །བུ་ཁྱོད་ཅིག་པའི་དོན་ལ་མ་རྨོངས་ཤིག །ཐ་དད་འདུ་ཤེས་ཞུགས་པ་བདུད་ཀྱི་ལས། །དེ་བས་ཅིག་པའི་དོན་ལ་ནན་ཏན་གྱིས། །འདས་པའི་སངས་རྒྱས་ཅིག་པ་ཉིད་དུ་རྒྱས། །ད་ལྟར་སངས་རྒྱས་ཅིག་པ་ཉད་དུ་གནས། །སླད་ཀྱིས་གདུང་འཚོ་ཅིག་པའི་ལུང་ཡང་སྟེན། །དེ་བས་ཅིག་པའི་དོན་འདི་རྟོགས་གྱུར་ན། །འཁོར་བའི་ཉོན་མོངས་མ་བཅད་ངང་གིས་ལྡོག།ཀྭའི་བུ་ཁྱོད་མ་ཡེངས་ཤིག །ད་རུང་བདུད་ཀྱི་བསླུ་བ་འབྱུང་ལ་རེ། །ཞེས་སོ། །འཁོར་འདས་ངོ་བོ་ཅིག་པའི་ཡི་གེ་སྟེ། བརྒྱད་པའོ།། །།ཨེ་མ་དོན་ཉིད་མ་སྩལ་རྫོགས་ལ་ཕྱགའཚལལོ། །གཅིགཔའིདོན་ལ་འཁོར་འདས་གཉིས་གསུངས་པ། །རང་བྱུང་ཡེ་ཤེས་ཅིག་ཏུ་གནས་མོས་ཀྱང་། །རྟོགས་མ་རྟོགས་ཀྱིས་འཁོར་འདས་གཉིས་སུ་གསུངས། །དཔེར་ན་སྨན་གྱི་རྒྱལ་པོ་ག་ཕུར་ཅིག་པ་ལ། །ཚ་གྲང་རྐྱེན་གྱི་སྨད་དུ་གཉིས་སུ་གནས། ། དེ་བཞིན་ཆོས་ཉིད་ཕྱོགས་དང་བྲལ་བ་ལ། །བྱེད་པ་མེད་པར་འཁོར་འདས་གཉིས་སུ་ཤར། །དེ་ཡང་རྟོགས་མ་རྟོགས་ཀྱི་བྱེ་བྲག་གོ །འཁོར་འདས་རྟོག་མ་རྟོགས་ལས་མེད་པར་གསུངས། ། 
སངས་རྒྱས་བསྒྲུབ་པས་གྲུབ་པར་མ་གསུངས་སོ། །དཔེར་ན་ཉི་མའི་དཀྱིལ་འཁོར་སྣང་བ་ལ། །ཉི་མའི་ངོ་བོ་གཅིག་ལས་མ་གཡོས་པར། །ཆུ་བུར་ཞིག་ནི་རྐྱེན་གྱིས་མུན་སྣང་གཉིས། །མུན་པ་སྤངས་ནས་སྣང་བ་བསྒྲུབ་པ་མེད། །དེ་བཞིན་རང་སེམས་རྒྱལ་པོ་ཆོས་ཉིད་དེ། །རྟོགས་ན་སངས་རྒྱས་མ་རྟོགས་སེམས་ཅན་ནོ། །རྟོགས་ན་མི་རྟོགས་མ་རྟོགས་རྣམ་རྟོག་གོ །དུག་ལྔ་ཡེ་ཤེས་ལྔ་ཡང་མ་རྟོགས་མ་རྟོགས། །རྟོགས་མ་རྟོགས་ཀྱང་བྱས་པ་མ་ཡིན་ཏེ། །རང་གིས་ངོ་བོ་རང་གི་དེ་ལྟར་རོ། །ཆོས་རྣམས་ཐམས་ཅད་རང་གིས་རང་ཤར་ཡང་། །ལས་སོ་ཟེར་ནས་རྒྱུ་མཚན་ཚོལ་བ་ན། །བླུན་རྨོངས་དེ་ནི་སངས་རྒྱས་ཐེག་ཆིན་མིན། །ནམས་ཀྱང་འདུས་བྱས་རྐྱེན་ལས་དེ་མི་འདའ། །ཁྱོད་ཀྱིས་འཁོར་འདས་རང་བྱུང་ཤེས་པར་གྱིས། །གཉིས་ཀྱང་གཅིག་གིས་ངོ་བོར་གྱིས། །གཅིག་ཀྱང་གཉིས་ཀྱི་རང་བཞིན་ཤེས་པར་གྱིས། །རྟོགས་མ་རྟོགས་ཀྱིས་འཁོར་འདས་གཉིས་སུ་གསུངས། དེ་ལས་འཁོར་འདས་གཉིས་ཀྱི་རྒྱུ་མཚན་ནི། །རྡོ་རྗེ་སེམས་དཔའ་རྙེད་པར་མ་གསུངས་སོ། །འཁོར་འདས་གཉིས་ཀྱི་གསུངས་ཚུལགྱི་ཡི་གེ་སྟེ། དགུ་པའོ།། །།བཅོམ་ལྡན་འདས་ཐམས་ཅད་མཁྱེན་པའི་ངང་ལ་ཕྱག་འཚལ་ལོ། ། སངས་རྒྱས་སེམས་ཅན་གཅིག་ཅིང་ཐ་ཡང་དད། །སངས་རྒྱས་གང་ཡིན་སེམས་ཅན་ཡིན། །སེམས་ཅན་གང་ཡིན་སངས་རྒྱས་ཡིན། 
།སངས་རྒྱས་སེམས་ཅན་ལྷན་༄༅། །ཅིག་མི་གནས་ཏེ། །སངས་རྒྱས་ཡོད་ན་སེམས་ཅན་མེད། །སེམས་ཅན་ཡོད་ན་སངས་རྒྱས་མེད། །གཅིག་པ་ཆོས་ཉིད་ཡིན་པ་ལ། །མ་རྟོགས་འཁོར་བའི་སེམས་ཅན་ཏེ། །རྟོགས་པས་སངས་རྒྱས་རྫོགས་པ་ཡིན། །གོང་གིས་མ་རྟོགས་པ་དེ་ཉིད། །ཕྱི་ནས་རྟོགས་པ་དེ་ཉིད་ཡིན། །དོན་གྱི་ངོ་བོ་འཕོ་འགྱུར་མེད། །རེ་ཞིག་གཉིས་སུ་བགྲངས་བ་ཙམ། །དེ་ཡང་འགྲོ་བས་རྟོགས་ཕྱིར། །འཁོར་འདས་ལྷན་ཅིག་མི་གནས་ཏེ། །མ་རྟོགས་པའི་དུས་ཙམ་ན། །རྟོགས་པ་ཡོད་པར་སྨྲ་བ་མེད། །རེ་ཞིག་ཤེས་ཆེའི་སྒོ་ནས་སྨྲ། །མུན་པ་ཡོད་ན་སྣང་བ་མེད། །སྣང་བ་ཡོད་ན་མུན་པ་མེད། །རེ་ཞིག་གཅིག་ཏུ་བསྟན་པ་ཙམ། །དེ་ཡང་རྟོགས་པར་བྱ་ཕྱིར་རོ། །འོ་ན་དོན་གྱི་ངོ་བོ་དེ། །བསམ་མི་ཁྱབ་ཏུ་གནས་པ་ཡིན། །སྣང་བ་དོའི་ཙམ་ན་སྟོང་ཡང་བདོའོ། །སྟོང་བདོ་ཙམ་དུ་སྣང་ཡང་བདོའོ། །སྨན་བདོ་ཙམ་ན་དུག་ཀྱང་བདོ། །དུག་བདོ་ཙམ་ན་སྨན་ཡང་བདོ། །སེམས་ཅན་བདའོ་ན་སངས་རྒྱས་བདའོ། །ཉོན་མོངས་བདོའོ་ན་ཡེ་ཤེས་བདའོ། །གཅིག་དང་ཐ་དད་གྲོལ་བར་གསུངས། །དེ་བས་འཁོར་འདས་འགྲེལ་ཞིང་རྒྱ་མ་ཆད། །མཐའ་རྡོས་མཐའ་བྲལ་ཀུན་དང་བྲལ། །དེ་བས་ཡང་དག་ལྟ་བ་གཟའ་གཏད་བྲལ། །སེམས་ཅན་སངས་རྒྱས་ངོ་བོ་ཉིད་ཀྱི་འབྲེལ། །མ་རིག་རྐྱེན་གྱིས་འབྲེལ། །མ་རིག་རྐྱེན་གྱིས་ཐ་དད་པར་ཡང་གསུངས། 
།དེ་འདྲའི་དོན་འདི་སྐྱེས་བུ་སུ་འཆང་བདགེ་སྡིག་གཉི་ག་ཆེད་དུ་མི་བྱེད་དེ། །བྱས་ཀྱང་ཆོས་ཉིད་ངང་ལས་གཡོས་པ་མེད། །མི་གཡོ་མི་འགྱུར་ཡུལ་མེད་དབང་པོས་ཏེ། །རྟོགས་པའི་དུས་སུ་མངོན་སངས་རྒྱས། །ཐོབ་བྱའི་འདོད་ཆགས་ངང་གིས་བྲལ། །དེ་མཐོང་ཐམས་ཅད་ཆོས་སྐུ་བས། །དོགས་ཤིང་བག་ཚའི་ཞེ་སྡང་རྐ་ནས་ངག ཁུགས་ཀྱིས་དགྲ་ཟིན་འདུ་ཤེས་ལྷོག་པར་སྣང་། །ཐམས་ཅད་ངོ་བོ་རང་གིས་དབྱིངས། །འདུ་ཤེས་ཐམས་ཅད་ཟད་པ་འབྱུང་། །བྱ་བ་ཐམས་ཅད་ངང་གིས་ལྡོག །དེ་འདྲའི་དྲོད་དང་ལྡན་ཙམ་ན། །བདུད་དུ་ཐུན་མོངས་དངོས་གྲུབ་ཆེ། །ཅི་འདྲའི་ནུས་པ་འབྱུང་འགྱུར་ཀྱང་། །བདུད་དེ་ཆོས་ཉིད་ངང་དུ་བསྟིམ། །བར་དེར་ནན་ཏན་ཤིན་ཏུ་འབད། ཁ་ཅིག་དེ་ལ་སྤྲོ་སྐྱེས་ནས། །ཟག་པ་ཟད་པར་མཐོང་བ་ན། །དེ་ཡང་བློ་ཆུང་འཁོར་བའི་རྒྱུ། །ཁྱོད་ཀྱི་དེ་ལྟར་ཤེས་པར་གྱིས། །འཁོར་འདས་འབྲེལ་པའི་དོན་གྱི་ཡི་གེ་སྟེ། །བཅུ་པའོ།། །།སྤྲོས་བྲལ་ཆོས་ཀྱི་སྐུ་ལ་ཕྱག་འཚལ་ལོ་། །སེམས་ཅན་སྐྱོན་གྱི་སྩ་བ་གཅིག་པུ་བ། །བདག་ཏུ་འཛིན་པའི་དུག་ལྔ་རང་ལས་བྱུང་། །སེམས་ཅན་ཞེས་ཀྱང་འཛིན་པས་བཏགས་པ་ཡིན། །ཉོན་མོངས་ཅི་སྙེད་ཐམས་ཅད་འཛིན་པའི་གནས། །བདག་ཏུ་འཛིན་པ་ཐོག་མ་མེད་པ་ནས། །དེའི་བར་དུ་སྡུག་བསྔལ་འདམ་དུ་མནར། །ད་དུང་གཟུང་འཛིན་ཕུར་པ་མ་ཕྱིན་བར། །ཐར་བར་རྡོ་རྗེ་སེམས་དཔས་མ་གསུངས་སོ། 
།ཆོས་ཉིད་ཅིག་པུ་ཟླ་དང་བྲལ་བ་ལ།༄༅། །ང་དང་གཞན་དུ་བཟུང་བས་གཏན་དུ་འཁྱམས། །ཅི་སྲིད་གཞན་འདུ་ཤེས་ཡོད་ཀྱི་བར། །རྒ་ཅི་སྤྱད་རང་ཉིད་འཆིང་བའི་རྒྱུ། །གྲོལ་བར་འདོད་པས་སླར་ཡང་འཆིང་བའི་རྒྱུ། །སྦུར་པ་བལ་རྡུང་ཆུད་པ་ཙ་བཞིན་ནོ། །བདག་གཞན་གཉིས་ཀྱི་འདུ་ཤེས་གང་ཞེས་ན། །བདག་གཞན་ཡུལ་དང་སེམས་ལ་བྱ་བ་སྟེ། །དེ་གཉིས་ཡོད་པས་བྱ་བ་བྱེད་པ་དང་། །རེ་དང་དོགས་དང་ལེགས་དང་མ་ལེགས་དང་། །བཟང་དང་ངན་དང་རྒྱུད་དང་འབྲས་བུ་དང་། །མཐོ་རིས་ངན་སོང་ལ་སོགས་ཐམས་ཅད་ཡོད་པ་ནི། །ཅི་སྲིད་ཡུལ་སེམས་གཉིས་མེད་མ་རྟོགས་པར། །བདག་གཞན་གཉིས་མེད་ཟེ་བའི་དམུས་ལོང་བྱ་ར་མཁན། བདག་དང་གཞན་གྱི་ཤེས་པ་མི་འདྲེ་བར། །ཡུལ་སེམས་གཉིས་མེད་ཟེར་བའི་རྨོངས་པ་ཡོད། །སྐྱོན་གྱི་སྩ་བ་གཟུང་འཛིན་གཉིས་དང་འགྲོགས། ཁ་ཅིག་གྲུབ་མཐའ་འདི་སྐད་ཟེར་བ་ཡོད། །ང་དང་བདག་ནི་ཡེ་ནས་སོ་སོ་སྟེ། །བདག་གི་སེམས་ཉིད་སྩལ་བའི་མ་རྙེད་པར། ཁ་ཅིག་ཆོས་ཉིད་ཙམ་དུ་ཅིག་པ་ལ། ཆོས་ཉིད་ཐ་དད་པ་རུ་འདོད་པ་ལ། ཁ་ཅིག་སེམས་ཉིད་ཙམ་དུ་འདོད་པ་ལ། །སེམས་ཉིད་ཐ་དད་ཡུལ་སེམས་གཉིས་མེད་ཟེར། ཁ་ཅིག་ཅིག་པོ་དོན་དང་མ་འབྱོར་བས། །ཡིད་སྤྱོད་ཙམ་དུ་ཅིག་གོ་ཟེར་བ་ཡོད། །ཡོད་ཀྱང་སྐྱོན་གྱི་རྩ་བ་བཟུང་འཛིན་གཉིས་དང་འགྲོགས། །ཉེས་པའི་འབྱུང་ཁུངས་དེ་དང་མ་བྲལ་བས། 
།འཁོར་བའི་མཐའ་ལས་གྲོལ་བར་གསུངས་པ་མེད། །དེ་ལྟར་སྐྱོན་གྱི་རྩ་བ་ཤེས་པར་གྱིས། །རྣམ་གྲངས་རྒྱལ་བས་མཁྱེན་པར་མ་གསུངས་སོ། །རེ་ཞིག་བསྡུ་ན་བརྒྱད་ཁྲི་བཞི་སྟོང་ངོ་། །དེ་ཡང་བྱེད་པ་མེད་པར་རང་བྱུང་ཆེ་བའི་མཆོག །དེ་ལྟར་ཁྱེད་ཀྱིས་རྟིང་དུ་ཆུད་པར་གྱིས། །ཡང་དང་ཡང་དུ་ཉེས་པའི་རྩ་བ་ལྟོས། །ཉེས་པའི་རྩ་བ་དེ་དང་མ་བྲལ་ན། །རྫུ་འཕྲུ་མངོན་པརཤེས་ལྡན་ཡང་གྲོལ་ནམ་དུ་མེད། །ཅི་སྟེ་ཤེས་བྱ་ཤེས་བྱེད་ཡོད་པས་ན། །སྐྱོན་གྱི་རྩ་བ་དེ་དང་ཀྲིལ་ལེ་འགྲོགས། །ཁྱོད་ལ་ང་ཡིས་བསྟན་དུ་ཡོད་པ་ཡང་། །ཁྱད་ལ་ང་ཡས་བསྟན་དུ་ཡང་པ་ལ། །རྟོགས་པའི་དུམ་བུར་གནས་པའོ། །ཐམས་ཅད་སྟོང་ཉིད་ངང་དུ་གནས་པས་ཆུ། །ཡང་དག་འབྲས་བུ་སྨིན་པར་བྱེད་པས་མེ། །རང་གི་ངོ་བོ་བསྟན་པར་བྱེད་པས་ས། །འཁོར་བ་སངས་རྒྱས་སུ་བསྐྱོད་པས་རླུད་། །རང་གི་ཆོས་ཉིད་གསལ་བར་བྱེད་པས་མཁའ། །འརྒྱུང་ཆེན་འདུལ་བའི་མན་ངག་ཐབས་ཆེན་འདི། །སྙིང་དང་འདྲ་བར་ཆོས་ཤིག་ཆར་ར་རེ། །ཡུན་དུ་བརྟགས་ལ་རྒྱ་ལ་འགལ་སྦྱིན། །འདིའམ་སྣོད་ལྡན་འཛམ་བུ་གླིང་དུ་དཀོན། །སྣོད་མ་རྙེད་ན་མི་དར་གཏེར་དུ་སྦ། །ཞིས་སོ། །སེམས་ཅན་སྐྱོན་གྱི་རྩ་བ་བསྟན་པའི་ཡི་གེ་སྟེ། བཅུ་གཅིག་པའོ།། །།རྣམ་དག་ཡེ་ཤེས་སྐུ་ལ་ཕྱག་འཚལ་ལོ། །སངས་རྒྱས་ལེགས་པའི་འབྱུང་གནས་ཀུན་གྱི་གཞི། །བདག་མེད་གཉིས་མེད་རྟོགས་པ་ཆོས་ཀྱི་སྐུ། 
།གཟུགས་སྐུ་རྣམ་གཉིས་ལ་སོགས་ཡོན་༄༅། །ཏན་སྐུ །མར་མེ་འོད་ཀྱི་ཚུལ་ཏེ་ལོགས་ན་མེད །དྲང་བའི་དོན་དུ་བྱེ་བྲག་བགྲངས་པ་ཙམ། །བདག་ཏུ་འཛིན་པའི་ཤེས་པ་ལེགས་པ་ཡིས། །སྐྱེ་རྒས་ན་འཆིའི་ཆུ་བ་རྩད་ནས་བཅད། །ཆོས་སུ་བཟུང་བའི་ཡུལ་དེ་ལོག་པ་ཡིས། །ཉོན་མོངས་དུག་ལྔ་མ་བཅད་རང་ཉིད་ཆད། །སྐུ་བཞི་ཡེ་ཤེས་ལྔ་ནི་ལྷུན་གྱིས་གྲུབ། །སངས་རྒྱས་ཆེ་བའི་ཡོན་ཏན་བསམ་མི་ཁྱབ། །སྐུའི་དངོས་པོ་ཅི་ཡང་མི་མངའ་བར། །སྟོང་གསུམ་མ་ལུས་དབང་སྡུད་ཟིལ་གྱིས་གནོན། །གསུང་གི་དངོས་པོ་ཅི་ཡང་མི་མངལ་བར། །བསྟན་པ་བུ་སྨིན་པར་བྱེད་པས་མེ། །རང་གི་ངོ་བོ་བསྟན་པར་བྱེད་པས། །འཁོར་བ་སངས་རྒྱས་སུ་བསྐྱོད་པས་རླུད་། །རང་གི་ཆོས་ཉིད་གསལ་བར་བྱེད་པས་མཁའ། །འབྱུང་ཆེན་འདུལ་བའི་མན་ངག་ཐབས་ཆེན་འདི། །སྙིང་དང་འདྲ་བར་ཆོས་ཤིག་ཆར་རེ། །ཡུན་དུ་བརྟགས་ལ་རྒྱ་ལ་འགལ་སྤྱིན། །འདིའི་སྣོད་ལྡན་འཛམ་བུ་གླིང་ན་དཀོན། །སྣོད་མ་རྙེད་ན་མི་ངར་གཏེར་དུ་སྦ། །ཞེས་སོ། །སེམས་ཅན་སྐྱོན་གྱི་རྩ་བ་བསྟན་པའི་ཡི་གེ་སྟེ། བཅུ་གཅིག་པའོ།། །།རྣམ་དག་ཡེ་ཤེས་སྐུ་ལ་ཕྱག་འཚལ་ལོ་། །སངས་རྒྱས་ལེགས་པའི་འབྱུང་གནས་ཀུན་གྱི་གཞི། །བདག་མེད་གཉིས་མེད་རྟོགས་པ་ཆོས་ཀྱི་སྐུ། །གཟུགས་སྐུ་རྣམ་གཉིས་ལ་སོགས་ཡོན་ཏན་སྐུ། །མར་མེ་འོད་ཀྱི་ཚུལ་ཏེ་ལོག་ན་མེད། །དྲང་བའི་དོན་དུ་བྱེ་བྲག་བགྲངས་པ་ཙམ། 
།བདག་ཏུ་འཛིན་པའི་ཤེས་པ་ལེགས་པ་ཡིས། །སྐྱེ་རྒས་ན་འཆིའི་ཆུ་བ་སྩད་ནས་བཅད། །ཆོས་སུ་བཟུང་བའི་ཡུལ་དེ་ལོག་པ་ཡིས། །ཉོན་མོངས་དུག་ལྔ་མ་བཅད་རང་ཉིད་ཅད། །སྐུ་བཞི་ཡེ་ཤེས་ལྔ་ནི་ལྷུན་གྱིས་གྲུབ། །སངས་རྒྱས་ཆེ་བའི་ཡོན་ཏན་བསམ་མི་ཁྱབ། །སྐུའི་དངོས་པོ་ཅི་ཡང་མི་མངའ་བར། །སྟོང་གསུམ་མ་ལུས་དབང་སྡུད་ཟིལ་གྱིས་གནོན། །གསུང་གི་དངོས་པོ་ཅི་ཡང་མི་མངལ་བར། །བསྟན་པ་མ་ལུས་ཐམས་ཅད་རྒྱས་པར་སྒྲོགས།ཐུགས་ཀྱི་དངོས་པོ་ཅི་ཡང་མི་མངའ་བར། །ཐམས་ཅད་རང་གི་ངོ་བོ་ཆོས་སྐུར་མཁྱེན། །མཁྱེན་པ་མེད་པའི་མཁྱེན་པ་ཆེན་པོ་སྟེ། །རྡོ་རྗེ་སེམས་དཔས་མཁྱེན་པ་ཆེན་པོར་གསུངས། །རྣམ་རྟོག་མི་མངའ་ཅིར་ཡང་ས་ལེར་མཁྱེན། །ང་དང་གཞན་དང་བྱ་བྱེད་ལ་སོགས་པའི། །རྣམ་རྟོག་མི་མངའ་སྣང་སྲིད་ཆོས་སྐུར་ས་ལེར་མཁྱེན། །དེ་ནི་ངེས་དོན་དོན་གྱི་ཐམས་ཅད་མཁྱེན་པ་ཡིན། །དེ་ནི་ཐམས་ཅད་མཁྱེན་པའི་མཆོག་ཏུ་གསུངས། །སྐུ་གསུང་ཐུགས་ཀྱང་ཅིག་གིས་ངོ་བོར་བཞུགས། །ཐམས་ཅད་ཐིག་ལེའི་ངོ་བོར་བཞུགས་པ་ལ། །གཡོ་བ་མི་མངའ་ས་ལེ་སང་ངེ་བ། །དེ་ནི་ཐམས་ཅད་མཁྱེན་པའི་མཆོག་ཏུ་གསུངས། །དེ་ལས་ཐམས་ཅད་གཞན་དུ་ཐམས་ཅད་མཁྱེན་པའི་བདུད། །དྲང་དོན་ཨ་ནུ་ཡན་བཅོད་ཐམས་ཅད་མཁྱེན་པ་དེ། །བདག་གིས་གཞན་མཁྱེན་མཁྱེན་བྱ་མཁྱེན་བྱེད་དེ། །བདག་མེད་རྣམ་གཉིས་རྟོགས་པའི་མཁྱེན་པ་དེ། 
།དེ་ནི་ང་༄༅། །རུང་འདུས་བྱས་གཟུང་འཛིན་ཡིན། །དེ་ངའི་ཡོན་ཏན་མ་ཡིན་ནོ། །ངའི་ཡོན་ཏན་གོང་དུ་སྨོས་པ་དེ། །ཁྱོད་ཀྱིས་བློའི་གཏིང་དུ་གོ་བར་གྱིས། །དོན་དེ་གོ་བས་རེ་དོགས་ཆེད་པར་ངེས། །དེ་ལྟ་བུའི་ཡོན་ཏན་ཆེན་པོ་དེ། །སྒྲུབས་གནས་གཞན་ནས་འབྱུང་བ་མ་ཡིན་ཏེ། །རང་གིས་ངོ་བོ་དེ་ལྟར་ཡེ་ནས་གནས། །ཡེ་ནས་གནས་པ་རྟོགས་པ་ལ། །མཐར་ཐུགས་སངས་རྒྱས་དེ་ལ་བྱ་བ་ཡིན། །དེ་ལྟར་རང་གིས་རྟོགས་ནས་བསྟན་པ་ལ། །ཕྱི་ནང་སྣོད་བཅུད་ངའི་ཡོན་ཏྭན་ནོ། །ངའི་ཡོན་ཏན་ཕྱོགས་སུ་མ་ཆད་པས། །ཡོན་ཏན་མཆོག་ཏུ་གྱུར་པར་རྒྱལ་བས་གསུངས། །ཡོན་ཏན་ཕྱོགས་ཆད་སངས་རྒྱས་ཡོན་ཏན་མེད། །དེ་ནི་སེམས་ཅན་བློའི་ཡོན་ཏན་ཡིན། །ཆོས་ཉིད་བསམ་གྱིས་མེ་ཁྱབ་པའི། །དོན་རྟོགས་ནས་བརྟན་པ་ཡིན། །སངས་རྒྱས་སྐུ་གསུང་ཐུགས་ཡིན་ནོ། །ཐམས་ཅད་ངའི་དངོས་གཞི་སྐུ། །ང་ཡིས་ཐམས་ཅད་འབྲེལ་པ་གསུང་། །ངའི་ངོ་བོ་མི་ཕྱེད་ཐུགས། །བློ་ཉིད་དངོས་པོར་གྱུར་ཙམ་ན། །སྐུ་གསུང་ཐུགས་ཀྱང་ཕྱེ་བ་མེད། །ཆོས་ཉིད་དོན་གྱི་ངོ་བོ་དེ། །མ་བྱས་སྤྲོས་བྲལ་ཆོས་ཀྱི་སྐུ། །མ་འགགས་རང་བྱུང་ལོངས་སྤྱོད་སྐུ། །ཆོས་ཉིད་ཅིག་པ་མ་གཡོས་པར། །མཚན་ཉིད་སྣ་ཚོགས་སྤྲུལ་པའི་སྐུ། །སེམས་ཅན་ཆོས་སུ་འདྲེས་པས་ན། །སྐུ་གསུམ་ངོ་བོ་ཕྱེ་བ་མེད། །ཕྱེ་བ་མེད་པའི་ཡོན་ཏན་དེ། །ཡོན་ཏན་མཆོག་ཏུ་རྒྱལ་བས་གསུངས། 
།བློ་ལྡན་ཁྱོད་ཀྱི་དེ་ལྟར་ཟུངས། །སྐལ་མེད་གཞན་ལ་བསྟན་གྱུར་ཀྱང་། །ཡེ་ཤེས་མི་སྐྱེ་ཐེ་ཚོམ་ཟ ཐེ་ཚོམ་ཟོས་ནས་གཞན་ཡང་བཟློག །དེ་བས་དེའི་ཉེས་པ་ནི། །རྒྱ་མཚོ་དུག་གིས་དཀྲུགས་པ་ཡིས། །བྱེ་བའི་ཆར་ཡང་མི་ཕོད་དོ། །རྡོ་རྗེ་དམྱལ་ལམ་ལྷུན་གྲུབ་སྐུ། །གཞན་གྱིས་རེག་ན་ཕུང་བར་འགྱུར། །བཙན་དུག་བཞིན་དུ་ལེགས་པར་བཙའ། །ཞེས་སོ། །ཡོན་ཏན་ལྷུན་གྲུབ་ཀྱི་ཡི་གེ་སྟེ། བཅུ་གཉིས་པ།། །།བཅོམ་ལྡན་འདས་བྱ་བྲལ་ངང་ལ་ཕྱག་འཚལ་ལོ། །ཆོས་སྐུ་ཡེ་ནས་རང་དབེན་བས། །བདག་གཞན་དུ་འཛིན་པའི་སེམས་ཅན་དེ། །པའམ་ཅན་ནི་ལྡན་པའི་སྒྲ། །བདག་ཏུ་འཛིན་པས་སེམས་ཞེས་ཏེ། །གཞན་དུ་བཟུང་བས་ཅན་ཞེས་བྱ། །སེམས་སེམས་སུ་འཛིན་པས་ན། །སེམས་ཞེས་འཛིན་པའི་དོན་གྱིས་སོ། །དེ་ལ་གཟུང་བའི་ཡུལ་བྱུང་བས། །ཡུལ་ལ་ཅན་ཞིས་བཏགས་པའོ། །བདག་དང་གཞན་ཡོད་ཅི་སྲིད་དུ། །བྱ་བྱེད་ཡོད་པར་རྒྱལ་བས་གསུངས། །བྱེད་པའི་ངོས་ནས་སེམས་ཞེས་བྱ། །བྱ་བའི་ངོས་ནས་ཅན་ཞེས་བྱ། །བདག་ཡོད་པས་སུ་ཕན་གནོད་ཡོད། །གདགས་བྱའི་ངོས་ནས་ཅན་ཞེས་བྱ། །འདོགས་བྱེད་ངོས་ནས་སེམས་ཞེས་པའོ། །ཇི་སྲིད་བདག་ཡོད་བར་དུ་ནི། །གཞན་མེད་ཟེར་བ་བླུན་པ་སྟེ། །ཚུར་ཀ་མེད་པའི་ཕར་ཀ་ནི། །རྨི་ལམ་ན་ཡང་མཐོང་བ་མེད། །བདག་ནི་ཤེས་བྱའི་སྒྲིབ་པ་སྟེ། །ཡུལ་ནི་ཉོན་མོངས་སྒྲིབ་པ་ཡིན། །སྒྲིབ་པ་ཅན་ཞེས་དེ་ལ་བཤད། 
།༄༅ སེམས་ཅན་ཞེས་སུ་བསྟན་པ་ཡིན། །ཉན་ཐོས་ཨ་ནུ་མན་ཅོང་དུ། །ཐེག་པའི་བྱེ་བྲག་བསམ་ཡས་ཀྱང་། །བསྒྲུབས་ནས་གྲུབ་པའི་འབྲས་བུ་དེ། །སྒྲུབ་བྱ་སྒྲུབ་བྱེད་ཡོད་པས་ན། །དེ་ཡང་ཡུལ་དང་ཡུལཅན་ནོ། །རེ་དོགས་བླང་དོར་མ་ལོག་པས། །དེ་ཡང་སེམས་ཅན་བློའི་ཆོས། །གོང་གི་ཆོས་ལས་མ་འདས་པས། །བྱ་བྱེད་ཡོད་པ་ཅི་སྲིད་དུ། །སེམས་ཅན་ཡིན་ཞེས་སེམས་དཔས་གསུངས། །གཟུང་འཛིན་མེད་པའི་བྱ་བྱེད་དམ། །བདག་གཞན་མེད་པའི་གཟུང་འཛིན་ནམ། །བདག་མེད་རྟོགས་པའི་རེ་དོགས་ནི། །སྔར་ཡང་མ་ཐོས་མི་ཐོས་སོ། །ཅི་ཕྱིར་མ་གསུང་མི་གསུང་ཞིང་། །གསུང་བར་འགྱུར་བ་མ་ཡིན་ནོ། །དེ་ལྟ་བུའི་ཆོས་ཅན་ནི། །ཡོད་པར་འོས་པ་མ་ཡིན་ཏེ། །ཕན་གནོད་མེད་པའི་སྨན་དག་ནི། །སྨྲ་བར་ནུས་པ་མ་ཡིན་ནོ། །ཕ་མ་མེད་པའི་བུ་དེ་ཡང་། །སྨྲ་བརརིག་པ་མ་ཡིན་ནོ། །བདག་གཞན་བཅས་པའི་སངས་རྒྱས་སམ། །བྱ་བྱེད་ཡོད་པའི་སངས་རྒྱས་སམ། །རེ་དོགས་ཡོད་པའི་སངས་རྒྱས་ཀྱང་། །ཀུན་རྫོབ་ཨ་ནུ་མན་ཅོད་དུ། །དྲང་བའི་དོན་དུ་བཏག་ཙམ། །ངེས་པར་སྨྲ་བར་བྱེད་པ་རྣི། །རྒྱུ་མཚན་གང་གིས་གང་གི་ཕྱིར། །གལ་ཏེ་སྒྲུབས་ནས་གྲུབ་པ་ན། །སངས་རྒྱས་རྫས་ཡོད་མི་རྟོག་གོ །དོན་དམ་བསྒྲུབ་ཏུ་མེད་ན་ཡང་། །ཁྱོད་རང་ཉིད་དམ་གཞན་ཞིག་ཡིན། །གཞན་ཞིག་ཡིན་ན་འབྲེལ་མ་འབྲེལ། །འབྲེལ་ན་འབྲེལ་པ་རྣམ་གཉིས་བརྟགས། 
།མ་འབྲེལ་འབད་པ་དོན་མེད་འགྱུར། །དེས་ན་སེམས་ཅན་ཆོས་ཞེས་གསུངས། །སེམས་ཅན་བྱ་བ་དེ་ལ་བྱ། །མདོར་ན་བྱ་བྱེད་རེ་དོགས་དེ་ལ་བྱ། །ཨ་ནུ་མན་གཅོད་སེམས་ཅན་ཆོས་སུ་ནི། །རྡོ་རྗེ་སེམས་དཔས་དུས་འདི་ཉིད་དུ་གསུངས། །དེ་བས་ཀུན་གྱི་ཐོས་ནས་སྡང་བ་འདི། །ཁྱོད་ཀྱིས་གཞན་ལ་ཡེལ་བར་མི་བྱའོ། །གལ་ཏེ་ཕེལ་ན་གང་ཟག་སྐལ་མེད་ཀྱིས། །ཀུན་བཟང་དགོངས་པ་འདི་ལ་གཤེས་གྱུར་ན། །ནམ་མཁའ་ཇི་སྲིད་བར་དུ་ནི། ཁེ་བའི་འོག་ཏུ་དམྱལ་བར་འགྲོ། །ཞེས་གཟུང་འཛིན་སེམས་ཅན་དུ་བསྟན་པའི་ཡི་གེ་སྟེ། །བཅུ་གསུམ་པའོ།། །།བཅོམ་ལྡན་འདས་ཆེ་བཙན་རྒྱལ་བའི་སྐུ་ལ་ཕྱག་འཚལ་ལོ། །བདག་མེད་རྣམ་གཉིས་གཏོགས་པ་སངས་རྒྱས་ཏེ། །བྱ་བྱེད་རེ་དོགས་བྲལ་བས་སངས་རྒྱས་ཡིན། བདག་གཞན་འཛིན་པ་ཆོས་སྐུའི་ངང་དུས་སངས། ཁྲེས་པ་མེད་པའི་ཤེས་པ་བསྟན་པས་རྒྱས། །གཞི་ནི་ཡེ་ནས་བདག་གཞན་དབེན་པས་སངས། །དེ་བཞིན་རང་གི་རིག་པ་རྒྱས་པར་བཤད། །རང་བྱུང་ཆོས་སྐུ་སྤྲོས་དང་བྲལ་བས་སངས། །སྤྲོས་བྲལ་རྟོགས་པས་སྟེང་དུ་གྱུར་པས་རྒྱས། །རྣམ་རྟོག་བདག་ཏུ་འཛིན་པས་སངས་པས་སངས་རྒྱས།མི་རྟོག་ཡེ་ཤེས་གཉིས་མེད་གསལ་བས་རྒྱས། །གཟུང་འཛིན་བག་ཆགས་མ་ལུས་ཀུན་སངས་ནས། །ཡེ་ཤེས་མཁའ་ལ་ཉི་ཤར་བཞིན་དུ་རྒྱས། །སངས་རྒྱས་ཞེས་ཀྱང་དེ་ལ་གདགས་པ་ཡིན། 
།རིག་པ་མེད་པའི་༄༅། །རིག་པ་ཤར་ཙམ་ན། །བསྒོམ་དུ་མེད་པའི་བསྒོམ་པ་བཤུགས་ཀྱིས་འབྱུང་ཐོབ་ཏུ་མེད་པའི་འབྲས་བུ་རང་དབང་བྱེད། །རང་དབང་བྱེད་འབྲས་བུའི་རྒྱལ་པོ་དེ། །རྡོ་རྗེ་སེམས་དཔས་སངས་རྒྱས་ཞེས་སུ་བསྔགས། །ཡུལ་སེམས་འཁོར་བའི་དུག་ཆེན་སངས། །སྣང་སྲིད་ཆོས་སྐུའི་དང་དུ་རང་སངས་རྒྱས། །དེ་ལ་སངས་རྒྱས་ཞེས་སུ་སེམས་དཔས་གསུངས། །བདག་གཞན་འདུ་ཤེས་ཆོས་ཉིད་ངང་དུ་སངས། །བདག་མེད་རྟོགས་པས་ལྷག་མེད་ཆོས་སྐུར་རྒྱས། །བདག་གཞན་འདུ་ཤེས་ངང་གེས་ལོག་པ་ན། །ཡིད་ཀྱི་གཡོ་བ་རང་དབང་མེད་པར་ལྷོག །ཡིད་ཀྱི་གཡོ་བ་བྲལ་བ་བརྟན་པ་ལས། །གཞན་དུ་སངས་རྒྱས་སེམས་དཔས་མ་གསུངས་སོ། །དེ་ལས་གཞན་པའི་སངས་རྒྱས་ཡོད་པར་ནི། །ངེས་རྒྱུད་ཀུན་ཏུ་བཙལ་ཡང་རྙེད་མི་སྲིད། །དྲང་དོན་སངས་རྒྱས་རྣམ་གྲངས་བསམ་མི་ཁྱབ། །དེ་ནི་སེམས་ཅན་མོས་པ་སྐྱེ་ཕྱིར་གསུངས། །དེ་ནི་འཛམ་གླིང་བྱེ་བ་ཕྲག་བརྒྱར་ཡང་། །སྤྲུལ་པ་བསམ་ཡས་མཛད་པར་གསུངས། །སེམས་ཅན་རང་རང་མོས་པ་ཅི་འདྲ་བར། །ཆོས་སྟོན་པ་ལ་སོགས་པ་འཚལ་བར་སྟོན། །དེ་ནི་དྲང་དོན་སངས་རྒྱས་ཡིན་པར་གསུངས། །སངས་རྒྱས་གདགས་གཞི་དང་བཅས་པའི་ཡི་གེ་སྟེ། བཅུ་བཞི་པའོ།། །།རྣམ་དག་སེམས་ཀྱི་དབྱིངས་ལ་ཕྱག་འཚལ་ལོ། །ཡང་དག་སངསརྒྱས་བསྒྲུབ་པའི་བསྒྲུབ་རྫས་སུ། 
།རྫས་ཀྱི་རྒྱལ་པོ་རང་སེམས་ཁྱད་པར་འཕགས། །རང་རང་སེམས་རྫས་ཀྱི་རྒྱལ་པོ་འདི་རྟོགས་ན། །ཕྱི་ནང་སྣང་སྲིད་སེམས་ཅན་ཐམས་ཅད་ཀུན། །མ་ལུས་རྫས་སུ་གྱུར་བས་བསྒྲུབ་པ་ཆེ། །བློ་ཉིད་དངོས་པོར་གྱུར་བའི་རྣལ་འབྱོར་པ། །སྣང་བར་བདེ་སྡུག་རྣམ་རྟོག་ཅི་སྐྱེས་ཀྱང་། །ཐམས་ཅད་ངའི་རྫས་ཏེ་གུང་ན་མེད། །རང་བྱུང་ཡེ་ཤེས་ཡེ་གནས་ལ། །རྟོགས་པའི་ཡེ་ཤེས་རྫས་དང་ལྡན། །ངང་ལ་གནས་པས་བསྒྲུབ་པ་ཡིན། །རང་གི་རང་རྫས་རང་ལ་ཆེ། །བྱ་བ་མེད་པའི་ཐབས་དག་དང་། །བྱེད་པ་མེད་པའི་ཤེས་རབ་གཉིས། །གཉིས་མེད་ཡེ་ཤེས་རྟོག་གྱུར་ན། །སྣང་བ་སྐུའི་བསྒྲུབ་རྫས་ཡིན། །སྒྲ་རྣམས་གསུང་གི་བསྒྲུབ་རྫས་ཡིན། །དྲན་རྟོག་ཐུགས་ཀྱི་བསྒྲུབ་རྫས་ཡིན། །ཡེ་ནས་ལྷུན་ཀྱིས་གནས་པ་ལ། །རྟོགས་པས་ནོར་རམ་རྫས་དང་ལྡན། །དེ་ཉིད་རང་གནས་བསྒྲུབ་པ་པོ། །བསྒྲུབ་རྫས་ལྡན་ཞེས་སེམས་དཔས་གསུངས། །གལ་ཏེ་བསྒྲུབ་རྫས་དེ་མིན་ན། །རྫས་རྣམས་ཐམས་ཅད་ཅི་བསོགས་ཀྱང་། །འཁོར་བ་བསྒྲུབ་པའི་རྫས་སུ་གསུངས། །བསྒྲུབ་རྫས་བགྲང་བར་རིགས་པ་མིན། །ཡེ་ནས་ལྷུན་གྲུབ་སྤྲོས་དང་བྲལ། །བསྙེན་པ་ཡིན་ཏེ་སྙེན་པའི་མཆོག །དེ་རྟོགས་ཉེ་བའི་སྙེན་པའོ། །ངང་ལ་གནས་པས་བསྒྲུབ་པའོ། །མངོན་གྱུར་བསྒྲུབ་པ་ཆེན་པོར་བཤད། །ཡེ་ནས་ལྷུན་གྲུབ་སྤྲོས་བྲལ་དེ། །སེམས་དཔས་རྫས་སུ་གསུངས་པ་ཡིན། །མ་རྟོགས་ནོར་རམ་རྫས་དང་བྲལ། 
།རྟོགས་ནི་རྫས་དང་ལྡན་ཞེས་བྱ།༄༅། །འཕགས་ཁྱོད་རྫས་ཀྱི་རྒྱལ་པོ་དེ་བསྟེན་ནས། །ཡུན་ཏུ་རྫས་མཆོག་འདི་དང་མ་བྲལ་ཅིང་། །གལ་ཏེ་རྫས་མཆོག་འདི་དང་བྲལ་ན་ནི། །བསྐལ་བར་སྡུག་བསྔལ་འཁོར་བར་འ་ས་ལ་རེ། །ཞེས་སོ།བསྒྲུབ་རྫས་ཀྱི་ཡི་གེ་སྟེ། བཅོ་ལྔ་པའོ།། །།བདག་མེད་སྤྲོས་བྲལ་ངང་ལ་ཕྱག་འཚལ་ལོ། །ཐིག་ལེ་སྤྲོས་བྲལ་ངང་ལ་ཕྱག་འཚལ་ན། །བདག་གཞན་སྤྲོས་པ་རྣམ་རྟོགས་འགོགས་ཆེན་འདི། །ཕར་ལ་བསལ་བས་སོལ་བ་མ་ཡིན་ཏེ། །ཐམས་ཅད་ཆོས་སྐུ་ངང་གིས་ངོ་བོར་གཞོམ། །ཐམས་ཅད་ཆོས་སྐུའི་ངོ་བོར་གཅིག་པ་ལ། །བདག་གཞན་བར་ཆད་བགེགས་ཆེན་དེ་བྱུང་བས། །བགེགས་ཆེན་དེ་ཡིས་ཐམས་ཅད་དབང་བསྒར་ནས། །ཐམས་ཅད་བགེགས་སུ་མ་གྱུར་གང་ཡང་མེད། །དེ་བས་བདག་གཞན་འཛིན་པའི་བགེགས་དེ་ལས། །གཞན་དུ་བགེགས་ན་ནིམས་ཀྱང་ཡོད་མ་ཡིན། །དེ་ཡོད་པས་ན་བགེགས་རྣམས་དེ་ལས་བྱུང་། །བརྡོག་གཞན་གཉིས་ཀྱི་བགེགས་ཆེན་དེ། །རང་ལས་རྒྱུང་ཞིང་རང་གི་བདུད། །བགེགས་དེ་ངེས་པས་འཇོམས་འདོད་ན། །ཐབས་དང་ཤེས་རབ་ལྡན་བྱས་ལ། །གཉིས་ཀྱི་ཡེ་ཤེས་ཆེན་པོ་ཡིན། །མཉམ་ཉིད་ངང་དུ་ལྷུན་གྱི་གཞོམ། །ནམ་དུ་ལྡང་བར་མི་བྱའི་ཕྱིར། །ངང་ཉིད་དེ་ལས་ལྷག་ཀྱིས་གཞག །གཉིས་མེད་ང་དང་མ་བྲལ་ན། །བགེགས་དེ་ལྡང་བར་ནུས་མ་ཡིན། །དེ་བས་གཉིས་མེད་མ་ཡེངས་པར། 
།བློ་ལྡན་བགགས་དང་ལྡན་བར་བྱོས། །གཉིས་མེད་བདེ་ཆེན་དེ་དང་མ་བྲལ་ན། །བགེགས་ལ་སྩོགས་པའི་ཕྱོགས་རྣམས་ཐམས་ཅད་ཀུན། །ནམ་ཡང་འབྱུང་བར་སེམས་དཔས་མ་གསུངས་སོ། །བགེགས་ཞེས་བྱ་བའི་མིང་ཡང་མི་སྲིད་དེ། །སྣང་སྲིད་ཡེ་ཤེས་ཆེན་པོའི་འོད་དུ་འབར། །ཡེ་ཤེས་མ་ཡིན་པ་ནི་གཅིག་ཀྱང་མེད། །ཐམས་ཅད་ཀུན་ཏུ་བཟང་པོའི་ངང་དུ་གསལ། །ཁྱོད་ཀྱི་དེ་ལྟར་ཁོང་དུ་ཆུད་པར་གྱིས། །གལ་ཏེ་ཐབས་དང་ཤེས་རབ་མ་ལྡན་ནས། །ཡེ་ཤེས་ཆེན་པོ་གཉིས་མེད་བྲལ་བ་ནི། །རྣམ་རྟོག་བདུད་ཀྱི་བར་དུ་བཅད་ནས་ནི། །འཁོར་བའི་བརྩོན་རའི་ནང་དུ་བཅུག་ནས་ནི། །གཟུང་འཛིན་གཉིས་ཀྱི་ལྕགས་སྒྲོགས་སྩལ་ནས་ཀྱང་། །རེ་དོགས་གཉིས་ཀྱི་ཚེར་ལྕགས་ལས་སུ་བྲབ། །ཟས་སུ་འདོད་ཆགས་ཞེ་སྡང་གཏི་མུག་བྱིན། །ནང་དུ་སྐྱེ་དགའ་ན་འཆི་སྙིང་ལ་ཁོལ། །གཟིགས་མོར་ཁམས་གསུམ་སྣང་བ་སྣ་ཚོགས་བསྟན། །ལས་སུ་སྡུག་བསྔལ་སྣ་ཚོགས་ཐར་མེད་བྱེད། །ཟོ་ཆུ་ཁྱུད་མོ་བཞིན་དུ་གཅིག་ནས་གཅིག་ཏུ་འཁོར། །གཉིས་མེད་སྐྱབས་ཆེན་དེ་དང་མ་ཕྲད་ན། །ཐར་བའི་དུས་མཐའ་ནམ་ཡང་མི་འབྱུང་ངོ་། །དེ་བས་ཐབས་དང་ཤེས་རབ་ལྡན་བར་བྱོས། །བར་ཆད་བགེགས་ཆེན་བདག་གཞན་གཉིས་འཛིན་ཏེ། །གཉིས་མེད་ཐབས་དང་ཤེས་རབ་མེ་ཡིས་བསྲེག །བློ་ལྡན་ཁྱོད་ཀྱི་ས་དེ་ལྟར་ཤེས་པར་གྱིས། །དེ་ལྟར་ཤེས་ན་བགེགས་དང་བར་ཆད་བརླག 
།དེ་ལས་གཞན་དུ་༄༅། །བར་ཆད་སེལ་འདོད་པ། །དེ་ཉིད་བགེགས་ཡིན་པས་བགེགས་རྣམས་ཐམས་ཅད་འབྱུང་། །སེམས་དཔས་ཁྱོད་ཀྱིས་གཉིས་མེད་ཡེ་ཤེས་སྟོན། །བློ་ལྡན་ཁྱོད་ཀྱི་བླ་མ་རྣམ་གཉིས་ཟུང་། །དཀོན་མཆོག་གསུམ་དང་ནམ་ཡང་མ་བྲལ་བར། །ཡང་དག་མཆོད་པ་བླ་མེད་མཆོད། །རང་གི་དམ་ཚིག་རྟག་ཏུ་གསུངས། །གྲོགས་སུ་རང་གི་བརྩོན་འགྲུས་སྟེན། །གལ་ཏེ་དེ་ལས་འགལ་གྱུར་ཏེ། །རྡོ་རྗེ་སེམས་དཔའི་དགོངས་པ་འདི། །ཁོང་ཁྲོ་གདུག་ཅིང་སེར་སྣ་ཆེ། །རིག་པ་སྒྱུ་དང་ཐབས་ཀྱིས་ཚོལ། །རྙེད་ནས་སྲི་ཞུ་རྡུལ་ཙམ་མེད། །ཚིག་དང་བསམ་པ་ཆོ་རོལ་སྨྲ། །ཆོས་ཉིད་དོན་དང་རྟག་ཏུ་འགལ། །དེ་འདྲའི་སྡིག་ཅན་ཏུ་གཏད་གྱུར་ན། །དཀོན་མཆོག་གསུམ་གྱི་དབུ་འཕང་སྨད། །སངས་རྒྱས་བསྟན་པ་གཉན་པོ་བཤིག །ཆོས་སྒོར་ཞུགས་ནས་དམྱལ་བ་བསྒྲུབ། །བདག་གཞན་གཉིས་པོ་གཏན་ནས་བརླག་པར་བྱས། །ཕུང་ཁམས་དེ་དང་མ་སྡོ་ཅིགཁམས་གསུམ་དམྱལ་བར་མ་སྤྱོད་ཅིག །རྡོ་རྗེ་རི་བོ་མ་འཇིག་ཅིག །ཅེས་གསུངས་སོ། །བར་ཆད་བགེགས་དང་མཚན་ཉིད་ཀྱི་དམ་སྩལ་ཐབས་ཀྱི་ཡི་གེ་སྟེ། བཅུ་དྲུག་པའོ།། །།བཅོམ་ལྡན་འདས་སྣ་ཚོགས་ཀུན་ཏུ་བཟང་ལ་ཕྱག་འཚལ་ལོ། །བགྲོད་དུ་མེད་པའི་ལམ་འདིའི་ཆ་རྐྱེན་གང་། །བསག་ཏུ་མེད་པའི་སྣང་སྲིད་རང་གི་རྐྱེན། །ཆ་ནི་ཆོས་སྐུ་གཅིག་པ་ལ། །རྐྱེན་ནི་འཁོར་འདས་གཉིས་སུ་སྣང་། 
།ཆ་ནི་རང་བྱུང་ཡེ་ཤེས་ལ། །རྐྱེན་ནི་རྟོགས་པའི་ཡེ་ཤེས་ཤར། །ཆ་ཉིད་རྐྱེན་དང་ཉིད་ཆ། །སྣང་བ་དང་ནི་སྟོང་པ་དང་། །བདེ་བ་དང་ནི་སྡུག་བསྔལ་དང་། །མྱ་ངན་འདས་དང་འཁོར་བ་དང་། ཡོད་མེད་གཉིས་དང་གཉིས་མེད་དང་། །མཐའ་རྣམས་ཀུན་བཟང་དགོངས་པའི་རྐྱེན། །སྤྲོས་དང་སྤྲོས་པ་བྲལ་བའི་ལམ། །གཟུགས་ཀུན་ང་རང་ཉིད་ཀྱི་གཟུགས། །སྒྲ་ཀུན་ང་རང་ཉིད་ཀྱི་སྒྲ། །དྲན་རྟོགས་ང་རང་ཉིད་ཀྱི་སེམས། །ང་རང་ཉིད་ཀྱི་རོལ་པ་ལ། །ཡང་བླང་ང་རང་རང་ཉིད་ཤར། །བཟང་ངན་ངའི་ལམ་གྱི་གྲོགས། །རང་ཉིད་མ་ཡིན་གསྩག་ཀྱང་མེད། །ཐམས་ཅད་མ་ལུས་སེམས་དཔས་གསུངས། །ཐམས་ཅད་ཡེ་ནས་རང་གི་རྐྱེན། །མཚོན་ཕྱིར་དེ་སྐད་བསྟན་པ་ཙམ། །ཐམས་ཅད་ངའི་ཆ་རྐྱེན་ཡིན། །གཅིག་མ་ཚང་ན་དོན་མ་གྲུབ། །ཐམས་ཅད་སེལ་བྱེད་ཆ་དང་རྐྱེན། །གང་ཡང་རུང་ངོ་ཅི་ཡང་ཡིན། །ཐམས་ཅད་ཆོས་སྐུར་རང་གི་ངང་། །ཀུན་ཀྱང་མཉམ་ཉིད་ཡིན་པ་ལ། ཁ་ཅིག་ཡང་དག་དོན་རྨོངས་པས། །ཡེ་ནས་ཚོགས་པའི་ཆ་རྐྱེན་ལ། །སྟོང་ཀྱི་རྫས་དང་ཆ་རྐྱེན་སོགས། །གཟའ་དང་རྒྱུ་སྐར་དུས་ཚིགས་དང་། །གནས་དང་དུས་དང་བདག་ལ་སོགས། །ཚོགས་པས་འབྲས་བུ་འགྲུབ་པར་འདོད། །བསགས་ནས་ཚོགས་པའི་རྫས་དེ་དང་། །བསྒྲུབ་ནས་གྲུབ་པའི་འབྲས་ཀུན་དེ། །སངས་རྒྱས་ཐེག་པར་བགྲང་བ་མེན། །དཔེར་ན་ལུས་ཉིད་གཅིག་པ་ལ། །ཡན་ལག་ལ་སྩོགས་ཆ་སྐྱེན་ཡང་། 
།༄༅། །རང་གི་སྟོབས་ཀྱིས་རང་ལ་རྫོགས། །དེ་བཞིན་སྣང་སྲིད་དཔག་མེད་པས། །ཆོས་ཉིད་ཆ་རྐྱེན་རང་གིས་རྫོགས། ཁམས་གསུམ་སྲིད་གསུམ་དུས་གསུམ་དུ། །ཆོས་སྐུ་རང་གི་ངོ་བོ་ལས། །ཡོད་བར་སེམས་དཔས་མ་གསུངས་སོ། །གང་ཡང་དྲན་མཐོང་དེ་ཁོ་ན། །སྨན་གྱི་རྒྱལ་པོ་མ་ཡི་ཏས། །གང་ལ་རེག་པ་སྨན་དུ་འགྱུར། །རྟོགས་པའི་གང་ཟག་སྐལ་ལྡན་གྱིས། །སྣང་སྲིད་ཡེ་ཤེས་འོད་དུ་འབར། །འཁོར་བ་བྱ་བའི་མིང་ཡང་མེད། ཁམས་གསུམ་ཉོན་མོངས་གཏན་ནས་ཟད། །རིགས་ལྔ་སངས་རྒྱས་དོན་དང་བྲལ། །སྐུ་གསུང་ཡོན་ཏན་འཕྲིན་ལས་ཀྱང་། །བསམ་ལས་འདས་ཏེ་ཐ་སྙད་ཙམ། །རྟོགས་པ་ཙམ་ལས་གདགས་པ་ལས། །ཕྱོགས་དང་རིས་སུ་བཅད་པ་ནི། །ཀུན་བཟང་ཡོད་པར་མི་གསུང་ངོ་། །དེ་འདྲའི་རྟོགས་དང་ལྡན་པ་ལ། །ལམ་དང་ཆ་རྐྱེན་ལྡན་བར་ནི། །རྡོ་རྗེ་སེམས་དཔས་གསུངས་པ་ཡིན། །དོན་དང་ལྡན་པའི་སྐྱེས་བུ་ནི། །དཀོན་མཆོག་གསུམ་ཡང་ངང་དུ་ཡོང་། །འགྲོ་བའི་སྲོག་ཀྱང་ངང་དུ་གརྩོད། །དགེ་སྡིག་གཉིས་ཀྱང་ངང་དུ་སྙེམ། །རིག་ཀུན་དང་དུ་བརླག་པར་བྱེད། །རིག་པའི་རྒྱུན་ཡང་ངང་དུ་གཅོད། །འཁོར་འདས་ངང་དང་ངང་དུ་གཅོད། །བློའི་ཆོས་ཀུན་ཟད་པ་ན། །དོན་དང་ལྡན་ཞེས་ཆ་རྐྱེན་ཚང་། །ཁྱོད་ཀྱི་དེ་ལྟར་ཤེས་པར་གྱིས། །མདོར་ན་འདིའི་ཆ་རྐྱེན་དུ། །མ་གྱུར་མི་འགྱུར་མི་སྲིད་དེ། །སྐལ་ལྡན་རྒྱ་ལ་འགུ་ཡིས་རྟོགས། 
།ཀུན་ཀྱི་ཐུན་མོང་མ་ཡིན་བས། །རྒྱ་མཚོའི་།རྟོགས་པའི་རྫས་མཆོག་དེ་བསྟན་ནས། །རང་གི་ངོ་བོ་རྡོ་རྗེ་སྐུ། །མངོན་དུ་གྱུར་ན་གྲུབ་པ་ཡིན། །རྫས་མཆོག་སྤྱི་ཅིང་དེ་ལྡན་ན། །ལྷ་ཡང་གཞན་ནས་འབོད་མི་དགོས། །སྔགས་དང་ཕྱག་རྒྱ་བསྒྱུར་བ་མེད། །དཀའ་ཐུབ་སྦྱིན་སྲེག་དེ་ཉིད་དོ། །དེ་ཉིད་མཆོད་པ་ཁྱད་པར་གཏིང་དུ་ཕ་བོང་བཀྱིཁོ། །སྲིད་པ་དཀྲུགས་ཀྱང་ཁར་མི་དབྱུང་། །གལ་ཏེ་འདུལ་བའི་དུས་མཐོང་ན། །ཟླ་བ་རེ་ཞིང་ཚིག་བཅད་ཏེ། །རིམ་ཀྱིས་སྣོད་དང་སྨྲར་ལ་བསྟན། །དེ་ལས་གཞན་དུ་བློ་དམན་གྱིས། །འདོད་པ་བབ་ཟད་རང་དན་དུ། །ཡེ་ཤེས་ན་གཉིས་ཀ་དམྱལ་བར་ལྟུང་། །གལ་ཏེ་བརྒྱ་ལས་ཐར་གྱུར་ཀྱང་། །རུ་ཏྲ་སྡེ་གསུམ་དག་ཏུ་སྐྱེ། །དེ་ནས་འཕགས་པའི་ཐུགས་རྗེས་སྐུལ། །སྔོན་གྱི་དམ་ཚིག་རྗེས་སུ་དྲན། །སྔོན་གྱི་གསང་སྔགས་དོན་ལ་འཇུག །གསང་སྔགས་བཀའ་འགོ་ལོག་པ་ཡིན། །ཉོན་མོངས་དུག་གསུམ་རང་ཀ་སྤྱད། །བསྐལ་པ་སྟོང་ཕྲག་བཅུ་གཉིས་སུ། །རྡོ་རྗེ་དམྱལ་བའི་སྡུག་བསྔལ་མྱོང་། །དེ་ནས་དེ་ལ་ཐར་བ་ན། །མ་ཏང་ཁ་དང་ཨ་ཀར་ཤ །མགོ་བོ་བརྒྱ་ལ་ལུས་གཅིག་གམ། །མཐུ་དང་རྫུ་འཕྲུལ་བསམ་མི་ཁྱབ། །ཚངས་པའི་འཇིག་རྟེན་མན་ཆད་དུ། །ཀུན་ལ་གནོད་ཅིང་འཚེ་བ་བྱེད། །དེ་ནས་བཛྲ་ཧེ་རུ་ཀས། ཁེན་ཏུ་གདུག་ཅིང་ག་་པ་དེ། །ཞི་བས་ཕན་པར་མི་འགྱུར་ཏེ། ཁྲེས་རབ་ཐབས་ཀྱི་ངོ་བོ་ཡིས། 
།ཁྲོ་བོར་དེ་བཞིན་གཤེགས་༄༅། །ཀུན་མཛད། །དུས་དེར་སྔོན་གྱི་དམ་ཚིག་དྲན། །འཁོར་དང་བཅས་པ་ཞི་བར་འགྱུར། །རང་བཞིན་ཆོས་ཉིད་མ་གྱུར་པས། །སྒྲ་ཕྱིར་འབྲང་བའི་ཉེས་པའོ། །དེ་བས་གོང་གི་དོན་ལ་ལྷོས། །ཞེས་སོ། །ལམ་གྱི་ཆ་སྐྱེན་གྱི་ཡི་གེ་སྟེ། བཅུ་བདུན་པའོ།། །།བཅོམ་ལྡན་འདས་རྡོ་རྗེ་སེམས་དཔའ་ལ་ཕྱག་འཚལ་ལོ། །ཡེ་ནས་ལྷུན་ཀྱིས་གྲུབ་པའི་འབྲས་བུ་ལ། །ཡུན་དང་འགྲུབ་ཚུལ་བསྟན་པ་མི་འོས་ཀྱང་། །རྟོགས་པས་མཉམ་པའི་ནུས་མཐུ་འདི་ལྟ་མོད། །ཐོགས་མེད་དུས་སུ་གྲུབ་པའི་འབྲས་བུ་ལ། །རྟོགསལྡ་ན་ཡེ་ཤེས་གང་ཟག་བཞི་རུ་གསུངས། །ཡང་རབ་རབ་དང་ཐ་མ་འབྲེ་དང་བཞི། །ཡང་རབ་ཕུང་པོ་ལྷག་མ་མི་ལུས་ཏེ། །གཟུང་འཛིན་དབེན་བའི་རྟོགས་པ་བསྟན་པ་ཡིས། །བདག་གཞན་མཉམ་པོར་རང་གི་ངང་གེས་ན། །ཆོས་སྐུ་མཉམ་ཉིད་ངང་དུ་བན་བུན་པ། །བདག་གཞན་སྣང་སྲིད་ཐམས་ཅད་བན་བུན་པ། །བདག་གཞན་སྣང་སྲིད་ཐམས་ཅད་ཆོས་སྐུར་བན་ཀྱིས་བུན། །འབྱུང་བ་ལྔའི་དགོངས་པ་ལྷག་གི་ཤར། །ཡང་རབ་འབྲས་བུ་དེ་ལྟར་དེ་ཡིས་འགྲུབ། །རབ་ཀྱིས་ཐུན་མོངས་མ་ཡིན་གཉིས་མེད་དེ། །རྟོགས་ནས་དང་གིས་གཟུང་ངང་དུ་དུལ། །ལེ་ལོ་ཕྲ་མོས་སྣང་བ་མ་འགྱུར་ཡང་། །འཆི་བའི་སྲིད་པ་ངང་གི་གྲོགས་བྱས་ནས། །ས་ཆུ་མེ་རླུད་རྣམ་ཤེས་རང་གསལ་དང་། །གཉིས་མེད་ངང་དུ་རིམས་ཀྱིས་འགྱུར། 
།ལྷུན་གྲུབ་ནམ་མཁའི་དགོངས་པ་ལྷག་གིས་འཆར། །རང་གི་ངོ་བོ་འགྱུར་བ་མེད་ན་ཡང་། །རབ་ཀྱི་འབྲས་བུ་ཐ་སྙད་དེ་ལ་གདགས། །འབྲིང་གིས་ཟླ་བྲལ་གཅིག་ཏུ་རྟོགས་ནས་ནི། །ཐ་དད་འཁྲུལ་པར་ངེས་པ་སྐྱེས་ནས་ནི། །འཁྲུལ་ལ་འཁྲུལ་པར་ངེས་པར་མཐུ་སྟོབས་ཀྱིས། །བར་མ་དོ་ལ་བར་མདོའི་ཤེས་པ་འརྒྱུང་། །བར་དོར་བར་དོའི་ཤེས་པ་བྱུང་ཙམ་ན། །གོང་གི་དགོངས་པ་ནམ་མཁའ་ལྟ་བུ་དྲན། །དྲན་ལས་དེའི་ངང་ལ་གནས་པ་ལས། །གཟུང་འཛིན་དབེན་བར་སྐྱེ་བ་ལེན་བར་ནི། །རྡོ་རྗེ་སེམས་དཔས་གསུངས་པ་མ་ཡིན་ནོ། །ཐ་མ་འདིའི་དོན་ལ་ཞུགས་ནས་ནི། །རྟོགས་ཀྱང་བསྟན་པར་བྱ་བའི་སྐལ་མེད་དེ། །འཇིག་རྟེན་འདིའི་ཟང་ཟིང་འཁྲུལ་པ་ལ། །བསླུ་བྱེད་རྨི་ལམ་ཡིན་པར་མ་བསྟན་ཏེ། །འདོད་པ་ཡོད་པས་སྐྱེ་བ་ཕྱི་མ་ལེན། །མོས་པའི་དབང་གིས་མི་ལུས་བླངས་ནས་ཀྱང་། །བླ་མེད་ཐེག་ཆེན་འདི་དང་ཕྲད་འགྱུར་ནས། །དེ་ལ་ཕུང་པོ་མ་ལུས་སངས་རྒྱས་པར། །རྡོ་རྗེ་སེམས་དཔའི་ཞལ་ནས་གསུང་འགྱུར་ཡང་། །ཁྱོད་ཀྱིས་དེ་ལ་རེ་བ་སྐྱེ་འགྱུར་ན། །རྫུ་འཕུལ་མངོན་ཤེས་ལྡན་ཡང་བར་ཆོད་འཁོར་བའི་རྒྱུ། །དེ་བས་ཁྱོད་ཀྱིས་དེ་ལྟར་ཤེས་པར་གྱིས། །ཐེག་པའི་རྒྱལ་པོ་བྱ་བ་བྲལ་བྲལ་ཐབས། །བཀའི་ཡང་སྙིང་བྱེ་བྲག་ཤེས་རབ་འདི། །ཐབས་དང་ཤེས་རབ་ཟུང་འབྲེལ་སངས་རྒྱས་ཐུགས། །རྒྱུ་འབྲས་འདས་པས་ཆོས་སུ་སེམས་དཔས་གསུངས། 
།བྱ་བ་བྲལ་བས་ཆོས་སུ་སེམས་དཔས་་་་་་༄༅། །གསུངས། །སྐྱེ་བ་ཕྱི་མ་མི་ལེན་པའི་ཆོས། །ཡིན་པར་ཀུན་བཟང་རྡོ་རྗེ་སེམས་དཔས་གསུངས། །དེ་བས་མི་ཡངས་ཕྱི་མར་རེ་བ་ཆོད། །ཀྭའི་བུ་ཁྱོད་ཞུ་བ་དཔའ་བློ་དང་ལྡན་འདྲ་ཡོད། །གཡེ་བའི་དབང་གིས་དོན་ལ་མི་གནས་ན། །བར་དུ་སྐྱེ་དགའ་ན་འཆི་ལ་སོགས་ཀྱིས། །གཏན་དུ་ཁྱོད་ནི་བརླག་པར་གྱུར་ཏ་རེ། །སྣོད་ངན་འགའ་ལ་ཁྱོད་ཀྱིས་བསྟན་ན་ནི། །ཀུན་བཟང་རྡོ་རྗེ་སེམས་དཔའི་བཀའ་ཉིད་ཁྱོད་བསླུས། །ངའི་བཀའ་ལས་གལ་ཏེ་འདས་གྱུར་ན། །སྣང་བ་འདི་དག་ཐམས་ཅད་མེར་གྱུར་ནས། །ནམ་མཁའ་གནས་ཀྱི་བར་དུ་ཁྱོད་ཉིད་བསྲེག །སྣང་སྲིད་འདི་ཡང་ཁྱོད་ཀྱི་༷ད་མར་འགྱུར། །ཆོས་ཀྱི་བསྲངས་མ་ལ་སོགས་ཐམས་ཅད་ཀྱིས། །ཁྱོད་ལ་མི་བཟང་པའི་འཆད་པ་བཅད། །ཐར་པའི་དུས་མེད་འོ་འདོད་ཆེན་པོ་འབོད། །དེ་འདྲའི་རྣམ་སྨིན་ས་ལ་མི་སྨིན་པས། །རང་ལ་སྨིན་ཏེ་འང་གིས་གོ་བར་གྱིས། །ཁྱོད་སྐྱོས་ངའི་བཀའ་ལས་མ་འདས་ན། །རང་གིས་ཡིད་དམ་ཆོས་ཉིད་མི་གཏོང་ཞིང་། །ཀུན་བཟང་རྡོ་རྗེ་སེམས་དཔའི་དགོངས་པ་འདི། །སྣོད་ངན་དམ་ཉམས་ཀུན་ལ་མི་ཡེལ་ཏེ། །དད་པ་རི་རབ་ལྟ་བུར་མི་འགྱུར་ཞིང་། །བརྩོན་འགྲུས་ཆུ་དང་རླན་བཞིན་མི་འབྲལ་ཞིང་། །བཟོད་པ་ས་རྡོ་ལྟ་བུ་ཐོབ་པ་ལ། །དམ་བཞག་ནན་ཏན་བྱས་ལ་འགའ་ཙམ་ལ། །གཞན་ལ་མི་ཡེལ་གཏེར་གྱི་ཚུལ་དུ་སྤྱིན། །ཁྱོད་ཀྱིས་ངའི་བཀའ་ལས་མ་འདས་ལ། 
།རྡོ་རྗེ་མཁའ་འགྲོ་ལ་སོགས་ཕྱི་ནང་སྲུངས་མས་ཀྱང་། །ལུས་དང་གྲིབ་མ་བཞིན་དུ་འགྲོགས་ལ་བར་ཆད་ཞི་བར་མཛོད། །དཀོན་མཆོག་གསུམ་གྱི་ཐུགས་རྗེའི་བྱིན་རླབས་ཆར་བཞིན་ཕོབ། །བདག་གི་མཐུ་ཡང་ངན་སྔགས་རྣོན་པོ་བཞི། །རྡོ་རྗེ་རྣོ་བས་རྡོ་རྗེ་སེམས་དཔའ་འཚེ་འདིར་འགྱུར། །ཅི་སྲིད་ཀྱིས་འགྲུབ་པའི་ཡི་གེ་སྟེ། བཅོ་བརྒྱད་པ། རྫོགས་སོ།། །།དེ་ནས་འཇམ་དཔལ་བཤེས་གཉེན་གྱིས། །ཁྱེའུ་སྣང་བ་བསམ་གྱིས་མི་ཁྱབ་པ་ལ་ཡིད་རབ་ཏུ་རངས་ཏེ། །མཧྭ་སུ་ཀ་ཧ་ནི། ཨེ་མ་ཨེ་མ། རྡོ་རྗེ་སེམས་དཔའི་སྐུ་མཆོག་འགྲོ་དཔལ་མགོན་པོའི་ཐུགས་དཀྱིལ་ནས། །བདུད་རྩི་ཆུ་རྒྱུན་བྱང་སེམས་བཅོ་བརྒྱད་བབས། །ཉོན་མོངས་ཀོ་སྐམ་དག་གིས་ཐ་བ་མི་བདས་སྐབས་མེད་འགྲོ་ཀུན་གྲོལ་སྙམ་སེམས། །བྱང་སེམས་གབ་པ་ཞུས་པའི་ཡི་གེ་འདི། །བདག་གི་གློ་བའི་དཀྱིལ་དུ་ས་མ་ཡི། །བདེར་གཤེགས་བྱིན་རླབས་མ་ལུས་དུས་འདིར་བདག་ལ་འདུས། །འགྲོ་བ་དུག་ཆེན་སེལ་མཛད་སྨན་ཆེན་མགོན་པོ་སེམས་དཔས་གསུངས། །སྐལ་ལྡན་འགྲོ་བ་གྲོལ་བར་ཐེ་ཚོམ་མེད། །ཀུན་ཏུ་བཟང་པོའི་ཞལ་ཡང་དུས་འདིར་མཐོང་། །རྡོ་རྗེ་སེམས་དཔའི་ཞལ་ཡང་དེ་རིང་མཐོང་། །རིགས་གསུམ་མགོན་པོའི་ཞལ་ཡང་དེ་རིང་མཐོང་། །བདེ་གཤེགས་ཐུགས་ཀྱི་ཉི་མ་ད་ལྟ་ཤར། ཁམས་གསུམ་འཁོར་བའི་མུན་པ་དེ་རིང་གསལ། 
།འཁོར་འདས་གཉིས་ཀྱི་ཟམ་པ་དེ་རིང་ཚུགས།༄༅། །ཁམས་གསུམ་སྐུ་གསུམ་ངང་དུ་སྐྱབས་ཆེན་འདེབས། །ཟག་པ་ཟད་ཅིང་བྱས་བ་དེ་རིང་བྱས། །སྡུག་བསྔལ་མེད་ཅིང་འཁོར་བའི་གདོས་དང་བྲལ། །རྡོ་རྗེ་སེམས་དཔའི་ཐུགས་ཀྱི་ཐིག་པ་འདི་བདག་གིས་དམ་པ་ཉིད་དུ་བཟུང་བར་བྱ། མགོན་པོ་ཁྱོད་ཀྱི་བཀའ་ལས་བདག་མི་འདའ། རྡོ་རྗེ་སེམས་དཔའི་བཀའ་ལམ་བདག་མི་འདའ། །མཁའ་འགྲོ་དམ་ཅན་བཀའ་ལས་བདག་མི་འདའ། །རྡོ་རྗེ་སེམས་དཔའ་ཁྱོད་ཀྱིས་བཀའ་སྩལ་ཚུལབཞིནབགྱི། །ཐུགས་རྗེ་ཅན་གྱིས་བཀའ་བཞིན་བདག་བགྱིད་དོ། །དཀོན་མཆོག་གསུམ་གྱིས་བཀའ་མི་སླུ། །ཉི་ཟླ་ས་ལ་ལྟུང་བ་སྲིད་དུ་རུང་། སེམས་དཔའ་ཁྱོད་ཀྱིས་བཀའ་ལས་འདའ་མི་སྲིད། །ཁྱོད་ཀྱིས་བཀའ་དྲིན་ཡལ་བར་བདག་མི་གཏོང་། །དེ་བཞིན་གཤེགས་པའི་དགོངས་པའི་ཡང་སྙིང་འདི། དམ་ཉམས་ཉིད་འཁྲུལ་པའི་དབང་དུ་མ་གྱུར་ཅིག །མཐུ་དང་རྫུ་འཕྲུལ་དབང་དུ་མ་གྱུར་ཅིག །བར་ཆོད་བདུད་ཀྱིས་དབང་དུ་མ་འགྲོ་ཅིག །སྲིད་པའི་མཚོ་ལས་འགྲོ་བ་འདོན་པར་ཤོག །རྫོགས་སོ།། །།འགུ་ཧེ། །འཇམ་དཔལ་ནམ་མཁའ་ཁྱེའུ་བཟངས་ཀྱིས། འཇམ་དཔལ་བཤེས་གཉེན་ལ་གདམས་ཤིང་གཏད་པ་ས་མ་ཡ་སོ་ཕག་ཤི་ཐམ། །མདྷལ༷། ཁུབྷ༷།། །།རྒྱ་གར་གྱི་མཁན་པོ་བེ་མ་ལ་མི་ཏྲ་དང་། ཞུ་ཆེན་གྱིས་ལོ་ཙྭ་བ་དྲན་པའི་ཡེ་ཤེས་ཀྱི་སྒྱུར་ཅིང་།ཞུས་ཏེ་བསྟན་ལ་ཕབ་ནས། ཉང་ཏིང་འཛིན་ལ་གདམས། 
དེས་རྦ་མོ་རྒྱལ་མཚོ་གདམས། དེས་སྔ་བློ་གྲོས་དབང་ཕྱུག་ལ་གདམས། །དེས་འབྲོམ་ཡེ་ཤེས་བྱམས་ལ་ལ་གདམས། དེས་སྲས་རྒྱལ་བའི་ཤེས་རབ་ལ་གདམས། དེས་ཉང་དར་མ་ཡེ་ཤེས་ལ་གདམས། དེས་ཤངས་ལ་ལྕེ་ཆུང་པ་ཡེ་ཤེས་རྒྱལ་མཚན་ལ་གདམས། དེས་ཤུད་སྐྱེ་སྟོན་པ་མི་འཇིག་པ་ལ་གདམས། དེས་ལྕེ་སྟོམ་རྡོ་རྗེ་བཟུང་ལ་གདམས་སོ། །སྙན་རྒྱུད་ངེས་པའི་ལྡེ་མིག །སྤུ་ཏི་སོ་རུ་མཐིང་ཤོག་ཅན་གྱིས་རྒྱུད་རྫོགས་སོ།། །།དམར་པོ་འདི་ཚོ་ཕན་མི་ཐོགས་པ་ཡིན་ནོ། །ཁྲེགས་གཅོད་བསྡུས་པ་བཞུགས་སོ། ། ༄་། །རྒྱ་གར་སྐད་དུ། ས་མ་བ་ཏྭ་ན་མ། བོད་སྐད་དུ། ཁྲེགས་གཅོད་བསྡུས་པ་ཞེས་བྱ་བ། བཅོམ་