{page}རོ།། །། ༄༅། །རྒྱ་གར་སྐད་དུ། མ་ཧྭ་ཏནྟྲ་རྭ་ཛ་ཤི་ཨ་མྲི་ཏ་ལ་ལི་ཏ་ནཱ་མ། བོད་སྐད་དུ། རྒྱུད་ཀྱི་རྒྱལ་པོ་ཆེན་པོ་དཔལ་བདུད་རྩི་རོལ་པ་ཞེས་བྱ་བ། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། ལོངས་སྤྱོད་ཆེན་པོའི་གནས་དམ་པར་གྱུར་པ་དེ་ཉིད་ཕྱོགས་བཅུའི་སངས་རྒྱས་ཐམས་ཅད་འདུས་པའི་ངོ་བོ་ཉིད་དུ་གྱུར་ཏེ། ཉིད་ཀྱི་སྣང་བ་ཡོངས་སུ་མ་འགགས་པ། རྣམ་པ་སྣ་ཚོགས་དག་གིས་མངོན་པར་བསྟོད་ཅིང་། ཐབས་དང་ཤེས་རབ་མཐའ་ཀུན་ནས་གྲོལ་བའི་མཛོད་བརྙེས་པས། ཡོན་ཏན་རིན་པོ་ཆེའི་བདག་ཉིད་ཀུན་ནས་སྐུ་སྣ་ཚོགས་དང་།གསུང་སྣ་ཚོགས་དང་། ཐུགས་སྣ་ཚོགས་དང་། ཡོན་ཏན་སྣ་ཚོགས་དང་། ཕྲིན་ལས་སྣ་ཚོགས་ཀྱིས་གཞན་ལས་འཕགས་ཤིང་ཆོ་འཔྲུལ་གྱི་བྱ་བ་ཐབས་མཁས་པའི་སྒོ་ཐམས་ཅད་རྣམ་པ་སྣ་ཚོགས་སུ་གསལ་བར་སྟོན་པ་དེ་ཉིད། འོག་མིན་གྱི་གནས་ལྷའི་རྒྱལ་པོའི་ཁང་བཟང་དམ་པ་ན་བཞུགས་ཏེ། འོད་ཟེར་ཀྱི་སྣང་བ་མངོན་པར་འདུ་མཛད་པ་སྣ་ཚོགས་འཕྲུལ་ཞིང་། དཀྱིལ་འཁོར་ཐམས་ཅད་ཕྱོགས་ཀུན་ཏུ་རྒྱ་ཆེར་བཀོད་པར་མཛད་དོ། །དེ་ཉིད་ཀྱི་ཚེ་ན་ཕྱོགས་བཅུའིདེབཞིནགཤེགསཔདགྲ་བཅོམ་པ་ཡང་དག་པ་རྫོགས་པའི་སངས་རྒྱས་རྣམས་དང་། བྱང་ཆུབ་སེམས་དཔའ་མཐའ་ཡས་པ་ཀུན་ནས་འདུས་པ་འདི་ལྟ་སྟེ། 
སྙིང་པོ་རྡོ་༄༅། །རྗེ་ཞེས་བྱ་བ་དང་། རགས་རྣམ་པར་སྣང་བ་ཞེས་བྱ་བ་དང་། རིན་པོ་ཆེའི་རྒྱལ་མཚན་ཞེས་བྱ་བ་དང་། ཆོས་ཐམས་ཅད་རྣམ་པར་དག་པའི་འཁོར་ལོ་ཞེས་བྱ་བ་དང་། །མཛད་པ་རྒྱ་ཆེན་པོ་ཞེས་བྱ་བ་དང་། པཟློ་དོན་ཡོད་པ་ཞེས་བྱ་བ་དང་། སངས་རྒྱས་བརྩེགས་པ་ཞེས་བྱ་བ་དང་། ས་རྣམས་གནོན་པ་ཞེས་བྱ་བ་དང་། འབྲས་བུ་བསྐྱེད་པ་ཞེས་བྱ་བ་དང་། ལས་རྒྱུད་སེལ་བ་ཞེས་བྱ་བ་དང་། བློ་གྲོས་ཆེན་པོ་ཞེས་བྱ་བ་དང་། ཐམས་ཅད་སྲུང་བ་ཞེས་བྱ་བ་དང་། ལས་ཀུན་བྱེད་པ་ཞེས་བྱ་བ་དང་། གླང་པོའི་སྡེ་ཅན་ཞེས་བྱ་བ་དང་། སྟོན་པ་གཙོ་བོ་དམ་པ་རྣམས་ཀྱིས་སྣང་བ་སྣ་ཚོགས་དག་རྣམ་པར་འཕྲོས་ཏེ། ཕྱོགས་བཅུའི་ཞིང་ཁམས་ཐམས་ཅད་ཉེ་བར་བསྐུལ་ཅིང་། དེ་ན་བཞུགས་པའི་དེ་བཞིན་གཤེགས་པ་ཐམས་ཅད་ཀྱི་ཐུགས་རྗེ་ཆེན་པོ་ཉེ་བར་གཡོ་བར་མཛད་དོ། །ཡང་དག་དོན་ནི་རྒྱ་ཆེ་ཞིང་། །རོལ་པའི་བྱིན་རླབས་ཀུན་ཏུ་སྣང་། །ཐམས་ཅད་མི་གཉིས་ལས་ཀུན་པས། །རིགས་ཀྱི་དཀྱིལ་འཁོར་རྣམ་པར་བཀོད། །དེ་ཚེ་རྒྱལ་བ་དེ་དག་གིས། །དགོངས་པའི་དོན་ཀུན་མཉམ་བཞག་ནས། །རང་གི་ཡེ་ཤེས་ཇི་ལྟ་བར། །རིགས་ཀྱི་དཀྱིལ་འཁོར་ཉེ་བར་སྡུད། །དེ་ལྟར་འཇིག་རྟེན་གྱི་ཁམས་མཐའ་ཡས་པ་ཀུན་ནས་སངས་རྒྱས་ཀྱི་དཀྱིལ་འཁོར་མ་ལུས་པ་ཐམས་ཅད་རང་རང་གི་བྱང་ཆུབ་སེམས་དཔའི་ཚོགས་དང་བཅས་པས། 
འོག་མིན་གྱི་གནས་སུ་མངོན་པར་ལྷགས་སོ། །དེ་དག་ཀྱང་རང་གི་དཀྱིལ་འཁོར་ཇི་ལྟ་བ་བཞིན་དུ་བཞུགས་ཤིང་། ཉིད་ཀྱི་ལོངས་སྤྱོད་ཐམས་ཅད་རྣམ་པར་བཀོད་པ་དང་། རང་གི་གདན་ལ་ཐབས་དང་ཤེས་རབ་རོལ་པའི་ཚུལ་གྱིས་ཐམས་ཅད་ལོངས་སྤྱོད་པར་མཛད་དོ། །བཅོམ་ལྡན་མཆོག་གི་དཀྱིལ་འཁོར་ན། ཁེན་ཏུ་རྣལ་འབྱོར་དབང་ཕྱུག་ཚོགས། །རྒྱལ་བ་རྒྱ་མཚོ་འཁོར་དང་བཅས། །སྐལ་ལྡན་རྣམས་དང་ཐབས་ཅིག་བཞུགས། །ཐམས་ཅད་དོན་ཀུན་སྣང་བྱེད་པས། །ཕྱག་རྒྱའི་དཀྱིལ་འཁོར་སྣ་ཚོགས་པའི། །འདི་ལྟར་སྟོན་པ་ཀུན་སྣང་བས། །ཁྱད་པར་ཆོས་རྣམས་ཀུན་ཀྱི་གཞི། །རང་གི་ཡེ་ཤེས་གནས་ལོངས་སྤྱོད། །ཐབས་མཆོག་གསང་བའི་དཀྱིལ་འཁོར་ཉིད། །བདེ་ཆེན་དགྱེས་ལ་གསང་བའི་སྐུ། །ཀུན་ཏུ་བཟང་པོ་ཀུན་གྱི་མཆོག །སངས་རྒྱས་ཀུན་གྱི་གཙོ་བོ་ཡིས། །དཀྱིལ་འཁོར་གནས་ལོངས་སྤྱོད་པའོ། །གནས་མཆོག་ཡུམ་གྱི་དཀྱིལ་འཁོར་ན། །གཉིས་མེད་ལྷུན་གྱིས་གནས་པའི་ཚེ། །དེ་ཚེ་ཉན་ཐོས་དགེ་འདུན་དང་། །རང་རྒྱལ་ཐེག་ཆེན་མདོ་སྡེ་དང་། །བྱང་ཆུབ་སེམས་དཔའི་དགེ་འདུན་ཚོགས། །ཉན་ཐོས་དགེ་འདུན་ཆེན་པོ་ཡི། །དགྲ་བཅོམ་མིང་ཡང་མེད་ནང་དུ། །ཀུན་བཟང་ཐུགས་ཀྱི་དཀྱིལ་འཁོར་ནས། །དགོངས་པའི་དོན་ཀུན་རྣམ་པར་གསལ། ཐབས་དང་ཤེས་རབ་རོལ་པའི་མཐུས། །ཡེ་ཤེས་ཆོ་འཕྲུལ་སྣ་ཚོགས་དང་། 
།འོད་ཟེར་སྣང་བ་༄༅། །ཀུན་ཁྱབ་བྱེད། །ཕྱག་རྒྱའི་ཚོགས་ཀུན་གར་བསྒྱུར་ཅིང་། །འཛུམ་མདངས་གསང་སྔགས་ཚིག་བྲལ་བའི། །མི་གཉིས་ཡེ་ཤེས་ཀུན་གསལ་བའི། །ཉིད་ཀྱི་དཀྱིལ་འཁོར་ཐམས་ཅད་ཀུན། །ངོ་མཚར་ཆོས་ཉིད་དོན་ལ་སྦྱོར། །དཀྱིལ་འཁོར་ཀུན་མཆོག་བླ་ན་མེད། །རིགས་ཀུན་མཛད་པ་མ་འགགས་པས། །སེམས་དང་སེམས་གནས་རྣམ་པར་དག །ཞིང་ཁམས་བསམ་གྱིས་མི་ཁྱབ་པའི། །གནས་རྣམས་དེ་ཉིད་གནས་ཀུན་བཞིན། །དེ་དག་ཡ་མཚན་ཆོས་ཀུན་དང་། །ཐེ་ཚོམ་རྒྱུན་གྱིས་རྣམ་པར་འཇུག །གཅིག་ལ་གཅིག་གིས་རྗོད་བྱེད་པ། །འདི་ལྟར་སངས་རྒྱས་ཀུན་སྣང་ཞིང་། །རང་གི་རྟོགས་པ་ཇི་ལྟ་བར། །དོན་མཐུན་གསང་བ་འགྲོ་བར་བྱེད། །གནས་ཀུན་རིགས་ཀྱི་དཀྱིལ་འཁོར་གྱིས། །ཀུན་བཟང་དཀྱིལ་འཁོར་རྣམ་པར་འཕྲུལ། །མི་མཐུན་སྐུ་དང་གསུང་ཐུགས་རྣམས། །བྱ་བའི་ཡོན་ཏན་རྒྱ་ཆེར་སྣང་། །དེ་དག་ཤེས་པ་ལས་འདས་པ། །ངོ་མཚར་ཡུལ་འདི་ཇི་ལྟ་བུ། །དེ་ནས་འཁོར་གྱི་གཙོ་བོ་མཆོག །གསུང་བདག་རྡོ་རྗེ་ཆོས་ཉིད་ཀྱིས། །རང་གི་རིགས་ཀྱི་དཀྱིལ་འཁོར་དང་། །རྣམ་ཀུན་སྟོན་པའི་གནས་སུ་འཁོད། །ཐེག་པ་གསང་བའི་རྒྱུད་ལྡན་པ། །ཕྱག་ན་རྡོ་རྗེ་ལ་གཟིགས་ཏེ། །རང་བྱུང་བསྟན་པའི་གནས་རྣམས་ཀུན། །ཐབས་ཀྱི་བརྒྱུད་པས་གླེང་སློང་མཛོད། །འདི་དག་སངས་རྒྱས་ཀུན་གྱི་གནས། །དེ་ཉིད་མཐུ་ཡི་ཀུན་སྣང་བ། 
།ཐམས་ཅད་གསང་བའི་ཐིག་ལེ་ཉིད། །བྱིན་རླབས་ངོ་མཚར་ཀུན་གྱི་གཞི། །བསྟན་པའི་མཐུ་ཡིས་ཕྱོགས་ཁྱབ་པ། །གསང་བའི་བདག་པོས་ཞུ་བར་མཛད། །ཐམས་ཅད་སྐུ་དང་གསུང་དང་ཐུགས། །ཡོན་ཏན་ཕྲིན་ལས་སྣ་ཚོགས་ཀུན། །མཐའ་རྣམས་འགག་པའི་དོན་སྟོན་པས། །ཐམས་ཅད་ཐེ་ཚོམ་ཡིད་གཉིས་གྱུར། །དེ་ནས་གསང་བའི་བདག་པོ་ཡིས། །རང་གི་རིགས་ཚོགས་དཀྱིལ་འཁོར་རྣམས། །རྡོ་རྗེ་ཆོས་ཚོགས་ལྷན་ཅིག་ཏུ། །བློ་གྲོས་གསང་བའི་གནས་ཀུན་འཇུག །དེ་ཉིད་ཕྱག་རྒྱ་ཇི་ལྟ་བར། །མཆོད་པ་བཀོད་ཚོགས་རབ་འབྱམས་ཀྱིས། །ཕྱོགས་བ་་རྒྱལ་བ་སྲས་བཅས་གཙོ། །རང་གི་བྱིན་རླབས་ཡུལ་བཅས་པ། །ཀུན་ཚོགས་རྣམ་པར་མཆོད་བྱས་ཤིང་། །ཕྱག་འཚལ་འདུད་ཅིང་གསོལ་བ་འདེབས། །མགོན་པོ་དུས་གསུམ་སྒྲིབ་མེད་པའི། །ཡེ་ཤེས་དཀྱིལ་འཁོར་འབྱུང་བའི་གནས། །འདི་ལྟར་དངོས་གྲུབ་རྒྱ་ཆེན་ཚོགས། །བསྟན་པའི་སྒོ་རྣམས་གང་ལས་བྱུང་། །སངས་རྒྱས་ཀུན་གྱི་གསང་བའི་དོན། །ཆོས་ཀུན་མ་འདྲེས་འོད་གསལ་བ། །སྒྱུ་མ་ལྟ་བུར་འགག་པ་མེད། །དེ་དག་དཀྱིལ་འཁོར་ཇི་ལྟ་བུར། །ཕྱོགས་རྣམས་དུས་ཀུན་ཐམས་ཅད་ཀྱི། །སངས་རྒྱས་དཀྱིལ་འཁོར་ཞིང་དག་ལ། །སྐུ་གསུང་ཐུགས་ཀྱི་ཕྱག་རྒྱ་རྣམས། །བྱིན་རླབས་བཀོད་པའིཡི གེ བཞིན། །རྣམ འཕྲུལརྣམ་པར་སྤྱོད་པའི་ཚོགས། །དེ་དག་ཆོས་རྣམས་བསྟན་པའི་དུས། ཤེནཏུརྒྱཆེན 
འདིརགནས་༄༅ པས། །ངོ་མཚར་གསང་བ་ལ་ཞུགས་མཛད། །དེ་ནས་སངས་རྒྱས་ཐམས་ཅད་ཀྱི། །རང་བཞིན་ཀུན་ཏུ་བཟང་པོ་ཉིད། །ངེས་པར་བསྟན་པའི་བྱིན་རླབས་ཀྱིས། །དགྱེས་པའི་དགའ་མདངས་རྣམ་པར་སྟོན། །ཐམས་ཅད་རིགས་ཀྱི་དཀྱིལ་འཁོར་དུ། །བྱིན་རླབས་བྱང་ཆུབ་སེམས་སྦྱོར་ཏེ། །རང་བཞིན་བདུད་རྩི་ཆེན་པོའི་དོན། །ངེས་པའི་ཀླུང་ནས་གྲོལ་བར་མཛད། །སྲིད་གསུམ་ཡེ་ནས་བདུད་རྩི་ལྔ། །མ་བཅོས་གདོད་ནས་རྫོགས་སངས་རྒྱས། །ཀུན་ཏུ་བཟང་པོའི་ཐུགས་དཀྱིལ་ནས། །བྱང་ཆུབ་སེམས་ཚོགས་དཀྱིལ་འཁོར་འཆར། །དུས་གསུམ་སྲིད་གསུམ་སྐུ་གསུང་ཐུགས། །ཡེ་ནས་གཉིས་མེད་བདུད་རྩིའི་ཕྱིར། །དགོངས་པ་རྒྱ་མཚོ་མཐར་ཕྱིན་པ། །ངེས་དོན་ཟབ་མོའི་ཚུལ་གྱིས་འཇུག །དེ་ནས་བདེ་གཤེགས་ཐམས་ཅད་ཀྱིས། །རང་སྣང་དཀྱིལ་འཁོར་ལ་དགོངས་ཏེ། །གཉིས་མེད་བདུད་རྩི་ཆེན་པོ་འདི། །རང་བཞིན་མི་གཉིས་བསྟན་པས་གྲོལ། །དེ་ཚེ་འཁོར་གྱི་གཙོ་བོའི་མཆོག །རྣལ་འབྱོར་དབང་ཕྱུག་ཆེན་པོ་རྣམས། །བླ་ན་མེད་པའི་བྱང་ཆུབ་སེམས། །ཡེ་ཤེས་མཉམ་ཉིད་ཉམས་རྙེད་ད། །རང་གི་རིག་པ་འཛིན་པའི་གནས། །རྡོ་རྗེ་གསང་བའི་གྲལ་རྣམས་འཁོད། །མཐའ་ཡས་སྟོབས་རྣམས་ཟད་མེད་བདེ། །རྒྱལ་བ་ཀུན་གྱིས་མཆོད་བྱས་ཏེ། །རང་བཞིན་བདུད་རྩི་ཆེན་པོའི་གནས། །དུས་གསུམ་ཀུན་ཏུ་སྟོན་པར་དགོངས། 
།རིགས་ཚོགས་བྱང་ཆུབ་སེམས་དཔའ་རྣམས། །བསྟན་པའི་དོན་གྱིས་ངོ་མཚར་སྐྱེས། །ཨེ་མ་ཧོ་ལྷ་ཀླུ་འགྲོ་ཚོགས་ཀུན། །རང་གི་རྟོག་པ་མཐའ་ཡས་སྣང་། །ཀུན་གྱི་བསམ་པ་ཤེས་རུང་ཞིང་། །ཐམས་ཅད་སྐད་རྣམས་གོ་འགྱུར་ཞིང་། །ཐེག་མཆོག་སྙིང་པོ་བྱིན་རླབས་འདི། །ཕྱོགས་རྣམས་ཀུན་ནས་སྤྱོད་པར་དཀའ། །རང་གི་དཀྱིལ་འཁོར་ཇི་ལྟ་བ། །ཀུན་ཏུ་མ་འགགས་སྒོ་མཐའ་ཡས། །རྒྱལ་བ་ཀུན་གྱི་ལམ་ཉིད་ནི། །ཐེག་ཆེན་བདུད་རྩིའི་གནས་རྒྱས་པས། །ཕྱག་རྒྱ་གསང་སྔགས་ཟབ་མོའི་ཚོགས། །དེ་དག་མཚན་ཉིད་ཇི་ལྟ་བུ། །དེ་ཚེ་སྣང་བ་ཐམས་ཅད་ཀྱི། །དཀྱིལ་འཁོར་མ་འགགས་རྣམ་སྤྲུལ་ཞིང་། །རང་བཞིན་གཉིས་མེད་བདུད་རྩིའི་མཆོག །སྒྲུབ་པའི་ཐབས་འདི་ངེས་པར་གསུངས། །བསྟན་པའི་ཕྱོགས་རྣམས་ཀུན་སྤྱོད་པ། །བཀའ་ཡི་དམ་པ་མཆོག་གི་ལུང་། །ཆོས་རྣམས་ཡེ་ནས་བདུད་རྩི་མཆོག །ངེས་པར་སྟོན་པའི་སྒོ་འདི་སྤྱོད། །སྒྲུབ་དང་བསྒྲུབ་པར་བྱ་བ་དང་། །འབྲས་བུ་ཐོབ་པར་བྱ་བའི་ཕྱིར། །གསང་སྔགས་གསང་བའི་མན་ངག་ནི། །བདུད་རྩི་དམ་པ་མཆོག་གི་ལུང་། །སྙིང་པོ་བསྡུས་པའི་ངེས་དོན་འདི། །ཐམས་ཅད་བྱང་ཆུབ་འབྱུང་བའི་གནས། །ལྟ་བ་དང་ནི་སྤྱོད་པ་དང་། །དམ་ཚིག་མཆོག་ཏུ་ཕྲིན་ལས་དང་། །ངེས་པར་སྒྲུབ་དང་བསྒྲུབ་བྱའི་ཕྱིར། །ཟབ་མོར་བསྡུས་པའི་ལུང་འདི་གསུངས། །བསམ་གྱིས་མི་ཁྱབ་བསྟན་པ་དང་། །བརྒྱད་ཁྲི་བཞི་སྟོང་བསམ་ཡས་ཀྱང་། 
།ཐེག་༄༅། །པའི་སྒོ་ནི་གསུམ་དུ་གསུངས། །གསང་ཉིད་ཐེག་པར་འདུས་དང་བཞི། །ལྡེམ་པོར་དགོངས་དང་དོན་དམ་ཡང། །བཀྲི་བའི་དོན་དེ་སངས་རྒྱས་ཡིན། །རྣ་བརྒྱུད་བསྟན་པ་ཐུགས་བརྟོལ་ཏེ། །ཐིག་ལེ་ཆོས་སྐུར་ཁྱབ་པའི་ཕྱིར། །ངེས་པའི་ལུང་ཡང་སངས་རྒྱས་ས། །སངས་རྒྱས་མཉམ་དང་དབྱིངས་སུ་གྲོལ། །ཡེ་ནས་གཉིས་མེད་ལྷུན་གྲུབ་པས། །གསང་བ་ཆེན་པོར་རྣམ་སྤྱོད་ཅིང་། །ཐིག་ལེ་བྱང་ཆུབ་སེམས་ཀྱི་གནས། །འདི་དག་རང་གི་རྒྱུད་བཞིན་འཇུག །གསང་སྔགས་གསང་བའི་སངས་རྒྱས་ཆེ། །བྱང་ཆུབ་སེམས་འདི་ཀུན་ཏུ་དག །རྫོགས་པའི་སངས་རྒྱས་བདེ་ཆེན་ཉིད། །མ་ལུས་མཐའ་དག་ཉིད་ཀྱི་རྒྱ། །ཡེ་ནས་བྱ་བྱེད་བྱ་མི་དགོས། །རྒྱུ་དང་འབྲས་བུ་འཁྲུལ་པའི་སྒྲ། །མི་རྟོག་སྦྱོར་བའི་ཡུལ་མེད་ན། །དེ་ལྟའི་ཡུལ་དང་རྟོག་འཛིན་གྱིས། །འཁོར་བའི་རྒྱ་མཚོར་གྱུར་པ་ཡིན། །ངེས་འབྱུང་ཆོས་སྐུ་ཆེན་པོ་ལ། །བྷ་གར་ཇི་བཞིན་བཞག་པས་ན། །བྱང་ཆུབ་ཉིད་དེ་ལྟུང་གནས་མེད། །བུ་གཅིག་མ་རྩོལ་བདེ་བར་གནོས། །རྒྱུད་དང་ལུང་དང་མན་ངག་ཀྱང་། །འབངས་དང་རྗེའུ་དང་རྒྱལ་པོའི་ཚུལ། །ཁྱད་པར་རྩལ་འཕགས་ཐག་རིང་ཡང་། །གཅིག་ལ་གཅིག་བརྟེན་གཅིག་གི་དང་། །དབྱེར་མེད་ཚུལ་གཅིག་རང་བཞིན་དུ། །གཅིག་སྟེ་རྣམ་པ་ཡོངས་ཀྱི་མེད། །གཉིས་མེད་ངང་དུ་རྟོགས་གྲོལ་ན། །བདུད་རྩི་ཞེས་ནི་དེ་ལ་བྱ། 
།དེ་བས་སྐུ་གསུང་ཐུགས་ཀྱི་བདག །ཁམས་གསུམ་རྣམ་པར་སྦྱོད་པའི་གཞི། །སྐུ་དང་རྒྱན་དང་འཁོར་ལོ་ཡང་། །ལུང་ཆེན་ཟབ་མོའི་ནང་ན་གསལ། །ལྔ་བཞིའི་ནང་དུ་འཁོར་བ་ལས། །ཡེ་ཤེས་སངས་རྒྱས་གཞན་ན་མེད། །དབྱིངས་སུ་གྱུར་པས་མཉམ་པའི་ངང་། །དེ་ནི་སངས་རྒྱས་བདེ་ཆེན་ཉིད། །བདུད་རྩི་བདེ་ཆེན་མཆོག་གི་སྐུ། །དུས་གསུམ་འགྱུར་མེད་དབྱིངས་ཀྱི་རྒྱ། །དབྱིངས་གྱུར་དག་མཉམ་ལྷུན་གྲུབ་པས། །རྣལ་འབྱོར་ཆེན་པོའི་ངང་ཚུལ་བཟང་། །ལྟ་བ་འདི་ལ་གང་གནས་པའི། །རྣལ་འབྱོར་མཆོག་གྱུར་སྐལ་བཟང་པོ། །ཅི་སྤྱོད་ཅི་བསྒོམ་ཅི་བསྒྲུབས་ཀྱང་། །བདུད་རྩི་ཉིད་དེ་སྨན་གྱི་མཆོག །བདེ་གཤེགས་ཀུན་གྱི་ཐུགས་དམ་ཉིད། །བྱིན་རླབས་ངོ་མཚར་རྒྱ་ཆེར་འབྱུང་། །རྒྱལ་བ་རྒྱ་མཚོ་རྣམས་ཀྱི་གསོས། །སངས་རྒྱས་བདེ་ཆེན་ཉིད་ལས་བྱུང་། །ཐམས་ཅད་མ་ལུས་བདུད་རྩི་འདི། །སྤྲོས་མེད་ཐིག་ལེར་གནས་པ་ལས། །མཐའ་ཡས་སེམས་ཅན་དོན་གྱི་ཕྱིར། །རང་ལ་མཆོད་ཅིང་རང་གིས་བཟའ། །དེ་དག་དངོས་གྲུབ་རྒྱ་མཚོའི་གཞི། །སྒྲུབ་པ་པོས་ནི་ནན་ཏན་བྱོས། །ཐམས་ཅད་རང་བྱུང་བདུད་རྩིར་གནས། །ཆོས་རྣམས་ཀུན་གྱི་དེ་བཞིན་ཉིད། །སྟོན་པའི་བྱིན་རླབས་ལ་སྣང་བ། །རྣལ་འབྱོར་ཐབསམཁསརྣམས་ཀྱི་ཡུལ། །རང་བཞིན་ངོ་བོ་གཅིག་ཉིད་ལས། །བྱིན་རླབས་མཐུ་རྩལ་རྣམ་སྤྲོས་པས། །ཐམས་ཅད་དག་ཅིང་གྲོལ་བའི་མཆོག 
།བདུདརྩི༄༅། །ཆེན་པོའི་རང་བཞིན་ཏེ། །ཐབས་མཁས་རྣམ་པར་སྤྱོད་པའི་སྒོ། །རང་བཞིན་ངོ་བོས་སྟོན་བྱེད་པའོ། །བྱང་ཆུབ་སེམས་ཀྱི་དཀྱིལ་འཁོར་དུ། །ཕྱི་ནང་སྣོད་བཅུད་རྣམ་དག་ཚོགས། །རང་གྲོལ་འཇུག་པའི་སྤྱོད་པ་ཡིས། །དཀྱིལ་འཁོར་ཆེན་པོའི་གནས་མཐོང་འགྱུར། །དེ་དག་རབ་ཏུ་དབང་བསྐུར་ཞིང་། །བློ་བུར་དྲི་མ་དག་པའི་མཐུས། །རང་བཞིན་ཡེ་ཤེས་གནས་རྙེད་དེ། །དམ་ཚིག་གསལ་བ་ལ་གནས་པས ཐམས་ཅད་ཀུན་ཏུ་མཉམ་སྦྱོར་ཅིང་། །སྒྲུབ་པའི་དཀྱིལ་འཁོར་མངོན་པར་སྤྱོད། །དེ་ནས་བསྙེན་བསྒྲུབ་ཀུན་རྫོགས་ཤིང་། །ཕྱག་རྒྱའི་དཀྱིལ་འཁོར་མངོན་དུ་འགྱུར། །ཐ་དད་མིན་ལ་ཐ་དད་པའི། །བརྟན་གཡོ་མཉམ་དང་མི་མཉམ་ཚོགས། །རབ་གྲོལ་གནས་པའི་ཆོས་ཀུན་ཉིད། །ཡེ་ཤེས་བདུད་རྩི་ཆེན་པོའི་དོན། །ཞེས་གསུངས་སོ། །དེ་ཚེ་འཁོར་ཚོགས་རྒྱ་ཆེན་པོའི། །རིགས་ཀྱི་དཀྱིལ་འཁོར་ཐམས་ཅད་ཀྱིས། །རང་བྱུང་དོན་གྱི་བདུད་རྩི་འདི། །གནས་རྣམས་ཀུན་ཏུ་རྒྱས་པར་རྟོགས། །བྱིན་རླབས་ངོ་མཚར་ཆེན་པོའི་ཡུལ། །མི་གཉིས་དགའ་བ་མངོན་གྱུར་ཅིང་། །ཐམས་ཅད་ཆོས་ཀྱི་གནས་སྤྱོད་པའི། །ཡང་དག་དོན་ནི་སྤྱོད་པར་བྱེད། །ཨེ་མ་ཧོ་གསང་ཆེན་ཉིད་ཀྱི་དབྱིངས། །རྣམ་གྲོལ་ཡེ་ཤེས་དཀྱིལ་འཁོར་ཉིད། །བྱང་ཆུབ་སེམས་ཉིད་རྣམ་སྤྱོད་པས། །རིན་ཆེན་བདུད་རྩི་རྒྱས་པར་སྣང་། །ཕྱོགས་རྣམས་མཐའ་དག་གྲོལ་བ་ཡི། 
།རིགས་ཀུན་ངོ་མཚར་སྐྱེ་བའི་གནས། །རྒྱལ་བ་རྒྱ་མཚོ་རྣམས་ཀྱི་གསོས། །རང་བྱུང་ཡེ་ཤེས་གནས་ཕྱག་འཚལ། །ཐམས་ཅད་མིན་ལ་ཐམས་ཅད་སྣང་། །དེ་དག་ངང་གི་དཀྱིལ་འཁོར་ཉིད། །ཕྱོགས་དུས་ཀུན་ཏུ་མ་འགགས་པའི། །ཡོན་ཏན་ཀུན་འབྱུང་གནས་ཕྱག་འཚལ། །ངོ་མཚར་ཟབ་ཅིང་རྒྱ་ཆེན་ཆོས། །རིགས་ཚོགས་ཐེག་པ་གྲངས་མེད་ཀྱིས། །དེ་དག་ཚུལ་རྣམས་ཞི་མཛད་པ། །དཀྱིལ་འཁོར་ཀུན་འབྱུང་སྟོན་པའི་མཆོག །ཁྱོད་ཉིད་བྱང་ཆུབ་སེམས་ཀྱི་ཞིང་། །གསང་ཆེན་དཀྱིལ་འཁོར་རྫོགས་པ་ཉིད། གང་ཞིག་མཐོང་བས་རྣམ་གྲོལ་ཞིང་། །ཕྱག་རྒྱའི་དཀྱིལ་འཁོར་ཀུན་སྤྱོད་མཛད། །བྱིན་རླབས་ཐེག་པའི་གནས་ཆེན་འདི། །རྒྱལ་བ་ཀུན་གྱིས་བསྟན་པའི་དོན། །ཕྱག་རྒྱའི་རོལ་པ་རྒྱ་ཆེན་པོར། །ཐམས་ཅད་འདུད་ཅིང་བསྟོད་པའི་གནས། །ཞེས་ཀུན་གྱིས་རྒྱ་ཆེར་བསྟོད་དོ། །དེ་ནས་དེ་བཞིན་གཤེགས་པ་ཐམས་ཅད་ཀྱིས་རང་གི་དཀྱིལ་འཁོར་མངོན་པར་འདུ་མཛད་པའི་ཏིང་ངེ་འཛིན་ལ་མཉམ་པར་སྦྱོར་ཞིང་། རིགས་ཐམས་ཅད་ཀྱི་བདག་པོ་ཀུན་ཏུ་བཟང་པོ་ལ་འདུད་པར་གྱུར་ཏོ། །དེ་དག་གི་བསྟན་པས་ཞིང་ཁམས་དེ་ཉིད་གསལ་བར་བྱས་ཏེ། རྣལ་འབྱོར་དབང་ཕྱུག་ཆེན་པོ་རྣམས་ཀྱི་བྱིན་རླབས་ཀྱི་གཟུགས་བརྙན་ལས། །བདུད་རྩིའི་གྲོང་ཁྱེར་ཆེན་པོ་རྒྱ་ཆེར་གཟིགས་སོ། 
།དེའི་ཚེ་ཞིང་ཁམས་བསམ་གྱིས་མི་ཁྱབ་པ་ཁ་ཅིག་ནི་ཉོན་མོངས་པའི་ཕྱོགས་ནས་རྣམ་པར་སྤྱོད་ཅིང་།༄༅། །ཁ་ཅིག་ནི་སྙིང་པོ་ཡེ་ཤེས་ཀྱི་ཚོགས་ཀྱིས་རབ་ཏུ་གྲོལ་བར་གྱུར་ཏེ། འདི་ལྟར་གྲངས་མེད་པའི་སྣང་བ་ཀུན་ཀྱང་ཚུལ་སྣ་ཚོགས་ཀྱི་སྒོ་ནས་སྤྱད་པར་སྣང་ངོ་། །གདོད་ནས་མ་བཅོས་སངས་རྒྱས་ཀུན། །རང་གི་གནས་ན་ལོངས་སྤྱོད་མཛད། །དེ་ལ་གྲངས་མེད་རྒྱ་ཆན་ཚོགས། །ཞིང་ཁམས་བསམ་གྱི་མི་ཁྱབ་གྲུབ། །སྐྱེ་འགྲོ་ཀུན་གྱི་གནས་སྤྱོད་དེ། །ཐ་དད་གཉིས་ཀྱི་ཆོས་སྣང་བའི། །འདི་ལྟར་ཁ་ཅིག་རྟག་པའི་རྒྱུན། །ཉོན་མོངས་རྒྱུ་ལས་དེ་བསྐྱེད་ཅིང་། །ང་རྒྱལ་ཆེན་པོས་གནས་པ་ལ། །ང་རྒྱལ་ཚོགས་བཅས་རགས་པར་སྤྱོད། །དེ་དག་གཉིས་དང་གསུམ་བཅས་པའི། །དྲེགས་པའི་མཐའ་ཀུན་དོན་དུ་གཉེར། །དེ་ཡི་རྒྱུ་དང་རྐྱེན་དག་དང་། །འབྲས་བུ་ཉིད་ཀྱིས་གནས་རྒྱས་འགྱུར། །དེ་ལས་ཉོན་མོངས་ཚོགས་བསྐྱེད་ཅིང་། །ལྷ་མིན་གྲོང་ཁྱེར་ལ་སོགས་པའི། །ང་རྒྱལ་དྲེགས་པའི་མཐའ་གནས་པ། །རང་རྒྱུད་རྟག་པའི་མཐུ་དང་ལྡན། །འགྲོ་གཞན་དེ་དག་གནས་མོས་པས། །དེ་ཉིད་བསྟན་པས་བཟུང་བར་བྱེད། །ཞིང་ཁམས་ཁ་ཅིག་གཏི་མུག་གི །ལོག་པའི་རྒྱུ་བཅས་ཀུན་སྤྱད་རྨོངས། །རྒྱུ་འབྲས་དོན་ཀུན་ཞབྲུལ་པའི་མཐུས། །རྟག་ཏུ་མུན་པའི་འཇིག་རྟེན་གནས། །དེ་དག་མཐུ་ཡིས་ཁམས་གསུམ་འདིར། །རྒྱུ་འབྲས་ཀུན་ཏུ་རྣམ་སྤྱོད་པས། །བྱོལ་སོང་འཇིག་རྟེན་ལ་སོགས་སྣང་། །ཆོས་རྣམས་ཀུན་ཏུ་རབ་གསལ་བ་། 
།དེ་དག་གཏིམུག་ཆེན་པོས་བསྒྲིབས། །དེ་མཐའ་བསྟན་པ་ལ་གནས་པའི། །རྨོངས་པའི་ཚོགས་རྣམས་ཀུན་ཏུ་འཇུག །རང་གི་ལས་བཅས་རྣམ་སྤྱོད་པའི། །སྡུག་བསྔལ་ཉོན་མོངས་ཚོགས་ཀྱི་རྒྱུན། །ཞིང་ཁམས་སྣང་བ་ཁ་ཅིག་ཏུ། །འདོད་ཆགས་ཉིད་ཀྱི་རྣམ་སྤྱོད་བདག །དེ་དག་ཆོས་རྣམས་ཀུན་འདོད་པར། །ཉོན་མོངས་ཚོགས་བཅས་འཕེལ་བར་བྱེད། །རང་གི་ལས་བཞིན་འཇུག་བྱེད་ཅིང་། །རྟག་ཏུ་ཆགས་སྲེད་ལེན་པར་གནས། །རྒྱུ་རྐྱེན་འབྲས་བུའི་སྒོ་མཐུན་པས། །ཡི་དྭགས་འཇིགས་རྟེན་ལ་སོགས་སྣང་། །དེ་ནས་དེ་ལས་དེར་རྟོགས་པ། །བསྟན་པའི་ཚུལ་དེ་གཟུང་བར་བྱེད། །ཞིང་ཁམས་ཆེན་པོ་ཁ་ཅིག་ཏུ། །ཞེ་སྡང་ཆོས་ཀུན་རྣམ་སྤྱོད་དེ། །དེ་ཉིད་ཀུན་ནས་ཞེན་པའི་མཐུས། །ཉོན་མོངས་ཆོས་ཀུན་སྐྱེད་པར་བྱེད། །དེ་དག་རྒྱུ་བཅས་འབྲས་བུ་ཉིད། །དམྱལ་བའི་འཇིག་རྟེན་ལ་སོགས་སྣང་། ཁུ།་རྐྱེན་གོམས་ཤུགས་མཐར་ཕྱིན་པས། །རྟག་ཏུ་རང་གི་ལས་བཞིན་སྤྱོད། །སྡུག་བསྔལ་སྡུག་བསྔལ་སྣ་ཚོགས་ཀྱིས། །བར་མཚམས་མེད་པར་ཀུན་ཏུ་རྨོངས། །དེ་ཉིད་རྐྱེན་གྱི་གཞན་དག་ཀྱང་། །དེ་ཡི་བསྟན་པ་ལ་འཛུད་ཅིང་། །ཀུན་ནས་ཉེས་པའི་བལྟ་བ་ཡིས། །མཐའ་རྣམས་ཀུན་ཏུ་རྣམ་པར་མྱོས། །ཞིང་ཁམས་གཞན་དག་ཁ་ཅིག་ཏུ། །ཕྲག་དོག་ལས་ཀྱིས་འཁོར་གྱུར་ཏེ། །བདག་ཅག་ཆོས་ཀུན་རྣམ་བརྟགས་པས། །དེ་དག་མྱ་ངན་སྡུག་བསྔལ་བསྐྱེད། 
།རང་གི་ལྟ་བ་རྣམ་འཛིན་༄༅ པས ཐམས་ཅད་ཆོས་ལས་རབ་ཏུ་ཉམས། །ཡོན་ཏན་འདོད་པའི་དངོས་པོ་ལ། །ཀུན་ཏུ་འཛིན་པས་བདག་སྒྲུབ་བྱེད། །གཞན་རྟོགས་གནས་ཀུན་ཕྲག་དོག་ཉིད། །ཉོན་མོངས་སྡུག་བསྔལ་རྒྱུད་བཅས་པའི། །ཡན་ལག་གཞན་ཚོགས་རྣམ་བསྐྱེད་པས། །རྟོག་པའི་ཆོས་རྣམས་རབ་ཏུ་རྒྱས། །དེ་ལས་རྩ་བ་ཡན་ལག་གོ ཁུ་དང་བཅས་ཀྱི་མིང་སོགས་གནས། །རང་གི་མཐུ་ཡིས་ཀུན་ཏུ་སྣང་། དུས་ཀུན་མངོན་པར་ཞེན་པའི་ཤུགས། །གཞན་དག་བསྟན་པ་ལ་གནས་བྱེད། །མངོན་པར་འཕོ་བའི་ལས་ཀུན་གྱིས། །ལྷ་ལ་སོགས་པའི་འགྲོ་བ་ཀུན། །རང་གི་ལས་དང་ལས་ཀྱིས་འཁོར། །དེ་ལས་སྡུག་བསྔལ་ཀུན་སྣང་བས། །ཕྱོགས་རྣམས་ཀུན་ཏུ་རྒྱས་པར་འགྱུར། །དེ་ལྟར་ཉོན་མོངས་ཚོགས་འཕེལ་ཞིང་། །རྩ་བ་མངོན་བསྐྱེད་འབྱིན་བྱེད་པས། །ཡན་ལག་ཆ་ཤས་རྣམ་རྒྱས་ཏེ། །འགྲོ་གཞན་གནས་ཀུན་རྒྱས་པར་འགྲུབ། །ཁ་ཅིག་དེ་དག་ཀུན་འཛིན་ཅིང་། །ཁ་ཅིག་དེ་དག་ཆ་ལ་གནས། །ལས་ཀྱི་འཁོར་ལོ་རྣམ་རྒྱས་པ། །སངས་རྒྱས་ཉིད་ལ་འཁོར་བའི་གནས། །ཞིང་ཁམས་ཆེན་པོ་གཞན་དག་ན། །སྤྱོད་བཅས་དེ་ལས་གྲོལ་འདོད་ཅིང་། །དེ་ཉིད་རྒྱུ་རྐྱེན་ལས་ཀུན་སྤྱོད། །དེ་དག་བརྟགས་པས་གཞན་གནས་ཏེ། །དེ་དག་ཟློས་པས་གཞན་དུ་འཁྲུལ། །དེ་ཉིད་ཚུལ་ལས་གྲོལ་འདོད་པའི། །ཐབས་ཀྱིས་མ་ཟིན་གང་ཟག་དག 
།ཐེག་པ་དམན་པའི་ལམ་སྤྱོད་ཅིང་། །མྱ་ངན་མི་འདའ་རྟོག་ཀུན་འཛིན། །ཐབས་གཞན་ཐེག་པའི་རིམ་པ་བཞིན། །བྱང་ཆུབ་སེམས་དཔའ་རྒྱ་ཆེན་བློས། །ཞིང་ཁམས་ཆེན་པོ་རྣམ་སྦྱངས་ཤིང་། །རྣམ་གྲོལ་མྱ་ངན་འདས་ལམ་བསྒྲུབ། །དེ་ནས་རིགས་རྣམས་ཀུན་གྱི་བདག །བཅོམ་ལྡན་ཀུན་ཏུ་བཟང་པོ་དཔལ། །རང་བྱུང་ཡེ་ཤེས་གདན་བཞུགས་ཏེ། །དེ་ཉིད་ཆོས་ཀྱི་ཏིང་འཛིན་གནས། །སངས་རྒྱས་ཀུན་གྱི་དགོངས་པའི་དོན། །ཐུགས་རྗེ་དྲི་མེད་སྤྱན་ལྡན་པས། །ཞིང་ཁམས་ཆེན་པོ་བསམ་ཡས་པའི། །གདུལ་བྱའི་རྒྱུད་རྣམས་དག་པར་གཟིགས། །དེ་ཉིད་ཐུགས་ཀྱི་དཀྱིལ་འཁོར་མཆོག །ཕྱོགས་བཅུའི་སངས་རྒྱས་ཀུན་སྣང་བས། །ཞིང་ཁམས་ཆེན་པོ་བསམ་ཡས་ཀྱི། །ཆོས་རྣམས་འོད་གསལ་མཉམ་པར་སྦྱོར། །རིགས་ཀྱི་རྒྱལ་བ་ཐམས་ཅད་ཀྱིས། །དཀྱིལ་འཁོར་འཕྲུལ་པར་གསོལ་བ་གདབ། །དེ་ལྟར་རྟོག་པའི་མཚན་གནས་པ། །རྒྱ་ཆེར་བསྟན་པས་གདུལ་འགྱུར་ཞིང་། །རྒྱ་ཆན་ཐེག་པ་སྦྱང་བའི་ཕྱིར། །སྐུ་གསུང་ཐུགས་ཀྱི་དཀྱིལ་འཁོར་ཉིད། །ཐབས་མཁས་ཀུན་ཏུ་རྣམ་སྤྱོད་མཛོད། །གཙོ་བོས་འཁོར་གྱི་ཚིག་གསན་ཏེ། །ཐུགས་རྗེས་ཕྱོགས་རྣམས་སྒྲིབ་མེད་པར། །ཆོས་རྣམས་ཐམས་ཅད་མཉམ་སྦྱོར་ཞིང་། །གཞན་དག་རྣམ་པར་བདེ་བསྐྱེད་དེ། །ངོ་མཚར་ཡུལ་ཀུན་འགྲོ་བའི་ཕྱིར། །མཐུན་པའི་དཀྱིལ་འཁོར་དོན་བཞིན་བསྟན། །དཀྱིལ་འཁོར་ཆེན་པོ་ཉམས་དགའ་བའི། 
།འོག་མིན་གནས་སུ་རྣམ་༄༅། །བཀོད་པ། །དེ་དག་དུས་གསུམ་རྒྱལ་བའི་སྐུ། །རྡུལ་ཕྲན་གྲངས་མེད་རིགས་ཀྱི་ཚོགས། །དཀྱིལ་འཁོར་ཆེན་པོར་གྲོལ་འགྱུར་ཡང་། །ཞིང་ཁམས་མཐའ་ཡས་བསམ་འདས་པའི། །འགྲོ་རྣམས་རྗེས་སུ་གཟུང་བའི་ཕྱིར། །རང་བཞིན་བདུད་རྩིའི་དཀྱིལ་འཁོར་འདི། །ཐམས་ཅད་ཀུན་ཏུ་སྟོན་པར་མཛད། །ཡོན་ཏན་ཆེན་པོའི་བྱིན་རླབས་ལས། །སྣང་བའི་འོད་ཀྱིས་ཀུན་ཁྱབ་ཅིང་། །རབ་ཏུ་སྦྱངས་པ་ཟུང་འཇུག་པ། །སྙིང་རྗེ་ཆེན་པོའི་བདག་ཉིད་དོ། །རིགས་མཆོག་གཙོ་བོ་བཟང་པོ་ཉིད། །ཞལ་གསུམ་ཟླ་བ་མདངས་བཟང་གསལ། །གཡས་སྔོ་གཡོན་པ་དམར་བའི་བཞིན། །ཕྱག་དྲུག་རིན་ཆེན་རྒྱན་གྱིས་མཛེས། །རང་གི་གསང་སྔགས་ཀྱིས་རྫོགས་པ། །རྡོ་རྗེ་རིན་ཆེན་པདྨ་དང་། །འཆི་མེད་བདུད་རྩི་བུམ་བཅས་ཕྲེང་། །ཀུན་ཏུ་བཟང་མོའི་གནས་སྦྱོར་ཞིང་། །དབུ་སྐྲ་རིན་ཆེན་དབུ་རྒྱན་མཛེས། །ན་བཟའ་རྒྱན་བཅས་རྣམ་གྲོལ་བ། །ཐབས་དང་ཤེས་རབ་སྐྱིལ་ཀྲུང་གིས། །ལྷ་ཡི་རྒྱལ་པོའི་ཁང་བཟང་གནས། །རིན་ཆེན་ཉི་ཟླ་པད་དཀྱིལ་བཞུགས། །རིན་ཆེན་འབར་བའི་ཁྲིར་བཅས་པའོ། །ཁང་པ་གྲུ་བཞི་མུ་ཁྱུད་ལྡན། །རེ་ཆའི་ཕྲེང་བ་བཟང་པོ་དང་། །འཁོར་ལོ་བཅུ་དྲུག་བར་ཁྱམས་བཅས། །སྒོ་ཁང་རྟ་བབས་ལྡན་པ་ལ། །ཏྭ་ར་ཎ་བཞི་བཀོད་པ་དང་། །སྣ་ཚོགས་རྒྱན་གྱིས་ཉེ་བར་སྤྲས། །པདྨ་རྡོ་རྗེ་ཕྲེང་བ་དང་། 
།འདོད་པའི་ལྷ་མོ་ཀུན་གྱིས་བཀླུབས། །དེ་ནས་རིན་ཆེན་ས་གཞི་ལ། །ཁྲི་སྟེང་པད་མ་ཉི་ཟླས་བརྒྱན། །ཐམས་ཅད་རྣམ་པར་བཀོད་བྱས་ཏེ། །གནས་མཆོག་བླ་མེད་གཞན་སྣང་བའོ། །རང་གི་གསང་སྔགས་ཀྱིས་བསྐྱེད་ཅིང་། །ཕྱོགས་རྣམས་ཀུན་ཏུ་སྤྲོས་བྱས་ཏེ། །དེ་ཉིད་གདུལ་བྱའི་གནས་སུ་སྣང་། །ཡེ་ཤེས་བྱིན་རླབས་ཆེ་ལས་འབྱུང་། །ཀུན་ཏུ་བཟང་མོ་ཞི་བའི་མདངས། །ཞལ་གཅིག་ཕྱག་གཉིས་རིན་ཆེན་འཛིན། །དཀར་མོ་རྒྱན་རྣམས་ཀུན་གྱིས་མཛེས། །འོད་ཟེར་སྣ་ལྔའི་འཕྲེང་བ་ཅན། །གསང་བའི་སྔགས་ཀྱིས་བསྐྱེད་བྱས་པའི། །ཡིག་འབྲུ་ཕྱག་རྒྱའི་མཚན་མ་ཀུན། །རང་གནས་འོད་ཟེར་འཕྲོ་འདུའི་སྟོབས། །རིགས་ཀྱི་དཀྱིལ་འཁོར་བཟང་པོའི་ཚོགས། །དབུས་ཀྱི་དཀྱིལ་འཁོར་གནས་བཞུགས་པ། །འཁོར་ལོས་སྒྱུར་རྒྱལ་རིན་ཆེན་སྐུ། །བཙོ་མ་གསེར་གྱི་མདོག་འདྲ་ལས། །ཉི་མ་འབུམ་གྱི་གཟི་བརྗིད་ཅན། །ཞལ་བཞི་དཀར་དམར་སྔོ་བ་དག །ཕྲིན་ལས་བཞི་ཡི་མདངས་བཅས་པ། །ཕྱག་རྒྱ་གཡས་ཀྱི་བཞི་དག་ན། །རིན་ཆེན་སྐྲུངས་པའི་བུམ་པ་དག །ཉི་མའི་དཀྱིལ་འཁོར་འཁོར་ལོ་འཛིན། །གཡོན་ན་པདྨའི་ཕྲེང་བ་དང་། །འཆི་མེད་བདུད་རྩི་ཟླ་བའོ། །རིན་ཆེན་སྣ་ཚོགས་རྒྱན་གྱིས་བཀླུབས། །རིན་ཆེན་དབྱིངས་ཀྱི་ཡུམ་དང་འཁྲིལ། །རྡོ་རྗེ་འཁོར་ལོ་པདྨ་དང་། །སྣ་ཚོགས་རྒྱ་གྲམ་རྟགས་ཀྱི་རྒྱ། །ཕྱོགས་བ་་འགྲོ་བའི་དོན་སྤྲོས་ཏེ། 
།རང་བཞིན་ཀུན་ཏུ་བཟང་པོའི་༄༅། །གནས། །དབང་བསྐུར་མཚན་མ་ལས་བྱུང་བའི། །རིགས་ཀྱི་བདག་པོས་དབུ་བརྒྱན་པ། །ལྷ་མོ་ཞལ་གཅིག་ཕྱག་གཉིས་མ། །སྒྱུ་རྩལ་གུར་གུམ་བཟང་པོའི་མདོག །བདུད་རྩིའི་བུམ་བཅས་ཕྲེང་བས་མཛེས། །སྣ་ཚོགས་དར་གྱི་ན་བཟས་བཀླུབས། །གཉིས་མེད་འཁྲིལ་བའི་བྱིན་རླབས་ཀྱིས། །རིགས་ཀྱི་དཀྱིལ་འཁོར་འཕྲོ་བར་མཛད། །རྡོ་རྗེ་སེམས་དཔའ་ཆགས་བཅས་བདག །བདེ་གཤེགས་ཐུགས་ཀྱི་རྣམ་འཕྲུལ་ཞིང་། །རང་གི་དཀྱིལ་འཁོར་གནས་བཞུགས་པ། །ཐབས་དང་ཤེས་རབ་མཉམ་པར་སྦྱོར། །དེ་བཞིན་ཕྱོགས་རྣམས་ཀུན་ཏུ་ཡང་། །རང་རིགས་བྱིན་རླབས་སྔགས་ཀྱི་མཐུས། །དེ་བཞིན་གཤེགས་པ་རྣམ་སྣང་མཛད། །འོད་ཟེར་དཔག་མེད་དོན་ཡོད་གྲུབ། །མཐིང་ག་དཀར་པོ་དམར་དང་ལྗང་། །རྡོ་རྗེ་རྩེ་ལྔ་འཁོར་ལོ་དང་། །པདྨ་རྒྱ་གྲམ་དྲིལ་བུས་མཚན། །རིགས་སྐུ་མངོན་པར་སྣང་བྱེད་ཅིང་། །འོད་མདངས་རྒྱན་གྱི་ཕྲེང་བས་མཛེས། །ལྷ་མོ་རྡོ་རྗེ་དབང་ཕྱུག་མ། །བདེ་གཤེགས་དབང་ཕྱུག་ཆོས་དབང་ཕྱུག །སྣ་ཚོགས་དབང་ཕྱུག་གཙོ་བཞི་དང་། །ཆགས་པའི་རྒྱན་བཅས་མཉེས་འཛིན་ཅིང་། །རིན་ཆེན་བུམ་བཅས་ཕྲེང་བ་འཛིན། །མཉམ་པའི་རོལ་སྟབས་འཁྲིལ་པས་གནས། །རིགས་ཀྱི་བདེ་གཤེགས་ཆེ་རྣམས་ཀྱི། །ཞལ་གསུམ་གཡས་གཡོན་དཀར་དང་དམར། །མཐིང་ག་ལྗང་སེར་ཁྱད་པར་ཅན། 
།ཐ་མའི་ཕྱག་བཞི་བདུད་རྩིའི་སྣོད། །རང་གི་གསང་སྔགས་ཕྱག་མཚན་ཀྱང་། །འཕྲོ་འདུ་སེམས་དཔའ་ཆེན་པོའི་ཚོགས། །བྱམས་པ་སྟོབས་ལྡན་དགའ་བའི་དཔལ། །མྱ་ངན་མུན་སེལ་བློ་གྲོས་མཆོག །མཁས་མཛད་བརྟན་པའི་དབང་ཕྱུག་དང་། །ཆོས་ཀུན་སྐྱོང་བའི་དྲི་མེད་དཔལ། །བཟང་པོའི་རྒྱན་ཅན་ལས་སྟོབས་རྫོགས། །མི་གཡོ་ཕྱག་རྒྱའི་གཙུག་ཕུད་ཅན། །ཆོས་ཀྱི་སྙིང་པོ་གཞན་བརྩེ་བ། །དྲི་མེད་གྲགས་པ་རིན་ཆེན་ཏོག །ཞལ་གཅིག་ཕྱག་གཉིས་མཛེས་པའི་མདངས། །རིན་ཆེན་རྒྱན་ཚོགས་ན་བཟས་མཛེས། །རང་གི་དཀྱིལ་འཁོར་གནས་རྣམས་སུ། །རིགས་ཀྱི་མཚན་མས་བརྒྱན་ཏེ་གནས། ཁྲར་ན་དཀར་གསལ་རྡོ་རྗེ་ཆེ། །ལྷོ་ཕྱོགས་གསེར་གྱི་འཁོར་ལོ་ཉིད། །ནུབ་ཏུ་དམར་སེར་པད་མ་རྒྱས། །བྱང་ན་ལྗང་སེར་རྒྱ་གྲམ་བརྩེགས། །རིགས་ཀྱི་མཚན་མ་ཀུན་སྤྱོད་ཅིང་། །མཁས་མཆོག་འགྲོ་བའི་དོན་མཛད་པས། །རང་འོད་ཡུམ་དང་འཁྲིལ་སྦྱོར་ཅིང་། །སྤྲུལ་པས་འགྲོ་བའི་དོན་བརྩོན་པའི། །ཕྱི་ཡི་དཀྱིལ་འཁོར་དེ་རྣམས་སུ། །རིགས་ཀྱི་མཆོད་པའི་ལྷ་མོ་དག །རང་གི་ཕྱག་རྒྱའི་ཚོགས་རྣམས་དང་། ཀུན་ཏུ་འཁྲིགས་པའི་རྣམ་པར་གནས། །སྡུལ་བྱེད་འབྲེལ་དང་སྔགས་དག་དང་། །ཡོ་བྱད་རྣམ་པར་འཕྲུལ་བྱ་བས། །རིགས་ཀྱི་དཀྱིལ་འཁོར་མཆོད་མཛད་ཅིང་། །བཀོད་པ་ཀུནནསརྒྱཆེནསྤྲོ། །སྒེགམོ་ཕྲེང་བ་དབྱངས་དང་གར། །དཀར་མཐིང་དམར་དང་ལྗང་གུའི་མདོག 
།མེ་ལོང་༄༅། །ཕྲེང་བ་པི་ཝང་དང་། །གར་གྱིས་ཕྱོགས་བཅུར་མཉེས་མཛད་མ། །བདུག་སྤོས་མེ་ཏོག་མར་མེ་དྲི། །སྔོ་སེར་དམར་དང་ལྗང་གུའི་མདོག །རང་གི་མཚན་མཐུན་ཕྱག་རྒྱར་རོལ། །ཕྱོགས་རྣམས་ཀུན་ཏུ་སྤྲོ་བྱེད་པའོ། །སྒོར་གནས་ཁྲོ་བོའི་རྒྱལ་པོ་དག །འཇིགས་པའི་ཚུལ་གྱིས་ཡུམ་དང་བཅས། །དཀར་སེར་དམར་དང་ལྗང་གུའི་མདོག །ཞལ་གཞན་དེ་ལས་རྣམ་འགྱུར་ཞིང་། །ཕྱག་དྲུག་ཐོ་བ་དབྱུག་པ་དང་། །པདྨ་རལ་གྲི་རྡོ་རྗེ་ཆེ། །འཁོར་ལོ་དང་བཅས་རྣམ་པར་བསྒྱུར། །སྤྱན་གསུམ་ཁྲོ་གཉེར་འཇིགས་པའི་ཞལ། །ཕྱོགས་བཞི་འབྱུང་པོའི་གདན་སྟེང་དུ། །དུར་ཁྲོད་རྒྱན་གྱིས་རྣམ་པར་བརྗིད། །ཡུམ་བཞི་ལྕགས་ཀྱུ་ཞགས་པ་དང་། །ལྕགས་སྒྲོ་དྲིལ་བཅས་ཡབ་ལ་འཁྱུད། །དེ་དག་རང་གི་བདག་པོ་ཡིས། །དབང་བསྐུར་བྱིན་རླབས་རྫོགས་བཅས་པས། །སྤྲུལ་པའི་དཀྱིལ་འཁོར་གནས་རྒྱས་ཤིང་། །དག་པའི་སངས་རྒྱས་ཞིང་དུ་སྦྱོར། །ཡོན་ཏན་གྱི་དཀྱིལ་འཁོར་རྣམ་པར་འཕྲུལ་པའི་ཚུལ་སྟེ་དང་པོའོ།། །།གཞན་ཡང་རྣམ་པར་བཀོད་པ་ཡི། །ཞིང་ཁམས་གནས་གཞན་སྦྱང་བའི་ཕྱིར། །རབ་འབར་གསལ་བའི་ངོ་བོ་ཉིད། །དཀྱིལ་འཁོར་གསང་བའི་གནས་འཇུག་པས། །ཀུན་ཏུ་སྐུ་དང་གསུང་ཉིད་དང་། །ཐུགས་མཆོག་ཡོན་ཏན་ཕྲིན་ལས་ཀྱི། །བྱིན་རླབས་བསྟན་པ་ཀུན་སྤྱོད་པ། །ཐམས་ཅད་ཆོས་ཉིད་དེ་བཞིན་ཉིད། 
།གསང་བའི་དོན་གྱི་རྣམ་འཕྲུལ་ཞིང་། །ཕྱོགས་རྣམས་ཀུན་ཏུ་སྟོན་བྱེད་པ། །ཡང་དག་ཆོས་སྐུ་ཆེན་པོ་ལ། །ཐུགས་རྗེའི་ཤུགས་ཀྱིས་སྣང་མཛད་པ། །དེ་དག་ཁམས་གསུམ་ཇི་ལྟ་བར། །རབ་ཏུ་སྤྲུལ་པའི་དཀྱིལ་འཁོར་ཉིད། །ཡེ་ཤེས་དབྱིངས་ལས་སྣང་བ་ཡི། །ཁང་པ་གྲུ་བཞི་སྒོ་བཞི་མཛེས། །སངས་རྒྱས་ཐེག་པ་ཀུན་འདུས་པའི། །རིན་ཆེན་ཏ་ལའི་ཕྲེང་བས་བརྒྱན། །པདྨ་རྡོ་རྗེ་སྣ་ཚོགས་དང་། །འདོད་པའི་ཡོན་ཏན་ལྷ་མོའི་ཚོགས། །རྟ་བབས་བཞི་བཅས་རིན་ཆེན་ཏོག །འཁོར་ལོས་མཚན་པའི་ཀ་བ་དང་། །གདུང་མ་ཤར་བུའི་རྒྱན་གྱིས་མཛེས། །དབུས་ཀྱི་རེ་ཆེའི་གནས་ཉིད་ལ། །འཁོར་ལོའི་ཕྲེང་བས་མཛེས་བྱས་པས། ཁྲུ་ཆད་བར་ཁྱམས་རྣམས་ཀྱིས་བརྒྱན། །རིན་ཆེན་སྣ་ལྔའི་ས་གཞི་ལ། །ཇི་བཞིན་རིན་ཆེན་ཁྲི་གདན་དང་། །མི་འཇིགས་སེང་གེ་ལ་སོགས་གནས། །ཉི་ཟླ་པདྨས་མཛེས་བྱས་ཤིང་། །ཆུན་འཕྱང་དར་ལ་སོགས་པས་བཀླུབས། །དེ་ནས་རིགས་ཀྱི་བདག་པོ་ཉིད། །རང་གི་དཀྱིལ་འཁོར་རྣམ་འཕྲུལ་ཞིང་། །རིགས་རྣམས་མཉམ་པ་ཆེན་པོའི་ཆོས ཐམས་ཅད་ཆོས་ཀུན་སྦྱོར་མཛད་པའོ། །འགྲོ་རྣམས་རིགས་ཀྱི་དཀྱིལ་འཁོར་ཉིད། །གཏི་མུག་ཉིད་ཀྱིས་འཁོར་བ་ཡིས། །བག་ཆགས་གནས་ཚོགས་ཉོན་མོངས་རྣམས། ཁུ་འབྲས་ཐབས་རྣམས་སེལ་བྱེད་ཅིང་། །འགྲོ་བ་མཐའ་དག་དེ་གནས་ཉིད། །ཡང་དག་ཆོས་དབྱིངས་ཡེ་ཤེས་ཆེ། །རྟག་ཏུ་རང་གི་གནས་སྤྱོད་པ། 
།ཐབས་༄༅། །ལྡན་རྣལ་འབྱོར་ཀུན་གྱི་ཡུལ། །དེ་དག་རྒྱུ་འབྲས་སེལ་བར་མཛད། །ཕོ་བྲང་རིན་ཆེན་ཀུན་གྱིས་མཛེས། ཡོན་ཏན་གནས་ཀྱི་དབུས་བཞུགས་པ། །རང་སྔགས་ཕྱག་རྒྱས་བསྐྱེད་བྱས་ཏེ། །ཞལ་གསུམ་དཀར་སྔོ་དམར་བའི་མདངས། །གཙོ་བོ་རྣམ་པར་སྣང་མཛད་མཆོག །ཕྱག་དྲུག་ནོར་བུ་རིན་ཆེན་བུམ། །འཁོར་ལོ་རལ་གྲི་འབར་བ་ཅན། །རྡོ་རྗེ་དྲིལ་བུས་མཚན་བྱས་པ། །རང་འོད་ཤེས་རབ་རིགས་ཀྱི་ཡུམ། །བདེ་གཤེགས་སེམས་མ་དཀར་དམར་མདངས། །གཡས་པས་པདྨ་གཡོན་ཕྲེང་བ། །ཐབས་དང་ཤེས་རབ་མཉམ་སྦྱར་ནས། །འཁོར་ལོས་སྒྱུར་རྒྱལ་ཆ་ལུགས་ཀྱིས། །ཡོན་ཏན་ཚོགས་འཇོམས་མངའ་བརྙེས་ཤིང་། །ཕྱོགས་རྣམས་ཐུགས་རྗེ་ཆེན་པོའི་དངོས། །ཀུན་ཏུ་ཡེ་ཤེས་འཕྲོ་མཛད་པ། །དེ་ལྟར་ཉོན་མོངས་ཁྱད་པར་དང་། །ཐུན་མོང་རྟོག་ཚོགས་འདུལ་མཛད་ཅིང་། །རང་གི་དཀྱིལ་འཁོར་གནས་བཞུགས་ཤིང་། །རང་གི་ཡོན་ཏན་ཕྲིན་ལས་སྤྱོད། །ཕྱོགས་བཅུར་རྣམ་སྤྲོས་དོན་བྱས་ནས། །རིགས་བདག་སྐུ་དང་གཉིས་མེད་སྦྱོར། །རིགས་ཀྱི་དཀྱིལ་འཁོར་གཞན་དག་ཀྱང་། །རང་གི་ཕྱག་རྒྱ་གསང་སྔགས་མཐུས། །ཕྱོགས་རྣམས་ཀུན་ཏུ་སྤྲོས་བྱས་ཏེ། །རང་གི་གདན་ལ་རྫོགས་པར་གནས། །མཐིང་གི་མདངས་ལྡན་མི་བསྐྱོད་སྐུ། །དཀར་དང་དམར་བའི་ཞལ་གཉིས་མཛེས། །རྡོ་རྗེ་འཁོར་ལོ་རིན་ཆེན་བུམ། 
།པད་སྡོང་རིན་ཆེན་ཕྲེང་བ་འཛིན། །རིན་ཆེན་འབྱུང་ལྡན་གསེར་གྱི་མདོག །དཀར་ཞིང་དམར་ཞལ་ཕྱག་རྣམས་ན། །རིན་ཆེན་ཉི་ཟླའི་དཀྱིལ་འཁོར་དང་། །པདྨ་ཨུཏུལ་འཕྲེང་བ་འཛིན། །ཀུན་ཏུ་མཐའ་ཡས་གུར་གུམ་མདོག །མཐིང་ག་དཀར་ཞལ་ཕྱག་རྣམས་ན། །པད་སྡོང་འཁོར་ལོ་རིན་ཆེན་མཛེས། །བདུད་རྩི་བསིལ་གཡབ་འཕྲེང་བ་འཛིན། །དོན་གྲུབ་མར་ཀ་ཏ་ཡི་མདངས། །སེར་དམར་ཞལ་གཉིས་ཕྱག་དག་གིས། །སྣ་ཚོགས་འཁོར་ལོ་རྡོ་རྗེ་བུམ། །རིན་ཆེན་པདྨ་འཕྲེང་བ་འཛིན། །ཞི་བའི་རྒྱན་རྣམས་ཀུན་གྱིས་མཛེས། །དབུ་རྒྱན་རིན་ཆེན་ན་བཟས་བཀླུབས། །ཐར་པ་ཆེན་པོའི་གྲོང་ཁྱེར་སྐྱོང་། །རང་གི་ཕྲིན་ལས་རྣམ་སྤྱོད་པ། །སེམས་མ་རྡོ་རྗེ་རིན་ཆེན་མ། །རྡོ་རྗེ་ཆོས་མ་ལས་དང་འཁྲིལ། །དེ་དག་དཀར་སེར་དམར་ལྗང་མདོག །རྡོ་རྗེ་རིན་ཆེན་པདྨ་དང་། །སྣ་ཚོགས་མཚན་མས་ཡབ་ལ་འཁྱུད། །འོད་བཅས་རྒྱལ་བས་དབང་བསྐུར་བའོ། །རིགས་ཀྱི་དཀྱིལ་འཁོར་རྣམ་འཕྲུལ་ཚོགས། །བདེ་གཤེགས་རྡོ་རྗེ་རིན་ཆེན་ཉིད། །པདྨ་སྣ་ཚོགས་རྡོ་རྗེ་ཆེ། །འོད་ཟེར་རྣམ་ལྔའི་དཀྱིལ་འཁོར་འཕྲུལ། །དེ་བཞིན་རིགས་ཀྱི་སེམས་དཔའི་མཆོག །རང་སྔགས་ཕྱག་རྒྱས་རྣམ་བསྐྱེད་ཅིང་། །རང་གི་དཀྱིལ་འཁོར་གནས་ཀུན་ཏུ། །སྤྲུལ་པའི་རིགས་བཅས་ཚོགས་ཀྱི་གནས། །རྡོ་རྗེ་སེམས་དཔའ་རྒྱལ་པོ་ཆེ། །དེ་བཞིན་ཆགས་དང་ལེགས་པ་གཉིས། །མཐིང་ག་ཞལ་གཅིག་ཕྱག་གཉིས་པ། 
།རྡོ་༄༅། །རྗེ་དྲིལ་བུས་མཚན་བྱས་པའོ། །རྡོ་རྗེ་རིན་ཆེན་ཉི་མ་དང་། །དེ་བཞིན་རྒྱལ་མཚན་བཞད་པ་དག །གསེར་མདོག་ཞལ་གཅིག་ཕྱག་གཉིས་པ། །རིན་ཆེན་མཚན་བཅས་དྲིལ་བུ་འཛིན། །ཆོས་དང་རྣོན་པོ་འཁོར་ལོ་དང་། །རྡོ་རྗེ་སྨྲ་བ་ཞེས་བྱ་དག །པདྨ་རྭ་གའི་མདངས་ལྡན་ཞིང་། །པདྨའི་རྡོ་རྗེ་དྲིལ་བུས་མཚན། །རྡོ་རྗེ་ཕྲིན་ལས་གནོད་སྤྱིན་དང་། །རྡོ་རྗེ་སྲུང་བ་ཁུ་ཚུར་དག །ཨིནྟྲ་ནི་ལའི་མདངས་ལྡན་པ། །སྣ་ཚོགས་རྡོ་རྗེ་དྲིལ་བུས་མཚན། །རང་འོད་ཡུམ་དང་མཉམ་སྦྱོར་ཞིང་། །རང་གི་ཕྲིན་ལས་རྣམ་པར་སྤྱོད། །རིགས་པའི་དཀྱིལ་འཁོར་མངོན་རྫོགས་པའི། །ཕྱག་རྒྱའི་དཀྱིལ་འཁོར་ཇི་བཞིན་ཉིད། །རང་གི་དཀྱིལ་འཁོར་གནས་བཞུགས་ཏེ། །དགའ་བདེའི་ལོངས་སྦྱོད་རྣམ་པར་རོལ། །ཕྱོགས་རྣམས་སྤྲུལ་པ་མཐའ་ཡས་པའི། །མཆོད་པ་ཆེ་ལ་ལོངས་སྤྱོད་ཅིང་། །མི་འཇིགས་བསྙེམས་པའི་སྒྱུ་རྩལ་ཅན། །དེ་དག་གནས་ཀུན་སྦྱོར་མཛད་པའོ། །ཡེ་ཤེས་ཆེ་གནས་སྣང་བྱེད་ཅིང་། །རིགས་ཀྱི་དཀྱིལ་འཁོར་ཀུན་སྣང་བར། །ལས་ཀུན་སྣང་བ་སྟོན་མཛད་པ། །ཕྱག་རྒྱའི་དཀྱིལ་འཁོར་ཇི་བཞིན་པའོ། །ཁྱད་པར་བདེ་གཤེགས་རིགས་ཀྱི་ཚོགས། །དབུས་ཀྱི་དཀྱིལ་འཁོར་ལ་ཕྱོགས་པ། །སྒྲོན་མ་ཡེ་ཤེས་ཆོས་སྟོན་རྒྱས། །གཉིས་མེད་བྱང་ཆུབ་མཁའ་སྤྱོད་པ། །ཐམས་ཅད་དོན་ཀུན་རིགས་ཀྱིས་བརྒྱན། །དེ་དག་ཕྲིན་ལས་ཀུན་སྤྱོད་མཛད། 
།བདེགཤེགསསྣངགསལ་ཀུན་སྡུད་དང་། །རབ་ཆགས་དགའ་བའི་དབང་ཕྱུག་མོ། །རིགས་ཀྱི་བདེ་གཤེགས་བསྐྱེད་མཛད་ཡུམ། །ཕྱག་རྒྱའི་ཆ་ལུགས་ཀུན་གསལ་བ། །འཁོར་ལོ་རྒྱལ་མཚན་རྡོ་རྗེ་དང་། །རིན་ཆེན་པདྨ་བདུད་རྩིའི་རྫས། །དཀར་མཐིང་དམར་ཞིང་ལྗང་བའི་མདོག །རང་གི་དཀྱིལ་འཁོར་གནས་ལ་བཞུགས། །ཕྱི་རོལ་ཕྱག་རྒྱ་རོལ་པའི་ཚོགས། །མཆོད་པ་མཐའ་ཡས་རྣམ་བཀོད་པའི། །སྒེག་མོ་ཕྲེང་དང་དབྱངས་གར་བཅས། །བདུག་པ་མེ་ཏོག་མར་མེ་དྲི། །དཀར་སེར་དམར་དང་ལྗང་གུའི་མདོག །མཐིང་ག་སེར་སྐྱ་དམར་ཞིང་ལྗང་། །རང་གི་ལག་ཆ་ཀུན་འཛིན་པའི། །ཚོགས་རྣམས་དཀྱིལ་འཁོར་ལ་གནས་པའོ། །སྒོ་བཞིར་ཁྲོ་བོའི་རྒྱལ་པོ་ཀུན། །ཞལ་གསུམ་ཕྱག་དྲུག་འཇིགས་པའི་གཟུགས། །གཤིན་རྗེ་འཇོམས་མཛད་སྟོབས་པོ་ཆེ། །རྟ་མགྲིན་བདུད་རྩི་འཁྱིལ་པ་དག །དཀར་དམར་མཐིང་ག་གཡས་གཡོན་ཞལ། །ཕྱོགས་ཀྱི་སྣང་བ་ཇི་བཞིན་འབར། །རྡོ་རྗེ་རིན་ཆེན་པདྨ་ལ། །རྒྱ་གྲམ་བདུད་རྩིའི་སྣོད་ཐོགས་ཤིང་། །ལྕགས་ཀྱུ་ལ་སོགས་ཡུམ་བཅས་རྒྱས། །རང་གི་གདུལ་བྱ་མནན་པར་མཛད། །རྒྱལ་བ་ཀུན་གྱིས་དབང་བསྐུར་ཞིང་། །ཕྱག་རྒྱའི་ཆ་ལུགས་རྫོགས་པ་ལས། །རིགས་ཀྱི་དཀྱིལ་འཁོར་སྣ་ཚོགས་ཀྱིས། །རང་གི་ཞིང་ཁམས་རྒྱ་ཆེར་སྦྱོར། །སྐུའི་དཀྱིལ་འཁོར་རྣམ་པར་འཕྲུལ་པའི་ཚུལ་ཏེ་གཉིས་པའོ།། །།དེ་ནས་རིགས་ཀྱི་བདག་པོ་ཉིད། 
།སངས་༄༅། །རྒྱས་དཀྱིལ་འཁོར་ཀུན་བཀོད་པས། །ཕྱག་རྒྱའི་ཆ་ལུགས་གསལ་བྱས་ནས། །བདེ་གཤེགས་གསུང་གི་བྱིན་རླབས་ཀྱིས། །འདོད་ཆགས་མཐའ་གནས་དག་མཛད་ཅིང་། །ཞིང་ཁམས་ཀུན་ཏུ་རྣམ་སྤྱོད་པ། །དེ་ལྟར་ལྷག་པའི་ཕྲིན་ལས་ཀྱིས། །མཐའ་དབུས་འོད་ཀྱིས་ཁྱབ་མཛད་ཅིང་། །ཐབས་ཀྱི་དཀྱིལ་འཁོར་མངོན་པར་བསྒྲུབ། །ཡེ་ཤེས་རྒྱས་པས་ཀུན་ཁྱབ་བྱེད། །དེ་ནས་གཞལ་ཡས་ཁང་ཆེན་ཏེ། །གྲུ་བཞི་པ་ལ་སྒོ་བཞི་པ། །ཏྭ་ར་ཎ་སོགས་ལོགས་བཞི་མཛེས། །པདྨ་རྡོ་རྗེའི་ཕྲེང་བ་ཅན། །འདོད་ཡོན་ལྷ་མོ་ཀུན་ཏུ་ཞབྲུགས། །ཕྱག་རྒྱ་སྣ་ཚོགས་མཆོད་པས་མཛེས། །དབུས་ནི་རེའུ་ཆ་དགུ་པ་ལ། །པདྨའི་ཕྲེང་བས་བརྒྱན་བྱས་པའི། །ཕྱི་རོལ་པདྨ་བཅུ་དྲུག་པའོ། །གྲུ་ཆད་བར་ཁྱམས་སྒོ་ཁྱུད་མཛེས། །རིན་ཆེན་འབར་བའི་ཁྲི་སྟེང་ལ། །ཉི་ཟླ་འཁོར་ལོ་པདྨའི་གདན། །གཙོ་བོ་བདེ་ཆེན་ཆགས་པའི་རྒྱལ། །པདྨའི་གནས་ཀུན་ལས་སྤྱོད་པ། །ཞལ་བརྒྱད་ཕྱག་རྒྱ་བཅུ་དྲུག་སྟེ། །འོད་མདངས་དམར་པོའི་རྒྱན་གྱིས་མཛེས། །པདྨ་རྡོ་རྗེ་མདའ་གཞུ་དང་། །རལ་གྲི་བུམ་པ་ཕྲེང་བ་གོས། །འོད་ཟེར་སྣ་ལྔའི་ཚོགས་དག་ལས། །རིགས་ཀྱི་དཀྱིལ་འཁོར་ཀུན་སྟོན་མཛད། །རིན་ཆེན་སྣ་ཚོགས་རྒྱན་ཆས་དང་། །དབུ་རྒྱན་དར་གྱི་ན་བཟས་བཀླུབས། །འཁོར་ལོས་སྒྱུར་རྒྱལ་ཆ་ལུགས་ཀྱིས། །རང་གི་ལོངས་སྤྱོད་ཀུན་ནས་སྦྱོང་། །ལྷ་མོ་པདྨ་བདེ་ཆེན་མ། 
།དཀར་དམར་ཆགས་པའི་མདངས་ལྡན་པས། །པདྨ་བདུད་རྩིས་མཚོན་བྱས་ཤིང་། །ཐབས་དང་ཤེས་རབ་སྦྱོར་བར་གནས། །རྡོ་རྗེ་རྣམ་འཕྲུལ་ལ་སོགས་པའི། །ཕྱོགས་བཞའི་དཀྱིལ་འཁོར་གནས་བཞུགས་པ། །རྡོ་རྗེ་བདེ་བ་ཆེན་པོ་དང་། །རིན་ཆེན་པདྨ་ལས་རྣམས་ཀྱི། །བདེ་ཆེན་ཡུམ་དང་གཉིས་མེད་སྦྱར། །རང་གི་སྔགས་དང་ཕྱག་རྒྱ་ཡིས། །ཕྱོགས་བཅུར་སྤྲོ་དང་བསྡུ་མཛད་ཅིང་། །དཀར་མཐིང་སེར་དང་ལྗང་གུའི་མདོག ། །རྡོ་རྗེ་རིན་ཆེན་འཁོར་ལོ་དང་། །རྒྱ་གྲམ་དྲིལ་བུ་བདུད་རྩིའི་སྣོད། །བུམ་པ་རིན་ཆེན་ཕྲེང་བ་དང་། །བཟང་པོའི་གནས་སུ་བརྒྱན་བྱས་ལ། །ཞལ་གསུམ་གཡས་གཡོན་རྣམ་པར་བསྒྱུར། །ཆགས་པའི་རྒྱན་ཆ་ཀུན་གྱིས་བརྗིད། །རང་གི་དཀྱིལ་འཁོར་གནས་རྣམས་སུ། །རིགས་ཀྱི་ཕྱག་རྒྱའི་ཚུལ་དུ་བཞུགས། །ཕྱི་རོལ་པདྨའི་གདན་དག་ཏུ། །བདེ་བའི་ལྷ་མོ་བཅུ་དྲུག་ཉིད། །བཀྲ་ཤིས་ལྷ་མོ་དཔལ་ལྡན་འཕྲེང་། །རྒྱལ་མ་རྣམ་པར་རྒྱལ་མ་དང་། །པདྨའི་ཕྲེང་བ་ནོར་བདག་མོ། །དབྱངས་ཅན་ལྷ་མོའི་རིགས་ཀུན་མིང་། །དོན་ཡོད་ནོར་བུ་དཔལ་ཆེན་མ། །པདྨའི་དབྱངས་སྒྲོགས་རིན་ཆེན་འཆང་། །འོད་ཟེར་ཆེན་མོ་ནོར་གྱི་རྒྱུན། །ཀུན་ཏུ་སྣང་བའི་བསིལ་བ་མ། །ཞལ་གཅིག་ཕྱག་གཉིས་བརྗིད་པའི་མདངས། །འོད་ཟེར་ཆ་ལུགས་ཀུན་གྱིས་མཛེས། །དཀར་མཐིང་སེར་དང་ལྗང་གུའི་མདོག །རྡོ་རྗེ་རིན་ཆེན་འཁོར་ལོ་ཆེ། །རྒྱ་གྲམ་བདུད་རྩིའི་བུམ་པ་ཅན། 
།རང་བྱུང་༄༅། །རིག་པ་དང་བཅས་པའོ། །ཕྱི་ནས་མཆོད་པའི་ལྷ་མོ་ཀུན། །གནས་རྣམས་ཀུན་ན་རྣམ་པར་འཁོད། །སྒེག་མོ་ཕྲེང་དང་དབྱངས་མཁན་གར། །བདུག་སྤོས་མེ་ཏོག་མར་མེ་དྲི། །རང་གི་རིགས་བཅས་རྒྱན་ཀུན་དང་། །ཁ་དོག་མཚན་མར་རྣམ་པར་གནས། །སྒོ་བཞིར་ཁྲོ་བོ་རྣམ་བརྗིད་པ། །འཇིགས་པའི་མཚོན་ཆ་འཕྲེང་བས་འཁྲིགས། །རང་གི་ཡུམ་བཅས་སྐུར་སྦྱོར་ཞིང་། །ལྕགས་ཀྱུ་ཞགས་བཅས་ཚོགས་སྤྲོ་མཛད། །དེ་དག་དཀྱིལ་འཁོར་ཇི་བཞིན་པར། །ཕྱག་རྒྱའི་ཚོགས་རྣམས་སྣ་ཚོགས་འབྲུལ། །ཞིང་ཁམས་ཆེན་པོ་སྦྱོང་མཛད་ཅིང་། །རིགས་ཀྱི་དཀྱིལ་འཁོར་མངོན་པར་བསྒྲུབ། །གསུང་གི་དཀྱིལ་འཁོར་རྣམ་པར་འཕྲུལ་བའི་ཚུལ་ཏེ་གསུམ་པའོ།། །།དེ་ནས་རིགས་ཀྱི་གཙོ་བོའི་མཆོག །རིགས་ཀྱི་དཀྱིལ་འཁོར་གཞན་སྣང་བས། །རིགས་ཀྱི་དཀྱིལ་འཁོར་ཀུན་སྦྱོང་ཞིང་། །ཐབས་དང་ཤེས་རབ་རྣམ་པར་སྤྱོད། །སངས་རྒྱས་ཀུན་གྱི་སྐུ་གསུང་ཐུགས། །ཕྱག་རྒྱ་ཆེ་མཆོག་སྟོན་པ་ཡི། །འོད་ཟེར་སྣང་བ་མཐའ་ཡས་སྒོ། །རབ་ཏུ་སྟོན་པས་རྫོགས་བྱེད་ཅིང་། །དེ་གནས་འགྲོ་ཀུན་དག་པར་མཛད། །ཡང་དག་ཆོས་སྐུ་ཆེན་པོ་ལས། །ཐུགས་རྗེའི་ཤུགས་ཀྱིས་སྣང་མཛད་པ། །དེ་དག་ཁམས་གསུམ་ཇི་ལྟ་བར། །རབ་ཏུ་སྤྲུལ་པའི་དཀྱིལ་འཁོར་ཉིད། །ཞེ་སྡང་ཉིད་ཀྱིས་འཁོར་བ་ཡི། །བག་ཆགས་སྣ་ཚོགས་ཉོན་མོངས་རྣམས། 
ཁུ་འབྲས་མཐའ་རྣམས་སེལ་བྱེད་པའི། །དོན་མཐུན་སྟོན་པའི་དཀྱིལ་འཁོར་ཚོགས། །རང་གི་གསང་སྔགས་ཀུན་སྤྲོས་ཏེ། །བརྟན་དང་གཡོ་བ་མ་ལུས་ཀུན། །དཀྱིལ་འཁོར་རིགས་བཅས་གཞལ་ཡས་ཁང་། །ཁང་པ་གྲུ་བཞི་རྟ་བབས་རྒྱན། །རིན་ཆེན་དྲ་བ་འཕྲེང་སོགས་ཀྱིས། །ཕྱོགས་མཚམས་ཀུན་ཏུ་རྣམ་སྤྲོ་ཞིང་། །ཉི་ཟླ་ཕྲེང་བ་རྡོ་རྗེ་དང་། །ནོར་བུ་པདྨ་སྣ་ཚོགས་ཀྱིས། །ཕྲེང་བ་ཀུན་གྱིས་ཡང་དག་བརྒྱན། །དེ་དབུས་རེ་ཆའི་སྟེང་རྣམས་སུ། །རྡོ་རྗེས་མཚན་པའི་ཀ་བ་དང་། །རིན་ཆེན་ཁྲི་སྟེང་མི་འཇིགས་སོགས། །ཉི་ཟླ་པདྨ་འཁོར་ལོས་བརྒྱན། །ཐབས་དང་ཤེས་རབ་གཉིས་མེད་པའི། །གསང་ཡུམ་དམ་ཚིག་ཉིད་ཀྱི་མཐུས། །དབུས་ཀྱི་དཀྱིལ་འཁོར་ལ་གནས་པ། །གཙོ་བོ་རྡོ་རྗེ་སེམས་དཔའི་སྐུ། །དཀར་གསལ་ཞལ་གསུམ་ཕྱག་དྲུག་བརྗིད། །སྔོ་དང་དམར་གྱི་མདངས་བཅས་པ། །རྡོ་རྗེ་འཁོར་ལོ་ནོར་བུ་དང་། །པད་མ་རལ་གྲི་མཛེས་པའི་ཕྱག །ཁ་དོག་ལྔ་ཡི་འོད་གསལ་བས། །རིགས་ཀྱི་དཀྱིལ་འཁོར་ཐམས་ཅད་སྒྲོལ། །ཕྱོགས་རྣམས་ཀུན་ཏུ་སྤྲོས་བྱས་ཏེ། །གསང་སྔགས་རྫོགས་པའི་གཉིས་མེད་འགྱུར། །ཕྱོགས་རྣམས་ཀུན་ནས་དབང་བསྐུར་ཅིང་། །རིགས་ཀྱི་བདག་པོས་ཉེ་བར་མཛེས། །ཐབས་དང་ཤེས་རབ་རོལ་པའི་མཐུས། །རིགསཀྱིབདེགཤེགསཐམས་ཅད་ཀུན། །སྔགས་དང་ཕྱག་རྒྱ་རྫོགས་བྱས་ཏེ། །ཕྱོགས་རྣམས་རང་གི་གནས་སུ་སྦྱོར། 
ཁྲར་གྱི་རྣམ་སྣང་གསེར་གྱི་༄༅། །མདོག །ཞི་ལ་ཞལ་གསུམ་སྔོ་དང་དཀར། །ཕྱག་དྲུག་འཁོར་ལོ་སོགས་འཛིན་པ། །སངས་རྒྱས་སྤྱན་དང་འཁྲིལ་བའོ། །ལྷོ་ན་རིན་ཆེན་ཀུན་འབྱུང་རྒྱལ། །བིཌརུ་མདོག་ཞལ་གསུམ་པ། །དཀར་དམར་རིན་ཆེན་སྣ་ཚོགས་བརྒྱན། །ཕྱག་དྲུག་རིན་ཆེན་ལ་སོགས་ཀྱིས། །མཚན་མ་ཡུམ་བཅས་རྒྱལ་པོའི་ཚུལ། །ཡོན་ཏན་གནས་ཀུན་རྒྱས་མཛད་པའོ། །ནུབ་ཏུ་མཐའ་ཡས་དམར་གསལ་མདོག །ཞལ་གསུམ་སྔོ་དང་དཀར་བའི་བཞིན། །པདྨའི་རྒྱན་ཆས་རྣམ་དག་མཁའ། །ཆོས་རྣམས་ཐམས་ཅད་རྫོགས་པར་བྱེད། །ཕྱག་དྲུག་པདྨ་ལ་སོགས་པའི། །མཚན་བཅས་རང་གནས་ཡུམ་དང་འཁྲིལ། །བྱང་དུ་དོན་ཡོད་ལྗང་གུའི་མདོག །ཞལ་གསུམ་དཀར་དང་དམར་བའི་ཞལ། །ཀུན་ཏུ་ཕྲིན་ལས་རྣམ་སྦྱོད་པ། །རང་གི་དཀྱིལ་འཁོར་གསལ་བར་མཛད། །ཕྱག་དྲུག་རྒྱ་གྲམ་ལ་སོགས་པའི། །རྒྱན་བཅས་ཡུམ་དང་མཉམ་པར་སྤྱོར། །རིགས་ཀྱི་བྱང་ཆུབ་སེམས་དཔའ་དག །ཕྱོགས་མཚམས་ཕྱི་རོལ་དཀྱིལ་འཁོར་ལ། །རིགས་ཀྱི་དཀྱིལ་འཁོར་མངོན་རྒྱས་པས། །གནས་ཀུན་སྤྱོད་པས་ཡོངས་སུ་བརྒྱན། །ས་སྙིང་ནམ་མཁའི་སྙིང་པོ་དང་། །ཀུན་ཏུ་གཟིགས་པ་གསང་བའི་བདག །བྱམས་པ་སྒྲིབ་སེལ་ཀུན་ཏུ་བཟང་། །འཇམ་དཔལ་ཆོས་ཀྱི་སེམས་དཔའ་ཆེ། །ཞལ་གཅིག་ཕྱག་གཉིས་རྒྱན་དང་བཅས། །ཡུམ་བཅས་རང་གི་གནས་སྤྱོད་ཅིང་། 
།ཕྱག་རྒྱའི་ཚུལ་ཀུན་ཉེ་བར་མཛེས། །དཀར་སེར་དམར་དང་ལྗང་གུའི་མདོག །དཀར་སྔོ་སེར་དང་དམར་བ་ཉིད། །འཁོར་ལོ་རིན་ཆེན་པདྨ་དང་། །རྡོ་རྗེ་བུམ་པ་ཟླ་དཀྱིལ་འཁོར། །ཉེ་བའི་རིན་ཆེན་རྫས་ལྡན་པ། །བདུད་རྩི་བདུད་སོགས་རྣམ་པར་རྒྱལ། །རིན་ཆེན་སྙེམས་མ་བཀྲ་ཤིས་རྫས། །རིགས་ཀྱི་ཕྱག་རྒྱས་དབང་བསྐུར་ཅིང་། །རིགས་ཀྱི་བདག་པོས་དབུ་རྒྱན་མཛད། །ཡེ་ཤེས་བདུད་རྩིའི་བཅུད་རྒྱས་པའི། །ཕྱོགས་མཚམས་དཀྱིལ་འཁོར་ཀུན་སྤྱོད་པའོ། །ཕྱི་ནང་མཆོད་པའི་ལྷ་མོ་རྣམས། །རང་གི་གསང་སྔགས་ཀྱིས་བསྐྱེད་ཅིང་། །སྒེག་མོ་ཕྲེང་བ་གར་དང་དབྱངས། །བདུག་སྤོས་མེ་ཏོག་མར་མེ་དྲི། །ཁ་དོག་མཚན་མ་རིགས་རྣམས་ཀྱིས། །མཚན་མཐུན་ཕྱོགས་བཞིར་གནས་པ་དག །ཀུན་ཏུ་མཆོད་པ་རྣམ་སྤྲོ་མཛད། །དེ་དག་རང་གི་དཀྱིལ་འཁོར་སྦྱོར། །སྒོ་བཞིར་སྒོ་ངའི་རྒྱལ་པོ་རྣམས། །གཤིན་རྗེ་ལ་སོགས་གདན་ལ་གནས། །ཤར་དུ་གཤིན་རྗེ་འཇོམས་བྱེད་པའོ། །སྔོ་སྐྱ་ཞལ་གསུམ་དཀར་དང་དམར། །རྡོ་རྗེ་རྩེ་གསུམ་ལྕགས་ཀྱུ་དང་། །དབྱུག་པ་ཕྱག་གཉིས་ཡུམ་དང་སྦྱོར། །ལྷོ་ཕྱོགས་སྟོབས་ཆེན་རྒྱལ་པོ་ཉིད། །སེར་སྐྱ་ཞལ་གསུམ་དཀར་དང་དམར། །ཕྱག་དྲུག་རལ་གྲི་ག་་ཤིང་དང་། །ཞགསཔརིནཆེནཡུམདངའཁྲིལ། །ནུབ་ཏུ་རྟ་མཆོག་རོལ་པ་ཉིད། །དམར་སྐྱ་ཞལ་གསུམ་སྔོ་དང་དཀར། །ཕྱག་དྲུག་པདྨ་རྡོ་རྗེ་དང་། །ལྕགས་སྒྲོག་གྲི་གུག་ཡུམ་དང་འཁྲིལ། 
།བྱང་དུ་བདུད་རྩི་འཁྱིལ་པ་༄༅། །ཉིད། །ཞལ་གསུམ་ལྗང་ནག་དཀར་དམར་མདངས། །ཕྱག་དྲུག་རྒྱ་གྲམ་རྩེ་གསུམ་དང་། །དྲིལ་བུ་ཐོད་པ་དབྱུག་པའོ། །དེ་དག་ཁྲོ་རྟགས་འཛིན་པའི་ཚུལ། །རབ་འབར་འོད་ཟེར་ཆེན་པོས་བརྗིད། །རང་གི་དཀྱིལ་འཁོར་ཇི་ལྟ་བུར། །རང་གི་གནས་ལ་ལོངས་སྤྱོད་མཛད། །ལྕགས་ཀྱུ་ཞགས་པ་ལྕགས་སྒྲོག་དྲིལ། །རིགས་ཀྱི་ལྷ་མོའི་ཚོགས་བཅས་ལས། །འདི་དག་དཀྱིལ་འཁོར་གནས་སྤྱོད་ཅིང་། །རབ་འབར་ཁྲོ་བོ་བཞི་གནས་སྦྱོར། །དེ་དག་དཀྱིལ་འཁོར་གྲངས་མེད་ཚོགས། །སྤྲུལ་བཅས་ཀུན་ཏུ་སྣང་བ་དག །གསང་སྔགས་ཕྱག་རྒྱའི་ཚོགས་སྦྱོར་བས། །ཞིང་ཁམས་རྒྱ་ཆེན་དག་པར་མཛད། །ཐུགས་ཀྱི་དཀྱིལ་འཁོར་འཕྲུལ་བའི་ཚུལ་ཏེ་བཞི་པའོ།། །།དེ་ནས་རིགས་རྣམས་བདག་ཉིད་གཙོ། །བཅོམ་ལྡན་བདེ་བ་ཆེན་པོ་ཉིད། །རང་གི་དཀྱིལ་འཁོར་གནས་སྤྱོད་ཅིང་། །ཕྱོགས་རྣམས་ཀུན་ཏུ་སྤྲོ་བར་མཛད། །དུས་གསུམ་ཕྲག་དོག་ཆེན་པོའི་རྒྱུན། །ལོག་པའི་སྟོབས་ཀྱིས་རྣམ་རྒྱས་པ། །ཀུན་ཏུ་ཕྲིན་ལས་རྣམ་སྤྱོད་པ། །ཀུན་ཏུ་གནས་ཚོགས་བསྒྲལ་བའི་ཕྱིར། །གསང་སྔགས་ཕྱག་རྒྱ་རྣམ་འཕྲུལ་ཞིང་། །ཞིང་ཁམས་ཀུན་སྤྱོད་དག་པར་མཛད། །ཡེ་ཤེས་འབར་བའི་གཞལ་ཡས་ཁང་། །ཕྱོགས་བཅུ་རྒྱ་ཡོངས་མ་ཆད་པའི། །ར་བ་རྒྱན་བཅས་སྒོ་བཞི་མཛེས། །རྟ་བབས་ཕྱོགས་ཀྱིས་རྣམ་པར་ཕྱེ། །ཕྱོགས་བཅུར་ཕྱི་ནང་ཀུན་ཁྱབ་པའི། 
།འདོད་ཡོན་མཆོད་པས་ཀུན་ནས་འཁྲིགས། །རིན་ཆེན་ཚོགས་སྐྲུངས་ཤར་བུ་དང་། །དྲ་བ་དྲ་ཕྱེད་སྙན་པའི་སྒྲ། །བ་དན་རླུད་གིས་བསྐྱོན་པ་ལས། །གསུང་རབ་ཡན་ལག་ཀུན་སྒྲོགས་ཤིང་། །ལེགས་པར་ཀུན་ནས་རྣམ་སྦགས་པས། །ཉི་ཟླ་མེ་ལོང་རྒྱན་གྱིས་མཛེས། །སྣ་ཚོགས་རྡོ་རྗེ་རྒྱ་གྲམ་གྱི། །ཕྲེང་བ་རྒྱན་བཅས་ཏོག་གིས་མཛེས། །རིན་ཆེན་སྣ་ལྔའི་ས་གཞི་ཉིད། །རེ་ཆ་དགུ་གནས་རྣམ་བྱེད་པ། །སྣ་ཚོགས་རྡོ་རྗེ་ཕོ་བྲང་ཉིད། །བཅུ་དྲུག་གྲུ་ཆད་བར་ཁྱམས་བཅས། །རིན་ཆེན་ཁྲི་སྟེང་སེམས་ཅན་ཚོགས། །ཉི་ཟླ་རྡོ་རྗེ་རྒྱ་གྲམ་བརྩེགས། །གཙོ་བོ་རིགས་ཀྱི་བདག་པོ་ཉིད། །ཞལ་གསུམ་ལྗང་སེར་འབར་བའི་མདོག །ལྗང་དཀར་དམར་མདངས་ཞལ་གྱིས་མཛེས། །ཕྱག་དྲུག་འཁོར་ལོ་འཁོར་བ་དང་། །ཉི་ཟླ་བདུད་རྩི་ཕྲེང་བས་བརྒྱན། །རིན་ཆེན་སྣ་ཚོགས་རྒྱན་བཅས་པས། །འོད་ཟེར་སྣ་ཚོགས་ཕྲེང་བས་བརྗིད། །ཕྲིན་ལས་རྣམ་པར་སྤྲོས་པ་ཡི། །རིགས་ཀྱི་དཀྱིལ་འཁོར་ཀུན་སྟོན་མཛད། །ཐམས་ཅད་མཐར་གནས་དག་པའི་མཐུས། །སྟོབས་ཆེན་སངས་རྒྱས་རྣམ་པར་འཕྲུལ། །ལས་ཀྱི་དབང་ཕྱུག་དཔལ་ཆེན་མོ། །དཀར་དམར་ཞལ་གཅིག་ཕྱག་གཉིས་ལྡན། །ནོར་བུ་རིན་ཆེན་བདུད་རྩིའི་སྣོད། །སྣ་ཚོགས་རྒྱན་མཛེས་རྣམ་པར་འཁྲིལ། །ཐབས་དང་ཤེས་རབ་སྤྱོད་མཛད་ནས། །ཕྱག་རྒྱ་སྔགས་ཀྱི་བྱིན་རླབས་ཀྱིས། །ཐམས་ཅད་དཀྱིལ་འཁོར་གནས་བསྡུས་ཏེ། 
།རང་རིག་རྒྱལ་བའི་༄༅། །ལྷ་རྣམས་ཀུན། །མཆོད་པའི་ཡན་ལག་རྫོགས་པར་བསྐྱེད། །མི་བསྐྱོད་རིན་ཆེན་འབྱུང་ལྡན་ཉིད། །མཐའ་ཡས་རྣམ་པར་སྣང་མཛད་ཉིད། །རང་གི་དཀྱིལ་འཁོར་གདན་བཞུགས་ཤིང་། །མཐིང་སེར་དཀར་དམར་དཀར་པོ་ཉིད། །ཀུན་ཀྱང་ཞལ་གསུམ་ཕྱག་དྲུག་པར། །དཀར་དམར་མཐིང་ག་སེར་པོ་བརྗིད། །རྡོ་རྗེ་རིན་ཆེན་པདྨ་དང་། །འཁོར་ལོ་བུམ་པ་བདུད་རྩིའི་རྫས། །ཉི་ཟླ་རིན་ཆེན་ཕྲེང་བས་མཛེས སྣ་ཚོགས་རྒྱན་དང་གོས་ཀྱིས་བཀླུབས། །བདེ་བ་དཔལ་ཆེན་ལྷ་མོ་རྣམས། །སྔོ་སེར་དམར་སྐྱ་ལྗང་གུའི་མདོག །རང་གི་དཀྱིལ་འཁོར་ཇི་བཞིན་པར། །འོད་མདངས་ཕྲེང་བས་གནས་སྤྱོད་ཅིང་། །རིགས་ཀྱི་དཀྱིལ་འཁོར་གཙོ་མཉེས་མཛད། །སྣ་ཚོགས་རྡོ་རྗེའི་གནས་རྣམས་ཀྱི། །ཕོ་བྲང་གདན་ལ་མངོན་ཕྱོགས་པར། །བདེ་བའི་མཁའ་འགྲོ་སེམས་དཔའ་ཆེ། །རང་གི་སྔགས་ཀྱི་རྣམ་པར་འཕྲུལ། །ཡང་དག་རྫོགས་པ་མངོན་རྒྱས་དང་། །གནས་ཀུན་རོལ་པ་མི་གཉིས་མཆོག །མཁའ་མཛོད་ཀུན་ཏུ་རྡོ་རྗེ་ཉིད། །ཉེ་བར་སྟོན་ཏེ་བདུད་རྩི་མཆོག །མི་ཕམ་བཤེས་གཉེན་གླང་པོ་སྟེ། །དཔལ་གྱི་བློ་གྲོས་ཆོས་ཀྱི་བདག །ལྷ་ཡི་དབང་ཕྱུག་ཕྲེང་བ་ཅན། །མྱ་ངན་གནས་སྐྱོབ་འཇུག་སེལ་བ། །གར་གྱི་ཀུན་སྐྱོབ་མཉེས་པ་ཆེ། །དྲེགས་པ་འཇོམས་བྱེད་རིགས་ལྡན་མཆོག །རང་གི་དཀྱིལ་འཁོར་ཇི་ལྟ་བར། །རང་གི་གནས་ཀུན་ལོངས་སྤྱོད་མཛད། 
།རྡོ་རྗེ་རིན་ཆེན་པདྨ་དང་། །རྒྱ་གྲམ་རྩེ་གསུམ་བདུད་རྩིའི་སྣོད། །རིན་ཆེན་བུམ་པ་གང་བའི་རྫས། །རང་འོད་ཡུམ་དང་གཉིས་མེད་སྦྱོར། །ན་བཟའ་རྒྱན་བཅས་འོད་གསལ་འཕྲོ། །རིགས་ཀྱི་དབུ་རྒྱན་ཀུན་རྫོགས་པའོ། །ཕྱི་ནང་མཆོད་པའི་ལྷ་མོ་རྣམས། །རིགས་ཀྱི་སྔགས་དང་ཕྱག་རྒྱ་སྟེ། །སྒེག་མོ་ཕྲེང་བ་གར་དང་དབྱངས། །བདུག་སྤོས་མེ་ཏོག་མར་མེ་དྲི། །སྐུ་མདོག་ཕྱག་མཚན་རིགས་རྣམས་ཀྱི། །ཕྱོགས་བཞི་མཚམས་དང་མཐུན་པར་གནས། །མཆོད་པའི་ལོངས་སྤྱོད་ཀུན་སྤྲུལ་ཞིང་། །གྲངས་མེད་རྡུལ་ཚོགས་བཀོད་པ་མཛད། །སྒོ་བཞིར་ཁྲོ་བོའི་རྒྱལ་པོ་དག །སྣ་ཚོགས་རྡོ་རྗེ་བྲག་རི་ལ། །རང་གི་ཕྲིན་ལས་གདུལ་བྱའི་ཚོགས། །དོན་བཞིན་མཐུན་པར་ཚར་གཅོད་ཅིང་། །མཉེས་པའི་ལྷ་མོ་ཀུན་དང་སྦྱོར། །རིགས་ཀྱི་རྒྱན་ཚོགས་ཀུན་གྱིས་བརྗིད། །གཤིན་རྗེ་འཇོམས་བྱེད་སྟོབས་པོ་ཆེ། །རྟ་མགྲིན་བདུད་རྩི་འཁྱིལ་པ་དག །དཀར་སེར་དམར་དང་ལྗང་གུའི་མདོག །རྡོ་རྗེ་རིན་ཆེན་པདྨ་དང་། །འཁོར་ལོ་འབར་བས་སྐུ་བསྐྱེད་ཅིང་། །རིན་ཆེན་བུམ་པ་བདུད་རྩིའི་རྫས། །འཇིགས་བྱེད་རྩ་གསུམ་དགྲ་སྟུ་ཐོགས། །ཁྲོ་བོའི་ཆ་ལུགས་རྣམ་སྤྲུལ་པས། །སྟོང་གསུམ་སྤྲུལ་པས་འགེངས་པར་བྱེད། །དབང་བསྐུར་བྱིན་རླབས་རྫོགས་པའི་མཐུས། །རིགས་ཀྱི་བདག་པོས་ཉེ་བར་གནས། །འདི་དག་རང་གི་གནས་ཀུན་ནས། །ཞིང་ཁམས་ཐམས་ཅད་ཁྱབ་པར་སྤྲོ། 
།ཕྲིན་ལས་ཀྱི་དཀྱིལ་༄༅། །འཁོར་འཕྲུལ་པའི་ཚུལ་ཏེ་ལྔ་པའོ།། །།དེ་ནས་ཐམས་ཅད་མཁྱེན་པའི་མཆོག །སངས་རྒྱས་ཀུན་གྱི་བདག་པོ་ཉིད། །དཀྱིལ་འཁོར་ལྔ་ཡི་གནས་སྤྲོས་ཤིང་། །གྲངས་མེད་རིགས་ཀྱི་ཀུན་སྣང་མཛད། །ལ་ལར་ཞི་དང་ཁྲོ་བོ་དང་། །ལ་ལར་རྒྱས་དང་དབང་གི་ཚུལ། །གྲངས་མེད་སྐུ་རྣམས་ཀུན་སྟོན་ཅིང་། །རིགས་བཞི་དཀྱིལ་འཁོར་རྒྱས་པར་མཛད། །དེ་དག་སྟོན་པས་འདུལ་མཛད་ཅིང་། །ཐེག་པའི་དོན་རྟོགས་རྒྱ་ཆེན་པོ། །བདེ་གཤེགས་ཀུན་གྱི་སྐུ་གསུང་ཐུགས། །ཡོན་ཏན་ཕྲིན་ལས་ཇི་བཞིན་པའི། །གསང་བ་རྒྱུད་ཆེན་རྣམ་བཤད་ཅིང་། །ཕྱོགས་བཅུའི་ཞིང་ཁམས་ཀུན་སྤྲོས་ཏེ། །རིགས་ཀྱིས་སངས་རྒྱས་གཉིས་མེད་མཐུས། །རང་གི་དཀྱིལ་འཁོར་གནས་བརྒྱན་པར། །བདག་པོའི་སྐུ་དང་གཉིས་མེད་གསལ། །སངས་རྒྱས་ཀུན་གྱིས་དབང་བསྐུར་ཞིང་། །དེ་ཉིད་དེ་ཚེ་འགྲོ་གནས་མཐའ་དག་ཀུན། །ཀུན་ཏུ་བསྟན་པར་འདུལ་གྱུར་ཅིང་། །ར་སྭ་ཡ་ནའི་གནས་སྤྱོད་པས། །སྐྱེ་ཤི་མཐའ་བཅད་རྣམ་པར་གྲོལ། །རྒྱུད་ཀྱི་རྒྱལ་པོ་ཆེན་པོ་བདུད་རྩི་རོལ་པ་ཞེས་བྱ་བ་ལས། བྱང་ཆུབ་སེམས་དེ་ཁོ་ན་ཉིད་བསྟན་ཅིང་དཀྱིལ་འཁོར་ཀུན་ཏུ་འཕྲུལ་པ་སྟེ་རིམ་པར་ཕྱེ་བ་དང་པོའོ།། །།དེ་ནས་ཀུན་ཏུ་བཟང་པོ་དཔལ། །སངས་རྒྱས་ཀུན་གྱིས་གསོལ་བཏབ་ནས། །རང་བཞིན་བདུད་རྩིའི་གནས་བཞུགས་ཏེ། །ར་སྭ་ཡ་ནའི་ཚོགས་རྒྱས་མཛད། 
།ཕྱོགས་བབྱུ་འཇིག་རྟེན་གནས་འདི་དག །བདེ་གཤེགས་བྱིན་རླབས་རོལ་པའི་ཚོགས། །བྱང་ཆུབ་སེམས་དཔའ་ཀུན་གྱི་སྤྱོད། །བདུད་རྩི་བཅུད་ཆེན་རྒྱས་པ་ཉིད། །ཐམས་ཅད་ཀུན་ཏུ་ཁྱབ་པ་ལས། །ཆོ་འཕྲུལ་རྨད་བྱུང་ཡུལ་ཀུན་སྣང་། །དེ་ནས་ཚངས་པའི་གཙོ་བོ་མཆོག །དུང་གི་ཐོར་ཚུགས་ཁོང་སེང་ཅན། །ཚངས་པ་ཀུན་སྒྲོལ་ཆེན་པོ་དང་། །དྲང་སྲོང་ཆེན་པོ་ལྗང་སྔོན་བུ། །ཙ་ར་ཀ་དང་ནབ་སོ་སྐྱེས། །ཐ་སྐར་བུ་དང་ལྷར་བཅས་ཉིད། ཁུན་ཤེས་གནས་དང་གཡོན་ཕྱོགས་ལྷ། །ཐང་ལ་བར་དང་མེ་བཞིན་འཇུག །རྐང་གཉིས་སྤྱོད་དང་ཀ་ན་ཡ། ཁེང་ཁྱེར་དང་ནི་ལྗང་སྔོན་བུ། །ཉི་མ་ཟླ་བ་ཀླུ་རུ་བཅས། ཁྲེང་གི་ལྷ་མོ་འོད་འཆང་མ། །སྨན་གྱི་ལྷ་་མོ་ནོར་གྱི་རྒྱུན། །འདི་ཀུན་འཁོར་དང་བཅས་པ་ཡིས། །ཀུན་བཟང་ལྷ་ལ་ཕྱག་འཚལ་ནས། །སྨན་གྱི་དབང་དང་དམ་ཚིག་མནོས། །རང་བཞིན་བདུད་རྩི་ཆེན་པོའི་མཆོག །དུས་ཀུན་འགྱུར་བ་མེད་པའི་གཞི། །བདག་ཅག་འཇིག་རྟེན་པ་རྣམས་ལ། །གཙོ་བོས་བཀའ་གྲོས་མཛད་པར་འོས། །བཅོམ་ལྡན་ཐུགས་རྗེའི་གནས་གྱུར་ཅིང་། །ནམ་མཁའ་བཞིན་དུ་ཀུན་ཁྱབ་མཛད། །ཡང་དག་སངས་རྒྱས་མ་ཐོབ་པའི། །འཇིག་རྟེན་སྤྱོད་བཅས་རྣམ་གྲོལ་མཛོད། །ཐམས་ཅད་བདུད་རྩི་ར་སྭ་ཡན། །དངོས་གྲུབ་ཆེན་པོ་ཉེ་བའི་རྫས། །འཇིག་རྟེན་ལྷ་བཅས་འགྲོ་གནས་དག །དཀྱིལ་འཁོར་གསང་བར་དབང་བསྐུར་ཞིང་། 
།བདུད་༄༅། །རྩི་དམ་ཚིག་མཆོག་འདི་ཟུང་། །དེ་དག་དུས་བཞིན་སྦྱོར་བྱེད་ཅིང་། །ཀུན་ཏུ་བསྙེན་དང་ཉེ་བསྙེན་དང་། །སྒྲུབ་དང་སྒྲུབ་ཆེན་བརྩོན་པ་ཡིས། །འདོད་པའི་འབྲས་བུ་སྦྱོར་བྱེད་པས། །དེ་དག་ཇི་བཞིན་གོམས་པའི་མཐུས། །ཐམས་ཅད་ཆོས་ཀྱི་ཚུལ་རྒྱུན་སྣང་། །རིགས་མཐུན་གཞན་གྱིས་མི་ཤིགས་པའོ། །དམ་ཚིག་ཆེན་པོ་རྫོགས་བྱེད་ཆོས། །ཐུགས་རྗེ་ཉི་མས་ཀུན་སྐྱོབ་མཛོད། །དེ་ནས་ཀུན་བཟང་བདེ་གཤེགས་ཀྱིས། །ཐམས་ཅད་བདུད་རྩིའི་དོན་དགོངས་ཏེ། །ཉིད་ཀྱི་སྣང་བ་མ་འགགས་པའི། །ཆོ་འཕྲུལ་ཀུན་ཏུ་བཀོད་པར་མཛད། །དེ་ཚེ་ཐུགས་རྗེའི་རྣམ་འཕྲུལ་གྱིས། །ས་རྣམས་རབ་ཏུ་གཡོས་ནས་ནི། །སྟོང་གསུམ་འཇིག་རྟེན་གནས་ཀུན་ཏུ། །ཐམས་ཅད་སྨན་ཆེན་བཅུད་ཀྱི་ལེན། །སྐྱེ་བ་མེད་ལས་ཐམས་ཅད་སྐྱེས། །དེ་དག་མ་འགགས་ལས་རྫོགས་པའོ། །དེ་ལྟར་སྨིན་པར་གྱུར་པ་ཡང་། །ཐུགས་རྗེའི་རྒྱ་མཚོ་ཚད་མེད་ལས། །རྣམ་དག་འབྱུང་བའི་སྤྲིན་ཁྱབ་པས། །རྒྱུ་རྐྱེན་རྟེན་འབྲེལ་ཚོགས་པར་འགྱུར། །སྤྲིན་ཆེན་གློག་གི་ཕྲེང་བ་དག །ཕྱོགས་བཅུར་སྒྲིབ་མེད་རྒྱུན་བཅས་པའི། །བདུད་རྩི་འདོད་པའི་ཆར་འབབ་ཅིང་། །ཐམས་ཅད་ཐུགས་རྗེ་སྙོམས་པའི་མགོན། །བསྐལ་པའི་བཅ་རྣམས་ཚོགས་པ་ལས། །ཕྱི་ནང་འབྱུང་རྣམས་ཚིམས་པར་གྱུར། །བདུད་རྩི་རྒྱ་མཚོའི་གནས་རྒྱས་པ། །ཕྱི་ནང་མ་ལུས་བདུད་རྩི་ཀུན་བསྐྱེད་ཅིང་། 
།རི་རབ་རྩེ་དང་རི་སུལ་ཀུན། །སྨན་ལྗོངས་གནས་དང་ནག་ཚལ་དང་། །ལྕང་ལོ་ཅན་གྱི་གནས་ཀུན་ཏུ། །ཐམས་ཅད་བདུད་རྩིའི་ཆར་གྱིས་བརླན། །བཅུད་དུ་ཐམས་ཅད་རོ་གཅིག་སྟེ། །འབྱུང་བའི་བཅུད་ལས་སྐྱེས་པ་ནི། །དཔག་བསམ་ཤིང་དང་གེལ་པའི་ཤིང་། །འཛམ་བུའི་ཤིང་རྒྱས་ཙུ་ཏའི་ཤིང་། །རང་རང་རྒྱུད་ཀྱི་ཚོགས་རྣམས་དང་། །ཡོན་ཏན་ཚོགས་རྣམས་འཕེལ་བར་གྱུར། །སྡོང་པོ་དང་ནི་སྡོང་ཆེན་དང་། །རྩ་བ་སྡོང་བུ་ཤུན་ལྤགས་དང་། །སྙིང་པོ་ཡལ་ག་ལོ་མ་དང་། །འདབ་མ་མེ་ཏོག་འབྲས་བུར་བཅས། །དེ་བཞིན་འབྲུ་ཚོགས་རྣམ་གྲངས་ཀུན། །ཐམས་ཅད་བཅུད་རྒྱས་སྨིན་པར་གྱུར། །དེ་དག་ལོངས་སྤྱོད་ཀུན་གྱི་མཆོག །སོ་སོའི་ཡུལ་དང་གནས་དག་ནས། །མདོག་དང་དྲི་དང་རོ་དང་མཐུ། །རང་གི་ས་བོན་བདེན་གཉིས་ལས། །དེ་དག་རང་བཞིན་འབྱིན་པར་བྱེད། །དེར་གནས་སྐྱེ་འགྲོ་ཐམས་ཅད་ཀུན། །ར་སྭ་ཡ་ནའི་རྫས་ལ་སྤྱོད། །འགྲོ་བ་དྲུག་གི་གསོས་སུ་གྱུར། །བདུད་རྩིའི་སྒོ་དག་རྣམ་པར་འཕེལ། །དེ་ནས་སྟོན་པ་ཀུན་ཏུ་བཟང་། །ཉིད་ཀྱི་དགོངས་པའི་དོན་བཞིན་དུ། །འཁོར་ལྡན་ཚོགས་ལ་བཀའ་སྩལ་ཞིང་། །དེ་དག་བྱིན་རླབས་ངོ་མཚར་སྐྱེད། །འཇིག་རྟེན་ཁམས་སྣང་སྣ་ཚོགས་ཀུན། །ཐམས་ཅད་བདུད་རྩིའི་རྒྱུན་གྱིས་སྣང་། །དེ་དག་ཕྱི་ནང་སྣོད་བཅུད་ཀྱི། །རྟེན་འབྲེལ་མཐུར་བཅས་ཀུན་ཚོགས་པའི། །རང་བཞིན་གཉིས་མེད་ཡེ་ཤེས་ཆེ། 
།དག་པའི་ཐུགས་རྗེ་༄༅། །ཀུན་སྦྱོད་པས། །ཐམས་ཅད་སྨན་ཆེན་ར་སྭ་ཡན། །རྣམ་པར་འཕྲུལ་པས་གནས་ཀུན་རྒྱས། །དེ་དག་གཉིས་མེད་ཆེན་པོ་ཡིས། །སྤྱོད་བཅས་བདག་གིས་རབ་ཏུ་འགྲུབ། །རང་བཞིན་གནས་པའི་མཐུ་རྣམས་ལ། །སྦྱངས་ཤིང་བསྒྲུབས་པའི་སྟོབས་དག་གིས། །དངོས་གྲུབ་ཆེན་པོ་མཆོག་ཐོབ་ཅིང་། །བརྟེན་པར་བདུད་རྩིའི་གནས་འཕེལ་འགྱུར། །ལམ་འདིར་སྔགས་དང་ཕྱག་རྒྱ་ཡིས། །བསྙེན་བསྒྲུབ་བཞི་བཅད་རྣམ་པར་དག །དང་པོར་བསྒྲུབ་པའི་ཡུལ་གནས་ནི། །རང་གི་ཡིད་མཐུན་དབེན་པར་བརྩམ། །ཕུན་སུམ་ཚོགས་པ་བཞི་ལྡན་པས། །དབང་བསྐུར་དམ་ཚིག་མཆོག་ལ་གནས། །སྔགས་དང་ཕྱག་རྒྱ་བསྟན་པའི་མཐུས། །ཐམས་ཅད་དོན་སྦྱོར་འབྲས་བུའི་ཚུལ། །ཕྱི་ནང་འབྱུང་བ་ལས་སྐྱེས་པའི། །བདུད་རྩིའི་རྫས་རྣམས་གང་རུང་ཞིག །དཀྱིལ་འཁོར་གཙང་མའི་གནས་བཞག་སྟེ། །རང་གི་རྟེན་འབྲེལ་ཚུལ་བཞིན་སྤྱད། །གྲུབ་པའི་དངོས་གྲུབ་ཆེན་པོ་ཉིད། །ལས་ཀྱི་དངོས་གྲུབ་ལ་བརྟེན་པས། །ཐམས་ཅད་དོན་ཀུན་གསང་བའི་གནས། །ལས་ཀྱི་སྒྲུབ་པ་ཇི་བཞིན་དུ། །བརྟེན་པའི་སྟོབས་གྱིས་མངོན་པར་སྦྱོར། །ཐབས་དང་ཤེས་རབ་གཉིས་མེད་པའི། །ཚུལ་འདིས་ཐམས་ཅད་འགྲུབ་འགྱུར་ཞིང་། །ལས་བཅས་ཚོགས་རྣམས་དག་འགྱུར་ཏེ། །གཉིས་མེད་ཐུགས་རྗེ་ཆེན་པོའི་དབྱིངས། །ཐུན་མོང་སྦྱོར་བ་ལ་བརྟེན་པས། 
།མཆོག་གི་དངོས་གྲུབ་སྐྱེ་བར་འགྱུར། །དེ་དག་ཆོ་ག་ཇི་བཞིན་མཐུས། །ཡང་དག་མཆོག་གི་འབྲས་བུ་རྫོགས། །དེ་ཚེ་བསྟན་པའི་ལུང་བཞིན་དུ། །འཇིག་རྟེན་དྲང་སྲོང་ཆེ་རྣམས་ཀྱིས། །བདུད་རྩིའི་རིག་འཛིན་མངོན་བསྒྲུབ་སྟེ། །བསྙེན་བསྒྲུབ་ཕྱག་རྒྱ་བཞིར་གནས་པས། །ལ་ལ་ཐང་ཅིག་ཡུད་ལ་འགྲུབ། །ལ་ལ་ཉིན་ཞག་གཅིག་གིས་འགྲུབ། །ལ་ལ་ཉིན་ཞག་བདུན་གྱིས་འགྲུབ། །ལ་ལ་ཉི་ཤུ་རྩ་གཅིག་ན། །ལ་ལ་ཟླ་བ་ལོ་ཡི་དུས། །དེ་དག་ཐེ་ཚོམ་མེད་པར་འགྲུབ། །འདི་དག་མི་ཡི་འགྲོ་གནས་བཞིན། །དུས་ཚིགས་གཞན་དུ་ངེས་མེད་བསྟན། །དེ་དག་སྨན་གྱི་མཚན་ཉིད་ནི། །རྩ་བ་སྡོང་བུ་ཡལ་ག་དང་། །ལོ་མ་མེ་ཏོག་འབྲས་བུ་དང། ཁུན་ལྤགས་མེ་ཏོག་འབྲས་བུ་སྙིང་པོར་བཅས། །རོ་དྲུག་མཐུ་སྟོབས་ཁ་དོག་ལས། །རྩ་བ་གཅིག་ལ་ཡན་ལག་བརྒྱད། །དེ་དག་རྣམ་པར་ཕྱེ་བའི་གྲངས། །སྣ་ཚོགས་ཡོན་ཏན་སྟོང་དུ་འགྱུར། །རང་བཞིན་སྦྱར་དང་སྒྲུབ་པའི་རྫས། །བཞི་བརྒྱ་རྩ་བཞིའི་ནད་སེལ་ཞིང་། །བདུད་དཔུང་ངེས་པར་འཇོམས་བྱེད་པའོ། །བདུད་རྩིའི་རྒྱལ་པོ་སྨན་གྱི་མཆོག །ངེས་བསྒྲུབ་འབྲས་བུ་གསལ་བར་འགྱུར། །དྲང་སྲོང་ཆེ་རྣམས་སྟོབས་ལྡན་ཞིང་། །མངོན་ཤེས་ལྔ་དང་ལྡན་འགྱུར་ཏེ། །རིག་པའི་གནས་མཆོག་བཅོ་བརྒྱད་ཤེས། །ཚེ་ལ་དབང་བའི་རིག་འཛིན་འཐོབ། སྟེགས་བུ་ཁྲུ་གང་ཚད་མཉམ་པར། །བ་ཡི་རྣམ་ལྔ་དྲི་གཙང་ཆུ། །ཡང་དག་མཎྜལ་ཇི་བཞིན་པར། 
།ཁ་དོག་རྒྱན་ལྡན་རྫས་༄༅། །རྣམས་བཀོད། །གཙང་མའི་གོས་སོགས་ཉེར་བརྒྱན་ཅིང་། །ཁྲུས་ཀྱི་ཆོ་ག་རྣམ་གསུམ་གྱིས། །ཕྱི་ནང་ལེགས་སྦྱངས་རྫས་བསགས་ཏེ། །སྦྱང་ཞིང་བྱིན་གྱིས་བརླབ་པར་བྱ། །དབུས་ཀྱི་བུམ་པར་སྨན་གྱི་མཆོག །བདུད་རྩི་ཅོང་ཞི་རྣམ་གསུམ་དང་། །སེར་སྐྱ་བ་ལས་བྱུང་བ་ཡི། །འོ་མ་ལེགས་བཙགས་སྨན་ལྡན་པ། །ཨ་ཤྭ་གན་དྷའི་ཕྱེ་མ་དག །ལེགས་པར་བསྐོལ་ཏེ་འདྲེས་པར་སྦྱང་། །ལྕགས་ལས་བྱས་པའི་སྣོད་ནང་དུ། །མངར་གསུམ་དྲི་བཅས་གདབ་པར་བྱ། །བྱིན་བརླབ་བརྟན་པས་བསྲུང་བྱ་ཞིང་། །སྦྱང་ཞིང་འཕྲོ་འདུའི་སྔགས་ཀྱིས་གདབ། །ཨོ་བཛྲ་ཨ་མྲི་ཏ་སིརྙི་བེ་ལ་ལིག་ཙ་དྷ་ས་དྷི་ཏུ་གྲྭ་ཧྭ། བརྒྱ་རྩ་བརྒྱད་དང་སྟོང་རྩ་བརྒྱད། །བྱིན་རླབས་སྔགས་ཀྱི་འོད་ཚོགས་ཀྱིས། །དག་པའི་བཅུད་རྣམས་བསྡུས་བྱས་ཏེ། །བསྟིམས་ལས་དངོས་གྲུབ་རྣམ་པར་འཕེལ། །ཨོ་ཨ་མྲི་ཏ་སིརྙི་བི་ཙུ་ན་ཡ་སྲུ་ཧྭ། དངོས་གྲུབ་མཚན་མ་ཀུན་སྟོན་པ། །དེ་དག་ཚུལ་བཞིན་རྣམ་པར་སྦྱོར། །དེ་ནས་ལྷ་རྣམས་མཆོད་བྱས་ཏེ། །བྱིན་རླབས་བརྟན་པས་བཟའ་བར་བྱ། །དེ་ཡང་སྔ་དྲོའི་དང་པོའམ། །ཉི་མའི་གུང་ལ་བབ་དུས་སུ། །ཕྱོགས་རྣམས་ཁྲོ་བོས་གནས་བསྲུངས་ཤིང་། །རིགས་ཀྱི་དཀྱིལ་འཁོར་ལོངས་སྤྱོད་རྒྱས། །དོན་དམ་ཐིག་ལེ་བདེན་པ་ལས། །ཡོན་ཏན་གནས་ཀུན་སྣ་ཚོགས་སྟོན། །སྙིང་པོ་མེད་ལས་སྙིང་པོ་ཉིད། །འབྲས་བུ་རྣམ་སྨིན་རིག་འཛིན་མཆོག 
།དེ་དག་བྱིན་རླབས་ཕྱག་རྒྱ་སྔགས། །དོན་བཞིན་སྤྱོད་པར་མི་ལྡན་ཡང་། །བདུད་རྩི་ཟ་བའི་ཐབས་རྣམས་ཀྱིས། །ནད་མེད་ལོ་བརྒྱ་མཚོ་བར་བྱེད། །དྲང་སྲོང་ཆེན་པོ་མཆོག་རྣམས་ཀྱིས། །ཇི་ལྟར་ཕལ་པར་སྤྱོད་པ་ལས། །དེ་ཡི་ནུས་མཐུ་མཐའ་ཡས་ཚོགས། །སྣ་ཚོགས་རྣམ་པར་སྣང་བ་བཞིན། །དེ་དག་ལེགས་པར་སྦྱར་བའི་མཐུས། །མཆོག་གི་འབྲས་བུ་སྐྱེ་བར་འགྱུར། །ནང་གི་བདུད་རྩི་རྣམ་ལྔ་དང་། །ཕྱི་ཡི་སྨན་འབྲས་གསུམ་སོགས་པ། །སོ་སོར་སྦྱོར་དང་གཅིག་བསྡུས་པའི། །བྱིན་རླབས་ངོ་མཚར་མཐའ་ཡས་ཏེ། །རང་གི་རྟེན་འབྲེལ་མཐུ་སྟོན་ཅིང་། །ལས་ཀུན་མྱུར་བར་གཡོ་བར་བྱེད། །ལྷ་རྫས་དགེ་བ་ཨ་རུ་ར། །རྣམ་རྒྱལ་གསོ་བྱེད་འཕེལ་བྱེད་དང་། །སྐྱེས་བུ་བདུད་རྩི་གསེར་གྱི་མདོག །ལས་ཀུན་རྣམ་པར་སྟོན་པར་ཚོགས། །རང་གི་ཡོན་ཏན་རྫས་ལྡན་པས། །ལེགས་སྦྱར་ར་སྭ་ཡ་ནའི་མཆོག །དེ་བཞིན་མར་ནག་ལྕགས་ཕྱེ་དང་། །དངུལ་ཆུ་གཟེ་མ་ལ་སོགས་པའི། །མཐུ་དང་ངོ་བོ་མཐའ་ཡས་ཏེ། །བདུད་རྩིའི་གཙོ་བོར་དང་སྦྱར་བས། །༷་དང་མཁྲིས་པ་བད་ཀན་དང་། །འདུས་པའི་ནད་དང་དུས་ཀྱི་དགྲ། །དུས་མིན་རྣམ་རྟོག་ཕྱི་ནང་རྐྱེན། །གཅིག་ལ་བྱེ་བྲག་མཐའ་ཡས་པ། །དེ་དག་རབ་ཏུ་ཞི་བྱེད་པ། །ཕུང་པོའི་བདུད་དང་ཉོན་མོངས་བདུད། །ལྷ་ཡ་བདུད་དང་འཆི་བདག་བདུད། །ཐམས་ཅད་སེལ་བར་བྱེད་པ་ལ། །བདུད་རྩི་འདི་ལས་གཞན་མེད་དོ། 
།ཤར་ལྷོ་ནུབ་བྱང་༄༅། །བྱེ་བྲག་གི །ཕྲིན་ལས་སོ་སོའི་བྱེ་བྲག་བཞིན། །བྲག་ལས་འཛག་པའི་ཁུ་བ་ཉིད། །རིན་ཆེན་སྣ་ལྔའི་རྫས་བཞིན་འགྱུར། །དེ་དག་རབ་ཏུ་སྦྱར་བའི་བཅུད། །བདུད་རྩིའི་གཙོ་བོ་མཆོག་ཅེས་གྲགས། །ཨ་རུ་རོ་མཆོག་བརྒྱ་རྩ་བརྒྱད། །གཞན་ཡང་ཉི་ཤུ་རྩ་གཅིག་སོགས། །བ་ཡི་ཆུ་སོགས་རིམ་བཞིན་དུ། །སྐམ་པོ་རློན་པའི་ཚང་ལྟ་བུར། །གཉེར་མ་སུལ་དག་དྲངས་བྱས་ཏེ། །དྲི་ཞིམ་སྨན་ཚོགས་བཅ་དང་སྦྱར། །བདུད་རྩིའི་རྒྱལ་པོ་ཇི་ལྟ་བར། །རིམ་བཞིན་བསྟན་པས་རྫོགས་པར་འགྱུར། །ཟངས་ལྕགས་འཁར་བའི་སྣོད་རྣམས་སུ། །བཀང་སྟེ་སྟེགས་བུའི་སྟེང་དུ་བཞག །བྱིན་རླབས་སྔགས་དང་ཕྱག་རྒྱ་ཡིས། །འོད་དང་དྲི་སོགས་འབྱུང་བར་འགྱུར། །ལག་པ་གཡས་པ་བཏེག་སྟེ་བཀན། །མཐེ་བོང་སྲིན་ལག་མཐིལ་དུ་དགུག །ལྷ་ཡི་དངོས་གྲུབ་ཀུན་བསྡུས་ནས། །རིགས་དང་ལྡན་པས་བཏུང་བར་བྱ། །ཨོ་ཨ་མྲི་ཏ་སི་ཏི་བི་ཙུར་ན་ཡ་སྲུ་ཧྭ། དེ་ཡི་ཡོན་ཏན་བརྗོད་མི་ལངས། །རྡོ་རྗེའི་སྲོག་དང་ལྡན་འགྱུར་ཏེ། །ནད་མེད་རྟག་ཏུ་དར་ལ་བབ། །གྲུབ་པའི་རིག་འཛིན་དམ་པར་འགྱུར། །སྲིད་པ་ཆགས་ནས་སྲུབ་ཤིང་གིས། །བསྲུབས་པའི་འབྲས་བུ་རིན་པོ་ཆེ། །མེ་ཤེལ་ཆུ་ཤེལ་ཀུན་སྣང་འོད། །དེ་དག་ཐབས་དང་ཤེས་རབ་པོ། །ཚོགས་ཀྱི་དཀྱིལ་འཁོར་ལོངས་སྤྱོད་དུས། །བདུད་རྩི་འཛད་ལས་སྨོན་ལམ་སྟོབས། །རིགས་པའི་བུ་མོ་བཟང་མོ་གཉིས། 
།གཙང་མའི་གནས་སུ་སྐྱེས་ཤིང་རྒྱས། །ལྷ་དང་དྲི་ཟ་གནོད་སྦྱིན་དང་། །རིན་ཆེན་སྣ་ཚོགས་འབྱུང་ཁུངས་གནས། །ལེགས་ལྡན་གངས་རི་གཉན་གྱི་ཤོད། །རི་རབ་ཆུ་ཀླུང་བགེགས་བྲལ་བའི། །བདུད་རྩི་ཆེན་པོ་ར་མཉེ་བ། །ཉེའུ་ཤིང་མཆོག་ཅེས་རབ་ཏུ་གྲགས། །གསེར་མདོག་བདུད་རྩི་ཀུན་གསལ་བ། །སྟར་བུ་མཆོག་ཏུ་གྱུར་པ་ཡིས། །ཉི་མའི་རིགས་ལས་ཀུན་སྐྱེ་ཞིང་། །གཟུགས་མཛེས་ཚ་བའི་རོ་དང་བཅས། །ཚེར་གནོན་དབལ་ལས་འཁྲུངས་པ་ཡི། །བདུད་རྩི་ཤིང་མཆོག་དྲི་དང་ལྡན། །གཟུགས་བཟང་མཛེས་པ་ཕུན་སུམ་ཚོགས། །རྒུན་འབྲུ་འབྱུང་བ་ཀུན་གྱི་བཅུད། །དེ་བཞིན་ཟླ་བ་བདུད་རྩིའི་ཆུ། །དུག་རྣམས་འཇོམས་ཤིང་སླར་ཡང་བཟློག །སྣ་ཚོགོས་ནད་རྣམས་སེལ་བར་བྱེད། །ཉི་མའི་འོད་རྣམས་ཟླ་བའི་མདོག །རོ་རྣམས་རྣམ་པ་སྣ་ཚོགས་ལྡན། །ལྷ་རྫས་དགེ་བ་དབང་པོ་ལག །དེ་བཞིན་མཆོག་གྱུར་རུ་རྟ་ཉིད། །རང་གིས་དུས་བཞིན་བབ་རྫས་བསྐོས། །ལེགས་སྦྱར་གཙང་མའི་གནས་དག་ཏུ། །དཀྱིལ་འཁོར་གནས་བཞག་བསྒྲུབ་པའམ། །གོང་བཞིན་ལེགས་པར་སྤྱོད་པས་བཟའ། །རྟེན་འབྲེལ་རྟེན་གྱི་མཐུ་བྱས་ལ། །ཚངས་པའི་ཚེ་དང་ལྡན་པར་འགྱུར། །ཉི་མ་ཟླ་བའི་དངོས་གྲུབ་ཐོབ། །ར་སྭ་ཡ་ནའི་གཙོ་བོ་ཡིན། །འཇིག་རྟེན་གནས་ཀུན་རྒྱལ་བྱེད་པ། །འབྱུང་བའི་དངས་མ་ཀུན་བསགས་ནས། །མཁས་པས་གཅིག་ཏུ་སྦྱར་བར་བྱ། 
།དཀྱིལ་འཁོར་བཟང་༄༅། །པོའི་གནས་བཞག་གོ །རང་གི་སྔགས་དང་ཕྱག་རྒྱ་དང་། །ཏིང་འཛིན་བརྟན་པས་བྱིན་གྱིས་བརླབ། །བདུད་རྩི་ཤིང་མཆོག་འཛམ་བུའི་ཤིང་། །ལོ་མ་མེ་ཏོག་འབྲས་བུར་བཅས། །ཡོན་ཏན་བཅུད་རྫོགས་རོ་ཁ་བ། །བཀྲ་ཤིས་དཔལ་རྣམས་རྫོགས་བྱེད་རྫས། །སེང་ལྡིང་ཡན་ལག་བརྒྱད་ལྡན་པ། །དྲི་སྣང་བཟང་པོ་སྨན་དང་སྦྱར། །དེ་བཞིན་རྩ་བ་ཡན་ལག་དང་། །ལོ་མ་མེ་ཏོག་འབྲས་བུ་སོགས། །རང་གི་བཅུད་རྣམས་རྒྱས་པའི་དུས། །དེ་ཡི་ཕྱོགས་བཞིན་མཁས་པས་གླེང་། །སེ་བ་གཞོན་ནུ་སྟོབས་ལྡན་པ། །དེ་བཞིན་ཀན་ཏ་ཧ་ར་དག །ཀཎྜ་ཀ་རི་ཡིན་ནམ། །དཀྱིལ་འཁོར་གནས་སུ་ལེགས་སྤྱད་པའམ། །བཅུད་ལེན་བསྟེན་པས་བཅུ་རྫོགས་འགྱུར། །དེ་དག་ལྷ་རྣམས་ཀུན་གྱིས་ཀྱང་། །དངོས་གྲུབ་རྫས་སུ་བྱིན་བརླབས་ཏེ། །དུས་བཞིར་ཕྱག་འཚལ་མཆོད་བྱེད་ཅིང་། །དངོས་གྲུབ་རྫས་སུ་ཉེ་བར་སྦྱོར། །སྟོན་ཟླ་ཐ་ཆུང་དཔྱིད་ཟླ་འབྲིང་། །ཡར་ངོའི་བརྒྱད་དང་ཉ་དུས་བཙལ། །བྱིས་པ་ལོ་དྲུག་བདུན་དུ་བརྒྱད། །གཙང་མས་ཁྲུས་བྱས་རྒྱན་གྱིས་མཛེས། །བདག་ཉིད་རྣལ་འབྱོར་དང་བཅས་པས། ཁྲར་གྱི་ཕྱོགས་སུ་ཁ་བལྟས་ཏེ། །སེམས་ཅན་ཀུན་ལ་ཚད་མེད་བློས། །ཀུན་བཟང་དཀྱིལ་འཁོར་ལ་དམིགས་ཤིང་། །ཕྱག་འཚལ་མཆོད་ཅིང་བསྐོར་བྱས་ཏེ། །སྨོན་ལམ་རྒྱ་ཆེན་གདབ་པར་བྱ། །ཕྱག་འཚལ་བདུད་རྩི་མཆོག་ཁྱོད་ལ། 
།ཕྱག་འཚལ་བདུད་རྩི་ལས་བྱུང་བ། །སྟོབས་དང་བཀྲ་ཤིས་འཕེལ་མཛད་ཅིང་། །རབ་བྱུང་སྟོན་པའི་བཀའ་རྒྱས་ཤོག །ལྷ་མོ་ཁྱོད་ནི་དཔལ་འགྱུར་ཞིང་། །ར་སྭ་ཡ་ནའི་རྫས་རྣམས་ཀུན། །དངོས་གྲུབ་མཆོག་ཏུ་ཉེར་སྤྱོད་པས། །ཚེ་དང་སྟོབས་མཆོག་རྒྱས་པར་གསོལ། །དེ་ལྟར་རྩ་བ་ལ་སོགས་རྫས། །གང་གིས་བཅུད་རྒྱས་དེ་ཉིད་གཟུངས། ་།ན་ལྤགས་དང་ནི་རྒྱུས་པ་བསལ། །ཐོར་ཏོ་བསྙིལ་ཏེ་གནས་སུ་སྦེད། །བླང་བྱའི་སྨན་རྣམས་གང་ཡང་རུང་། །གཙང་མའི་གནས་སུ་ལེགས་པར་བསྐམ། །འདི་དག་དཀྱིལ་འཁོར་གནས་བཞག་སྟེ། །བཅུད་ཀྱི་དམ་པ་ཀུན་བསྡུས་ལ། །རང་ཉིད་ཁྲུས་བྱས་རྒྱན་གྱིས་མཛེས། །དྲི་གཙང་མེ་ཏོག་ཕྲེང་བཅས་པས། །བདུད་རྩིའི་ལྷ་ལ་གསོལ་བཏབ་ཅིང་། །བདུད་རྩིའི་བཅུད་རྣམས་བསྡུས་ཏེ་བསྒྲུབ། །རང་ཉིད་ལྷ་ཡི་ཏིང་འཛིན་གྱིས། །བརྒྱ་སྟོང་འབུམ་སོགས་ཅི་ནུས་བཟླས། །གྲུབ་པའི་རྟགས་ཚང་གསལ་བའི་དུས། །རང་གི་ཕྱག་རྒྱ་མངོན་པར་བླང་། །བསྲུང་སྦྱང་བྱིན་རླབས་བརྟན་བྱས་ཏེ། །བ་ཡི་འོ་མ་དག་དང་སྦྱར། །བཟའ་བའམ་ཡང་ན་བཏུང་བ་དང་། །ཕྱེ་མའི་མཆོག་དག་འགམ་པ་ལས། །སྔགས་ཀྱིས་ཐོག་མཐའ་རྒྱས་པར་བྱ། །ཨོ་ན་མ་ར་ཛ་ཨ་ཀ་ཛ་དུ་གྲྭ་ཧྭ། །དེ་ནས་བསྙེན་དང་བསྒྲུབ་པ་དང་། །སྒྲུབ་ཆེན་ལས་ཀྱི་མཐར་དབྱུང་ཞིང་། །སེམས་ཅན་ཀུན་ལ་དམིགས་པའི་སྟོབས། །དཀྱིལ་འཁོར་གསལ་བས་ལོངས་སྤྱོད་དོ། 
།གང་ཞིག་རྫས་ལ་༄༅། །བརྟེན་པའི་མཐུས། །བཅུད་ལེན་རྩལ་དུ་སྤྱོད་བྱེད་པ། །ཞག་གམ་ཟ་མའི་གྲངས་བཞིན་དུ། །སྲང་རེའི་ཆ་ནས་བསྐྱེད་ཅིང་བཟའ། །ཇི་སྲིད་བརྒྱ་རྩ་བརྒྱད་ཀྱི་བར། །འཇུ་བའི་སྟོབས་དང་སྦྱར་བར་བྱ། །ལེགས་པར་རྫོགས་པའི་ཆ་རྣམས་ཀྱིས། །ལུས་ངག་ཡིད་གསུམ་དབང་པོ་གསལ། །ཇི་ལྟར་ལྷ་རྣམས་འཆི་མེད་ལྟར། །ཀླུ་རྣམས་ལ་ནི་སྨན་བཞིན་དུ། ཁྲེང་རྣམས་ལ་ནི་ཆུ་བཞིན་དུ། །མེ་ཏོག་དག་ལ་ཉི་ཟླ་བཞིན། །ཚེ་ལོ་ལོ་བརྒྱའི་བར་གནས་ཏེ། །བཅུ་དྲུག་མདོག་གི་གཞོན་ནུའི་སྐུ། །ནད་མེད་རྟག་ཏུ་དར་ལ་བབ། །སྟོབས་རྣམས་གང་པོ་ཆེ་མཉམ་ཞིང་། །མངོན་ཤེས་ལྔ་དང་ལྡན་པར་འགྱུར། །འོ་མ་སྦྲང་རྩི་ཀ་ར་མཆོག །མར་ཁུ་དྲི་སྣ་ལྔ་དང་བཏུང་། །ཞག་གཅིག་ཟོས་ན་ཡོན་ཏན་བཅུ། །བཅུ་ན་ཡོན་ཏན་བརྒྱ་འཕེལ་ཞིང་། །ཉི་ཤུ་རྩ་གཅིག་ཟོས་པ་ཡིས། །རྩ་བརྒྱད་སྟོང་གི་དངོས་གྲུབ་ཐོབ། །བུད་མེད་སྟོང་ལ་ཁྱབ་པར་སྦྱོར། །ས་བོན་མི་ཟད་འབྲས་བུ་ཡང་། །བུ་ཕོར་འཕེལ་ཞིང་དཔལ་དང་ལྡན། །མི་རྣམས་ཀུན་གྱིས་མི་གསོད་པའོ། །ཟླ་གཅིག་ཟོས་པའི་ཡོན་ཏན་ནི། །ངོ་ཡང་ཟླ་བ་ཉ་རྒྱས་བཞིན། །གནོད་སྦྱིན་སྲིན་པོས་མི་འཇིགས་པས། །ལྷ་རྣམས་ཀུན་དང་མཉམ་པར་འགྱུར། །ཟག་པ་ཟད་ནས་མཁའ་ལ་འགྲོ། །རྡོ་རྗེ་ཁྲོས་བཅས་མཁའ་འགྲོ་འདུལ། །རིག་འཛིན་གོ་འཕང་འཐོབ་འགྱུར་ཞིང་། 
།གང་ཟག་དངོས་གྲུབ་འཕེལ་བར་འགྱུར། །འདི་དག་རྟེན་འབྲེལ་མཐུ་ཡིན་ཏེ། །མི་མཐུན་གནས་ཀུན་སྤང་བར་བྱ། །ལུག་མིག་མེ་ཏོག་ཆེན་པོ་ནི། །ར་སྭ་ཡ་ནའི་རྒྱལ་པོ་སྟེ། །བ་ཡི་འོ་མ་དག་དང་བསྐོལ། །ཏིང་འཛིན་སྔགས་དང་ཕྱག་རྒྱ་བསྐྱེད། །རྔུབ་ཅིང་འཐུང་པས་བ་སྐྲུ་ལངས། །མདོག་དང་བྱིན་རླབས་ཀུན་གསལ་ཞིང་། །རྔུབ་གཉིས་འཐུངས་པས་ཡོན་ཏན་མཆོག །རིམ་དང་ནད་སོགས་ཞི་བར་འགྱུར། །མིག་རྩ་དམར་ཞིང་མདོག་ཀྱང་གཞོན། །གླང་པོ་ཆེ་ཡི་སྟོབས་དང་མཚུངས། །ཕྱི་མ་དྲི་མར་སྐམ་པ་དང་། །མ་དོ་ལ་ནི་ཁུ་བ་དག །དགྲ་ཡི་གཟུགས་བརྙན་ལ་བསྐུས་ན། །ལྷ་ཡིས་བསྲུངས་ཀྱང་འཆི་བར་འགྱུར། །ཨོ་སུ་ཏྲི་ཧ་ན་ཧ་ན་ཧཱུཾ༷། ཤཱ་ར་ཡ་མྱ་ར་ཡ། །ཙེ་ཏ་ཡ་ཙེ་ཏ་ཡ་སུ་ཏྲི་གྲི་བ་ཕཊ། །བདུད་རྩི་ར་སྭ་ཡ་ནའི་གཙོ། །ཆུ་དག་དཀར་པོ་རུ་རྟ་ཡི། །ཕྱེ་མ་བྱས་ཏེ་བླུད་བྱས་ལ། །རྒྱལ་པོ་བུད་མེད་དབང་དུ་འགྱུར། །དེ་བཞིན་གུ་གུལ་ལ་སོགས་རྫས། །གི་ཝ༷་སྨན་དང་སྦྱར་བའི་མཐུས། །ཐམས་ཅད་དོན་ཀུན་སྟོན་བྱེད་དེ། །ཏྲི་ཡ་ཡོ་གའི་རིག་འཛིན་འགྲུབ། །དེ་ལྟར་སྦྱོར་བ་རྒྱ་ཆེན་རྫོགས། །ཐམས་ཅད་རབ་ཏུ་སྦྱར་པའི་མཐུས། །འཇིག་རྟེན་འདས་དང་འཇིག་རྟེན་པའི། །ཡོན་ཏན་ཆོས་ཀུན་རྫོགས་པར་བྱེད། །རཀྟ་ཞེས་ནི་འདིར་གྲགས་པ། །ར་སྭ་ཡ་ནའི་གཙོ་བོ་སྟེ། །རྩ་བ་མེ་ཏོག་འབྲས་བུ་རྣམས། །རིགས་མཐུན་བཟང་ཞིང་དམར་བའོ། །འབྲས་བུ་སྲན་མ་མ་ཤ་ཙམ། 
།གྱེན་༄༅། །དུ་འགྲེང་བའི་སྙེ་མ་མཆོག །སྟོན་ཟླ་ར་བའི་ཉ་ལ་བཙལ། །ཁྲག་གི་ཉུང་མ་ཞེས་བྱའོ། །རློན་པའི་ཁུ་བ་བཙིར་བ་དང་། །པདྨ་རཀ་ཏ་ཆ་མཉམ་བསྲེ། །ཨོ་ན་མོ་རྭ་ག་རཀ་ཏ་མུ་ལ་བུ་ན་གྲྭ་ཧྭ། འགྲོ་བ་དབང་བྱེད་དམ་པ་འདི། །ཆགས་པའི་བདུད་རྩི་ཆེན་པོ་ཡིན། །མེ་ཏོག་ཐ་སྐར་གཞོན་ནུ་ཉིད། །ས་བོན་ཁུ་བ་ཀུན་འཕེལ་བྱེད། །སྙེ་མ་ཟུར་གསུམ་ཏིལ་གང་འདྲ། །རྡོ་རྗེ་བྲག་ཀྱང་འཇོམས་པར་ནུས། །བྱང་ཆུབ་སེམས་དང་རུས་པ་ཡི། །སྦྱོར་བྱེད་སྟོབས་ཀྱིས་ཀུན་རྒྱལ་བའོ། །རུས་པ་སྲ་མཁྲེགས་རྡོ་རྗེར་འགྱུར། །ཕྱག་ན་རྡོ་རྗེའི་མཐུ་དང་མཉམ། །དབང་པོའི་ལག་དང་གནོད་སྦྱིན་ལག །ལྔ་དང་བཞི་གསུམ་བྱེ་བྲག་གིས། །སྡོང་བུ་ཡལ་ག་མཛེས་པར་བྱེད། །སྙེ་མ་ཟུར་གསུམ་མདའ་སྒྲོ་འདྲ། །དབྱར་ཟླ་ཐ་ཆུང་ཉ་ལ་བརྐོ། །སྒྲུབ་པོའི་ལག་མཐིལ་གཡོན་དུ་བཞག །དངོས་གྲུབ་བླང་བའི་ཕྱག་རྒྱ་ཡིན། །ལུས་ལས་བྱུང་བའི་དྲི་ཆེན་དང་། །ཛུ་ཏི་ཉུང་དཀར་ཆ་མཉམ་པས། །ཕྱི་ནང་དུག་རྣམས་སེལ་བྱེད་ཅིང་། །བདུད་རྩི་ཆེན་པོའི་མཆོག་ཏུ་འགྱུར། །སྲིན་པོ་འཇོམས་བྱེད་རྣ་བ་གཉིས། །མཆོག་ཆེན་ལྔ་ཡི་རྣ་བར་སྦྱར། །སྔགས་དང་ཕྱག་རྒྱས་བྱིན་བརླབས་པས། །རྣ་བའི་མངོན་ཤེས་ཐོབ་པར་བྱེད། །བ་ཧུ་མིག་གི་མེ་ཏོག་དང་། །མཁའ་ལྡིང་ཚོགས་ཀྱི་མིག་སྦྱར་བས། །རྡོ་རྗེ་ཨན་འཛའ་ནགཔོབཞིན། །མིག་གི་མངོན་ཤེས་རྫོགས་པར་འགྱུར། 
།ཙི་ཏྲ་ཀ་དང་སྙིང་ཞོ་ཤ །མི་མཆོག་སྙིང་དང་སྦྱར་བྱས་པས། །མངོན་ཤེས་ལྔ་ཡི་དངོས་གྲུབ་དང་། །བདེ་གཤེགས་ཐུགས་ཀྱི་ཡེ་ཤེས་སྐྱེ། །གི་ཝ༷་ཀུན་ཏུ་མ་ཉམས་པ། །གོ་རོ་ཙ་ནའི་རིགས་ཀུན་སྦྱར། དེ་དག་བན་གླང་རིགས་ཅན་གྱིས། །དངོས་གྲུབ་ཐམས་ཅད་སྟོན་པར་བྱེད། །གོ་རོ་ཙ་ནའི་རིགས་རྣམས་དང་། །ཐང་ལ་ཧ་ཡི་རྩ་བར་སྦྱར། །མདངས་ཀྱི་དངོས་གྲུབ་སྐུ་ཐོབ་ཅིང་། །དུས་རྣམས་ཀུན་ཏུ་རྒྱས་པར་འགྱུར། །མེ་ཏོག་ཁ་འབར་ལྕེ་བཞི་དང་། །ལྕེ་རྣམས་ཀུན་ཏུ་སྦྱར་བྱས་པས། །དབང་པོ་ལྗགས་ཀྱི་དངོས་གྲུབ་དང་། །སྤྱན་རས་གཟིགས་ཀྱི་ལས་རྣམས་འཕེལ། །མེ་ཏོག་རྨ་ལོ་འཁྲི་འཁྲི་དག །ག་ན་རིགས་གཉིས་འབྲས་བུར་སྦྱར། །ཆ་སྙོམས་བཏགས་ཏེ་ཕྱེ་མར་བྱས། །ཟླ་བ་གཟའ་ཡིས་ཟིན་པའི་ཚེ། །ཡི་དམ་ལྷ་ལ་མཆོད་བྱས་ཤིང་། །དེ་དག་ཆང་དང་སྦྱར་ཏེ་བཏུང་། །སྐད་ཅིག་ཡུད་ཀྱིས་འགྲུབ་པ་སྟེ། །རྟ་མགྲིན་དབང་གི་དངོས་གྲུབ་ཐོབ། །སེམས་ཅན་རྣམས་ཀྱི་ལྕེ་དང་སྦྱར། །ར་སྭ་ཡ་ནའི་གཙོ་བོར་འགྱུར། །སྣ་དང་རྣ་བའི་མེ་ཏོག་དང་། །ལེགས་པར་སྦྱར་ཏེ་བསྒྲུབ་བྱས་པའི། །རི་ལུ་རང་གི་རྣལ་འབྱོར་ན། །ཚངས་པའི་གསུངས་དབྱངས་སྒྲོགས་པར་འགྱུར། །དུང་དང་འབྲུག་རུས་ཐ་ཀར་དང་། །སེམས་ཅན་རུས་པ་གང་རུང་སྦྱར། །ལུས་ཀྱི་རྡོ་རྗེ་མངོན་ཤེས་འཐོབ། །ར་སྭ་ཡ་ནའི་གཙོ་བོ་ཡིན། །རྒྱ་མཚོ་ལྦུ་བ་འདུས་པའི་ཆུ། །སྣ་ཚོགས་ཆུ་དང་གངས་ཀྱི་རླན། 
།ལན་ཚྭ་སྣ་ཚོགས་དྲི་ཆུ་༄༅། །རྣམས། །རྡོ་རྗེ་ཆུ་ཡི་བདུད་རྩི་སྟེ། །ཕྲིན་ལས་འགྲོ་བའི་དོན་འགྲུབ་བོ། །དེ་དག་ར་སྭ་ཡ་ནའི་མཆོག །ཕྱི་ནང་སྣ་ཚོགས་སྦྱར་ནས་འགྲུབ། །བཅུད་ཀྱི་དམ་པ་ཀུན་བསྡུས་པའི། །བདུད་རྩི་ཆེན་པོའི་དོན་སྦྱོད་པའི། །རྩ་བརྒྱད་སྟོང་ལས་སྦྱར་བའི་སྨན། །སྣ་ཚོགས་རྣམ་པར་བཀོད་བྱས་པ། །དེ་དག་བསྒྲུབ་པའི་རྫས་རྣམས་ཏེ། །རང་བཞིན་གཅིག་པའི་དངོས་གྲུབ་མཆོག །ཡང་དག་རྩ་བ་བརྒྱད་དང་སྦྱར། །ཕྱི་དང་ནང་གི་དབྱེ་བ་ཡིས། །སྣ་ཚོགས་སྣང་བ་ཐ་དད་དེ། །རང་བཞིན་བདུད་རྩི་ཆེན་པོའི་རྫས། །ཡང་ན་རྩ་བ་བརྒྱད་དང་སྦྱར། །འགོའུ་ཅི་ཧྭང་དང་ལེ་ལེ་ཧྭང་། །འགི་ཧྭང་ཅི་ཧྭང་ར་སྭ་ཡན། །ག་པུར་མུ་ཏིག་ལན་ཚྭ་རྣམས། །འདི་དག་རྩ་བརྒྱད་ལ་སོགས་རྫས། །མཁས་པ་རྣམས་ཀྱིས་བསྒྲུབ༷ ་པར་བྱ། །དཀྱིལ་འཁོར་གསང་བ་ཡང་དག་གནས། །བསྙེན་བསྒྲུབ་བཞི་དང་ཕྱག་རྒྱ་བཞི། །ཐམས་ཅད་གཉིས་མེད་རོལ་པ་ཉིད། །ཕྱག་རྒྱའི་དཀྱིལ་འཁོར་ཀུན་སྤྱོད་པའོ། །ཇི་བཞིན་བྱིན་གྱིས་བརླབས་པའི་མཐུས། །ཐམས་ཅད་བདུད་རྩི་ར་སྭ་ཡན། །དེ་དག་རིགས་རྣམས་བཀོད་པའི་རྫས། །རང་གི་དཀྱིལ་འཁོར་སྔགས་ཀྱིས་སྦྱར། །ཐམས་ཅད་རབ་ཏུ་སྦྱོར་བྱས་པས། །ཐམས་ཅད་གནས་ཀུན་ངོ་བོར་འགྲུབ། །བདུད་རྩི་ཆེན་པོ་ལྔ་རྣམས་ལ། །རྩ་བ་ཡན་ལག་ཀུན་ལྡན་པས། །བྱེ་བྲག་རང་གི་ལས་གྲུབ་པའི། །སྦྱོར་བ་སྣ་ཚོགས་བསྟན་པ་ཡིན། 
།ཇི་ལྟར་རྫས་ནི་གཅིག་གཉིས་ལ། །གྲོགས་སོགས་སྟོབས་ཀྱི་སྣ་ཚོགས་པ། །བྲེ་བྲག་སྟོབས་ཀུན་སྟོན་པར་བྱེད། །རྡོ་རྗེའི་རིགས་ཀུན་འགྲུབ་བྱེད་པའི། །བྱང་ཆུབ་སེམས་ཀྱི་ཡན་ལག་ཚོགས། །ཀླད་པ་གཞུད་པ་ཆུ་བ་དང་། །བེ་ལ་གཞུད་གནས་རྒྱུ་བའི་ལམ། །གཤེགས་ཤུལ་ཕོ་བྲང་ཚུལ་དག་གིས། །སྦས་པ་ནང་གི་གནས་སུ་བསྟན། །མིག་དང་སེན་མོ་སོ་སྐྲ་སྐྲུ། །མཐར་ཕྱིན་ཕྱི་ཡི་གནས་དག་གོ། །མི་ཁྱི་རྟ་དང་བ་དག་གི །འོ་མ་ནང་གི་གནས་ཡིན་ཏེ། །གཉིས་སུ་པྱ་སྣུམ་ཁུར་མྱང་ས་དང་། ཁྲང་ཤང་གྲེའུ་འདྲ་ཕྱིའི་གནས། །བྱ་ཁྲི་སེང་ཁྲི་རྒྱ་སྤོས་དང་། །ནཱ་ག་གེ་སར་ཨ་ཀ་སྲ །སྙིང་ཞོ་ཐ་ཀར་རྡོ་རྗེ་དབང་པོ་ལག །སྣ་འདྲེན་སྦྱར་བ་ཀུན་གྱི་སྨན། །བོང་ང་དཀར་པོ་ཤུ་དག་དཀར། །ཡ་བག་ཀྟ་ར་ཀ་ཀོ་ལ། །འཇམ་འགྲས་ཏིལ་དཀར་སེ་འབྲུ་དང་། །ཟི་ར་ཤེལ་ཚ་ཅོང་ཟི་གསུམ། །ནེའུ་ཤིང་ཐ་ཀར་རམ་ཉེ་བ། །གོ་རོ་ཙ་ན་རུས་པའི་ཚོགས། །མཚལ་བུ་ཙིསྟ་མདོག་དཀར་ཞིང་། །མངར་བའི་རོ་མཆོག་ཚད་མཉམ་པ། །དེ་དག་བྱང་ཆུབ་སེམས་ཀྱི་སྡེ། །རང་གི་དཀྱིལ་འཁོར་ཕོ་བྲང་ངོ་། །བདུད་རྩི་དྲི་ཆེན་ལས་འཕྲོས་པ། །སློབ་དཔོན་ཡུམ་དང་དྲང་སྲོང་མཆོག །རྟ་གླང་བྱ་དང་ཁྱི་རྣམས་ཀྱི། །ནང་དང་ཕྱི་ཡི་རྫས་ཚོགས་པ། །ཆ་མཉམ་ཚད་ཀྱིས་རྣམ་པར་གཞལ། །རྡོ་དྲེག་ལྕག་རོ་ཤིང་རྩི་དང་། །ཆུ་དྲེག་རྡོ་ཐལ་ཤིང་ཐལ་དང་། །ལྕི་དཀར་སྡོང་རོའི་སྙིང་པོ་དག །བདུད་རྩི་སྙིང་པོ་ཕུད་དུ་སྦྱར། 
།སེང་གེ་༄༅། །ཛུ་ཏི་ཤིང་ཚ་དང་། །རུ་རྟ་སྐྱོབ་ཕྲི་ཉུང་དཀར་དང་། །ཆུ་སྲིན་སྡེར་མོ་རྭ་ཚྭར་བཅས། །སྨན་གྱི་མཆོག་ཏུ་བཤད་པ་ཡིན། །ཨ་བར་རྣམ་གཉིས་གསེར་མེ་ཏོག །གུ་གུལ་གླ་སྒང་ཡུང་བ་དང་། །ཆུ་ཤེལ་བྲག་ཞུན་ཀ་ཤོ་དང་། །དཀར་སེར་རིགས་ཀུན་ཁ་བར་སྦྱར། ཁྲ་ཡི་རིགས་རྣམས་རྣམ་བཀོད་པ། །ལྕེ་སྙིང་མཁལ་མ་བཤུལ་ཤ་དང་། །ཡན་ལག་བཞི་ཡི་ཕྱི་དང་ནང་། །ཁྱུ་མཆོག་མ་ཧེ་རྟ་རྒོད་དང་། །རྐྱང་གླང་གཟིངས་ཚོགས་པའི། །ཧ་ས་དེ་བ་ག་པུར་དང་། །སུག་སྨེལ་ཕོབ་སྣ་རྟ་དང་རྐྱང་། །ནི་ལོཏཱ་ལ་ཙི་ཏྲ་ཀ །ཟི་ར་ནག་པོ་ཏིལ་ནག་དང་། །ཏིག་ཏ་མེ་ཏོག་ལུག་མིག་སོགས། །རོ་བསྐལ་ཁ་དོག་སྔོན་པོའི་རྫས། །རྩ་བ་ཡན་ལག་བཅུད་ཀྱི་ལེན། །ཁྲག་གི་རིགས་ཀུན་མངོན་བསྡུས་པ། །དེ་དག་ཐུགས་རྗེ་ཆེན་པོའི་རྫས། །གློ་སྙིང་མཆིན་པ་མཚེར་པ་དང་། །མཁལ་རྩ་ནང་གི་གནས་བཞིའི་ཁྲག །བླ་མའི་གཟུངས་མ་ལས་འཛག་ཅིང་། །ཕྱི་ཡི་རྩ་ཕྲན་ནས་ཕྱུང་དང་། །ན་ཆུང་ཟ་ཐོག་ཐོག་མའི་རྫས། །འདབ་ཆགས་སྡེར་ཆགས་རྨིག་ཟླུམ་དང་། །རྩེ་གཉིས་འཆི་ཀ་ཆུ་ལ་གནས། །ཀན་ཏ་ཀར་དང་ཙན་དན་སྨུག །སྦྲང་རྩི་བྷན་དྷ་པ་ཏྲ་དང་། །རྣམ་པར་བསྒྱུར་ཏེ་རྫས་ཀྱི་མཆོག །སྒྱུ་རུ་ར་མཆོག་ཕྲི་ཤིང་སྣ། །ཁ་རོ་དང་ཁ་ལི་ཤི་དང་། །དམར་ཞིང་རོ་མཆོག་སྒྱུར་བ་ཀུན། །ར་སྭ་ཡ་ནའི་རྫས་མཆོག་གོ །གཞན་ཡང་འབྱུང་ཚོགས་གནས་ལས་གྲུབ། 
།ཁྲག་གི་གཙོ་བོ་ཉི་ཤུ་སྟེ། །རིགས་མཐུན་སྦྱོར་བའི་གནས་བཅས་པས། །ཆགས་པ་ཆེན་པོའི་ལས་ཀུན་འགྲུབ། །ཀུན་ཏུ་དག་བྱེད་དྲི་ཡི་ཆུ། །དམ་ཚིག་ཆེན་པོའི་རྫས་རྣམས་ལས། །མཆོག་ཆེན་ཡོངས་སུ་དག་པའི་རྫས། །མཁའ་རྩ་ལྒང་པའི་བེ་དྷ་ལ། །རྡོ་རྗེ་ཆུ་བའི་གནས་བྱུང་བས། །ནང་གི་ལས་ཀུན་སྦས་པར་སྟོན། །སློབ་དཔོན་ཕྱག་རྒྱ་བྱིས་པ་གཙང་། །དམར་སེར་པ་ལས་བྱུང་བའི་ཆུ། །ཕྱི་རོལ་རྫས་ཀྱི་དག་བྱེད་ཅིང་། །གཙོ་བོ་བརྒྱད་དུ་གནས་པས་འགྲུབ། །གངས་ཆུ་སེར་བ་ལུ་མ་དང་། །ཁྲོན་པ་ཆུ་ཀླུང་རྒྱ་མཚོའི་གནས། །ཅོང་ཞི་བྲག་ལས་བྱུང་བ་དག །དེ་དག་རིགས་རྣམས་འབྱེད་པའི་རྫས། །ཐམས་ཅད་དྲི་བཅས་ཤིང་ཀུན་དང་། །ལྕེ་ཕོག་ལི་ཤི་བ་ལེ་ཀ། །ཁྱི་ལྕེ་ནིམ་བ་ཀུན་དུ་ར། །སྔོན་བུ་མི་སྡོམ་ལི་ཀ་ངུར། །ཆུ་རྩི་ལྕུམ་ལ་སོགས་པའི་རྫས། །ཁ་དོག་ལྗང་ཞིང་རོ་སྒྱུར་ཀུན། །ཕྱི་ནང་རྫས་ཀྱི་ཀུན་ཏུ་དབྱེ། །དེ་ལྟར་རིགས་མཆོག་གཙོ་བོ་ཡི། །བྱིན་རླབས་དམ་ཚིག་བཀོད་པའི་རྫས། །རྩ་བ་བརྒྱད་ལ་ཡན་ལག་སྟོང་། །སོ་སོའི་དཀྱིལ་འཁོར་ཇི་བཞིན་གནས། །ཕྱི་ནང་འབྱུང་ཚོགས་མ་ལུས་ཀྱི། །ཐ་དད་རྫས་སོགས་མཐུན་བཅས་པ། །ར་སྭ་ཡ་ནའི་སྨན་རྣམས་ཀུན། །རིགས་ཀྱི་དཀྱིལ་འཁོར་གནས་སྦྱིན་སྤྱོད། །གཙོ་དང་འཁོར་དུ་བཅས་པ་རྣམས། །མ་ལུས་ཀུན་ཏུ་རྣམ་པར་དག །ར་སྭ་ཡ་ན་ལ་སོགས་རྫས། །ཇི་སྙེད་འབྱོར་པ་མ་ལུས་ཀུན། །དཀྱིལ་འཁོར་ཐ་མ་བསྐོར་ཏེ་བཞག 
།རྩ་བ་༄༅། །བརྒྱད་དང་ཡན་ལག་སོགས། །རྫས་རྣམས་སེམས་དཔའ་བཅུ་དྲུག་སྟེ། །སྣོད་དབྱིངས་སེམས་མ་བཅུ་དྲུག་གོ། །མིག་དང་རྡོ་རྗེ་ཆུ་བ་དང་། །སྣ་ལ་བི་དང་ཤར་དང་ལྷོ། །ལྕེ་དང་པདྨ་ནུབ་ཀྱི་ཕྱོགས། །རྣ་བ་ཙིལྟི་བྱང་དུ་སྟེ། །ལུག་མིག་ཐ་ཀར་རྡོ་རྗེ་དང་། །སྲི་ཤིང་དབང་པོའི་ལག་པ་དང་། །ཁ་འབར་རྒུན་འབྲུ་ཀ་ཤོ་ཀ །སྙིང་ཞོ་ཤ་རྣམས་ཆེད་མཉམ་པ། །ཕྱོགས་བཞི་རང་གི་གནས་བཞི་བསྐོར། །ཚད་མེད་རྫས་ཀྱིས་བརྒྱན་པར་བྱ། །རྩ་བ་སྡོང་བུ་ཤར་གྱི་ཕྱོགས། །ཡལ་ག་ལོ་མ་ལྷོ་རུ་སྟེ། །མེ་ཏོག་ཤུན་པ་ནུབ་ཀྱི་གནས། །བྱང་དུ་འབྲས་བུ་སྙིང་པོའོ། །དེ་ལྟར་སྦྱོར་བའི་རྫས་རྣམས་ཀྱིས། །རང་བཞིན་གྲུབ་པའི་མཐུ་བཅས་པ། །ར་སྭ་ཡ་ན་ཚོགས་རྒྱས་ཤིང་། །འཇིག་རྟེན་འདིར་གནས་གཞན་ཡང་འགྲུབ། །དེ་དག་རྟེན་འབྲེལ་མཐུ་བཅས་པས། །ལམ་ཀུན་མངོན་པར་སྟོན་བྱེད་ཅིང་། །སོ་སོའི་གྲོགས་སྐྱབས་རྣམས་ཀྱིས་ནི། །རྒྱལ་དང་བློན་ཚོགས་བཞིན་དུ་གནས། །དེ་ནས་རྣལ་འབྱོར་དབང་ཕྱུག་ཚོགས། །ལྷ་ཡི་དྲང་སྲོང་རིག་འཛིན་བཅས། །ལུས་ཀྱི་ར་སྭ་ཡ་ནའི་རྫས། །ངེས་པར་སྤྱད་པས་འགྲུབ་གྱུར་ཅིང་། །བདུད་རྩི་གསང་བའི་དཀྱིལ་འཁོར་དུ། །དབང་བསྐུར་དམ་ཚིགས་ལ་གནས་པས། །བྱང་ཆུབ་སེམས་ལྡན་སྙིང་པོའི་མཆོག །ཐབས་མཁས་འགྲོ་བའི་དོན་བསྐྱེད་པའོ། །རྒྱུད་ཀྱི་རྒྱལ་པོ་ཆེན་པོ་དཔལ་བདུད་རྩི་རོལ་པ་ཞེས་བྱ་བ་ལས། 
།ར་སྭ་ཡ་ན་སྒོ་མཐའ་ཡས་པར་བསྟན་པ་སྟེ། རིམ་པར་ཕྱེ་པ་གཉིས་པའོ།། །།དེ་ནས་རྣལ་འབྱོར་དབང་ཕྱུག་ཚོགས། །གཙོར་བཅས་ལྷ་མོའི་དཀྱིལ་འཁོར་གྱིས། །རང་གི་མཆོད་པའི་ཚོགས་བཅས་པས། །ཡང་དང་ཡང་དུ་དགྱེས་པར་མཛད། །མི་གཉིས་ཡེ་ཤེས་ཆེན་པོའི་གནས། །ཐབས་མཁས་བྱང་ཆུབ་སེམས་དཔའི་དོན། །རང་བཞིན་བདུད་རྩི་གནས་རྒྱས་མཛད། །དོན་ཀུན་གསལ་བ་རྣམ་ཀུན་ཉིད། །ཀྱེ་མ་ཧོ་སྟོབས་མཆོག་རྣམ་སྤྱོད་པས། །རང་རིག་དཀྱིལ་འཁོར་མ་འདྲེས་ཚོགས། །ཐམས་ཅད་ཆོས་ཀྱི་གནས་སུ་སྦྱོར། །འདི་དག་ཉེ་བར་སྤྱོད་བྱེད་པས། །ལས་ཀྱི་བྱ་བ་ཇི་ལྟར་བསྒྲུབ། །བདུད་རྩི་ཆེན་པོའི་རང་བཞིན་གང་། །དཀྱིལ་འཁོར་སྔགས་དང་ཕྱག་རྒྱའི་ཚོགས། །རྣལ་འབྱོར་ཚོགས་བཅས་གྲོལ་བྱའི་ཕྱིར། །དེ་དག་ཉེ་བར་སྟོན་པའི་རིགས། །དེ་ནས་བདེ་གཤེགས་ཐམས་ཅད་ཀྱི། །སྐུ་གསུང་ཐུགས་དབྱིངས་རྒྱ་ཆེན་ཀུན། །གཉིས་མེད་གཉིས་སུ་མེད་སྦྱོར་བའི། །ལམ་མཆོག་འབྲས་བུ་དང་བཅས་པའི། །ཐུབ་པ་གཙོ་བོས་བསྟོད་བསྟན་བཞིན། །དུས་འདིར་བཀོད་པས་རྣམ་གསལ་མཛད། །ཐམས་ཅད་བྱང་ཆུབ་སེམས་ཉིད་མཆོག །ཕྱོགས་དུས་བདུད་རྩི་ཆེན་པོའི་གཞི། །སྣ་ཚོགས་གཉིས་མེད་ཡེ་ཤེས་ཉིད། །ཐབས་ལྡན་འཇུག་པའི་ཡན་ལག་ཏུ། །ལས་རྒྱུད་སྨིན་ཅིང་གྲོལ་བྱའི་ཕྱིར། །དཀྱིལ་འཁོར་དབང་བསྐུར་དམ་ཚིག་དང་། 
།བསྙེན་བསྒྲུབ་སྤྱོད་དང་ཕྲིན་༄༅། །ལས་དག །སྤྱ་དང་ཁྱད་པར་ནས་བརྩམས་ཏེ། །རང་རྟགས་འཇུག་པའ་དན་བཞན་བཤད། །སངས་རྒྱས་ཀུན་གྱ་སྐུ་གསུང་ཐུགས། །ཡོན་ཏན་ཕྲན་ལས་མངོན་གསལ་བྱེད། །ཕྱག་རྒྱ་སྔགས་གསལ་ལ་སོགས་པས། །ཐབས་མཁས་འབྲས་བུ་ལ་སྤྱོད་པའོ། །ཐོག་མ་མཐའ་མ་མེད་པའི་ཚུལ། །རང་བཞིན་ཆོས་སྐུའི་སྙིང་པོ་ཉིད། །ཟབ་ཅིང་རྒྱ་ཆེ་གཉིས་མེད་པའི། །དཀྱིལ་འཁོར་གནས་ཀུན་རྫོགས་པར་སྣང་། །དུས་གསུམ་མཐའ་གནས་ཀུན་གསལ་ཞིང་། །མ་འདྲེས་ཆོས་ཚོགས་བརྩོན་བྱེད་པས། །རང་གི་དཀྱིལ་འཁོར་རིགས་བཞིན་དུ། །ཞིང་ཁམས་མཐའ་དག་རྣམ་པར་སྦྱོང་། །ཕྱག་རྒྱ་ཆེ་མཆོག་ཀུན་གསལ་བས། །ཆོས་ཀྱི་ཕྱག་རྒྱ་རྫོགས་སྦྱོར་ཅིང་། །དམ་ཚིག་ཀུན་གྱི་གནས་འཇུག་པས། །ལས་ཀྱི་ཕྱག་རྒྱ་རྫོགས་པར་འགྱུར། །ཡོན་ཏན་ཐམས་ཅད་སྟོན་མཛད་དབྱིངས། །རིན་ཆེན་རིགས་ཀུན་རྫོགས་པའི་ཚོགས། །རིན་ཆེན་དཀྱིལ་འཁོར་ཆེ་གནས་བཞུགས། །ཐབས་དང་ཤེས་རབ་རིན་ཆེན་སྦྱོར། །བདེ་བ་ཆེན་པོའི་ཕྱག་རྒྱ་ལས། །རྣམ་པར་འཕྲུལ་པའི་གཞན་རྒྱུད་བཞིན། །རིགས་ཀྱི་དཀྱིལ་འཁོར་ཀུན་རྫོགས་ཏེ། །རིགས་ཀྱི་མཚན་མའི་ཕྱག་རྒྱ་རྣམས། །བསྲུང་ཉིད་ནོར་བུ་འབར་བ་ལ། །རང་གི་སྔགས་བཅས་རྟེན་སྦྱོར་བས། །ཐམས་ཅད་དཀྱིལ་འཁོར་གནས་རྣམས་རྒྱལ། །ཨོ་རཏྣ་སི་མོ་རྟ། ཏ་ར་ཏ་ར། མ་ཧྭ་ཆུ་ན་སི་དི་ཧུ༷་གྲྭ་ཧྭ། 
།རྡོ་རྗེ་བཅིངས་པའི་རྒྱ་ཆེན་པོ། །རིགས་ཀྱི་སྦྱོར་བ་ཀླུ་གསལ་བ། །ཐབས་དང་ཤེས་རབ་འོད་ཚོགས་རྣམས། །རང་གི་གནས་སུ་བརྟན་པར་བསྡུས། །དེ་དག་བྱིན་རླབས་རོལ་པའི་མཐུས། །ཐམས་ཅད་རིན་ཆེན་དམ་ཚིག་མཆོག །རྡོ་རྗེ་བསྡམས་པ་བསྟན་བྱས་པས། །གུང་མོ་གཉིས་ནི་སྨྱུག་གུའི་ཚུལ། །རང་མཛུབ་མཐེབ་ཆེན་རྩེ་སྦྱར་བརས། །ཡོན་ཏན་རིགས་ཀྱི་དཀྱིལ་འཁོར་རྫོགས། །རྡོ་རྗེ་ཁུ་ཚུར་བཅིངས་པ་ལས། །གུང་མོ་མཐེབ་ཆེན་མཐེའུ་ཆུང་དག །རྩེ་སྤྲད་བསྒྲེང་སྟེ་གཞན་རྣམས་སྦེད། །ནོར་བུ་རིན་ཆེན་ཕྱག་རྒྱ་འདིས། །དཀྱིལ་འཁོར་ཀུན་ནས་ལས་ལ་གཞུང་། །ཡོན་ཏན་དཀྱིལ་འཁོར་རྣམས་ཀྱིས་རྒྱས་འདེབས་པའི་མཚན་མའོ། །བདེ་གཤེགས་གཙོ་བོ་རིགས་ཀྱི་བདག །ཕྱོགས་བཅུའི་དཀྱིལ་འཁོར་སྒྲིབ་མེད་གཞི། །མཚན་དང་དཔེ་བྱད་རྒྱན་རྫོགས་པའི། །སྐུ་གསུང་ཐུགས་ཀྱི་དཀྱིལ་འཁོར་ཆེ། །གཙོ་བོ་འཁོར་བཅས་གནས་སྤྱོད་མཛད། །འདི་དག་འཁོར་ལོ་ཆེ་གནས་པ། །འཁོར་ལོའི་སྐྱིལ་ཀྲུང་སྦྱོར་བའི་ཚུལ། འཁོར་ལོ་ལྟ་བུས་ཀུན་སྤྱོད་ཅིང་། །རིགས་ཀྱི་འཁོར་ལོ་རྒྱས་པའི་ཚོགས། །ཕྱག་རྒྱ་མཚན་མའི་སྐུ་སྦྱོར་བས། །ཐམས་ཅད་ཕྱག་རྒྱ་ཆེན་པོའི་དབྱིངས། །གསུང་གི་དཀྱིལ་འཁོར་ལ་གནས་པའི། །འཁོར་ལོ་ཡི་གེའི་མཚན་མས་བརྒྱན། །ཨོ་སརྦ་ཏ་ཐུ་ག་ཏོ་ཡ། སུ་ ་བ་བི་ཤུརྙ་པ་རི་བ་རེ་ཧུ༷་གྲྭ་ཧྭ། །དམ ཚིག ཆེནཔོསསྟོབསབྱེད་པའི། 
།ལག་གཉིས་རྒྱབ་བསྣོལ་སོར་མོ་༄༅། །རྣམས། །འཁོར་ལོའི་ཚུལ་བཞིན་རྩེ་བསྣོལ་སྟོར། །ཕྱོགས་རྣམས་ཀུན་ཏུ་སྐོར་བྱེད་དེ། །རིགས་ཀྱི་དཀྱིལ་འཁོར་གནས་སུ་བཞག །རྡོ་རྗེ་ཁུ་ཚུར་ལས་བྱུང་བའི། །རྩེ་མོ་གདེངས་པ་འཁོར་ལོའི་རྒྱ། །གཡོན་པས་བསྙེམས་བཅས་དབྱིངས་སྦྱོར་ཅིང་། །རང་གི་ལས་ཀུན་སྟོན་བྱེད་པའོ། །སྐུ་ཡི་དཀྱིལ་འཁོར་གནས་རྣམས་སུ། །སངས་རྒྱས་ཀུན་གྱི་སྙིང་པོ་ཉིད། །མི་གཉིས་ཡེ་ཤེས་གསུང་གི་བདག །རིགས་ཀྱི་དཀྱིལ་འཁོར་ཆེ་གནས་བཞུགས། །ཕྱག་རྒྱ་མཚན་མ་རྒྱན་དང་བཅས། །པདྨའི་དཀྱིལ་འཁོར་གནས་རྣམས་སུ། །པདྨའི་ཚུལ་དུ་སྦྱོར་མཛད་ཅིང་། །པདྨའི་རིགས་ཀུན་དག་པའི་ཆོས། །ལས་ཀྱི་ཆོས་ཀུན་སྟོན་པའོ། །ཆོས་རྣམས་ཀུན་གྱི་ཚོགས་བཅས་པས། ཆོས་ཀྱི་དོན་ཀུན་གསལ་བར་བྱེད། །པདྨའི་སྔགས་སུ་སྦྱར་བའི་མཐུས། །གསུང་དབྱངས་ཡན་ལག་ཀུན་རྫོགས་འགྱུར། །ཨོ་དྷ་རྣོ་ཤུདྷ་སརྦ་ས༷་སྐུ་ར་པ་རི་ཤུདྷི་ཙྭ་ན་སིརྙི་ཧྭ༷་གྲྭ་ཧྭ། རྡོ་རྗེ་བཅིངས་པ་བསྐྱེད་བྱ་སྟེ། །སོར་མོ་མཐའ་གཉིས་གཤིབས་ཏེ་བསྒྲེང་། །པདྨའི་འདབ་མ་ཁ་འབྱེད་ཚུལ། །དམ་ཚིག་སྔགས་ཀྱི་འཕྲོ་འདུ་བཅས། །རྡོ་རྗེ་ཁུ་ཚུར་ལས་བྱུང་བའི། །གུང་མོ་མཐེབ་ཆུང་རྩེ་སྦྱརྗ་བསྒྲེང་། །པདྨའི་འདབ་མ་དྲི་མེད་སྤྱན། །ཆོས་རྣམས་ཀུན་གྱི་གནས་ཀུན་གཟིགས། །རང་གི་ལས་བཞིན་བསྐུལ་བྱས་ཏེ། །ལས་ཀྱི་དཀྱིལ་འཁོར་དག་པར་མཛད། 
།གསུང་གི་དཀྱིལ་འཁོར་རྒྱས་འདེབས་པའི་མཚན་མའོ། །བདེ་གཤེགས་དམ་ཚིག་ཐུགས་ཀྱི་མཆོག །སྐུ་རྣམས་ཡེ་ཤེས་རིགས་ཀྱི་བདག །དེ་བས་གནས་ཀུན་སྦྱོར་མཛད་པའི། །མི་བསྐྱོད་རྡོ་རྗེ་དཀྱིལ་འཁོར་ཉིད། །ཁ་དོག་རྒྱན་བཅས་ཀུན་རྫོགས་པའོ། །གཙོ་དང་སྤྲུལ་པར་བཅས་པ་དག །རྡོ་རྗེ་དཀྱིལ་འཁོར་གནས་བཞུགས་ཤིང་། །རྡོ་རྗེ་སྐྱིལ་ཀྲུང་མཉམ་སྦྱོར་བས། །རྡོ་རྗེའི་རིགས་རྣམས་གསལ་བྱས་ཏེ། །ཕྱག་རྒྱ་ཆེན་པོ་རྫོགས་པར་འགྱུར། །སྒྲ་ཡི་རྒྱུན་བཅས་ཀུན་སྤྱོད་པའི། །ལྕེ་ལ་རྡོ་རྗེ་རྩེ་ལྔ་ཉིད། །ས་བོན་སྔགས་བཅས་འཕྲོ་འདུ་ཡིས། །ཆོས་ཀྱི་དཀྱིལ་འཁོར་མཉམ་པར་སྦྱོར། །ཨོ་བཛྲ་མོ་ཧ་རི་ནི་ཤུརྙ་ས་སྟོ་ཡུ་གྲྭ་ཧྭ། །རྡོ་རྗེ་བཅིངས་པ་ལས་བྱུང་བའི། །གུང་མོ་བསྒྲེང་སྟེ་རྩེ་སྦྱར་ཅིང་། །སོར་མོའི་མཐའ་བཞི་བཀུག་བྱས་པ། །འོད་ཟེར་སྔགས་ཀྱི་སྔགས་ཀུན་སྦྱར། །རང་གི་ཕྱག་རྒྱ་ཀུན་གྱི་གནས། །དམ་ཚིག་ཆེན་པོའི་ཡེ་ཤེས་སྦྱོར། །རྡོ་རྗེ་ཁུ་ཚུར་བསྟན་བྱས་པའི། །སོར་མོའི་རྩེ་རྣམས་ཕྱོགས་བཞིར་གདོངས། །སྣ་ཚོགས་ལས་རྣམས་རྫོགས་བསྐུལ་ཞིང་། །གསང་སྔགས་མཐུན་པའི་དོན་ཀུན་སྦྱོར། །ཐུགས་ཀྱི་དཀྱིལ་འཁོར་རྒྱས་འདེབས་པའི་མཚན་མའོ། །ཐམས་ཅད་ཀྱིས་སྟོན་མཛད་པའི། །ཕྱག་རྒྱ་ཇི་བཞིན་རྣམ་གསལ་བས། །སྐུ་ཡི་དཀྱིལ་འཁོར་རབ་ཏུ་རྫོགས། །རིགས་ཀྱི་ཚོགས་རྣམས་འབྱུང་བའི་གཙོ། །སྣ་ཚོགས་རྡོ་རྗེའི་གནས་བཞུགས་ཏེ། །སྣ་ཚོགས་རྡོ་རྗེ་ཞབས་མཉམ་སྦྱོར། 
།ཐབས་དང་༄༅། ཁྲེས་རབ་དེ་དག་བསྐུལ། །ལས་ཀྱི་དཀྱིལ་འཁོར་ཡོངས་རྫོགས་པའི། །རྫོགས་པའི་གསང་སྔགས་ཕྲེང་བའི་ཚུལ། །སྣ་ཚོགས་རྡོ་རྗེ་ལ་གནས་པས། །གསང་སྔགས་ཡི་གེ་ཀུན་རྫོགས་ཤིང་། །གནས་ཉིད་རང་གི་མཚན་མའི་རྒྱ། །ཨོ་མ་ཧྭ་སུ་ཁ་ཀར་མ་གན་དྷ་རོ་ནི་ཤ་སརྦ་ཧུ༷་ཕཊ། དམ་ཚིག་ཕྱག་རྒྱ་བསྟན་པ་ཡི། །འཕྲོ་འདུ་ལས་ཀུན་རྣལ་འབྱོར་པ། །དེ་དག་རྡོ་རྗེ་བསྡམས་པ་ལས མཐེ་བོང་བསྣོལ་ཏེ་རྩེ་སྤྲད་ཅིང་། །དེ་བཞིན་གུང་མོ་མཐེའུ་ཆུང་དག །རབ་ཏུ་སྦྱོར་བས་སྣ་ཚོགས་ཉིད། །དམ་ཚིག་དཀྱིལ་འཁོར་ཀུན་གནས་སུ། །རང་རིགས་སྔགས་ཀྱིས་བརྟན་པར་འགྱུར། །རྡོ་རྗེ་ཁུ་ཚུར་བཅས་པ་ལས མཐེ་བོང་མཐེབ་ཆུང་གུང་མོ་དག །ལེགས་བསྒྲེང་གཡོན་པས་ཡུམ་སྦྱོར་བས། །ལས་ཀྱི་དཀྱིལ་འཁོར་ཀུན་རྫོགས་པའི། །རིགས་བཅས་ཀུན་བསྐུལ་བར་བྱེད། །ཕྲིན་ལས་ཀྱི་དཀྱིལ་འཁོར་རྒྱས་འདེབས་པའི་མཚན་མའོ། །སྔགས་འདི་རྣམས་ཡིག་ནོར་རྒྱུན་འབྱམས་མང་བ་དཔྱད་དགོས། ཨོ་རཏྣ་གྲྭ་ཏྭ་བ་ད་ཁ་ར་ནིར་ཏི་གྲྭ་ཧྭ། །ཨོ་གུ་ཎ་བཛྲ་དྷ་ར་ཧི་ས་མོ་ཡ་ཧུ༷། ཨོ་བཛྲ་དྷ་ར་ཡ་མི་མ་ཧྭ་སུ་གི་སྲུ་ཧྭ། ཨོ་གུ་ཎ་སུ་ཏ་ཏ་ཐུ་ག་ཏོ་བ་ར་ཧྲི་ཧུ༷། ཨོ༷་གུ་ཎ་མ་རྭ་ག་སི་ག་སན་ཏི་གྲྭ་ཧྭ། ཨོ་གུ་ཎ་པཟློ་དྷ་ར་བ་ནི་ཧུ༷། ཨོ་མ་ཧྭ་སུརུ་བི་ད་ར་གྲྭ་ཧྭ། ཨོ་གུ་ཎ་ཀར་མ་བ་བུརྟ་ཧུ༷། ཨོ་དྷར་མ་ད་ར་ས་མུ་ཀ་ཧུ༷་གྲྭ་ཧྭ། ཨོ་གུ་ཎ་གྲྭ་ས་ཀ་ར་བཛྲ་ཧུ༷། མ་ཧྭ་ཙན་ད་ནི་ཀ་ར་གྲྭ་ཧྭ། 
ཨོ་གུ་ཎ་བི་ཀྲན་བཛྲ་ཧུ༷། མ་ཧྭ་ཨ་ཏུ་ལ་གྲྭ་ཧྭ། ཨོ་གུ་ཎ་སི་བརྟ་བཛྲ་ཧུ༷། མ་ཧྭ་བི་དྷ་ཛ་ར་ཀ་གྲྭ་ཧྭ། ཨོ་གུ་ཎ་ར་བ་ས་བཛྲ་ཧུ༷། །མ་ཧྭ་ཏེ་ཛ་གྲྭ་ཧྭ། ཨོ་གུ་ཎ་ས་མོ་ཧ༷་ཙཀྲ་ཧུ༷། མ་ཧྭ་བྱ་གྲི་ས་ལ་གྲྭ་ཧྭ། ཨོ་གུ་ཎ་ར་ཙ་ཙ་ཏྲ་ཧུ༷། མ་ཧྭ་ཏེ་ཧི་གྲྭ་ཧྭ། ཨོ་གུ་ཎ་ཨ་མྲི་ཏ་ཙཀྲ་ཧུ༷། མ་ཧྭ་དུ་ཤ་སྭ་ཧྭ། ཨོ་གུ་ཎ་ས་ཀ་ར་ཡ་ཙ་ཏྲ་ཧུ༷། མ་ཧྭ་བི་ཤྭ་རི་གྲྭ་ཧྭ། ཨོ་གུ་ཎ་རྭ་ག་སུ་ད་པརློ་ཧུ༷། མ་ཧྭ་བི་དྷ་སྣ་ཧྭ། ཨོ་གུ་ཎ་ཀ་རོ་རྟ་པདྨ་རྟ་ཧུ༷། ཨོ་གུ་ཎ་ཁ་ཀ་པད་མོ་ཧུ༷། མ་ཧྭ་ན་གུ༷ད་ཐ་གྲྭ་ཧྭ། །ཨོ་གུ་ཎ་ས༷་བུད་ཏ་པཟློ་ཧུ༷། །མ་ཧྭ་བུ་ཏི་གྲྭ་ཧྭ། ཨོ་གུ་ཎ་ཙན་དྷི་ཀར་མ་ཧུ༷། མ་ཧྭ་གན་དྷ་ར་གྲྭ་ཧྭ། ཨོ་གུ་ཎ་མུ་ཏྲ་ག་ཀར་མ་ཧུ༷། མ་ཧྭ་སྤྱིད་ཏ་གྲྭ་ཧྭ། ཨོ་གུ་ཎ་མི་ལོ་ག་ཀ་ར་ཧུ༷། མ་ཧྭ་ཨུད་སིད་ཐུ་སྲུ་ཧྭ།ཨོ་གུ་ཎ་ཏྲི་བི་ཤཱ་ཀར་མ་ཧུ༷། མ་ཧྭ་ཀུ་མུ་རི་གྲྭ་ཧྭ། ཨོ་གུ་ཎ་ལྭ་པྱེ་ཧུ༷། ཨོ༷་གུ་ཎ་ས་མྱ་ལེ་ཧཱུཾ༷། །ཨོ༷་གུ་ཎ་གིརྟི་ཧྲི། ཨོ༷་གུ་ཎ་ནི་ར་ཏི་ཨུ། ཨོ་གུ་ན་དྷ་པེ་ཧུ༷། གུ་ན་པྲསྤྲོ་ཏྭ༷། གུ་ཎ་ཨ་འོ།་ཀོ་སྣྲི༷༷། ཨོ་གུ་ཎ་གན་དྷི་ཨ། ཨོ་གུ་ཎ་ཀི་ཏ་བཛྲ་ད་ར་བ་ནི་ཧུ༷། མ་ཧྭ་གུ་ཎ་ཨ༷་ཀུ་ཤ་ཛ༷༷གྲྭ་ཧྭ། ཨོ་རཏྣ་སི་སོ་ཏ་རཏྣ་ར་ཏི་ཧུ༷། མ་ཧྭ་གུ་ཎ་བཱ་ཤ་ཧུ༷་གྲྭ་ཧྭ། ཨོ་རཏྣ་པད་མ་པ་དི་ཏུ་ཁད་༄ཀ་ཧུ༷། མ་ཧྭ་གུ་ཎ་སྒྲོ་ཊ་པ༷་གྲྭ་ཧྭ། ཨོ་རཏྣ་ཨ་མྲི་ཏ་སུ་ཀ་ཡ་ཀར་མ་ཧུ༷། མ་ཧྭ་གུ་ཎ་གན་དྷི་ཧོ་སྲུ་ཧྭ། ཡོན་ཏན་རིན་པོ་ཆེའི་སྔགས་རྫོགས་སོ། །ཨོ་སརྦ་ཏ་ཐུ་ག་ཏ་གྲི་བི་རོ་ཙ་ན་ཧུ༷། མ་ཧྭ་ར་ཏི་ས་མ་ཡ་སྟུམ། ཨོ༷་སརྦ་ཏ་ཐུ་ག་ཏ་བཛྲ་ཨསྨྱོ་བྷ་ཧུ༷། བཛྲ་ཏེ་ཤ་ས་མ་ཏ་སྟུམ། 
ཨོ་སརྦ་ཏ་ཐུ་ག་ཏ་རཏྣ་༄༅། །གྲྭ་བྷ་ཝ་ཧུ༷། རཏྣ་རྭ་ག་ར་ཏི་ས་མ་ཡ་སྟུམ། ཨོ་སརྦ་ཏ་ཐུ་ག་ཏ་ཨ་མི་དྷི་ཝ་ཧུ༷། པདྨ་རྭ་ག་ར་ཏི་ས་མ་ཡ་སྟུ༷། ཨོ་སརྦ་ཏ་ཐུ་ག་ཏ་ཨ་མོ་བྷ་སིརྙི་ཧུ༷། ཀརྨ་རྭ་ག་ར་ཏི་ས་མ་ཡ་སྟུ༷། ཨོ་བཛྲ་ས་ཏྭ་ཧུ༷། ཨོ་རྭ་ཛ་ཧྭ༷། ཨོ་བཛྲ་རྭ་ག་ཧཱུཾ། ཨོ༷་བཛྲ་སྭ་དྷ་ཧུ༷། ཨོ་བཛྲ་རཏྣ་ཏྣ༷། ཨོ་བཛྲ་ཏེ་ཛ་ཧྲུ༷། ཨོ༷་བཛྲ་ཀི་ཏུ་ཧྲུ༷། ཨོ་བཛྲ་ཧ་ས་ཧྭ༷། ཨོ་བཛྲ་དྷརྨ་སྙི༷༷། ཨོ་བཛྲ་ཏིཁུ་སྙི༷༷། ཨོ་བཛྲ་ཙཀྲ་སྙི༷༷། ཨོ་བཛྲ་བཱག་སྣྲི༷༷། ཨོ་བཛྲ་ཡཀྟ་ཧོ། ཨོ་བཛྲ་ཀརྨ་ཧ༷།ཨོ་བཛྲ་རཀྟ་ཧ༷། ཨོ་བཛྲ་མུརྨྱི་ཧ༷།ཉུ།་སརྦ་ཏ་ཐུ་ག་ཏ་བཛྲ་ཨོ༷། ཨོ་སརྦ་ཏ་ཐུ་ག་ཏ་རཏྣ་ཨོ། ཨོ༷་སརྦ་ཏ་ཐུ་ག་ཏ་པདྨ་ཨོ། །ཨོ་སརྦ་ཏ་ཐུ་ག་ཏ་ཀརྨ་ཨོ། ཨོ་ཙཀྲ་ལྭ་པྱེ་ཧུ༷། ཨོ་ཙཀྲ་མུ་ལེ་ཏྲ༷། ཨོ་ཙཀྲ་གིར་ཏི་ཧྲི། ཨོ་ཙཀྲ་ནིར་ཏི་ཨ། ཨོ་ཙཀྲ་དྷ་པེ་དྷ། ཨོ༷་ཙཀྲ་པྲརྨྱེ་པུ། ཨོ་ཙཀྲ་ཨུ་ལོ་ཀེ་སྙི༷༷། ཨོ་ཙཀྲ་གརྙེ་གན། ཨོ༷་ཡ་སྨྱུན་ཏ་ཀ་ཧུ༷། བཛྲ་མ་ཧྭ་ཤི་ཨ་མུ་ཀ་གྲྭ་ཧྭ། ཨོ་མ་ཧྭ་བ་ལ་ཧུ༷། ཨོ་མ་ཧྭ་རཏྣ་ས་མ་ཡ་གྲྭ་ཧྭ། ཨོ་ཧ་ཡ་རྒི་ཝ་ཧུ༷། མ་ཧྭ་པདྨ་བི་གར་སྭ་ཧྭ། ཨོ༷་ཡི་མྲི༄་ཏ་ཀུཎྜ་ལི་ཧུ༷། མ་ཧྭ་ཀརྨ་ར༷་པ་ནི་སྭ་ཧྭ། དེ་བཞིན་གཤེགས༷་པའི་རིགས་ཀྱི་དཀྱིལ་འཁོར་རྒྱ་ཆེན་པོའི་གསང་སྔགས་རྫོགས་སོ། །ཨོ་པདྨ་མ་ཧྭ་སུ་ཁ་ཀ་ར་ཀ་ར་ཧུ༷་དུམ་གྲྭ་ཧྭ། །མ་ཧྭ་སིརྙི་ཨ་ནན་ཏ་ས་མུར་གྲྭ་ཧྭ། ཨོ་པད་མ་ཙཀྲུ་བཛྲ་ད་ར་ནི་ཧུ༷། མ་ཧྭ་སིརྙི་གུ་རུ་རྭ་ག་གྲྭ་ཧྭ། ཨོ་པདྨ་སང་ག་ར་ཙ་ཏྲ། མ་ཧྭ་ས་མུ་ཀ་ཙན་དེ་ཤྭ་རི་གྲྭ་ཧྭ། ཨོ་པདྨ་རཏྣ་བྷན་དྷརུ་ནི་ཤུ་ལ་ཧུ༷། མ་ཧྭ་སིརྙི་ཙཀྲུ་ནེ་གྲྭ་ཧྭ། 
ཨོ་པདྨ་དྷ་ར་ཀརྨ་སིརྙི་ཧུ༷། མ་ཧྭ་ག་ག་ན་ཨ་མ་ལ་གྲྭ་ཧྭ། ཨོ་པད་མ་ཧྭ་ར་ག་ཧཱུཾ། ཨོ་ནི་དན་དྷ་སུརུ་ཧུ༷།འདིནངསྔགསམགོ་གཉི་མ་་། ཨོ་པད་མོ་ཀསྨ་ར་ཧུ༷། པད་མོ་བ་ཡང་གུ་ཧུ༷། ཨོ་པད་མ་ནཱ་ལ༷་པ་ནི་ཏྲ༷། ཨོ་པདྨ་གཉའ་ན་བ་མོད་ཏེརྟ།ཨོ་པདྨ་ས་ར་ཡ་ནི་ཏྲ༷། ཨོ་པདྨ་དྷ་མ་སོ་ཁྱ་ཧྲི། ཨོ་པདྨ་ཙཎྜ་ར་ཁ་ཧྲི། ཨོ་པདྨ་བི་སྐ་ལ་ས་བ་ཧྲི། ཨོ་པདྨ་ཀརྨ་སུ་ཡ་ཧ། ཨོ་པདྨ་ཏ་ཐུ་ག་ཏོ་རྟ་རེ་ཧ། ཨོ་པདྨ་བི་སྐྲུ་ཏ་མང་ག་ལ་ཧ། ཨོ་པད་མ་ཧ་ནན་གར་པརྟ། ཨོ་དྷརྨ་ཏ་ལྭ་པྱེ་ཧུ༷། ཨོ་དྷརྨ་མྱ་ལེ་ཏྲ༷། ཨོ་དྷརྨ་གིར་ཏི་ཧྲི། ཨོ་དྷརྨ་ནིར་ཏི་ཨ། །ཨོ་དྷརྨ་དྷ་པེ་དྷ། ཨོ་དྷརྨ་པུསྤྲོ་པུ། ཨོ་དྷརྨ་ཨུ་ལོ་ཀེ་ཧི། ཨོ་དྷརྨ་གརྙེ་གན། ཨོ་ཡ་མྱན་ཏ་ཀ་ཧུ༷། མ་ཧྭ་བཛྲ་ཨ༷་ཀུ་ཤ་སྲུ་ཧྭ། ཨོ་མ་ཧྭ་བ་ལ་ཧུ༷། མ་ཧྭ་རཏྣ་བཱ་ཤ་ཧུ༷། ཨོ་ཧ་ཡ་སྙི་བ་ཧུ༷། མ་ཧྭ་པདྨ་སྤྲོ་ཊ་བ༷་སྲུ་ཧྭ། ཨོ་ཨ་མྲི་ཏ་ཀུརྙི་ལི་་ཧུ། རྨི་ཧྭ་དྷརྨ་བྷསྐོཧོ་སྲུ་ཧྭ། པདྨའི་རིགས་གསུང་གི་དཀྱིལ་འཁོར་རྒྱ་ཆེན་པོའི་སྔགས་རྫོགས་སོ། །ཨོ་ཧུ༷་བཛྲ་དྷིག །མྱུ༷་དྷ་ཏི་ཤྭ་རི་ཧུ༷། ཨོ་ཛི་ན་ཛིག །ལྭ༷་གེ་ཥ་ར་ཏི། ཨོ་གྲྭ་རཏྣལྷོག །མྱ༷་མོ་ཧ་ར་ཏི་ཏྭ༷་གྲྭ་ཧྭ། ཨོ་ཨུ༷་ཨུ་རོ་ལིཀ་པྱ༷་རྭ་ག་ར་ཏི་ཨུ༷་གྲྭ་ཧྭ། ཨོ་ཧྭ་པྲ་རྙོཙྭཀ །ཏྭ༷་བཛྲ་ར་ཏི་ཧྭ་སྲུ་ཧྭ། ཨོ་སྟོ་ཧི་རྭ་ཛུ་ཡ་ཧུ༷། ཧྭ༷་ཨུ་གསྒྲོ་ཡ་ཧུ༷། སྣྲི༷༷པདྨ་བཱ་ད་མ་ཧུ༷། ཛི་ཀུ་རུ་བཱ་ཎ་ཡ་ཧུ༷། མི་དྷ་རྭ་ཡ་ཧུ༷། སྙི་ནིསྤ་ར༷་བྷ་ཡ་ཧུ༷། ཧུ༷་ས་ར་ཛུ་ཡ་ཧུ༷། མུ་ཤི་ཨུ༷་རྭ་གྭ་ཡ་ཧུ༷། ཧུ༷་བཛྲ་ལྭ་པྱེ་ཧུ༷། ཧུ༷་བཛྲ་མྱ་ལེ་ཏྲུ༷། ཧུ༷་བཛྲ་གིར་ཏི་སྙི༷༷། ཧུ༷་བཛྲ་ནིར་ཏི་ཨ། ཧུ༷་བཛྲ་ ་པེ་ཧུ༷། ཧུ༷་བཛ་པྲསྤྲོ་ཧྭ༷། 
ཧུ༷་བཛྲ་ཨུ་ལོ་ཀེ་སྙི༷༷།༄༅། །ཧུ༷་བཛྲ་གརྙེ་ཧོ༷་། ཨོ་བཛྲ་ཡ་མྱན་ཏ་ཀྲིཏ་ཧུ༷། མ་ཧྭ་བཛྲ་ཨ༷་ཀུ་ཤ་ཛ། ཨོ་རཏྣ་བིསྣ༷་ཏ་ཀྲིཏ་ཧུ༷། མ་ཧྭ་རཏྣ་བཱ་ཤ་ཧཱུཾ༷། ཧུ༷་པདྨ་པདྨ་ཏ་ཀྲི་ཏ་ཧུ༷། མ་ཧྭ་པདྨ་སྒྲོ་ཊ་བ༷། ཧུ༷་ཀརྨ་པྲ་ཙྭརྙ་ཀྲིཏ་ཧྲུ༷། མ་ཧྭ་ཀརྨ་བྷསླེ་ཧོ།རྡོ་རྗེ་རིགས་ཀྱི་དཀྱིལ་འཁོར་རྒྱ་ཆེན་པོའི་སྔགས་རྫོགས་སོ། །ཨོ་ཐྲི་བི་ཤྭ་ཙན་དྷ་མ་གུ་ཏ་ར་ཧུ༷་གྲྭ་ཧྭ། མ་ཧྭ་སུ་ཁ་བ་དྷ་ཤུ་ས་ན་སྲུ་ཧྭ། ཨོ་བི་ཤྭ་བཛྲ་དྷ་རོད་མ་ཧྭ་རུ་པ་ནི་ཧུ༷། བཛྲ་སུ་་ཀ་མ་ལ་མ་ཀུ་ཏ་ཡ་གྲྭ་ཧྭ། ཨོ་བི་ཤཱ་རཏྣ་ཨ་ཀ་ཏ་སི་བྱ་ནི་ར་ཧུ༷། མ་ཧྭ་རཏྣ་མུ་ཤཱ་རི་སྲུ་ཧྭ། ཨོ་བི་ཤྭ་པདྨ་དྷ་ར་མ་སྭ་བྷ་ཝ་ཧུ༷། མ་ཧྭ་པདྨ་དྷ་རི་ཁེ་སྲུ་ཧྭ། ཧུ༷་བི་ཤྭ་འབུ་ཏ་མ་བུ་དྷ་ར་ཧུ༷། མ་ཧྭ་ཙན་དྷི་རྒྱ་ཤཱ་རི་གྲྭ་ཧྭ། ཨོ་བཛྲ་སན་ཏེ་ས༷་བ་ར་ཧྭ༷། ཨོ་བཛ་རྭ་ཙ་མ་ནི་ཤྭ་ར་ཧུ༷། ཨོ་བཛྲ་དུ་ཀ་སྟིར་ཡ་ཀ་ནི་ཧུ༷། ཨོ་བཛྲ་ཨ་མུ་ཀ་ག་ལི་ཧུ༷། ཨོ་བཛྲ་ཀརྨ་ཨུ་མི་ཤྭ་ཧུ༷། འརྡིནངསྔག་གོངརྩསྐོར་ར། ཨོ་བི་ཤྭ་ལྭ་པྱེ་ཧུ༷། ཨོ་བི་ཤྭ་མྱ་ལེ་ཧྭ༷། ཨོ་བི་ཤྭ་གིར་ཏི་སྙི༷༷། ཨོ་བི་ཤྭ་ནིར་ཏི་ཨ། བི་ཤཱ་དྷ་པེ་རྙུ། བི་ཤྭ་པྲསྤྲོ་པུ། བི་ཤཱ་ཨུ་ལོ་ཀེ་སྙི༷༷། བི་ཤྭ་གརྙེ་གན། ཨོ་བི་ཤྭ་ཨ་མུ་ཀ་ཡ་མྱན་ཏ་ཀ་ཧུ༷། ཨ༷་ཀུ་ཤ་ཧུ༷་ཛ༷༷། ཨོ་བི་ཤྭ་མ་ཧྭ་བ་ལ་ཧུ༷། བཱ་ཤ་ཧུ༷་ཧྭ༷། ཨོ་བི་ཤྭ་ཧ་ཡ་རྒི་བ་ཧུ༷། སྒྲོ་ཊ་བ༷་སྙི༷༷། ཨོ་བི་ཤྭ་ཨ་མྲི་ཏ་ཀུཎྜལི་ཧུ༷། བྷཎྜ་ཧོ་ཧྭ། ལས་ཀྱི་རིགས་ཀྱི་ཕྲིན་ལས་ཀྱི་དཀྱིལ་འཁོར་རྒྱ་ཆེན་པོའི་གསང་སྔགས་རྫོགས་སོ། །སངས་རྒྱས་ཀུན་གྱི་སྐུ་གསུང་ཐུགས། །རང་གི་ཕྱག་རྒྱ་སྔགས་དང་བཅས། །ཉི་ཟླ་པདྨ་ལ་གནས་པའི། 
།འཕྲོ་འདུ་གནས་གསུམ་བརྟན་པར་འགྱུར། །ཨོ་ན་མ༷༷སརྦ་ཏ་ཐུ་ག་ཏ་ཀྭ་ཡ་བཛྲ་སྭ་བྷ་ཝ་ཨུཏྣ་ཀོ྅ཧ༷། ཨོ་ན་མ༷༷སརྦ་ཏ་ཐུ་ག་ཏ་བཱ་ཀ་བཛྲ་སྭ་བྷ་ཝ་ཨུཏྣ་ཀོ྅ཧ༷། ཨོ་ན་མ༷༷སརྦ་ཏ་ཐུ་ག་ཏ་ཙིསྟ་བཛྲ་སྭ་བྷ་ཝ་ཨུཏྣ་ཀོ྅ཧ༷།ཆོས་དབྱིངས་ཡེ་ཤེས་གཉིས་མེད་པའི། །ཐབས་དང་ཤེས་རབ་མཉམ་སྦྱོར་བས། །ཕྱོགས་བཅུའི་དཀྱིལ་འཁོར་མཉེས་མཛད་ཅིང་། །ཡབ་ཡུམ་དགའ་བདེ་གནས་གསལ་གྲུབ། །ཨོ་སརྦ་ཏ་ཐུ་ག་ཏ་བྱུ་ཛ་བཛྲ་གྲྭ་བྷ་ཝ་ཨུཏྣ་ཀོ྅ཧ༷། ཕྱོགས་བཅུའི་དཀྱིལ་འཁོར་ཀུན་ཁྱབ་མཛད། །ཐམས་ཅད་རྣམ་པར་སྤྲུལ་པའི་ཚོགས། །ཕྱི་ནང་གསང་བ་རྒྱ་ཆེན་པོའི། །མཆོད་པ་ཀུན་གྱི་མཉེས་པར་སྤྲོ། །ཨོ་ན་མ༷༷སརྦ་ཏ་ཐུ་ག་ཏ་པྱུ་ཛ་བཛྲ་སྭ་བྷ་ཝ་ཨུཏྣ་ཀོ྅ཧ༷། ཐམས་ཅད་གཉིས་མེད་བྱང་ཆུབ་སེམས། །རང་བཞིན་སྤྲོས་བྲལ་ཡེ་ཤེས་ཆེ། །དུས་གསུམ་རྣམ་པར་གསལ་བྱེད་པའི། །དམིགས་པའི་མཚན་རྟོག་ཡུལ་ལས་འདས། །ཨོ་ཤཱ་རྒྱ་ཏ་ཙྭ་ན་བཛྲ་སྲུ་བྷ་ཝ་ཨུཏྣ་ཀོ྅ཧ༷། རང་བཞིན་བྱང་སེམས་ཐུགས་རྗེའི་དངོས། །ཁམས་གསུམ་འོད་ཀྱིས་གསལ་མཛད་པའི། །གཉིས་མེད་བདེ་བ་ཆེན་པོའི་མཆོག །ནམ་མཁའ་སྤྲིན་ལས་གློག་བཞིན་བྱུང་། །ཨོ་དྷརྨ་དྷ་ཏུ་བཛྲ་སྲུ་བྷ་ཝ་ཨུཏྣ་ཀོ྅ཧ༷། འདི་དག་རྣམ་ཀུན་ཡེ་ཤེས་ཉིད། །ཕྱོགས་བཅུའི་དཀྱིལ་འཁོར་མཐའ་ཡས་པ། །ཐུགས་རྗེ་དཀྱིལ་འཁོར་སྒྲིབ་མེད་པའི། །མཐུ་ལས་བརྟན་གཡོ་རྣམ་པར་འཕྲུལ། 
།ཐམས་ཅད་དོན་ཀུན་འབྱུང་ཕྱེད་༄༅། །པའི། །རྐྱེན་གྱི་གསང་སྔགས་ཕྱག་རྒྱ་ཉིད། །རིགས་ཀྱི་དཀྱིལ་འཁོར་རྣམ་དག་པས། །དོན་ཀུན་གསལ་བ་འདི་ཉིད་དོ། །སྒྱུ༷་བི་ཤྭ་བི་ཤུདྷི་ཙཀྲ་མ་དྷ་ལ་ཀརྨ་རག་ཤ་ཧ༷། ཨོ་ཙིཀྱུ་མ་དྷ་ལ་ཧུ༷། རྡོ་རྗེ་བསྡུས་པའི་དཀྱིལ་འཁོར་གྱིས། །རིགས་ཀྱི་སངས་རྒྱས་ཀུན་སྦྱོར་ཞིང་། །ཐམས་ཅད་གཉིས་མེད་ཆོས་ཀྱི་དབྱིངས། །རང་བཞིན་མ་བཅོས་མཐའ་ལས་འདས། །སྙིང་གའི་རྟེན་ཡིག་རྣམ་སྤྲོས་པས། །ཕྱོགས་བཅུའི་རྡོ་རྗེ་མཚོན་ཆའི་ཚོགས། །མེ་འོད་འཕྲོས་པ་རྣམ་པར་འཁྲིགས། །རྡོ་རྗེའི་ར་བ་ས་གཞི་དང་། །གུར་དག་གནས་ནས་གཏམས་བྱས་པས། །ཁྲོ་བོའི་ཚོགས་བཅས་འཁྲུགས་པའོ། །རང་སེམས་ཟླ་བ་རྒྱས་པ་ལས། །འོད་ཟེར་ཡི་གེ་གནས་བྱས་པས། །ཞིང་ཁམས་ཆེན་པོ་དག་བྱས་ཏེ། །བྱང་ཆུབ་སེམས་ཀྱི་ངོ་བོ་ཉིད། །ཐུགས་རྗེ་ཉི་མ་ལ་གནས་པའི། །འོད་ཟེར་རྣམ་གསུམ་ཀུན་གསལ་ཞིང་། །ཡི་གེའི་གང་བའི་ཚོགས་བཅས་རྣམས། །བྱང་ཆུབ་སེམས་ཉིད་ཡེ་ཤེས་སྐུ། །རྟེན་དང་བརྟེན་བཅས་འཁོར་ལོ་བཞི། །དོན་ཀུན་ཡེ་ཤེས་ཆེན་པོའི་ཚོགས། །ངོ་བོ་གཉིས་མེད་བརྟན་བྱས་པས། །རིགས་ཀྱི་ཞིང་ཁམས་ཀུན་ཏུ་སྐྱོར། །དེ་དག་གཉིས་མེད་བརྟན་པའི་མཐུས། །མཚན་མའི་ཡི་གེ་སྔགས་དང་བཅས། །རིགས་ཀྱི་དཀྱིལ་འཁོར་གསལ་བྱེད་ཅིང་། །ཕྱག་རྒྱའི་དཀྱིལ་འཁོར་རྫོགས་པར་བསྐྱེད། །སངས་རྒྱས་ཀུན་གྱིས་དབང་བསྐུར་ཞིང་། 
།བྱིན་རླབས་བརྟན་པས་གནས་ཀུན་སྦྱོར། །རིགས་མཐུན་རིགས་དང་འཁྲིལ་པའི་སྐུ། །ཡེ་ཤེས་རྣམ་པར་གསལ་བའི་ཡུམ། །ཆོས་རྣམས་ཐམས་ཅད་རྣམ་པར་དག །བྱང་ཆུབ་སེམས་ཉིད་གང་བྱུང་བའི། །དཀྱིལ་འཁོར་དཀྱིལ་འཁོར་གནས་ལོངས་སྤྱོད། །དཀྱིལ་འཁོར་ཀུན་གྱི་དཀྱིལ་འཁོར་རྫོགས། །རྒྱུ་དང་འབྲས་བུ་རིགས་མཐུན་པའི། །སྤྲུལ་བཅས་ཀུན་ཏུ་རྣམ་སྤྱོད་པ། །དེ་དག་རང་བྱུང་དཀྱིལ་འཁོར་གཙོ། །ཐམས་ཅད་སྐྱོང་བྱེད་རྒྱུ་འབྲས་ཉིད། །རྣལ་འབྱོར་ཀུན་ཏུ་སྦྱོར་བའི་མཐུས། །རིགས་ཀྱི་དཀྱིལ་འཁོར་ཐམས་ཅད་རྫོགས། །དེ་དག་དེ་ལས་དེ་སྣང་བས། །ངོ་བོ་ཉིད་ཀྱི་རང་བཞིན་ནོ། །དམ་ཚིག་དཀྱིལ་འཁོར་མཉམ་སྦྱོར་བས། །དམ་ཚིག་གསུམ་གྱི་གནས་རྫོགས་འགྱུར། །ཡེ་ཤེས་དཀྱིལ་འཁོར་སྤྱན་དྲངས་ཤིང་། །གཉིས་མེད་བརྟན་པའི་ཕྱག་རྒྱ་ཆེ། །ཨོ་ཨེ་གྱེ་ཧི་བྷ་ག་བཱན་མ་ཧྭ་ཀ་རུ་ཁེའ་ཀ་དྲི་ཤུ་ཧ༷། ས་མ་ཡ་སྟུ༷། ཛ༷༷ཧུ༷་བ༷་ཏོ༷། བཛྲ་ས་མ་ཡ་ཧོ༷། གཉིས་མེད་སྦྱོར་བ་ཆེན་པོའི་མཆོག །ཕྱག་རྒྱ་སྔགས་ཀྱི་སྐུ་སྦྱོར་ཅིང་། །དཀྱིལ་འཁོར་ལྷ་རྣམས་བརྟན་བྱས་པས། །བདུད་རྩིའི་གནས་ཆེན་དོན་སྦྱོར་གྲུབ། །ཐོག་མར་གཉིས་མེད་སྦྱར་བའི་ཚོགས། །བྱང་ཆུབ་མཆོག་ཏུ་སེམས་བསྐྱེད་པས། །གྲོལ་བའི་ཆོས་ཀུན་ལ་སྤྱོད་དེ། །དཀྱིལ་འཁོར་གསང་བས་ཡང་དག་འཇུག །ལེགས་པར་སྤྱོད་པའི་ཆོ་ག་ཡིས། །གནས་ཀུན་དག་པར་སྦྱངས་བྱས་པས། །ལྷ་དང་རྫས་མཆོག་ལྷག་གནས་ཤིང་། 
།ཡང་༄༅། །དག་རྫོགས་པའི་ཆོ་གས་སྤྱད། །མི་སྤང་བ་དང་དང་དུ་བླང་། །སྤྱད་པའི་དམ་ཚིག་བཅོ་ལྔ་བསྲུང་། ཁྲེས་བྱ་བསྒྲུབ་ལྔ་བསྲུང་བ་གསུམ། །ཉི་ཤུ་རྩ་བརྒྱད་གཙོ་བོ་མཆོག །སྟོང་རྩ་བརྒྱད་དུ་རྣམ་སྤྲོས་པས། །ཐམས་ཅད་དོན་ཀུན་རྫོགས་པར་རྫོགས། །རང་བཞིན་མ་བཅོས་གཉིས་མེད་ཆོས། །དེ་དག་དམ་ཚིག་ཆེན་པོའི་གཞི། །བཞི་པོ་རྫོགས་ནས་ཀུན་ཏུ་བཟང་། །ཐབས་ཀྱི་ཐེག་པ་བླ་མེད་པའོ། །ཞི་རྒྱས་དབང་དང་མངོན་སྦྱོད་དང་། །མནན་བཟློག་དྲུག་གི་གཅིག་ཏུ་སྦྱར། །ཁྲུ་ཚད་བཞི་དང་ལྡན་པ་ལ། །བཞིན་བཟང་མིག་གི་དཀྱུས་ཀྱང་རིང་། །སྟོད་སྨད་ཕྱེད་ལ་སྐེད་པ་ཕྲ། །ཚིགས་པ་ཟླུམ་ཞིང་སོར་མོ་རིང་། །ཡོན་ཏན་འོད་ཅན་བཅུ་གཉིས་ལོན། །ཡེ་ཤེས་རིགས་ཅན་ཡིན་པས་ན། །ཐམས་ཅད་འགྲུབ་བྱེད་གཟུངས་ཀྱི་མཆོག །བཅུ་གསུམ་རྡོ་རྗེའི་རིགས་སུ་འགྲུབ། །དགའ་ཞིང་མདོག་དཀར་སྔགས་དང་ལྡན། །བཅུ་དྲུག་སྔགས་པས་ངེས་འགྲུབ་གནས། །རིན་ཆེན་རིགས་མཆོག་ཡིན་པར་བཤད། །ཉི་ཤུ་རྩ་གཅིག་པདྨའི་རིགས། །སྤྱན་རས་གཟིགས་དབང་རྟ་མཆོག་གནས། །ཉི་ཤུ་རྩ་ལྔ་ལ་སོགས་དག །ཀུན་ཏུ་ལས་རྣམས་སྤྱོད་མཁས་པས། །ཐོགས་མེད་བྱང་ཆུབ་སེམས་ཕྱོགས་འདྲེན། །ལས་ཀྱི་རིགས་ཚོགས་ཐམས་ཅད་འགྲུབ། །སུམ་ཅུ་རྩ་གཉིས་ཚུན་ཆད་ཀྱི། །མཚན་ལྡན་དགེ་བའི་སེམས་འཕེལ་ཞིང་། །ཡིད་འོང་གྲོགས་ཀྱི་དམ་པ་སྟེ། 
།དེ་བཞིན་རིགས་ཀུན་འགྲུབ་པར་བྱེད། །བདེ་ཆེན་འདུ་འབྲལ་མེད་པའི་གཟུངས། །རིགས་རྣམས་ལྷ་མོ་གང་བསྙེན་དག །ཕྱི་ནང་ཁྲུས་བྱས་དྲི་ཡིས་བྱུག །གོས་དང་རྒྱན་གྱིས་རབ་ཏུ་མཛེས། །ཛུ་ཏི་ཕ་ལ་གུ་རུ་རྩེ། །ཀ་ཀོ་ལ་དང་ག་པུར་དང་། །ཨ་ཀ་རུ་དང་དུ་རུ་ཀ །གི་ཝ༷་གླང་པོའི་སྤོས་རྣམས་ཀྱིས། །ལུས་དང་ཁ་སོགས་བསྒོ་བྱས་ཏེ། །རིན་ཆེན་མེ་ཏོག་ཕྲེང་བས་བརྒྱན། །རས་འཇམ་དར་སྟན་ལ་སོགས་པས། །ཕྱོགས་རྣམས་ཀུན་ཏུ་རྣམ་པར་བཀླུབས། །གསེར་གྱི་རྣ་ཆ་གདུབ་སྐོར་དང་། །དོ་ཤལ་དཔུང་རྒྱན་སེ་མོ་དོ། །རིན་ཆེན་སྣ་ཚོགས་རྒྱན་རྣམས་ཀྱིས། །རིགས་ཀྱི་ལྷ་མོའི་ཚུལ་བཞིན་བརྒྱན། །ཇི་བཞིན་བདེ་བའི་སྟན་དག་ལས། །གཡོན་ཕྱོགས་དག་ཏུ་གཞག་པར་བྱ། །བསྙེན་པ་དང་ནི་ཉེ་བསྙེན་དང་། །སྒྲུབ་པ་དང་ནི་སྒྲུབ་ཆེན་པོའི། །དཀྱིལ་འཁོར་འདོམ་གང་གྲུ་བཞི༷་ལ། །འཕང་དུ་སོར་བཞིའི་ཚད་དུ་སྟོན། །བདུད་རྩི་ལྔ་སོགས་རྫས་ཀྱིས་བྱུག །ཤ་ཆེན་གུ་གུལ་སྤོས་ཀྱིས་བདུག །དཀྱིལ་འཁོར་དེ་ལ་མངོན་ཕྱོགས་ཏེ། །ཐབས་དང་ཤེས་རབ་གསལ་བར་བསྒོམ། །སྤྱི་བོར་ཨོ་དཀར་འོད་ལྡན་པ། །ཟླ་བའི་དཀྱིལ་འཁོར་གནས་སུ་བཞག །ལྕེ་ལ་ཨུ༷༷དམར་པདྨའི་དཀྱིལ། །ཐུགས་ཀའི་ཉི་མར་ཧུ༷་མཐིང་ག །ལྟེ་བར་གྲྭ་སྔོན་རིན་ཆེན་ལ། །རྐང་མཐིལ་ཧྭ་ལྗང་འོད་འབར་གནས། །པ༷་ལས་པདྨའི་མཁའ་དཀྱིལ་དུ། ཁུ།་གསུམ་མེ་འོད་འབར་འདྲ་བསམ། 
།ཉི་མ་ལ་གནས་རྡོ་རྗེ་༄༅། །ཉིད། །ཧྲུ༷་ཨོ་གྲྭ་ཡིས་རྣམ་མཛེས་པའོ། །ཉོན་མོངས་ལྔ་རྣམས་སྦྱོང་བ་དང་། །སྡུག་བསྔལ་ལྔ་རྣམས་ཚར་བཅད་ཕྱིར། །ལག་གཡས་གཞན་གྱིས་མི་ཐུབ་པ། །གཡོན་པ་རོ་ལངས་ཆེན་མོ་སྟེ། །དེ་ཡི་ཁ་ལ་ཁྲོ་གཉེར་ཅན། །རལ་པ་གཅིག་མ་པདྨ་ལའོ། །གཡས་སུ་སྔགས་དང་ཁྲོ་མོ་བཞི། །སྔགས་དང་ཕྱག་རྒྱ་བརྟན་པར་སྦྱོར། །ཨོ་ཨུ༷་ཧུ༷་གྲྭ་ཧྭ། ཡང་དག་དོན་གྱི་བདུད་རྩི་འདིས། །ཐམས་ཅད་གནས་ཀུན་སྦྱོར་མཛད་ཅིང་། །རིགས་ཀྱི་དཀྱིལ་འཁོར་མངོན་པར་སྦྱོར། །དོན་ཀུན་གསང་བ་སྟོན་བྱེད་པའི། །ཐབས་དང་ཤེས་རབ་དཀྱིལ་འཁོར་ཚོགས། །རང་བཞིན་ལྷ་མོ་རྒྱན་བཅས་པ། །མཛད་པ་བཅུ་གཉིས་འཕྲོ་འདུ་དང་། །ཕྲིན་ལས་རྣམ་བཞི་ཀུན་གསལ་བྱེད། །མར་མེའི་ཕྲེང་བ་ཇི་བཞིན་དུ། །ཆོས་རྣམས་ཐམས་ཅད་བདུད་རྩིའི་དབྱིངས། །ངེས་པར་བསྟན་པའི་དོན་ཆེན་འདི། །རིགས་ཀྱི་རྒྱལ་བས་ཀུན་ནས་སྦྱོར། །ཕྱག་རྒྱ་ཆེན་པོ་བཞི་ཡི་བདག །གཉིས་མེད་མཉམ་པར་སྦྱོར་བྱས་ཏེ། །ལྷ་ཡི་བདུད་དང་ཕུང་པོའི་བདུད། །ཉོན་མོངས་བདུད་དང་འཆི་བདག་བཅོམ། །ཐབས་དང་ཤེས་རབ་སྣ་ཚོགས་རྒྱུད། །དོན་རྟགས་གཉིས་མེད་ཡེ་ཤེས་ཉིད། །བདུད་རྩི་གསང་བའི་གནས་འཇུག་པས། །ཕྱག་རྒྱ་ཆེན་པོ་བཞི་དང་ལྡན། །མཁའ་ལས་སེམས་འཕྲེང་སྤྲོ་ཞིང་བསྡུ། །བྱང་ཆུབ་འཁོར་བ་མྱ་ངན་འདས། །བདུད་རྩི་ཆེན་པོའི་མཁའ་དབྱིངས་སུ། 
།སངས་རྒྱས་སེམས་ཅན་མཉམ་པར་སྦྱོར། །སྟོང་གསུམ་ཆོས་རྣམས་སྣ་ཚོགས་ཀྱི། །མཚན་མར་བསྟན་པ་ཐམས་ཅད་ཀུན། །བདེ་ཆེན་ཉིད་ལས་གཞན་མ་ཡིན། །སངས་རྒྱས་ཀྱིས་ཀྱང་རྙེད་མི་འགྱུར། །ཕྱི་ནང་སྣོད་བཅུད་མ་ལུས་ཀུན། །བྱང་ཆུབ་སེམས་སུ་རྣམ་དག་པས། །སྐྱེ་མེད་ཡེ་ཤེས་ཡུམ་གྱི་དབྱིངས། །གཉིས་མེད་བདུད་རྩི་ཆེན་པོའི་མཆོག །ཡབ་ཡུམ་བདེ་བའི་ངང་དུ་གསལ། །འདི་ནི་སྙིང་པོ་བྱང་ཆུབ་སེམས། །ལུས་ཀུན་ཡོངས་སུ་འཁྱུད་པ་ཡིས། །རྡོ་རྗེ་པཟློ་གདན་བྱས་ཏེ། །བྱང་ཆུབ་འཁོར་བ་འཕེལ་བའི་རྒྱུན། །རང་སྣང་རྣམ་དག་བྱང་ཆུབ་སེམས། །ཕུལ་བས་དོན་ཀུན་རྫོགས་པ་ཉིད། །ཡོན་ཏན་ཕྲིན་ལས་རྨད་དུ་བྱུང། །ཨོ་བོ་དྷི་ཙིསྟ་རྭ་ག་པྲུ་ཛ་ཧོ། །བྱང་ཆུབ་སེམས་ཀྱི་དབང་བསྐུར་ཞིང་། །དངོས་གྲུབ་ཆེན་པོའི་རྫས་ཀུན་སྦྱོར། །དཀྱིལ་འཁོར་བསྒྲུབ་པའི་གནས་དག་ཏུ། །མཚན་ལྡན་ཐོད་པར་རྫས་བསགས་ཏེ། །རིགས་ཀྱི་དཀྱིལ་འཁོར་གསལ་བྱས་པས། །ར་སྭ་ཡ་ནའི་གནས་རྒྱས་འགྱུར། །ཐབས་ཀྱི་ཐེག་པ་མ་ལུས་ཀུན། །བདུད་རྩི་ཆེན་པོའི་གནས་འཇུག་པས། །ཡང་དག་ཡེ་ཤེས་སྦྱོར་བའི་སྟོབས། །དོན་ཀུན་གསལ་བར་སྟོན་པ་པོ། །དེ་ལྟར་སངས་རྒྱས་ཐམས་ཅད་ཀྱི། །དོན་འདི་བསྟན་པའི་གནས་དགོངས་ཏེ། །མི་གཉིས་ཡེ་ཤེས་དཀྱིལ་འཁོར་གནས། །གསང་བའི་རྒྱུད་ཆེན་སྟོན་པར་མཛད། །དེ་ཚེ་རྣལ་འབྱོར་དབང་ཕྱུག་ཚོགས། 
།ཐབས་མཁས་བྱང་ཆུབ་༄༅ སེམས་བཅས་པས། །སྐུ་གསུང་ཐུགས་ཀྱི་བསྟན་པ་དག །སྣ་ཚོགས་འབྱོར་ཞིང་བཟུང་བར་བྱེད། །དགའ་མགུ་ཡི་རང་གུས་པ་ཡིས། །བདུད་རྩིའི་གནས་རྣམས་མངོན་པར་བསྟོད། །རྒྱུད་ཀྱི་རྒྱལ་པོ་ཆེན་པོ་དཔལ་བདུད་རྩི་རོལ་པ་ཞེས་བྱ་བ་ལས། ཆོས་ཐམས་ཅད་གཉིས་སུ་མེད་པའི་ཚུལ་དུ་ཡང་དག་པར་སྦྱར་བའི་རིམ་པར་ཕྱེ་བ་གསུམ་པའོ།། །།དེ་ནས་ཞིང་ཁམས་ཐམས་ཅད་ཀུན། །རྒྱལ་བའི་བསྟན་པས་འདུལ་བའི་ཕྱིར། །བློ་གྲོས་མཆོག་རྣམས་གྲོལ་མཛད་ཅིང་། །ཐམས་ཅད་རིགས་བཅས་ཡང་དག་སྦྱོར། །དེ་ཚེ་ཉོན་མོངས་དྲེགས་པའི་སྟོབས། །ལས་ཀྱི་མཐུ་རྣམས་ཀུན་རྒྱས་པའི། །འགྲོ་བའི་གནས་ཆེན་བདག་པོ་དག །རང་གི་སྡེ་བཅས་ཀུན་ནས་རྨོངས། །ཉོན་མོངས་ལས་རྣམས་རྒྱུ་དང་རྐྱེན། །འབྲས་བུའི་བྱ་བ་ཐ་དད་ཀྱིས། །བདག་དང་གཞན་རྣམས་ཀུན་སྤྱོད་ཅིང་། །དུག་གསུམ་ཉོན་མོངས་བདེ་བའི་མཐུས། །མེ་དཔུང་རི་བོ་མུན་པའི་ཚོགས། །འཐོར་བྱེད་ཆུ་རླུད་རྦ་རླབས་ཀྱིས། །ཁམས་གསུམ་ཀུན་གྱི་གནས་བཅོམ་སྟེ། །རྩ་བ་ཡན་ལག་ཉོན་མོངས་རྒྱུན། །གྲོགས་ཀུན་སྤྱད་པས་རབ་ཏུ་རྒྱས། །རང་གི་སྡེར་བཅས་དཔུང་རྣམས་ཀྱིས། །རིག་སྔགས་སྦྱོར་བས་ཕྱོགས་བཅུར་སྤྲོས། །དེ་ནས་སངས་རྒྱས་ཐམས་ཅད་ཀྱིས། །ཡང་དག་ཐུགས་རྗེ་ཆེན་པོའི་ཐུགས། །ལྷ་མོའི་དཀྱིལ་འཁོར་མཆོད་པའི་ཚོགས། 
།ཕྱོགས་རྣམས་ཀུན་ནས་སྤྲོས་མཛད་ཅིང་། །མི་གཉིས་ཀུན་ཏུ་བཟང་པོ་ལ། །ཕྱོགས་རྣམས་ཀུན་ནས་གསོལ་བ་འདེབས། །ཐབས་དང་ཤེས་རབ་གཉིས་མེད་པས། །ཡེ་ཤེས་ལྷ་ཚོགས་ཐུགས་རྗེའི་བདག །རིགས་ཀུན་དཀྱིལ་འཁོར་སྟོན་མཛད་པ། །ཁྱོད་ཀྱི་ཐུགས་རྗེས་བཟོད་ལགས་སམ། །ཁམས་གསུམ་དྲེགས་བྱེད་གནས་ཚོགས་འདི། །ཐབས་ཀྱིས་སྒྲོལ་བས་མི་འདུལ་ཞིང་། །ཉོན་མོངས་ཀུན་སྤྱོད་གནས་རྒྱས་པས། །དུས་འདིར་ཡང་དག་ཐུགས་རྗེའི་མཐུས། ཁུགས་ཀྱིས་བསྒྲལ་བའི་དུས་ལ་བབ། །ཐབས་མཁས་མི་གཉིས་ཐུགས་རྗེའི་གནས། །དཀྱིལ་འཁོར་འཕྲུལ་པའི་དོན་ཀུན་གྱིས། །དེ་དག་མཐའ་ཡས་ལས་རྒྱུད་དག །ངེས་པའི་གནས་གཞན་རྒྱུད་བྲལ་ཞིང་། །མངོན་སྤྱོད་ཕྲིན་ལས་སྤྱོད་པར་འཚལ། །དེ་ནས་སངས་རྒྱས་ཀུན་ཏུ་བཟང་། །ཆོས་དབྱིངས་ཡེ་ཤེས་ལས་བཞེངས་ཏེ། །རིགས་ཀྱི་དཀྱིལ་འཁོར་ཀུན་སྟོན་ཅིང་། །ཡང་དག་ཐུགས་རྗེ་ཆེན་པོའི་མཐུས། །ཁྲོ་བོའི་དཀྱིལ་འཁོར་མངོན་པར་མཛད། །ཞལ་གསུམ་ཕྱག་རྣམས་བཅོ་བརྒྱད་པའི། །དཔའ་བོ་མཐིང་ནག་འཇིགས་པའི་གཟུགས། །དུར་ཁྲོད་ཀུན་གྱི་རྒྱན་གྱིས་བརྗིད། །ཁྲོས་པའི་ཆ་ལུགས་ཀུན་སྟོན་པའོ། །དཀར་སེར་དམར་དང་ལྗང་གུ་ལས། ཁ་དོག་འགྱུར་བའི་ཞལ་རྣམས་བརྗིད། །རྡོ་རྗེ་རལ་གྲི་པདྨ་ཕྲེང་། །གྲི་གུག་འཁོར་ལོ་དགྲ་སྟུ་དག །བདུད་རྩི་གཡས་ཀྱི་ཕྱག་ན་བསྣམས། 
།ཐོད་པ་ཞིང་དབྱུག་མི་མགོ་༄༅། །དང་། །རྒྱུ་ཞགས་གཡང་གཞི་མཆེ་བ་སྦྲུལ། །སྡིགས་མཛུབ་གཞུ་དང་དབྱུག་པ་གཡོན། །རང་འོད་ཡུམ་ལ་འཁྱུད་པའི་ཕྱག །རིགས་ཀྱི་བདག་པོས་དབང་བསྐུར་ཞིང་། །གནས་ཀུན་ཕྱག་རྒྱའི་དཀྱིལ་འཁོར་རྒྱན། །ཕྱོགས་བཅུར་འགྲོ་བའི་དོན་སྤྲོས་ཏེ། །ཡེ་ཤེས་བྱིན་རླབས་ཆེན་པོའི་གནས། །གཞལ་ཡས་ཁང་ཆེན་སྒོ་བཞི་པའི། །འཁོར་ལོ་འབར་བའི་ལྟེ་བ་ལ། །རིན་ཆེན་དྲེགས་བྱེད་གདན་ཚོགས་གནས། །གཉིས་མེད་ཕྱག་རྒྱ་ཆེན་པོ་ཡིས། །ཕྱོགས་མཚམས་ཐམས་ཅད་སྤྲུལ་བྱས་ཏེ། །རིགས་ཀྱི་ཁྲོ་བོ་རྣམ་སྤྲུལ་པས། །ཕྱོགས་བཅུའི་བགེགས་རྣམས་འགུག་པར་བྱེད། །ཨོ་མ་ཧྭ་ཤི་ཧེ་རུ་ཀ་ས་མ་ཡ་ཧུ༷། མ་ཧྭ་ཀྲོ་དྷི་ཤྭ་རྡི་ཨ་ཨ། །ཨོ་སུམ་བྷ་ནི་སུམ་བྷ་ཧུ༷། །གྲོ་ཎྜ་གྲོ་ཏྣ་ཧུ༷། །གྲོ་ཎྜ་པ་ཡ་གྲི་ཎྜ་པ་ཡ་ཧུ༷་ཨུ་ན་ཡ་ཧོ། །བྷ་ག་བཱན་བིབྱུ་རྭ་ཛ་ཧུ༷་ཕཊ། ཁྲག་འཐུང་ཐུགས་ཀྱི་གསང་བ་ཉིད། །གསང་སྔགས་ཕྱག་རྒྱའི་ཚོགས་སྤྲོས་པས། །ཕྱོགས་བཅུའི་བགེགས་རྣམས་འཇོམས་བྱེད་པའོ། །ཁྲོ་བོའི་རྒྱལ་པོ་འཇིགས་པའི་གཟུགས། །དཔལ་ཆེན་ཡེ་ཤེས་རྣམ་སྤྲུལ་ལྟར། །ཞིང་ཁམས་ཀུན་ཏུ་ལས་མཛད་པའོ། །ཨོ་བཛྲ་ཀྲོ་དྷ་བི་ཛ་ཡ་ཧུ༷། །ཨོ་བཛྲ་ཀྲོ་དྷ་ཡ་ཤཱརྙ་ཀ་ཧུ༷། ཨོ་བཛྲ་ཀྲོ་དྷ་ཧ་ཡ་གི་བ་ཧུ༷། ཨོ་བཛྲ་ཀྲོ་དྷ་ཨ་མྲི་ཏ་ཀུཎྜ་ལི་ཧུ༷། ཨོ་བཛྲ་ཀྲོ་དྷ་ནི་ལ་དཎྜ་ཧུ༷། ཨོ་བཛྲ་ཀྲོ་དྷ་ཨུབྱ་ཨ་ཙ་ལ་ཧུ༷། ཨོ་བཛྲ་ཀྲོ་དྷ་ཨ་པ་ར་ཛི་ཏ་ཧུ༷། ཨོ་བཛྲ་ཀྲོ་དྷ་ཧུ༷་ཀ་ར་ཧུ༷། 
ཨོ་བཛྲ་ཀྲོ་དྷ་པདྨ་ཀུཎྜལི་ཧུ༷། ཨོ་བཛྲ་བྷ་བྷ་བྷ་ཏ་ཡ་ལྷུ་ཏ་ཡ་ཧུ༷། སརྦ་དུཁུ་ཕཊ། །བཛྲ་ཀི་ལི་ཀི་ལ་ཡ། བཛྲ་དྷ་ར་ཨུ་ཙྭ་པ་ཡ་ཏི། ཀྭ་ཡ་བཱ་ཀ་ཙིདྷ་བཛྲ་ཀི་ལ་ཡ་ཧུ༷། དཀར་དང་སེར་དང་དམར་པོ་དང་། །ལྗང་གུ་སྔོ་སྐྱ་གསེར་གྱི་མདོག །ལེ་བརྒན་ལྗང་སྔོན་མཐིང་ག་དང་། །དམར་སྐྱའི་མདོག་ལ་ཞལ་གསུམ་པ། །ཕྱག་དྲུག་མཚོན་ཆའི་ཚོགས་བསྣམས་ཤིང་། །ཐོ་བ་རྡོ་རྗེ་པདྨ་དང་། །རལ་གྲི་དབྱུག་པ་ཞགས་པ་ཉིད། །གཏུན་ཤིང་སྣ་ཚོགས་རྡོ་རྗེ་དང་། །རྡོ་རྗེ་སྡིགས་མཛུབ་རྩེ་གསུམ་ཚོགས། །རང་གི་ཡུམ་བཅས་རྣམ་པར་སྐྱོར། །ཐོད་སྦྲུལ་ཉི་ཟླ་རིན་ཆེན་ཚོགས། །དུར་ཁྲོད་རྒྱན་རྣམས་ཀུན་གྱིས་འཇིགས། །རིགས་ཀྱི་ལྷ་མོ་དང་བཅས་པའོ། །སྤྲུལ་པས་ཕྱོགས་བཅུ་ཀུན་ཏུ་གང་། །འོད་འཕྲོས་མེ་འོད་མཚོན་ཆའི་ཚོགས། །བགེགས་ཀྱི་རྒྱལ་པོ་ཀུན་བཀུག་པའི། །ཆུང་མ་གཡོག་དང་བྲན་བཅས་དང་། །རང་གི་གནས་ཀུན་བསྡུས་བྱས་ཏེ། །འཇིགས་པའི་མཚོན་ཆས་ཐམས་ཅད་འཇོམས། །བརྒྱ་བྱིན་གཤིན་རྗེ་ལ་སོགས་པའི། །འཇིགས་པའི་ཚོགས་བཅས་ངུ་འབོད་ཅིང་། །ཉེས་པ་སྤྱད་པའི་ཚོགས་དྲན་ཞིང་། །རང་གི་དཀྱིལ་འཁོར་གནས་སུ་འཁོད། །དེ་དག་སྤྲུལ་པ་ཡང་སྤྲུལ་དང་། །རིགས་ཀྱི་སྡེ་དཔུང་ཚོགས་བཅས་པས། །ཁྲོ་རྒྱལ་རྣམས་ལ་སྐྱབས་གསོལ་ཞིང་། །སྔགས་དང་ཕྱག་རྒྱ་འབུལ་བར་བྱེད། །དཀྱིལ་འཁོར་གསང་བར་དབང་བསྐུར་ཏེ། 
།དམ་ཚིག་བསྟན་པའི་དབང་གཏད་༄༅། །ཅིང་། །ཕྱོགས་ཀྱི་བགེགས་རྣམས་འདུལ་མཛད་པ། །དམ་བཅས་ཕྲིན་ལས་བཞིན་དུ་སྤྱོད། །དེ་ཚེ་ཕྱོགས་བཅུའི་སྣང་བ་ཡི། །རྣམ་རྒྱལ་གཤིན་རྗེའི་གཤེད་པོ་དང་། །རྟ་མགྲིན་ཁྲོ་བོ་བདུད་རྩི་འཁྱིལ། །དབྱུག་སྔོན་མི་གཡོ་མགོན་པོ་དང་། །འདོད་པའི་རྒྱལ་པོ་སྟོབས་པོ་ཆེ། །ཧུ༷་མཛད་པདྨ་འཁྱིལ་བ་ལ། །རང་གི་དམ་ཚིག་བསྟན་བྱེད་ཅིང་། །རང་གི་ལུས་ཀྱང་གདན་དུ་འབུལ། །དེ་དག་ཐུགས་རྗེ་ཆེན་པོ་ཡིས། །བདེ་བའི་ཡེ་ཤེས་བསྐྱེད་མཛད་ཅིང་། །རྣམ་པར་སྒྲོལ་བའི་དཀྱིལ་འཁོར་དུ། །རང་གི་རིགས་ཀྱི་སངས་རྒྱས་འགྲུབ། །འཇིག་རྟེན་ཀུན་ལ་ཕན་གདགས་ཕྱིར། །ལས་སྐྱེས་གཟུགས་ཀྱི་གནས་མཛད་ཅིང་། །གསང་སྔགས་གསང་བའི་དཀྱིལ་འཁོར་དུ། །བགེགས་དང་འབྱུང་པོ་གཟིར་བར་མཛད། །བརྒྱ་བྱིན་ཚོགས་བཅས་གཤིན་རྗེ་དང་། །ཀླུ་དང་གནོད་སྤྱིན་ཚོགས་ཀྱི་གདོན། །མེ་ཡི་བདག་པོ་སྲིན་པོ་རྒྱལ། །རླུང་དང་དབང་ལྡན་མཚམས་ཀྱི་བགེགས། །ཉི་མ་ཟླ་བ་གཟའ་སྐར་དང་། །ས་བདག་ལྷ་མོ་ལྷ་མིན་དང་། །སྡེ་དཔུང་བློན་པོ་དམག་དཔུང་བཅས། །དེ་དག་རྗེས་སུ་འཇུག་བྱེད་དེ། །རང་གི་རྒྱལ་པོའི་རང་བཞིན་གནས། །ཡང་དག་དོན་གྱི་སྟོན་བྱེད་ཅིང་། །རིགས་ཀྱི་དཀྱིལ་འཁོར་གནས་རྒྱས་པས། །མ་འོངས་དོན་ཕྱིར་སྒྲུབ་པར་མོས། །དེ་དག་རྩོམ་པའི་དཀྱིལ་འཁོར་ཆེ། །འདྲེན་པའི་པདྨའི་དཀྱིལ་འཁོར་ལ། 
།ས་བོན་མཚན་མ་སྔགས་དང་བཅས། །ཨོ་བཛྲ་ཀྲོ་དྷ་ཏྲེ་ལོ་ཀྱ་བི་ཛ་ཡ་མ་ཧྭ་སི་དི་ད་ར་ཧུ༷། །རྡོ་རྗེ་བསྡམས་པ་ལས་བྱུང་བའི། །གུང་མཛུབ་སྲིན་ལག་རྩེ་གསུམ་བསྒྲེང་། །མཐེ་བོང་མཐེའུ་ཆུང་བསྣོལ་ཏེ་བསྡམས། །ཁམས་གསུམ་རྣམ་རྒྱལ་ཕྱག་རྒྱ་ཡིས། །དཀྱིལ་འཁོར་གནས་ཀུན་བརྟན་བྱེད་ཅིང་། །སྦྱོར་བཅས་དམ་ཚིག་སྔགས་ཀྱིས་འགྲུབ། །རྡོ་རྗེ་ཁུ་ཚུར་བཅིངས་པ་ལས། །ལག་གཉིས་རྩེ་གསུམ་གཡས་དང་གཡོན། །ལས་རྣམས་མ་ལུས་ཀུན་སྦྱོར་བའི། །ཕྱག་རྒྱ་གསང་བ་སྔགས་དང་བཅས། །དེ་ནས་འདྲེན་བྱེད་གཙོ་བོའི་མཆོག །བདུད་ཀྱི་རྒྱལ་པོའི་ཚོགས་འདུས་ཏེ། །ཚངས་པ་ཁྱབ་འཇུག་ལྷ་ཆེན་དང་། །རྒན་བྱེད་གནས་བཅུའི་བདག་པོའི་ཚོགས། །མཐུ་དང་རྫུ་འཕྲུལ་སྐུ་སྟོན་ཅིང་། །སྡེ་དཔུང་དམག་བཅས་ཀུན་ཏུ་རྒྱུག །དེ་ཚེ་སངས་རྒྱས་ཐམས་ཅད་ཀྱིས། །བདེ་ཆེན་གཙོ་ལ་གསོལ་བཏབ་ཅིང་། །དེ་དག་གནས་ཚོགས་ཞི་བྱེད་པའི། །དཀྱིལ་འཁོར་སྤྲུལ་པ་ཀུན་ནས་སྟོན། །འབར་བའི་དཀྱིལ་འཁོར་གྲུ་བཞིའི་དབུས། །གཙོ་བོ་རྣམ་པར་སྤྲུལ་བྱས་ཏེ། །ཐམས་ཅད་འོད་བཅས་སྣང་བའི་མཐུས། །དཀྱིལ་འཁོར་གདན་ལ་ལེགས་པར་གནས། །རིན་ཆེན་འབར་བའི་ཁྲི་སྟེང་ན། །ཉི་ཟླ་པདྨ་འཁོར་ལོར་བཅས། །གཙོ་བོ་ཆེ་མཆོག་ཧེ་རུ་ཀ །སྐུ་མདོག་སྨུག་ནག་འབར་བ་ལ། །ཉི་ཤུ་རྩ་གཅིག་ཞལ་ལྡན་ཅིང་། །བཞི་བཅུ་རྩ་གཉིས་ཕྱག་གིས་མཛེས། 
།འཇིགས་པའི་ཆ་ལུགས་ཁྲོ་བོའི་༄༅། །བཞིན། །ཞབས་བརྒྱད་རོལ་པའི་རིགས་རྣམས་སྐུ། །དཔལ་ཆེན་ཡང་དག་གདན་ལ་བཞུགས། །རྒྱུ་ཡི་ཧེ་རུ་ཀས་བརྒྱན་ཏེ། །ཞལ་གསུམ་ཕྱག་དྲུག་དཀར་བའི་མདོག །སྔོ་དང་དམར་བའི་ཞལ་གཉིས་མཛེས། །རྡོ་རྗེ་འཁོར་ལོ་རིན་ཆེན་དང་། །པདྨ་ཐོད་པ་བུམ་པའི་རྫས། །རིན་ཆེན་སྣ་ཚོགས་རྒྱན་དང་གོས། །གཙོ་བོའི་ཞལ་རྣམས་སྣ་ཚོགས་མདོག །འོད་བཅས་རིན་ཆེན་སྣ་ལྔའི་མདངས། །ཕྱག་རྣམས་ཞི་དང་ཁྲོ་བོ་ཡི། །དཀྱིལ་འཁོར་གདན་བཅས་སྤྲུལ་ཚོགས་འཛིན། །ཁྲོ་མོ་དབྱིངས་ཀྱི་ཡུམ་ཆེན་མོ། །སྔོ་ནག་ཞལ་དགུ་ཕྱག་བཅོ་བརྒྱད། །ཞབས་བརྒྱད་རིགས་ཀྱི་ཁྲོ་བོ་གནོན། །སྒེག་ལ་སོགས་པའི་གར་གྱིས་མཛེས། །དེ་དག་ཁ་དོག་སྣ་ཚོགས་པ། །འོད་འཕྲོ་ཕྱག་རྒྱའི་མཚན་མ་དག །དབྱིངས་དང་ཡེ་ཤེས་མཉམ་པར་སྦྱོར། །རིགས་ལྔ་ཁྲག་འཐུང་ཆེན་པོ་རྣམས། །ཀུན་ཀྱང་ཞལ་གསུམ་ཕྱག་དྲུག་པ། །སྔོ་ནག་དཀར་སེར་དམར་དང་ལྗང་། །རང་གི་ཕྱག་རྒྱའི་མཚན་མ་ནི། །རིགས་ཀྱི་ཡུམ་བཅས་རྣམས་ལ་སྦྱོར། །ཁྲོ་བོ་ཆེན་པོ་བཅུ་གནས་སྦྱོར། །འཁོར་གྱི་མཁའ་འགྲོ་ཕྲ་མེན་དག །ཞལ་གཅིག་ཕྱག་གཉིས་འཇིགས་བྱེད་གཟུགས། །འཇིགས་པའི་རྒྱན་ཆ་ཀུན་གྱིས་མཛེས། །རང་གི་རིགས་ཚོགས་སྤྲུལ་པར་བཅས། །སྒོ་བཞིའི་ཁྲོ་བོའི་རྒྱལ་པོ་དག་དཀྱིལ་འཁོར་ཀུན་ནས་ལོངས་སྤྱོད་པའོ། །ཨོ་མ་ཧྭ་ཤི་ཧེ་རུ་ཀ་མ་ཧྭ་ཀྲོ་དྷི་ཤྭ་རི་སྟུ༷་ཧུ༷་ཛ་ས་མ་ཡ་སྟུ༷། 
ཛ༷༷ཧུ༷་བ༷་ཧོ༷༷།ཨུ་ར་ལི་ཧུ༷་ཕཊ། ཨོ་བཛྲ་ཤི་ཧེ་རུ་ཀ་བཛྲ་ཀྲོ་དྷི་ཤྭ་རྡི་སྟུ༷་ཛ། ཨོ་བུརྙ་ཤི་ཧེ་རུ་ཀ་བུརྙ་ཀྲོ་དྷི་ཤྭ་རྡི་སྟུ༷་ཛ། ཨོ་རཏྣ་ཤི་ཧེ་རུ་ཀ་རཏྣ་ཀྲོ་དྷི་ཤྭ་རྡི་སྟུ༷་ཛ། ཨོ་པདྨ་ཤི་ཧེ་རུ་ཀ་པདྨ་ཀྲོ་དྷི་ཤྭ་རྡི་སྟུ༷་ཛ། །ཨོ་ཀརྨ་ཤི་ཧེ་རུ་ཀ་ཀརྨ་ཀྲོ་དྷི་ཤཱ་རྡི་སྟུ༷་ཛ། ཨོ་བཛྲ་ཀྲོ་དྷ་ཧུ༷། ཧ་ལ་ཧ་ལ་མ་ཧྭ་ཛ་ལ་ཕཊ། ཨོ་བཛྲ་གོའུ་རྡི་ཧ། ཨོ་བཛྲ་སྟོའུ་རྡི་ཧ། བཛྲ་ཕྲ་མོ་ཧྭ་ཧ། བཛྲ་བེ་ཏྭ་སྙི་ཧ། བཛྲ་པུསྐ་སྙི་ཧ། བཛྲ་བྷསྨ་རྡི་ཧ། བཛྲ་སྨ་ཤ་ནི་ཧ། བཛྲ་ཙཎྜ་སྙི་ཧ། བཛྲ་སིདྷ་མུ་ཁ་ཧེ། བཛྲ་བྱ་སྤྱི་མུ་ཁ་ཧེ། བཛྲ་ཐྲོ་ག་ལ་མུ་ཁ་ཧེ། བཛྲ་ཤྭ་ན་མུ་ཁ་ཧེ། བཛྲ་ཀདྷ་མུ་ཁ་ཧེ། བཛྲ་ཀྭ་ཀ་མུ་ཁ་ཧེ། བཛྲ་ཨུ་ལྕུ་ཀ་མུ་ཁ་ཧེ། བཛྲ་ཨུརུ་ཏེ་ཛ་ཏང་ཛ་རྒྱུ༷་ཕཊ། ཨོ་བཛྲ་ཨ་མུ་ཁེ་ཧུ༷་ཕཊ། བཛྲ་ལོ་ཀ་བ༷་ཧུ༷་ཕཊ། བཛྲ་བྷསྨི་ས་ལ་ཡ་བ་ཏུ་ཧོ་ཧུ༷་ཕཊ། ཧུ༷་ཧུ༷་ཧུ༷། ཧ་ལ་ཧ་ལ་ཧ་ལ་ཕཊ་ཕཊ་ཕཊ། ཡེ་ཤེས་འབར་བའི་དཀྱིལ་འཁོར་གྱི། །ཕྱོགས་བ་་གནས་ནས་ཀུན་སྤྲོས་ཏེ། །ཁམས་གསུམ་དྲེགས་བྱེད་ཚོགས་རྣམས་ཀུན། །རང་གི་གནས་སུ་བརྒྱལ་བར་མཛད། །ཀུན་ནས་འཇིགས་པའི་ང་རོ་དང་། །ཞུཁ་ཚིག་སྒྲ་རྣམས་འདོན་བྱེད་ཅིང་། །སྡེར་བཅས་དཔུང་དང་མགོན་མེད་པ། །ཉེ་བར་དམན་པའི་གནས་སུ་འཁོར། །དེ་ཚེ་ཆེ་མཆོག་དཀྱིལ་འཁོར་ཚོགས། །ཕྱོགས་བཅུ་ཀུན་ཏུ་རྣམ་སྤྲོས་པས། །ཞིང་ཁམས་བསམ་གྱིས་མི་ཁྱབ་པའི། །དྲེགས་བྱེད་ཚོགས་ཀུན་བཅོམ་བྱས་ཏེ། །རང་གི་རྒྱུ་འབྲས་དྲན་རྫོགས་བསྐྱེད། 
།སངས་རྒྱས་ཀུན་གྱི་སྐུ་༄༅། །གསུང་ཐུགས། །གཉིས་མེད་རྡོ་རྗེ་ཆེན་པོ་འདི། །ཕྱོགས་བཅུའི་དཀྱིལ་འཁོར་གནས་གསལ་བ། །འགྲོ་རྣམས་ཉོན་མོངས་གནས་སུ་སྦྱངས། །ཉེ་བར་སྦྱོར་བའི་རྐྱེན་རྣམས་ཀྱིས། །བདུད་རྩི་ཆེན་པོའི་གནས་རྒྱས་སོ། །འདི་དག་ཉེ་བར་སྤྱོད་པའི་མཐུས། །རང་གི་དོན་ཀུན་གསལ་བར་བྱེད། །དེ་ནས་སངས་རྒྱས་ཐམས་ཅད་དང་། །བྱང་ཆུབ་སེམས་ཀུན་ཡི་རང་སྟེ། །མ་འོངས་རྣལ་འབྱོར་དོན་གྱི་ཕྱིར། །ངོ་མཚར་རྨད་བྱུང་ཉེ་བར་ཞུས། །རང་གི་དཀྱིལ་འཁོར་ཇི་བཞིན་དུ། །རང་གི་སྒྲུབ་པ་ཆེན་པོ་ཀུན། །དེ་དག་ཉེ་བར་བསྒྲུབ་པ་ཡི། །བསྙེན་བསྒྲུབ་ཕྱག་རྒྱའི་ཚོགས་འཇུག་པ། །ཕྲིན་ལས་ཀུན་ཏུ་བསྟན་བྱེད་པའོ། །ཐབས་དང་ཤེས་རབ་གཉིས་མེད་པའི། །ཕྱག་རྒྱ་ཆེན་པོ་གསལ་བྱས་པས། །ལྗགས་ལ་ས་ནུ་ཧེ་རུ་ཀ །མཚན་མ་ཡི་གེ་རབ་སྦྱོར་ཞིང་། །སྙིང་པོ་ཕྱག་རྒྱ་སྔགས་དང་བཅས། །ཨོ་ཤི་མ་ཧྭ་ཀྭ་ཡ་སུ་ཁ་ཧེ་རུ་ཀ་སི་ཏ་དྷ་ར་ཙྭ་ན་གར་བྷ་ཧུ༷། །རྡོ་རྗེ་བཅིངས་པ་བསྟན་བྱས་ཏེ། །བྷ་ག་ཆེ་དང་ལིསྐོ་ཆེ། །ཡང་དག་སྦྱོར་བ་དགའ་མཛད་པ། །པདྨ་ལ་གནས་རྡོ་རྗེ་ཉིད། །དམ་ཚིག་ཆེན་པོའི་ཕྱག་རྒྱ་ཡིས། །རིགས་ཀྱི་དཀྱིལ་འཁོར་བསྟན་པར་མཛད། །རྡོ་རྗེ་ཁུ་ཚུར་ལས་བྱུང་བའི། །ཐབས་དང་ཤེས་རབ་སྐུར་སྟོན་པའོ། །དེ་ནས་བདུད་དང་དྲེགས་བྱེད་རྣམས། །ཕྱོགས་རྣམས་ཀུན་ནས་སྡུད་བྱེད་ཅིང་། །སྐུ་གསུང་ཐུགས་ཀྱི་རྣམ་འཕྲུལ་གྱིས། 
།རང་རང་གནས་སུ་ངེས་པར་བསྒྲལ། །ཡེ་ནས་རྒྱུ་ཉིད་དག་པ་ལ། །ང་དང་བདག་ཏུ་བཟུང་བའི་བློས། འཁོར་བའི་གནས་ཀུན་རྣམ་པར་འཕྲུལ། །ཁམས་གསུམ་དེ་དག་བསྒྲལ་བའི་ཞིང་། །ཨོ་མ་ཧྭ་ཨ་ཙ་ལ་ས་མ་ཡ་དྷརྨ་དྷ་ཏུ་སྭ་བྷ་ཝ་ཨུཏྣ་ཀོ྅ཧ༷། མི་གཡོ་ཕྱག་རྒྱ་ཆེན་པོའི་ངང་། །ཆོས་ཀྱི་སྐུ་ལས་བཞེངས་ནས་ཀྱང་། །མི་རྟོག་ཐུགས་རྗེ་ཆེན་པོ་ཡིས། །ཁམས་གསུམ་ལས་ཀུན་རྣམ་པ་བཞི། །འཚེ་བའི་བདག་པོ་ཚེ་དང་སྲོག །ཐུགས་རྗེ་ཟི་དང་ཤིས་རབ་དང་། །ཐབས་ལ་མཁས་པའི་བྱིན་རླབས་ཀྱིས། །འགྲོ་བ་མཐའ་དག་སྦྱོང་བར་མཛད། །བདུད་དང་གཤིན་རྗེ་འཁོར་བཅས་ཀུན། །གཉིས་མེད་རོལ་པའི་ཕྱག་རྒྱ་ཡིས། །ཐམས་ཅད་ཅིག་ཆར་བསྒྲལ་བྱས་ཏེ། །རིགས་ཀྱི་དཀྱིལ་འཁོར་ཆེ་གནས་སྦྱོར། །ཨོ་སྭ་བྷ་བས་ཀ་ར་དྷི་དྷ་ས་སི་སྟུ༷། མ་ཧྭ་ཀ་རུ་ཁི་ཧུ༷་ཛ་ཛ། དྲེགས་བྱེད་རྣམས་ཀྱི་རྣམ་ཤེས་དག །ངེས་པར་གཟུགས་ལ་བབས་ནས་ནི། །མཁའ་འགྲོའི་ཞལ་ནི་ནུབ་ཏུ་བསྟན། །ཕྱག་རྒྱ་བཞི་ཡིས་འགྲུབ་པར་བྱེད། །གནས་ཀྱི་སྒོ་འདི་སུ་ཡིས་གཅོད། །སེམས་ཀྱི་བདག་པོས་བཅད་དམ་ཅི། །གཟུང་འཛིན་རྐང་ལག་བསྣོལ་བའི་ཚོགས། །ཡུལ་ལས་འདས་པའི་དོན་གྱི་དབྱེ། །ཨོ་ཀ་ཏ་ཀ་རི་ཀན་དྷ་ཀན་པྲ་བེ་ཤ་ཕཊ། འབྱུང་བའི་སྒོ་རྣམས་བཅད་བྱསནས། །བདེགཤེགསཐུགས་རྗེ་ཁྱབ་པར་མཛད། །དྲེགས་བྱེད་མ་རུངསལྷཆེནརྣམས། །སེམས་ཀྱི་སྒོ་བཅད་རྣམ་འབྱེད་ཅིང་། 
།རྡོ་རྗེ་འབར་བ་སྤུ་༄༅། །གྲི་ཡིས། །ཉོན་མོངས་རྒྱུན་བཅས་གཅོད་བྱེད་ཅིང་། །སེམས་ཀྱི་གནས་ཀུན་གཟུང་བར་མཛད། །མགོ་ནི་ལྷོ་ནུབ་མཚམས་སུ་བསྟན། །རྐང་པ་བྱང་ཤར་གཉིས་སུ་བརྐྱང་། །ཏ་ཀི་རྔམ་བརྗིད་འབར་བ་ཡིས། །ཞབས་ཀྱིས་དཀྱིལ་འཁོར་ཀུན་མནན་ཅིང་། །བགེགས་དང་འབྱུང་པོ་གཟིར་བའི་ཚུལ། །རྡོ་རྗེ་དྲག་པོ་རྟ་སྐད་བཅས། །ཨོ་མ་ཧྭ་ས་མ་ཡ་ཀི་ཤ་ཙི་ཏ་ཛ་ལ་ཧུ༷་ཕཊ། ཁམས་གསུམ་ནས་བྱུང་སེམས་ཅན་གནས། །རྡོ་རྗེ་སྐུ་ཡི་ཁྱད་པར་གྱིས། །འོད་ཟེར་ཚུལ་དུ་བསྡུས་ནས་ནི། །དེ་དག་བདག་གི་ལུས་ལ་གཟུད། །སྤྲོ་བ་རྡོ་རྗེ་སྣ་ཚོགས་ཀྱིས། །སྐུ་གནས་ཡེ་ཤེས་མཆོག་ཏུ་སྦྱོར། །ཐར་པའི་ལམ་འབྱེད་དཀྱིལ་འཁོར་འདིར། །སྐལ་ལྡན་བློ་ལ་འཇུག་པ་ལྟར། །དྲེགས་བྱེད་ལྷ་ཆེན་ཚོགས་སོགས་ནས། །རང་བཞིན་བདེ་ཆེན་གནས་སུ་སྦྱོར། །རྣལ་འབྱོར་དབང་ཕྱུག་ཆེན་པོ་ཡིས། །བྱང་ཆུབ་སེམས་ཀྱི་དཀྱིལ་འཁོར་དུ། །ཐུགས་རྗེ་ཆེན་པོས་ཀུན་སྒྲོལ་ཞིང་། །ཞིང་ཁམས་གནས་ཀུན་རྣམ་དག་སྦྱོར། །ཆོས་ཉིད་སྐྱེ་འགག་མེད་པ་ལས། །བདེ་བར་གཤེགས་པ་འགྲོ་བའི་ཆོས། །གཉིས་མེད་དབྱིངས་སུ་གཅིག་པའི་རྒྱ། །སྐུ་ཡི་ངོ་བོ་མཉམ་པ་ཉིད། །ཐམས་ཅད་སྙིང་པོ་བྱང་ཆུབ་སེམས། །མ་སྐྱེས་པ་ན་འགག་པ་འཇིག །བདག་ཉིད་མེད་ན་མ་ཉམ་པའི་སྐུ། །ཐུགས་རྗེ་ཆེན་པོ་ཅིར་མི་མཛད། །ཡེ་ནས་དེ་ལྟར་གནསབཞིནདུ། 
།སེམསཅན་མ་རིག་རྨོངས་པའི་བློས། །བདག་དང་གཞན་དུ་སོ་སོར་འཛིན། །རྟག་ཆད་མཐའ་རྣམས་མ་སྤངས་པས། །འཁྲུལ་པས་བསྟན་པའི་ཕུང་པོ་ལྔ། །ལོག་རྟོག་ཕྱིན་ཅི་ལོག་གིས་བཅིངས། །ཉོན་མོངས་སྡུག་བསྔལ་རྒྱུ་བསགས་ཏེ། །འཁོར་བའི་འབྲས་བཅས་ཀུན་ཏུ་སྤྱོད། །མྱ་ངན་འདས་སོགས་མཐར་ཕྱིན་པས། །ཕུང་པོ་ཁམས་དང་སྐྱེ་མཆེད་རྒྱུན། །དག་དང་མ་དག་གཉིས་ཀྱི་ཆོས། །བདེ་འགྲོའི་ལམ་ལ་སྒྲིབ་བྱེད་རྣམས། །རྟོག་པའི་མཚན་མ་ཀུན་སྦྱོང་པའི། །མི་རྟོག་ཡེ་ཤེས་སྙིང་པོའི་ཆོས ཨོ་མ་ཐ་མ་ཐ་སརྦ་པྲེ་ཏ་ཀ་ག་ཏེ་ཧེ་ཏུ༷་ཧུ༷་ཕཊ། ཨོ་པ་ཙ་པ་ཙ་སརྦ་ཏིརུ་ཀ་ག་ཏེ་ཧེ་ཏུ༷་ཧུ༷་ཕཊ། ཨོ་ད་ཧ་ད་ཧ་སརྦ་ན་ར་ཀ་ག་ཏེ་ཧེ་ཏུ༷་ཧུ༷་ཕཊ། ཡེ་ཤེས་འབར་བའི་མེས་བསྲེགས་ཏེ། །མཚན་མེད་སྟོན་པས་རྣམ་པར་དག །ཐུགས་རྗེ་ཆེན་པོའི་བྱིན་རླབས་ཀྱིས། །སྐུ་ཡི་སྤྲུལ་པ་ཕྱོགས་བཅུར་འགྱེད། །གསུང་གི་མཐའ་ཡས་སེམས་ཅན་སྒྲོལ། །ཐུགས་མཆོག་ཚད་མེད་བཞི་དང་ལྡན། །ཉི་ཟླ་གསལ་བའི་དཀྱིལ་འཁོར་དུ། །ཚེ་དཔག་མེད་པས་དབང་བསྐུར་ཏེ། །ཡང་དག་ཉིད་ལས་ཡང་དག་སྒྲོལ། །ཡང་དག་སྒྲོལ་ནས་བདེ་ཆེན་ཐོབ། །མི་ལྡོག་རིགས་ཀྱི་དཀྱིལ་འཁོར་དུ། །རྒྱལ་བའི་ཞིང་ཁམས་རྣམ་པར་དག །ཨོ་ཨུ༷༷༷ཧུ༷་གྲྭ་ཧྭ། །ལས་བཞི་ཡེ་ཤེས་ལྕགས་ཀྱུ་ཡིས། །འགྲོ་གནས་གསང་བར་ཧུ༷་གིས་བསྡུས། །བྱིན་རླབས་ཡེ་ཤེས་ལྷུན་གྲུབ་པའོ། །སངས་རྒྱས་ཞིང་ཁམས་རབ་འབྱམས་ཀྱི། 
།བདེ་༄༅། །གཤེགས་ཕོ་བྲང་ཀུན་སྤྲུལ་ཞིང་། །རྫུ་འཕྲུལ་ཡན་ལག་ཀུན་ལྡན་པས། །འཕགས་ལམ་བརྒྱད་ཚོགས་གནས་ཀུན་སྒྲོལ། །རིགས་ཀྱི་སངས་རྒྱས་ཀུན་གཤེགས་ཏེ། །ཆོས་ཀྱི་འཁོར་ལོ་ལ་སོགས་སྤྱོད། །འཇིག་རྟེན་ལྷར་བཅས་གཙོ་བོ་དང་། །ཉན་ཐོས་རང་རྒྱལ་དགྲ་བཅོམ་རྣམས། །ས་བཅུའི་བྱང་ཆུབ་སེམས་དཔའི་ཚོགས། །ཕྱག་འཚལ་ཡང་དག་མཆོད་ཅིང་བསྟོད། །སྟུག་པོ་བཀོད་པའི་ས་འདས་ནས། །རང་གི་རིགས་ཀྱི་དཀྱིལ་འཁོར་རྒྱལ། །སྟོང་གསུམ་མ་ལུས་སྟོན་བྱས་པས། །འབུམ་གྱི་ཆར་ཡང་མི་ཕོད་དེ། །སྐྱེས་བུ་ཆེན་པོའི་རྣལ་འབྱོར་གྱིས། །བསྒྲལ་བ་འབའ་ཞིག་སྙིང་རྗེའི་མཆོག །བདུད་དང་དབང་ཕྱུག་སྙིང་རྗེ་དག །ཐུགས་རྗེ་ཚད་མེད་བཞིས་བསྒྲལ་ནས། །རོ་ཡི་ཉལ་ཐབས་གན་རྐྱལ་ཏེ། །འཛམ་གླིང་ལྷོ་ཡི་རྒྱལ་ཁམས་སུ། །བོར་ནས་ས་གཞིར་གྱུར་པ་ནི། །དུར་ཁྲོད་ཆེན་པོ་བརྒྱད་དུ་གྲགས། །མགོ་ནི་ལྷོ་ཕྱོགས་གནས་སུ་བསྟན། །ལག་གཉིས་གཡས་དང་གཡོན་དུ་བརྐྱང་། །མགོ་དང་ལུས་གཉིས་ཡན་ལག་ཀུན། །ཐུགས་རྗེ་ཆེན་པོའི་བྱིན་རླབས་ཀྱིས། །རང་བྱུང་སྤྲུལ་པའི་ལྷ་མོ་གནས། །དེ་དག་བྱིན་རླབས་ཁྱད་པར་མཐུས། །མཆོད་རྟེན་ཤིང་ལ་སོགས་པར་སྣང་། །འདི་ལྟར་ས་གཞི་དེ་དག་ཀུན། །བཀྲ་ཤིས་ཐུགས་རྗེ་ཡ་མཚན་ཅན། །ཆོས་དང་དངོས་གྲུབ་འབྱུང་བའི་གནས། །ཆོ་འཕྲུལ་རོལ་པར་རབ་བསྟན་པའོ། 
།དེ་ཡི་ལུས་སྙིང་མ་ག་དྷ། མ་མོ་ཆེན་མོ་ཀོའུ་རི་གནས། །མཁས་ཤིང་སྙིང་སྟོབས་ཆེ་བའི་ཡུལ། །ཁྱད་པར་ཆོས་ཀྱི་ཚོགས་རྒྱས་ཤིང་། །མཆོད་རྟེན་བདེ་བྱེད་གཞོན་ནུ་ཉིད། །མགོ་ནི་ལྷོ་ཡི་ཕྱོགས་གནས་པའི། །དུར་ཁྲོད་ཆེན་པོ་རབ་སྣང་བྱེད། །སིདྷའི་ཡུལ་གྱི་གླིང་ཕྲན་དག །མ་མོ་ཆེན་མོ་ཙོའུ་རི་གནས། །མཐོང་ཐོས་རྣམ་པའི་འཕྲུལ་བག་ཅན། །མཆོད་རྟེན་རི་བོ་ཏ་ལ་ཡིན། །ལག་པ་གཡས་པ་ཤར་ལྷོ་མཚམས། །དུར་ཁྲོད་ཆེན་པོ་བལ་པོའི་ཡུལ། །མ་མོ་ཆེན་མོ་པུསྐ་སྙི། །ལྷག་པར་ཟས་ཀྱི་ལོངས་སྤྱོད་ཆེ། །མཆོད་རྟེན་ཁྲི་དེ་ཀ་ར་སྟེ། །རབ་ཏུ་སྤྲུལ་པ་སྣང་བྱེད་པའོ། །ལག་པ་གཡོན་པ་ལྷོ་ནུབ་མཚམས། །དུར་ཁྲོད་ཆེན་པོ་སྭ་ལའི་ཡུལ། །མ་མོ་ཆེན་པོ་བྷསྨ་རྡི། །ཕྱག་ན་རྡོ་རྗེ་དབང་གི་གནས། །མཐུ་དང་རྫུ་འཕྲུལ་མཐའ་ཡས་པས། །བྱང་གི་མཆོད་རྟེན་མངོན་འཕགས་པ། །རྐང་པ་གཡས་པ་བྱང་ཤར་མཚམས། །དུར་ཁྲོད་ཆེན་པོ་ལི་ཡི་ཡུལ། །མ་མོ་ཆེན་མོ་ཙསྡོ་སྙི། །མེ་དང་ཆུ་ཡི་རྫུ་འཕྲུལ་ཅན། །མཆོད་རྟེན་མིང་ནི་མྱུ་གུའི་ཚོགས། །མ་མོ་སྔགས་རྣམས་ཀུན་འགྲུབ་གནས། །རྐང་པ་གཡོན་པ་ནུབ་བྱང་མཚམས། །དུར་ཁྲོད་ཆེན་པོ་ལི་ཡི་ཡུལ། །མ་མོ་ཆེན་པོ་སྨྲ་ཤ་ནི། །བདེ་སྐྱིད་ལྡན་པ་ཕུན་སུམ་ཚོགས། །མཆོད་རྟེན་མིང་ནི་ཀ་ནི་ཀ །མཁའ་འགྲོའི་ཚོགས་ཀུན་རྒྱུ་བའི་གནས། །མཚན་མའི་གནས་ཏེ་བྱང་ཕྱོགས་གནས། །དུར་ཁྲོད་ཆེན་པོའི་ཨོ་ཁིའི་གནས། །མ་མོ་ཆེན་མོ་བེ་ཏྭ་སྙི། 
།༄༅། །འབྱོར་པའི་ལོངས་སྤྱོད་ལྔ་དང་ལྡན། །དངོས་གྲུབ་ཅན་ཡང་དེ་ན་མང་། །མཆོད་རྟེན་ཆོས་ཀྱི་འཁོར་ལོའོ། །དེ་ཡི་ནང་ཁྲོལ་ཐམས་ཅད་ཀུན། །དུར་ཁྲོད་ཆེན་པོའི་ནུབ་ཕྱོགས་སྤངས། །རྒྱ་མཚོ་གླིང་གི་གནས་ཆེན་པོ། །ལང་ཀ་པུ་རི་སྲིན་པོའི་ཡུལ། །མ་མོ་ཆེན་མོ་པྲ་མོ་ཧ། །རིན་ཆེན་ནོར་དང་དཔག་བསམ་ཤིང་། །འབྱོར་པའི་ལོངས་སྤྱོད་ཀུན་དང་ལྡན། །མཆོད་རྟེན་གྲུབ་པའི་དངོས་གྲུབ་ཅན། །ཐམས་ཅད་ཀུན་ལ་དབང་བསྒྱུར་བའོ། །དེ་ལྟར་སྒྲོལ་བའི་དཀྱིལ་འཁོར་འདིར། །འདས་པའི་དུས་ན་སྔོན་བྱུང་བ། །སངས་རྒྱས་ཀུན་གྱིས་བྱིན་གྱིས་བརླབས། །རང་གི་རིགས་བཅས་དཀྱིལ་འཁོར་ཉིད། །དུས་གསུམ་རྒྱལ་བའི་བཀའ་བཞིན་དུ། །བྱིན་རླབས་བརྟན་པས་ཀུན་སྤྱོད་ཅིང་། །སྔགས་མཆོག་བདུད་རྩི་བསྒྲུབ་པའི་ཕྱིར། །དམ་རྫས་བརྒྱད་རྣམས་བསྟན་པར་བྱ། །སངས་རྒྱས་ཀུན་ཏུ་འགྲུབ་བྱེད་པའི། །དམ་ཚིག་ཆེན་པོ་མཆོག་གི་རྫས། །པྲ་རྙོ་ཀི་ཤ་ཙིལྟི་ཛ་ལ་ཧུ༷་ཕཊ། མ་ནུ་ད་ར་མ་ཤ །ཨུ་མ་ད་ར་མ་མ་ཧྭ་མ༷་ཏྲ༷། ཁའ་ཧི་ཁུ་ཧི་ཧུ༷་ཕཊ། ཨེ་རྒྱེ་མ་ཧྭ་ཀ་རུ་ཁེ་ཀདྲོ་ཤུ་ཧོ། །ཀ་ར་པ་ཏ་ནི་ཧུ༷་ཕཊ། །ཐུགས་རྗེ་ཆོས་ཀྱི་དཀྱིལ་འཁོར་འདིར། །དུར་ཁྲོད་བདག་པོ་ཀུན་འདུས་ཏེ། །མཆོད་རྟེན་གཙོ་དང་རིགས་བཅས་རྣམས། །རང་གི་སྙིང་པོ་འབུལ་བར་བྱེད། །དྲག་པོའི་ཆུང་མ་དབང་ཕྱུག་ཚོགས། །ཉི་ཤུ་རྩ་བརྒྱད་གཡོག་དང་བཅས། །དཀྱིལ་འཁོར་ཆེན་པོར་དབང་ཐོབ་ནས། 
།དམ་བཅས་ལས་བཞིན་རྣམ་པར་བཀོད། །དེ་ནས་བཅོམ་ལྡན་ཀུན་ཏུ་བཟང་། །རིགས་རྣམས་ཐམས་ཅད་ཞི་བྱེད་པས། །དཀྱིལ་འཁོར་ཐམས་ཅད་རབ་བསྡུས་པའི། །སྐུ་ནི་སྨུག་ནག་འབར་བ་ལ། །ཕྱག་རྒྱ་མཚོན་ཆ་སྣ་ཚོགས་ཐོགས། །རབ་ཏུ་འཇིགས་པའི་དཀྱིལ་འཁོར་ལས། །རིགས་ཚོགས་སྤྲུལ་པ་ཕྱོགས་བཅུར་འགྱེད། །བདུད་ཚོགས་དྲེགས་བྱེད་ཆུང་མར་བཅས། །ཐུགས་རྗེས་རིག་འཛིན་དབང་བསྐུར་ནས། །དམ་ཚིག་བསྟན་པ་ལ་གནས་མཛད། །ཕྱོགས་རྣམས་ཀུན་ནས་སྨྲས་པའི་ཚིག །རང་གི་དམ་བཅས་བསྡམ་པར་བྱེད། །རྡོ་རྗེ་འབར་བའི་མེ་དཔུང་གིས། །བསྐལ་པའི་མེ་རྣམས་འཇོམས་བར་བྱད། །འཇིགས་ཚུལ་རྔམ་པའི་ཁྱད་པར་ཅན། །དབུ་མ་རྩུབ་པའི་ཚིག་སྒྲོགས་ཤིང་། །ཕྱག་ན་འཇིགས་པའི་མཚོན་ཆ་ཐོགས། །ཞི་བ་ཕྱག་སྟོང་སྤྱན་སྟོང་ཚོགས། །འཇིག་རྟེན་ཁམས་ཀུན་སྤ་བཀོང་བྱེད། །ཁྲོ་གཉེར་རབ་ཏུ་འབར་བའི་སྐུས། །འཇིག་རྟེན་དྲེགས་ཚོགས་སྨོས་ཅི་དགོས། །སྒེག་པ་དཔའ་བ་འཇིགས་སུ་རུང་། །རྒོད་དང་གཤེ་དང་འཇིགས་པར་བྱེད། །སྙིང་རྗེ་རྔམས་དང་ཞི་བར་སྟོན། །འབར་བའི་མཚོན་ཆ་སྣ་ཚོགས་ཅན། །འཇིག་རྟེན་ཐལ་བར་བརླག་མཛད་པའི། །ཨེ་མ་ཧོ་ཆེ་མཆོག་ཧེ་རུ་ཀ །ཁྲོ་རྒྱལ་ཁྲོ་ལ་སྐྱབས་སུ་མཆི། །ཐུགས་རྗེས་ནན་ཏན་མི་གཟུང་ངམ། །གལ་ཏེ་བཀའ་ལྟར་མ་བགྱིས་ན། །མགོ་ལུས་སྙིང་དག་བརྒྱར་འགས་ཤིང་། 
།རབ་ཏུ་འབར་བས་༄༅། །བསྲེག་པར་མཛོད། །དེ་ནས་དེ་དག་ཐམས་ཅད་ཀྱིས། །ཆེ་མཆོག་འབར་བའི་དཀྱིལ་འཁོར་ཉིད། །རྗེས་སུ་བསྒྲུབ་པའི་དོན་ཕྱིར་ཞུས། །ཡང་དང་ཡང་དུ་གསོལ་བཏབ་སྟེ། །ཨེ་མ་ཧོ་སྟོན་པ་ཁྱོད་ཉིད་ཀྱིས། །ཡང་དག་མཛད་པ་རྒྱ་ཆེན་པོ། །རྣལ་འབྱོར་དབང་ཕྱུག་རྣམས་ཀྱི་ཕྱིར། །ཐུགས་རྗེ་དག་པར་བསྟན་པར་མཛོད། །འདི་དག་སྔོན་དུས་ཅི་བཞིན་དུ། །སྟོན་པས་བསྟན་པའི་དོན་གསལ་མཛད། །དཀྱིལ་འཁོར་ཆེན་པོར་འབར་བ་ཡི། །ཁང་པ་གྲུ་བཞི་སྒོ་བཞིས་བརྒྱན། །སྣ་ཚོགས་རིན་ཆེན་རྟ་བབས་ཚོགས། །ཉི་ཟླ་མེ་ཏོག་ཕྲེང་བས་བརྒྱན། །འདོད་པའི་ཡོན་ཏན་ལྷ་མོའི་སྤྲིན། །རྡོ་རྗེ་རིན་ཆེན་བ་དན་ལས། །སྙན་པའི་དྲིལ་བུ་ཕྱོགས་བཅུར་སྒྲོགས། །ར་བ་རྡོ་རྗེ་པདྨས་བརྒྱན། །ཕོ་བྲང་དཀྱིལ་འཁོར་དབུས་གནས་པ། །དུར་ཁྲོད་འབར་བའི་གཞལ་ཡས་ཁང་། །དུས་གསུམ་དཀྱིལ་འཁོར་རྒྱ་ཆེན་ཚོགས། །ཕྱོགས་བཅུ་ཀུན་ནས་འཁྲིགས་པ་ཡིས། །ཞིང་སྦྲུལ་ཐོད་པའི་ཕྲེང་བས་བརྒྱན། །མཚོན་ཆ་སྣ་ཚོགས་མེ་འོད་འབར། །དབུ་ཡི་དཀྱིལ་འཁོར་ཕྱོགས་དང་མཚམས། །རིན་ཆེན་སྣ་ལྔའི་མདངས་བཅས་པར། །རེའུ་ཆ་བརྒྱད་པའི་ཕྲེང་བས་མཛེས། །འཁོར་ལོ་པདྨ་རིན་ཆེན་དག །ཀ་བའི་ཆ་བརྒྱད་ཕྱོགས་དང་མཚམས། །ཀུན་ནས་ཡོངས་སུ་བསྐོར་བ་ཡི། །གྲུ་ཆད་བར་ཁྱམས་སྒོ་ཁྱུད་ཅན། །དརདངམེཏོགརིནཆེནཚོགས། 
།དུར་ཁྲོད་རྫས་རྣམས་སྣ་ཚོགས་ཀྱིས། །རང་གི་གནས་བཅས་ཏྭ་ར་ཎ། །པ་ཏྲེརེ་འཕྲེང་བས་ཀུན་བཀླུབས་པའི། །རྣམ་མཛེས་འཇིགས་པའི་ཚོགས་ཀྱིས་བརྒྱན། །འཁོར་ལོ་ཆེན་པོའི་དཀྱིལ་འཁོར་དབུས། །ཀུན་བཟང་ཡབ་ཡུམ་རོལ་པའི་མཐུས། །སེམས་ཅན་སྣ་ཚོགས་ཕྱོགས་དང་མཚམས། །རང་གི་ཕྱོགས་སྐྱོང་རྒྱལ་པོ་ཚོགས། །གནས་རྣམས་ཀུན་ནས་ལེགས་བཀུག་སྟེ། །དཀྱིལ་འཁོར་བརྟན་པའི་གནས་སུ་བཀོད། །གསང་སྔགས་མཐུ་ལས་རབ་འཕྲུལ་པའི། །ཡེ་ཤེས་ཁྲོ་བོ་བཅུ་པོ་རྣམས། །ཡུམ་དང་གཉིས་མེད་སྦྱོར་མཛད་ཅིང་། །རང་གི་ཕྲིན་ལས་ཀུན་བསྐྱེད་པས། །ཕྱོགས་བཅུའི་དཀྱིལ་འཁོར་གསལ་བར་བྱེད། །རིན་ཆེན་ཀ་བ་མཆོག་བརྒྱད་ཀྱིས། །ཉི་ཟླ་པདྨའི་དཀྱིལ་འཁོར་ལ། །རིགས་ཀྱི་བདེ་གཤེགས་ཡུམ་དང་བཅས། །ཕྱོགས་མཚམས་དབུས་སུ་བརྟན་གྱུར་པའི། །སྤྲུལ་པ་ཡང་སྤྲུལ་དཀྱིལ་འཁོར་ཚོགས། །སྐུ་མདོག་མཚན་མ་རིམ་བཞིན་བཀོད། །ཀུན་ཀྱང་ཞལ་གསུམ་ཕྱག་དྲུག་ལ། །ཞབས་བཞི་བརྐྱང་བསྐུམ་འབར་བའི་སྟབས། །འཇིགས་བྱེད་རྒྱན་ཆའི་ཆ་ལུགས་དང་། །ཁྲོ་བོ་འབར་བའི་གར་བཅས་པས། །རིན་ཆེན་ཉི་ཟླའི་གདན་བཞུགས་པའོ། །ཀྲོ་དྷི་ཤྭ་རི་དབྱིངས་ཀྱི་ཡུམ། །སྐུ་མདོག་སྔོ་ནག་དབུ་དགུ་པ། །བཅོ་བརྒྱད་ཕྱག་བཅས་ཞབས་བརྒྱད་མཛེས། །བདེགཤེགསརིགས་ལྔ་ཧེ་རུ་ཀ །ཡུམ་བཅས་གནོན་ཐབས་གར་གྱིས་བཞུགས། །ཁྲོ་མོ་དབྱིངས་ཀྱི་དབང་ཕྱུག་དང་། 
།ཆེ་༄༅། །མཆོག་ཁྲོ་བོ་མཉམ་སྦྱོར་བས། །ཉི་ཤུ་རྩ་གཅིག་བཞི་བཅུ་གཉིས། །ཞབས་བརྒྱད་སྨུག་ནག་འཇིགས་པའི་ཚུལ། །རིན་ཆེན་རྒྱན་ཚོགས་ཆས་རྣམས་དང་། །དུར་ཁྲོད་གནས་ཀྱིས་རྣམ་པར་བརྗིད། །ཕྱི་རོལ་མ་ཚོགས་མཁའ་འགྲོ་རྣམས། །རང་གི་དཀྱིལ་འཁོར་གནས་ཀུན་ཏུ། །སྤྲུལ་པ་ཡང་སྤྲུལ་ཚོགས་བཅས་འཁོད། །ཕྲ་མེན་སྒོ་བ་ཁྲོ་བོའི་ཚོགས། །ཕྱོགས་རྣམས་ཀུན་ཏུ་ཁྱབ་པ་ཡི། །དཀྱིལ་འཁོར་རྫོགས་པ་ཆེན་པོར་སྦྱོར། །རིགས་རྣམས་ཀུན་གྱི་དབང་བསྐུར་ཞིང་། །བྱིན་རླབས་སྐུ་གསུང་ཐུགས་ཀྱི་བདག །དཀྱིལ་འཁོར་བདུན་གྱི་བརྗིད་པའི་སྐུ། །སྦྱོར་བ་བརྒྱད་ཀྱི་བདག་ཉིད་ཅན། །རབ་ཏུ་རྫོགས་པར་གསལ་བྱས་ཏེ།ཞིང་ཁམས་ཆེན་པོ་སྤྲོ་མཛད་ཅིང་། །ཕྱག་རྒྱ་ཆེར་གནས་རྣལ་འབྱོར་བས། །སངས་རྒྱས་ཀུན་གྱི་བདག་ཉིད་དོ། །ཁམས་གསུམ་ཐམས་ཅད་བསྒྲལ་བའི་ཞིང་། །རྒྱུད་དྲུག་གནས་པའི་སངས་རྒྱས་རྣམས། །སྡུད་པའི་སྦྱོར་བས་ཀུན་སྡུས་ནས། །མི་ལྡོག་དབྱིངས་སུ་ཡང་དག་ཉིད། །རིགས་ཀྱི་དཀྱིལ་འཁོར་ཀུན་གསལ་བས། །ཐིག་ལེ་ཆེན་པོར་དབང་བསྐུར་མཛད། །ཟླ་གསང་དབུས་ན་བྱང་ཆུབ་སེམས། །རྫོགས་སངས་རྒྱས་ལ་སོམ་ཉི་མེད། ་་ཆེན་བཤང་གཅི་ཁུ་བ་དང་། །བདེར་གཤེགས་ལྔ་ཡི་ས་བོན་གྱིས། །རྣམ་པར་དྲི་ཆེན་སྣང་བར་མཛད། །ཕྱི་རོལ་ཆེན་པོ་ལྔ་དག་པས། །ནང་གི་རྒྱུ་འབྲས་ཡེ་ནས་དག 
།ཆོས་དབྱིངས་ཡེ་ཤེས་ངོ་བོ་ཉིད། །མི་བསྐྱོད་བྱང་ཆུབ་སེམས་ཉིད་དེ། །དམིགས་མེད་ཡེ་ནས་དག་པས་ན། །བཱ༷་སྭ་རིན་ཆེན་འབྱུང་ལྡན་གཙོ། །མཉམ་དང་མི་མཉམ་དབྱེར་མེད་དངོས། །སྣང་བ་རཀྟ་མཐའ་ཡས་ཐུགས། །སྐྱེ་འགག་མེད་པ་ཡེ་ནས་དག །དོན་ཡོད་དྲི་ཆུ་ལས་གྲུབ་པ། །ཀུན་ཀྱང་གཙང་ཞིང་དྲི་མ་མེད། །ཐམས་ཅད་མ་ལུས་སངས་རྒྱས་ལྔ། །མ་ལུས་རྫོགས་པའི་ཡེ་ཤེས་ཉིད། །མ་བཅོས་ཡེ་ནས་ལྷུན་གྱིས་གྲུབ། །དེ་ཕྱིར་སྨན་ཆེན་བབ་ཀྱི་མཆོག །བདུད་རྩི་ཞེས་ནི་དེ་ལ་བྱ། །རྟོགས་པའི་ཀློང་དུ་སུ་འདྲིས་པ། །མི་ཞེས་བྱ་བ་སངས་རྒྱས་ཡིན། །བཅོམ་ལྡན་འདས་ནི་གུད་ན་མེད། །འབྱུང་བ་ལྔ་ལས་རྒྱུད་ལྔ་རྒྱུ། །སྤྲུལ་པ་རིགས་ལྔའི་སངས་རྒྱས་ཉིད། །རང་གི་ལུས་ལ་བསྡུས་པའི་ཕྱིར། །སྐུ་གསུམ་རྡོ་རྗེའི་དབང་ཐོབ་ནས། །སྒྲུབ་པའི་རྫས་སུ་རྣམ་པར་སྤྱོད། །ཅེས་གསུངས་སོ། །རྒྱུད་ཀྱི་རྒྱལ་པོ་ཆེན་པོ་དཔལ་འདུད་རྩི་རོལ་པ་ལས་ཁྲོ་བོའི་དཀྱིལ་འཁོར་མངོན་པར་འདུ་མཛད་པ་སྟེ། རིམ་པར་ཕྱེ་བ་བཞི་པའོ།། །།དེ་ནས་རྣལ་འབྱོར་དབང་ཕྱུག་གཙོ། །རིགས་ཀྱི་དཀྱིལ་འཁོར་ཀུན་འདུས་ཤིང་། །ཐབས་དང་ཤེས་རབ་སྤྲུལ་སྤྱོད་པས། །དེ་དག་དཀྱིལ་འཁོར་མཉེས་པར་མཛད། །དེ་ཚེ་འཁོར་གྱི་བྱང་ཆུབ་སེམས། །རྡོ་རྗེ་ཆོས་ཀྱིས་བསྐུལ་མཛད་ཅིང་། །ཡང་དག་རྫོགས་པའི་ཐབས་འདི་དག། །དཀྱིལ་འཁོར་གནས་ཀུན་འཇུག་པར་དགོངས། 
།སངས་རྒྱས་ཀུན་གྱི་ངོ་བོ་༄༅། །ཉིད། །བདེ་ཆེན་བསྟན་པའི་ཐུགས་རྗེ་ཡིས། །སྒྲུབ་པ་གསང་བའི་ལས་ཀུན་དག །བྱིན་རླབས་མཐུ་ཡིས་སྟོན་པར་མཛད། །སྔོན་དུ་ཡུན་རིང་ཚོགས་བསགས་པའི། །རྣལ་འབྱོར་ཆེན་པོའི་ལས་ཐབས་ཀུན། །ཡོན་ཏན་རིགས་རྣམས་ཀུན་ལྡན་པའི། །མདངས་དགའ་མཆོག་ཏུ་གྱུར་པར་བསྔགས། །དད་ཅིང་རྒྱ་ཆེན་ཤེས་རབ་ཀྱིས། །བརྩོན་པས་ཡང་དག་སྒྲུབ་པར་བྱེད། །དེ་ཉིད་ཡང་དག་བསྟན་པའི་སྣོད། །རྣལ་འབྱོར་ཆེན་པོའི་མཚན་ཉིད་ལྡན། །ཡང་དག་བླ་མས་དབང་བསྐུར་ཅིང་། །ཡང་དག་དམ་ཚིག་ལ་གནས་པས། །ཡང་དག་སྔགས་དང་ཕྱག་རྒྱའི་ཚོགས། །ཡང་དག་བསྒྲུབ་པ་བརྩོན་པར་བྱ། །བདེ་བ་ཆེན་པོའི་ས་གཞི་དག །ཀུན་ནས་རྣམ་པར་བརྒྱན་པའི་གནས། །ཉེས་པའི་ཚོགས་བྲལ་མདངས་ལྡན་པ། །བར་ཆད་བགེགས་ཀྱིས་གནོད་མེད་པར། །ཕྱི་ནང་ཚུལ་བཞིན་སྦྱང་པ་དང། །བསྐྲད་དང་བསྲུང་དང་བྱིན་གྱིས་བརླབས། །ཡང་དག་ཡེ་ཤེས་བརྟན་འགྱུར་བའི། །ས་གཞི་ཟབ་མོ་བྱིན་བརླབས་པའི། །མཆོད་དང་གཏོར་མ་རྒྱ་ཆེན་ཚོགས། །དེ་དག་སྔགས་དང་ཕྱག་རྒྱའི་མཐུས། །ཉེས་པར་སྤྱོད་པའི་ལས་རྣམ་དག །ཐམས་ཅད་དངོས་པོར་གྲུབ་བྱེད་པའོ། །རི་རྩེ་ཉམསས་དགའ་མདངས་བཟང་བའི། །ཡིད་འོང་གནས་སུ་འདུག་ནས་ནི། །བྱིན་བརླབས་མཚམས་བཅད་བརྟན་པར་གནས། །ལྷ་ཡི་ཚོགས་བཅས་ཐུན་མོང་དང་། 
།ཁྱད་པར་རྣམ་པར་རོལ་པ་ཡི། །བདེ་གཤེགས་བྱིན་རླབས་ལྷ་མོར་བཅས། །མང་དུ་འདུས་ནས་ཀུན་མཉེས་མཛད། །དཀྱིལ་འཁོར་བཟང་པོའི་གནས་བརྒྱན་ཏེ། །རིགས་རྣམས་བཀོད་པ་ཀུན་སྤྲུལ་ཞིང་། །ལྷག་པའི་ལྷར་བཅས་མ་འདྲེས་རྣམས། །རང་གི་ཕྲིན་ལས་མཐུ་ལས་འཕྲུལ། །ཡེ་ཤེས་དཀྱིལ་འཁོར་དགུག་བྱ་སྟེ། །ཆོ་གའི་ཡན་ལག་ཀུན་རྫོགས་པས། །སྟ་གོན་གནས་མཆོག་བཀྲ་ཤིས་པར། །རིགས་ཅན་དཀྱིལ་འཁོར་བརྟན་པར་གནས། །རྫས་ཀྱི་ཚོགས་ཀུན་སྦྱངས་པ་དང་། །བྱིན་རླབས་འདོད་པའི་དོན་བཞིན་དུ། །ཐམས་ཅད་ལོངས་སྤྱོད་ཡོན་ཏན་ལྔ། །དཀྱིལ་འཁོར་གནས་ཀྱི་དོན་བསྒྲུབ་པའི། །ཐམས་ཅད་རྒྱན་དང་ཁྲུས་རྣམས་ཀྱིས། །ཕྱི་ནང་ཉེ་བར་མཛེས་བྱས་ཏེ། །ཕྱག་འཚལ་སྡིག་བཤགས་ལ་སོགས་རྒྱུད། །དེ་ཀུན་བསྟན་པས་རྣམ་པར་དག །རྡོ་རྗེ་རྒྱལ་པོ་རྒྱལ་ཐེབས་ཆེ། ཤེས་རབ་ཕྱག་རྒྱ་འཁོར་རྣམ་གསུམ། །སེམས་བསྐྱེད་སྡོམ་པ་ལ་གནས་ཤིང་། །དབང་དང་དམ་ཚིག་རྟོགས་བྱས་ཏེ། །བྱ་བ་ཆེན་པོར་ལས་མཐའ་ཕྱིན། །དཀྱིལ་འཁོར་མདའ་གང་གྲུ་བཞི་ལ། །དྲི་སྣ་ལྔ་ཡི་བྱུག་པས་བརྒྱན། །ཐིག་བཞི་བཏབ་པས་དཀྱིལ་འཁོར་བརྒྱད། །རེའུ་ཆ་བརྒྱད་པའི་གཞུང་བཞིན་བལྷ། །དེ་ཡི་རྩེ་མོ་བརྒྱད་ལ་ཡང་། །ཡིད་བཞིན་ནོར་བུ་འབར་བ་བྲི། །དཀྱིལ་འཁོར་དབུས་སུ་དགོད་པའི་རྫས། །སྲིད་གསུམ་བྷན་དྷ་བཟང་འཁོར་ཡུག 
།ཡེ་ནས་མ་བཅོས་རང་བཞིན་༄༅། །སྣོད། །དཔལ་དང་ལྡན་པའི་སྣོད་བཞག་ལ། །གནས་དེ་ཉིད་དུ་དགོད་པའི་སྨན། །ཡེ་ནས་རང་བྱུང་བདུད་རྩི་ལྔ། ཁྲ་ཆེན་བཤང་གཅི་ཁུ་བ་ཁྲག །དག་པའི་རྒྱུ་དེ་བདུད་རྩི་དངོས། །སྟོང་ལས་སྦྱོར་བས་ཡེ་ནས་དག །ཕོ་བྲང་རིན་ཆེན་གཞལ་ཡས་ཁང་། །གྲུ་བཞི་སྒོ་ཁྱུད་རྟ་བབས་རྒྱན། །ཕྱོགས་རྣམས་ཀུན་ཏུ་གསལ་བ་ཡི། །རིན་ཆེན་ཁ་དོག་རྣམ་ལྔ་ལ། །བ་དན་དྲིལ་བུས་རྣམ་པར་བཀླུབས། །དྲ་བའི་ཚོགས་རྣམས་རྣམ་པར་འབྲེལ། །སྣ་ཚོགས་རྡོ་རྗེའི་ས་གཞི་ལ། །འཁོར་ལོ་ཉི་ཟླ་པདྨས་བརྒྱན། །གྲུ་ཆད་བར་ཁྱམས་སྒོ་ཁྱུད་དང་། །འདོད་ཡོན་ལྷ་མོ་འཁྲིགས་པའོ། །དཀྱིལ་འཁོར་ཆེན་པོའི་གནས་རྣམས་སུ། །ཀུན་བཟང་ཡེ་ཤེས་གསང་བའི་སྔགས། །ཨུ་ལི་ཀྭ་ལི་གསང་བའི་རྒྱུན། །ཡིག་འབྲུ་འོད་ཕུང་ཕྱག་རྒྱའི་ཚོགས། །རིགས་ཀྱི་དཀྱིལ་འཁོར་ཀུན་བདག་ཉིད། །འཕྲོ་འདུ་བསྟན་པའི་དོན་སྤྱོད་པའོ། །བདུད་རྩིའི་དཀྱིལ་འཁོར་ཀུན་རྒྱས་པའི། །གཙོ་བོ་ཞལ་གསུམ་ཕྱག་དྲུག་པ། །ལྗང་སེར་དཀར་དང་དམར་བས་མཛེས། །དབུ་རྒྱན་རིན་ཆེན་སྨན་རྣམས་དང་། །ན་བཟའ་ཀུན་གྱིས་རྣམ་པར་བཀླུབས། །རྡོ་རྗེ་རྒྱ་གྲམ་བདུད་རྩིའི་སྣོད། །ནོར་བུ་རིན་ཆེན་པདྨ་དང་། །རྩེ་གསུམ་བེ་ཅོན་མཚན་མ་ཐོགས། །མཚན་དཔེ་ཆ་ལུགས་ཡུམ་རྣམས་དང་། །ཞི་དང་ཁྲོ་བཅས་གཉིས་ཀའི་ཚུལ། །རང་འོད་ཡུམ་དང་མཉམ་སྦྱོར་ཏེ། 
།ཕྱག་རྒྱའི་དཀྱིལ་འཁོར་རིགས་རྣམས་སྤྲོ། །དབང་བསྐུར་རིགས་གྱི་བདག་པོས་བརྒྱན། །སྐུ་གསུང་ཐུགས་ཀྱི་བྱིན་རླབས་དང་། །འོད་ཚོགས་སྤྲུལ་པ་ཀུན་སྤྱོད་པའོ། །ཐབས་དང་ཤེས་རབ་གཉིས་མེད་པའི། །དཀྱིལ་འཁོར་གསལ་བ་ལ་གནས་ཏེ། །རང་སྔགས་ཕྱག་རྒྱའི་ཚོགས་རྣམས་ཀྱིས། །ཕྱོགས་བཅུའི་བདུད་རྩི་རྫོགས་པར་མཛད། །རྡོ་རྗེ་རིན་ཆེན་པདྨ་དང། །བདེ་གཤེགས་རིགས་ཀྱི་ཁྲོ་རྒྱལ་བཞི། །དཀར་སྔོ་དམར་དང་སེར་བའི་མདོག །ཞལ་གསུམ་གཡས་གཡོན་རྣམ་པར་འགྱུར། །རྡོ་རྗེ་རིན་ཆེན་པདྨ་དང་། །འཁོར་ལོ་བདུད་རྩི་བུམ་པ་ཉིད། །རྒྱ་གྲམ་རལ་གྲི་དགྲ་སྟུ་དང་། །རིན་ཆེན་ཕྲེང་བཅས་ཡུམ་དང་འཁྲིལ། །ཕྱི་རོལ་མཆོད་པའི་ལོངས་སྤྱོད་རྒྱན། །ལྷ་མོས་གནས་ཀུན་མཛེས་བྱས་པས། །རྒྱ་ཆེར་རྣམ་པར་སྤྲོ་ཞིང་བསྡུ། །ཕྱོགས་བཅུ་ཀུན་ནས་འཁྲིགས་པའོ། །སྒོ་སྲུང་རིགས་ཀྱི་ཁྲོ་བོ་དག །ཞལ་གསུམ་ཕྱག་དྲུག་འཇིགས་བྱེད་རྒྱན། །དཀར་སེར་དམར་དང་ལྗང་གུའི་མདོག །ཐོ་བ་དབྱུག་པ་པདྨ་དང་། །རྩེ་གསུམ་བདུད་རྩི་བུམ་པ་ཉིད། །ལྕགས་ཀྱུ་ཞགས་པ་ལྕགས་སྒྲོག་དྲིལ། །སྣ་ཚོགས་རྡོ་རྗེའི་ཕྲེང་བ་འཛིན། །སངས་རྒྱས་ཀུན་གྱིས་དབང་བསྐུར་བའི། །རིགས་བཅས་མཚན་མས་མཛེས་བྱས་པའོ། །ཨོ་ཨ་ཕྲི་ཏ་ཀུཎྜ་ལི་མ་ཧྭ་ཤི་ཧེ་རུ་ཀ་ཧུ༷་ཀརྨ་ཀྲོ་དྷི་ཤྭ་རི་གྲྭ་ཧྭ། ཨོ་བི་ཤྭ་བཛྲ་ཧེ་རུ་ཀ་ཧུ༷། ཀརྨ་བཛྲ་ཀྲོ་དྷི་ཤྭ་རྡི་གྲྭ་ཧྭ། ཨོ་བི་ཤྭ་རཏྣ་ཧེ་རུ་ཀ་ཧུ༷། ཀརྨ་རཏྣ་ཀྲོ་དྷི་ཤྭ་རྡི་སྲུ་ཧྭ། ཨོ་བི་ཤྭ་པདྨ་ཧེ་རུ་ཀ་ཧུ༷། 
ཀརྨ་པདྨ་༄༅། །ཀྲོ་དྷི་ཤྭ་རྡི་གྲྭ་ཧྭ། ཨོ་བི་ཤྭ་བུརྙ་ཤི་ཧེ་རུ་ཀ་ཧུ༷། ཀརྨ་ཙཀྲ་ཀྲོ་དྷི་ཤྭ་རྡི་གྲྭ་ཧྭ། ཨོ་ཨ་མྲི་ཏ་བཛྲ་ཀྲོ་དྷ་ཧུ༷། བཛྲ་ཨ༷་ཀུ་ཤ་གྲྭ་ཧྭ། །ཨོ་ཨ་མྲི་ཏ་རཏྣ་ཀྲོ་དྷ་ཧུ༷། རཏྣ་བཱ་ཤ་ཧུ༷། ཨོ་ཨ་མྲི་ཏ་པདྨ་ཀྲོ་དྷ་ཧུ༷། །པདྨ་སྤྲོ་ཊ་བེ་གྲྭ་ཧྭ། མོ་ཨ་སྐྲོ་ཏ་བུརྙ་ཀྲོ་དྷ་ཧུ༷། བུརྙ་བྷཎྜ་ཤྭ་རྡི་གྲྭ་ཧྭ། །རིགས་རྣམས་རྫོགས་པའི་དཀྱིལ་འཁོར་དག །ཕྱག་རྒྱ་བཞི་ཡིས་བསྟན་པར་གནས། །བདུད་རྩི་འཁྱིལ་པའི་རིགས་ཀུན་གྱི། །བདུད་རྩི་མཚན་མ་རྒྱ་གྲམ་བཅས། །གསུང་གི་གནས་སུ་གསལ་བྱས་པའི། །པདྨ་ལ་གནས་སྣ་ཚོགས་མཚན། །ས་བོན་སྔགས་ཀྱིས་བརྒྱན་པ་དག །འོད་འཕྲོས་གསུང་གི་དཀྱིལ་འཁོར། །ཨོ་ཨ་མྲི་ཏ་ཀརྨ་སིད་ཏི་ས་མོ་བྷ་བྷ་ཧུ༷། རྡོ་རྗེ་བཅིངས་པ་བསྟན་བྱས་པའི། །གུང་མོ་མཐེ་བོང་མཐེའུ་ཆུང་རྣམས། །ནང་དུ་རྩེ་སྤྲད་སྙིང་གར་བཞག །གནས་ཀྱི་དཀྱིལ་འཁོར་གནས་ཀུན་སྦྱོར། །རྡོ་རྗེ་ཁུ་ཚུར་བཅངས་པ་ལས། །བཅངས་སྟེ་སོར་མོ་སོ་སོར་གདེངས། །སྣ་ཚོགས་རྡོ་རྗེ་འབྱུང་བའི་ཚུལ། །གཞན་རྣམས་ཀུན་ནས་བསྐུལ་བར་བྱས། །བཏག་དང་བཙག་དང་གཞལ་བ་དང་། །ཉི་ཟླ་གསལ་བའི་དཀྱིལ་འཁོར་དུ། །འབྲུ་ལྔ་ཡེ་ཤེས་འཕྲོ་འདུ་ཡིས། །སྟོང་གསུམ་ཁྱབ་པས་དོན་བྱས་ཏེ། །བབ་ཀྱི་དམ་པ་ཀུན་བསྡུས་ནས། །དུས་གསུམ་སངས་རྒྱས་མཆོད་པའི་ཕྱིར། །མུཏིགདཀརཔོདྲིམེད་ལྟར། །བཀའ་བཞིན་བསྟན་པའི་དངོས་གྲུབ་དག །རིགས་རྣམས་ཕྱག་རྒྱ་སྔགས་ཀྱིས་སྦྱར། 
།དེ་ནས་འཇམ་དཔལ་རྣོན་པོ་ཉིད། །རང་གི་འཁོར་ཚོགས་སྡེར་བཅས་པས། །སངས་རྒྱས་ཀུན་ལ་ཕྱག་འཚལ་མཆོད། །དེ་དག་བསྟན་པའི་གནས་སུ་འཁོད། །དངོས་གྲུབ་ཆེན་པོའི་དཀྱིལ་འཁོར་ཉིད། །ཐབས་དང་གསང་བའི་ཕྱག་རྒྱ་མཆོག །མཚན་མ་རྟགས་བཅས་གསལ་བ་དག །བྱིན་རླབས་མཐུ་ཡིས་གསལ་བ་དང་། །གཉིས་མེད་དངོས་གྲུབ་མཉམ་སྦྱོར་པས། །རིགས་ཀུན་འབྲས་བུ་ཇི་ལྟར་འགྲུབ། །དེ་ནས་ཀུན་ཏུ་བཟང་པོ་ཉིད། །རང་གི་དཀྱིལ་འཁོར་གནས་བཞུགས་ཏེ། །སྣང་བའི་ཚོགས་ཆེན་ཀུན་ཁྱབ་པས། །ཕྱོགས་བཅུའི་དཀྱིལ་འཁོར་བསྡུ་བར་མཛད། །དཀྱིལ་འཁོར་ཀུན་ནས་གྲུ་བཞི་པའི། །ཁང་པ་གྲུ་ཆད་སྒོ་ཁྱུད་བཅས བར་ཁྱམས་རྟ་བབས་ར་བ་དང་། །རིན་ཆེན་རྒྱན་རྣམས་ཀུན་གྱིས་མཛེས། །དབུས་ཀྱི་དཀྱིལ་འཁོར་ཟླ་གམ་གྱི། །རིན་ཆེན་པདྨའི་གདན་རྣམས་སུ། །ཕྱོགས་བཅུའི་དཀྱིལ་འཁོར་དབང་མཛད་པའི། །རྟ་མགྲིན་རོལ་པ་རྣམ་པར་བརྗིད། །ཞལ་གསུམ་ཕྱག་དྲུག་དབང་གི་སྐུ། །དམར་དང་མཐིང་ག་དཀར་པོའི་ཞལ། །གཡས་ན་པདྨ་རལ་གྲི་བུམ། །གཡོན་ན་འཁོར་ལོ་རྡོ་རྗེ་འཕྲེང་། །རྟ་མགྲིན་ལྗང་གུ་ཞལ་གདངས་པ། །ཁ་ཊ༷་རྩེ་གསུམ་ཕྱག་རྒྱས་མཚན། །སྣ་ཚོགས་རྒྱ་གྲམ་པརློའི་ཕྲེང་། །རིན་ཆེན་རྒྱན་བཅས་གོས་ཀྱིས་བཀླུབས། །ཁྲོ་མོ་མི་ཕམ་རོ་ལངས་དང་། །ཁྲོ་གཉེར་རལ་པ་གཅིག་མ་དག 
།དཀར་སེར་དམར་དང་ལྗང་༄༅། །གུའི་མདོག །སྣ་ཚོགས་རྡོ་རྗེ་པདྨ་དང་། །རྩེ་གསུམ་རཀྟ་བདུད་རྩིའི་སྣོད། །ཕྱོགས་བཞི་ཐབས་དང་ཤེས་རབ་ཀྱི། །སྙོམས་འཇུག་ཤེས་རབ་བཞི་ཡི་ཚུལ། །བདེ་གཤེགས་རིགས་ཀྱི་དབུ་རྒྱན་དང་། །བྱིན་རླབས་ཆ་ལུགས་ཀུན་རྫོགས་པའོ། །ཨོ་རྒི༷༷ཧ་ཡ་རྒི་ཝ་ཧུ་ལུ་ཧུ་ལུ་ཧུ༷་ཕཊ། ཨོ༷་བཛྲ་ཨ་མྲི་ཏ་ཧུ་ལུ་ཧུ་ལུ་ཧུ༷་ཕཊ། ཨོ་རཏྣ་ཨ་མྲི་ཏ་ཧུ་ལུ་ཧུ་ལུ་ཧུ༷་ཕཊ། ཨོ༷་བྲརྙ་ཨ་མྲི་ཏ་ཧུ་ལུ་ཧུ་ལུ་ཧུ༷་ཕཊ། ཨོ་ཀརྨ་ཨ་མྲི་ཏ་ཧུ་ལུ་ཧུ་ལུ་ཧུ༷་ཕཊ། །དེ་དག་དཀྱིལ་འཁོར་རྣམ་སྤྲོས་པས། །ཡེ་ཤེས་བདུད་རྩི་ཀུན་བསྡུས་ཏེ། །དངོས་གྲུབ་ལས་རྣམས་དབང་མཛད་ཅིང་། །ཐུགས་རྗེ་ཆགས་པས་ཀུན་བཀོད་མཛད། །རིགས་ཀྱི་དཀྱིལ་འཁོར་བརྟན་བྱས་པས། །ཕྱག་རྒྱ་ཆེན་པོ་རྫོགས་པའི་མཐུས། །ཕྱི་རོལ་མཆོད་པའི་ཚོགས་རྣམས་དང་། །སྒོ་སྲུང་ཁྲོ་བོ་ཡབ་ཡུམ་བཅས། །རྡོ་རྗེ་བསྡམས་པ་ལས་བྱུང་བའི། །རྟ་མགྲིན་ཕྱག་རྒྱས་ཕྱོགས་བཅུ་ནས། །དངོས་གྲུབ་ཚོགས་རྣམས་བརྟན་པར་བྱེད། །གུང་མོ་མཐེབ་ཆུང་རྩེ་སྦྱར་ཏེ། །སྲིན་ལག་བསྣོལ་བ་མིག་གི་ཚུལ། །མཛུབ་མོ་མཐེ་བོས་ལེགས་མནན་ལ། །དམ་ཚིག་མཆོག་གི་གནས་ཀུན་བཞག །རྡོ་རྗེ་ཁུ་ཚུར་ལས་བྱུང་བའི། །སྲིན་ལག་མཐེ་བོང་རྩེ་སྦྱར་ཞིང་། །ཉི་ཟླ་གསལ་བའི་སྔགས་དང་བཅས། །ལས་ཀྱི་ཕྱག་རྒྱ་ཀུན་སྤྱོད་པའོ། །ཨོ་ཧ་ཡ་གི་བ་ཧུ་ལུ་ཧུ་ལུ་པདྨ་དྷ་ར་ཁི་སིརྙི་ཧུ༷། གསང་བཅས་ལག་པའི་ཕྱག་རྒྱ་ཡིས། 
།གཞུང་བཞིན་པདྨའི་འཕྲོ་འདུ་བྱ། །དེ་དབུས་ཀླུ་བདག་ས་བོན་གྱིས། །དངོས་གྲུབ་པདྨ་བླང་བར་བྱ། །དགུག་པའི་སྔགས་ཀྱིས་བསྟན་ནས་ནི། །ལེ་ལོ་མེད་པའི་བརྩོན་འགྲུས་ཀྱིས། །བར་ཆད་མེད་པའི་འཕྲོ་འདུ་བྱ། །ཡང་དག་བདུད་རྩིའི་དཀྱིལ་འཁོར་ཉིད། །ཨོ་གྱི་ཡེ་ཤེས་ལས་བྱུང་ཞིང་། །ཨུ༷་གིས་མེས་བསྲེགས་ཐལ་བར་གྱུར། །ཧུ༷་གིས་བདུད་རྩི་རྣམ་པར་དག །གསལ་ནས་འབྱུང་འཇུག་ལྷན་ནེ་པོས། །རྟགས་དང་མཚན་མ་བདུན་གྱིས་འབྱུང་། །འོད་དང་དུ་བ་དྲི་དང་སྒྲ། །ལྷ་མོའི་གཟུགས་ཀྱང་སྟོན་པར་འགྱུར། །མང་དུ་སྟོན་ན་གྲུབ་རྟགས་ཡིན། །དེ་ལ་ཡ་མཚན་སྐྱེ་མི་བྱ། །མཚན་མ་འདི་དག་མ་བྱུང་ན། །བསྐང་གསོ་ཆོ་ག་རྒྱ་བསྐྱེད་དོ། །སྤོགས་ཐབས་བསྐྱེད་པ་རྩལ་ཤུགས་འབྱུང་། །དམ་ཚིག་ཆེན་པོ་བསྐང་བའི་ཕྱིར། །རྫས་རྣམས་དག་ཀྱང་བཀང་ལ་བཞག །དེ་ནས་མཆོད་ཅིང་དངོས་གྲུབ་བླང་། །སློབ་མ་ལ་ཡང་དབང་བསྐུར་རོ། །བླ་མ་ལུང་ལྡན་དེ་དག་གིས། །ཚིགས་སུ་བཅད་པ་འདི་བརྗོད་དོ། །དོན་དམ་མ་སྐྱེས་རྣམ་དག་སེམས་ཀྱི་དབྱིངས། །དག་དང་མ་དག་མི་རྟོག་རྟོག་ལས་འདས། །དུས་གསུམ་གཅིག་པའི་སྐུ་བསྟན་ཕྱི་བཤོལ་མེད། །དངོས་གྲུབ་སྣ་ཚོགས་རླབས་ཆེན་འབར་བ་འདི། །སུ་འདོད་སྤྱིན་གྱིས་ད་ལྟ་འདི་ལ་ལོངས། །བསྐལ་པར་སྒྲིབས་དང་གཏི་མུག་མུན་པ་ལ། །སྤྲིན་མཐོང་ཉི་ཤར་ཁུད་པརདྲོབབཞིན། 
།བདུདརྩིའི་རྒྱལ་པོ་དབང་ཆེན་འདི་བྱིན་༄༅། །པས། །རིག་འཛིན་རྒྱལ་པོའི་གཙོ་བོའི་གོ་འཕང་ཐོབ། །རྣམ་པ་ཀུན་གྱིས་ངེས་པར་ཆོས་ལ་སྦྱོར། །ཚེ་དང་དངོས་གྲུབ་ཡིད་དུ་འོང་། །བགེགས་རྣམས་ཀྱི་བྱས་ལ་སོགས་ཏེ། །ནད་དང་བྲལ་ནས་ཅི་འདོད་པའི། །ཡོན་ཏན་རྩ་བརྒྱད་འདི་ཡིས་འཐོབ། །དེ་ནས་འཇམ་དཔལ་ལ་སོགས་པའི། །བྱང་ཆུབ་སེམས་ཚོགས་ཡི་རང་སྟེ། །སྟོན་པའི་བཀའ་ལ་གུས་བསྐྱེད་ཅིང་། །ཡང་དག་སྙིང་པོ་མྱུར་དུ་བཟུང་། །ཡུལ་ཀུན་གསང་བའི་བདག་པོ་ཉིད། །ཕྱག་རྒྱ་འཁོར་ལོ་ཚོགས་གྱུར་ཅིང་། །མཛད་སྤྱོད་རྒྱ་ཆེན་གནས་བསྒྲུབ་པའི། །རྟོག་པའི་དོན་ཀུན་ཡང་དག་ཞུས། །དེ་ཚེ་རིགས་ལྔའི་བདེ་གཤེགས་ཀྱིས། །ཡང་དག་དོན་འདི་རྣམ་པར་བཤད། །ཚངས་དང་དྲང་སྲོང་གཙང་མ་ཟ། །དེ་དག་གྲོལ་བར་ངས་མ་བཤད། །ཀླུ་དང་བྲམ་ཟེ་གཙང་མའི་རྫས། །དེ་ཀུན་གྲོལ་བར་ངས་མ་གནང་། །བྱོལ་སོང་ཙྭ་མཆོག་ཟ་བ་ཡང་། །ཇི་སྲིད་འཚོ་བའི་བར་དུ་ཟ། །དེ་དག་གྲོལ་བར་ངས་མ་བཤད། །རྣལ་འབྱོར་ཐབས་དང་ལྡན་པས་ནི། །ཆོས་སྐུ་ཞི་བས་མཐའ་དག་ཞི། །རིགས་ལྔ་ཁ་དོག་སྐུར་སྣང་བས། །རབ་ཏུ་བརྟགས་པས་གྲོལ་བར་འགྱུར། །རང་བཞིན་ཡེ་ནས་དག་པའི་རྫས། །མཉམ་པའི་དབྱིངས་སུ་དག་རྟོགས་ན། །གཉིས་མེད་དོན་གྱིས་ཟིན་པ་ཉིད། །ཇི་ལྟར་དམིགས་པ་བཞིན་དུ་འགྲུབ། །དངོས་དང་དངོས་མེད་རྟོག་པའི་མཚན། 
།གཙང་དང་མི་གཙང་རྟོག་པའི་མཚན། །མཁས་པས་གཉིས་ལ་གནས་མི་འགྱུར། །བདུད་རྩི་ཆེན་པོའི་ངོ་བོ་ཉིད། །བྱང་ཆུབ་སེམས་ནི་དཀར་བས་ན། །དྲི་མེད་རྣམ་དག་ཡེ་ཤེས་སྐུ། །རཀྟ་ཆགས་མེད་དམར་བས་ན། །ཆོས་རྣམས་ཀུན་སྤྱོད་པདྨའི་སྐུ། ཁྲ་ཆེན་ཡིད་བཞིན་རིན་ཆེན་སྔོ། །སྣ་ཚོགས་འབྱུང་གནས་མཉམ་པའི་སྐུ། །དྲི་ཆེན་གསེར་མདོག་སྣང་མཛད་དེ། །མངོན་བྱུང་སྤྲུལ་པ་ཆོས་ཀྱི་སྐུ། །དྲི་ཆུ་དག་བྱེད་ལྗང་གུའི་མདོག །ཀུན་ཏུ་དོན་ཡོད་ལས་རབ་སྐུ། །སྐུ་ལྔ་ལྷུན་གྲུབ་བདུད་རྩི་འདི། །ཀུན་གྱི་ལུས་ལ་གནས་པ་ཉིད། །དྲི་ཆེན་དྲི་ཆུ་རཀྟ་དང་། ཁྲ་ཆེན་སེམས་བཅུད་འདི་དག་ཀུན། །སེམས་ཅན་རྟོག་པ་ཟློག་པའི་ཕྱིར། །གཙོ་བོར་དང་དུ་བླང་བར་བྱོས། །གཙང་སྨེ་མེད་པར་ཀུན་གྱིས་སྤྱོད། །གཉིས་མེད་མཉམ་པའི་བདུད་རྩི་འགྲུབ། །ཐེ་ཚོམ་མེད་པར་དངོས་གྲུབ་ཐོབ། །རྣམ་གྲོལ་སྐྱེས་བུ་ཆེན་པོ་དག །ཚེ་འདིར་དངོས་གྲུབ་མངོན་དུ་འཀྱུར། །ཞེས་གསུངས་སོ། །རྒྱུད་ཀྱི་རྒྱལ་པོ་ཆེན་པོ་དཔལ་བདུད་རྩི་རོལ་པ་ཞེས་བྱ་བ་ལས། དངོས་གྲུབ་ཀྱི་དཀྱིལ་འཁོར་ཉེ་བར་བསྒྲུབ་པའི་ཚུལ་ཏེ། རིམ་པར་ཕྱེ་བ་ལྔ་པའོ།། །།དེ་ནས་བདུད་རྩིའི་སྙིང་པོ་ཉིད། །ངེས་པའི་ལུང་གིས་སྒྲུབ་བྱེད་པ། །དོན་ཀུན་གསང་བ་བསྟན་པའི་གནས། །ཟབ་མོའི་རྒྱུད་འདི་ངེས་པར་གསུངས། །དང་པོ་ཕུན་སུམ་ཚོགས་པའི་གནས། །དགེ་ཞིང་བར་ཆད་མེད་པའི་གཞི། 
།ཕྱི་ནང་རྒྱན་རྣམས་ཀུན་གྱིས་༄༅། །མཛེས། །དབེན་ཞིང་སྨན་རྣམས་ཀུན་རྫོགས་པའི། །ཉེ་བར་སྤྱོད་པའི་གནས་དག་ཏུ། །བསྒྲུབ་པའི་དཀྱིལ་འཁོར་རྒྱ་ཆེན་བརྩམ། །ཕྱི་ནང་གདོན་ཀུན་བསྲུང་བའི་ཕྱིར། །གསང་སྔགས་ཏིང་འཛིན་ཕྱག་རྒྱ་དང་། །སྨན་རྫས་ལག་ཆ་ཕུན་སུམ་ཚོགས། །གནོད་བྱེད་བར་ཆད་དགྲ་བགེགས་བཟློག །དེ་ནས་སྒྲུབ་པའི་ཡོ་བྱད་དང་། །དམ་རྫས་གསང་བ་ཀུན་བསག་ཅིང་། །འཚོ་བ་ཟས་ཀྱི་རྫས་རྣམས་དང་། །དཀྱིལ་འཁོར་རྒྱན་བཅས་ཕུན་སུམ་ཚོགས། །མཆོད་དང་གཏོར་མ་རྒྱ་ཆེན་རྣམས། །ཉེ་བར་བཀོད་པའི་གནས་སུ་བརྒྱན། །ཕྱི་ནང་གསང་བའི་ལྷ་དག་ལ། །ཇི་བཞིན་ཉེ་བར་དེར་གནས་ཏེ། །ས་གཞི་རབ་ཏུ་སྦྱངས་བྱས་ནས། །ཚེས་གྲངས་ཡར་ངོའི་བརྒྱད་ལ་བརྩམ། །བཀྲ་ཤིས་སྔ་དྲོ་ལ་སོགས་དུས། །དཀྱིལ་འཁོར་ཆེན་པོ་བརྩམ་བྱ་ཞིང་། །བ་ཡི་རྣམ་ལྔ་དྲི་ལྔ་དང་། །བདུད་རྩི་ལྔ་ཡིས་ཉེ་བར་བྱུག །བསྙེན་བསྒྲུབ་སོ་སོའི་བྱེ་བྲག་བཞིན། །སྒྲུབ་རྫས་མཁས་པས་དབྱེ་བར་བྱ། །མཚན་ལྡན་ཐོད་པ་ལྔ་རྣམས་སུ། །ཚིལ་ཆེན་མེ་མར་གཏམས་བྱས་ཏེ། །རས་ཀྱི་སྡོང་བུ་བརྒྱ་བརྒྱས་བརྒྱན། །མེ་མར་ལྔ་བརྒྱ་བལྟམས་ནས་ནི། །ཕྱོགས་རྣམས་ཀུན་ནས་བྱིན་དབབ་སྟེ། །བསྙེན་བསྒྲུབ་དོན་ཆེན་གསང་བ་བརྩམ། །ཕྲིན་ལས་བཞི་ཡི་སྤྱིན་སྲེག་དང་། །ལས་བཞིའི་སྦྱོར་བ་མཆོག་ཀུན་བྱ། །ཞི་བའི་ཚེ་ནི་བྱང་དུ་བལྟ། །དབང་གི་དུས་སུ་ནུབ་ཕྱོགས་ཏེ། 
།མངོན་སྤྱོད་ཚེ་ན་ལྷོ་ཕྱོགས་སུ། །རྒྱས་པའི་ལས་ཀུན་ཤར་བལྟས་བརྩམ། །སོ་སོའི་གདན་ལ་གནས་པར་བྱ། ཁྲར་གྱི་དཀྱིལ་འཁོར་སྟེང་དག་ཏུ། །སྒྲུབ་རྫས་ཐམས་ཅད་གཞག་པར་བྱ། །ལྷོ་ཡི་དཀྱིལ་འཁོར་སྟེང་དག་ཏུ། །མར་མེ་ལྔ་བརྒྱ་སྨོས་པ་གཞག །ནུབ་ཀྱི་དཀྱིལ་འཁོར་གནས་བརྒྱན་པར། །སྒྲུབ་མཆོག་ཡབ་ཡུམ་གནས་པར་བྱ། །བྱང་གི་དཀྱིལ་འཁོར་སྟེང་དག་ཏུ། །ཁམས་གསུམ་དག་པའི་རྫས་རྣམས་བཞག །དབུས་ཀྱི་དཀྱིལ་འཁོར་དབུས་དག་ཏུ། །རིན་ཆེན་པདྨའི་ཁྲི་སྟེང་ལ། །བྲམ་ཟེ་བཀྲ་ཤིས་གཙང་མའི་རྫས། །ཡིད་འོང་མཚན་མའི་སྣོད་རྣམས་བཞག །ཡེ་ཤེས་ལྔ་ལྡན་རི་མོས་བརྒྱན། །རྡོ་རྗེ་ཐོད་པ་དབུས་སུ་སྟེ། །སྐུ་གསུམ་ལྷུན་གྲུབ་ཚོགས་རྫོགས་པའི། །འཁོར་ལོའི་ཐོད་པ་ཤར་གྱི་ཕྱོགས། །མི་ཤིགས་མཛོད་ལྡན་ཀུན་འབྱུང་བའི། །དཀྱིལ་འཁོར་ཐོད་པ་ལྷོ་ཡི་རྫས། །སྲིད་གསུམ་ཡོངས་བསྒྲལ་རྣམ་དག་ཉིད། །པདྨའི་ཐོད་པ་ནུབ་ཀྱི་ཕྱོགས། །ཆོ་འཕྲུལ་རྟགས་ཀུན་ལས་ཉིད་རྫོགས། །སྣ་ཚོགས་ཐོད་པ་བྱང་དུ་བཞག །མི་འགྱུར་བརྟན་པའི་རྡོ་རྗེ་དག །དངོས་གྲུབ་གསོལ་བྱང་རྟེན་དུ་བཞག །མི་ཤིགས་མཛོད་ལྡན་རྡོ་རྗེ་དང་། །ཁམས་གསུམ་རྣམ་དག་རྡོ་རྗེ་དང་། །ཉོན་མོངས་གནས་སྦྱོང་རྡོ་རྗེ་དང་། །མཚན་མ་སྤྲོས་བྲལ་རྡོ་རྗེ་དང་། །ཐོད་པ་ཡིད་འོང་མཚམས་བཞི་སྲ །རིགས་མཐུན་པདྨའི་གདན་ལ་དགོད། །ཡོན་ཏན་ཚོགས་རྫོགས་རྡོ་རྗེ་དང་། 
།བཀྲ་ཤིས་མཚན་ལྡན་༄༅། །རྡོ་རྗེ་དང་། །མི་འགྱུར་སྲ་བརྟན་རྡོ་རྗེ་དང་། །དཔལ་ལྡན་འཇོམས་བྱེད་རྡོ་རྗེ་དང་། །པདྨ་ཅན་དང་དུང་ཅན་དང་། །བན་གླང་ཅན་དང་རི་མོ་ཅན། །མཚམས་དང་སྒོ་གནས་པདྨ་ལ། །རིགས་ཀྱི་རྫས་རྣམས་བཀོད་པར་བྱ། །ཡང་ན་བྷན་དྷ་དཔལ་ལྡན་རྫོགས། །ཟླུམ་ལ་འཁྱིལ་བས་པདྨ་འདྲ། །དབུས་ན་བུ་ག་གཅིག་ཡོད་པ། །འདི་དག་བདུད་རྩི་མཛེས་པའི་སྣོད། །ནང་དུ་རྙི༷༷ཞེས་བྲི་བར་བྱ། །ཕྱི་རོལ་པད་འདབ་སྔགས་དང་བཅས། །སྙིང་པོ་ཚིམས་བྱེད་བཅུད་ཀྱི་མཆོག །གཙོ་བོ་ལྔ་དང་འབྲས་བུ་ལྔ། །དྲི་ཞིམ་བབ་ལྡན་ཐམས་ཅད་ཀུན། །འདི་དག་རབ་ཏུ་བསྐྱབ་པའི་ཕྱིར། །མང་པོ་འདུས་པས་མཐུ་བྱིན་ཆེ། །ཡང་དག་རྩ་བརྒྱད་སྟོང་དུ་སྦྱར། །གཙོ་བོ་ལྔ་དང་སྦྱོར་བའི་སྨན། །ཨ་མྲ་རྒུན་འབྲུ་པ་ན་སེ། །ན་ལེ་གེ་སར་ཨ་ག་མྲ །འདི་དག་ནང་གི་འབྲས་བུ་ལྔ། །ཤ་ལྔའི་ཡོན་ཏན་རྩལ་རྫོགས་དག །དབང་པོ་ལྔ་ཡི་གཟུགས་དང་སྦྱར། །དེ་ཡི་འཔྲལ་དུ་དགོས་པ་ཡང་། ཁེང་ཐོག་རྒུན་་འབྲུ་ཀ་ཀོ་ལ། །ཨ་མྲ་པ་ན་བུམ་ཤ་རི། །དྲི་ནི་ཆེན་པོ་སྣ་ལྔ་དང་། །ཆ་ཡི་གྲངས་སུ་མཉམ་སྦྱར་ཏེ། །ནཱ་ག་གེ་སར་ཤིང་ཚ་དང་། །སུག་སྨེལ་བྷསྟོསྟོ་དྲ་དང་། །ཀུན་ཏ་རེ་ཏ་དྲི་ཡི་མཆོག །རྒྱ་སྤོས་ཛ་ཏི་ཕ་ལ་དང་། །ག་པུར་ཙན་དན་ལི་ཤི་དག །དྲི་ཡི་རྒྱལ་པོ་སྤོས་མཆོག་སྟེ། །རང་གི་རིགས་བཞིན་དགོད་པར་བྱ། །ཨ་ཀ་རུ་དང་དུ་རུ་ཀ །པོག་དང་སྦྲང་རྩི་ལྕེ་པོག་དག 
།གསེར་དངུལ་ཟངས་ལྕགས་དུང་རྣམས་ཀུན། །བརྡར་ཞིང་ཞིབ་ཏུ་བཏགས་ཏེ་སྦྱར། །དེ་དག་རབ་ཏུ་ཆ་བསྙམས་ཤིང་། །རང་གི་མཐུ་བཅས་སྦྱོར་བས་འགྲུབ། །བཏག་བཙག་ལས་ཀྱི་དཀྱིལ་འཁོར་དུ། །བདུད་རྩི་འཁྱིལ་པའི་སྔགས་ཀྱིས་སྦྱར། །ཨོ་ཨ་མྲི་ཏ་ཧ་ན་ཧ་ན་ཨ་མྲི་ཏ་མུ་ས་ལ་གྲྭ་ཧྭ། །ཁམས་གསུམ་རྣམ་རྒྱལ་དཀྱིལ་འཁོར་གྱིས། །བར་གཅོད་བགེགས་རྣམས་ཚར་གཅོད་ཅིང་། །གནས་དང་རྣལ་འབྱོར་སྒྲུབ་པའི་རྫས། །ཐམས་ཅད་འབྱོར་པས་བརྟན་པར་བྱ། །རིགས་ལྔ་རྩ་བའི་དཀྱིལ་འཁོར་ཉིད། །རིགས་ཀྱི་དཀྱིལ་འཁོར་ཇི་ལྟ་བར། །སྐུ་གསུང་ཐུགས་ཚོགས་བསྒྲུབ་པའི་གནས། །ཏིང་འཛིན་བསྟེན་པས་གསལ་བར་འགྱུར། །བདུད་རྩི་ཁྲོལ་བུའི་རིགས་དཀྱིལ་འཁོར། །དེ་ཉིད་སྔགས་དང་ཕྱག་རྒྱ་དང་། །འོང།་ཟེར་མཐུ་ཡིས་སྦྱོར་བྱེད་ཅིང་། །རང་གི་དཀྱིལ་འཁོར་ཉིད་དུ་གནས། །བཏག་བཙག་ཕྲིན་ལས་གསལ་བའི་ཚོགས། །བདུད་རྩིའི་དཀྱིལ་འཁོར་འཇུ་འདུལ་བཅས། །རིགས་ཀྱི་འཁོར་ལོས་སྦྱོར་བའི་མཐུ། །སྤྲིན་ལས་བདུད་རྩི་གནས་ཆེན་འགྲུབ། །དེ་ནས་དཔལ་ཆེན་ཧེ་རུ་ཀ །དུར་ཁྲོད་བདག་པོ་ཆེན་པོ་ནི། །ཆེ་མཆོག་ཤིན་ཏུ་མི་བཟད་པའི། །རིགས་རྣམས་སངས་རྒྱས་རྣམས་ཀྱིས་བརྒྱན། །སྐུ་ནི་སྨུག་ནག་འབར་བ་ལ། །ཉི་ཤུ་རྩ་གཅིག་ཞལ་གྱིས་མཛེས། །བཞི་བཅུ་རྩ་གཉིས་ཕྱག་གི་ཚོགས། །རིགས་ཀྱི་སངས་རྒྱས་ཁྲོ་བོ་དང་། 
།ཞི་བའི་དཀྱིལ་འཁོར་ཡུམ་བཅས་༄༅། །རྣམས། །ཕོ་བྲང་གདན་དང་བཅུད་དུ་ལྡན། །ཁམས་གསུམ་དག་པའི་དཀྱིལ་འཁོར་གྱིས། །འཆི་མེད་རྡོ་རྗེའི་དཀྱིལ་འཁོར་བརྒྱན། །མཁའ་མཉམ་ཀློང་གི་དཀྱིལ་འཁོར་སྦྱོར། །གསང་བ་མཆོག་གི་དཀྱིལ་འཁོར་རྫོགས། །སྐུ་གདུང་འབར་བའི་དཀྱིལ་འཁོར་ལ། །བདུད་རྩི་ཟབ་མོའི་དཀྱིལ་འཁོར་ཉིད། །ཕྲིན་ལས་མཚམས་གྱི་དཀྱིལ་འཁོར་གནས། །མཁའ་འགྲོ་རོལ་པའི་ཚོགས་དང་བཅས། །ཡང་དག་བདུད་རྩི་གསང་ཆེན་བསྒྲུབ། །ཕྱག་རྒྱ་ཀུན་ཏུ་བཀོད་པའི་ཚུལ། །གར་དབང་དགྱེས་མཆོག་དཀྱིལ་འཁོར་ལ། །མཁའ་འགྲོའི་དཀྱིལ་འཁོར་སྣ་ཚོགས་པས། །ཐམས་ཅད་གཉིས་མེད་བྱང་ཆུབ་སེམས། །རང་བྱུང་བདུད་རྩིའི་དཀྱིལ་འཁོར་ཉིད། །རིན་ཆེན་འབར་བའི་དཀྱིལ་འཁོར་ལས། །ཐབས་ཤེས་འོད་འཕྲོ་དཀྱིལ་འཁོར་འཆར། །རྣམ་དག་ཆོས་ཉིད་དཀྱིལ་འཁོར་དུ། །ཚོགས་ཆེན་ཡོངས་རྫོགས་དཀྱིལ་འཁོར་རྒྱས། །རྟ་མགྲིན་དབང་གི་དཀྱིལ་འཁོར་གྱིས། །དངོས་གྲུབ་བདུད་རྩིའི་དཀྱིལ་འཁོར་རྫོགས། །རྒྱུ་འབྲས་མཐུན་པར་སྦྱང་བ་ཡང་། །རིགས་ཚོགས་འབྲས་བུའི་དཀྱིལ་འཁོར་ཉིད། །གསང་བ་ཡུམཀྱི་ཚོགས་རྣམས་ཀུན། །ཕྱོགས་བཞི་དག་ཏུ་དགོད་བྱ་སྟེ། །ཡང་དག་ཚུལ་བཞིན་བྱིན་གྱིས་བརླབ། །ཉི་ཟླའི་འོད་བཞིན་གསལ་བར་སྤྲོ། །གཉིས་མཉམ་གཉིས་སུ་མཉམ་སྦྱོར་བས། །དུག་གསུམ་སྐུ་གསུམ་གནས་སུ་སྒྲོལ། 
།ཡངས་ཤིང་རྒྱུད་ལ་གོམས་པ་དང་། །ཆོས་སྐུ་ཞི་བའི་ཏིང་ངེ་འཛིན། །ཡོན་ཏན་ཚོགས་དང་ལྡན་པ་ལ། །ངེས་པར་དབང་ཐོབ་དམ་ཚིག་གནས། །འབྱུང་བ་བཞི་ལས་བསྐྱེད་པའི་ཡུམ། །མཚན་མཆོག་བཟང་པོ་བདུད་རྩི་གཉིས། །ཆ་ལུགས་རྫོགས་པར་མ་འདྲེས་གསལ། །ཟླ་གསང་དཀར་དམར་ཀླུང་དཀར་ལྕི། །རབ་སྦྱངས་གསལ་བའི་གྲོགས་ལྡན་པ། །མ་དང་སྲིང་མོ་རྣལ་འབྱོར་མ། །བཙལ་ནས་བསྒྲུབ་པ་ཆེ་་ པོ་་བྱ། །དྲི་སྦྱར་སྤོས་ཆུས་མགོ་ལུས་བཀྲུ། །དཀྱིལ་འཁོར་གནས་སུ་ཉེ་བར་སྦྱང་། །འཛག་པའི་བདུད་རྩི་ར་སྭ་ཡན། །ཆགས་ཆེན་སྦྱར་བའི་སེམས་དང་བཅས། །ཁྱད་པར་བདུད་རྩི་གནས་ཀུན་ཏུ། །རབ་ཏུ་རྒྱས་པས་ཀུན་འགྲུབ་འགྱུར། །མཚན་དང་ལྡན་པའི་ཐོད་པ་སྲ །གསང་སྔགས་ཕྱག་རྒྱ་འཕྲོ་འདུས་སྦྱང་། །བདུད་རྩི་དམ་པའི་གནས་ཉིད་དུ། །ཀུན་བྱེད་ཐམས་ཅད་གསང་བ་ཡིན། །སློབ་མ་དཔལ་བརྟུལ་གཙང་སྦྲ་ཅན། །སྐྱོན་དྲུག་རྣམ་པར་སྤངས་པ་ཡི། །མི་ཕྱེད་བ་ནི་དགུ་དང་ལྡན། །དམ་ཚིག་ཐམས་ཅད་མ་ཉམས་རྫོགས། །ལུས་སྲོག་བུ་དང་ཆུང་མ་དང་། །རིན་ཆེན་སྣ་ཚོགས་རྫས་རྣམས་དང་། །སྲིང་མོ་ཤིན་ཏུ་བརྒྱན་པ་དག །སློབ་དཔོན་བླ་མ་མཆོག་ལ་འབུལ། །དེ་དག་རབ་ཏུ་སྦྱངས་པ་ཡིས། །ཉུང་ཡང་བདུད་རྩིའི་གྲངསབཞིནདུ། །རབཏུ་བརྟགས་ཤིང་བསལ་བྱས་པས། །སྐུ་གསུང་ཐུགས་ཀྱི་དངོས་གྲུབ་བསྒྲུབ། །བདུད་རྩིའི་རྒྱ་མཚོ་གནས་ཆེན་འདིས། 
།རང་༄༅། །བྱུང་དོན་ཀུན་རྫོགས་བྱེད་པས། །རེ་དོགས་མཚན་མའི་མཐའ་སྤངས་ཏེ། །དོན་བཞིན་རིགས་ཀྱི་དངོས་གྲུབ་བླང་། །དེ་ཚེ་ཕྱི་ནང་གསང་བ་དང་། །མ་དག་པ་རྣམས་མཚམས་བཅད་དོ། །ལས་ཀྱི་གཙོ་ནི་བསྐང་བྱས་ཏེ། །སྦྱང་དང་མཚམས་དང་གསལ་བྱས་འགྲུབ། །ཉི་ཟླ་པདྨ་ཡང་དག་གནས། །རིགས་མཐུན་དཔའ་བོ་འབྲུ་ལྔའོ། །འཕྲོ་འདུ་མཚན་མ་སྐུ་ཡི་ཚོགས། །གནས་ལྔ་དག་ཏུ་བསམ་པར་བྱ། །འདི་དངོས་ཕྱི་མ་རབ་འབྱམས་མཆོག །དངོས་གྲུབ་རབ་འབྲིང་ཐ་མ་ཀུན། །མ་ཐོབ་པར་དུ་མི་གཏང་བཟུང་། །བཏང་ན་བར་ཆོད་ཆེན་པོར་འགྱུར། །གསང་སྔགས་བདུད་རྩིའི་གནས་ཆེན་འདིར། །མི་གཉིས་མཉམ་པར་བསྒྲུབ་པར་བྱ། །དེ་དག་ཐེ་ཚོམ་རྣམ་སྤངས་པས། །རིགས་ཀྱི་དཀྱིལ་འཁོར་བརྟན་བྱས་ཏེ། །སྔགས་དང་ཕྱག་རྒྱ་ཉེ་བར་སྦྱར། །བདེ་བ་ཆེན་པོའི་ཚོགས་རབ་རྒྱུས། །ཨོ་ཨ་ཧོ་སུ་ཁ་དྷརྨ་ཀྭ་ཡ་སིརྙི་ཨ་མྲི་ཏ་སིརྙི་ཧི༷༷གྲྭ་ཧྭ། གནས་ལྔ་དག་ཏུ་བསམ་པར་བྱ། །སྤྱི་གཙུག་དབུས་སུ་ཟླ་གམ་སྟེ། །དེ་ནི་ཨོ་དཀར་འོད་ལྡན་པ། །འོད་ཟེར་རྣམ་ལྔ་འཕྲོ་འདུའི་རྒྱ། །བདེ་གཤེགས་རྣམ་པར་སྣང་མཛད་གཙོ། །རིགས་ཀྱི་ཕྱག་རྒྱའི་ཚུལ་བཞུགས་པའི། །ལྕེ་ཡི་པདྨ་སྙི༷༷དམར་པོ། །འོད་ཟེར་རྣམ་ལྔའི་མདངས་དང་བཅས། །མཐའ་ཡས་ཆོས་ཀྱི་གསུང་ལྡན་པ། །མཉམ་པའི་ཕྱག་རྒྱའི་ཚུལ་བསྟན་པའོ། །དེ་ནས་བསྒྲུབ་པའི་རྣལ་འབྱོར་ཀུན། 
།སྙིང་གའི་ཉི་དཀྱིལ་ཧཱུཾ༷་མཐིང་ག །རིན་ཆེན་སྣ་ལྔའི་ཟེར་དང་བཅས། །ཐུགས་མཆོག་མི་བསྐྱོད་རྡོ་རྗེ་སེམས། །རྡོ་རྗེ་དྲིལ་བཅས་ས་གནོན་མཛད། །ལྟེ་བའི་ཉི་མར་གྲྭ་སེར་པོ། །འོད་ཟེར་སྣ་ལྔའི་འཕྲོ་འདུ་ལས། །ཡོན་ཏན་རིན་ཆེན་འབྱུང་ལྡན་ཉིད། །ཡིད་བཞིན་རིན་ཆེན་སྤྱིན་པའི་རྒྱ། །གསང་གནས་ཉི་མར་ཧ་ལྗང་གུ། །འོད་ཟེར་སྣ་ལྔའི་ཕྲེང་བར་བཅས། །ཕྲིན་ལས་དོན་ཡོད་གྲུབ་པའི་སྐུ། །སྐྱབས་སྤྱིན་སྣ་ཚོགས་རྡོ་རྗེའི་རྒྱ། །ཕོ་བྲང་དཀྱིལ་འཁོར་རེ་ཆའི་གནས། །ཕུང་པོའི་དཀྱིལ་འཁོར་ཇི་བཞིན་པའོ། །རིགས་ལྔ་གཙོ་བོ་ཡུམ་བཅས་ཀུན། །རང་བྱུང་བདུད་རྩིའི་དཀྱིལ་འཁོར་ཉིད། །ཡེ་ཤེས་ལྔ་ལས་དེར་སྣང་བའི། །ཉི་ཤུ་རྩ་ལྔའི་འཕྲོ་འདུ་ལས། །ཁམས་གསུམ་འགྲོ་བའི་དོན་མཛད་ཅིང་། །སླར་འདུས་བདུད་རྩིའི་གནས་སུ་ཐིམ། །ཕོ་བྲང་དཀྱིལ་འཁོར་གདན་རྣམས་སུ། །སྨན་ཉིད་ཕྱག་རྒྱ་གསལ་གྱུར་ནས། །སྤྲོ་དང་བསྡུ་བའི་སྦྱོར་བ་ཡིས། །རིགས་ཀྱི་དཀྱིལ་འཁོར་གནས་སྦྱོར་ཅིང་། །རིགས་གནས་ཁ་དོག་ལས་ཀུན་དག །དེ་དག་མཚན་མར་གསལ་བར་གནས། །ཨོ་ལས་འཁོར་ལོ་རྩིབས་བརྒྱད་ཀྱིས། །རིན་ཆེན་བདུད་རྩི་གནས་སྤྱོད་མཛད། །ཧུ༷་ལས་རྡོ་རྗེ་རྩེ་ལྔ་པ། འབར་བ་བྱང་ཆུབ་སེམས་ཉིད་སྦྱོང་། །གྲྭ་སྔོན་རིན་ཆེན་འོད་འབར་བས། ཁྲ་ཆེན་བདུད་རྩིའི་གནས་དག་མཛད། །དམར་པོ་སྙི༷༷ལས་པདྨར་གྱུར། །ཆགས་པའི་རཀྟ་སྦྱོང་བྱེད་པའོ། 
།ཧྭ་ལྗང་རྡོ་རྗེ་རྒྱ་གྲམ་༄༅། །ལས། །དག་པའི་དྲི་ཆུ་བདུད་རྩིར་གྱུར། །ཡང་དག་གོམས་པས་སྤྲོ་དང་བསྡུ། །ཡུན་རིང་བརྟན་པས་ཀུན་ཏུ་སྦྱོར། །ཨོ་ཨུ༷༷ཧུ༷་གྲྭ་ཧྭ། རིགས་རྣམས་རྩ་བའི་སྙིང་པོ་ཡིས། །བདེ་གཤེགས་ཀུན་གྱི་གནས་སྦྱོར་ཞིང་། །རིགས་བཅས་ཞིང་ཁམས་ཐམས་ཅད་ཀུན། །བདུད་རྩི་གསང་ཆེན་རྒྱ་མཚོ་ཉིད། །ཨོ་ཨུ༷༷ཧུ༷་སརྦ་པ྅་ཨ་མྲི་ཏ་ཧུ༷་སྙི་ཋ། ཡེ་ཤེས་ལྔ་ཡི་འོད་འབྱུང་བར། །བསྡུས་པས་བདུད་རྩི་རྣམ་པར་དག །ཐམས་ཅད་གཉིས་མེད་བྱང་ཆུབ་སེམས། །རིགས་ལྔའི་དཀྱིལ་འཁོར་མངོན་སངས་རྒྱས། །མ་སྐྱེས་བྱང་ཆུབ་སེམས་ཀྱི་དབྱིངས། །དུག་གསུམ་ཉོན་མོངས་རྩད་ནས་གཅོད། །ཡོན་ཏན་ཚོགས་ཀུན་དབང་སྡུད་ཅིང་། །དམ་བཅས་འཇིག་རྟེན་མ་ལུས་སྒྲོལ། །བདུད་རྩི་གསང་བའི་དཀྱིལ་འཁོར་ཉིད། །ཕོ་བྲང་འབར་བའི་གཞལ་ཡས་གནས། །བདུད་རྩི་རྩ་བ་གྲོགས་དང་སྐྱབས། །རྩ་བརྒྱད་སྟོང་ལས་སྦྱར་བའི་སྨན། །རྣམ་པར་མི་རྟོག་ཆོས་ཀྱི་སྐུ། །དེ་དག་ལོངས་སྤྱོད་ཡོན་ཏན་རྣམས། །མ་འགགས་རྣམ་པར་འཕྲུལ་པའི་སྐུ། །ཐམས་ཅད་གཅིག་ཏུ་རྫོགས་པའོ། །ཕྱག་རྒྱའི་རིགས་ཀྱི་དཀྱིལ་འཁོར་ཉིད། །ཕྲིན་ལས་སོ་སོ་ཀུན་གསལ་བ། །སྤྲུལ་པའི་ཕྲེང་བ་རྒྱུན་མི་ཆད། །གསང་སྔགས་ཡི་གེ་འཁོར་ལོའི་ཚུལ། །ཕྱག་རྒྱའི་ཚོགས་རྣམས་སྣ་ཚོགས་པས། །རང་རིག་དཀྱིལ་འཁོར་སྦྱང་མཛད་གསལ། །ཨོ་ནི་ཆོས་ཀྱི་རང་བཞིན་ཏེ། 
།ཐམས་ཅད་ཐབས་དང་ཤེས་རབ་ཚོགས། །སྐྱེ་མེད་དབྱིངས་ལས་མ་གཡོས་པས། །ཡུམ་གྱི་མཁའ་ནས་འགྱུར་བ་མེད། །ཨཱོཾ་ནི་གསུང་གི་རང་བཞིན་ཏེ། །སྐྱེ་བ་མེད་ལས་སྐྱེ་བའི་ཚུལ། །ཏིང་འཛིན་རྣམ་གསུམ་འབྲེལ་པའི་ཚུལ། །ལྷུམས་ནས་བལྟམས་པ་ཉིད་དུ་བལྟམས། །ཧུ༷་ནི་ཐུགས་ཀྱི་རང་བཞིན་ཏེ། །ཐུགས་རྗེ་ཆེན་པོས་འགྲོ་བའི་དོན། །གཉིས་མེད་ཡེ་ཤེས་རྣམ་སྤྲུལ་པས། །གཤོན་ནུ་རོལ་པ་ཇི་བཞིན་མཛད། །སེམས་གནས་ཀུན་གྱི་གཞིར་གྱུར་ཅིང་། །ཐམས་ཅད་བསྐྱེད་པའི་ཡུམ་ཉིད་དེ། །དབྱིངས་དང་ཡེ་ཤེས་འབྲེལ་པའི་རྒྱ། །རིགས་ཀྱི་ལྷ་མོའི་ཚོགས་བཅས་པའི། །གཡོ་བས་ཀུན་ཏུ་བསྐྱེད་མཛད་ཅིང་། །ཀུན་ཏུ་སྟོན་པའི་གནས་ལྡན་པས། །འཁོར་དང་མྱང་ངན་འདས་པར་སྦྱོང་། །རབ་ཏུ་བྱུང་བའི་ཚུལ་འཛིན་པའི། །དྲུག་པས་ཀུན་ཏུ་སྡུད་མཛད་ཅིང་། །རྣམ་རྟོག་དྲི་མ་འཁྲུ་བར་བྱེད། །དོན་ཀུན་གསང་བ་བསྟན་པའི་སྒོས། །དཀའ་ཐུབ་ཆེན་པོ་མཐར་ཕྱིན་པའོ། །བདུན་པ་ཀུན་ཏུ་སྣང་བྱེད་ཅིང་། །ཐམས་ཅད་བསྲེགས་པའི་མཐུ་ལྡན་པས། །རྣམ་རྟོག་རི་བོའི་བདུད་ཚོགས་ཀུན། །ཐུགས་རྗེ་ཉི་མས་བསྡུ་བར་མཛད། །བརྒྱད་པ་བྱང་ཆུབ་སེམས་ཉིད་ཀྱིས། །སྐྱེ་མེད་དབྱིངས་སུ་རྣམ་དག་ཅིང་། །སངས་རྒྱས་ཀུན་གྱི་རྣལ་འབྱོར་པས། །ཡང་དག་རྫོགས་པའི་རྣལ་འབྱོར་ཉིད། །དགུ་བས་དུག་གསུམ་རྩད་ནས་གཅོད། །ཐུགས་རྗེ་རྣམ་དག་ཡེ་ཤེས་ཚོགས། 
།སྐུ་གསུང་ཐུགས་ཀྱི་མཛད་༄༅། །པ་དག །ཆོ་འཕྲུལ་ཀུན་ཏུ་མ་འགགས་པའོ། །ཕྲ་ཞིང་གཏིང་དཔག་མེད་པའི་ཆོས། །ཟབ་ཅིང་རྒྱ་ཆེ་འགྲོ་ལ་སྟོན། །སྐྱེ་མེད་དབྱིངས་སུ་ཟད་མེད་དེ། །ཆོས་ཀྱི་འཁོར་ལོ་བསྐོར་པའི་ཚུལ། །རྙི༷༷བཅས་དབང་དུ་སྡུད་པའི་སྔགས། །བརྟན་གཡོའི་དངོས་བཅས་མ་ལུས་ཀུན། །ཐམས་ཅད་བདུད་རྩི་ཆེན་པོར་བསྒྱུར། །སྐྱེ་མེད་དབྱིངས་བྲལ་མྱ་ངན་འདས། །ཕྱོགས་བཅུར་སྔགས་ཀྱིས་སྤྲོ་བྱེད་ཅིང་། །འབྱུང་ཚོགས་དམ་རྫས་ཡབ་ཡུམ་སྐུ། །རང་བཞིན་གཉིས་མེད་ཕྱག་རྒྱ་ལས། །སྤྲུལ་པའི་སྐུ་སྟོན་སྐུ་གདུང་བགོས། །ཐབས་དང་ཤེས་རབ་སྦྱོར་བའི་རྒྱ། །སླརའདུས་བདུད་རྩི་གསང་བའི་གནས། །འབྱུང་བའི་རྒྱུ་ནི་ཡབ་ཡུམ་མཁའ། །འདི་དག་དོན་ཀུན་སྐྱེ་ཤི་མེད། །རྣམ་རྟོག་མཚན་མ་ཀུན་སྦྱོང་བ། །ཐབས་དང་ཤེས་རབ་རྣམ་བཀོད་པའོ། །ལག་པ་གཡོན་པའི་དཔུང་པས་ཀྱང་། །མཐེ་བོང་སྲིན་ལག་སྦྱོར་བའི་བར། །ཐབས་ཤེས་དཀྱིལ་ན་ཡི་གེ་སྣྲི༷༷། །གསང་བའི་མཚན་མ་བསྟན་བྱས་ནས། །མཛུབ་མོ་གུང་མོ་མཐེའུ་ཆུང་བརྐྱང་། །སྔགས་ཀྱི་ཕྲེང་བ་འོད་བཅས་ཀྱིས། །སྒྲུབ་པའི་རྫས་རྣམས་བྱིན་བརླབས་པས། །དཀྱིལ་འཁོར་སྦྱོར་བ་བརྟན་པར་འགྱུར། །ཏིང་འཛིན་མེ་དང་འདྲ་བ་ལ། །བཟླས་བརྗོད་རླུད་དང་འདྲ་བས་བསྐུལ། །ལེ་ལོ་ཉམས་སྤངས་གཡེང་བ་ཡི། །གླལ་དང་སྤྱིད་པས་བར་མི་བཅད། །ཨོ་བཛྲ་ཨ་མྲི་ཏ་ཧུ༷་ཧི༷༷ཋ། ཨོ་ཨུ༷༷ཧཱུཾ། 
ཛ༷༷ཧུ༷་བེ་ཧོ༷༷། །ཨ་མྲི་ཏ་པྲུ་བེ་ཤ་ཡ། ཨུ་བེ་ཤ་ཡ་ཨ་ཨ། རང་བཞིན་བདུད་རྩི་གནས་རྣམས་ནས། །རིགས་ཀྱི་དཀྱིལ་འཁོར་ཀུན་བསྡུས་ཏེ། །དེ་དག་གསང་བའི་གནས་སུ་བཞུགས། །ཕྱག་རྒྱའི་དཀྱིལ་འཁོར་རྟག་པར་གནས། །གཉིས་མེད་གདོད་ནས་དག་པ་སྟེ། །སྐུ་གསུང་བདུད་རྩིའི་གནས་རྒྱས་ཤིང་། །རིགས་ཀྱི་དཀྱིལ་འཁོར་ཡང་དག་སྦྱོར། །ཕྱག་རྒྱ་རོལ་པའི་ཚུལ་སྟོན་པའོ། །དེ་ནས་འཁོར་གྱི་གཙོ་བོ་དག །ཀུན་ཏུ་ལོངས་སྤྱོད་མཉེས་པའི་ཚོགས། །རང་གི་དཀྱིལ་འཁོར་རྣམ་དག་པའི། །བདུད་རྩིའི་གནས་ཀུན་ལོངས་སྤྱོད་ཉིད། །དེ་ཚེ་དགའ་མགུ་དད་པ་ཡིས༷། །རིགས་ཀྱི་དཀྱིལ་འཁོར་རྣམ་པར་བསྟོད། །ཨོ་ནམ་མཁའི་མཚན་ཉིད་ཡེ་ཤེས་ཏེ། །མཚན་ཉིད་སྣ་ཚོགས་ནམ་མཁའ་བཞིན། །བྱ་དང་བྱེད་ཚོགས་རྣམ་པར་གྲོལ། །བདུད་རྩིའི་རྒྱལ་མཆོག་ཕྱག་འཚལ་བསྟོད། །ཨཱོཾ་ཆུ་ཟླ་བཞིན་དུ་མ་འགགས་གསལ། །ཐམས་ཅད་རྟོག་པ་ཡོངས་སུ་སྤངས། །དུག་ཏུ་འཛིན་མེད་རྣམ་པར་སྤངས། །བདུད་རྩིའི་དཀྱིལ་འཁོར་ཕྱག་འཚལ་བསྟོད། །དུས་གསུམ་སངས་རྒྱས་ཆོས་དབྱིངས་གནས། །ཡེ་ཤེས་ཆེན་པོས་ཀུན་སྐྱོབ་མཛད། །སྤྲོ་བ་མེད་ཅིང་འགག་པ་མེད། །བདུད་རྩིའི་དབྱིངས་ལ་ཕྱག་འཚལ་བསྟོད། །རིགས་ཀྱི་དཀྱིལ་འཁོར་ཐམས་ཅད་ཉིད། །དོན་ཀུན་བྱ་བའི་གནས་རྫོགས་པའི། །མཛད་པ་ཆེན་པོ་ལྷུན་གྱིས་གྲུབ། 
།དཀྱིལ་འཁོར་ཀུན་ལ་ཕྱག་འཚལ་༄༅། །བསྟོད། །ཅེས་བསྟོད་དོ། །རྒྱུད་ཀྱི་རྒྱལ་པོ་ཆེན་པོ་དཔལ་བདུད་རྩི་རོལ་པ་ཞེས་བྱ་བ་ལས། དཀྱིལ་འཁོར་གསང་བའི་བདུད་རྩི་བསྒྲུབ་པའི་ཆོ་ག་སྟེ། རིམ་པར་ཕྱེ་བ་དྲུག་པའོ།། །།དེ་ནས་བྱང་ཆུབ་སེམས་རྣམས་ཀྱིས། །གར་གྱི་གནས་ཆེན་རྒྱས་བཀོད་པར། །ཐབས་དང་ཤེས་རབ་གཉིས་མེད་པའི། །ཕྱག་རྒྱ་རོལ་པས་བསྐུལ་བར་མཛད། །དེ་ནས་བྱང་ཆུབ་སེམས་དཔའི་མཆོག །གསང་བའི་བདག་པོ་ལ་སོགས་པས། །རིགས་ཀྱི་དཀྱིལ་འཁོར་ཀུན་བཟུང་སྟེ། །ཐམས་ཅད་སྟོན་པས་གསང་བའི་ཡུམ། །དེ་དག་གསལ་བར་འགྲུབ་བྱེད་པའི། །བདུད་རྩི་གནས་རྣམས་འབྱུང་བར་མཛད། །སངས་རྒྱས་ཀུན་གྱི་དབང་བསྐུར་ཉིད། །བདུད་རྩིའི་གནས་ལས་འབྱུང་བ་འདི། །དག་པའི་དཀྱིལ་འཁོར་བསྒྲུབ་པའི་ཐབས། །ཡང་དག་རྒྱ་ཆེར་གསོལ་བ་འདེབས། །དེ་བཞིན་འགྲོ་རྣམས་མ་ལུས་ཀུན། །ཐབས་ཀྱིས་བདུད་རྩིས་སྦྱོང་བྱེད་པའི། །ཆོ་གའི་རིགས་འཛིན་ཀུན་གྱི་ལམ། །ཕྱག་རྒྱའི་སྔགས་དམ་བཅས་པ་ཡི། །ཐབས་ལྡན་ཡན་ལག་རྫོགས་པའི་གཞི། །དེ་དག་གསང་བའི་གནས་འཇུག་པའི། །དོན་ཀུན་རྒྱ་ཆེར་གསོལ་འདེབས་ཤིང་། །ཡང་དག་ཡེ་ཤེས་བརྟན་པར་གནས། །དེ་ནས་སྟོན་པ་ཐམས་ཅད་གཟིགས། །ཡེ་ཤེས་ཆེན་པོའི་གནས་རྒྱས་པའི། །གཉིས་མེད་ཕྱག་རྒྱས་མཉམ་སྦྱོར་ཞིང་། །གསང་བའི་བདུད་རྩི་འདི་བསྟན་ཏོ། 
ཁྲར་ལྷོ་ནུབ་བྱང་སྒོ་བཞི་སྲ །དྲང་སྲོང་ཆེན་པོའི་སྒྲུབ་ལུགས་དང་། །ཕྲ་མེན་མ་ཡི་སྦྱོར་ལུགས་དང་། །རྩི་སྨན་འཁྲུངས་པའི་རྒྱལ་ཁམས་དག ཁེང་དང་ནགས་ཀྱི་ལྷ་མོའི་གནས། །རི་བོའི་ལྗོངས་དང་ཙན་དན་དྲི། །སྟོན་པའི་གནས་རྣམས་བསྒྲུབ་པའི་ཕྱིར། །དུག་རྣམས་བདུད་རྩིར་སྦྱོར་བར་བྱ། །རྩ་བ་ལ་སོགས་ཡལ་གར་བཅས། །བཅུད་ལེན་རྩལ་རྫོགས་མ་ལུས་ཀུན། །རིགས་དང་སྦྱོར་བའི་མཐུ་བཞིན་དུ། །ཚང་པར་བསགས་ནས་བསྒྲུབ་པར་བྱ། །རི་བོ་ནགས་འདབ་ཆུ་ངོགས་དང་། །བྲག་ཕུག་སྟོང་ཡུལ་ཐིབ་པོ་དག །ཕྲིན་ལས་སོ་སོའི་ལས་ཀུན་གྱི། །བསྒྲུབ་པའི་གནས་སུ་མངོན་པར་བསྔགས། །བསྒྲུབ་པའི་གནས་ཀུན་དག་པའི་ཕྱིར། །ས་གཞི་རབ་ཏུ་བརྟག་པར་བྱ། །འཇམ་ཞིང་སྣུམ་ལ་རྣ་གམ་ཅན། །མི་སྡུག་སྲིན་པོའི་གཟུགས་སོགས་མེད། །ཚ་སྒོ་ཐ་བའི་སྐྱོན་སོགས་བྲལ། །མ་ཞེས་མ་གས་ཉམ་པོ་ལ། །ཕྱི་ནང་རྒྱན་གྱིས་མཛེས་བྱས་པས། །བསྒྲུབ་པའི་གནས་མཆོག་བཟུང་ཞིང་འཇམ། །ཕྱི་རོལ་སྲུང་མ་ཀུན་བསྡུས་ཏེ། །ཕྱོགས་བཅུར་གཏོར་མས་མཉེས་པར་བྱ། །དེ་དག་རང་གི་ཕྲིན་ལས་བཞིན། །བསྒོས་པའི་གནས་ཀུན་བརྟན་པར་འགྱུར། །རྟེན་གྱི་ཕུར་པ་བཅུ་པོ་དག །ཡེ་ཤེས་ཁྲོ་བོའི་སྐུར་བསྒོམས་ཏེ། །ཕྱོགས་བཅུར་ངེས་པར་བཀོད་བྱས་པས། །གནས་ཀུན་ས་གཞི་དག་པར་འགྱུར། །ཨོ་བཛྲ་ཀི་ལི་ཀི་ལ་ཡ་མ་ཧྭ་ཀྲོདྷ་ཧུ༷་ཧུ༷་ཕཊ། ཨོ་གརྫ་གརྫ་ཧུ༷་ཕཊ། 
ཨོ་ཧ་ན་ཧ་ན་ཧུ༷་ཕཊ།༄༅ ཨོ་པ་ཙ་པ་ཙ་ཧུ༷་ཕཊ། ཨོ་བིན་དྷ་བིན་དྷ་ཧུ༷་ཕཊ། ཨོ་ཧུ་ལུ་ཧུ་ལུ་ཧུ༷་ཕཊ། ཨོ་ཏིརྫི་ཏིཛི་ཧུ༷་ཕཊ། ཨོ་སྨིཇི་སྦྱིསྡོ་རྒྱུ༷་ཕཊ། ཨོ་སྤྲོ་ཊ་སྤྲོ་ཊ་ཧུ༷་ཕཊ། ཕྱོགས་རྣམས་ཀུན་ཏུ་བསྲུང་བྱས་ཏེ། །གནས་སོགས་རབ་ཏུ་བྱིན་བརླབས་ནས། །དཀྱིལ་འཁོར་ཀུན་ནས་གནས་རྒྱས་མཆོག །དྲི་ལྔ་ལྡན་དང་བདུད་རྩི་ལྔས། །ལེགས་པར་ཕྱུགས་ཏེ་བརྟན་པར་བརྩམ། །ཕྱོགས་བཞིའི་དཀྱིལ་འཁོར་དག་དང་བཅས། །རས་སྐུད་སྣ་ལྔ་འབྲེལ་ལ་སོགས། །ལེགས་པར་བྱིན་བརླབས་བསྒྲིལ་བྱས་ཏེ། །ཐབས་དང་ཤེས་རབ་མཉམ་སྦྱོར་བས། །སྟེང་འོག་བཅུ་དྲུག་ཆ་བགོས་ཏེ། །དེ་ལ་ཐིག་ལེ་བཅུ་དྲུག་དགོད། །ཐོད་པ་མཚན་ལྡན་མ་ཉམས་པ། །ཉ་ཕྱིས་རུས་སྦལ་སྣོད་ཀྱང་རུང་། །དཀྱིལ་འཁོར་གནས་ཀུན་ཕྱོགས་བཞག་སྟེ། །བདུད་རྩི་སྣ་གྲངས་བརྒྱ་རྩ་བརྒྱད། །བཏག་བཙག་གཞལ་ཅིང་བརྟན་བྱས་པ། །འཁོར་ལོ་འབར་བའི་དབུས་སུ་བཞག །ཕྱོགས་མཚམས་སྣོད་རྣམས་མ་ནོར་བར། །རང་གི་གདན་ལེགས་གནས་པ་སྲ །རིགས་དང་ཁ་དོག་མཐུན་པའི་རྫས། །ཕོ་བྲང་གནས་ཀུན་བརྒྱན་བྱས་ཏེ། །དར་སྣ་ལྔ་ཡི་ཁ་རྒྱན་ཅན། །ར་སྭ་ཡ་ན་ལ་སོགས་རྫས། །ཇི་སྙེད་འབྱོར་པ་མ་ལུས་ཀུན། །དཀྱིལ་འཁོར་སྟེང་དུ་བཀོད་དེ་བཞག །དེ་བཞིན་དར་གྱི་ཐིག་ཡོལ་གྱིས། །ཕྱོགས་རྣམས་མཐའ་ཡས་བསྐོར་བར་བྱ། །ཕྱི་རོལ་གྲྭ་བཞིར་མདའ་བཞི་ལ། །སྲད་བུ་སྣ་ལྔ་ཕྲེང་བས་བརྒྱན། 
།མེ་ལོང་བཞི་དང་དར་སྣ་བཞི། །རལ་གྲི་བཞི་དང་ཕུར་བུ་བརྒྱད། །དངོས་གྲུབ་རྫས་རྣམས་མཐའ་ཡས་པས། །དཀྱིལ་འཁོར་འཁོར་བར་བསྐོར་ཏེ་བཞག །ཏིང་འཛིན་རྣམ་གསུམ་རིམ་བཞིན་བསྒོམ། །རྒྱུ་ཡི་ཏིང་འཛིན་འབྲས་བུ་ལས། །དེ་ཉིད་བྱང་ཆུབ་སེམས་ཀྱི་རྒྱུན། །ཕྱོགས་རྣམས་ཀུན་ཏུ་སྤྲོ་བར་བྱ། །འབྱུང་ལྔ་ཡུམ་གྱི་དཀྱིལ་འཁོར་དག །བྱང་སེམས་སྤྲུལ་པས་རིམ་བཞིན་བསྐྱེད། །ཨེ་ཡ༷་ཁ༷་ལ༷་ར༷་དང་མ༷། །བ༷་སུ་རྒྱུ༷་གྱིས་གནས་ཁྱབ་པར། །རང་གི་དཀྱིལ་འཁོར་ཇི་བཞིན་ཉིད། །དབྱིངས་མདོག་མཚན་མ་རྒྱན་དང་བཅས། །ནམ་མཁའི་དབྱིངས་ཀྱི་ཚད་མཉམ་པའི། །ཁང་པ་གྲུ་བཞི་སྒོ་དང་བཅས། །རྟ་བབས་རྒྱན་ཚོག༄ས་ཀུན་གྱིས་བརྗིད། །ཕོ་བྲང་རིན་ཆེན་འཁོར་ལོའི་གདན། ཁྲར་བུ་དོ་ཤར་ཕྲེང་བས་མཛེས། །དབུས་སུ་བྱང་ཆུབ་སེམས་ཆེན་པོ། ཁྲར་དུ་རྡོ་རྗེ་དྲི་ཆེན་ཏེ། །ལྷོ་རུ་མུ༷་ས་སྣ་ཚོགས་པའོ། །ནུབ་ཏུ་པདྨ་རཀྟའི་ཚོགས། །བྱང་དུ་དྲི་ཆུ་སྣ་ཚོགས་པའོ། །འདི་དག་རིམ་བཞིན་གནས་དག་ཏུ། །ཆོ་ག་ཀུན་གྱིས་རྣམ་པར་སྦྱང་། །དེ་བཞིན་སྐུ་གསུང་ཡོན་ཏན་དང་། །ཕྲིན་ལས་དཀྱིལ་འཁོར་སོ་སོའི་གཞུང་། །བདུད་རྩིའི་ཕྱོགས་རྣམས་དབུས་གནས་སུ། །རང་གི་དམ་ཚིགརྫསབཞིནདགོད། །རིགས་ཀྱི་གཙོ་བོ་ཡབ་ཡུམ་དང་། །རིགས་ཀྱི་དཀྱིལ་འཁོར་དབང་བསྐུར་ལྡན། །གཉིས་མེད་སྦྱོར་བའི་བྱིན་རླབས་ཀྱིས། །བྱང་ཆུབ་སེམས་ཀྱི་དངོས་གྲུབ་དབབ། 
།རང་༄༅། །གི་གར་ཐབས་ཕྱག་རྒྱ་དང་། །གླུ་དབྱངས་སྔགས་ཀྱི་བཟླས་བརྗོད་ཀྱིས། །ཡེ་ཤེས་དཀྱིལ་འཁོར་ཀུན་བསྐུལ་ཅིང་། །གཉིས་མེད་བདུད་རྩིའི་གནས་རྒྱས་པའི། །བྱང་ཆུབ་སེམས་འདི་ཡེ་ཤེས་རང་བཞིན་ཏེ། །དྲི་མེད་རིན་ཆེན་ཆར་བཞིན་དབབ་པ་ལས། །འགྲོ་བ་ཀུན་བསྐྱེད་ཡིད་བཞིན་ནོར་བུའི་ཚུལ། །གདོད་ནས་དག་པ་བདུད་རྩིའི་རང་བཞིན་ལ། །གཉིས་མེད་སྦྱོར་བས་རྡོ་རྗེའི་རིགས་ཆེན་ཀུན། །མེ་ལོང་ཡེ་ཤེས་དེ་ཉིད་ཡིན་པར་བཤད། །མཚན་ལྡན་བྷན་དྷའི་ཤེལ་ཕོར་དུ། །བྱང་ཆུབ་སེམས་ཀྱི་རིགས་རྣམས་ཀུན། །གསང་བའི་རྡོ་རྗེ་ཕྱག་རྒྱས་མནན། །འཕྲོ་འདུ་སྔགས་ཀྱི་བཟླས་བརྗོད་བྱ། །ཨོ་ཨུ༷༷ཧུ༷། བཛྲ་ས་ཏྭ་ཧུ༷།སརྦ་ཨེ་ཧོ་ཤུདྷི་ཨ་མྲི་ཏ་སུ་ཁ་མ་ཧྭ་ཡོ་ག་ཙིསྟ་ཧུ༷། ཨོ་ཨུ༷༷ཧུ༷། ཨསྙོ་བྷ་བཛྲ་དྷ་ཏི་ཤྭ་རྡི་ས་མ་ཡ་སྟུ༷། །གཉིས་མེད་བསྡུས་པས་བྱང་ཆུབ་སེམས། །རིགས་ཀྱི་དཀྱིལ་འཁོར་རྣམ་དག་པའོ། །ཕྱོགས་བཞི་རང་གི་དཀྱིལ་འཁོར་གྱིས། །དེ་ཉིད་དངོས་གྲུབ་སྐུལ་བྱེད་ཅིང་། །སོ་སོའི་རྫས་རྣམས་མཐའ་ཡས་པ། །རིགས་ཀྱི་ཕོ་བྲང་གནས་སུ་བཞག །སེམས་ཅན་རྣམས་ནི་གནས་ལ་ཆགས། །འཁྲུལ་པའི་བདག་ཉིད་གཙང་མར་འཛིན། །དོན་གྱིས་འདི་དག་སུན་དབྱུང་སྟེ། །རང་བཞིན་བདུ་རྩིའི་དབྱིངས་སུ་སྦྱོར། །བསོད་ནམས་ཐམས་ཅད་དང་བྲལ་བའི། །ཡི་དྭགས་སྐམ་ཐག་ཆད་པ་ཡང་། །རང་ལུས་གཏོང་བར་མི་ཕོད་ན། 
།ལྷ་ལ་སོགས་པའི་བདག་ཉིད་ཀྱིས། །ལུས་ཅན་རྣམས་ལ་སྨོས་ཅི་དགོས། །རང་བྱུང་བདུད་རྩི་སྟོན་པ་ཉིད། །ལྷས་ཀྱང་ལྷ་ཡི་བདག་ཉིད་བཟའ། །མི་ལ་སོགས་པ་དེ་བཞིན་དུ། །རྣལ་འབྱོར་རྟོགས་པ་དཔྱད་ཅིང་བཟའ། །དེ་ལྟར་བདག་གཞན་མི་འབྱེད་པས། །བླང་དོར་མེད་པར་གྲོལ་བ་ཡི། །ཐམས་ཅད་མཉམ་ཉིད་ཡེ་ཤེས་སྐུ། །རིན་ཆེན་རིགས་མཆོག་དངོས་གྲུབ་འགྲུབ། །ཨོ་ཨུ་ཧུ༷། མ་ཧྭ་མྱ༷་ས་ས་མ་ཡ་ར་གོ྅ཧ༷། རཏྣ་སྭ་བྷ་ཝ་རཏྣ་ར་ཏི་ས་མ་ཡ་སྟུ༷། རྭ་ག་རཀྟ་པད་མ་བྱུང་། །སྨད་པས་མི་གཙང་རྫས་འདི་དག །ཆགས་ཡུལ་བདེ་བའི་གནས་ཡིན་ཏེ། །ཐབས་དང་ཤེས་རབ་དམ་ཚིག་འགྲུབ། །པདྨ་རིགས་ཀྱི་དམ་ཚིག་འགྲུབ། །སོ་སོར་རྟོགས་པའི་ཡེ་ཤེས་ཉིད། །ཨོ་ཨུ༷༷ཧྭ༷་པདྨ་རཀྟ་མྱུ་ལ་ཨ་སྤོ་ཏ། ཨ་མྲི་ཏ་དྷི་ལྦ། རྭ་ག་ར་ཏི་ས་མ་ཡ་སྟུ༷། སུ་ཁ་སྣྲི༷༷། ཀུན་འབྱུང་ཆགས་པ་གུར་གུམ་ཆུ། །རྡོ་རྗེ་དྲི་ཆུ་ཡིན་པ་སྟེ། །ཆུ་ལས་མ་བྱུང་གང་ཡང་མེད། །དེ་བཞིན་བདུད་རྩི་བཅུད་ཀྱི་མཆོག །ལས་ཀྱི་རིགས་ཀྱི་དམ་ཚིག་འགྲུབ། །བྱ་བ་ནན་ཏན་ཡེ་ཤེས་འགྲུབ། །ཨོ་ཨུ༷༷ཧུ༷། ཨ་མོ་ག་སིདྷི་ཨ་མྲི་ཏ་ཀུཎྜ་ལི། བཛྲ་ར་ཏི་ས་མ་ཡ་སྟུ༷། སྨད་པ་མི་གཙང་སྙིགས་མ་འདི། །རྟོག་པ་དེ་ཉིད་སྙིགས་མ་ཡིན། །ཆེ་མཆོག་འཛིན་པའི་བདུད་རྩི་སྟེ། །གདོད་ནས་དག་པའི་རང་བཞིན་པས། །བདེ་གཤེགས་ཀུན་གྱི་ཐུགས་དམ་ཉིད། །གཉིས་མེད་སྐུ་རུ་སྦྱར་བས་ན། །ཐབས་དང་ཤེས་རབ་འབྲེལ་པའི་གཞི། 
།ཆོས་དབྱིངས་༄༅། །ཡེ་ཤེས་དམ་ཚིག་འགྲུབ། །ཨོ་བེ་རོ་ཙ་ན་མོ་ཧ་ར་ཏི་ས་མ་ཡ་སྟུ༷། །མ་ཧྭ་ཡོ་ག་ཨ་ཏི། པ་ར་ན་བ་ལིརྙ་ཨ་མྲི་ཏ་ཨ༷་ཏི་སྟ་ཨ་ཏི་སྟ་ཨ༷། །དེ་ནས་བསྒྲུབ་པའི་རྣལ་འབྱོར་ཀུན། །ཐལ་སྦྱར་སྔར་གྱི་གནས་ནས་ལངས། །དབུས་ཀྱི་སྣོད་མཆོག་མཚན་ལྡན་རྫས། །ཤེས་རབ་སྦྱངས་པའི་ཕྱག་རྒྱས་བླངས། །ཡེ་ཤེས་སྙིང་པོ་ཅན་རྣམས་ཀྱིས། །སངས་རྒྱས་ཀུན་གྱི་ཆོས་ཉིད་འདི། །སྙིང་པོ་ཆོས་ཀྱི་དོན་ལས་འབྱུང་། །བྱང་ཆུབ་སེམས་དཔའི་གནས་འདི་ཡིན། །སྨད་པར་བྱ་བའི་རྫས་ལྔ་པོ། །གཅིག་ལ་ཡོན་ཏན་ལྔ་ལྔའམ། །གཅིག་ལའང་ཡོན་ཏན་གསུམ་དུ་དབྱེ། །ཐམས་ཅད་གཉིས་མེད་སྦྱོར་བའི་མཆོག །དམ་ཚིག་ཆེན་པོ་བཅོ་ལྔ་ལས། །ཡན་ལག་ཉི་ཤུ་རྩ་བརྒྱད་དོ། །སྣོད་བཅུད་དབུས་སུ་བསྡུས་ནས་ནི། །བཅུ་དྲུག་སྙིང་པོ་བསྟན་པར་བྱ། །ཐབས་དང་ཤེས་རབ་ལྡན་པ་ལས། །སེམས་དཔའ་སེམས་མའི་ཚོགས་སུ་བལྟ། །རྩ་བ་བརྒྱད་དང་ཡན་ལག་བརྒྱད། །དེ་བཞིན་ཡན་ལག་རྫས་གཞན་རྣམས། །བཅུད་རྣམས་ཐབས་ཀྱི་ཕྱག་རྒྱ་སྟེ། །སྣོད་རྣམས་ཤེས་རབ་དབྱིངས་ཀྱི་ཡུམ། །འཁོར་ལོ་རྩིབས་བཟང་བཅུ་དྲུག་དག །རིགས་ཀྱི་པདྨ་གདན་ཚོགས་གནས། །ཕྱག་རྒྱ་ཐིག་ལེ་བསྟན་འགྱུར་བའོ། །སུམ་ཅུ་རྩ་གཉིས་མཚན་ལྡན་པ། །དཔེ་བྱད་བཟང་པོ་བརྒྱད་ཅུས་བརྒྱན། །རྡོ་རྗེ་དབྱིངས་ཚོགས་དཀྱིལ་འཁོར་རྫོགས། 
།རྒྱུ་ཡང་གསང་ལ་འབྲས་བུའང་གསང་། །རིགས་ལྔ་གསལ་བའི་དཀྱིལ་འཁོར་ལ། །མཛོད་ལྡན་དཔལ་གྱི་ཕྱག་རྒྱ་དང་། །མཁའ་འབྱེད་རྡོ་རྗེའི་ཕྱག་རྒྱ་ནི། །འཁོར་ལོ་ཕོ་བྲང་དབུས་སུ་བཞག །བདུད་རྩི་ལྔ་དང་རྩ་བ་བརྒྱད། །མིག་དང་རྣ་བ་སྣ་དང་ལྕེ། །མཚན་མ་རྣམ་ཤེས་ཡུལ་དང་བཅས། །ཐམས་ཅད་མཐུ་ཡིས་སྦྱོར་བྱེད་ཅིང་། །འདུས་མ་བྱས་པའི་རྡོ་རྗེ་སྟེ། །དགོངས་པ་འདུས་པ་སེམས་པ་ཉིད། །རྡོ་རྗེ་སེམས་དཔའ་རབ་སྦྱོར་བ། །རྡོ་རྗེ་སེམས་དཔའ་ཉིད་དུ་འགྱུར། །ཨོ་སརྦ་པརྩི་ཨ་མྲི་ཏ་ཨོ་ཧུ༷། གསང་ཆེན་རིགས་ཆེན་ཚུར་འདུས་པས། །ཐམས་ཅད་གཉིས་མེད་རྡོ་རྗེ་འཆང་། །ཨོ་ཨུ༷༷ཧུ༷། སརྦ་པརྩི་ཨ་མྲི་ཏ། ར་སྭ་ཡ་ན་སྟ་ན་ཛ་ཡ་སིདྷི་ཧུ༷་སྙི་ཋ། མ་སྐྱེས་དོན་གྱི་སྙིང་པོ་ལས། །ཡང་དག་ཡེ་ཤེས་སྦྱར་བའི་མཐུས། །རིགས་མཆོག་གསང་བའི་དཀྱིལ་འཁོར་རྫོགས། །གཉིས་མེད་ལྷུན་གྲུབ་གསང་བའི་སྐུ། །རིགས་རྣམས་གཅིག་ཏུ་སྦྱོར་བྱས་ཏེ། །ཡེ་ཤེས་བདུད་རྩིའི་གནས་རྒྱས་འགྱུར། །རིགས་ཀྱི་བདུད་རྩི་གནས་ལྡན་པ། །དེ་དག་སྔགས་དང་ཕྱག་རྒྱ་ཡིས། །གནས་ཀུན་རིགས་ཀྱི་དཀྱིལ་འཁོར་ཆེ། །དེ་དག་སྦྱོར་བས་བརྟན་བྱས་ཏེ། །དེ་ཉིད་རིགས་ལྔའི་བཟླས་བརྗོད་ཀྱིས། །བདུད་རྩིའི་ཕོ་བྲང་གནས་ཀུན་རྫོགས། །འབྲུ་རྣམས་ལ་ཡང་ཆང་མེད་དེ། །ཆུ་ལ་ཆང་གི་རང་བཞིན་མེད། །མཁས་པས་འབྲུ་བཅུད་རྩི་སྦྱར་བས། །མཉམ་ཉིད་སྦྱར་བས་ཆང་དུ་འགྱུར། །མི་གཙང་བ་ལ་རྟོག་མེད་དེ། 
།གཙང་བ་༄༅། །དངོས་པོའི་རིགས་མ་གྲུབ། །མཁས་པས་གཉིས་མེད་དོན་སྦྱར་ན། །ཐམས་ཅད་གཉིས་མེད་གཙང་བའི་རྫས། །མན་ངག་ཅན་གྱི་སྒྲུབ་པ་པོས། །མཉམ་པ་ཉིད་ཀྱི་དོན་འགྲུབ་འགྱུར། །རྟ་དང་མི་ལ་སོགས་པ་ཡི། །ཇི་ལྟར་འོ་མར་གྱུར་པ་ལ། །མཁས་ལྡན་ཆེན་པོས་རབ་སྦྱར་ནས། །ཡོན་ཏན་ཞོ་དང་མར་དུ་སྣང་། །དེ་བཞིན་རྫས་རྣམས་སྦྱོར་བའི་མཐུས། །མཉམ་ཉིད་ཡོན་ཏན་མར་ལྟར་འགྲུབ། །དཔེར་ན་གསེར་ཚོགས་རིན་ཆེན་དག །སོ་སོ་ནས་ཀྱང་རང་བཞིན་གྱིས། །ཁ་དོག་མཚན་ཉིད་མ་འདྲེས་གསལ། །ཡོན་ཏན་རྫས་ཀུན་དེ་ལྟ་བུ། །དེ་བས་མཉམ་སྦྱར་གཉིས་སྦྱོར་བས། །དེ་བཞིན་རྫས་ཚོགས་སྦྱར་བའི་མཐུས། །རང་གི་ཡོན་ཏན་རིན་ཆེན་ཉིད། །གཉིས་མེད་མཉམ་སྦྱོར་བླ་ན་མེད། །ཆུ་རྣམས་སྣ་ཚོགས་ཐ་དད་ཀྱང་། །རྒྱ་མཚོར་ཕྱིན་པས་ལན་ཚྭའི་རོ། །དེ་བས་ཐམས་ཅད་བསྡུས་པ་ལ། །ཆོས་ཀྱི་དབྱིངས་སུ་རོ་གཅིག་གོ། །འབྱུང་བའི་ཐུགས་རྗེ་རྣམ་དག་པས། །སྨན་ལྔ་བདུད་རྩིར་རྣམ་པར་དག །འགྲོ་བ་ཀུན་གྱི་གསོས་སུ་འགྱུར། །དངོས་པོ་མེད་ལས་དངོས་གྲུབ་གཞི། །བྱང་ཆུབ་སེམས་ཀྱི་ཕྲིན་ལས་ལས། །གང་ལྟར་དམིགས་པ་བཞིན་དུ་འགྲུབ། །ཨོ་ཨ་མྲི་ཏ་ཛ་གད་བྲ་བ་གྲྭ་ཧྭ། ཨོ་བི་ཛ་ཡ་གྲྭ་ཧྭ། ཨོ་རཏྣ་མདྷལ་གྲྭ་ཧྭ། ཨོ་མྱ་མ་ཀི་ཀྲོ་དྷི་ཤྭ་རྡི་གྲྭ་ཧྭ། དེ་ནས་དམ་པ་རིགས་བརྒྱ་ཡི། །སྔགས་དང་ཕྱག་རྒྱས་དབང་བསྐུར་ཏེ། 
།ཐམས་ཅད་རིགས་ཀྱི་དཀྱིལ་འཁོར་རྣམས། །རྒྱ་ཆེ་སྤྲུལ་པས་རྣམ་པར་གནས། །ཡེ་ཤེས་བྱིན་རླབས་ཆེན་པོའི་མཐུས། །ཕྱོགས་བཅུའི་དཀྱིལ་འཁོར་མཉམ་པར་སྐྱོར། །རབ་བྱུང་གདོད་ནས་དག་པ་ཡི། །རྩ་བརྒྱད་སྟོང་ལས་སྦྱར་བའི་སྨན། །ར་སྭ་ཡ་ན་ལ་སོགས་རྫས། །རྩ་བ་འབུམ་ཕྲག་ཡངས་པ་བཅུད། གཉིས་མེད་བདེ་ཆེན་ལས་བྱུང་བའི། །བྱང་ཆུབ་སེམས་ཚོགས་རྡོ་རྗེ་ཉིད། ཁྲ་ཆེན་མཆོད་པ་རིན་པོ་ཆེ། །ཟས་མཆོག་ཚེ་ཡི་དྲི་ཆེན་པོ། །པདྨ་མེ་ཏོག་ཡང་དག་ལྡན། །རྡོ་རྗེ་ཆུ་སྟེ་བདུད་རྩིའི་མཆོག །ག་བུར་ཤེལ་གྱི་པོག་ཕོར་དྲི། །རིན་ཆེན་མེ་ལྟར་འབར་བའི་ཚོགས། །ཡོན་ཏན་འབུམ་ཕྲག་ཡངས་པའི་བཅུད། །རིགས་ལྔ་དམ་ཚིག་ལྔ་ཡི་དངོས། །ཡེ་ཤེས་ལྔ་རྫོགས་སྒྲུབ་པའི་རྫས། །རྒྱུ་དྲུག་སེམས་ཅན་ཀུན་སྒྲོལ་ཕྱིར། །དུག་ལྔ་སེལ་བའི་བདུད་རྩི་སྟེ། །ཐམས་ཅད་གཉིས་མེད་རྣལ་འབྱོར་ཆེ། །མ་ལུས་འདུས་པའི་ཐིག་ལེ་ཆེ། །སངས་རྒྱས་ཀུན་དང་མཉམ་སྦྱོར་ཕྱིར། །གཅིག་ཏུ་དཔའ་བོའི་རོ་རྣམས་དང་། །གཉིས་སུ་མེད་པར་མཉམ་སྦྱར་ནས། །དུས་གསུམ་སངས་རྒྱས་ཐམས་ཅད་དང་། །རྒྱལ་བ་རྒྱ་མཚོ་རྣམས་ལ་མཆོད། །དེ་ནས་ཤེས་རབ་ཡུམ་རྣམས་ཀྱིས། །ངོ་མཚར་དབྱངས་འདིས་བསྐུལ་བར་བྱེད། །ངོ་མཚར་རྨད་དུ་བྱུང་བའི་ཆོས། །ནམ་མཁའ་དང་ནི་མཉམ་པའི་ཆོས། །རྣམ་པར་མི་རྟོག་རྟོག་ལས་འདས། །ཀུན་རྫོབ་ཙམ་དུ་བསྟན་པ་མཚར། 
།ཐབས་དང་ཤེས་རབ་གཙོ་༄༅། །གཟུངས་ཀུན། །རང་བྱུང་སྔགས་དང་ཕྱག་རྒྱའི་ཚོགས། །ཁྲོ་བོ་ཆེན་པོའི་ཆ་ལུགས་ཀྱིས། །དུར་ཁྲོད་རྒྱན་ཆས་མཚོན་ཐོགས་ཏེ། །ཕྱོགས་བཅུའི་བགེགས་རྣམས་ཚར་གཅོད་ཅིང་། །དཀྱིལ་འཁོར་གནས་ཀུན་བསྲུང་བར་བྱ། །བསྙེན་དང་ཉེ་བའི་བསྙེན་པ་དང་། །སྒྲུབ་དང་སྒྲུབ་ཆེན་རིམ་བཞིན་དུ། །ཕྱག་རྒྱ་བཞི་དང་རྣལ་འབྱོར་པའི། །བསྒྲུབ་པའི་དཀྱིལ་འཁོར་བསྟན་པར་གྱུར། །ཕྱོགས་བ་ཅུའི་ཁྲོ་བོའི་ཚོགས་རྣམས་ཀྱིས། །སྟེང་འོག་གནས་ཀུན་བསྲུང་བྱས་ནས། །རིགས་ལྔ་རྩ་བའི་དཀྱིལ་འཁོར་དུ། །བདུད་རྩི་ཁྲོ་བོ་བསྙེན་པའི་གནས། །ཞི་བའི་དཀྱིལ་འཁོར་ཇི་བཞིན་པར། །འཕྲོ་འདུས་མཚན་རྟགས་གསལ་བར་སྦྱོར། །ཐབས་དང་ཤེས་རབ་གནས་བཞག་སྟེ། །སྦྱངས་ཤིང་བྱིན་རླབས་བརྟེན་བྱེད་པའི། །བདུད་རྩི་འཁྱིལ་བའི་ལྷ་རྣམས་ཀྱིས། །བཏག་བཙག་གནས་ཀུན་ཆ་བསྙམས་ནས། །ཉེ་བའི་བསྙེན་པ་གསལ་བྱས་ནས། །ཞི་ཁྲོ་སྦྱོར་བའི་ཏིང་འཛིན་དང་། །དེ་དག་ཁྲོ་བོའི་དཀྱིལ་འཁོར་གྱིས། །ཁྱད་པར་མངོན་པར་འདུ་བྱས་ཏེ། །ཕྱག་རྒྱ་གར་དང་བརྡའ་རྣམས་དང་། །གསང་སྔགས་བྲོར་བཅས་གནས་ཀུན་སྦྱང་། །གུ་གུལ་ཐལ་ཆེན་ཉུང་དཀར་དང་། །འཇིགས་བྱེད་ཕུར་པ་མཚོན་ཆར་བཅས། །རིགས་ཀྱི་དབང་བསྐུར་བྱིན་བརླབས་ཤིང་། །ཐམས་ཅད་ལས་ཀུན་ཚུལ་གྱིས་སྦྱར། །བསྙེན་པའི་དབྱངས་སྒྲོགས་གླུ་ལེན་ཅིང་། 
།བྱིན་དབབ་ཆེན་པོའི་ཡོན་ཏན་བརྗོད། །ཨོ་བཛྲ་ཨ་མྲི་ཏ་ས་མ་ཡོ་གི་ནི་ཧུ༷། ཨོ་ཛ༷་མ་ཡ་ཧུ༷། ཨོ་མ་ཧྭ་བཛྲ་ཨ་མྲི་ཏ་མ་ཧྭ་ཏ་སུ་ཀ་ཏི། ཨོ་བཛྲ་ཨེའུ་ཤུད་དྷི། གྲི་ཏི་པ་རྦ་ཤོ་ད་ཡ། ཨོ་ཨུ༷༷ཧུ༷། ཨོ་བཛྲ་ཨ་མྲི་ཏེ་ཧུ༷། ཡང་དང་ཡང་དུ་སྔགས་རྣམས་དང་། །ཡིག་འབྲུ་འོད་དང་བཅས་པ་བསྟིམ། །ཕྱི་ནང་ཚོགས་ཀྱི་འཁོར་ལོ་དང་། །ཕྱི་ནང་མཆོད་པ་གཏོར་མ་དང་། །ཕྱི་ནང་སྤྱིན་བསྲེག་ལས་ཀུན་དང་། །ཕྱི་ནང་ལོངས་སྤྱོད་ལྷག་མའི་ཚོགས། །རང་གིག་དཀྱིལ་འཁོར་ཚུལ་བཞིན་དུ། །སྦྱོར་བ་ཀུན་ནས་རྫོགས་པར་སྤྱད། །རང་གི་དམ་ཚིག་གསོ་བྱས་ཏེ། །དབང་བསྐུར་བྱིན་བརླབ་གསོལ་གདབ་ཅིང་། །ཡང་ཡང་དཀྱིལ་འཁོར་གནས་འཇུག་པས། །སློབ་མའི་ཚོགས་རྣམས་གཟུང་བར་བྱ། །དེ་དག་བྱང་སེམས་མཆོག་བསྐྱེད་ཅིང་། །བདག་གཞན་དམིགས་པའི་གནས་དག་པས། །ཐམས་ཅད་དོན་དུ་རྫོགས་བྱེད་ཅིང། །སྐུ་གསུང་ཐུགས་ཀྱི་གནས་ལྡན་འགྱུར། །ཐོག་མར་ཕྱི་ནང་དབང་རྫོགས་པས། །སྒྲུབ་པའི་དཀྱིལ་འཁོར་གནས་འཇུག་ཅིང་། །ཡང་དག་བདུད་རྩི་དངོས་གྲུབ་གནས། །གཉིས་མེད་བརྟན་པར་དབང་བསྐུར་རོ། །དེ་དག་རང་གི་དམ་ཚིག་བཞིན། །རང་སྔགས་ལྷ་ཡི་འཕྲོ་འདུ་ཡིས། །དུས་ཀུན་བཟུང་ཞིང་སྤེལ་བར་བྱེད། །སྒྲུབ་པ་ཆེན་པོའི་དུས་དག་ཏུ། །རྟ་མགྲིན་དབང་གི་དཀྱིལ་འཁོར་གྱིས། །དངོས་གྲུབ་གནས་ཀུན་དབང་མཛད་དེ། །རིགས་ཀྱི་ཕྱག་རྒྱ་གསང་བའི་ཚོགས། 
།ཐབས་དང་༄༅། ཁྲེས་རབ་གཉིས་མེད་པའི། །མཛད་པ་བཅུ་གཉིས་འཕྲོ་འདུ་ཡིས། །བདུད་རྩིའི་ཕོ་བྲང་ཡོངས་སུ་རྒྱས། །རིགས་ཀྱི་དཀྱིལ་འཁོར་གསལ་གྲུབ་ཅིང་། །དེ་གནས་རིམ་འཇུག་འཁོར་ལོའི་ཚུལ། །དངོས་གྲུབ་ཐམས་ཅད་དབང་མཛད་དེ། །དུས་ཀུན་བརྟན་པར་གནས་པའོ། །ཨོ་ཨུ༷༷ཧུ༷་སརྦ་པ྅་ཨ་མྲི་ཏ་ཧ་ཡ་གི་བ་ཧུ་ལུ་ཧུ་ལུ་བརྙ་བརྙ་སྣྲི༷༷ཋ། ཧུ༷་དཔལ་ལྡན་རྡོ་རྗེ་རིགས་འཆང་བ། །ཐུགས་ཀྱི་དཀྱིལ་འཁོར་རབ་སྤྲོ་བས། །རྡོ་རྗེའི་དཀྱིལ་འཁོར་རིགས་བཅས་པ། །ཐུགས་དམ་དབང་གིས་ཉེ་བར་བསྐུལ། །དམ་ཚིག་ཚུལ་བཞིན་གཤེགས་ནས་ཀྱང་། ཁྲུབ་པའི་དངོས་གྲུབ་མཆོག་རྣམས་སྩོལ། །ཨོ་བཛྲ་ཙིརྟི་པ྅་ཨ་མྲི་ཏ་ཧྭ༷།རིགས་ཀྱི་དཀྱིལ་འཁོར་ཕྱོགས་རྣམས་ཀྱི། །འཁོར་ལོ་རིན་ཆེན་པདྨ་ལས། །སྐུ་དང་ཡོན་ཏན་གསུང་ཕྲིན་ལས། །དངོས་གྲུབ་གསོལ་གདབ་བསྐུལ་བྱས་པས། །དངོས་གྲུབ་ཐམས་ཅད་མཉམ་སྦྱོར་བས། །རིགས་ཀྱི་དཀྱིལ་འཁོར་བརྟན་པར་གནས། །ཨོ་བྲརྙ་རཏྣ་པདྨ་སྟི་ཤཱ་པ྅་ཨ་མྲི་ཏ་ཨོ་ཧི༷༷ཨོ་ཧ༷། ཐམས་ཅད་ཡེ་ཤེས་མཉམ་སྦྱོར་བས། །ཐབས་ལྡན་ཕྱག་རྒྱ་ཀུན་གྱི་སྐུ། །བྷ་གའི་དཀྱིལ་འཁོར་ལོངས་སྤྱོད་རྫོགས། །སྐུ་གསུང་ཐུགས་ཀྱི་བྷ་ག་དང་། །ཐུགས་ཀྱི་དཀྱིལ་འཁོར་གསུམ་སྦྱོང་ཞིང་། །སྣ་རྩེ་འོད་ཀྱི་ཐིག་ལེ་ལས། །ཁ་དོག་སྣ་ལྔའི་ཕྲེང་བ་དང་། །གནས་ཀུན་འཁོར་ལོའི་ཚུལ་དུ་སྦྱར། 
།རིགས་ཀྱི་ཡིག་འབྲུ་ཕྱག་མཚན་དང་། །སྐུ་དང་རྒྱན་དང་སྤྲུལ་པར་བཅས། །དཀྱིལ་འཁོར་ཀུན་གྱི་གནས་རྒྱས་ཏེ། །ཡང་དག་བདུད་རྩི་གསང་བའི་མཆོག །ཨོ་ནམ་མཁའི་མཐའ་ཀླས་ཆོས་དབྱིངས་མཐའ། །མ་ཆགས་སྤྱན་མངའ་སྒྲིབ་མེད་ཐུགས། །རྡོ་རྗེ་སྙིང་པོའི་ཚོགས་བཅས་རྣམས། །ཐམས་ཅད་ཀུན་ནས་གཟིགས་སུ་གསོལ། །ཨོ་གཉིས་མེད་ཡེ་ཤེས་མཉམ་པའི་དབྱིངས། །དུས་ཀུན་དགེ་བའི་བཤེས་གཉེན་ཚོགས། །ཁྱོད་ཀྱི་ཐུགས་རྗེས་གནས་བསྒྲལ་ཞིང་། །ཡང་དག་ཡེ་ཤེས་བརྟན་པར་མཛོད། །ཅེས་འཁོར་གྱི་དཀྱིལ་འཁོར་ཆེན་པོ་རྣམས་ཀྱིས་གསོལ་བ་བཏབ་པའོ། །རྒྱུད་ཀྱི་རྒྱལ་པོ་ཆེན་པོ་དཔལ་བདུད་རྩི་རོལ་པ་ཞེས་བྱ་བ་ལས། བསྙེན་བསྒྲུབ་ཆེན་པོའི་གནས་ལ་འཇུག་པའི་ཚུལ་བསྟན་པ་སྟེ། རིམ་པར་ཕྱེ་བ་བདུན་པའོ།། །།དེ་ནས་རིགས་ཀུན་གྱི་བདག་ཉིད་བཅོམ་ལྡན་འདས་དཔལ་ཀུན་ཏུ་བཟང་པོ་ཞེས་བྱ་བ་དེ་ཉིད་རང་གི་དཀྱིལ་འཁོར་དག་པར་མཛད་པས། ཆོས་ཐམས་ཅད་གཉིས་སུ་མེད་པར་མཉམ་པ་ཆེན་པའི་ཚུལ་གྱིས་སྦྱོར་ཞིང་བཞུགས་པ་ལས། བྱང་ཆུབ་སེམས་དཔའ་འཇམ་དཔལ་རྣོན་པོས་བསྟན་པའི་དོན་བསྡུ་བར་གསོལ་བ་བཏབ་པའོ། །ཐམས་ཅད་ཀུན་ནས་དག་པ་ཡི། །རིན་ཆེན་བདུད་རྩིའི་དོན་རྒྱས་པ། །རང་བྱུང་སངས་རྒྱས་ཀུན་གྱི་ལམ། །དེ་དག་གསང་ཆེན་སྙིང་པོའི་མཆོག །ནམ་མཁའ་ལྟ་བུར་གནས་གྱུར་ཅིང་། 
།བྱང་སེམས་ཐིག་ལེའི་༄༅། །གནས་རྫོགས་པ། །ངོ་མཚར་སྐུ་གསུང་ཐུགས་ཀྱི་རྒྱ། །ཐམས་ཅད་མཁྱེན་པས་བསྟན་མཛད་པའོ། །འདི་དག་བསྙེན་པ་སྒྲུབ་པ་དང་། ཁུབ་དང་ཡང་དག་གྲུབ་པའི་མཐུས། །བྱིན་རླབས་ཡུལ་ཀུན་སྦྱོར་བྱེད་པའི། །ཐམས་ཅད་ཆོས་ཉིད་གནས་རྣམས་དག །ཀུན་ཏུ་བཟང་པོའི་རང་བཞིན་དུ། །ཐམས་ཅད་མཁྱེན་པས་ལུང་སྟོན་མཛད། །བྱང་སེམས་རྡོ་རྗེ་ཀུན་ཏུ་བཟང་། །དུས་གསུམ་འདུ་འབྲལ་མེད་པའི་མཆོག །ཡུམ་གྱི་ཚུལ་ཆེན་མཁའ་ཀློང་ན། །དགོངས་པ་ཆོས་དབྱིངས་ཞི་བ་ཉིད། །དེ་ཚེ་རིགས་ལྔའི་བདེ་གཤེགས་དང་། །གསང་བའི་ཡུམ་ཆེན་ཚོགས་རྣམས་དང་། །བྱང་ཆུབ་སེམས་དཔའི་འཁོར་རྣམས་དག །སེམས་དཔའི་ཚོགས་བཅས་མ་ལུས་ལ། །གཉིས་མེད་བདུད་རྩིའི་དཀྱིལ་འཁོར་འདིར། །ཉེ་བར་བསྡུས་ཏེ་གནང་བར་མཛད། །ནན་ཏན་གྱིས་ནི་བརྩོན་འགྲུས་བྱོས། །ཐེ་ཚོམ་མེད་ན་ཉེ་བར་འགྲུབ། །བདུད་རྩི་ཆེན་པོ་རྣམ་ལྔ་འདི། །རང་བཞིན་དང་པོ་ངོ་བོ་དག །མཐུ་དང་བྱིན་རླབས་བསམ་མི་ཁྱབ། །མི་བརྗེད་རྒྱུན་གྱི་ཏིང་ངེ་འཛིན། །རང་གི་དཀྱིལ་འཁོར་གནས་རྣམས་དག །རིགས་ཀྱི་དཀྱིལ་འཁོར་ཆེན་པོར་སྦྱོར། །བདུད་རྩི་དམ་པ་ངེས་པའི་བཅུད། །ཡང་དག་ཡེ་ཤེས་གོམས་པ་ཡིས། །ཕྱག་རྒྱ་གསང་བའི་གནས་ཀུན་རྫོགས། །བྱང་ཆུབ་སེམས་ཀྱི་རང་བཞིན་དུ། །ཕྱི་ནང་ཆོས་ཀུན་མཉམ་སྦྱོར་ཅིང་། 
།ངེས་པའི་སངས་རྒྱས་དམ་པའི་གཞི། །རང་གི་མཐུ་ཡིས་ཀུན་སྣང་བས། །གཉིས་མེད་བདུད་རྩིའི་རང་བཞིན་ཆེ། །གདོད་ནས་ལྷུན་གྱིས་གྲུབ་པར་གནས། །དེ་དག་རྣལ་འབྱོར་མཆོག་རྣམས་ཀྱིས། །ངེས་པར་ཡེ་ཤེས་མཉམ་སྦྱར་བས། ཤེས་རབ་ཆེན་པོ་ངེས་བྱས་ཏེ། །བདུད་རྩི་གསང་བའི་གནས་ཀུན་མཐོང་། །རང་གི་བྱང་ཆུབ་སེམས་དཀྱིལ་འཁོར། །ཐམས་ཅད་ཀུན་ཏུ་གསལ་བར་འཆར། །གཉིས་མེད་ཡེ་ཤེས་བརྟན་པ་ལས། །དུས་ཀུན་འཇུག་པའི་ཏིང་ངེ་འཛིན། །དེ་ལས་དེ་སྣང་རྒྱ་ཆེན་པོ། །ཐམས་ཅད་དཀྱིལ་འཁོར་རྣམ་པར་སྤྱོད། །བསྙེན་དང་ཉེ་བའི་བསྙེན་པ་དང་། །སྒྲུབ་དང་སྒྲུབ་ཆེན་བཅུ་དྲུག་ཚོགས། །ཏིང་འཛིན་ཕྱག་རྒྱའི་གནས་མཐུན་པས། །རིགས་ཀུན་བདུད་རྩིའི་གནས་རྒྱས་སྤྱོད། །དཀྱིལ་འཁོར་ཆེན་པོར་དབང་བསྐུར་ཞིང་། །ཡོན་ཏན་ཚོགས་རྣམས་ཀུན་རྫོགས་ནས། །ངེས་པའི་བྱང་ཆུབ་སེམས་དཔའ་ཉིད། །དམ་ཚིག་གནས་ཀུན་འཇུག་པར་བྱེད། །ཐབས་མཁས་ཐུགས་རྗེའི་རྒྱུ་མཐུན་པས། །རིགས་ཀྱི་རྣལ་འབྱོར་ཀུན་བཟུང་བའི། །ཐབས་ལྡན་འཇུག་པའི་ཡན་ལག་རྫོགས། །དེ་དག་དོན་གསུམ་གསང་བའི་ཚུལ། །ཐོག་མའི་དབང་བསྐུར་ཇི་ལྟ་བར། །རབ་རྒྱས་འབྲས་བུ་དྲི་མ་མེད། །ཡེཤེསཆེནཔོའིརྣལའབྱོར་པས། །དེ་དག་ཤེས་རབ་མཐུ་ཡིས་འགྲུབ། །སྨིན་ཅིང་གྲོལ་བར་བྱེད་པའི་ལམ། །ཕྱག་རྒྱ་རྫོགས་པའི་འབྲས་བུ་ཉིད། 
།ཀུན་ཏུ་སྐུ་གསུང་ཐུགས་༄༅། །རྣམས་དང་། །ཡོན་ཏན་ཕྲིན་ལས་མཐུ་བཅས་པས། །ཞིང་ཁམས་ཡོངས་སུ་དག་པ་ཡི། །དཀྱིལ་འཁོར་གསང་ཆེན་སྙིང་པོར་སྦྱོར། །དེས་བསྒྲུབ་མན་ངག་གསུམ་དུ་སྣང་། །དེ་ལ་བདུད་རྩི་དཀྱིལ་འཁོར་ཚོགས། །རྒྱ་ཆེན་སྤྲུལ་པ་བསམ་ཡས་པའི ཐབས་མཁས་དོན་ཀུན་སྤྱད་པའི་ཚོགས། །ཐབས་དང་ཤེས་རབ་མཉམ་སྦྱོར་བས། །ཆོས་ཀུན་བདུད་རྩིར་སྒྲུབ་བྱེད་ཅིང་། །རང་གི་དཀྱིལ་འཁོར་གསང་བར་སྣང་། །བདེ་ཆེན་འབྲས་བུ་ལ་སྤྱོད་པའི། །རྒྱུད་ཀྱི་རྒྱལ་པོ་གསང་ཆེན་མཆོག །དཔལ་ལྡན་སངས་རྒྱས་ཀུན་གྱི་བདག །སྔོན་མེད་ངོ་མཚར་རོལ་པའི་ཚོགས། །བདུད་རྩི་རོལ་པ་ཞེས་བྱ་བའི། །དོན་འདི་ཡང་གསང་རྨད་དུ་བྱུང་། །སངས་རྒྱས་ཀུན་གྱི་དགོངས་མཛད་དེ། །ཡེ་ནས་གནས་པའི་ཆོས་རྣམས་ཀུན། །ཐབས་དང་ཤེས་རབ་གསལ་བྱེད་ཅིང་། །ཕྱག་རྒྱའི་ཚོགས་རྣམས་གཏན་ལ་འབེབས ཐམས་ཅད་བདུད་རྩི་རིག་པའི་རྒྱུད། །སངས་རྒྱས་ཀུན་འབྱུང་དཀྱིལ་འཁོར་གནས། །བྱང་ཆུབ་སེམས་དཔའ་ཆེ་རྣམས་ཀྱིས། །དུས་ཀུན་བསྟན་པས་གཉིས་མེད་སྦྱོར། །དེ་ནས་བྱང་ཆུབ་སེམས་དཔའ་མཆོག །འཇམ་དཔལ་ལ་སོགས་ཚོགས་རྣམས་ཀྱིས། །རིགས ཀྱིབདེ གཤེགསདཀྱིལ་འཁོར་ལ། །ཕྱོགས་རྣམས་ཀུན་ནས་འདུས་པས་མཆོད། །ཨེ་མ་འོ་སངས་རྒྱས་ཀུན་ཏུ་བཟང་། །གསངཆེན ཐིག ལེཉིད་ལ་རྫོགས། 
།མ་རིག་མུན་སེལ་ཡེ་ཤེས་སྒྲོན། །དཔའ་བོ་ཁྱོད་ལ་སྐྱབས་སུ་མཆི། །རང་བྱུང་དྲི་མེད་བདུད་རྩི་འདི། །སངས་རྒྱས་ཀུན་གྱིས་བསྔགས་པའི་མཆོག །མི་ཤེས་དྲི་མ་ཀུན་བཅོམ་མཛད། །ངེས་པ་དོན་ལ་ཕྱག་འཚལ་ལོ། །ཨོ་ཡོན་ཏན་དཀྱིལ་འཁོར་རབ་རྫོགས་ཉིད། །ཀུན་གསལ་སྣང་བྱེད་དྲི་མ་མེད། །རིན་ཆེན་རིགས་ཀུན་སྐྱོང་མཛད་མཆོག །མཉམ་ཉིད་ཡེ་ཤེས་ཕྱག་འཚལ་བསྟོད། །མི་བསྐྱོད་རྡོ་རྗེའི་རིགས་རྒྱལ་པོ། །ཐུགས་རྗེའི་ཉི་མས་ཀུན་གསལ་ཞིང་། །ཐམས་ཅད་ཆོས་ཀྱི་གནས་རྫོགས་མཛད། །སྒྲིབ་སྦྱོང་དཀྱིལ་འཁོར་ཕྱག་འཚལ་བསྟོད། །ཕྱོགས་བཅུ་བཀོད་པ་མཐའ་ཡས་རྣམས། །ཐམས་ཅད་མ་འདྲེས་དོན་ཀུན་རྫོགས། །བདེ་གཤེགས་སྐུ་ཡི་བྱིན་རླབས་སྟོན། །ཆོས་དབྱིངས་ཡེ་ཤེས་ཕྱག་འཚལ་བསྟོད། །ཆོས་ཀུན་རྣམ་དག་པདྨའི་དབྱིངས། །ཡང་དག་ཀུན་གསལ་ཐེག་པའི་མཆོག །གསང་སྔགས་མ་འདྲེས་མཐའ་ཡས་པའི། །རྣམ་རྟོག་ཡེ་ཤེས་ཕྱག་འཚལ་བསྟོད། །ཐབས་མཁས་བདུད་རྩིའི་དཀྱིལ་འཁོར་ཉིད། །ཇི་ལྟར་དོན་ཀུན་སྣ་ཚོགས་ལྟར། །དེ་དག་ཕྲིན་ལས་ཀུན་སྤྱོད་མཛད། །དོན་གྲུབ་ཡེ་ཤེས་ཕྱག་འཚལ་བསྟོད། །ཨོ་ཡེ་ཤེས་སྟོབས་རྒྱན་བྱམས་པའི་སྐུ། །ཉོན་མོངས་རྩ་བྲལ་འཇམ་དཔལ་ཉིད། །མི་ཤེས་དྲེགས་སེལ་སྤོས་གླང་པོ། །ཟག་མེད་རྒྱལ་མཚན་ཡེ་ཤེས་ཏོག །ཕུན་ཚོགས་དབང་བསྐུར་བཟང་སྐྱོང་ཉིད། །མཐའ་ཡས་འདྲེན་མཛད་རྒྱལ་པོའི་བློ། 
།ཚད་མེད་བློ་གྲོས་༄༅། །མི་ཟད་པ། །སྣ་ཚོགས་ཆོས་འབྱེད་སྤོབས་པ་བརྩེགས། །མི་སྣང་སྟོབས་དཔལ་མཐུ་ཆེན་ཐོབ། །རྣམ་པར་སྣང་མཛད་ངན་སོང་སྦྱོང་། །ངེས་པར་ཚོགས་འཇོམས་མུན་སེལ་བློ། །འཁྲུལ་པ་བླུན་གཅོད་དྲ་བའི་འོད། །མུན་པ་འཇིགས་བྱེད་ཟླ་འོད་གཞོན། །ཡེ་ཤེས་ཀུན་གསལ་འོད་དཔག་མེད། །རིན་ཆེན་ཆར་འབེབས་ནམ་མཁའི་མཛོད། །དྲི་མ་རྣམ་བསལ་སྒྲིབ་ཀུན་སེལ། །རིགས་མཆོག་སེམས་དཔའ་ཆེ་རྣམས་ལ། །གཉིས་མེད་གུས་པས་ཕྱག་འཚལ་ལོ། །ཨོ་བྱང་ཆུབ་བརྟན་རྫོགས་རྡོ་རྗེ་སེམས། །གསལ་བར་སྣང་བྱེད་རྒྱལ་པོའི་སྟོབས། །ཐམས་ཅད་གནས་ཀུན་ཆགས་པའི་ཚུལ། །དོན་ཀུན་རྫོགས་པ་ལེགས་པ་ཉིད། །འདོད་འབྱུང་ཡོན་ཏན་རིན་ཆེན་ཚོགས། །ཕྱོགས་བཅུར་ཁྱབ་བྱེད་ཉི་མའི་འོད། །ཐེག་པའི་མཐུར་བཅས་རྒྱལ་མཚན་གཙོ། །རབ་དགའ་མགུ་བའི་བཞད་མོ་ཆེ། །དངོས་ཀུན་རྣམ་དག་པདྨའི་ཚོགས། །ཡུལ་རྟོག་གཅོད་པའི་མཚོན་ཆ་རྣོ། །དཀྱིལ་འཁོར་རྫོགས་པའི་འཁོར་ལོ་ཉིད། །རྣམ་གྲོལ་ཡེ་ཤེས་སྔགས་བཅས་སྒྲ། །ཕྲིན་ལས་ཐམས་ཅད་རྫོགས་བྱེད་ཅིང་། །འཇིགས་པའི་ཚོགས་རྣམས་ཟ་བར་བྱེད། །ཕྱག་རྒྱའི་བསྲུང་བ་བརྟན་བྱས་པས། །རབ་ཏུ་བསྡུས་པའི་མི་ཤིགས་པ། །སྲས་མཆོག་རིགས་ཀྱི་སེམས་དཔའ་ལ། །གཉིས་མེད་གུས་པས་ཕྱག་འཚལ་བསྟོད། །ཨོ་སངས་རྒྱས་ཀུན་གྱི་བཀྲ་ཤིས་བཟང་། 
།དཔལ་ཚོགས་ཡོན་ཏན་ཕྲེང་བས་བརྒྱན། །ཁམས་སུམ་ལས་ཀུན་རྣམ་པར་འཇོམས། །ཆོས་ཀུན་མཚན་མས་རྣམ་དག་པའོ། །མ་འདྲེས་རྫོགས་མཛད་པདྨའི་ཕྲེང་། །ས་གསུམ་གྲུབ་པའི་ནོར་བདག་མོ། །ཡང་དག་གླུ་ཡི་དབྱངས་སྙན་ཅན། །ལྷ་མོའི་རིགས་ཀུན་མཐར་ཕྱིན་མཛད། །བརྩེ་བའི་དབང་ཕྱུག་དོན་ཡོད་རིན། །སྐུ་གསུམ་འཇུག་མཛད་དཔལ་ཆེན་མོ། །གསང་སྔགས་པདྨའི་འཕྲེང་འཛིན་སྔགས། །རིན་ཆེན་འབྱུང་གནས་མརྗོད་ཆེན་མོ། །ཀུན་ཏུ་བརྩེ་མེད་འོད་ཟེར་ཅན། །ཉེ་བར་གནས་སྔོན་ནོར་གྱི་རྒྱུན། །ཕྱག་རྒྱ་ཆེ་མཆོག་སྣང་མཛད་པས། །བྱང་ཆུབ་མཆོག་གི་བསིལ་བའི་རྒྱུན། །ལྷ་མོ་བདེ་ཆེན་དཔལ་ལྡན་མའི། །རིགས་མཆོག་གཟུངས་རྣམས་ཕྱག་འཚལ་བསྟོད། །ཨོ་ཐེག་ཆེན་སྙིང་པོ་རྡོ་རྗེ་སྟེ། །མཁས་མཛད་ཡོན་ཏན་དཔག་ཏུ་མེད། །ཀུན་ཏུ་གཟིགས་པའི་ཐུགས་རྗེའི་བདག །གསང་བ་མཆོག་གི་གནས་འཛིན་ཅིང་། །མགོན་པོ་མི་ཕམ་དྲི་མ་མེད། །སྒྲིབ་པ་རྣམ་སེལ་གྲོལ་བའི་ཆོས། །མ་ལུས་ཀུན་ཏུ་བཟང་པོ་ཉིད། ཁེས་རབ་རྩེ་གཅིག་འཇམ་པའི་དབྱངས། །རིགས་ཀྱི་ཡུམ་བཅས་བཅུ་དྲུག་ལ། །གཉིས་མེད་གུས་པས་ཕྱག་འཚལ་ལོ། །ཨོ་ནམ་མཁའ་དྲི་མེད་ཀུན་མཁྱེན་མཛོད། །ཕྱོགས་བཅུར་སྣང་མཛད་རྡོ་རྗེའི་སྐུ། །ཐུགས་རྗེའི་སྒོ་རྣམས་ཉེ་བར་སྟོན། །ཡེ་ཤེས་བདུད་རྩིས་ཁྱབ་མཛད་པས། །རིགས་མཆོག་མི་ཕམ་བཤེས་གཉེན་བཅས། 
།དཔུང་ཚོགས་གནོན་པའི་༄༅། །མཐུ་ལྡན་པ། །སྡོམ་པའི་རྒྱ་མཚོ་བློ་གྲོས་དཔལ། །མི་གནས་རྡོ་རྗེའི་ཆོས་ཀུན་བདག །འཇིགས་བྱེད་སྟོབས་ཅན་ལྷའི་དབང་ཕྱུག །ཕྱི་ནང་གནོན་པའི་ཕྲེང་བས་བརྒྱན། །འཁོར་ཞི་མྱ་ངན་འདས་སྐྱོབ་ཅིང་། །ཐབས་དང་ཤེས་རབ་འཇུག་སེལ་བ། །གར་སྟབས་སྣ་ཚོགས་ཀུན་བསྐྱོད་ཅིང་། །སྟོན་པའི་གཙོ་བོ་མཉེས་བྱེད་ཚེ། །མ་ལུས་དྲེགས་པའི་ཚོགས་ཀུན་འཇོམས། །སྣ་ཚོགས་ཕྲིན་ལས་རིགས་ལྡན་མཆོག །རབ་ཏུ་རྒྱས་པའི་སེམས་དཔའ་ཆེ། །གཉིས་མེད་གུས་པས་ཕྱག་འཚལ་བསྟོད། །ཨོ་དག་ཅིང་རང་བཞིན་དྲི་མེད་སྐུ། །ཚུལ་མང་གསལ་བའི་ཕྲེང་བ་ཉིད། །ཀུན་ཏུ་ཆོས་ཀྱི་དབྱངས་སྒྲོགས་ཤིང་། །གར་ཐབས་ཀུན་བསྐྱོད་དགྱེས་པར་མཛད། །དྲི་ཞིམ་ཚིམས་བྱེད་ཕྱོགས་བཅུར་ཁྱབ། །རང་བཞིན་བལྟས་མཛེས་ཀུན་ཏུ་སྣང་། །མི་གཉིས་ཡེ་ཤེས་གསལ་མཛད་ཅིང་། །བྱང་ཆུབ་སེམས་ཀྱི་དངོས་གྲུབ་དག །ཁྱད་པར་མཆོད་པའི་ཚོགས་རྣམས་ལ། །གཉིས་མེད་གུས་པས་ཕྱག་འཚལ་བསྟོད། །ཨོ༷་ཐུགས་རྗེ་ཡེ་ཤེས་འགུགས་པའི་མཆོག །བྱམས་གནས་ཀུན་ལ་ཡང་དག་བཞུགས། །གསང་སྔགས་དགའ་བས་བསྟེན་པར་བྱེད། །ཐབས་ཀུན་མཁྱེན་པའི་བཏང་སྙོམས་བརྟན། །རྔམ་པའི་ཚུལ་འཛིན་ཁྲོ་བདག་ཚོགས། །སྒོ་བཞིའི་དཀྱིལ་འཁོར་ཕྱག་འཚལ་བསྟོད། །ཨོ་བདེ་ཆེན་དབྱིངས་ཀྱི་དབང་ཕྱུག་ལས། །རབ་ཆགས་ཐུགས་རྗེ་ཀུན་གྱི་གཟུགས། 
།མཐའ་ཡས་ནམ་མཁའི་དཀྱིལ་འཁོར་ཉིད། །དོན་རྣམས་སྤྲུལ་པས་ཀུན་སྟོན་མཛད། །ཉམ་ངའི་གནས་མེད་འདུལ་བྱེད་པའི། །རྡོ་རྗེ་ཡེ་ཤེས་དབུ་རྒྱན་འཛིན། །ཐམས་ཅད་རྣམ་པར་སྤྲོ་ཞིང་སྡུད། །ཕྱག་རྒྱའི་དཀྱིལ་འཁོར་གང་མཛད་ཅིང་། །མི་རྟོག་རྣམ་ཀུན་སྦྱང་མཛད་ཅིང་། །ས་གསུམ་གནས་རྣམས་བསྲེག་པར་བྱེད། །ཐམས་ཅད་ཀུན་ནས་མཁས་པ་ཡི། །རང་བཞིན་དྲི་མེད་གསལ་བའི་མཛོད། །ཐ་དད་རྣམ་པའི་འོད་གསལ་ཅིང་། །དངོས་གྲུབ་ཕྲིན་ལས་ཀུན་སྤྱོད་མཛད། །བྱ་བ་ཆེན་པོ་དོན་བསྒྲུབ་པའི། །འདོད་པའི་དོན་ཀུན་འདིས་འགྲུབ་མཛོད། །དེ་ནས་སངས་རྒྱས་ཐམས་ཅད་ཀྱིས། །སྙིང་པོ་གསང་ཆེན་ངེས་པ་འདིས། །རིགས་མཆོག་རྣལ་འབྱོར་དབང་ཕྱུག་ཀུན། །ངེས་པར་སྒྲོལ་བའི་ཚིག་བསྙེམས་པོ། །ཕྱོགས་བཡི་དཀྱིལ་འཁོར་རྒྱ་ཆེན་པོ། །རབ་ཏུ་རྫོགས་པའི་སྐུ་གསུང་ཐུགས། །དོན་ཀུན་གསུངས་པ་རྫོགས་པའི་རྒྱུད། །དེ་དག་གནས་ཀུན་ཚུལ་གྱིས་འཇུག །ཐབས་དང་ཤེས་རབ་ཐེག་པའི་མཆོག །སེམས་ཅན་ཀུན་གྱི་སེམས་ཉིད་དེ། །རང་བཞིན་ཀུན་ཏུ་རྫོགས་པའི་དོན། །བདག་པོས་དབང་བསྐུར་ཡེ་ཤེས་ཆེ། །ཇི་ལྟར་སྣང་བ་སྣ་ཚོགས་ཀུན། །རང་གི་མཐུ་ཡིས་རྣམ་གྲོལ་ཅིང་། །མི་ཤིགས་ཡུལ་ཀུན་ལས་འདས་པའི། །ཕྱག་རྒྱ་གསང་བའི་དཀྱིལ་འཁོར་ཉིད། །ཐབས་དང་ཤེས་རབ་རོལ་བའི་ཚུལ། །དུས་ཀུན་རྒྱུན་གྱི་རྣམ་པར་གནས། 
།ཀུན་ཏུ་འགྲོ་༄༅། །ཞིང་འདུག་པ་དང་། །དེ་བཞིན་སྤྱོད་ལམ་ཐམས་ཅད་དུ། །གཉིས་མེད་གཉིས་སུ་སྣང་བའི་ཆོས། །ཕྱག་རྒྱའི་དཀྱིལ་འཁོར་མ་འགགས་པའོ། །རྟག་ཏུ་སེམས་ཅན་ཐམས་ཅད་ལ། །བྱམས་སོགས་ཉེ་བར་སྦྱར་བྱས་ཏེ། །ཕ་རོལ་ཕྱིན་པའི་ཚུལ་རྣམས་ཀྱིས། །བསོད་ནམས་ཡེ་ཤེས་མཆོག་ཏུ་བསྟེན། །དཀྱིལ་འཁོར་ཐམས་ཅད་རྫོགས་པར་སྦྱོར། །དེ་དག་ཚུལ་གྱིས་ཉེ་བར་སྣང་། །བདག་བཅས་ཆོས་ཀུན་ཡོངས་རྟོགས་པས། །བདག་མེད་མྱ་ངན་འདས་པའི་མཆོག །ཕྱི་རོལ་གནས་ལ་མངོན་ཞེན་པའི། །འགྲོ་རྣམས་ཀུན་ཏུ་འཁྲུལ་པས་འཁོར། །དེ་དག་རང་གི་ཆོས་ཉིད་ཀྱིས། །བདུད་རྩིའི་དཀྱིལ་འཁོར་གནས་ལོངས་སྤྱོད། །ཕྱག་རྒྱ་གསང་གསུམ་སྔགས་ཀྱི་མཐུས། །རིག་འཛིན་གནས་མཆོག་དེ་དག་ལས། །རྟོགས་ལྡན་ལམ་གྱི་རིམ་པ་བཞིན། །མངོན་པར་འཕགས་པའི་འབྲས་བུ་ཉིད། །ངེས་པར་སངས་རྒྱས་ཀུན་གྱི་དངོས། །ཚེ་འདིར་ཉེ་བར་བསྒྲུབ་པའི་དོན། །རིམ་བཞིན་ཅིག་ཅར་འཇུག་པའི་ཚུལ། །བདུད་རྩིའི་དཀྱིལ་འཁོར་རྒྱས་མཛད་པའོ། །དེ་ནས་དཀྱིལ་འཁོར་ཀུན་འབྱུང་བའི། །བདུད་རྩིའི་གནས་ནི་རྒྱས་པ་ཉིད། །དེ་བཞིན་གཤེགས་པས་སྦྱོར་མཛད་ཅིང་། །བྱང་ཆུབ་སེམས་རྣམས་ཀུན་སྤྱོད་པའོ། །སྣང་བ་མེད་ལས་སྣ་ཚོགས་ཆོས། །བདུད་རྩིའི་དཀྱིལ་འཁོར་ཀུན་འབྱུང་ཞིང་། །མཉམ་ཉིད་ཡེ་ཤེས་ཟག་པ་མེད། 
།བདེ་བ་ཆེན་པོའི་གནས་བཞུགས་པའོ། །བདུད་རྩི་ཆེན་པོའི་དཀྱིལ་འཁོར་ལས། །ཕྱི་ནང་འབྱུང་ཚོགས་བསམ་ཡས་ཀུན། །རིགས་ཀྱི་སྤྲུལ་པས་རྣམ་བཀོད་ཅིང་། །བྱིན་རླབས་མཐུ་ཡིས་གསང་བའི་མཆོག །ཁ་དོག་དབྱིབས་དང་མཚན་མ་མེད། །འགྲོ་བ་མེད་ཅིང་བྱ་བ་མེད། །རྩོལ་བ་མེད་ཅིང་བརྟེན་པ་མེད། །བདུད་རྩི་ཆེན་པོར་བརྗོད་དུ་མེད། །ཉོན་མོངས་དུག་བཅས་དུག་གཞི་བཅོམ། །དྲི་མེད་དག་པའི་བྱང་ཆུབ་སེམས། །སངས་རྒྱས་ཀུན་གྱི་སྤྱོད་ཡུལ་འདི། །ངེས་པའི་དོན་ལ་མཉམ་པར་སྦྱོར། །ནམ་མཁའི་མཚན་ཉིད་སངས་རྒྱས་ཀུན། །ཕྱི་ནང་བདུད་རྩིའི་རང་བཞིན་ཏེ། །དེ་དག་རྣམ་པར་སྤྲུལ་བྱས་ནས། །ཐམས་ཅད་དོན་ཀུན་མཚན་མར་འཛིན། །དེ་བཞིན་རྟོགས་པས་གྲོལ་བའི་ཕྱིར། །རང་བཞིན་ཉེ་བར་སྦྱངས་པའི་སྟོབས། །ཐམས་ཅད་སངས་རྒྱས་ཚོགས་རྣམས་ཀྱིས། །བདུད་རྩི་ཆེན་པོའི་དོན་བཤད་འཚལ། །དུས་རྣམས་ཀུན་ཏུ་བཟུང་བ་དང་། །གཞན་ལ་རྒྱ་ཆེར་སྟོན་བྱེད་པ། །དེ་ཉིད་རྡོ་རྗེ་ཀུན་ཏུ་བཟང་། །སྲས་གྱི་དམ་པར་རབ་བསྔགས་པའོ། །དེ་ནས་བྱང་ཆུབ་སེམས་དཔའི་ཚོགས། །ཕྱོགས་རྣམས་ཀུན་ནས་འདུས་པ་དང་། །ལྷ་ཀླུ་གནོད་སྤྱིན་མི་ལ་སོགས། །རྣལ་འབྱོར་དྲང་སྲོང་ཆེ་རྣམས་ལ། །སངས་རྒྱས་ཀུན་གྱིས་བསྟན་པའི་དོན། །ཉེ་བར་གདམས་པས་སྟོན་པར་མཛད། །དེ་ཉིད་བསྟན་པའི་རྒྱུད་ཆེན་འདི། །ཐམས་ཅད་གཅིག་ཏུ་བསྡུས་པའི་མཆོག 
།བྱང་༄༅ སེམས་འཇམ་དཔལ་རྣོན་པོ་དང་། །གསང་བདག་རྡོ་རྗེ་ཆོས་ལ་གཏད། །དུས་གསུམ་ཐམས་ཅད་མཁྱེན་པའི་མཆོག །སངས་རྒྱས་ཀུན་གྱི་གསང་བའི་མཇོད། །བདུད་རྩི་རོལ་པའི་རྒྱུད་ཆེན་འདི། །དད་བརྩོན་གུས་པར་གཟུང་བར་གྱིས། །ཇི་སྙེད་ཆོས་རྣམས་ཐམས་ཅད་ཀྱི། །ཡོན་ཏན་བརྗོད་པའི་དཔེ་ཀུན་ཀྱིས། །སྣ་ཚོགས་ཕྱོགས་རྣམས་བཀང་བྱས་ཏེ། །དེ་དག་བགྲང་ཞིང་ཤེས་ཀུན་ཀྱང་། །ཡང་དག་དོན་འདི་མཚོན་པ་གང་། །ཇི་ལྟར་ནམ་མཁའི་དཀྱིལ་འཁོར་དང་། །རྒྱ་མཚོ་ཆེན་པོའི་གནས་རྣམས་དག །ཀུན་ཏུ་རྟོགས་པར་ནུས་གྱུར་ཀྱང་། །ཡང་དག་དོན་འདི་དཔེ་ལས་འདས། །ནོར་བུ་རིན་ཆེན་མཐའ་ཡས་སྒོ། །གྲངས་མེད་སྟོང་གསུམ་བཀང་བྱས་པས། །ཡོན་ཏན་ཆེན་པོའི་ཕྱོགས་ཆ་ཡང་། །ཚད་གཟུང་སྟོན་པར་མི་ནུས་སོ། །དུས་ཀུན་འཕེལ་དང་འགྲིབ་མེད་པའི། །བདུད་རྩི་གསང་བའི་དཀྱིལ་འཁོར་ཉིད། །དུས་གསུམ་སྟོན་པས་གྲོལ་བྱེད་པ། །དེ་དག་བྱིན་རླབས་མཐའ་ཡས་ཏེ། །ངོ་བོ་ཉིད་ཀྱི་མཐུ་དག་དང་། །རང་བཞིན་བདག་ལ་གནས་པའི་ཆོས། །གསང་སྔགས་ཕྱག་རྒྱའི་ཏིང་འཛིན་དང་། །དཀྱིལ་འཁོར་རྒྱུད་རྣམས་གཟུང་བར་བྱོས། །རི་ལུ་ལྕགས་གསུམ་དཀྲིས་པ་དག །དངོས་གྲུབ་ཀུན་གྱི་དོན་ཕྱིར་བཅངས། །སྤྱི་གཙུག་མགུལ་ལ་སོགས་པར་གནས། །ཕྱག་རྒྱས་བསྲུང་ཞིང་བསྟོད་པར་བྱ། །ཞེས་རྒྱ་ཆེར་གསུངས་སོ། །དེ་ནས་འཁོར་གྱི་དེ་