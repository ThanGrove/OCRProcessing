{page}པའི་ཡུལ་མེད་མཉམ་དང་བྲལ། །ཏིང་འཛིན་སྤྲོས་དང་བྲལ་བའི་ཆོས་ཉིད་ལ། །ཐ་ཚིག་ཕྱི་དང་ནང་དུ་བགྲང་བྱ་མེད། །ཆོས་ཉིད་བགྲང་དུ་མེད་པའི་ཕུང་པོ་འདི། །ནམ་མཁའ་བགྲང་དུ་མེད་པའི་ཁམས་བཞིན་གནས། །སྔ་མ་ད་ལྷ་ཕྱི་མ་དུས་གསུམ་དུ། །ནམ་མཁའ་ལྟ་བུ་འདི་དང་མི་འབྲལ་བས། །ཕྱི་ནི་འདི་ཡིན་ནང་ནི་འདི་ཡིན་ཞེས། །ཀུན་རྫོབ་མིང་ཙམ་ངེས་པར་བརྟག་པ་མེད། །ཅེས་གསུངས་སོ། །རྣམ་པར་བགྲང་བའི་མདོ་ལས། དོན་གྱི་འགྲེལ་པའི་ལེའུ་སྟེ་གསུམ་པ་རྫོགས་སོ།། །།དེ་ནས་སེམས་དཔའ་ཆེན་པོ་དེས། འདུས་པའི་ཚོགས་ལ་ཕུན་སུམ་ཚོགས་པ་ལ་གནས་ནས་བཤད་པའི་ཕྱིར། ཕུན་སུམ་ཚོགས་པའི་མདོ་འདི་བཤད་དོ། །ཀྱེ་འདུས་པའི་ཚོགས་ཆེན་ད་ཉོན་ཅིག །ཀུན་བཟང་རྒྱལ་བ་མཆོག་གི་ལྷ། །བྱང་ཆུབ་སེམས་ཀྱི་སྙིང་པོ་ཡིན། །ཀུན་གྱི་སྟོན་པ་བྱང་ཆུབ་སེམས། །སྟོན་པས་བསྟན་པའི་འཁོར་ཚོགས་པས། །དུས་དང་གནས་ནི་རང་བཞིན་འདུས། །སྟོན་པ་བྱང་ཆུབ་སྙིང་པོ་ནི། །ཆོས་ཉིད་དབྱིངས་ཀྱི་གནས་ཆེན་དུ། །སངས་རྒྱས་སེམས་ཅན་འཁོར་ཚོགས་ནས། །སྔ་ཕྱི་མེད་པའི་བསྟན་པ་ནི། །རང་རིག་ཡེ་ཤེས་རིག་པའི་རྒྱལ། །རང་བཞིན་རྣམ་པ་གསུམ་སྣང་སྟེ། །མི་གནས་སེམས་ཀྱིརངབཞིན དང། །རངབྱུང་ཡེ་ཤེསརངབཞིན དང། །ཐུགས་རྗེ་སྤྲུལ་པའིརངབཞིནནོ། །བྱངཆུབ་སེམས་ཀྱིརངབཞིནནི། 
།མི༄༅། །གནས་ཆོས་ཀྱི་སྐུ་རུ་བཞུགས། །རང་བྱུང་ཡེ་ཤེས་རང་བཞིན་ནི། །རྫོགས་པའི་ལོངས་སྤྱོད་སྐུ་རུ་བཞུགས། །ཐུགས་རྗེ་སྤྲུལ་པའི་རང་བཞིན་ནི། །རྣམ་པ་ཅིར་ཡང་སྤྲུལ་ཏེ་བཞུགས། །མི་གནས་ཆོས་སྐུར་བཞུགས་ཙམ་ན། །འཁོར་ཡང་བྱང་ཆུབ་སེམས་སུ་བཞུགས། །བྱང་ཆུབ་སེམས་ཀྱི་འཁོར་རྣམས་ལ། །སྤྲོས་པ་མེད་པའི་དོན་ཡང་སྟོན། །ལོངས་སྤྱོད་རྫོགས་སྐུར་བཞུགས་ཙམ་ན། །འཁོར་ཡང་བྱང་ཆུབ་སེམས་དཔའི་འཁོར། །བྱང་ཆུབ་སེམས་དཔའི་འཁོར་རྣམས་ལ། །སྐུ་དང་ཡེ་ཤེས་རྫོགས་པར་སྟོན། །སྣ་ཚོགས་སྤྲུལ་སྐུར་བཞུགས་ཙམ་ན། །འཁོར་ཡང་རྒྱུད་དྲུག་སེམས་ཅན་འཁོར། ཁུད་དྲུག་སེམས་ཅན་འཁོར་རྣམས་ལ། །ཡིད་བཞིན་དབང་པོ་གང་འཐད་སྟོན། །ཞེས་གསུངས་སོ། །ཕུ་ན་སུམ་ཚོགས་པའི་མདོ་ལས། སྟོན་པ་ཕུན་སུམ་ཚོགས་པ་བསྟན་པའོ།། །།དེ་ནས་སེམས་དཔའ་རྡོ་རྗེ་དེས། འདུས་པའི་ཚོགས་ལ་འཁོར་ཕུན་སུམ་ཚོགས་པའི་རང་བཞིན་འདི་བསྟན་ཏོ། །ཀྱེ་འདུས་པའི་ཚོགས་ཆེན་ད་ཉོན་ཅིག །གང་ལ་འདུ་ཞིང་འཕེལ་བ་དག །དེ་ལ་འཁོར་ཞེས་བཏགས་པ་ཡིན། །དཔེར་ན་སྲིད་པའི་ཆོས་ལ་ཡང་། །འཁོར་དང་སྟོན་པ རངབཞིན ཚང། །ནམ་མཁའ་ལྟ་བུའི་སྟོན་པ་ལ། །འབྱུང་ཆེན་བཞི་དང་སྣང་སྲིད་འཁོར། །རང་བཞིན་ཆོས་ཀྱིས་འགྲེལ་བས་ན། །དེས་ན་སྣང་སྲིད་འཁོར་ཕུན་ཚོགས། 
།དཔེར་ན་ཆོས་ཉིད་ཀུན་བཟང་ལ། །འཁོར་དང་སྟོན་པ་རང་བཞིན་ཚང་། །ཆོས་ཉིད་རྫོགས་པ་ཆེན་པོ་ལ། །བརྒྱད་ཁྲི་བཞི་སྟོང་ཐེག་པའི་འཁོར། །རྒྱུ་དང་འབྲས་བུར་འབྲེལ་བས་ན། །དེས་ན་ཐེག་འཁོར་ཕུན་སུམ་ཚོགས། །དཔེར་ན་བྱང་ཆུབ་སེམས་ཉིད་ལ། །འཁོར་དང་སྟོན་པ་རང་བཞིན་་ཚང་། །བྱང་ཆུབ་སེམས་ཀྱི་སྙིང་པོ་ལ། །རྣམ་ཤེས་འཁོར་དང་སྐྱེ་མཆེད་འཁོར། །ཡུལ་དང་དབང་པོ་འདུས་པས་ན། །དེས་ན་ཁམས་དང་སྐྱེ་མཆེད་འཁོར། །དེ་འཁོར་ཕུན་སུམ་ཚོགས་པ་བཞིན། །སྟོན་པའི་འཁོར་ཡང་དེ་འདྲ་སྟེ། །སྟོན་པ་ཆོས་ཀྱི་སྐུའི་འཁོར་ནི། །དུས་གསུམ་སངས་རྒྱས་བཞུགས་པ་དང་། ཁམས་གསུམ་རྒྱུད་དྲུག་སེམས་ཅན་དེ། །འཕགས་པའི་ཐུགས་རྗེས་སེམས་ཅན་ལ། །འབྲེལ་པ་ཕུན་སུམ་ཚོགས་པར་བཤད། །སྟོན་པ་ལོངས་སྤྱོད་སྐུའི་འཁོར་ནི། །མི་རྟོག་ཏིང་འཛིན་བཅུ་སྦྱངས་པའི། །ས་ལ་གནས་པའི་བྱང་ཆུབ་པ། །ཉོན་མོངས་མི་གནས་ཤེས་བྱ་སྦྱངས། །ཡེ་ཤེས་ཚོགས་དང་ཐུགས་རྗེ་འབྲེལ། །དེས་ན་ཕུན་སུམ་ཚོགས་ཞེས་བྱ། །སྟོན་པ་སྤྲུལ་པའི་སྐུའི་འཁོར་ནི། །སྐུ་སྤྲུལ་ཐུགས་རྗེ་དྲུག་སྣང་བས། །འཁོར་ཡང་རྒྱུད་དྲུག་སེམས་ཅན་ནོ། །ལས་དང་ཐུགས་རྗེས་འབྲེལ་པ་ན། །འཁོར་ནི་ཕུན་སུམ་ཚོགས་ཞེས་བྱ། །ཞེས་གསུངས་སོ། །ཕུན་སུམ་ཚོགས་པའི་མདོ་ལས། འཁོར་ཕུན་སུམ་ཚོགས་པ་བསྟན་པའོ།། །།དེ་ནས་སེམས་དཔའ་ཆེན་པོ་དེས། 
།འདུས་པའི་ཚོགས་ལ་བསྟན་པ་ཕུན་སུམ་༄༅། །ཚོགས་པ་འདི་བསྟན་ཏོ། །ཀྱེ་འདུས་པའི་ཚོགས་ཆེན་ད་ཉོན་ཅིག །དུས་གསུམ་སྟོན་པ་གང་གིས་ཀྱང་། །བསྟན་པའི་རང་བཞིན་འདི་ཡིན་ཞེས། །ཚིག་དང་ཡི་གེར་བརྗོད་པ་མེད། །མ་གསུངས་མི་གསུང་གསུང་མི་འགྱུར། །ཁྱེད་ཀྱི་རང་བཞིན་བསྟན་པའོ། །ཡེ་ཤེས་ཐུགས་ཀྱི་རིག་པ་ཡིས། །རང་གི་རང་བཞིན་ངོ་བསྟན་ཏེ། །དེ་མཐོང་བསྟན་པས་དེ་འདུས་པས། །དེ་ལ་དེ་བསྟན་དེ་ཡང་མཐོང་། །དེ་ནི་བསྟན་པ་ཞེས་སུ་བཤད། །སྟོན་པ་ཆོས་ཀྱི་སྐུ་ཡིས་ནི། །རང་བཞིན་གཟུང་འཛིན་བྲལ་བར་བསྟན། བྱང་ཆུབ་སེམས་ཀྱི་འཁོར་རྣམས་དང་། དུས་གསུམ་སངས་རྒྱས་ཐམས་ཅད་ཀྱིས། །སྤྲོས་པ་མེད་པའི་དོན་དུ་རྟོགས། །རྒྱུད་དྲུག་གནས་པའི་སེམས་ཅན་གྱིས། །རང་གི་རང་བཞིན་མཐོང་བ་མེད། །སྒྲིབ་པ་ཐག་རིང་རྩོལ་མི་བྱེད། །སྟོན་པ་ཡང་ནི་རྣམ་པ་གསུམ། །བསྟན་པ་གསང་བ་རྣམ་གསུམ་ནི། །སྤྲོས་པ་མེད་པའི་རྡོ་རྗེ་སྟེ། །གསང་བ་རང་རྒྱུད་དག་པར་ཡང་། །སྤྲོས་པ་མེད་པས་རྡོ་རྗེར་བཤད། །གསང་བ་རྒྱུ་འབྲས་དག་པར་ཡང་། །སྤྲོས་མེད་ཡེ་ཤེས་རྡོ་རྗེར་གོཔོརཡངབཤད། །རྫོགས་པ་ཆེན་པོ་གསང་བ་ཡང་། །སྤྲོས་བྲལ་རྩོལ་བསྒྲུབ་བྲལ་བར་བཤད། །སྟོན་པ་ལོངས་སྤྱོད་རྫོགས་པ་ཡིས། །ཡེ་ཤེས་སྐུ་ཡི་རང་བཞིན་གྱིས། །ཆུ་ཟླ་སྣང་ཤེལ་མེལོངབཞིན། །མབསྒྲིབས་སྟོན་པའི་ངོ་བོ་ལ། །སྣང་བའི་སྐུ་མཐོང་ཡུ་ན་གསུམ། 
།གཟུང་འཛིན་བླང་དང་དོར་བྱེད་པ། །ཕྱི་པ་རྣམ་པ་གསུམ་དུ་བསྟན། །བྱ་བ་དག་གི་ཀྲི་ཡུ་ནི། །ཕྱི་ནང་རྟོག་པ་གསུམ་དག་པར། །གཟུང་འཛིན་རྡོ་རྗེ་འཛིན་དུ་བསྟན། །གཉིས་ཀ་བྱ་བའི་ལྟ་སྤྱོད་ནི། །གཉིས་སུ་མེད་པར་གྲུབ་འདོད་པས། །ངེས་པ་མེད་པས་ཁེ་བེལཡངབྲམ་འདྲ། །དང་དུ་མི་ལེན་ཕྱི་པ་ནི། །མཚན་མ་མེད་པའི་གཏན་ཚིགས་དང་། །གཞུང་ཆེན་ཕྱག་རྒྱ་བཞི་གསལ་ནས། །རིགས་ཆེན་བཞི་དང་སྟུག་པོར་བཤད། །སྟོན་པ་སྤྲུལ་སྐུར་བཞུགས་ཙམ་ན། །སེམས་ཅན་འདོད་པའི་རང་བཞིན་གྱིས། །ཇི་ལྟར་འདོད་པ་ཐུགས་རྗེ་འབྱུང་། །བརྐམ་ཆགས་ལྔ་ཡི་རྣམ་སྨིན་དེ། །རྒྱུད་དྲུག་གནས་སུ་ངེས་པར་སྟོན། །ལྷ་དང་ལྷ་མིན་གནས་རིས་སུ། །ཆེ་བའི་ང་རྒྱལ་འཇོམས་པར་བསྟན། ཁྲེས་པ་མི་ཡི་གནས་རིས་སུ། །དགེ་སྡིག་རྒྱུ་འདྲས་སྡེ་སྣོད་བཤད། །གཏི་མུག་བྱོལ་སོང་གནས་རིས་སུ། །རིག་པ་ཤེས་པའི་ཆོས་ཀྱང་བཤད། །སེར་སྣ་ཡི་དྭགས་གནས་རིས་སུ། །མ་ཆགས་ཚིམ་པའི་ཆོས་ཀྱང་བཤད། །སྡུག་བསྔལ་དམྱལ་བའི་གནས་རིས་སུ། །སྔ་ཕྱི་དྲན་པའི་ཞེན་པ་བཟློག །ཇི་ལྟར་འདོད་པ་མོས་པ་བྱིན། །དེས་ན་བསྟན་པ་ཕུན་སུམ་ཚོགས། །དེ་ནས་སེམས་དཔའ་རྡོ་རྗེ་དེས། །འདུས་པའི་ཚོགས་ཀྱི་འཁོར་རྣམས་ལ། །གནས་ཀྱིརངབཞིནབསྟནཔནི། །སེམས་དཔའ་བདག་གིས་བརྗོད་པར་བྱ། །སྟོན་པ་ཆོས་སྐུར་བཞུགས་ཙམ་ན། །ནམ་མཁའི་མཐའ་ཀླས་ཆོས་ཀྱི་དབྱིངས། 
།མཐའ་དང་དབུས་མེད་བཤད། །སྟོན་པ་གསུམ་གྱི་གནས་པའི་ཐེག་པ་གསུམ། །ངེས་པར་གནས་པ་ཐེག་པ་གཅིག་ལས་མེད། །གཅིག་ནི་ཀུན་ཐེག་བྱང་ཆུབ་སེམས་ཀྱི་ས། །དེ་ནི་ཐེག་པ་ཀུན་གྱི་ཉིང་ཁུར་བཤད། །ཀྱེ་ནི་མ་རིག་པ་ཡི་མུན་བསལ་ནས། །ཡེ་ཤེས་ཆེན་པོའི་སྣང་བ་མཆེད་པར་བྱེད། །དེ་ཡང་ཇི་ལྟ་བ་ཞེས་བསྟན་ཞེ་ན། །ཇི་ལྟར་སྣང་བའི་ཆོས་རྣམས་ཐམས་ཅད་ཀུན་། །བྱང་ཆུབ་དེ་བཞིན་ཉིད་དུ་མ་རིག་སྟེ། །མ་རིག་རྟོག་པའི་མུན་པར་འཐིབས་པ་ལ། །ཇི་ལྟར་སྣང་བའི་ཆོས་རྣམས་ཐམས་ཅད་ཀུན། །ཀུན་བྱེད་བྱང་ཆུབ་སེམས་ཀྱིས་བྱས་པའི་ཕྱིར། །ཀུན་བྱེད་བྱང་ཆུབ་སེམས་སུ་རིག་བྱས་ནས། །ཇི་ལྟར་སྣང་བའི་ཆོས་རྣམས་ཐམས་ཅད་ཀུན། །སོ་སོར་རྟོག་པའི་མུན་པ་བསལ་ནས་ཀྱང་། །རང་འབྱུང་ཡེ་ཤེས་ཆེན་པོ་སྣང་བ་མཆེད། །དེས་ན་མ་རིག་མུན་སེལ་སྣང་བ་མཆེད་ཅེས་བྱ། །ཀྱེ་སེམས་དཔའ་ཆེན་པོ། །རྣམ་པར་རྟོག་པའི་དྲ་བ་དྲལ་ནས་ནི། །ཉོན་མོངས་པ་ཡི་ཕྲེང་ཐག་གཅོད་པར་བྱེད། །ཇི་ལྟར་སྣང་བའི་ཆོས་འདི་ཐམས་ཅད་ལ། །རྒྱུ་དང་འབྲས་བུའི་ཐེག་པ་ཅན་རྣམས་ཀྱིས། །ལ་ལས་དུག་མཐོང་སྤོང་བའི་རྟོག་པ་བྱེད། །ལ་ལས་སེམས་ཆགས་པ་ཡི་ཡུལ་མཐོང་ནས། །བདེན་གཉིས་མ་ཆགས་པ་ཡི་རྟོག་པ་བྱེད། །ལ་ལས་རྣམ་དག་བྱ་བའི་ཡུལ་མཐོང་ནས། །དག་པ་གསུམ་དང་བྱིན་རླབས་ཆོ་འཕྲུལ་གྱིས། །རྗེ་དང་ཁོལ་གྱི་ཚུལ་དུ་རྟོག་པར་བྱེད། 
།ལ་ལས་རང་༄༅། །གནས་ཀྱི་མཆོག །སྤྲོས་མེད་གནས་ཀྱིས་ཀུན་ཏུ་ཁྱབ། །ཀུན་བཟང་ཆོས་སྐུའི་གནས་ཆེན་ནོ། །སྟོན་པ་ལོངས་སྤྱོད་གནས་ཆེན་ནི། །འོག་མིན་འོག་མིན་གནས་འོག་མིན། །རིན་ཆེན་གཞལ་ཡས་བཀོད་པ་ན། །རིན་ཆེན་ཁང་བུ་བརྩེགས་གནས་སོ། །སྟོན་པ་སྤྲུལ་སྐུའི་གནས་ཆེན་ནི། ཁུ།ད་ལྔའི་ལམ་དང་འགྲོ་དྲུག་གནས། །ཁམས་གསུམ་ཐུགས་རྗེ་སྤྲུལ་པའི་གནས། །ཐུགས་རྗེ་ནམ་མཁའི་མཐའ་དང་མཉམ། །གནས་ལ་འདི་ཞེས་ངེས་པ་མེད་པ་བསྟན། །དེ་ནས་འདུས་པའི་ཚོགས་རྣམས་ཀུན། །དུས་ཀྱི་རང་བཞིན་འདི་བསྟན་ཏོ། །སྔ་མ་ཕྱི་མ་ད་ལྟར་གསུམ། །ཁྱད་པར་མེད་པའི་དོན་འདི་བསྟན། །དུས་གསུམ་མེད་དེ་ཁྱབ་པར་གཅིག །ཀུན་བཟང་ཡེ་ཤེས་མཆོག་ཐུགས་ལ། །སྔ་མ་མི་འགག་ཕྱི་མི་འགྲིབ། །རྣམ་པའི་ཁྱད་པར་དུས་གཅིག་ཏུ། །ཡེ་ཤེས་སོ་སོར་གསལ་ཁྱབ་མེད། །སྐྱེ་འགག་མེད་པར་ཁྱད་པར་གཅིག །དུས་གསུམ་ཡོད་པར་བལྟ་བ་ནི། །མ་བྱང་བསྒྲིབས་པའི་སེམས་ཅན་རྣམས། །སེམས་ནི་སྒྲིབ་པ་བག་ཆགས་ཏེ། །མེད་པའི་ཡུལ་ལ་རྣམ་རྟོག་པས། །སྔ་མ་འགགས་ལ་དེ་མི་གནས། །ཕྱི་མ་མ་བྱུང་སྒྲིབ་མི་མཐོང་། །དུས་གསུམགཅིགལགསུམ་དུ་མཐོང་། །འདས་དང་མ་བྱོན་ད་ལྟར་ཞེས། །མེད་པའི་ཡུལ་ལ་རྣམ་རྟོག་པས། །ཐ་སྙད་མིང་ལ་ངེས་པ་མེད། །ཅེས་གསུངས་སོ། །ཕུན་སུམ་ཚོགས་པའི་མདོ་ལས། 
བསྟན་པ་གནས་དུས་ཕུན་སུམ་ཚོགས་པ་བསྟན་པའི་ལེའུའོ།། །།དེ་ནས་སེམས་དཔའ་ཆེན་པོ་དེས། ངེས་པའི་ཚོགས་ལ་ཕུན་སུམ་ཚོགས་པ། ངེས་པའི་མདོ་དོན་གྱི་འགྲེལ་པ་འདི་བཤད་དོ། །སྐྱེ་མེད་རྡོ་རྗེ་འགྱུར་མེད་སེམས་དཔའ་དེ། །མ་བསྒྲིབས་ཀུན་ལ་ཁྱབ་པས་ནམ་མཁའ་འདྲ། །རང་བྱུང་ཡེ་ཤེས་གཉེན་པོ་མེད་པས་ཆེ། །བླང་དོར་མེད་པའི་ཆོས་ཉིད་ཀུན་བཟང་འདི། །བཀག་པ་མེད་པའི་མཛད་སྤྱོད་བག་ཡངས་ཀྱིས། །ཐམས་ཅད་འདུ་ཞིང་འབྱུང་བའི་དབྱིངས་ན་སྤྱོད། །ཡངས་པས་ཐམས་ཅད་འདུ་ཞིང་ཚོགས་ན་སྤྱོད། །ཐམས་ཅད་འདུ་ཞིང་འབྱུང་བ་ཆོས་ཀྱི་དབྱིངས། །རྣམ་དག་ཀློང་ལམ་ཆེན་པོ་དེར། །སངས་རྒྱས་སེམས་ཅན་ཁམས་གསུམ་ཀུན་བསྒྲལ་བས། །བྱང་ཆུབ་སེམས་ལ་དངོས་པོ་ཡུལ་མི་སྐྱེ། །རང་བྱུང་ཡེ་ཤེས་དེ་ལ་འགག་པ་མེད། །སྐྱེ་འགག་ཅིར་ཡང་ཏིང་འཛིན་དགོངས་པ་མེད། །སྟོན་པ་ཀུན་བཟང་བསྟན་པ་བྱང་ཆུབ་སེམས། །རྫོགས་ཆེན་དག་ལ་ལྷག་མ་མེད་པར་བསྟན། །བྱང་ཆུབ་སེམས་ནི་ཀུན་གྱི་སྙིང་པོ་སྟེ། །ཆོས་ཀུན་ལྷག་མ་མེད་པས་ཡོངས་སུ་རྫོགས། །གཉེན་པོ་མེད་པས་གཞན་གྱི་དབང་མི་འགྱུར། །འགྱུར་བ་མེད་པའི་རང་བཞིན་དྲང་པོར་གནས། །དཔེ་ནི་ནམ་མཁའབཞིནཏེཀུནལཁྱབ། །རྒྱུ་རྐྱེན་མེད་པས་གཞན་ལ་རག་མ་ལུས། །ཞེས་བ ན། ཀུན་བཟང་རྡོ་རྗེ་ང་ཡི་འཁོར་འདུས་པས། །གང་ཞིག་སུ་ཡང་རུང་བ་དེ་ཡིས་ནི། 
།སེམས་ཉིད་སངས་༄༅། །རྒྱས་ཡིན་པར་གོ་བའོ། །རིག་པའི་ཡུལ་ན་སེམས་ཉིད་བདེ་བ་ཆེ། །གང་ཞིག་འདི་ལྟར་རིག་ཅིང་རྟོགས་པ་ནི། །རྣམ་པར་དག་པའི་འཇིག་རྟེན་ཡིན་པར་བཤད། །གང་སུས་རེག་ཅིང་རྟོགས་པ་དེ་ལ་