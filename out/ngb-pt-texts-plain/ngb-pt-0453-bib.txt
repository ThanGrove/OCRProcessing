{page}བཞིན་ཚིག་གི་ཚད་མ་མ་ཡིན་དོན་གྱི་ཚད་མ་འདི། །སེམས་དང་བག་ཆགས་དབྱེར་མེད་ཐ་དད་མིན་པ་བཞིན། །སངས་རྒྱས་རྣམས་ཀྱི་སྙིང་ཕྱུང་ཁུང་དུ་འཇུག་བྱེད་པའི། །རྡོ་རྗེ་སློབ་དཔོན་ཚད་མ་དབྱེར་མེད་གཟུང་། །བྱང་ཆུབ་སེམས་བསྒོམ་པའི་རྒྱུད་ལས། རྒྱུད་ཀྱི་འགྲེལ་བ་བྱང་ཆུབ་སེམས་ཡིན་པར་བསྟན་པ་དང་། རྒྱུད་ལ་བསྟོད་པ་དང་། སློབ་དཔོན་དབྱེར་མེད་པར་བསྟན་པའི་སྐབས་བཅོ་བརྒྱད་པའོ།། །།གསང་བའི་རྒྱུད་ས་པའི་བྱང་ཆུབ་སེམས་དཔའི་རིགས་ཅན། དད་པ་དང་སྐྲུར་ལྡན་པ་ལ་སྦྱིན་པ་ལས། གཞན་དུ་མ་གསུངས་སོ། །བྱང་ཆུབ་སེམས་དཔའི་རིགས་ལ་སྤྱིན་ནོ། །འདི་འདོད་དུས་སུ་རྒྱུད་གཉིས་སྦྱིན་མི་བྱ། །འདི་སྟེར་བ་ཡི་མཚན་ལྡན་སྐྱེས་བུ་ལ། །ནང་རྒྱུད་འགའ་ཟུང་རྨད་འབྱུང་རྒྱས་པ་དང་། །བྱང་ཆུབ་སེམས་སྒོམས་གཤིན་རྗེ་གནམ་རྒྱུད་རྣམས། །སྐྱེས་ཆེན་རྣམས་ཀྱི་ཐོབ་སྐལ་ཡིན་པས་སྦྱིན། །མི་འགལ་ཚུལ་དུ་སྦྱིན་ལུགས་མན་ངག་བསྟན། །སློབ་དཔོན་སློབ་བུས་འདི་གཞུང་མ་སྙེགས་ན། །འབྲས་བུ་མི་ཐོབ་དམྱལ་རྒྱུ་སོགས་པ་མང་། །འདི་གཞུང་སྙེགས་ན་འདི་གཞུད་ཁོ་ནས་འགྲུབ། །འཕགས་པ་འཇམ་དཔལ་རྫུན་མེད་ཉིད་ཀྱིས་གསུངས། །དུས་མེད་རྟག་ཏུ་བྱང་ཆུབ་སེམས་དཔའ་སྤྱད། །རྫོགས་སོ། །འདི་སྐད་བདག་གིས་ཐོས་པའི་དུས་གཅིག་ན། 
བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་དེ་བཞིན་༄༅། །གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེའི་བཙུན་མོའི་བྷ་ག་ལ། དེ་བཞིན་གཤེགས་པ་མི་བསྐྱོད་པ་དང་། རྣམ་པར་སྣང་མཛད་དང་། རིན་ཆེན་འབྱུང་བ་དང་། སྣང་བ་མཐའ་ཡས་དང་།གདོན་མི་ཟ་བར་གྲུབ་པ་དང་། ས་རྡོ་རྗེ་ཞེས་བྱ་བའི་བྱང་ཆུབ་སེམས་དཔའ་སེམས་དཔའ་ཆེན་པོ་དང་། ཆུ་རྡོ་རྗེ་ཞེས་བྱ་བའི་བྱང་ཆུབ་སེམས་དཔའ་སེམས་དཔའ་ཆེན་པོ་དང་། མེ་རྡོ་རྗེ་ཞེས་བྱ་བའི་བྱང་ཆུབ་སེམས་དཔའ་སེམས་དཔའ་ཆེན་པོ་དང་། རླུད་རྡོ་རྗེ་ཞེས་བྱ་བའི་བྱང་ཆུབ་སེམས་དཔའ་སེམས་དཔའ་ཆེན་པོ་དང་། དམ་ཚིག་རྡོ་རྗེ་ཞེས་བྱ་བའི་བྱང་ཆུབ་སེམས་དཔའ་སེམས་དཔའ་ཆེན་པོ་ལ་སོགས་པ་བརྗོད་ཀྱིས་མི་ལང་བ་དང་ཐབས་ཅིག་ཏུ་བཞུགས་སོ། །གླེང་གཞིའི་ལེའུ་སྟེ་དང་པོའོ།། །།དེ་ནས་མི་བསྐྱོད་པ་ལ་སོགས་པའི་དེ་བཞིན་གཤེགས་པ་རྣམས་ཀྱིས། བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པ་རྣམ་པར་སྣང་མཛད་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་རང་གི་བྱང་ཆུབ་ཀྱི་སེམས་ཇི་ལྟར་བསྒོམ་པ་ལགས། ཞེས་གསོལ་བ་དང་། བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་བཀའ་སྩལ་པ། བྱང་ཆུབ་ཀྱི་སེམས་བསྒོམ་པ་ནི། ཕྱིའི་བྱང་ཆུབ་ཀྱི་སེམས་དང་། ནང་གི་བྱང་ཆུབ་ཀྱི་སེམས་དང་། གསང་བའི་བྱང་ཆུབ་ཀྱི་སེམས་བསྒོམ་པའོ། །ཞེས་བཀའ་སྩལ་པ་དང་། 
རྡོ་རྗེ་མི་བསྐྱོད་པ་ལ་སོགས་པས་ཡང་། བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པ། བྱང་ཆུབ་ཀྱི་སེམས་རྣམ་གསུམ་བཀའ་སྩལ་པ། དོན་གང་ལས་དགོངས་ནས་བཀའ་སྩལ་པ་ལགས། ཞེས་གསོལ་པ་དང་། བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པས་འདི་སྐད་ཅེས་དཀའ་སྩལ་ཏོ། །ཡི་གེ་ཨེའི་དབྱིབས་བཟང་པོ་ལ། །དབུས་སུ་བ༷་གྱིས་བརྒྱན་པ་དེར། །ཕྱག་རྒྱའི་དཀྱིལ་འཁོར་གང་གསལ་བ། །རང་གི་བྱང་ཆུབ་སེམས་བསྒོམ་པའོ། །ནང་གི་བྱང་ཆུབ་སེམས་བསྒོམ་པ། །ཕྱག་རྒྱར་གྱུར་པའི་ལུས་ཉིད་ལ། །འབྱུང་བ་བཞི་དང་འཁོར་ལོ་བཞི། །ཡུམ་བཞི་དང་ནི་འཁོར་ལོ་བཞི། །ཡི་གེའི་ཚོགས་དག་བཀོད་པ་ཉིད། །ཞུ་བ་གོང་བུ་གཅིག་གྱུར་པ། །ནང་གི་བྱང་ཆུབ་སེམས་བསྒོམ་པའོ། །གསང་བའི་བྱང་ཆུབ་སེམས་བསྒོམ་པ། །དེ་ལས་སྐད་ཅིག་ནམ་གྲོལ་བ། །མི་རྟོག་ཏིང་འཛིན་བརྗོད་དུ་མེད། །དངོས་མིན་དངོས་དང་བྲལ་བ་མིན། །དབུ་མར་ཡང་ནི་མི་དམིགས་སོ། །བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པས་དེ་སྐད་ཅེས་བཀའ་སྩལ་ཏོ། །བྱང་ཆུབ་ཀྱི་སེམས་བསྒོམ་པ་ལས། གླེང་སླང་བའི་ལེའུ་སྟེ་གཉིས་པའོ།། 
།།ཡང་བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་ལ་འཁོར་རྣམས་ཀྱིས་མགྲིན་གཅིག་༄༅། །ཏུ་ཞུས་པ། ཐུགས་ཉིད་རྡོ་རྗེ་བདག་པོ་མཆོག །ཇི་ལྟར་སེམས་ཉིད་བལྟ་བར་འཚལ། །གཟུ་བོ་ཆེན་པོས་བཤད་དུ་གསོལ། །ཡང་དག་དོན་ཉིད་བཤད་དུ་གསོལ། །བྱང་ཆུབ་ནམ་མཁའི་མཚན་ཉིད་ནི། །སྐུ་ཉིད་དོན་རྣམས་བཤད་དུ་གསོལ། །དེ་བཞིན་གསུང་གི་དོན་རྣམས་གསུངས། །དེ་ནས་བདག་པོ་མཆོག་སྟེ་བྱང་ཆུབ་ཀྱི་སེམས་རྡོ་རྗེའི་ཏིང་ངེ་འཛིན་ལས་བཞེངས་ནས། འཁོར་རྣམས་ལ་བྱང་ཆུབ་ཀྱི་སེམས་རྡོ་རྗེ་བསྟན་པར་བཞེད་ནས། ཉིད་ཀྱི་ཆེ་བ་དབྱུང་བའི་ཕྱིར། འཁོར་རྣམས་ལ་རིགས་ཀྱི་བུ་ཞེས་བཀའ་སྩལ་པ། ཁྱེད་ཅག་ལེགས་པར་ཉན་འདོད་ན། །ལེགས་སོ་ལེགས་སོ་ཉོན་ཅིག་ཁྱེད། །ལེགས་སོ་ལེགས་སོ་བྱང་ཆུབ་ཆེ། །དད་དང་གུས་པར་མཉན་པར་གྱིས། །ཨེ་མཧོ་རྒྱུད་འདི་བརྟག་པར་དཀའ། །ཨེ་མཧོ་རྒྱུད་འདི་ཐུན་མོང་མིན། །བྱང་ཆུབ་ནམ་མཁའི་མཚན་ཉིད་དེ། །བཙལ་བས་རྙེད་པའི་གནས་མེད་དེ། །མ་བཙལ་བས་ཀྱང་སྟོར་བྲལ་མེད། །བྱང་ཆུབ་མཆོག་ཉིད་ཡེ་ནས་གསང་། །བྱང་ཆུབ་སེམས་ཉིད་རྡོ་རྗེ་དེ། །སྐུ་གསུང་ཐུགས་ཀྱི་གཙོ་མཆོག་རྒྱལ། །དེ་ཡང་མ་མཐོང་ཚུལ་གྱིས་མཐོང་། །དེ་བཞིན་གསུང་གི་དོན་རྣམས་ནི། །རླུད་གི་དེ་ཉིད་ཞི་གྱུར་ནས། །སྔགས་ཀྱི་དེ་ཉིད་གང་ཡིན་པ། །ཡེ་ཤེས་གཤེགས་ཤིང་བཞུགས་པའོ། །དེབཞིནཐུགསཀྱིརྡོརྗེ་ཡང་། །ཡེ་ཤེས་གཤེགས་ཤིང་བཞུགས་པའོ། 
།ནམ་མཁའི་དབྱིངས་སུ་གྱུར་ནས་ནི། །རང་བཞིན་གྱིས་ནི་འོད་གསལ་པའོ། །བྱང་ཆུབ་ཀྱི་སེམས་བསྒོམ་པ་ལས། བདག་པོ་མཉེས་ནས་བཀའ་སྩལ་པའི་ལེའུ་སྟེ་གསུམ་པའོ།། །།དེ་ནས་བདག་པོའི་གཙོ་མཆོག་ལ། འཁོར་རྣམས་ཀྱིས་ཡང་གསོལ་བ། །བདེ་བར་གཤེག་པ་དོན་དམ་གཙོ། །དམིགས་མེད་བྱང་ཆུབ་དེ་བཞིན་གཤེགས། ཁུ་ཉིད་མ་སྐྱེས་འདུས་མ་བྱས། །དབྱིངས་ཉིད་ཟག་མེད་བཤད་དུ་གསོལ། །ཐབས་རྣམས་མ་ནོར་བཤད་དུ་གསོལ། །མི་དམིགས་དོན་དམ་བཤད་དུ་གསོལ། །དེ་ནས་སྟོན་པ་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པས། ཉིད་ལས་མི་གཞན་པའི་འཁོར་ལ་ངོ་མཚར་སྐྱེས་པར་གསུངས་བ། ཨེ་མཧོ་ཨེ་མཧོ་ཞེས་གསུངས་པ་དང་། དེ་ནས་འཁོར་གྱིས་ངོ་མཚར་དུ་བྱུང་བའི་ཚིག་དེ་ཐོས་ནས། ངོ་མཚར་ཆེན་པོར་གྱུར་ཏེ་སླར་གསོལ་པ། བདག་ཅག་མོས་པ་རྒྱ་ཆུང་ལ། །བྱང་ཆུབ་ནམ་མཁའི་ངང་ལས་གསུངས། །སྨྲ་རུ་མ་ཆིས་དོན་ཉིད་ལས། །སྔོན་མ་ཐོས་པའི་རྨད་བྱུང་དཀའ། །ཚིག་ལས་འདས་པའི་དོན་ཉིད་གསུངས། །གླེང་བྲལ་དོན་ཉིད་རྨད་བྱུང་དཀའ། །བདག་པོ་དོན་ཉིད་བཀའ་སྩལ་འཚལ། །བྱང་ཆུབ་ཀྱི་སེམས་བསྒོམ་པ་ལས། །བདག་པོས་ངོ་མཚར་དུ་བྱུང་བ་གསུངས་པ་དང་། འཁོར་ཡང་ངོ་མཚར་བར་གྱུར་པ་བསྟན་པའི་ལེའུ་སྟེ་བཞི་པའོ།། 
།།དེ་ནས་སྟོན་པ་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པ་ཉིད་སྟོང་པ་མི་༄༅། །དམིགས་པའི་ཏིང་འཛིན་ལས་བཞེངས་ནས། འཁོར་གྱི་བསམ་པ་ཐུགས་སུ་ཆུད་ནས་བཀའ་སྩལ་པ། བསྟན་དུ་མེད་པ་རྡོ་རྗེའི་སྐུ། །མངོན་པར་བྱང་ཆུབ་མི་རྟོག་འདུས་མ་བྱས། །རྒྱུ་ལས་མ་བསྐྱེད་རྐྱེན་གྱིས་གྲོགས་མ་བྱས། །དེ་ཉིད་བྱང་ཆུབ་ནམ་མཁའ་འོ། །དེ་ལས་སྐུ་རྣམས་རིམ་གྱིས་བྱུང་། །འདི་དང་འདི་ཞེས་བསྟན་དུ་མེད། །བསམ་གཏན་དུས་དག་རྣམ་གྲོལ་མཐོང་། །དག་པའི་སེམས་ཉིད་སྒྲིབ་པ་མེད།རང་བཞིན་གྱིས་ནི་འོད་གསལ་བ། །འདི་ཉིད་དོན་དམ་ངོ་བོ་སྟེ། །རྟོགས་པའི་དུས་ན་ངོ་བོ་སྟེ། །འབྲས་བུའི་ཡེ་ཤེས་ཐབས་ཀྱི་སྒོ། །རྣམ་གྲངས་ཐ་དད་དངོས་པོ་གཅིག །དངོས་པོའི་དུས་ན་དེ་ལྟའོ། །དོན་དམ་དམིགས་མེད་བརྗོད་དུ་མེད། །ཐ་སྙད་ཡི་གེ་ལས་འདས་པ། །བསྲུང་དུ་མེད་པའི་དམ་ཚིག་མཐོང་། །ཐབས་ཀྱི་རིམ་པ་དམ་ཚིག་མཐོང་། །མ་རྟོགས་དུས་ན་བསྲུང་བར་བྱ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་། གསུང་དང་། ཐུགས་རྡོ་རྗེ་ལས། བྱང་ཆུབ་ཀྱི་སེམས་བསྒོམ་པ་སྟེ་བསྲུང་དུ་མེད་པའི་དམ་ཚིག་བསྲུང་བ་བསྟན་པའི་ལེའུ་སྟེ་ལྔ་པའོ།། །།བྱང་ཆུབ་ཀྱི་སེམས་རྡོ་རྗེ་རྣམ་པར་སྣང་མཛད་དེ་བཞིན་གཤེགས་པ་ཉིད་རྣམ་པར་རོལ་བའི་ཏིང་ངེ་འཛིན་ལས་གཞེངས་ནས། དོན་དམ་པའི་མན་ངག་གི་སྒོ་འདི་བཀའ་སྩལ་ཏོ། །ཆོས་སྐུ་ངོ་བོ་ཉིད་ཀྱིས་དག །རང་བཞིན་གྱིས་ནི་འོད་གསལ་བ། 
།དེ་ཉིད་གཉིས་མེད་ཆོས་ཀྱི་སྐུ། །ཚིག་ལས་འདས་ཏེ་བརྗོད་དུ་མེད། །དུས་གསུམ་མཉམ་པ་ཉིད་རྟོགས་ན། །དེ་ཉིད་ཤེས་རབ་ཕ་རོལ་ཕྱིན། །དོན་དམ་གཙོ་མཆོག་རྒྱལ་བའི་བཀའ། །སྨྲ་རུ་མེད་པ་རྣམ་དག་ལས། །སྒྲ་ཡིག་རྣམ་པར་སྤང་་་པའོ། །དང་པོ་དགའ་བའི་བག་ཆགས་བཟློག །བར་དུ་ཨུ་ལི་ཀྭ་ལི་དང་། །འཁོར་ལོ་བཞི་དང་འབྱུང་བ་བཞི། །ཞུ་བས་ཕྲ་མོ་ཐིག་ལེ་དང་། །ཡེ་ཤེས་གཤེགས་ཤིང་བཞུགས་པ་ལས། །ཀླུ་ནི་བྲུག་གུ་ལྟ་བུ་གྱུར། །དེ་ལས་སྣང་མེད་བརྗོད་དུ་མེད། །རང་བཞིན་གྱིས་ནི་འོད་གསལ་བ། །དེ་ལྟའི་རིམ་པ་ཐམས་མཆོག་བཙལ། །ཐ་མར་དྲན་མེད་རྒྱུ་བ་བཅད། །དེ་ནི་རིམ་པར་འཇུག་པ་སྟེ། །བསྐྱེད་དང་ཕྲ་མོ་ཐིག་ལེ་དང་། །ཡེ་ཤེས་གཤེགས་ཤིང་བཞུགས་པ་ལས། །ཕྲུག་གུ་ལྟ་བུའི་སེམས་ལ་དམིགས། །དེ་ལས་རྟགས་ལྔ་བྱུང་བ་ལས། །རང་བཞིན་གྱིས་ནི་འོད་གསལ་འགྲུབ། །དེ་ནི་རིམ་པར་འཇུག་པའི་ཐབས། །རྣམ་དག་དོན་ནི་ཆོས་དབྱིངས་ཏེ། །ཆོས་དབྱིངས་ཟད་མ་ཡེ་ཤེས་ཏེ། །དང་པོར་རྟོགས་པས་གཉིས་སུ་མེད། །དེ་ལས་རང་བྱུང་ཡེ་ཤེས་ནི། ཁུ་དང་རྐྱེན་གྱིས་མ་བསྐྱེད་འབྱུང་། །བག་ཆགས་རྒྱུ་བ་བཟློག་པའི་ཐབས། །སྔར་གྱི་རིམ་པར་འཇུག་པ་སྟེ། །རང་བཞིན་གྱིས་ནི་འོད་གསལ་བ། །སྐད་ཅིག་མས་ནི་མཐའ་རུ་འཛིན། །དབང་པོ་ཡུལ་ལ་ཡིན་པ་སྟེ། །ཆོས་ཀྱི་དབྱིངས་ལ་ཡིན་པའོ། །ལུས་ངག་སེམས་ཀྱང་སྟེངཆུབཞིན། 
།གཞནདུ་གཡོ་བ་མེད་པར་༄༅། །གནས། །བྱང་ཆུབ་ཀྱི་སེམས་བསྒོམ་པ་ལས། རྣལ་འབྱོར་གྱི་དོན་ཐབས་ཀྱི་རིམ་པ་བསྟན་པའི་ལེའུ་སྟེ་དྲུག་པའོ།། །།དེ་ནས་ཡང་སྟོན་པ་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པ་ལ། །འཁོར་གྱི་དེ་བཞིན་གཤེགས་པ་རྣམས་ཀྱིས་གསོལ་བ། བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པ་རྣལ་འབྱོར་གྱི་དོན་ལ་ཅིག་ཅར་འཇུག་པ་ཇི་ལྟར་ལགས། །ཞེས་གསོལ་པ་དང་། བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པས་བཀའ་སྩལ་པ། ཆོས་ཀྱི་རང་བཞིན་ཡེ་ནས་རྣམ་དག་ལ། །རང་རིག་ཡེ་ཤེས་རང་གི་དེ་བཞིན་གཤེགས། །དེ་ལས་མ་ཡེངས་རྣལ་འབྱོར་ཅིག་ཆར་འཇུག །ཅེས་གསུངས་སོ། །བྱང་ཆུབ་ཀྱི་སེམས་བསྒོམ་པ་ལས། རྣལ་འབྱོར་ཅིག་ཆར་འཇུག་པའི་ལེའུ་སྟེ་བདུན་པའོ།། །།དེ་ནས་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པས། འཁོར་རྣམས་ལ་གསང་བའི་དོན་གཏད་པ། ཁྱེད་ལ་དོན་མཆོག་གསང་བ་འདི། ཁྱད་པར་གསུངས་ཏེ་ངས་གཏད་དོ། །གསང་ཞེས་བསྟན་དུ་མེད་པའི་དོན། །ཟབ་མོ་སངས་རྒྱས་ཀྱིས་མ་གཟིགས། །དོན་དམ་ཁྱད་པར་ཐ་མི་དད། །འདུས་མ་བྱས་པ་སྐད་ཅིག་དོན། །རང་རིག་སྒྲིབས་པ་སྤངས་དག་པ། །ངེས་བསྒོམ་མཆོག་སྟེ་རྩལ་དང་བྲལ། །ཡང་དག་ཉིད་དེ་དམིགས་སུ་མེད། ཁྱེད་ལ་ངས་གཏད་ཐབས་ཀྱི་སྒོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་། གསུང་དང་། 
ཐུགས་ཀྱི་རང་བཞིན་བྱང་ཆུབ་ཀྱི་སེམས་བསྒོམ་པ་ལས། འཁོར་ལ་གསང་བ་གཏད་པའི་ལེའུ་སྟེ་བརྒྱད་པའོ།། །།བྱང་ཆུབ་ཀྱི་སེམས་བསྒོམ་པའི་རྒྱུད་རྫོགས་སོ།། །།བོད་སྐད་དུ། དེ་བཞིན་གཤེགས་པ་ཐམས་ཅད་