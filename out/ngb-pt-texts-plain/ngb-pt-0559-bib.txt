{page}༄༅། རྒྱ་གར་སྐད་དུ། ཨ་ཀྭ་མ་ནི་ཏི་ལ་ཀ་ཀ་ཡ་ཀྭ་ལ་ཏན་ཏྲ་ནཱ་མ། བོད་སྐད་དུ། ནམ་མཁའ་རྣམ་པར་དག་པ་ཐིག་ལེ་སྐུར་གསལ་གྱི་རྒྱུད་ཅེས་བྱ་བ། ཡེ་ཐོག་དང་པོའི་བཅོམ་ལྡན་འདས་དཔལ་ཀུན་ཏུ་བཟང་པོ་ཡབ་ཡུམ། རང་བྱུང་རིག་པའི་ལྷ་ཚོགས་ལ་ཕྱག་འཚལ་ལོ། །འདི་སྐད་བདག་གིས་བསྟན་པའི་དུས་གཅིག་ན། ཆོས་ཉིད་གཞི་སྣང་སྐུ་ལྔར་གསལ། དབྱིངས་རིག་གཉིས་མེད་ཕྱོགས་མཚམས་མེད། །གུད་དུ་མ་བཅད་སྟོང་གསལ་སྙམ། །ཡེ་ནི་ཇི་བཞིན་སངས་རྒྱས་སོ། །འདི་སྐད་བདག་གིས་ཐོས་པའི་དུས་གཅིག་ན། མཐོང་བའི་ཡུལ་མེད་གཏིང་དཔག་དཀའ། །བརྗོད་པའི་ཚིག་མེད་དམིགས་སུ་མེད། །སྟོང་ཞིང་བདག་མང་མཁའ་ལྟར་དག །བྱས་པའི་གནས་མེད་ཐིག་ལེ་ ཏུ། །སྐྱེ་གཞིའི་སྐུ་མེད་ཞི་ཁྲོ་གསལ། །སྨོན་ལམ་མ་འདུས་འཁོར་རྣམས་ལ། །བརྗོད་མེད་ལྷུན་གྱིས་གྲུབ་པའི་ཆོས། །ངང་གདངས་ཆེན་པོར་སྟོང་ཞིང་གསལ། །ཡེ་ཤེས་ལྔ་ནི་མ་འདྲེས་པའོ། །ནམ་མཁའ་རྣམ་པར་དག་པ་ཐིག་ལེ་སྐུར་གསལ་གྱི་རྒྱུད་ལས། གཞི་ཕུན་སུམ་ཚོགས་པ་དྲུག་གླེང་བའི་ལེའུ་སྟེ་དང་པོའོ།། །།དེ་ནས་གསང་བའི་བདག་པོ་ཡིས། །ཀུན་བཟང་རྡོ་རྗེ་འཆང་ཆེན་ལ། །གུས་པས་ཐལ་མོ་སྦྱར་བྱས་ཏེ། །སྤྱན་སྔར་འདུག་སྟེ་ཚིག་འདི་གསོལ། །ཡུལ་དང་གནས་དང་སྟོན་པ་དང་། །འཁོར་དང་ཆོས་དུས་གསུང་དུ་གསོལ། །སྟོན་པ་ཀུན་བཟང་རྡོ་རྗེ་འཆང་། 
།གསང་བའི་བདག་ལ་༄༅། །བཀའ་སྩལ་པ། གསང་བདག་ལྟོས་དང་ཨེ་མ་ཧོ། །ཡུལ་ནི་ནམ་མཁའ་རྣམ་པར་དག །སྟོང་པ་ཉིད་ནི་ཡུལ་དུ་ཆེ། །གནས་ནི་ཐིག་ལེ་སྟོང་པ་སྒྲོན། །མུ་ཁྱུད་ལྔ་ལྡན་གནས་སུ་ཆེ། །སྟོན་པ་ཀུན་བཟང་རིགས་ལྔ་ལ། །སེམས་དཔའ་སེམས་མ་འཁོར་དུ་ཆེ། །ཆོས་ནི་སྟོང་གསལ་བདེ་བར་སྟོན། །ངོ་བོ་རང་བཞིན་ཐུགས་རྗེ་ཆེ། །དུས་ནི་བླ་མ་སློབ་ཆོས་ལྡན། །སྨིན་གྲོལ་ཉམས་འཕེལ་ཟག་བཅས་སངས། །སྣོད་བཅུད་ཞི་ཁྲོས་རྒྱས་པས་ཆེ། །ཞེས་ནམ་མཁའ་རྣམ་པར་དག་པ་ཐིག་ལེ་སྐུར་གསལ་གྱི་རྒྱུད་ལས། ཡུལ་གནས་སྟོན་པ་འཁོར་ཆོས་དུས་ཕྱེ་བའི་ལེའུ་སྟེ་གཉིས་པའོ།། །།ཀུན་བཟང་རྡོ་རྗེ་འཆང་ཆེན་ལ། །གསང་བདག་ཡང་ན་འདི་སྐད་གསོལ། །ཡུལ་གནས་སྟོན་འཁོར་ཆོས་དུས་ཀྱི། །གནས་ལུགས་འཁྲུལ་ལུགས་གྲོལ་ལུགས་གསུངས། །དེ་ནས་ཀུན་བཟངས་རྡོ་རྗེ་འཆང་། །གསང་བའི་བདག་ལ་བཀའ་སྩལ་བ། །ཆོས་ཉིད་སྟོང་པ་མུ་ཁྱུད་ཅན། །ཐིག་ལེ་ལྔར་གསལ་རིགས་ཀྱི་འཁོར། །མ་འདྲེས་བདེ་གསལ་མི་རྟོག་ཆོས། །མ་ཕྱེ་མི་ཕྱེ་འབྱེད་མེད་དུས། །དེ་ནི་དང་པོའི་གནས་ལུགས་སོ། །གསང་བདག་ཡང་ནི་ལེགས་པར་ཉོན། །ཡུལ་གནས་སྟོན་འཁོར་ཆོས་དུས་ནི། །གཟུང་བའི་ཡུལ་གྱུར་འཛིན་སེམས་འགྱུས། །མཁའ་རླུད་ཆུ་ནས་ས་རིམ་ཆགས། །གཟུགས་མེད་གཟུགས་ཁམས་འདོད་ཁམས་ནི། །ཁམས་གསུམ་སེམས་ཅན་བཟང་ངན་ལས། 
།སྐྱེ་བཞི་གཟུགས་ཀྱིས་ལོངས་སྤྱོད་པ། །ཡུལ་གནས་སྣོད་གྱུར་སྟོན་འཁོར་བཅུད། །ཆོས་དུས་སེམས་ཀྱིས་སྣོད་བཅུད་འབྲེལ། །ཆགས་གནས་འཇིག་སྟོངས་སྐྱེ་འཆི་ཅན། །སྐྱིད་སྡུག་ཆགས་སྡང་རྨོངས་གསུམ་ཞབྲུལ། །དེ་ནི་གཉིས་པ་ཞབྲུལ་ལུགས་སོ། །གསང་བདག་ཡང་ནི་ལེགས་པར་ཉོན། །སྣོད་བཅུད་སེམས་ཅན་ཐག་ཆོད་ཅིང་། །སེམས་ཉིད་སྟོང་པ་ངོ་ཤེས་ན། །ཡུལ་གྱི་གཟུང་འཛིན་ཆོས་སྐུར་གྲོལ། །སྣོད་ཉིད་ཐིག་ལེ་ཐག་ཆོད་ཅིང་། །བཅུད་ཉིད་སྟོན་པར་ངོ་ཤེས་ན། །སྣོད་བཅུད་གཟུང་འཛིན་ལོངས་སྐུར་གྲོལ། །ཆགས་སྡང་ཆོས་སུ་ཐག་ཆོད་ཅིང་། །སྐྱིད་སྡུག་རང་གྲོལ་ངོ་ཤེས་ན། །ཆོས་དུས་གཟུང་འཛིན་སྤྲུལ་སྐུར་གྲོལ། །དེ་ན་གསུམ་པ་གྲོལ་ལུགས་སོ། །ཞེས་ནམ་མཁའ་རྣམ་པར་དག་པ་ཐིག་ལེ་སྐུར་གསལ་གྱི་རྒྱུད་ལས། གནས་ལུགས་ཞབྲུལ་ལུགས་གྲོལ་ལུགས་ཀྱི་ལེའུ་སྟེ་གསུམ་པའོ།། །།ཀུན་བཟང་རྡོ་རྗེ་འཆང་ཆེན་ལ། །གསང་བདག་ཡང་ནི་འདི་སྐད་གསོལ། །ནམ་མཁའ་ཇི་ལྟར་རྣམ་པར་དག །ཐིག་ལེ་སྐུ་རུ་གསལ་བ་ཅི། །རྒྱུ་དང་འབྲས་བུའི་ཁྱད་པར་གང་། །གང་ཟག་བློ་ལ་ཇི་ལྟར་བསྟན། །ཀུན་མཁྱེན་གཙོ་བོས་གསུང་དུ་གསོལ། །དེ་ནས་ཀུན་བཟང་རྡོ་རྗེ་འཆང་། །གསང་བའི་བདག་ལ་བཀའ་སྩལ་པ། །ཀྱེ་ཀྱེ་གསང་བའི་བདག་པོ་ཉོན། །ཕྱི་ནང་གསང་བའི་ནམ་མཁའ་ནི། །སྟོང་གསལ་ཆེན་པོར་རྣམ་པར་དག །སྟོང་གསལ་ཐིག་ལེ་མུ་ཁྱུད་ཅན། 
།གནས་༄༅། །ལུགས་རྩལ་གྱི་སྐུ་རུ་གསལ། །རྒྱུ་ནི་ནམ་མཁའ་འདྲ་བ་ལ། །འབྲས་བུ་ཉི་ཟླ་ཤར་དང་མཚུངས། །རྒྱུ་ཡི་མཐུ་དྲུག་སྟོང་པ་ཉིད། །སྙིང་རྗེར་ལྡན་པ་དེར་ཤེས་བྱ། འབྲས་བུ་ཡེ་ཤེས་ཐིག་ལེའི་སྐུ། །དེ་ལ་འཇུག་པ་དེ་ཉིད་དང་། །གང་ཟག་བློ་ལ་དེ་ལྟར་སྟོན། རྒྱུ་དང་འབྲས་བུས་གཅིག་རྟོག་པ། ཐིག་ལེ་ཉག་གཅིག་ཀུན་ཏུ་བཟང་། །ཞེས་ནམ་མཁའ་རྣམ་པར་དག་པ་ཐིག་ལེ་སྐུར་གསལ་གྱི་རྒྱུད་ལས། ནམ་མཁའ་རྣམ་པར་དག་པ་ཐིག་ལེ་སྐུར་གསལ་བ་དང་། རྒྱུ་དང་འབྲས་བུའི་ཁྱད་པར་གང་ཟག་བློ་ལ་བསྟན་ཚུལ་གྱི་ལེའུ་སྟེ་བཞི་པའོ།། །།ཀུན་བཟང་རྡོ་རྗེ་འཆང་ཆེན་ལ། །གསང་བདག་ཡང་ནི་འདི་སྐད་གསོལ། ཀུན་བཟང་རྡོ་རྗེ་འཆང་བ་ཉིད། །ཕྱི་ཡི་ནམ་མཁའ་གང་ལ་བགྱི། ནང་གི་ནམ་མཁའ་གང་ལ་གནས། །གསང་བའི་ནམ་མཁའ་ཇི་ལྟ་བུ། །ཀུན་བཟང་རྡོ་རྗེ་འཆང་གིས་གསུངས། །རྡོ་རྗེ་འཆང་གིས་བཀའ་སྩལ་པ། །ཀྱེ་ཀྱེ་གསང་བདག་རྡོ་རྗེ་འཛིན། །ཕྱི་ཡི་ནམ་མཁའ་སྲིད་པ་སྟོང་། །དམིག་དག་རིག་པ་དེ་ལ་གཏད། །ནང་གི་ནམ་མཁའ་རྩ་སྦུག་སྟོང་། །རླུད་ཉིད་དལ་ཉོན་འགྲོ་འོང་འཆང་། །གསང་བའི་ནམ་མཁའ་སེམས་ཉིད་སྟོང་། །འགྱུ་བ་རྟོག་པའི་འཆར་ངོ་ཤེས། །ཨ་ཀ་མ་ནི། །ཞེས་ནམ་མཁའ་རྣམ་པར་དག་པ་ཐིག་ལེ་སྐུར་གསལ་གྱི་རྒྱུད་ལས། །ནམ་མཁའ་ཕྱི་ནང་གསང་བ་གསུམ་གྱི་ལེའུ་སྟེ་ལྔ་པའོ།། 
།།གསང་བདག་ཡང་ནི་འདི་སྐད་གསོལ། །ཕྱི་ཡི་ཐིག་ལེ་གང་ལ་བྱ །ནང་གི་ཐིག་ལེ་གང་དང་གང་། གསང་བའི་ཐིག་ལེ་གང་ཡིན་གསུངས། །རྡོ་རྗེ་འཆང་གིས་བཀའ་སྩལ་པ། །ཀྱེ་ཀྱེ་གསང་བདག་རྡོ་རྗེ་འཛིན། །ཕྱི་ཡི་ཐིག་ལེ་སྲིད་པའི་བཅུད། །ལེན་ཐབས་ཤེས་ན་ཚ་ལ་དབང་། །ནང་གི་ཐིག་ལེ་བྱང་སེམས་གཉིས། །དབུ་མར་འདྲེས་ན་ཧེ་རུ་ཀ །གསང་བའི་ཐིག་ལེ་རིག་སྟོང་མདངས། །འོད་ལྔ་ཉག་གཅིག་ཤེས་རབ་དམིག །ཏི་ལྭ་སརྦ༷༷ ཞེས་ནམ་མཁའ་རྣམ་པར་དག་པ་ཐིག་ལེ་སྐུར་གསལ་གྱི་རྒྱུད་ལས། །ཐིག་ལེ་ཕྱི་ནང་གསང་གསུམ་གྱི་ལེའུ་སྟེ་དྲུག་པའོ།། །།ཀུན་བཟང་རྡོ་རྗེ་འཆང་ཆེན་ལ། གསང་བདག་ཡང་ནི་འདི་སྐད་གསོལ། །ཕྱི་ནང་གསང་བའི་སྐུ་ནི་གང་། །ཀུན་བཟངས་རྡོ་རྗེ་འཆང་གིས་གསུངས། །རྡོ་རྗེ་འཆང་གིས་བཀའ་སྩལ་བ། །ཀྱེ་ཀྱེ་གསང་བདག་རྡོ་རྗེ་འཛིན། །ཕྱི་ཡི་སྐུ་ནི་འཇིག་རྟེན་ཁམས། ཕྲ་རབ་རྡུལ་ནས་ཆགས་གནས་འཇིགས། །ནང་གི་སྐུ་ནི་སེམས་ཅན་དུ། །སྐྱེ་བཞ་ལུགས་སུ་ཆགས་གནས་འཇིགས། །གསང་བའི་སྐུ་ནི་རིག་པའི་ལྷ། །ཡེ་ཤེས་སྐུ་རུ་སྟོང་གསལ་གནས། །སརྦ་ཀྭ་ཡ་ཞེས་ནམ་མཁའ་རྣམ་པར་དག་པ་ཐིག་ལེ་སྐུར་གསལ་གྱི་རྒྱུད་ལས། །སྐུ་ཕྱི་ནང་གསང་གསུམ་གྱི་ལེའུ་སྟེ་བདུན་པའོ།། །།ཀུན་བཟངས་རྡོ་རྗེ་འཆང་ཆེན་ལ། །གསང་བདག་ཡང་ནི་འདི་སྐད་གསོལ། །ཕྱི་ནང་གསང་བ་ཇི་ལྟར་གསལ། །ཀུན་བཟང་རྡོ་རྗེ་འཆང་ཆེན་གསུངས། 
།རྡོ་རྗེ་འཆང་༄༅། །གིས་བཀའ་སྩལ་བ། །ཀྱེ་ཀྱེ་གསང་བདག་རྡོ་རྗེ་འཛིན། །ཕྱི་ཡི་སྐུ་ནི་ཐིག་ལེར་གསལ། །ཉག་གཅིག་འདུས་མ་བྱས་པའི་སྣོད། །ནང་གི་སྐུ་ནི་ཞི་ཁྲོར་གསལ། །སྐྱེ་རྫོགས་བློས་མ་བྱས་པའི་བཅུད། །གསང་བའི་སྐུ་ནི་རིག་མཁྱེན་གསལ། །འཁོར་འདས་གཟུང་འཛིན་ཀ་དག་པ། །སརྦ་ཏི་ལ་ཀྭ་ཡ་ཀ་ལྭ། ཞེས་ནམ་མཁའ་རྣམ་པར་དག་པའི་ཐིག་ལེ་སྐུར་གསལ་གྱི་རྒྱུད་ལས། །ཕྱི་ནང་གསང་བ་གསུམ་གསལ་བའི་ལེའུ་སྟེ་བརྒྱད་པའོ།། །།ཅཎ། ག །ཀུན་བཟང་རྡོ་རྗེ་འཆང་ཆེན་ལ། །གསང་བདག་ཡང་ནི་འདི་སྐད་གསོལ། །ཆོས་ཉིད་མཁའ་ལ་མ་འགགས་པའི། །སྣ་ཚོགས་ལས་སྣང་འཆར་ཚུལ་ཅི། །སྐུ་དང་གསུང་དང་ཐུགིས་དང་ནི། །ཡོན་ཏན་འཕྲིན་ལས་དཀྱིལ་འཁོར་གང་། །ཀུན་བཟང་རྡོ་རྗེ་འཆང་ཆེན་གྱིས། །མོས་པའི་འཁོར་ལ་བསྟན་དུ་གསོལ། །རྡོ་རྗེ་འཆང་གི་བཀའ་སྩལ་པ། །ཀྱེ་ཀྱེ་གསང་བའི་བདག་པོ་ཉོན། །སྒྲིབ་མང་ཆོས་ཉིད་མཁའ་ལ་ལྟོས། །དབང་པོའི་དངོས་ཉམས་བསམ་མི་ཁྱབ། །གཡང་ས་མཚོ་དང་བསྐལ་པའི་མེ། །འདམ་རྫབ་མི་གཙང་རྣག་ཁྲག་མཚོན། །རིགས་དྲུག་ཞིང་ཁམས་སྐད་དང་གཟུགས། །མཛེས་སྡུག་གཟུགས་ནི་མི་སྲིད་སྲིད། །བླ་མ་སྨག་ཚོགས་བྱ་བོང་གི །ཌའ་ཀི་སྐྱེས་པ་བུད་མེད་ཕྱུགས། །སྡོམ་སྡིག་ཉ་སྦལ་སྦྲང་དང་འབུ། །སྒྲ་དྲི་རོ་རེ་མེ་རྡོག་འོད། 
།མུན་བ་རླུད་དམར་ཆེ་ཆུང་ཡས། །དམར་སེར་དུད་ཀ་མཆུན་སྨུག་ཀྱང་། །འཇིགས་ཤིང་སྐྱི་གཡའ་སྔངས་སྐྲག་འདར། །དབང་མེད་ཡིད་གཡོས་གར་ཀྱང་སླེབ། །མ་འགག་སྣ་ཚོགས་ཤེས་མ་ཤེས། །གཅིག་ཏུ་མ་ངེས་རྨི་ལམ་འདྲ། །གཉིས་སུ་མི་རྟག་སྒྱུ་མའི་ཚུལ། །སརྦ་ཀརྨ་ཀ་ལྭ། ཞེས་ནམ་མཁའ་རྣམ་པར་དག་པ་ཐིག་ལེ་སྐུར་གསལ་གྱི་རྒྱུད་ལས། །སྣ་ཚོགས་ལས་སྣང་འཆར་ཚུལ་གྱི་ལེའུ་སྟེ་དགུ་པའོ།། །།ཀུན་བཟང་རྡོ་རྗེ་འཆང་ཆེན་ལ། །གསང་བདག་ཡང་ནི་འདི་སྐད་གསོལ། །སྐུ་གསུང་ཐུགས་དང་ཡོན་ཏན་དང་། །འཕྲིན་ལས་དཀྱིལ་འཁོར་ལྷུན་གྲུབ་པའི། །ཞི་བའི་དཀྱིལ་འཁོར་གསུང་དུ་གསོལ། །རྡོ་རྗེ་འཆང་གིས་བཀའ་སྩལ་པ། །ཨེ་མ་གསང་བདག་སྐལ་བར་ལྡན། །དམིགས་མེད་ཆོས་ཉིད་མཁའ་ལ་ལྟོས། །སྨིག་སྒ་དུ་བ་སྲིན་བུའི་མ། །ལྦུ་བ་རྔ་མདུན་ཆུ་ཐིག་ཞག །ནམ་ལངས་འབུར་དང་མེ་ལོང་མདོངས། །མར་མེ་ཉི་ཟླ་འཇའ་ཚོན་གུད། །རླུད་གི་འབྱིན་འཇུག་འགྲོ་འོང་མེད། །འགྱུ་བ་དྭངས་སངས་གཟུང་འཛིན་བྲལ། །སྒོ་་ལྔ་ཡུལ་གྱི་ཞེན་པ་སྟོངས། །ཟས་གོས་འདོད་པའི་བློ་དང་བྲལ། །ཕྱོགས་འཛིན་ཆོས་རྣམས་གཉིས་སུ་འགྲེལ། །དད་མོས་སྙིང་རྗེ་དམིགས་མེད་མཉམ། །ཕྱི་ནང་མེད་པའི་དབྱིངས་འོད་ལ། །སྐུ་ཡི་དཀྱིལ་འཁོར་ཐིག་ལེ་དཀར། །གསུང་གི་དཀྱིལ་འཁོར་ཐིག་ལེ་དམར། །ཐུགས་ཀྱི་དཀྱིལ་འཁོར་ཐིག་ལེ་མཐིང་། །ཡོན་ཏན་དཀྱིལ་འཁོར་ཐིག་ལེ་སེར། 
།འཕྲིན་༄༅། །ལས་དཀྱིལ་འཁོར་ཐིག་ལེ་ལྗང་། །དཀར་དང་ཤིན་ཏུ་དཀར་བ་དང་། །མཆོག་ཏུ་དཀར་དང་ཚད་མེད་དཀར། །དཔག་ཏུ་མེད་པར་དཀར་བ་ནི། །མེ་ལོང་ལྟ་བུའི་ཡེ་ཤེས་ལྔ། །དམར་དང་ཤིན་ཏུ་དམར་བ་དང་། །མཆོག་ཏུ་དམར་དང་ཚད་མེད་དམར། །དཔག་ཏུ་མེད་པར་དམར་བ་ནི། །སོ་སོར་རྟོག་པའི་ཡེ་ཤེས་ལྔ། །མཐིང་དང་ཤིན་ཏུ་མཐིང་བ་དང་། །མཆོག་ཏུ་མཐིང་དང་ཚད་མེད་མཐིང་། །དཔག་ཏུ་མེད་པར་མཐིང་བ་ནི། །ཆོས་ཀྱི་དབྱིངས་ཀྱི་ཡེ་ཤེས་ལྔ། སེར་དང་ཤིན་ཏུ་སེར་བ་དང་། །མཆོག་ཏུ་སེར་དང་ཚད་མེད་སེར། །དཔག་ཏུ་མེད་པར་སེར་བ་ནི། །མཉམ་པ་ཉིད་ཀྱི་ཡེ་ཤེས་ལྔ། ལྗང་དང་ཤིན་ཏུ་ལྗང་བ་དང་། །མཆོག་ཏུ་ལྗང་དང་ཚད་མེད་ལྗང་། །དཔག་ཏུ་མེད་པར་ལྗང་བ་ནི། །བྱ་བ་གྲུབ་པའི་ཡེ་ཤེས་ལྔ། །ཡེ་ཤེས་ཉི་ཤུ་རྩ་ལྔ་ཡིས། །ཐིག་ལེ་མུ་ཁྱུད་ལྔས་བསྐོར་ནང་། །ཀུན་བཟང་རྣམ་སྣང་སྣང་མཐའ་ཡས མི་བསྐྱོད་རིན་འབྱུང་དོན་ཡོད་གྲུབ། །སྐྱིལ་ཀྲུང་མཉམ་གཞག་མཆོག་སྤྱིན་ཉིད། །མཉམ་གཞག་ས་གནོན་མཆོད་སྦྱིན་དང་། །སྐྱབས་སྤྱིན་ཕྱག་རྒྱ་ཕྱག་མཚན་ཐུགས། །ཀུན་ཏུ་བཟང་མོ་དབྱིངས་ཕྱུག་མ། །གོས་དཀར་སྤྱན་མ་མུ་མ་ཀི །སྒྲོན་མ་ལུས་དང་གྲིབ་མ་བཞིན། །མ་འདྲེས་ཡབ་ཡུམ་གཉིས་མེད་བདེ། །སེམས་དཔའ་བརྒྱད་དང་སེམས་མ་བརྒྱད། །སྒོ་བཞི་ཡབ་ཡུམ་ཐུབ་པ་དྲུག 
།སྐུ་དང་གསུང་དང་ཐུགས་དང་ན། །ཡོན་ཏན་འཕྲིན་ལས་ཞི་བའི་སྐུ། །བཞི་བཅུ་ཞེ་གཉིས་མཁའ་ལ་གསལ། །སརྦ་ཀྭ་ཡ་ཤན་ཏིང་ཀ་ལྭ །ཞེས་ནམ་མཁའ་རྣམ་པར་དག་པའི་ཐིག་ལེ་སྐུར་གསལ་གྱི་རྒྱུད་ལས །ཞི་བའི་སྐུར་གསལ་བའི་ལེའི་སྟེ་བཅུ་པའོ།། །།ཀུན་བཟང་རྡོ་རྗེ་འཆང་ཆེན་ལ། །གསང་བདག་ཡང་ནི་འདི་སྐད་གསོལ། །སྐུ་གསུང་ཐུགས་དང་ཡོན་ཏན་དང་། །འཕྲིན་ལས་ཁྲོ་བོ་ཁྲོ་མོ་ཡི། །དཀྱིལ་འཁོར་འཆར་ཚུལ་བསྟན་དུ་གསོལ། །རྡོ་རྗེ་འཆང་གིས་བཀའ་སྩལ་པ། །ཨེ་མ་གསང་བདག་སྐལ་ཆེ་བ། །འབར་ཆེན་འོད་ལྔའི་ཀློང་དུ་ལྟོས། །དཀར་ནག་དམར་ནག་མཐིང་ནག་དང་། །སེར་ནག་ལྗག་ནག་འོད་ཟེར་འཁྲུལ། །ཐིག་ལེ་མུ་ཁྱུད་ལྔ་ལྡན་དག་། །ཀུན་བཟང་ཆེ་མཆོག་ཁྲག་འཐུང་གཙོ། །རྣམ་སྣང་བུ་དྷ་ཧེ་རུ་ཀ །སྣང་མཐའ་པདྨ་ཧེ་རུ་ཉིད། །མི་བསྐྱོད་བཛྲ་ཧེ་རུ་སྟེ། །རིན་འབྱུང་ར་རྣ་ཧེ་རུ་དང་། །དོན་གྲུབ་ཀརྨ་ཧེ་རུ་གསལ། །ཞལ་གསུམ་ཕྱག་དྲུག་ཞབས་བཞི་པ། །འཁོར་ལོ་པདྨ་རྡོ་རྗེ་དང་། །རིན་ཆེན་རྒྱ་གྲམ་དྲིལ་བུ་སྟེ། །སྣ་ཚོགས་ཕྱག་ཆ་ཐུགས་ལས་འཕྲོ། །གང་འདུལ་དེར་སྣང་སྟོན་པའོ། །རྣམ་ཞལ་ཀྲོ་དྷི་ཤྭ་རི་ལྔ། །གཉིས་མེད་འཁྲིལ་ཅིང་དུང་དམར་སྟོབས། །ཀི་རི་བརྒྱད་དང་སིང་ཧ་བརྒྱད། །སྒོ་བཞི་དབང་ཕྱུག་ཉི་ཤུ་བརྒྱད། །རྣམ་སྤྲུལ་ཕྱག་ཆ་རང་རྟགས་འཛིན། །དྲུག་ཅུ་ཐམ་པའི་སྤྲུལ་པ་ནི། །སྐུ་དག་གསུང་དང་ཐུགས་ཉིད་དང་། 
།ཡོན་ཏན་འཕྲིན་ལས་གསང་༄༅། །སྔགས་ལྷ། །བསམ་གྱིས་མི་ཁྱབ་མཁའ་ལ་གསལ། །སརྦ་ཀྭ་ཡ་ཀྲོ་དྷ་ཀྭ་ལྭ། །ཞེས་ནམ་མཁའ་རྣམ་པར་དག་པ་ཐིག་ལེ་སྐུར་གསལ་གྱི་རྒྱུད་ལས། ཁྲོ་བོ་ཁྲོ་མོའི་སྐུར་གསལ་བའི་ལེའི་སྟེ་བཅུ་གཅིག་པའོ།། །།ཀུན་བཟང་རྡོ་རྗེ་འཆང་ཆེན་ལ། །གསང་བདག་ཡང་ནི་འདི་སྐད་གསོལ། །དཔེ་རྟགས་དོན་གསུམ་དབང་ཆོས་གསུངས། །རྡོ་རྗེ་འཆང་གིས་བཀའ་སྩལ་པ། །ཨེ་མ་གསང་བདག་རྡོ་རྗེ་འཛིན། །དཔེ་གསུམ་རྟགས་གསུམ་དོན་ལ་གསུམ། །ཤེས་པར་གྱིས་ལ་གོ་བར་སྟོན། །ངོ་བོའི་དཔེ་ནི་ནམ་མཁའ་སྟེ། །སྟོ་པ་ཐམས་ཅད་ཆོས་སྐུའི་རྟགས། ཁེས་རིག་སྟོང་འི་དོན་རྟོགས་ཀྱིས། །རང་བཞིན་དཔེ་ནི་ཉི་ཟླ་འཇའ། །གསལ་སྣང་ཐམས་ཅད་ལོངས་སྐུའི་རྟགས། །ཐིག་ལེ་ཞི་ཁྲེའི་དོན་རྟོགས་ཀྱིས། །ཐུགས་རྗེའི་དཔེ་ནི་ནོར་བུས། །གང་དགོས་འབྱུང་བ་སྤྲུལ་སྐུའི་རྟགས། །འགག་མེད་རང་གྲོལ་དོན་རྟོགས་ཀྱིས། །དཔེ་ཡི་དབང་ཆེན་མན་ཤེལ་འོད། །ཉི་ཤུ་རྩ་གཅིག་སྨིན་སྒྲོལ་བྱ། །རྟགས་ཀྱི་དབང་ཆོས་རྩག་ཁུ་སྟེ། །དེ་ཉིད་མནན་པས་སྨིན་གྲོལ་བྱ། །དོན་གྱི་དབང་ཆོས་སྒྲིབ་མེད་མཁའ། །རྡོ་རྗེ་ལུག་རྒྱུད་སྨིན་གྲོལ་བྱ། །འབྲས་བུ་རྒྱུ་རུ་མི་བཟློག་ཚད། །རྨི་ལམ་དུས་གསལ་འདི་ཕྱི་མེད། །ཨ་འཐས་ཡུལ་མིན་སྟོང་པ་ཉིད། །མུན་པའི་གནས་མེད་ཡེ་ཤེས་ཀློང་། ཞེན་པའིགྲོགས་མན་ཞི་ཁྲོའི་སྐུ། །བརྗོད་པའི་ཚིག་མེད་རང་རིག་པ། 
མ་ཕྱིན་གནས་སུ་སླེབ་པའི་མི། །ཨ་ཨ་ཨ་དྷརྨ་ཀྭ་ཡ། ཞེས་ནམ་མཁའ་རྣམ་པར་དག་པ་ཐིག་ལེ་སྐུར་གསལ་གྱི་རྒྱུད་ལས། །དཔེ་རྟགས་དོན་གསུམ་དབང་ཆོས་ཀྱི་ལེའི་སྟེ་བཅུ་གཉིས་པའོ།། །།དེ་ནས་ཀུན་བཟངས་རྡོ་རྗེ་འཆང་། །གསང་བདག་ཉིད་ལ་བཀའ་སྩལ་པ། །ཨེ་མ་ཨེ་མ་གསང་བའི་བདག །ཆོས་ཉིད་ནམ་མཁའ་རྣམ་དག་ཏུ། །ཐིག་ལེ་དཀྱིལ་འཁོར་ཞལ་ཕྱེ་ལ། སྣང་སྲིད་ཞི་ཁྲེའི་ལྷ་དབང་བསྐུར། །ཡབ་ཡུམ་འཁྲིལ་སྦྱོར་གཉིས་མེད་ལ། །བདེ་ཆེན་བདུད་རྩིའི་ཆུ་རྒྱུན་ལོང་། །གསལ་སྒྲ་རིག་དང་བདེ་སྣང་སྟོང་། །ཀུན་བཟང་ཆོས་ཀྱི་འཁོར་ལོ་བསྐོར། ཁྲེས་རིག་སྟོན་པས་བསྟན་པ་ཡི། །མདོ་རྒྱུད་ཐིག་ལེ་ཉག་གཅིག་ལྟོས།།ཡེ་ཐོག་དང་པོའི་སངས་རྒྱས་འདི། །ཡིན་ནོ་བློ་ཡི་ཐེ་ཚོམ་སྤོངས། །འདི་ལ་སྐྱེ་མེད་རྒས་པ་མེད། །འདི་ལ་འཆི་མེད་བར་དོ་མེད། །འདི་ལ་རྟག་མེད་ཆད་པ་མེད། །འདི་ལ་ཡོན་མིན་མེད་མ་མྱོང་། །ཆོས་ཉིད་མངོན་སུམ་སྣང་བ་འདི་། །གསང་བའི་བདག་པོ་ཁྱོད་ཀྱིས་ཆོངས། །ཚོགས་གཉིས་མཐར་བསགས་རྣམས་ལ་སྟོན། །སྐལ་མེད་ལོག་རྟོག་ཅན་གྱི་སར། །རླུད་ཕྱོགས་ཙམ་དུ་བརྗོད་མི་བྱ། །འདི་དང་འཕྲད་ནས་གཞན་ཟབ་སྨྲ། །སྐྱབས་གཏོད་མཚམས་མེད་ལྔ་བས་ལྕི། །དེ་བས་གསང་ལ་ཡོད་མི་བྱ། །སྔགས་བསྲུང་རྒྱལ་པོ་ལྔ་ལ་གཏད། །བཀའ་འདི་སྲུངས་ཤིག་ས་མ་ཡུ། །ལེགས་ལྡན་ནག་པོ་ཁྱོད་ཀྱིས་ཆོངས། །ཉམས་པ་དགྲ་བོའི་