{page}༄༅། །པོའི་རྒྱུད་ལས། མཚན་མཚོན་ནས་བསྟན་པའི་ལེའུ་སྟེ་ཉེར་གསུམ་པའོ།། །།རྫོགས་སོ།། །། ༄༅། །རྒྱ་གར་སྐད་དུ། ཏི་ལ་གུ་རྒྱ་བིན་རྙུ་ཏརྟ་ནཱ་མ། བོད་སྐད་དུ། ཐིག་ལེ་གསང་བ་ཡང་གཏེར་གྱི་རྒྱུད་ཅེས་བྱ་བ། རྡོ་རྗེ་མཁའ་འགྲོ་མ་ལ་ཕྱག་འཚལ་ལོ། །དཔལ་ལྡན་རྡོ་རྗེ་མཁའ་འགྲོ་མ། །འགྲོ་བ་སྐྱོབ་ལ་ཕྱག་འཚལ་ནས། །འཇམ་པའི་དཔལ་གྱུར་འགྲོ་བའི་མགོན། །སྣ་ཚོགས་པདྨའི་མདོག་འདྲ་བའི། །དབྱིབས་ལེགས་ཕྱག་མཚན་རྡོ་རྗེ་དང་། །གྲི་གུག་ཐོད་པ་རབ་ཏུ་བསྣམས། །སྟག་དང་གླང་ཆེན་ན་བཟའ་བསྣབས། །དྲེད་མོའི་ཤམ་ཐབས་རབ་རུ་མཛེས། །རབ་ཏུ་འཇིགས་པའི་དུར་ཁྲོད་ན། །རུས་་པ་ཤ་དང་རོ་ཡི་ཚོགས། ཁུས་པ་འབྲལ་འབྲེལ་ལ་སོགས་པ། །མཁའ་འགྲོ་སྣ་ཚོགས་འདུ་བའི་གནས། །འཁོར་ཡང་མཁའ་འགྲོ་དྲི་མེད་སོགས། །འདུས་པའི་ཚོགས་ལ་རབ་ཏུ་འཆད། །འདྲེ་སྐད་བརྡ་སྐད་རང་སྐད་ཀྱིས། །མིང་དང་ཚིག་དང་ཡི་གེའི་ཚོགས། །བརྒྱུད་པ་བར་མ་ཆད་པའི་ཆོས། །ཕུན་སུམ་ཚོགས་པའི་དུས་དེ་སྲ །ངོ་བོ་ཉིད་ཀྱི་མཁའ་འགྲོ་བསྡུས། །ཏི་ལ་གུ་རྒྱའི་འཆད་པའི་དུས། །ཕྱི་ནང་དུར་ཁྲོད་འབར་བར་བཤད། །ཅེས་གསུངས་སོ། །ཐིག་ལེ་གསང་བ་ཡང་གཏེར་གྱི་རྒྱུད་ལས། མཁའ་འགྲོ་མའི་ཚོགས་ལས་ཕུན་སུམ་ཚོགས་པའི་ལེའུ་སྟེ་དང་པོའོ།། 
།།དེ་ནས་མཁའ་འགྲོ་དྲི་མེད་ཀྱིས།མཁའ་འགྲོ་ཟླ་བའི་འོད་ཟེར་ཅན་ལ། ཀྱེ་ཀྱེ་རྡོ་རྗེ་མཁའ་འགྲོ་མ། །བདག་ཅག་མཁའ་འགྲོའི་ཚོགས་རྣམས་ལ། །ཐིག་ལེ་ཁ་སྦྱོར་བཤད་དུ་གསོལ། །ཞེས་ཞུས་པས། རྡོ་རྗེ་མཁའ་འགྲོ་མས་བཀའ་སྩལ་པ། ཉོན་ཅིག་རྡོ་རྗེ་དྲི་མ་མེད། །ཐིག་ལེ་ཁ་སྦྱོར་བཤད་པར་བྱ། །ཐོག་མ་མེད་པའི་དུས་ཉིད་ན། །སངས་རྒྱས་སེམས་ཅན་མིང་མེད་པའི། །འཁོར་འདས་གཉིས་ཀྱི་གཞི་མ་དེ། །མིང་དང་ཚིག་ལས་འདས་པ་ཡིན། །སངས་རྒྱས་བྱ་བའི་མིང་ཡང་མེད། །སེམས་ཅན་ཞབྲུལ་བའི་འབྲས་བུ་མེད། །ཆོས་ཉིད་མ་བུ་ཕྲད་པ་མེད། །གྲོལ་དང་མ་གྲོལ་གཉིས་སུ་མེད། །དག་དང་མ་དག་ལ་སོགས་ཏེ། །ཕྱི་ནང་སྣོད་བཅུད་མིང་ཡང་མེད། །འཁོར་འདས་འབྲས་བུ་གཉིས་མ་གྲུབ། ཁྲེས་དང་ཤེས་བྱའི་ཡུལ་ལས་འདས། །འབྱུང་བ་ཆེན་པོ་རྒྱུ་ཡི་གཞི། །ཐམས་ཅད་སྤྲུལ་པའི་གཞི་མ་དེ། །སྤྱི་ས་ཆེན་པོ་དེ་ཡིན་ནོ། །ཞེས་གསུངས་སོ། །ཐིག་ལེ་གསང་བ་ཡང་གཏེར་གྱི་རྒྱུད་ལས། །གཞི་ས་བསྟན་པའི་ལེའུ་སྟེ་གཉིས་པའོ།། །།ཡང་དྲི་མ་མེད་ཀྱིས་ཞུས་པས། གཉིས་སུ་སྣང་བ་ཇི་ལྟ་བུ། །ཕྱི་ནང་སྣོད་བཅུད་ཇི་ལྟར་ལགས། །གཉིས་སུ་མེད་པའི་དོན་དེ་ལ། །གཉིས་སུ་འཁྲུལ་བ་ཇི་ལྟར་ལགས། །ཞེས་ཞུས་པས། དཔེར་ན་ཆོས་ཉིད་ནམ་མཁའ་ལ། །སྤྲིན་དང་ཁུ་རླངས་འཇའ་ཚོན་དང་། །ཉི་ཟླ་གཟའ་སྐར་ལྷུན་གྱིས་གྲུབ། ཁུ་ལས་རྒྱུ་འཕྲུལ་བྱེད་པ་མིན། །དཔེདེབཞིནདུ། 
།ལྷུནགྲུབ་ཐིག་༄༅། །ལེའི་ཀློང་དཀྱིལ་ནས། །ཐིག་ལེའུ་རྩལ་གསུམ་རང་སྣང་དེ། །དབྱིངས་དང་ཡེ་ཤེས་ཐིག་ལེ་གཉིས། །ཁ་སྦྱོར་ཚུལ་དུ་གནས་པ་ཡིན། །བར་ན་ཐིག་ལེ་རྩལ་གྱི་འབར། །རྩལ་དེ་གཡོས་པའི་དུས་ཉིད་ན། །གཉིས་སུ་སྣང་བའི་ཐིག་ལེ་དེ། །གསལ་དང་སྟོང་པ་གཉིས་སུ་སྣང་། །ཕྲ་མ་མཁན་གྱི་དབྱེ་བ་བྱས། །དབྱིངས་ལ་ཡེ་ཡིད་ཤེས་པ་ཡིན། །སྟོང་པའི་འགྱུ་བ་ཝལ་གྱིས་འབྱུང་། །དེ་ཡིས་དུས་ན་བཟུང་བ་ཡི། །ཡུལ་ནི་སྟོང་པ་མཉམ་དུ་འཕྲུལ། །འགྱུ་བ་སོ་དེ་འཕྲལ་བ་ལས། །ཤེས་པའི་རྣམ་པར་འཕྲུལ་པས་ན། །དེ་དུས་ཕྲ་བ་མཁན་གྱི་ལན། །ཕྲ་མ་མཁན་དེ་རབ་ཏུ་བཞད། །གཉིས་སྣང་ཕྲ་མ་དེར་ཞུགས་ལས། །གཉིས་མེད་ཕྲ་མ་མཁན་གྱིས་ལན། །ཞེས་གསུངས་སོ། །ཐིག་ལེ་གསང་བ་ཡང་གཏེར་གྱི་རྒྱུད་ལས། །གཞི་ནས་ཕྲ་མ་མཁན་ངོས་བཟུང་བའི་ལེའུ་སྟེ་གསུམ་པའོ།། །།ཡང་བཀའ་སྩལ་པ། ཟེར་གྱི་ཐིག་ལེ་བསྟན་པར་བྱ། །ཟེར་ནི་རྣམ་པ་གཉིས་སུ་འཁྲུལ། །སྣོད་ཀྱི་ཟེར་དང་བཅུད་ཀྱི་ཟེར། །དབྱིངས་ཀྱི་ཐིག་ལེ་སྟོང་པ་ལས། །འོད་ཀྱི་སྣང་བ་ལྔ་རུ་འཁྲུལ། །ཡེ་ཤེས་ཐིག་ལེ་གསང་བ་ལས། །དུག་ལྔ་མ་རིག་བཅུད་ཀྱི་ཟེར། །ཕྲ་མ་མཁན་གྱི་བར་དུ་ཞུགས། །ཆགས་སྡང་ལྔ་རུ་འཁྲུལ་བ་ཡིན། །འདོད་ཡོན་ལྔ་ཡིས་རྐྱེན་བྱས་ནས། །ཕྲ་མ་ལྔ་བཙན་དབང་ཆེ་ལས། །དུག་ལྔ་རྒྱུད་ལ་སྐྱེས་པ་ཡིན། །ཞེས་གསུངས་སོ། 
།ཐིག་ལེ་གསང་བ་ཡང་གཏེར་གྱི་རྒྱུད་ལས། །ཟེར་གྱི་ཐིག་ལེའི་ལེའུ་སྟེ་བཞི་པའོ།། །།ཡང་བཀའ་སྩལ་པ། རྩལ་གྱི་ཐིག་ལེ་བསྟན་པར་བྱ། །རྩལ་གྱི་ཐིག་ལེ་གཉིས་ཡིན་ཏེ། །དབྱིངས་དང་ཡེ་ཤེས་གཉིས་ཀྱི་རྩལ། །དབྱིངས་དང་ཡེ་ཤེས་གཉིས་ཀྱི་རྩལ་དུ་བསྟན་པ་ནི། །འོད་ལྔའི་རྣམ་པར་འཁྲུལ་པ་ལས། །འབྱུང་བ་ལྔ་སོགས་འགྲོ་དྲུག་རྣམས། །རང་སྣང་ཡུལ་དུ་ཐམས་ཅད་འཁྲུལ། །ཞེས་གསུངས་སོ། །ཡེ་ཤེས་རྩལ་དེ་བསྟན་པ་ནི། །གོང་གི་འདོད་ཡོན་ཆགས་སྡང་ལ། །ལུས་དང་སེམས་སུ་འཁྲུལ་པ་ན། །སྲེད་ལེན་གཉིས་ཀྱི་རྒྱུ་རྐྱེན་ལས། །མ་རིག་དབང་གིས་སྨན་ལ་སྦྱར། །འགྲོ་དྲུག་གཟུགས་དང་ཡིད་ལ་སོགས། །རྩལ་གྱི་ཐིག་ལེར་བཤད་པ་ཡིན། །ཞེས་གསུངས་སོ། །ཐིག་ལེ་གསང་བ་ཡང་གཏེར་གྱི་རྒྱུད་ལས། ཐིག་ལེ་ཁ་སྦྱོར་ཡ་བྲལ་གྱི་ལེའུ་སྟེ་ལྔ་པའོ།། །།ཡང་བཀའ་སྩལ་པ། མ་དག་ཞབྲུལ་པ་དེ་ལགས་ན། །དག་པ་འཇིག་རྟེན་ཐིག་ལེ་བཤད་དུ་གསོལ། །ཞེས་ཞུས་པས། བཀའ་སྩལ་པ། ཀུན་ཏུ་བཟང་པོའི་ཐིག་ལེ་དང་། །ཀུན་ཏུ་བཟང་མོའི་ཐིག་ལེ་དང་། །གཉིས་མེད་ཡེ་ཤེས་ཐིག་ལེ་གསུམ། ཕྲ་མ་མཁན་དེ་རྡོ་རྗེ་སེམས། །ཡབ་ཡུམ་སྲས་དང་གསུམ་དུ་ཤར། །རྩལ་གྱི་ཐིག་ལེ་བསྟན་པ་ནི། །བཟང་མོའི་ཟེར་ལས་འོད་ལྔ་ཤར། །བཟང་པོའི་ཟེར་དུ་ཡེ་ཤེས་ལྔ། །བཟང་མོའི་ཟེར་དུ་སྤྱན་སོགས་ལྔ། །བཟང་པོའི་རྩལ་དུ་རིགས་ལྔའོ། 
།ཕུང་པོ་ལྔ་དང་༄༅། །འབྱུང་བ་ལྔ། །རིགས་ལྔ་ཡབ་ཡུམ་ལྔ་རུ་གྲགས། །རྡོ་རྗེ་ཕུང་པོའི་ཡན་ལག་ནི། །རྫོགས་པའི་སངས་རྒྱས་ལྔ་རུ་སྣང་། །ས་ཆུ་ལ་སོགས་འབྱུང་ལྔ་ནི། །སྤྱན་མ་ལ་སོགས་ཡུམ་དུ་གྲུབ། །ཅེས་གསུངས་སོ། །ཐིག་ལེ་གསང་བ་ཡང་གཏེར་གྱི་རྒྱུད་ལས། ཐིག་ལེ་ཁ་སྦྱོར་གྱི་ལེའུ་སྟེ་དྲུག་པའོ།། །།ཡང་བཀའ་སྩལ་པ། དག་པ་འཇིག་རྟེན་སྣང་བ་དེ་ལགས་ན། །ཡང་དག་ཡེ་ཤེས་སྣང་བ་བཤད་དུ་གསོལ། །ཞེས་ཞུས་པས། བཀའ་སྩལ་པ། ཡང་དག་ཡེ་ཤེས་སྣང་བ་བསྟན་པ་ནི། །ཀུན་བཟང་གཞི་ཡི་ཐིག་ལེ་དེ། །ཆོས་སྐུའི་ཞིང་ཁམས་གནས་ལུགས་ཡིན། །ཀུན་ཏུ་བཟང་མོའི་ཐིག་ལེ་དེ། །ཡེ་ཤེས་བརྡལ་ཁྱབ་ཆེན་པོ་ཡིན། །རྡོ་རྗེ་སེམས་དཔའི་ཐིག་ལེ་ནི། །རིག་པ་ཡེ་ཤེས་ཞེས་སུ་བཤད། །ལྟ་བ་ཀུན་ཏུ་བཟང་མོར་བསྟན། །སྒོམ་པ་ཀུན་ཏུ་བཟང་པོར་བསྟན། །སྤྱོད་པ་རྡོ་རྗེ་སེམས་དཔར་བསྟན། །འབྲས་བུ་ཐིག་ལེ་ཁ་སྦྱོར་བསྟན། །རིག་པ་རྡོ་རྗེ་སེམས་དཔའ་ཡིན། །ཡེ་ནི་ཀུན་ཏུ་བཟང་པོ་ཡིན། །ཤེས་ནི་ཀུན་ཏུ་བཟང་མོར་བཤད། །དེ་གསུམ་ངང་ལ་ཤར་ཙམ་ན། །ལྟ་སྒོམ་སྤྱོད་པ་གང་འདོད་པ། །དེ་ནི་བསམ་པ་ཡིད་སྨོན་ཡིན། །ཞེས་གསུངས་སོ། །ཐིག་ལེ་གསང་བ་ཡང་གཏེར་གྱི་རྒྱུད་ལས། ཐིག་ལེ་རང་བརྡོལ་བསྟན་པའི་ལེའུ་སྟེ་བདུན་པའོ།། །།ཡང་བཀའ་སྩལ་པ། ཟེར་གྱི་ཀུན་ཏུ་བཟང་མོ་ནི། །ཡེ་ཤེས་ལྔ་ཡི་ངོ་བོ་དེ། 
།ལྷག་མཐོང་རིག་པའི་ཡེ་ཤེས་ཡིན། །ཡེ་ཤེས་ལྔ་དྲུག་གང་འདོད་པ། །དེ་ནི་གྲངས་ཀྱི་གོལ་ས་ཡིན། །ལྷག་མཐོང་སྤྲུལ་པའི་སྐུ་རྒྱུད་བཤད། །རིག་པ་རྩེ་གཅིག་ཟང་ཐལ་ལོ། །ཡེ་ནི་ཡེ་ཤེས་ལྔར་མ་གྲུབ། །ཤེས་པ་རྩ་གཅིག་ཡིན་པས་ན། །གྲངས་ཀྱི་གོལ་སའི་ཞབྲུལ་པ་གྲོལ། །དཔེར་ན་དུག་སྦྲུལ་མདུད་པ་དེ། །མདུད་པ་མང་ཡང་རང་གིས་ཤིགས། །རག་གི་མདུད་པ་གྲོལ་ཙམ་ན། །སྦྲུལ་གྱི་ངོ་བོ་ཟངས་མར་སྣང་། །མདུད་པའི་གྲངས་ལས་གྲོལ་པའོ། །ཡེ་ཤེས་ལྔ་པོར་རིག་པས་བཏགས། །དུག་ལྔ་འདོགས་པ་མ་རིག་པ། །གཉིས་མེད་ལྷག་མཐོང་རང་ཤར་བས། །གྲངས་ཀྱི་གོལ་སའི་རྟོག་པ་མེད་། །དེས་ན་ཟེར་གྱི་ཐིག་ལེ་དེ། །སྤྲུལ་པའི་སྐུ་རུ་བསྟན་པའོ། །ཞེས་གསུངས་སོ། །ཐིག་ལེ་གསང་བ་ཡང་གཏེར་གྱི་རྒྱུད་ལས། ཟེར་གྱི་ཐིག་ལེ་བསྟན་པའི་ལེའུ་སྟེ་བརྒྱད་པའོ།། །།ཡང་བཀའ་སྩལ་པ། རྩལ་གྱི་ཐིག་ལེ་བསྟན་པ་ནི། །རང་བྱུང་ཡེ་ཤེས་བསྟན་པ་ཡིན། །ཡབ་ཡུམ་ཁ་སྦྱོར་རང་བྱུང་ཡིན། །ལོངས་སྐུའི་ངོ་སྤྲོད་བསྟན་པར་བྱ། །རང་ནི་རྒྱལ་བ་ཡབ་ལྔའོ། །རྒྱལ་བ་ཡབ་ལྔ་རིགས་ལྔར་ཤར། །ཡུམ་ལྔ་རང་ལས་བྱུང་བས་ན། །རང་བྱུང་ཞེས་ནི་དེ་ལ་བྱ། །ཡེ་ནི་གཉིས་སུ་མེད་པའོ། ཤེས་པ་རང་དུ་གྲོལ་བས་ན། །རང་ནི་སྤྱོད་པའི་མཆོག་ཏུ་བཤད། །བྱུང་ནི་གོམ་པ་ཆེན་པོ་ཡིན། །ཡེ་ནི་འབྲས་བུ་ཁོ་ན་ལ། ཁེས་པ་ལྟ་བའི་དབྱིངས་སུ་བསྟན། 
།རང་བྱུང་ཡེ་ཤེས་གཉིས་མེད་༄༅། །པས། །ལྟ་སྒོམ་སྤྱོད་པ་འཆིང་བའི་རྒྱུ། །ཤེས་པ་རང་དུ་གྲོལ་བས་ན། །རིགས་ལྔ་ཡབ་ཡུམ་གོལ་ས་གཅད། །དག་པ་འཇིག་རྟེན་འཇིག་པས་ན། །དག་པ་འཇིག་རྟེན་པ་ཞེས་བྱ། །སྐུ་ནི་ཡེ་ཤེས་སྒ་མའི་སྐུ། །ངག་དང་ཐུགས་དང་བྲལ་ཆ་རླུད་། །ཡུལ་ནི་མ་བྲིས་དཀྱིལ་འཁོར་ལ་རྟེན་ནས། །འཇིག་རྟེན་ཞེས་བྱའི་ཏིང་འཛིན་ནི། །མཁྱེན་པས་ཤེས་པ་རྒྱུ་རྐྱེན་མཚུངས། །རྒྱུ་རྐྱེན་འབྲས་བུ་འཇིག་པས་ན། །དག་པ་་འཇིག་རྟེན་ཞེས་སུ་བཤད། །དཔེར་ན་འབྱུང་བཞིས་བསྐྱེད་པ་ཡིས། །དངོས་སུ་ས་གཞི་འདི་དང་འདྲ། །མ་དག་འགྲོ་བ་དྲུག་འཁོར་བས། །མ་དག་འཁྲུལ་ཞེས་དེ་ལ་བྱ། །ཡང་དག་གཉིས་པོ་དག་ལས་གྲོལ། །ཡང་དག་ཅེས་ཀྱི་དེ་ལ་བྱ། །ཐིག་ལེ་ཁ་སྦྱོར་མ་བཤད་ན། །འབྲས་བུ་མེད་པའི་སྐྱོན་དུ་འགྱུར། །ཟེར་གྱི་ཐིག་ལེ་མ་བཤད་ན། །བྱིན་རླབས་མེད་པའི་སྐྱོན་དུ་འགྱུར། །རྩལ་གྱི་ཐིག་ལེ་མ་བཤད་ན། །ཡེ་ཤེས་འགག་པའི་སྐྱོན་དུ་འགྱུར། །ཟེར་དང་རྩལ་དུ་མ་བཤད་ན། །ཡེ་ཤེས་ཐུགས་རྗེ་རྒྱུན་ཆད་འགྱུར། །དབྱེར་མེད་རང་གྲོལ་མ་བཤད་ན། །ཕྱིས་ཀྱང་འཁོར་བའི་སྐྱོན་དུ་འགྱུར། །དཔེ་ཡང་པ་འདྲའི་ས་བོན་འདྲ། །ཞེས་གསུངས་སོ། །ཐིག་མེ་གསང་བ་ཡང་གཏེར་གྱི་རྒྱུད་ལས། རྩལ་གྱི་ཐིག།་ལེ་བསྟན་པའི་ལེའུ་སྟེ་དགུ་པའོ།། །།ཡང་བཀའ་སྩལ་པ། ཉམས་ལེན་གདམས་པ་བསྟན་དུ་གསོལ། །ཞེས་ཞུས་པས། 
བཀའ་སྩལ་པ།ཉམས་ཀྱི་མན་ངག་བསྟན་པ་ནི། །ཟུང་གསུམ་ཡ་དྲུག་གདམས་པ་ནི། །གཉིད་དང་འཆི་ཀ་ཟུང་དུ་བསྟན། །རྨི་ལམ་བར་དོ་ཟུང་དུ་བསྟན། །ཡེ་ཤེས་དངོས་དང་ལུབྲུལ་པ་གཉིས། །ཟུང་གསུམ་ཡ་དྲུག་ཅེས་སུ་བསྟན། །ཕར་ལྟ་ཚུར་ལྟ་ཤེས་པར་གྱིས། །གཉིད་དང་དུས་མཉམ་ཤེས་ཙམ་ན། །བར་དོ་གདོན་མི་ཟ་སྟེ་དབང་པོ་ཡིན། །ཐིག་ལེ་སྣང་བ་བསྟན་པར་བྱ། །ཞེས་གསུངས་སོ། །ཕྱི་བར་དོ། །ནང་བར་དོ། །གསང་བ་བར་དོ། ཞབྲུལ་བའི་གཉིད། །ལུང་མ་བསྟན་གྱི་གཉིད། །ཡེ་ཤེས་ཆེན་པོའི་གཉིད། །ཡེ་ཤེས་ལ་ཡེ་ཤེས་རོལ་པའི་གདམས་ངག །རིག་པར་རང་སར་གྲོལ་བའི་གདམས་ངག །ལྒབྲུལ་པ་རང་གྲོལ་རྨི་ལམ་གྱི་སྣང་བའོ། །དཔེར་ན་ཉིན་མོ་དྲག་ཏུ་སྦྱད་པ་ལམ་དང་འདྲའོ། །ཆོས་སྐུ་ལོངས་སྐུ་སྤྲུལ་པའི་སྐུ། ཁྲེས་རབ་ཀྱི་སྤྱན། །ཐབས་ཀྱི་སྤྱན། ཡེ་ཤེས་ཀྱི་སྤྱན། ཆོས་ཀྱི་དབྱིངས་ཀྱི་ཡེ་ཤེས། །མེ་ལོང་ལྟ་བུའི་ཡེ་ཤེས། ཀུན་རྟོག་ཡེཤེས། །ཕྱིའི་ཤེས་རབ། ནང་གི་ཤེས་རབ། གསང་བའི་ཤེས་རབ་དང་གསུམ་མོ། །དེ་ཡང་ཡ་དྲུག་ཟུང་གསུམ་དག་ལ་འདུས་པར་བཤད་པ་ཤིན་ཏུ་གཅེས་པས་ན། །ཡ་དྲུག་ཟུང་གསུམ་དག་གི་ཉམས་ཀྱི་སྐྱེ་ཚུལ་བསྟན། །ཅེས་མཁའ་འགྲོ་མས་གསུངས་སོ། །ཐིག་ལེ་གསང་བ་ཡང་གཏེར་གྱི་རྒྱུད་ལས། ལྷུག་པ་ཉམས་ཀྱི་གདམས་ངག་བསྟན་པའི་ལེའུ་སྟེ་བཅུ་པའོ།། །།དེ་དག་མདོར་བསྡུས་བསྟན་པར་ཞུ། 
།ཞེས་ཞུས་༄༅། །པས། བཀའ་སྩལ་པ། སྔར་གྱི་ཐིག་ལེ་གསལ་བ་དེ། །གཉིད་ལོག་པ་ཡི་དུས་ཉིད་དུ། །གཉིད་ལས་གྲོང་ཁྱེར་བཀག་ནས་ནི། །སེང་གེ་ལྟ་བུའི་ཉལ་ཐབས་ཀྱིས། །མཛུབ་མོ་གནད་དུ་བཙུགས་ནས་ཀྱང་། །སེང་གེ་རྣམ་པར་རྩེ་བའི་ཕྱག་རྒྱ་ཞེས་སུ་བསྟན་པ་ཡིན། །རྨི་ལམ་རྣམ་པ་གསུམ་ཡིན་ཏེ། །དྲན་པ་ལྔ་པའི་རྨི་ལམ་དང་། །དེ་ཉིད་ཡེ་ཤེས་སྣང་བ་དང་། །འཁྲུལ་པ་ཆོ་འཕྲུལ་སྣང་བའོ། །དེ་ཉིད་ལོག་པའི་དུས་སུ་ཡང་། །དྲན་པ་རྒྱ་ཆེན་བསྟན་པ་ནམ་མཁའ་འདྲ། །གསལ་བ་གངས་ལ་ཉི་ཤར་འདྲ། །ཟབ་པ་རྒྱུན་མི་འཆད་པ་རྒྱ་མཚོ་དྭངས་པ་འདྲ། ཁྲེས་པ་ཡུལ་དུ་བཏང་ནས་ནི། །དྲན་པ་སྨེར་རྩེ་བཞག་ཙམ་ན། །འཚེག་དང་སེམས་དང་འདར་བ་འབྱུང་། །གཉིད་མི་འོང་བའི་རྟགས་ཡིན་པས། །སྙིང་ཁར་ཏིལ་ཆེན་བསྐུམ་མཉེ་བྱ། །དེས་ཀྱང་ཁུགས་པར་མ་གྱུར་ན། །མཐིལ་བཞི་གཙུག་དང་ལྔ་རུ་བྱའོ། །དེ་ནི་ལོག་ནོན་ཅེས་སུ་བཤད། །དེ་ནས་ཡང་ནི་གོང་དང་འདྲ་བར་སྦྱོད་ལམ་བྱ། །དེ་ནས་གཉིད་ནི་ངེས་པར་འབྱུང་། །རིག་པའི་འཕོ་བ་ཤེས་པར་བྱ། །རིག་པ་འཕོས་པའི་དུས་སུ་ནི། །སྲོག་དབུས་ལུས་སེམས་བཅས་པ་ཉིད། །བཟང་པོའི་ཁྲི་ལ་ཉལ་བ་དེ། །སྤྲུལ་པའི་སྐུ་ཡི་སྣང་བ་ཡིན། །རིག་པའི་ངོས་གསལ་ལམ་དུ་འགྲོ་བ་དེ། །ལོངས་སྐུ་སྒྱུ་མའི་སྣང་བ་ཡིན། །འོད་གསལ་ངང་ལས་ཡེ་ཤེས་གསལ། །ཆོས་སྐུའི་སྣང་བ་ཡིན་པར་ངེས། །དོན་ཐག་