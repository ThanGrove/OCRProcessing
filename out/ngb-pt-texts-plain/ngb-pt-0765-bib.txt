{page}༄༅། །པའི་རྒྱུད་འདུས་པའི་རྒྱུད་ཅེས་བྱ་བ་རྫོགས་སྟེ། །གུ་རུ་བ་སུ་དྷ་རས་རྡོ་རྗེ་ཡང་དབང་གཏེར་ལ་གནང་བའོ། །ས་ཐ༷་རྒྱ་རྒྱ་རྒྱ། ྅།། ༄༅། །རྒྱ་གར་སྐད་དུ། ཨེ་ཀ་ཛ་ཏི་ཨེ་མན་ཏྲས་ཆེན་ཏ་ཏན་ཏྲ། བོད་སྐད་དུ། རལ་གཅིག་མའི་དྲག་སྔགས་འདུས་པའི་རྒྱུད་ཅེས་བྱ་བ། དཔལ་ཆེན་པོ་ལ་ཕྱག་འཚལ་ལོ། །འདི་སྐད་བསྟན་པའི་དུས་ན། དཔལ་རང་འབྱུང་རྒྱལ་མོས། དཔལ་ཆེན་ཧེ་རུ་ཀའི་གཟུངས་མ་མཛད་དེ། འཁོར་རྣམས་དང་ཐམས་ཅད་ཏུ་བཞུགས་སོ། གླེང་གཞིའི་ལེའུ་སྟེ་དང་པོའོ།། །།དེ་ནས་རང་བྱུང་རྒྱལ་མོ། །ལྷ་མོ་བདེ་བྱེད་མ་ལ་བཀའ་སྩལ་བ། ང་ནི་འཕྲིན་ལས་བདག་མོ་སྟེ། །ཞི་རྒྱས་གཉིས་ཀྱི་གསོ་བར་བྱ། །དབང་དྲག་གཉིས་ཀྱིས་གསང་པའོ། །གཞན་ཡང་འཕྲིན་ལས་བསམ་མི་ཁྱབ། །ང་ཡིས་བཤད་ཀྱིས་ཡིད་ལ་ཟུང་། །ཞི་བའི་ལས་ནི་བྱེད་འདོད་ན། །བཀྲ་ཤིས་ཡིད་འོང་གནས་ཉིད་དུ། །སའི་དཀྱིལ་འཁོར་ཟླ་བ་ཉའི་དབྱིབས། །ཁ་དོག་དཀར་ལ་ཟླུམ་པའོ། །དབུས་སུ་ཟླུམ་པོ་ཆག་གང་བྲུ། །བྱང་ཆུབ་སེམས་ཀྱིས་ཆག་ཆག་གདབ། །དཀར་ནི་ཀ་ཡི་ཁུ་བ་ཡིས། །དཀར་ལ་འཚེར་བའི་་ག་གཅིག་བྲི། །དཀར་དམར་ཁུ་བས་གཏོར་བྱ་ཞིང་། །སྒག་ཅེས་ཞི་བའི་ངག་གིས་བརྗོད་པས ། །བུད་མེད་དཀར་མོ་གཡུའི་རལ་པས་ས་གཞི་ཁྱབ་པ་ཅིག། ཁེན་ཏུ་འཛུམ་པའི་ཆ་བྱད་ཅན་ཅིག། །ལངས་ནས་འོང་སྟེ། 
།མི་གཏང་ཞིང་མ་ཡེངས་པ་བྱའོ། །དེ་མངོན་དུ་གྱུར་པ་དང་། ཞི་བའི་རྫས་ཀྱིས་མཆོད་ཅིང་སྔགས་འདི་རྒྱུན་དུ་བཟླས་སོ། །སྒག་རག་ཤ་ཁ་མུན་ཏྲ་ཨེ་ཀ་ཛ་ཏི། སྙིང་ཁ་རག་མོ་སྨྱོ་སརྦ་ཤིན་ཏིང་ཀུ་རུ་སྲུ་ཧྭ། མངོན་དུ་གྱུར་བ་དང་། ཇི་ལྟར་བསམས་པའི་ལས་གྲུབ་པར་འགྱུར་རོ་ཞེས་གསུངས་སོ། །ཞི་བའི་འཕྲིན་ལས་ཀྱི་ལེའི་སྟེ་གཉིས་པའོ།། །།དེ་ནས་རྒྱས་པའི་ལས་ཉིད་ལ། །རི་བོ་རྩེ་ཤིང་ནགས་ཚལ་རྒྱས་པ་འམ། །གྲུ་བཞི་ལམ་པའི་གནས་ཉིད་དུ། །ས་ཡི་མསྒྱེལ་གྲུ་བཞི་བརྩིག། ཡང་བའང་ལྡོང་རོས་ཆག་ཆག་གདབ། །དབུས་སུ་གྲུ་བཞི་ཆག་གང་ཐུར་དུ་བྲུ། །ཁ་ཁྱེར་ཐོད་པ་སེར་པོས་བསྐོར། །དབུས་སུ་རིན་ཆེན་གསེར་གྱི་ཏྲག་གཅིག་བྲི། །ཏྲག་རག་ཤ་ཁ་མུན་ཏྲ་ཨེ་ཀ་ཛ་སྙིང་ཁ་རག་མ་སྨྱོ། ས་རྦ་པུ་ཉི་ཀུ་རུ་གྲྭ་ཧྭ། ཞེས་ཆང་ཕུད་དང་ཨ་མྲི་ཏ་སྦྱར་ལ་གཏོར་ཞིང་། གོང་བཞིན་གསལ་པར་གྱུར་པ་དང་། །ཐམས་ཅད་རྒྱས་པའི་ལས་བྱའོ། །ཞེས་གསུངས་སོ། །རྒྱས་པའི་ལེའུ་སྟེ་གསུམ་པའོ།། །།དེ་ནས་དབང་གི་ལས་ཉིད་ནི ། །བྲག་དམར་ཆོས་བཟང་འདྲ་བ་སྲ །དབང་གི་མགིལ་ཟླ་གམ་བརྩིག། །དབུས་སུ་ཟླ་གམ་ཆག་གང་ཐུར་དུ་བྲུ། ་ས་རབ་རཀྟས་ཆག་ཆག་གདབ། །ཟངས་ཀྱི་ཁུ་བའི་སྙིང་ཁྲག་གིས། །རག་མ་སྨྱོ།སརྦ་བ་ཤ༷་ཀུ་རུ་ཧཱུཾ༷། ཞེས་དེ་སྔོན་དུ་གྱུར་པ་དང་། དབང་གི་ལས་ཇི་ལྟ་བ་བཞིན་ནོ། ཞེས་གསུངས་སོ། དབང་གི་ལེའུ་སྟེ་བཞི་པའོ།། 
།།དེ་ནས་དྲག་པོའི་ལས་༄༅། །བྱེད་ན། །དུར་ཁྲོད་དམ་ནི་ཕུང་ཤུལ་གྱི་གནས་སུ། །ས་ཡི་དཀྱིལ་འཁོར་གྲུ་གསུམ་མཐིང་ནག་བྱ། །དུག་དང་རོ་བསྲེགས་ཐལ་བས་ཏྲག་བྲིའོ། ། གྲུ་གསུམ་ཁ་ཁྱེར་ཐོད་པས་བསྐོར། །སྙིང་ཁྲག་ཆང་ཕུང་ཨ་མྲི་ཏས། །གཏོར་ཞིང་སྔགས་བཟླས་སྔོན་གྱི། །ཐུགས་དམ་རྗེས་སུ་དྲན་པར་བྱ། །སྒག་རག་ཤ་ཁ་མུན་ཏྲ། །ཨེ་ཀ་ཛུ་ཏི་སྙིང་ཁ་རག་མ་ས་མ་ཡ་སྨྱོ། སརྦ་མྱ་ར་ཡ་སྨྱོ། སརྦ་མུ་ར་ཡ་ཕཊ། སཝ་ལས་མངོན་དུ་གྱུར་པ་དང་། ལས་ཐ་དད་པ་དེ་བཞིན་ནོ། །ཞེས་གསུངས་སོ། དྲག་པོའི་ལེའུ་སྟེ་ལྔ་པ་འོ། །དེ་ནས་བཟློག་པའི་འཕྲིན་ལས་ནི། །སེ་གོལ་བརྡབ་ཅིང་སྔགས་འདི་བཟླས། ཏྲག་རག་ཤ་ཁ་མུན་ཏྲ་ཨེ་ཀ་ཛུ་ཏི་སྙིང་ཁ་རག་མ་སྨྱོ། ཨོ་རྒ་གི་ཤ། །ཁིར་ཚིན་དྷ། རྐ་རྒ་ཁ་རྒ་རྒ་ཨུ༷་པ་གྲྭ་ཧྭ། ཞེས་སྔགས་དེ་ལན་བརྒྱ་རྩ་བརྒྱད་ཟླས་ཏེ། །སེ་གོལ་བརྡབས་ན་བྱད་དང་། མི་ཁ་དང་། ངན་དགུ་ཤོམས་པ་དང་། རྨི་ལམ་ངན་པ་དང་། ངན་སྔགས་ཐམས་ཅད་ཟློག་པར་འགྱུར་རོ། །ཞེས་གསུངས་སོ། །བྱང་མི་ཁ་ཟློག་པའི་ལེའུ་སྙེ་དྲུག་པའོ།། །།དེ་ནས་ཡང་གསོ་བའི་ལས་བྱེད་ན། །བུད་མེད་བུ་ཚ་མི་སོས་པ། །སོས་པར་བྱ་བའི་ལས་ཉིན་ནི། །བུད་མེད་གོས་ལ་སྔགས་པ་འམ་ཏྲག་རག་ར་ཁ་མུན་ཏྲ། ཨེ་ཀ་ཛ་ཏི་སྙིང་ཁ་རག་མ་སྨྱོ། །ཨོ་མ་ནི་དེ་ར་ནི་མ་ཧྭ་པྲ་ཏི་སྭ་རེ་ཡེ་གྲྭ་ཧྭ། ཞེས་སྔགས་མདུད་ལ་སྟོང་ངམ་འབུམ་ཟླས་ནས་བུད་མེད་ལ་གདགས་སོ། 
།དེ་ནས་བུ་བཙས་པ་དང་བུ་ལ་གདགས་སོ། །མོ་ལས་ཕོར་འགྱུར་ཏེ་སོས་པར་ངོས་སོ། །ཞེས་གསུངས་སོ། །སྲིའུ་གསོ་བའི་ལེའུ་སྟེ་བདུན་པའོ། །དེ་ནས་ཡང་དག་བཤད་པ་ནི། །གང་ཡང་ཐུབ་པའི་གསང་སྔགས་ནི། །བདག་གི་ཐུགས་ཀར་ཧཱུཾ༷་ལས་ནི། །འོད་བྱུང་ལྕགས་ཀྱི་རྡོ་རྗེར་གྱུར། །དེ་ལས་འོད་ཟེར་ཕར་འཕྲོས་པས། །བདག་ལ་སྦྱོར་གཏོད་ལྟས་ངན་དང་། །ནད་ལ་སོགས་པ་འཇོམས་པར་བསམ། །ཏྲག་རག་ཤ་ཁ་མུན་ཏྲེ་ཨེ་ཀ་ཛ་ཏི་སྙིང་ཁ་རག་མོ་སྨྱོ། །སོད་ཀུ་རུ་ནན། །ཏིང་ཤི་ཀུ་རུ་ན་ན། པྲ་མ་ཤི་ཀུ་རུ་ནན། །ཞི་ཞི་ཀུ་རུ་ནན། རུ་རུ་ཀུ་རུ་ནན། ཞེ་བཟླས་ན་ཅི་ཡང་ཐུབ་པར་འགྱུར་རོ། ཞེས་གསུངས་སོ། །གང་ཡང་ཐུབ་པའི་ལེའུ་སྟེ་བརྒྱད་པའོ། །དེ་ནས་ཡང་བཅིངས་པའི་ལེའུ་བྱེད་ན། མི་གོད་བྱད་དུ་གཞུག་པའི་ལས། །ཏིང་འཛིན་གྱི་ལྷ་བསྙེན་རྒྱུན་དུ་བྱ། ་ཀུ་རག་ཤ་ཁ་མུན་ཏྲ་ཨེ་ཀ་ཛ་ཏི་སྙིང་ཁ་རག་མ་སྨྱོ། དྷི་ཏྲ་མི་ཏྲ་སྟ་བན་ཏ། སི་ཏ་ཀ་ར་ཀ་རྭ།མ་ཧྭ་པ་ལ་ཐ། ཞེས་བཟླས། འདི་བསྙེན་པ་ནི་ཟླ་བ་ཉི་ཤུར་དུས་དྲུག་ལ་བར་མ་ཆད་པར་བཟླས ། དེ་ནས་བདག་ཉིད་ཏིང་ངེ་འཛིན་གྱི་ཆས་སུ་ཞུགས་ལ། །སྡིགས་འདི་བཟློས་སོ། །མི་རྒོད་མ་བྱུང་གི་བར་དུ་ལག་པ་གཡས་པ་ལ་ལན་ཉི་ཤུ་རྩ་གཅིག་བཟླས་ལ་གདབ་པོ། མི་རྒོད་བྱུང་ཙ་ན་ཕྱག་རྒྱ་བཅས་ཏེ་མཐེ་བོང་སོར་མོ་གཞན་གྱིས་མནན་ན། བདག་གིས་མ་གཏང་གི་བར་ལ་འགྲོ་མི་ཤེས་སོ། །ཞེས་གསུངས་སོ། 
།མི་རྒོད་༄༅ བ ང་བའ་ལེའུ་སྟེ་དགུ་པའོ།། །།དེ་ནས་ཡང་འ ་གསུངས་སོ། ། ་ལས་བྱ་ན། བཀྲ་ཤས་པ་མཚན་དང་ལྡན་པའི་ཐོད་པ་ལ་ཚེའི་གའུ་བྱས་ལ། སྨན་དང་། སྤོས་དང་། དྲི་བཟང་པོས་བྱུགས་ལ།རྫས་དང་དགོངས་པ་སྤྱི་དང་མཐུན། སྔགས་ནི་ཏྲག་རག་ཤ་ཁ་མུན་ཏྲ་ཨེ་ཀ་ཛ་ཏི་སྙིང་ཁ་རག་མ་སྨྱོ། ཨུ་ཡུ་ཙྭ་ན་ཡུ་ཚེ་ཨ་པ་ན་ཡ་བྲུ༷་གྲྭ་ཧྭ། ཞེས་བཟླས་ན་ཇི་ལྟ་བའི་དངོས་གྲུབ་ཐོབ་པར་འགྱུར་རོ། །ཞེས་གསུངས་སོ། ཚེའི་ལེའུ་སྟེ་བཅུ་པའོ།། །།དེ་ནས་ཡང་བགེགས་བསྐྲད་པའི་ལས་ནི། ཉུངས་ཀར་རྒྱལ་པོ་ལ་བསྔགས་ནས་བགེགས་གང་དུ་གནོད་པ་ལ་བཏབ་ན་འབྲོས་པར་འགྱུར་རོ། །ཏྲག་རག་ཤ་ཁ་མུན་ཏྲ་ཨེ་ཀ་ཛ་ཏི་སྙིང་ཁར་རག་མ་སྨྱོ། ར་ཙ་བི་ར། །ཙ་ཀྲ་ཨ་པ་ན་ཨ་གྲྭ་ཧྭ། ཞེས་གསུངས་སོ། བགེགས་བསྐྲད་པའི་ལེའུ་སྟེ་བཅུ་གཅིག་པའོ།། །།དེ་ནས་ཡང་མེད་དགྲ་བཟློག་ན་སྔགས་སེང་ལྡེང་མཆོག་ཕུར་ལ་རྒྱུན་དུ་བཟླས་ཏེ་དགོངས་པ་དང་མི་འབྲལ་བར་བྱའོ། །ཏྲག་རག་ཤ་ཁ་མུན་ཏྲ་ཨེ་ཀ་ཛ་ཏི་སྙིང་ཁ་རག་མ་སྦྱོ། ཨག་ནེ་མ་ར་ཡ་བོད། པ་ནི་མུ་ར་ཡ་རྦད། ཅེས་བཏབ་ན་མེ་དགྲ་དང་ཆུ་དགྲ་བཟློག་པར་འགྱུར་རོ།ཞེས་གསུངས་སོ། །མེ་དགྲ་དང་ཆུ་དགྲ་བཟློག་པའི་ལེའུ་སྟེ་བཅུ་གཉིས་པའོ། དེ་ནས་གཞན་ཡང་བཤད་བྱ་ནི། །བགེགས་ཀྱི་འགྲུལ་ཐག་གཅད་པའི་ལས་བྱ་ན། མཆོག་གམ། སེང་ལྡེང་ངམ། 
དྲག་པོའི་ཤིག་ལ་ཕུར་བ་སོར་བརྒྱད་པ་བྱས་ལ། བྱིན་གྱིས་བརླབས་གུ་གུལ་དུད་པས་བདུད། ཏྲག་རག་ཤ་ཁ་མུན་ཏྲ་ཨེ་ཀ་ཛ་ཏི་སྙིང་ཁ་རག་མ་སྨྱོ། ལྷ་བྱིན་མ་ར་ཡ་རྦད། ཅེས་འགྲུལ་ཐག་འཆད་པར་འགྱུར་རོ། །ཞེས་གསུངས་སོ། །བགེགས་ཀྱི་འགྲུལ་ཐག་གཅད་པའི་ལེའུ་སྟེ་བཅུ་གསུམ་པའོ། དེ་ནས་དམ་སྲིད་གདུལ་ན་གོང་ལྟར་ཕུར་བུ་བྱས་ལ། ཞིང་ཆེན་ལ་དམ་སྲིའི་གཟུགས་བྱས་ལ། དེ་ལ་དགུག་གཞུག་དྲག་ཏུ་བྱས་ལ། ཏྲག་རག་ཤ་ཁ་མུན་ཏྲ་ཨེ་ཀ་ཛ་ཏི་སྙིང་ཁ་རག་མ་སྨྱོ། དམ་སྲི་ཏྲི་མ་ར་ཡ་རྦད། ཅེས་བསྟན་ནས་བརླག་པར་འགྱུར་རོ། །དེ་ནས་འཇུག་ཐོད་པར་བཅུག་ལ་ལམ་རྒྱ་གྲམ་དུ་མནན་ནོ། །ཨོ་ཧན་ཟི་སྦོ་ཏ་ཡ་ནན། ཞེས་བཟླས་སོ།ཞེས་གསུངས་སོ། །དམ་སྲི་གདུལ་བའི་ལེའུ་སྟེ་བཅུ་བཞི་པའོ།། །།དེ་ནས་ཡང་དག་བཤད་ཀྱི་ཉོན། ལས་དེ་དག་བྱ་བ་ཡང་། གོང་དུ་སྐུ་གསུང་ཐུགས་ཀྱི་བསྙེན་པ་འམ། །སུམ་ཅུ་རྩ་གཉིས་པའམ། །ཡང་ན་ཡི་གེ་བཅུ་བདུན་པས། །མ་མོ་མངོན་དུ་བསྒྲུབས་བྱས་ལ། །དེ་ནས་ལས་རྣམས་གང་བྱས་ཀྱང་། འགྲུབ་པར་འགྱུར་ཏེ་ཐེ་ཚོམ་མེད། །མ་མོ་བསྙེན་པ་མ་རྫོགས་ན། །ལས་རྣམས་འགྲུབ་པར་མི་འགྱུར་རོ། །དེ་བས་བསྙེན་བསྒྲུབ་དང་དུ་བླང་། །ཞེས་གསུངས་སོ། །མན་ངག་དམ་པའི་ལེའུ་སྟེ་བཅོ་ལྔ་པའོ། །དེ་ནས་ཡང་འདི་གསུངས་སོ། སྙིང་པོ་དྲག་ཞན་བཤད་པ་ནི། །ཕོ་དང་མོ་དག་མ་ནིང་དང་། 
རིང་པོ་དང་ནི་ཐུང་དུ་༄༅། །དང་། །དྲག་པ་དང་ནི་དལ་བ་ལས། དྲག་པོ་དང་ནི་དྲག་ཏུ་དྲག །དེ་རི་རིམ་པ་བཤད་པ་ནི། །མ་ནིང་བས་ནི་མོ་ཡིག་དྲག །མོ་བས་ཕོ་ཡིག་རབ་ཏུ་དྲག །རིང་བ་བས་ཀྱང་ཐུང་དུ་དྲག བསད་པའི་དྲག་སྔགས་དལ་བ་ལས། དམོད་པའི་དྲག་སྔགས་རབ་ཏུ་དྲག །རིང་པོ་ཐམས་ཅད་དལ་བ་ལས། །བསྙེན་པ་ཉེ་བསྙེན་དུས་སུ་བཤད། །ཐུང་དུ་ཐམས་ཅད་དྲག་པ་ལས། །སྒྲུབ་དང་ལས་ལ་སྦྱོར་ཁར་བཤད། །རབ་ཏུ་དྲག་པོ་སྨོད་པའི་སྔགས། །རྦད་དང་བསང་ཀྱིས་མཆོད་ན་ཟབ། །ཧྲི་དང་ཕཊ་་ཀྱིས་མཆོད་ན་ཟབ། །བརྡོལ་པའི་སྔགས་ལ་གཅེར་བུར་བྱུང་། མྱ་ར་ཡ་དང་ཛ་ཡིས་ཆོད། །ཐུམ་དང་སྤུད་ཀྱིས་ཆོད་ན་ཟབ། རག་དང་ཀ༷་གྱིས་ཆོད་ནས་ཟབ། །བ༷་དང་རིལ་དང་ཧ་ར་ཟབ། དེ་བཞིན་རབ་ཏུ་དྲག་པ་རྣམས། །སྨོད་པའི་སྔགས་ཏེ་རབ་ཏུ་ཟབ། །ཅེས་གསུངས་སོ། ། ཡི་གེའི་གནད་ཀྱི་ལེའུ་སྟེ་བཅུ་དྲུག་པའོ།། །།དེ་ནས་ཡང་འདི་གསུངས་སོ། །འཕྲིན་ལས་བྱ་བའི་རིམ་པ་ནི། །ཐོག་མར་རྡོ་ལས་ལྕགས་སུ་བཞུ། །ལྕགས་ལས་གོ་དང་མཚོན་དུ་བརྡུངས། །གོ་མཚོན་ཞུ་ཐར་ཐོ་བར་བྱས། །མཚོན་ལས་ཏི་ལ་མར་ངར་གྱིས་བཏགས། མཚོན་ཆ་དཔལ་ཆེན་ལག་ཏུ་གཏད། །དཔའ་པོས་ཕ་རོལ་གཡུལ་ངོ་བཟློག དེ་ཡི་དོན་རྣམས་བཤད་པ་ནི། །རྡོ་ལས་ལྕགས་སུ་བཞུ་བ་ལྟར། སྔོན་དུ་འགྲོ་བའི་བསྙེན་པ་བྱ། །ལྕགས་ལས་གོ་མཚོན་བརྡུངས་པ་ལྟར། 
།མ་མོ་ཉེ་བའི་བསྙེན་པ་བྱ། །གོ་མཚོན་ཞུན་ཐར་ཐོ་བ་ལྟར། མ་མོ་དེ་ཉིད་བསྒྲུབ་པར་བྱ། །དེ་ལ་ཏིལ་མར་ངར་ཟླུད་ལྟར། དེ་ཉིད་མངོན་དུ་བསྒྲུབ་པར་བྱ། །དཔའ་བོའི་ལག་ཏུ་བསྐུར་བ་ལྟར། བསྙེན་པ་རྫོགས་པའི་རྣལ་འབྱོར་པས། །དཔའ་བོས་གཡུལ་ངོ་བཟློག་པ་ལྟར། །འཕྲིན་ལས་སྦྱོར་བ་སོ་སོར་བྱ། །དེ་བཞིན་རིམས་ཀྱིས་བཤད་པ་ནི། །མ་མོ་རིམས་ཀྱིས་བསྒྲུབས་པའི་ཐབས རིམ་པའི་ལས་རྣམས་རྫོགས་པ་ནི། །མ་མོའི་དངོས་གྲུབ་ཐོབ་པར་བཤད། །ཅེས་གསུངས་སོ། །རིམས་ཀྱི་བསྒྲུབས་པའི་ལེའུ་སྟེ་བཅུ་བདུན་པའོ། དེ་ནས་ལྷ་མོ་བདེ་བྱེད་མས། །རང་བྱུང་རྒྱལ་མོ་ལ་འདི་སྐད་ཅེས་གསོལ་ཏོ། །བདག་གིས་རྒྱུད་འདི་ཇི་ལྟ་བུ་ལ་བསྟན་ཅིང་གཟུང་བར་བགྱི་ཞེས་གསོལ་བ་དང་། རང་འབྱུང་རྒྱལ་མོས་བཀའ་སྩལ་པ། རྒྱུད་ནི་ཨེ་ཀ་ཛ་ཏི་ལས་ཐམས་ཅད་པའི་རྒྱུད་ཅེས་བྱ་བར་ཟུང་ཞིག །མ་འོངས་པའི་དུས་སུ་རྣལ་འབྱོར་པ་དམ་ཚིག་དང་ལྡན་པ། གཞན་གྱི་བསྐུར་བའི་གནས་སུ་མི་འགྱུར་བར་ཉམས་སུ་ལེན་པ་རྣམས་ལ་བསྟན་པར་བྱའོ། །ཞེས་བཀའ་སྩལ་པ་དང་། འཁོར་རྣམས་རྗེས་སུ་ཡི་རངས་པར་གྱུར་ཏོ། ཁུད་ཡོངས་སུ་བཟུང་བའི་ལེའུ་སྟེ་བཅོ་བརྒྱད་པའོ།། །།ཨེ་ཀ་ཛ་ཏི་དྲག་སྔགས་འདུས་པའི་རྒྱུད་ཅེས་བྱ་བ། ཤིན་ཏུ་གསང་བ་མན་ངག་གི་རྒྱུད་ཅེས་བྱ་བ། རོམ་བུ་གུ་ཡས་དེ་བ་ཙན་དྲ་ལ་ཞུས་ཏེ་གནང་བའོ། །རྫོགས་སོ།། 
།།སམཐ།༄༅། །ས༷ཐནརུགཐམས༷༷ སྙིཐི། རྒྱ་རྒྱ་རྒྱ།། །།སློབ་དཔོན་ཆེན་པོ་རུམ་བུ་གུ་ཡ་དེ་བ་ཙན་ཏྲའི། ཐུགས་ཀྱི་ངན་སྔགས་ཀྱི་བསྒྲུབ་པ་མང་པོའི་སྙིང་ཐུན། །དུར་ཁྲོད་དམ། བྲག་དམར་ཟངས་ཀྱི་ཁ་འདྲ་འམ། ཡང་ན་ཉམས་དགའ་བ་འམ་ཡིད་དུ་འོང་བའི་གནས་སུ། ཕྱི་ནང་བཤགས་བྱ་ཞིང་མཚམས་གཅད་དཀྱིལ་འཁོར་མདའ་གང་པའི་གྲུ་བཞི་ལ། མཐིང་ནག་གྲུ་གསུམ་གཅིག་བྲིས་ཏེ། མཁའ་རྐོངས་གསུམ་གྱི་སྒྱེད་བུའི་ཁ་ལ། རྣོལ་གྲི་མོའི་ཐོད་པའི་ནང་དུ་པདྨའི་རག་ཏ་དང་། ཁྱི་རྒྱ་བོའོ་སྙིང་ཁྲག་དང་། བལ་གྱི་སྙིང་ཁྲག་དང་། ཁྲག་སྣ་འབྱོར་ཚད་བླུགས་ལ། ཁ་དར་ལེ་བརྒན་གྱིས་གཅད། ཚོན་སྐུད་ཀྱིས་བཅིངས་ཏེ་མི་འགྱུར་པའི་གཡུང་དྲུང་གིས་རྒྱས་གཏབ། གཟུངས་ཐག་འུང་ནས་སྣོད་མེད་གཏེར་དུ་སྦས། ཆོས་ལྡན་ཁ་སྨན་ཅིག་དང་འཕྲད་པར་ཤོག། །།༄༅། །རྒྱ་གར་སྐད་དུ། སམྲཐཁགརྐསམཐ། བོད་སྐད་དུ། སྲོག་ཐིག་ནག་པོའི་རྒྱུད་ཅེས་བྱ་བ། རྡོ་རྗེ་ཧེ་རུ་ཀ་ལ་ཕྱག་འཚལ་ལོ། །འདི་སྐབས་བདག་གིས་ཐོས་པའི་དུས་གཅིག་ན། བཅོམ་ལྡན་འདས་ཧེ་རུ་ཀ་ཆོས་