{page}༄༅། །རྒྱ་གར་སྐད་དུ། ནཱ་ག་མ་ཙ་ཤ༷་ནཱ་མ་ཏན་ཏྲ། བོད་སྐད་དུ། སྲིད་པའི་ཀླུ་མོ་དབང་བྱེད་མའི་རྒྱུད། དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །དེ་ནས་དཔལ་ཕྱག་ན་རྡོ་རྗེས། རྡོ་རྗེ་གདན་གྱི་ལྷོ་ཕྱོགས་ཤིང་ས་ལ་གྱད་སྟོབས་ཅན་དུ། སྤྲུལ་པའི་སངས་རྒྱས་ཤཱཀྱ་ཐུབ་ཀྱིས་དབང་བསྐུར་ཏེ། རྡོ་རྗེ་གསོར་བས་ཐམས་ཅད་བྲེད་ཅིང་བརྒྱལ་ཏེ། དེའི་དུས་སུ་དཔལ་རྡོ་རྗེ་གཏུམ་པོ་ལ། དབང་བྱེད་མ་བདུན་གྱིས་སྲོག་གི་སྙིང་པོ་ཕུལ་བ་ནི། །ཏྲག་རག་མོ་ཛ། ཨེ་ཀ་མ་ཛ། ང་བ་ཤ་མ་ཛ། ཧབ་ཤ་མ་ཛ། དུན་ཏིང་མ་ཛ། དབུ་དགུ་མ་ཛ། མ་མ་དུན་ཛ་ཛ། ཞེས་མཚོ་སྨན་རྒྱལ་མོ་དང་། ཨེ་ཀ་ཛ་ཞི་དང་། དབང་བྱེད་རྒྱལ་མོ་དང་། ཧབ་ཤ་བསྲེ་གདོང་མ་དང་། ཀླུ་མོ་དུརྙིང་མ་དང་། དཀར་མོ་དབུ་དགུ་མ་དང་། མ་མོ་དབང་བྱེད་རྒྱལ་མོ་བདུན་གྱིས་སྲོག་སྙིང་ཕུལ་ལོ། །དེ་ནས་རྡོ་རྗེ་ག་་པོས་བཀའ་སྩལ་པ། ངའི་འཁོར་རྣམ་བཞི་ལ་ཀླུ་གནོད་པ་བྱེད་པའི་གདོང་ཟླ་མ་བྱེད་པར། བསྟན་པ་ལ་གནོད་པ་སྒྲོལ་ཅིག་ཅེས་བཀའ་སྩལ་པས། དབང་བྱེད་མ་རྣམས་ཀྱིས་གསོལ་པ། བདག་ཅག་ནི་ཀླུ་རིགས་བཞི་དང་། ས་བདག་རྣམས་ཀྱི་རྒྱབ་རྟེན་ལགས་ཏེ། གསང་བའི་བདག་པོས་རིགས་སྔགས་སྒྲགས་པས། ས་བདག་ཀླུ་ལ་གནོད་པ་སྐྱལ་བ་དང་། བདག་ཅག་སྒྲོན་དུ་འོང་བས། བདག་ཅག་རྣམས་ཀྱི་ནད་ནི་སྙིང་ནད་འབར་བ་ཞེས་བྱ་བ་གཏོང་བ་ཡིན་ཏེ། 
འགྲོ་བ་མི་ལ་བཟླས་༄༅། །པ་བྱེད་འཕྲོ་ལ་ཁང་པ་འགུལ་བ་སྙམ་བྱེད་པ་འབྱུང་། །དེས་རྐྱེན་བྱས་ནས་སྙིང་ནད་འབར་བ་ཞེས་བྱ་བ། ཅི་བྱའི་རྟོལ་མེད་པ་ཁ་ཟས་འགག་པ་འཆོད་པ་དང་འགྲོས་པ་སྙམ་བྱུང་ན་འཆི་བར་བྱེད་དོ། །དེ་ལ་རིག་སྔགས་བཟླས་ཏེ་དྲག་པོ་བྱས་ན། བདག་གི་བཀའ་སྩལ་མཚོ་སྨན་རྒྱ་མཚོ་ལ་གནས་པ་རྣམས་ལ་ཕོག་ནས་གདོན་སྟོང་ཕྲག་བརྒྱ་བཅུ་ལྡང་ངོ་། །ནད་པ་ལ་འཁོར་གསུམ་ཡོངས་དག་བྱས་ན་ནད་དེ་ལ་ཕན། དེ་མ་ཡིན་ཅིས་ཀྱང་མི་ཕན་ལ། །ནད་འགྱུར་ནས་འཆི་བས། བདག་ཅག་ལ་གསང་བའི་བདག་པོས། ལུག་ཆུ་ཁའི་གཟུགས་དང་། ལུག་ནག་མོའི་གཟུགས་དང་། ལུག་སྨུ་གུའི་གཟུགས་དང་། ལུག་དམར་མོའི་གཟུགས་དང་། ལུག་སྔོ་སྐྱའི་གཟུགས་དང་། ལུག་དཀར་མོའི་གཟུགས་དང་། ལུག་ནག་མོ་སྤྱི་དཀར་གྱི་གཟུགས་དང་། ངར་བུ་བདུན་དང་། གཏོར་མ་བདུན་ལ་རྩིས་སྨན་བཙལ་ལ། ཀླུ་མོ་ལ་བདེ་བ་སྦྱིན་པའི་གཟུངས་ཉི་ཤུ་རྩ་གཅིག་བཟླས་ཏེ་གླུད་དུ་བྱིན་ལ། ཁྱོད་ཀྱིས་ཀླུའི་གདུག་པའི་ནད་སོལ་ཅིག་ཅེས་བྱས་ན་དེ་མ་ཐག་ཏུ་གྲོལ་བར་འགྱུར་རོ། །ཞེན་ཆེ་ན་མཚོ་སྨན་གྱི་མདོས་ཀྱང་བཏང་བར་བྱའོ། །ཞེས་སྨྲས་སོ། །གསང་བའི་བདག་པོ་རིགས་འཛིན་པས་གལ་ཏེ་བསྟན་པ་ལ་གནོད་པ་སྒྲོལ་བར་འདོད་ན། གྲོ་ག་ལ་དགྲའི་གཟུགས་བྲིས་ཏེ། སྙིང་ཁར་དགྲ་དུ་ཡོད་ཀྱི་མིང་རུས་བྲིས་ལ། དབྱེས་དང་ཕྲ་མས་བརྒྱན་ཏེ། ལིང་