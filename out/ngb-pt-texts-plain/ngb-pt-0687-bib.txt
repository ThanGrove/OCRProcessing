རྒྱ།། །། ༄༅། །རྒྱ་གར་སྐད་དུ། ཨུརུ་ཙིཀྟ་མ་ཧྭ་ཀ་ལ་ཙ་ར་པ་ཐ་ཏ་ཏནྟྲ། ཙིསྟ་མ་ཧྭ་དུ་ཁ་སརྦ་ས་ཧ་ལ་ན་མོ། །བོད་སྐད་དུ། །འཕགས་པ་ཐུགས་རྗེ་ཆེན་པོ་མགོན་པོ་་སྒོབོར་བ་དོང་སྤྲུག་གི་རྒྱུད། །ཐུགས་རྗེ་ཆེན་པོ་སྡུག་བསྔལ་ཐམ་ཅད་ཞི་བར་བྱེད་པ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་འད་དཔག་ཏུ་མེད་པ་བདེ་བ་ཅན་གྱི་ཞིང་ཁམས་ཟ་མ་ཏོག་བཀོད་པའི་གཞལ་ཡས་ཁང་ན། འཁོར་ལྷ་དང་། ཀླུ་དང་། གཟའ་དང་། རྒྱལ་པོ་ཆེན་པོ་བཞི་དང་། ཕྱོགས་སྐྱོང་བ་བཅུ་དང་། བྱང་ཆུབ་སེམས་དཔའ་སའི་སྙིང་པོ་ལ་སོགས་ཏེ་བྱེ་བ་ཕྲག་ཉིས་བརྒྱ་དང་། མཁའ་འགྲོ་མ་པདྨ་གར་གྱི་དབང་མོ་ལ་སོགས་ཏེ། མཁའ་འགྲོ་དྲུག་ཅུ་རྩ་གཉིས་ཀྱིས་བསྐོར་ནས་ཐབས་ཅིག་ཏུ་བཞུགས་སོ། །དེའི་ཚ་མཁའ་འགྲོ་པདྨ་གར་གྱི་དབང་མོས། །སངས་རྒྱས་འོད་དཔག་ཏུ་མེད་པ་ལ་འདི་སྐད་ཅེས་གསོལ་ཏོ། །ཀྱེ་སངས་རྒྱས་འོད་དཔག་མེད་ལགས། །འགྲོ་དོན་འཕྲིན་ལས་ཛད་པའི་ཕྱིར་ཐུགས་རྗེ་ཆེན་པོའི་གནས་དང་རང་བཞིན་བསྟན་དུ་གསོལ་ཅེས་ཞུས་པས། 
པདྨ་གར་གྱི་དབང་མོ་རྣ་བའི་དབང་པོ་སྒྲ་ལ་ཉོན་ཅིག །ཅེས་འོད་དཔག་ཏུ་མེད་པས་བཀའ་སྩལ་ཏོ། །དེ་ནས་ཡང་པདྨ་གར་གྱི་དབང་མོས་ཡེངས་པ་མེད་པའི་བསམ་གཏན་ལ་ཞུགས་ཏེ། དེ་ནས་སངས་རྒྱས་འོད་དཔག་ཏུ་མེད་པས་བཀའ་སྩལ་པ། ཐུགས་རྗེ་ཆེན་པོ་བཞུག་པའི་གནས་ནི་རི་པོ་ཏ་ལའི་རྩེ་མོ་ལ། བྲག་ཐམས་ཅད་པདྨ་སྣ་ཚོགས་ཁ་བྱེ་བ་འདྲ་བ། དབྱར་དགུན་སྟོན་དཔྱིད་ནམ་ལ་དུས་བཞིར་མེ་ཏོག་དང་འབྲས་བུ་སྐམ་པ་མེད་པ། མེ་ཏོག་པདྨ་དང་། པདྨ་སྟོང་ལྡན་དང་། པདྨ་ཆེན་པོ་དང་། མེ་ཏོག་སྣ་ཚོགས་པས་བརྒྱན་པ། བྲག་ཐམས་ཅད་ལ་ཐུགས་རྗེ་ཆེན་པོ་རིགས་ཕྱག་སྟོང་སྤྱན་སྟོང་བ༷་དང་། སྤྱན་རས་གཟིགས་དང་། མཁར་ས་པ་ཁི་དང་། སེང་གེ་སྒྲ་དང་།དོན་ཡོད་ཞགས་པ་དང་། འཁོར་བ་དོང་སྤྲུགས་དང་། ཧ་ཡ་གྲི་བ་ལ་སོགས་པ་བསམ་གྱིས་མི་ཁྱབ་པས་རྩེ་ཞིང་། ནགས་ཚལ་རི་བྲག་ཐམས་ཅད་སྐུ་རང་བྱུང་དུ་བཞུགས་སོ། །སྒྲ་ཆུ་སྒྲ་རླུད་སྒྲ་ལ་སོགས་པ་ཐམས་ཅད་ཡིག་འབྲུ་བདུན་པའི་སྒྲའོ། །གནས་པའི་སྲོག་ཆགས་ཕག་མོ་དང་། ཕུག་རོན་དང་། རྗོན་པ་དང་། བྲམ་ཟེ་ཕོ་མོ་དང་། ཚེར་མ་འདོན་པ་དང་། པདྨའི་སྡོང་པོ་ལ་ལོ་མ་དང་འབྲས་བུ་སྣ་ཚོགས་སྨིན་པ། ཉི་ཟླའི་འོད་ཀུན་ཏུ་ཁྱབ་པའོ། །རང་བཞིན་ནི་དུས་གསུམ་སངས་རྒྱས་བདེ་བར་གཤེགས་པ་ཐམས་ཅད་ཀྱི་གསུང་གི་རང་བཞིན། 
གསུང་དབྱངས་ཡན་ལག་དྲུག་ཅུ་དང་ལྡན་པས་འགྲོ་དྲུག་འཁོར་བ་མ་སྟོངས་ཀྱི་བར་དུ་དོན་༄༅། །བྱེད་པས་བྱང་ཆུབ་སེམས་དཔའི་རང་བཞིན། མཐོ་སྲིད་པའི་རྩེ་མོ་ནས་དམའ་འཇག་མའི་སྲིན་བུ་ཡན་ཆད་ལ་ཁྱབ་པས་ཐེག་པ་ཆེན་པོའི་རང་བཞིན། གཙང་སྨྲེ་གཙང་དང་གཟེམ་རྟོག་མེད་པར་དོན་བྱེད་པས་སངས་རྒྱས་ཀྱི་རང་བཞིན་འཁོར་བར་དོན་མཛད་ཀྱང་འཁོར་བའི་སྐྱོན་ཀྱིས་མ་གོས་ཏེ། མྱ་ངན་འདས་པའི་རང་བཞིན་ནོ་ཞེས་གསུངས་སོ། །འཁོར་བ་དོང་སྤྲུགས་ཀྱི་རྒྱུད་ལས། གླེང་གཞི་བསྟན་པའི་ལེའུ་སྟེ་དང་པོའོ།། །།ཡང་པདྨ་གར་གྱི་དབང་མོ་ཞུས་པ། ཀྱེ་སངས་རྒྱས་འོད་དཔག་མེད། །འགྲོ་དོན་འཕྲིན་ལས་མཛད་པའི་ཕྱིར། །ཕྱི་བསྒྲུབ་འགྲོ་དོན་བཅས་པ་ཅིག །བདག་ཅག་རྣམས་ལ་བཤད་དུ་གསོལ། །ཞེས་ཞུས་པས། གར་གྱི་དབང་མོ་ཉོན་ཅིག །བྱང་ཆུབ་མཆོག་ཏུ་སེམས་བསྐྱེད་ནས། ཚད་མེད་རྣམས་བཞི་བསྒོམ་པར་བྱ། །བདུན་ནི་རྣམ་དག་ཚོགས་བསགས་ལ། །དང་པོ་སྟོང་པ་ཉིད་དུ་བསྒོམ། །རང་སེམས་ཡི་གེ་ཧྲི༷༷ལས་ནི། །བ༷་ལས་སྣ་ཚོགས་པདྨ་ལས། །དེ་སྟེང་བྷ༷་ལས་གཞལ་ཡས་ཁང་། །པདྨ་འདབ་དྲུག་མུ་ཁྱུད་ལྡན། ཁུ།་ཆད་སྒོ་དང་བཅས་པ་ལ། །རིན་ཆེན་རྒྱན་གྱིས་བརྒྱན་པ་བསྐྱེད། །དེ་དབུས་ཉི་ཟླ་པདྨའི་གདན། །དེ་སྟེངས་སྙི༷༷ཡི་འཕྲོ་འདུ་ལས། །མགོན་པོ་ལྒབཿར་བ་དོང་སྤྲུགས་ནི། །ཞལ་གཅིག་ཕྱག་གཉིས་སྐུ་མདོག་དམར། །གཡས་པ་ཤེས་རབ་རལ་གྲི་བསྣམས། 
།གཡོན་པ་བདུད་རྩིའི་བུམ་པ་བ་མས། །རིབས་ཀྱི་བངབ་པོས་དབུ་ལ་བ་ན། །རྔ་མགྲིན་་ལ་པོ་ཐུགས་ཀར་གསལ། ཁྲེལ་འཕྲེང་བརྒྱ་རྩ་དོ་ཤལ་བརྒྱན། །རིན་པོ་ཆེ་ཡི་རྒྱན་དང་ལྡན། །འཛུམ་ཞལ་བཅས་བཞུགས་ཐུགས་ཁ་ནས། པདྨའརྐྱུབ་ངབ་ཧྲི༷༷ཧཱུཾབ་ལས།། །།ཡི་གེ་ཛོབ་པའི་་འཕྲེང་ཛུར་བརྨིརྨོ། །ཧྲི༷༷ འསྒྲོས་སྨྲོ་གེ་དྲག་པ་ལས། །བཅོམ་ལྡན་སྤྲུལ་སྐུ་ཐུབ་པ་དྲུག །སྐུ་མདོག་ཕྱག་རྟགས་ཕྱག་མཚན་འཛིན། །རིགས་དྲུག་སོ་སོ་འདུལ་ཕྱིར་སྲོརྨི། སྡེ། སྨྲ་ཚིབ་སྒྲུམས་དཔའ་བརྙིསྡ་༷་དང་། །སྐ་གསུང་ཐུགས་སུའ་བྱིན་བརླབ་ཅིང་།༄།དབང་བསྐུར་རྒྱས་གདབ་བྱས་ནས་ནི། །སྙིང་ཁའི་ཧྲི༷༷ལས་འོད་འཕྲོས་ནས། །ཡེ་ཤེས་སེམས་དཔའ་སྤྱན་དྲས་ལ། །མདུན་གྱི་རྨིཁའ་ཟློ་བའ་ས་སུ་སོརྨི། །ཕྱསྒོ་རྦིཙལ།་མཆོད༄་པ་།དབུལ་ལགས་ཀྱི། དེ་ནས་འདས་པའི་རིམ་པ་ཡི། །བདག་དང་ཡེ་ཤེས་སེམ་དཔའ་གཉིས། །ཉི་ཟླ་པདྨའི་དཀྱིལ་འཁོར་དྷི༷༷ཡིག་ལ། །འོད་ཟེར་བསྣོལ་མར་་།བས་བརྗོང་་པཛི། །ཕར་འཕྲོས་རྨི་ཤེས་སེམས་རྡོཔའ་།མཉེས། རྨྱིར་འས་སྟོ་གསུམ་སྒྲིབ་པ་སྨངས། །གང་འདོད་དོན་དུ་བཟླས་པ་བྱ། །སྐུ་གསུང་ཐུགས་ཀྱི་ས་བོན་དང་། འབྲུ་བདུན་སྐྱོན་རྣམས་སྤངས་ལ་བཟླས་སྤྲེ་ཧཱུཾ། །དེ་་ན།ས་བསྐྱེད་རིམ་གཏོང་འརྡོད་ན། །ཡེ་རྒེས་སེམས་དཔའ་རྒེརྒིགསི་སུ་གསོལ། །ད་མ་ཚིག་སེམས་དཔའ་སྙི༷༷ལ་བསྡུས། །སྙི་ལས་མི་དམིག་གསལ་སྟོང་བསྒོམ། 
།དེ་ལས་ལངས་ཏེ་ཆོས་སྤྱོད་ཅི་རིག་བྱ།༄༅། །དགེ་བ་སེམས་ཅན་དོན་དུ་བསྔོ། །འགྲོ་དྲུག་སེམས་ཅན་ཐམས་ཅད་ལ། །ཆོས་ཀྱི་འཁོར་ལོ་བསྐོར་ཅིང་དབང་བསྐུར་བྱ། །སྤྱིན་སྲེག་བྱ་ཞིང་སྒྲིབ་པ་སྦྱངས། ཁྲུས་གསོལ་འཁོར་བ་དོང་ནས་སྤྲུག །གཏོར་མ་ཆབ་གཏོར་བཏང་བ་དང་། །སྦྱིན་པ་བཏང་ཞིང་སྐྱེ་སྒོ་དགག །བྱང་ཆུབ་ལམ་སྣ་དྲང་བར་བྱ། །ཞེས་གསུངས་སོ། །འཁོར་བ་དོང་སྤྲུགས་ཀྱི་རྒྱུད་ལས། ཕྱི་བསྒྲུབ་འགྲོ་དོན་དང་བཅས་པ་བསྟན་པའི་ལེའུ་སྟེ་གཉིས་པའོ།། །།ཡང་པདྨ་གར་གྱི་དབང་མོས་ཞུས་པ། །ཀྱེ་སངས་རྒྱས་འོད་དཔག་མེད། །ནང་བསྒྲུབ་དངོས་གྲུབ་བཅས་པ་ཅིག །བདག་ཅག་རྣམས་ལ་བཤད་དུ་སོལ། །ཞེས་ཞུས་པས། །གར་གྱི་དབང་མོ་ཉོན་ཅིག །བདེ་གཤེགས་ཀུན་འདུས་སངས་རྒྱས་ཀྱིས། །ཐུགས་རྗེ་ཆེན་པོར་དབང་བསྐུར་བའི། །འཁོར་བ་དོང་སྤྲུགས་དཀྱིལ་འཁོར་བསྟན། །ཐུགས་རྗེ་ཆེན་པོ་ལྷ་ཡི་ལྷ། །དཀྱིལ་ཁོར་ཀུན་གྱི་བྱེད་པ་པོ། །བཀྲ་ཤིས་བྱིན་ཆགས་ཉམས་དགའ་བར། །ཡིད་འོང་དབེན་པའི་གནས་དག་ཏུ། །ས་བརྟག་ས་ཡི་ཆོ་ག་བྱ། ཆག་ཆག་གདབ་ཅིག་སྔོན་འགྲོ་ཡན་ལག་གཟུང་། །ཐིག་གདབ་ས་ཚོན་བྱིན་གྱིས་བརླབས། །ལེགས་པར་བྲི་ཞིང་རྒྱན་རྣམས་དགོད། །དཀྱིལ་འཁོར་ཚོན་སྐུད་དྲ་བར་གཞུག །བུམ་པ་དབང་རྫས་གཏོར་མ་དང་། བདུད་རྩི་རག་ཏ་ཚོགས་འཁོར་བཤམས། །མཆོད་པ་རྣམ་ལྔ་འབྱོར་ཚད་བསྟར། 
།དེ་ནས་སྐུ་གསུང་ཐུགས་ཀྱི་རྟེན། །ཙ་ཀ་ལི་དང་ཡིག་འབྲུ་དང་། ཕྱག་འཚན་ལ་སོགས་དགོད་པར་བྱ། སྤྱན་དྲངས་བཞུགས་གསོལ་ཕྱག་དང་མཆོད་པ་ལ། གཉིས་སུ་མེད་པར་བསྟིམ་པར་བྱ། །མཆོད་ཅིང་གསོལ་བ་གདབ་པ་དང་། ཚོགས་དང་གཏོར་མས་དུས་བཞིར་བསྐང་། བདུད་རྩི་བྱིན་རླབས་སྨན་མཆོད་བྱ། །དངོས་གྲུབ་བླང་དང་གཏོར་མ་རཀྟ་ཚོགས་ཀྱིས་བསྐང་། །མར་མེ་ཚེ་དབུལ་འཛབ་བཟླས་བྱ། །ལྷ་བཀོད་དབང་དང་དངོས་གྲུབ་བླང་། །དུས་བཞིར་མཆོད་ཅིང་བཟླས་པ་བྱ། །དུས་གྲངས་མཚན་རྟག་བྱུང་ནས་ནི། །དངོས་གྲུབ་རྫས་རྣམས་འབྱོར་ཚད་བཤམ། །ལྷ་ལ་བསྐུལ་ཅིང་དངོས་གྲུབ་བླང་། །དངོས་གྲུབ་རྫས་ཀྱི་དབང་བསྐུར་བྱ། །ཕུད་ཀྱིས་དཀྱིལ་འཁོར་ལྷ་ཚོགས་མཆོད། །གཏོད་མས་ཆོས་སྐྱོང་སྲུང་མ་བསྐང་། །རྡོ་རྗེ་སློབ་དཔོན་མཆེད་ལྕམ་རོལ། །ལྷག་མས་བཀྲ་ཤིས་ཀླུ་བྲོ་བྱ། །གཏོར་མ་ཕྱིར་གཏང་གཏོར་གཞོང་མནན། ཡེ་ཤེས་སེམས་དཔའ་གཤེགས་སུ་གསོལ། །དམ་ཚིག་སེམས་དཔའ་རིམ་པས་བསྡུ། དལ་བསྡུ་སྤྱོ་ལམ་ཅི་བདེར་བྱ། །ཞེས་གསུངས་སོ། །འཁོར་བ་དོང་སྤྲུགས་ཀྱི་རྒྱུ་ལས། ནང་བསྙེན་བསྒྲུབ་རྣམ་བཞིས་བསྟན་པའི་ལེའུ་སྟེ་གསུམ་པའོ།། །།ཡང་པདྨ་གར་གྱི་དབང་མོས་ཞུས་པ། ཀྱེ་སངས་རྒྱས་འོད་དཔག་མེད། ནང་བསྐོར་ཐིག་ལེ་གཅིག་ཏུ་བསྒྲུབ་པ་ཅིག །བདག་ཅག་རྣམས་ལ་བཤད་དུ་གསོལ། །ཞེས་ཞུས་པས། 
།གར་གྱི་དབང་༄༅། །མོ་ཉོན་ཅིག དང་པོ་སྐྱབས་འགྲོ་སེམས་བསྐྱེད་བྱ། །ཚད་མེད་བཞི་ལྡན་ཏིང་འཛིན་རྣམ་གསུམ་བསྒོམ། །བསྐྱེད་རྫོགས་རིམ་པ་བཞིན་དུ་བསྒོམ། །རྙི༷༷ཡི་འཕྲོ་འདུའི་ཏིང་འཛིན་གྱི། །ཕྱི་ནང་ཉོན་མོངས་སྒྲིབ་ཀུན་སྦྱངས། །བསོད་ནམས་ཚོག་བསགས་མཆོད་པ་དབུལ། །བསོད་ནསམ་ཚོགས་ནི་བསགས་པའོ། །སྡིག་སྒྲིབ་མ་ལུས་སྦྱོང་བའོ། །དགེ་བ་བཅུ་ཡི་ལམ་བརྟེན་ནས། །མཐའ་ཡས་སེམས་ཅན་ཐམས་ཅད་ཀྱི། །སྒྲིབ་གཉིས་མ་ལུས་སེལ་བར་བྱེད། །འབྲུ་བདུན་སངས་རྒྱས་ཀུན་གྱིས་གསུངས། །བྱང་ཆུབ་མཐར་ཕྱིན་བསྒྲུབ་པའི་ལམ། །རྫོགས་པའི་སངས་རྒྱས་ཀུན་གྱི་གསུང། །འཁོར་བ་དོང་སྤྲུགས་ཀྱི་རྒྱུད་ལས། ཐིག་ལེ་ཆིག་རྫོགས་སུ་བསྒྲུབ་པའི་ལེའུ་སྟེ་བཞི་པའོ།། །།དེ་ནས་ཡང་དག་བཤད་པར་བྱ། །མི་རྟོག་གཉིས་མེད་ནམ་མཁའི་ངང་། །རང་བྱུང་རང་ཤར་ཆོས་ཀྱི་སྐུ། །གསལ་འགྲིབ་མེད་པར་ལོངས་སྤྱོད་རྫོགས། །ཀུན་སྣང་སྤྲུལ་པའི་སྐུ་ལ་བསྟོད། །ཨོ་ནི་བརྡལ་ཁྱབ་ཀུན་གཞི་བྱང་ཆུབ་སེམས། །འཁོར་འདས་འབྱུང་ཁུངས་རྒྱུ་འབྲས་ལམ་གྱི་མཆོག །གདོད་ནས་སྐྱེ་མེད་འོད་གསལ་ཀུན་འབྱུང་རིག་པའི་གཏེར། །མ་ཡེངས་འགྲོ་དོན་ཉི་མའི་འོད། །ཐིག་ལེ་སྟོང་པ་ཀུན་ལྡན་སྤྲོ་བསྡུ་བྲལ། །མ་ནོར་རང་བྱུང་ཉེས་པའི་སྐྱོན་དང་བྲལ། །དྲི་མེད་ཟུང་འཇུག་ཉོན་མོངས་སྐྱོན་བྲལ་ཚོགས་གཉིས་རྫོགས། །པདྨའི་སྤྱན་ལྡན་གསལ་བྱེད་སྒྲོལ་མའི་ངང་ 
ཡེ་ཤེས་སྣང་གསལ་གཟུང་འཛིན་མཚན་མ་བསྲེག །མཐར་ཕྱིན་དགོངས་པ་མ་རྩལ་ལྷུན་གྱིས་གྲུབ། །དགག་བསྒྲུབ་དབྱེར་མེད་སྙིང་པོའི་དོན་ལ་བསྟོད། །སྣང་བ་དག་པས་སྤྱན་འདྲེན་གཉིས་མེད་བཞུགས། །སྒོ་གསུམ་རྣམ་དག་གུས་པས་བདག་ཕྱག་འཚལ། །སྡིག་སྒྲིབ་དམ་ཚིག་ཉམས་ཆག་སྐོང། །གཉིས་མེད་མཆོད་འབུལ་སྡིག་སྒྲིབ་བཤགས། །རྗེས་སུ་ཡི་རང་ཆོས་ཀྱི་འཁོར་ལོ་བསྐོར། མྱ་ངན་མི་འདའ་རྗེས་སུ་བཞུགས། །མི་དགེ་སྡིག་སྦྱང་སྐྱེ་འགྲོ་ཐུགས་རྗེས་ཟུང་། །ཞབས་དྲུང་སྐྱེ་བར་སྨོན་ཅིང་སེམས་ཅན་དོན་དུ་བསྔོ། །རིན་ཆེན་མཎྜལ་མེ་ཏོག་མཛེས་པས་བརྒྱན། །གླིང་བཞི་གླིང་འཕྲན་དག་པ་ཡི། །རི་རབ་ཉི་ཟླ་སྐར་མས་བརྒྱན། །རིན་ཆེན་སྣ་བདུན་གཏེར་ཆེན་བརྒྱད་ཀྱིས་བརྒྱན། །རྣམ་དག་མཎྜལ་མཆོད་པའི་མཆོག །བརྡལ་བ་ཆེན་པོ་རྒྱ་ཆབ་དུས་གསུམ་སངས་རྒྱས་མཉན་བྱེད་པ། །བསམ་མི་ཁྱབ་ཀྱི་མཎྜལ་དུ། །སྤང་བླང་མེད་པའི་རྒྱན་གྱིས་བརྒྱན། རྣམ་དག་ཆེན་པོའི་མཎྜལ་འབུལ། །ཞེས་གསུངས་སོ། །འཁོར་བ་དོངས་སྤྲུགས་ཀྱི་རྒྱུད་ལས། བསྟོད་བཤགས་མཎྜལ་དབུལ་བའི་ལེའུ་སྟེ་ལྔ་པའོ།། །།ཡང་གར་གྱི་དབང་མོས་ཞུས་པ། ཀྱེ་སངས་རྒྱས་འོད་དཔག་མེད། །ཐུགས་རྗེ་ཆེན་པོའི་མཚན་ཉིད་ཅིག །བདག་ཅག་རྣམས་ལ་བཤད་དུ་གསོལ། །ཞེས་ཞུས་པས། གར་གྱི་དབང་མོ་སྒྲ་ཉོན་ཅིག །ཐུགས་རྗེ་ཆེན་པོའི་མཚན་ཉིད་ནི། 
།ཐུགས་ནི་ཡང་དག་༄༅། །གོང་ན་མེད། །རྗེ་ནི་དེ་སྐྱེས་བྱེད་པའོ། །ཐུགས་ནི་ཆོས་ཉིད་མི་འགྱུར་བ། །རྗེ་ནི་འགག་པ་མེད་པའི་དོན། །ནམ་མཁའི་མཐའ་མཉམ་སེམ་ཅན་ལ། །ཐེག་ཆེན་འགྲོ་བའི་དོན་མཛད་པ། །འཕྲིན་ལས་འབྲས་བུའི་དོན་སྟོན་པ། ཁྱབ་བརྡལ་ཐེག་པ་ཆེན་པོ་ལ། །གསུང་སྒྲགས་སྙན་པ་ཆེན་པོ་སྒྲོགས། །གྲག་སྟོང་གསུང་གི་མཚན་འཛིན་པ། །གསུང་མཆོག་ཆེན་པོ་སྒྲ་ཡིས་རྒྱལ། །སྒྲ་དོན་འབྲུ་བདུན་མཐར་ཕྱིན་ལམ། །སྐུ་མཆོག་རྒྱས་པའི་འོད་ཟེར་ཅན། ཁེན་ཏུ་མཛེས་ཤིང་བལྟ་ན་སྡུག །མཚན་དང་དཔེ་བྱད་ལོངས་སྤྱོད་རྫོགས། །བཞིན་བཟང་ཉོན་མོང་ཟིལ་གྱིས་གནོན། །ཐབས་དང་ཤེས་རབ་འདུ་འབྲལ་མེད། །འདོད་ཆགས་ཆུ་བོ་སྐེམས་པར་བྱེད། །བདེ་གཤེག་རིགས་དྲུག་འཁོར་དུ་བསྐོར། །ཕ་རོལ་ཕྱིན་དྲུག་ལམ་བགྲོད་ན། །སྐུ་དྲུག་ཡེ་ཤེས་དྲུག་ལྡན་པ། །སྐུ་དྲུག་བདེ་གཤེགས་ཐུགས་རྗེའི་ངང་། །དབྱིངས་དང་ཡེ་ཤེས་གཉིས་མེད་པས། །དགོས་འདོད་རེ་སྐོང་རིགས་ལྔ་འབྲས་བུ་སྦྱིན། །འཁོར་བའི་གཅོད་རྙིང་མཐར་དབྱུང་བ། །ཐུགས་རྗེ་འཁོར་བའི་རྒྱ་མཚོ་བསྒྲལ། །འཁོར་བ་མྱ་ངན་འདས་པ་པོ། །ཡང་དག་དོན་ལ་རྣམ་པར་གནས། །རྣམ་དག་ཆེན་པོའི་ལམ་གྱི་མཆོག །ཐུགས་རྗེའི་མཐའ་སྟེ་ཀུན་ཏུ་ཁྱབ། །ཡེ་ཤེས་བདེ་བ་རྒྱུན་ཆད་མེད། །སྟོང་ཉིད་སྙིང་རྗེའི་སྙིང་པོ་ཅན། །དུས་གསུམ་བདེ་གཤེག་ཐམས་ཅད་ཀྱིས། 
།ཐུག་རྗེ་ཆེན་པོར་དབང་བསྐུར་ཏེ། །ཐུགས་རྗེས་བསྟན་པའི་མངའ་བདག་པོས། །སྐྱེ་མེད་ཡང་དག་མཐའ་ལས་རྒྱལ། །འབྲུ་བདུན་ཚངས་་པའི་གསུང་དང་ལྡན། །ཡེ་ཤེས་སྐུ་སྟེ་འོད་དང་ལྡན། །བཅུ་གཅིག་ཞལ་ནི་སོ་སོར་མཚོན། །མོས་པ་ཐ་དད་སེམས་ཅན་ཀུན། །དབྱེར་མེད་མཚན་ནི་སོ་སོར་གཟུང་། ཕྱག་སྟོང་འཁོར་ལོ་སྒྱུར་བ་དེ། །འཁོར་ལོ་སྒྱུར་བའི་སྟོབས་པོ་ཆེ། །སྤྱན་སྟོང་རྣམ་པར་དག་པར་གཟིགས། །དྲི་མེད་པདྨའི་སྤྱན་དང་ལྡན། །ཞལ་གཅིག་ཕྱག་བཞིས་རྣམ་པར་བརྒྱན། །འཕྲིན་ལས་བཞི་ཡི་དོན་དང་ལྡན། །ཕྱག་གཉིས་ཤེས་རབ་ཐབས་ཀྱི་འགྲོ་བ་འདྲེན། །དཔའ་བོ་འཁོར་བའི་གཉེན་གཅིག་པོ། །འཛུམ་ཞལ་སྡུག་བསྔལ་ཞི་བར་བྱེད། །འཇམ་ཞིང་མཛེས་པའི་སྐུ་སྟོན་པ། །ཉོན་མོངས་དུག་ལྔ་ཞི་བར་བྱེད། །མ་ནོར་ལམ་སྟོན་ལྷ་ཡི་མཆོག །སྐུ་དོག་ལེ་བརྒན་དབང་གི་མདངས། །ཡང་དག་དོན་ལ་སྐྱེ་བ་མེད། །དཀོན་མཆོག་གཙོ་སྟེ་ཐུབ་པ་དྲུག །རྒྱུད་དྲུག་ལམ་གཅོད་དཔའ་བོ་ཆེ། །ཐུབ་དྲུག་སངས་རྒྱས་ལས་བྱུང་བ། །རྒྱན་མེད་སྤྲུལ་པའི་རང་བཞིན་ལས། །དགྲ་བཅོམ་རྒྱལ་པོ་ཟག་པ་ཟད། །སྲིད་པའི་དྲ་བ་རྒྱ་མཚོ་འཇོམས། །ཡེ་ཤེས་མེ་འོད་ཉོན་མོངས་དགྲ་ཆེན་ཀུན་འདུལ་བ། །མ་རིག་མུན་པ་སེལ་བར་བྱེད། །ས་བཅུ་ཕ་རོལ་ཕྱིན་བཅུ་ལྡན། །ཕ་རོལ་ཕྱིན་དྲུག་ལམ་རྟེན་པ། །དུས་གསུམ་སངས་རྒྱས་ཐམས་ཅད་ཀྱིས། 
།ལམ་རྣམས་བགྲོད་པའི་ཐབས་སུ་༄༅། །གསུངས། །ཞེས་པས། འཁོར་བ་དོང་སྤྲུགས་ཀྱི་རྒྱུད་ལས། ཐུག་རྗེ་ཆེན་པོའི་མཚན་ཉིད་བསྟན་པའི་ལེའུ་སྟེ་དྲུག་པའོ།། །།ཡང་གར་གྱི་དབང་མོས་ཞུསླ་པ། །ཀྱེ་སངས་རྒྱས་འོད་དཔག་མེད། ཐུགས་རྗེ་ཆེན་པོའི་འཕྲིན་ལས་ཅིག །བདག་ཅག་རྣམས་ལ་བསྟན་ཅིང་བཤད་དུ་གསོལ། །ཞེས་ཞུས་སོ། །གར་གྱི་དབང་མོ་སྒྲ་ལ་ཉོན་ཅིག །ཞི་རྒྱས་དབང་དྲག་བཞི་ཡི་འཕྲིན་ལས་ནི། །དང་པོ་སྔོན་འགྲོ་ལགས་བྱས་ལ། །ངན་སོང་སྦྱང་དང་དབང་དུ་བསྡུ། །དྲག་པོ་འདུལ་དང་ལ་སོགས་པ། །ཀུན་ལ་སེམས་བསྐྱེད་དྲག་པོས་གཟུང་། །དད་པས་ལོག་པའི་ལྟ་བ་ཞི། །བྱམས་པས་ཞེ་སྡང་དྲག་པོ་ཞི། །སྙིང་རྗེ་ཕྲག་དོག་རྩུབ་མོ་ཞི །དགའ་བས་བདག་ཏུ་ལྟ་བ་ཞི། །བཏང་སྙོམས་མཐའ་དང་རྟོག་པ་ཞི། །ཚད་མེད་བཞི་ཡི་ངང་ལ་གནས། །མཐར་ཐུག་བྱམས་པའི་སེམས་དང་ལྡན། །སྙི་རྗེའི་ཐབས་ཀྱི་འཛིན་པར་བྱེད། །སེམས་ཅན་དོན་ལ་ཕྱོགས་མེད་དགའ། །ཐུགས་རྗེ་མཁའ་དང་མཉམ་པར་ཁྱབ། །ཡང་དག་ཞི་བའི་མཐུ་དང་ལྡན། །རིན་ཆེན་རྒྱས་པའི་ལས་ལ་འཇུག །ཏིང་འཛིན་རྒྱས་པར་དོན་བྱེད་པ། །རིག་པའི་དབང་གི་ཡེ་ཤེས་རྒྱས། །སེམས་ཀྱི་རང་བཞིན་སྐྱེ་མེད་ལས། །སྐྱེ་བ་མེད་པའི་ཆོ་འཕྲུལ་སེམས། །རིག་པའི་ངོ་བོ་ཐིག་ལེ་བྱང་ཆུབ་སེམས། །གསང་བའི་དབང་གི་བདེ་བ་རྒྱས། །ཐིག་ལེ་བྱང་ཆུབ་སེམས་ལས་འདུ་འབྲལ་མེད། 
།བདེ་བ་ཆེན་པོར་སྐྱེ་མེད་དབྱིངས། །ཐིག་ལེ་འོད་གསལ་ངང་ལ་གནས། །གསུམ་པའི་དབང་གི་མི་རྟོག་རྒྱས། །མི་རྟོག་སྤྲོས་མེད་ཆོས་ཀྱི་དབྱིངས། །ཆོས་དབྱིངས་དོན་ལ་སྐྱེ་བ་མེད། །སྐྱེ་མེད་གནས་ལུགས་ཆེན་པོའི་ངང་ བ ་པའ་དབང་གི་ཟག་མེད་རྒྱས། །ཆོས་སྐུ་སྐྱེ་མེད་ཟག་པ་མེད། །ཟག་མེད་བདེ་བ་ཆེན་པོའི་སྐུ། །གཟུང་འཛིན་དྲི་མ་ཀུན་དང་བྲལ། །ལམ་དུ་ཁྱེར་བས་ཆོས་སྐུ་རྒྱས། །ཆོས་ཀྱི་སྐུ་སྟེ་འོད་གསལ་དོན། །མ་བཅོས་མ་བསླད་རང་ལ་གནས། །འོརྡོ་གསལ་སྐྱེ་མེད་དོན་དང་ལྡན། །སེམས་ཀྱི་སྣང་བ་དབང་དུ་བྱས། སྣང་བ་ཐམས་ཅད་རང་གི་སེམས། །སེམས་ཀྱི་ཆོ་འཕྲུལ་སྣང་བ་ཡང་། །སྐད་ཅིག་ཐིག་ལེ་དོན་དུ་གཅིག །མོས་པས་བྱིན་རླབས་དབང་དུ་བྱས། །མོས་གུས་དོན་དག་གཉིས་མེད་དོན། །སྐད་ཅིག་མོས་པས་དོན་རྣམས་རྟོགས། །གཉིས་སྣང་རྟོག་པའི་འགྱུ་བ་ཆད། །འབད་པས་དངོས་གྲུབ་དབང་དུ་བྱས། །འབད་རྩོལ་སེམས་ཉིད་གནད་ལ་དབབ། །རྩོལ་བྲལ་སྐྱེ་མེད་རྟོགས་པའི་དོན། །རྟོག་བྲལ་དངོས་གྲུབ་ཐོབ་པར་ངེས། །གུས་པས་གདམས་ངག་དབང་དུ་བྱས། །གུས་སྟོབས་གདམ་ངག་རྩ་བ་སྟེ། །ཐེ་ཚོམ་མེད་པ་གདམས་ངག་མཆོག །ཡིད་ཆེས་རྟོགས་པས་དོན་ལ་སྐྱོབ། །རྟོག་པས་འབྲས་བུ་དབང་དུ་བྱས། །འགྲོ་དྲུག་སྣང་བ་རང་གི་སེམས། །རང་སེམས་རྟོགས་པའི་རྣལ་འབྱོར་པ། །འཁོར་བ་ཡེ་ནས་དག་པར་གྲོལ། །བདེ་བ་ཆེན་པོ་རལ་གྲི་ཡིས། 
།ཆགས་༄༅། །སྡང་ཞེ་སྡང་གཉིས་སྣང་བསྒྲལ། །ཕྲག་དོག་ཚེར་མ་བཅད་དེ་བཞག །བྱམས་པ་ཆེན་པོའི་བདུད་རྩི་ཡིས། །གཉིས་སུ་མེད་པའི་ནད་པ་སོས། །འདོད་ཆགས་དྲག་པོ་གསད་དེ་བཞག ཁྲེས་རབ་ཆེན་པོའི་ཉི་མ་ཡིས། །གཏི་མུག་མུན་པའི་མཐོ་ཁུངས་ཕྱེ། །མ་རིག་མུན་པ་གསལ་བར་བྱེད། །ཡེ་ཤེས་ཆེན་པོའི་ཐོ་བ་ཡིས། །ང་རྒྱལ་ཆེན་པོ་སྤྱིན་ནས་བཅོམ། །ཚོགས་དྲུག་ཡུལ་གྱི་གྲས་ཐག་བཅད། །ཅེས་སུངས་སོ། །འཁོར་བ་དོང་སྤྲུགས་ཀྱི་རྒྱུད་ལས། འཕྲིན་ལས་ཞི་རྒྱས་དབང་དྲག་བཞིས་བསྟན་པའི་ལེའུ་སྟེབདུན་པའོ།། །།ཡང་གར་གྱི་དབང་མོས་ཞུས་པ། །ཀྱེ་སངས་རྒྱས་འོད་དཔག་མེད། །འཕྲིན་ལས་ལ་སྦྱར་བའི་ཕྱིར། །འགྲོ་དོན་ལ་སོགས་བཅས་པ་ཅིག །བདག་ཅག་རྣམས་ལ་བཤད་དུ་གསོལ། །ཞེས་ཞུསླ་པས། །གར་གྱི་དབང་མོ་ཉོན་ཅིག །དང་པོ་མཎྜལ་བྱི་དོར་བྱ། །སྔོན་འགྲོ་ཡན་ལག་གཟུང་བར་བྱ། །ཐུགས་རྗེ་ཆེན་པོར་བསྒོམ་བྱས་ལ། །ཨོ་མ་ཁི་པརླེ་ཧུ༷་ཧི༷༷ ར་ལ་ར་ལ་ཧྲི༷༷ཧི༷༷ཨུ་སྙི་པྲཙྭ་བོ་དྷི་ས་ར་ས་ར། དྷ་ར་དྷ་ར། མ་ཁི་མ་ཁེ།ཧྲི༷་ཧྲི༷་གྲྭཧྭ། འདི་ནི་འབུམ་ཕྲག་ལྔ་བཟླས་ན། །ཞལ་མཐོང་ཕྱི་མ་བྱང་ཆུབ་ཐོབ། །སྙིང་པོ་བཟླས་ཞིང་ཚ་ཚ་གདབ། ཁྲེས་རབ་ཐབས་དང་མཚོན་སྦྱོར་ལ། །སྣང་བ་སྐུ་ཡི་རང་བཞིན་གནས། །སྣང་བའི་རང་བཞིན་ཆོས་སྐུ་ལ། །ཡེ་ཤེས་སྐུ་སྟེ་རང་བྱུང་བ། །སྒྲ་དབྱངས་ཆེན་པོ་དོན་དང་ལྡན། 
ཁྱད་པར་བསམ་པ་ཇི་བཞིན་དུ། །སེམས་ཅན་རྣམ་ལ་བཤད་པར་འཚལ། །ཨོ་མ་ཁི་པཏྲེ་ཧུ༷་སྙི༷༷ ཨུརྫི་ཥ་ཏྲ་སྭ་རོ་ན༷་དྷརྨ་སིདྷི། བཛྲ་ས་ཏྭ་ཏྲེ་ལོ་ཀྱ་རཏྣ་ཏྲ་ཡུ་ཡ། །པ་ཤི་པརློ་ཨུ་ཏ་པ་ནེ་མེ་སྭ་ཧྭ། ལྷ་དགོད་དམིགས་གཏད་མཆོད་རྟེན་བཞེངས། །གང་དག་སེམས་ཅན་མཐོང་བ་རྣམས། །གྲོལ་ཏེ་བདེ་བར་གནས་པའོ། །འབྲུ་བདུན་འཆང་བའི་སྐྱེས་བུ་ནི། །སངས་རྒྱས་ས་ལམ་བགྲོད་པར་བྱེད། །ཨོ་གྱི་རང་ལུས་ཚགས་སུ་གཞུག །ཨོ་གྱིས་འགྲོ་དོན་ཕྱོགས་མེད་དུ། །སྒྲིབ་སྦྱངས་ཉི་བསྒྲུབས་སིརྙི་བླང་། །གང་ལ་གང་འདུལ་འགྲོ་དོན་དུ། །སེམས་ཅན་མོས་པ་ཐ་དད་པས། །སངས་རྒྱས་མཚན་ཡང་སོ་སོར་བཏགས། །ཐེག་པ་རིམ་དགུ་དོན་ལ་གཅིག །ཡིག་བྲུ་བཅུ་དགུའི་དངོས་གྲུབ་བླང་། །ཆོས་རྣམས་མཇུག་བསྡུ་དངོས་གྲུབ་བླང་། །རྫས་སྣ་དྲུག་ལ་སྔགས་བཏབ་ལ། །མེ་མར་ཆུ་ནི་མི་ཟད་འབར། །རྫས་བཞིའི་རེང་བུའི་ཧོ་ཡང་བྱ། །རྣལ་འབྱོར་བསྒྲུབ་ལ་གཉིད་ཆེ་ན། །རྫས་བཞིས་གཉིས་བསྲུངས་དུད་པས་བདུག །ཏབྱཐུ། །བཛེ་བཛྲ་མ་མ་བཛེ། །མ་ཧྭ་བྱ་ཏི་ཧ་ན་ཧ་ན། བཛྲ་པེ་ནེ་གྲྭཧྭ། བརྒྱ་རྩ་བཟླས་པས་ནད་རྣམས་ཐུབ། ཨོ་མ་ཁི་པརླེ་ཧུ༷་དྷི༷༷ ཨོ་ཙ་ཏྲ་རྦད། དུ༷་དུ༷་ཆིལ་ཆིལ་ཧུ༷་ཧུ༷་ཕཊ་ཕཊ། བརྒྱ་རྩ་བཏབ་པས་ཁ་ཆར་ཆོད། །ཨོ་པཟློ་ཛ་དུ་མ་ལེ་བཛྲ་ལེ་ཧུ༷་ཕཊ། །བརྒྱ་རྩ་བཏབ་པ་མིག་ནད་སེལ། །ཨོ་ནི་སེལ་ཛ་ཆོད་སྣཧྭ། བརྒྱ་རྩ་བཏབ་པས་མཛེས་པ་ཆོད། །ཨོ་པ་ཁྲི་སྲུཧྭ། 
བརྒྱ་རྩ་བཏབ་༄༅། །པས་དུག་ནད་སེལ། །ཨོ་ཨ་ལ་ལེ། བི་ལ་ལེ། བཛྲ་རྩ་ལེ། བྷ་ག་བན། སརྦ་མ་ཧྭ་བན་དྷ་སྭ་ཧྭ། བརྒྱ་རྩ་བཟླས་པས་འཇིགས་པ་ཐུབ། ཨོ་མ་ཁི་པཏྲེ་ཧུ༷་སྙི༷༷ ཨོ་ཧ་ར་ཧ་ར། ཤུ་ཏྲ་དྷ་ནི་སི་ཏ་ར་ཡེ་གྲྭ་ཧྭ།བསྔགས་མདུད་བོར་བས་འདྲེ་གདོན་ཐུབ། །བསྔགས་བཏབ་རྫས་རྣམས་བྱུགས་པས་དགྲ་རྐུན་ཐུབ། །ཨོ་སརྦ་ག་རི་སརྦ་སིརྙི་ཛ་བྷ་ལ་དྷ་ཡེ་གྲྭཧྭ། བྱིན་རླབས་སྤྱན་དྲངས་དག་པ་སྤེལ། །མགྲོན་བཞིས་ཐམས་ཅད་ཚིམ་པར་བསམ། །ཨོ་མ་ཁེ་པབླེ་ཧུ༷་སྙི༷༷ མེ་ལོང་གཡའ་དག་ངོས་ལ་བྲི། །རྒྱལ་མཚན་རྩེ་འམ་ལུས་ལ་བཅང་། །འོད་ཕོག་སེམས་ཅན་གྲོལ་བར་འགྱུར། །མཐའ་ཡོད་མེ་ལོང་ནང་དུ་བྲི། །ཨོ་པཟློལྟི་ཥ་དྷརྨ་སི་ཤ་དྷརྨ་པ་ལ་རུ་པ་ལ། ཨོ་མི་དྷ་ར་བུརྙ་ཡ་དགེ །ཨ་ནུ་དྷ་ར་ཡ། ལང་ག་དྷི་ཡ། དྷརྨ་དྷི་ཡ། མི་དེ་པ་ལ་ཨ་ཨ། མཐའ་ལ་ཐུགས་པས་འཁོར་བར་འཁོར། །སངས་རྒྱས་མཐའ་མེད་ཟང་ཐལ་ཆོས་དབྱིངས་སོ། །ཁམས་གསུམ་འཁོར་བའི་མཐར་ཐུག་ནི། །ཉོན་མོང་ལྔ་ལ་གཞི་བླངས་ནས། །འགྲོ་བ་དྲུག་ཏུ་འཁོར་འདས་མེད། །འཁོར་བ་འདས་ནས་སྐྱེ་མེད་དབྱིངས། །རྟག་ཏུ་སྡུག་བསྔལ་མཐའ་དག་བྲལ། །ཆོས་ཉིད་ཆེན་པོའི་ངང་ལ་གནས། །ཞེས་གསུངས་སོ། །འཁོར་བ་དོང་སྤྲུགས་ཀྱི་རྒྱུད་ལས། འགྲོ་དོན་ལས་ཚོགས་བསྟན་པའི་ལེའུ་སྟེ་བརྒྱད་པའོ།། །།ཡང་གར་གྱི་དབང་མོས་ཞུས་པ། ཀྱེ་སངས་རྒྱས་འོད་དཔག་མེད། 
དབང་པོ་ཐ་མའི་ལམ་ཁྱེར་དང་། །དབང་པོ་འབྲིང་གི་ལམ་ཁྱེར་དང་། །དབང་པོ་རབ་ཀྱི་ལམ་ཁྱེར་གསུམ། །བདག་ཅག་རྣམས་ལ་བཤད་དུ་གསོལ། །གར་གྱི་དབང་མོ་ཉོན་ཅིག །དལ་འབྱོར་རྙེད་དཀའ་རྒྱུ་འབྲས་ལས་ལ་འཛེམ། །མྱུར་དུ་འཆི་བ་རྟག་ཅིག་དད་པ་བསྐྱེད། །ཕྱི་ཡི་མི་ཁོམ་གསུམ་ལ་བཟོད་གླག་མེད། །དམྱལ་བ་ཡི་དགས་བྱོལ་སོང་ལ། །ཚ་གྲང་བཀྲེས་སྐོམ་བཀོལ་སྤྱད་བཟོད་པ་མེད། །ནང་གི་མི་ཁོམ་གསུམ་ལ་བསྲན་དུ་མེད། །མཐའ་ཁོབ་ཀླ་ཀློ་དབང་པོ་མ་ཚང་བ། །ཚེ་རིངས་ལྟ་ལོག་རིགས་ཆད་བསྲན་གླགས་མེད། །ཉམས་དགའི་ཡུལ་སྐྱེས་དབང་ཐང་ཆེ། །ཉན་བཤད་བསྒོམ་དང་དབང་པོ་ཚང་། །དད་ལྡན་བྱེད་པ་རྣམ་སྨིན་ཤེས། །ནམ་འཆི་ཆ་མེད་མི་རྟག་གྲོགས་སུ་བརྟེན། །འདུས་བྱས་མི་རྟག་སྔར་གྱི་མི་རྣམས་ཟད། །ལོ་ཟླ་བཟླས་ཤིང་ཤི་དང་ཉེ། །རང་ཉིད་གཅིག་པུར་ཉལ་ཏེ་འདུག །ནོར་རྫས་བུ་ཚ་འཁོར་གཡོག་ཀུན་དང་བྲལ། །འཆི་བ་སླུར་མེད་སྡིག་ཕྱོགས་ནོར་མི་བསག །སྐར་མ་རབ་རིབ་མར་མེ་དང་། །སྒྱུ་མ་ཟིལ་པའི་ཆུ་པུར་དང་། །རྨི་ལམ་གློག་དང་སྤྲིན་ལྟ་བུ། །སྲོག་གཅོད་མ་བྱིན་ལེན་པ་དང་། །མི་ཚངས་སྤྱོད་དང་བརྫུན་དུ་སྨྲ། །ཕྲ་མ་ངག་ལུབྱལ་ཚིག་རྩུབ་དང་། །གནོད་སེམས་བརྣབ་སེམས་ལོག་པར་ལྷ། །མི་དགེ་བཅུ་སྤྱོད་ངན་སོང་གསུམ་དུ་སྐྱེ། །མཚམས་མེད་ལྔ་དང་ཉེ་བ་ལྔ། །ལྕི་བཞི་ལོག་བརྒྱད་ཁ་ན་མ་ཐོ་གསུམ། 
།འདི་༄༅། །གསུམ་སྤྱོད་པས་ངན་སོང་གསུམ་དུ་ལྟུང་། །དེ་བས་རྒྱུ་འབྲས་ཆོས་ལ་ཞེན་པ་བཟློག །སྐྱབས་འགྲོ་སེམས་བསྐྱེད་ཚད་མེད་བསྒོམ། །ཕ་རོལ་ཕྱིན་དྲུག་ལྔ་ཡི་སྒོ་ནས་འཇུག །སྐུ་གསུམ་ལམ་ཁྱེར་སྙིང་པོ་བཟླས། །ཞེས་པས། འཁོར་བ་དོང་སྤྲུགས་ཀྱི་རྒྱུད་ལས། དབང་པོ་ཐ་མ་ལ་གདམས་པའི་ལམ་ཁྱེར་བསྟན་པའི་ལེའུ་སྟེ་དགུ་པའོ།། །།དད་དང་བརྩོན་འགྲུས་དམ་ཚིག་དང་། །བླ་མ་སློབ་མ་གདམས་ངག་དང་། །ལེགས་པར་བརྟག་ཅིང་ཡིད་ཆེས་བྱ། །དགོན་པ་རྟེན་ལ་འདུ་འཛི་སྤང་། །བྱང་ཆུབ་བསྒྲུབ་ལ་བརྩོན་པར་བྱ། །ཕྱིན་ཅི་མ་ལོག་ཡང་དག་དོན། །ཡང་དག་སྨྲ་བསམ་བརྗོད་ལས་འདས། །ཞི་གནས་ལྷག་མཐོང་གསལ་སྟོང་ཉམས། །སྒོ་གསུམ་མ་བཅོས་ཐོགས་མེད་སེར་བུ་ལྟ། །ཞེན་མེད་བུ་ཆུང་གཡུ་རྡོ་ལྟར་རམ་ལྷ་མཆོད་ལྟ །གཟུང་འཛིན་ཆགས་ཞེན་མེད་པར་སྤྱོད། །བཅོས་མེད་ལྷུག་པར་ལམ་ཁྱེར་བྱ། །ཞེས་པས། འཁོར་བ་དོང་སྤྲུགས་ཀྱི་རྒྱུད་ལས། དབང་པོ་འབྲིང་གི་ལམ་ཁྱེར་བསྟན་པའི་ལེའུ་སྟེ་བཅུ་པོ།། །།མཁའ་ལ་ཉི་ཤར་རང་བྱུང་རིག་པའི་རྩལ། །རང་གསལ་ཆུ་དང་འོ་མའི་ཚུལ། །འབྲས་བུ་ཐིག་ལེ་གཅིག་ཏུ་དབྱེར་མི་ཕྱེད། །རང་ལ་གནས་ཀྱང་བསྒྲིབས་ཏེ་ངོ་མ་ཤེས། །དཔེར་ན་དམུས་ལོང་མིག་ཕྱེ་བཞིན། །ཕྱི་གཟུང་ཡུལ་གྱིས་བསྒྲིབས་ཏེ་ངོ་མ་ཤེས། །མེ་ལོང་གསལ་བའི་བཞིན་ལྟ་བུ། 
།ཡིད་ལས་བསྒྲིབས་པས་ངོ་མ་ཤེས། །རིན་ཆེན་འདམ་ནས་ཐོན་པ་ལྟ། །མ་རིག་མུན་སེལ་གདམས་ངག་མཆོག །ག་་མ་གླང་པོ་ཤེལ་ལྟ་བུ། དྲང་པོ་བཅོས་བསྒྱུར་མེད་པས་ཟང་ཐལ་འདུག །ཕྱི་རིས་དང་ཤེས་པ་ལས་སུ་རུང་། །འབྲས་བུ་གཞན་ལ་རེ་བ་མེད། །དམྱལ་བར་ལྟུང་མེད་རིག་པ་ཡི། །ཆོ་འཕྲུལ་ཅི་ཡང་འཆར་བ་སྟེ། །མཐོངས་ཕྱེ་ཤེས་པ་རྣལ་དུ་ཕོབ། །སྤྱོད་ཡུལ་གང་ལའང་ཞེན་འདོད་མེད། །ཟང་ཐལ་ལུས་ཡོད་སྙམ་པ་མེད། །གཉིས་མེད་རང་གྲོལ་ཆེན་པོའི་ངང་། །ནམ་མཁའ་སྤྲིན་དང་འཇའ་ཚོན་དང་། །ཆོས་ཉིད་རོལ་པས་མ་འགགས་འབྱུང་། དབང་དུ་མ་གྱུར་རང་སར་གྲོལ། །འབྲས་བུ་ཐོབ་ཟིན་བཙལ་མི་དགོས། །རིག་པ་རང་སར་གཡོ་འགུལ་མེད། །ཟབ་ཅིང་རིག་ལ་མིང་མི་ཐོགས། །རྗེས་མེད་མཁའ་ལ་འཕུར་བ་ལྟར། །ཡིད་ཆེས་ཞེན་ལོག་འཛིན་པ་བྲལ། །ཆུ་ལ་གྲི་བཏབ་གྲས་ཐག་ཆོད། །རྒྱང་མིག་བལྟས་དང་ཁང་སྟོང་ཉལ། །ཆུ་བཞག་དབྱེར་མེད་འབྲས་བུཐིག་ལེ་གཅིག །མཉམ་ཉིད་རྒྱུད་ལ་ཁོང་ཁྲོ་མེད། །སྒོ་གསུམ་སྤྱོད་པ་ལྷུག་པར་འཆར། །མི་གནས་འཁོར་བའི་ཆོས་ལ་ཞེན་པ་བཟློག །སྐྱོན་གྱིས་མི་གོས་སྒོ་གསུམ་རྗེས་མེད་འཆར། །སེམས་བཟུང་བུང་བ་མེ་ཏོག་བཅུད་འཐུངས་པ། །བུ་ཆུང་འཛུག་ཁྲིད་ཁྱུང་ཕྲུག་སྒོང་ནས་འཐོན། །གསེར་གླིང་རྡོ་མེད་གཉེན་པོ་རྟེན་མི་དགོས། །རྒྱུད་ཡོད་ངོ་ཤེས་སྤྲོས་པ་ཐེ་ཚོམ་ཆོད། 
།རལ་གྲི་ཁམ་མངས་ཀུན་བཅད་ཅིག་ཤེས་༄༅། །གྲོལ། །མི་རྟོག་གསལ་བ་ཆུ་བོའི་ཞུང་བཞིན་ཉམས་སུ་བླང་། །ནམ་མཁའ་ས་མེ་རླུང་ཆུ་ལྔ། །འདོད་ཡོན་ལྔ་ལ་རོལ་མཉམ་ལོངས་སྤྱོད་ཤེས། །ཕྱོགས་མེད་རང་གྲོལ་འཕེལ་འགྲིབ་མེད། །ལྷུན་འགྲུབ་འབྲས་བུ་ཕྱག་རྒྱ་ཆེ། །ཨོ་ནི་ལྟ་བ་མཐའ་དང་བྲལ། །མ་ནི་སྒོམ་པར་གསལ་འགྲིབ་མེད། །ཁི་ནི་སྣང་བ་སྐྱོན་མི་ལྟ། པད་ནི་སྤྱོད་པ་བླང་དོར་མེད། །མེ་ནི་མི་མཐུན་ཕྱོགས་དང་བྲལ། །ཧུ༷་ནི་འབྲས་བུ་རང་ལ་གནས། །ཧྲི༷༷ནི་གསལ་ལ་མི་རྟོག་ཡོན་ཏན་ལྡན། །སྐྱོན་བྲལ་ཚང་པའི་གསུང་དང་ལྡན། །ཞེས་གསུང་སོ། །འཁོར་བ་དོང་སྤྲུགས་ཀྱི་རྒྱུད་ལས། དབང་པོ་རབ་ཀྱི་ལམ་ཁྱེར་བསྟན་པའི་ལེའུ་སྟེ་བཅུ་གཅིག་པའོ།། །།ཡང་གར་གྱི་ དབང་མོས་ཞུས་པ། ཀྱེ་སངས་རྒྱས་འོད་དཔག་མེད། ཡར་ལྟ་བ་ལ་མི་འབྱམས་པའི། །བར་འཇིན་རྟེན་ཐ་མ་ལ་དུ་མི་ལྟས་པ། །ཐ་མལ་རྒྱུ་འབྲས་ལ་མི་ཟག་པ་ཅིག བདག་ཅག་རྣམས་ལ་བཤད་དུ་གསོལ། །ཞེས་ཞུས་པས། །སངས་རྒྱས་འོད་དཔག་མེད་ཀྱིས་བཀའ་སྩལ་པ། གར་གྱི་དབང་མོ་ཉོན་ཅིག །སྟོན་པ་བླ་མེད་སངས་རྒྱས་རིན་པོ་ཆེ། །སྐྱོབ་པ་བླ་མེད་དམ་ཆོས་རིན་པོ་ཆེ། །འདྲེན་པ་བླ་མེད་དགེ་འདུན་རིན་པོ་ཆེ། །སྐྱབས་ཀྱི་དམ་པ་སྐྱབས་སུ་འོས། །རང་སེམས་སྟོང་པ་ཆོས་ཀྱི་སྐུ། །དོན་དམ་ཐུགས་རྗེ་ཆེན་པོ་རྟོགས་གྱུར་ན། །ཐུགས་རྗེ་ཆེན་པོ་ལོགས་ན་མེད་དེ། 
སྙིང་རྗེའི་སེམས་ནི་ཀུན་ལ་བསྐྱེད། །སྨོན་པའི་སེམས་ནི་ཀུན་རྫོབ་ལ། །འཇུག་པ་སེམས་ནི་དོན་དམ་ལ། །དོན་དམ་ཀུན་རྫོབ་དབྱེར་མེད་དེ། །སེམས་ཀྱི་ངོ་བོ་ཅིར་ཡང་མ་གྲུབ་སྟོང་པར་འདུག །སྙིང་རྗེ་སེམས་ཅན་ཀུན་ལ་བུ་བཞིན་བརྩེ། །བྱམས་པ་བུ་གཅིག་ཕས་མཐོང་ལྟར་དུ་གཞན་གཅེས་ཀྱང་། །དགའ་བས་ཕ་མ་བུ་ཚ་སྐྱོ་དུབ་མེད། །བཏང་སྙོམས་ཀུན་ལ་བྱམས་པས་མཉམ་པ་རིས་མེད་དང་། །དཔེར་ན་རྩིག་པའི་འགྲམ་ལེགས་ཁང་བ་ཚད་འབྱོངས་ལྟར། །ཆོ་ག་དག་པས་སངས་རྒྱས་འབྲས་བུའི་ས་ལམ་བགྲོད། །ཅེས་པས། འཁོར་བ་དོང་སྤྲུགས་ཀྱི་རྒྱུད་ལས། ཡར་ལྟ་བ་ལ་འབྱམས་སུ་མི་བཞུགས་པར་བསྟན་པའི་ལེའུ་སྟེ་བཅུ་གཉིས་པའོ།། །།ཆུད་ཟོས་གསུམ་དུ་མི་གཏོང་བར། །སྲོག་གཅོད་མ་བྱིན་ལེན་དང་མི་ཚང་སྤྱོད། །མི་དགེ་སྤང་ཞིང་ལྷ་སྐུ་བསྒོམ། །ཚིག་རྩུབ་ངག་འཁྱལ་དབྱེས་བརྫུན་ཕྲ་མ་ལ་སོགས་པ། །སྤང་ཞིང་འབྲུ་བདུན་བཟླས་ཤིང་འགྲོ་དྲུག་སྐྱེ་སྒོ་གཅད། །ང་ཡི་ལུས་ལ་འོད་བྱུང་བ། །འོད་འོད་ཡི་དམ་ལྷ་ཡི་འོད། །ཕྱི་ནང་རྣམ་རྟོག་སྤྱང་པའི་ཕྱིར། །ཡི་དམ་ལྷ་དང་འབྲལ་མི་བྱ། །འགྲོ་དྲུག་སྣང་བ་རང་གི་སེམས། །སེམས་ལས་སངས་རྒྱས་གཞན་ན་མེད། །རང་སེམས་སངས་རྒྱས་ཡིན་པར་བཤད། །བརྣབ་སེམས་གནོད་སེམས་ལོག་ལྷ་དང་། །མི་དྲན་དགུ་དྲན་སྤང་ཞིང་ཆོས་ཉིད་སྟོང་པའི་ངང་ལ་གཞག ཁྱེར་སོ་རྣམ་གསུམ་དབྱེར་མེད་པ། 
།མ་བཅོས་མ་བསླད་༄༅། །གསལ་སྟོང་ངང་ལ་བཞག །སྐུ་མདོག་ཕྱག་མཚན་སྣ་ཚོགས་ཀྱང་། །བརྡ་ཙམ་ཐབས་ཀྱིས་བསྟན་པ་ལས། །སེམས་ཉིད་ཕྱི་ནང་མེད་པ་ལ། །གཟུགས་དང་རྫས་སུ་གྲུབ་པ་མེད། །གསལ་སྟོང་འདུག་པ་དེ་ཁོ་ནའོ། །ཡང་དག་དོན་གྱི་ཐུགས་རྗེ་ཆེན་པོའོ། །ཞེས་པས། །འཁོར་བ་དོང་སྤྲུགས་ཀྱི་རྒྱུད་ལས། པར་འཇིག་རྟེན་བྱ་བ་ལ་ཡེངས་སུ་མི་གཞུག་པར་བསྟན་པའི་ལེའུ་སྟེ་བཅུ་གསུམ་པའོ།། །།ཕྱི་ནང་མེད་པ་སེམས་སུ་འདུས། །སྣང་བའི་ཕྱིར་འབྲེང་བའི་མཁན་པོ་ལྟ། །སེམས་ལས་འཁྲུལ་པ་གཞན་ན་མེད། །མ་མཐོང་མ་ཤེས་ལྟ་བའོ། །མ་བསྒོམས་རང་གསལ་སྒོམ་པའི་མཆོག །མི་རྟོག་མཉམ་ཉིད་ཆོས་ཀྱི་སྐུ། །གཉེན་པོ་མ་བཅོས་རང་ཤུགས་ལ། །འཛིན་མེད་ཤེས་པ་རང་གྲོལ་བཞག །བྱིང་ན་གསལ་གདབ་རྒོད་ན་གློད། །མི་སྤྲོ་མི་བསྡུ་ཤེས་པ་རང་སོར་བཞག །འབད་རྩོལ་བྱ་རྒྱུ་མེད་པས་རྩོལ་བསྒྲུབ་དཀའ་ཐུབ་བྲལ། །བྱ་བཙལ་ཐམས་ཅད་མཚན་མར་ངོས་གཟུང་ཡང་དག་དོན་ལ་བྱ་རྒྱུ་མེད། །དད་པ་གཏིང་ནས་མ་སྐྱེས་ཁེང་གྲགས་ཀྱིས། །སྤྱིན་པ་བཏང་བས་དོན་མེད་ཅི་ཞིག་ཕན། །བསྔོ་བ་ལོག་པ་ཡི་དགས་གནས་སུ་སྐྱེ། །སེམས་ཉིད་ཡེ་ནས་སངས་རྒྱས་ལ། །དགེ་སྡིག་རང་བཞིན་སྟོང་པའི་ངང་དུ་གྲུབ། །སྔར་རྗེས་བཤགས་ཤིང་ཕྱིས་ཀྱི་དམ་བཅས་བླང་། །འཁོར་བའི་རང་བཞིན་རེ་མོས་ཕ་མ་བུ་ཚ་འདྲ། 
།ནོར་རྫས་འཛིན་ཆགས་ཞེན་པ་ལ།འཛིན་ཆགས་མཁན་པོ་སེམས་ཡིན་པས། །ཆགས་ཞེན་མཁན་པོ་དེ་ལ་ལྟ། །སེམས་ཉིད་ཡེ་སྟོང་དྲི་མ་མེད་པས་སྦྱང་། །སྟོང་གསལ་ཡེ་ནས་ཡོད་པས་ཆུབ། །ཚོགས་བསགས་སྒྲིབ་པ་སྦྱང་མི་དགོས། །སངས་རྒྱས་ལོག་ན་བསྒྲུབ་ཏུ་མེད། །ཡེ་ནས་སངས་རྒྱས་ཡིན་པ་ལ། །རང་སེམས་རྟོགས་པ་སངས་རྒྱས་ལ། །སངས་རྒྱས་གཞན་ལ་རེ་བ་མེད། །ཡེ་ནས་ལྷ་སྐུའི་རང་བཞིན་ལ། །དེ་ལ་དབང་བསྐུར་བྱ་མི་དགོས། །རིག་པའི་རྒྱལ་པོ་སེམས་ལ་དབང་། །ཏིང་འཛིན་སེམས་ལ་དབང་བསྐུར་ན། །ཀུན་ལ་དབང་གྱུར་དབང་གི་མཆོག །རང་སེམས་དག་པའི་དམ་ཚིག་ལ། །གཡོ་སྒྱུ་རང་གིས་མ་ཁྲེལ་བར། །ལུས་ངག་ཡིད་གསུམ་ཉམས་སྒྲིབ་དག །ཉམས་སྒྲིབ་མི་གཙང་སེམས་ཀྱི་ངན་རྟོག་ཡིན། །རང་སེམས་རྟོག་མེད་ཆོས་སྐུ་ལ། །ཡེ་དག་ཡེ་སྟོང་ཡེ་སངས་ཆེན་པོ་སྟེ། །མི་གཙང་ཉམས་སྒྲིབ་གང་ཡང་མེད་ཅིང་གྲོལ། །སྣང་སྟོང་སྐུ་ཡི་རང་གཞིན་ལ། སྣང་ཚད་ཐུགས་རྗེ་ཆེན་པོའི་སྐུ། །གྲག་སྟོང་གསུང་གི་རང་ཞིན་ལས། །ཉེ་བར་བསྒྲུབ་པ་ཡིག་འབྲུ་ཧྲི༷༷ ཐུན་མོང་འབྲུ་དྲུག་འགྲོ་དྲུག་སྐྱེ་སྒོ་གཅོད། །སེམས་ཀྱི་དམ་ཚིག་རང་གིས་བསྲུང་། སྙི༷༷འདི་ཐུགས་ཀྱི་ས་བོན་ཏེ། །ཆོས་ཀུན་མ་ནོར་བྱང་ཆུབ་སེམས་སུ་གཅིག །སྙིང་པོ་མ་ནོར་དོན་གྱི་ཡིག་འབྲུ་ཧྲི༷༷། མངོན་ཤེས་རྫུལ་འཕྲུལ་སྟོབས་དང་ལུང་སྟོན་སེམས་ལས་བྱུང་། །ཐིག་ལེ་གཅིག་ལ་རྫོགས་པས་བསྒྲུབ་ཏུ་མེད། 
།བདེ་༄༅། །གསལ་མ་འགགས་འཛིན་པའི་བློ་དང་བྲལ། །མཐར་ཐུག་འབྲས་བུའི་བསྒྲུབ་པའོ། །འདི་ནི་དོང་སྤྲུགས་རང་བཞིན་ལ། ཆོས་སྐུ་གཏན་ལ་འབེབས་པའི་ཕྱིར། །འཁོར་འདས་གཉིས་ཀར་གདགས་བྱ་བྲལ། །སངས་རྒྱས་སེམས་ཅན་གཉིས་སུ་མེད། །རང་སེམས་རྟོགས་ན་དོང་སྤྲུགས་རིན་ཆེན་དཀྱིལ། །ཕྱོགས་སུ་ལྷུང་མེད་ལྷུན་གྱིས་གྲུབ། །རྒྱུ་ཡིས་ནམ་མཁའ་འདྲ་སྟེ་བསྐྱེད་པ་མེད། ཁུ།་ལས་མ་མཆིས་སྐྱེ་བ་མེད། །འདུས་མ་བྱས་ཀྱི་སེམས་ཉིད་ལ། །ཡེ་ཤེས་ཉི་མའི་ཟེར་འདྲ་བ། །བཀག་པས་མི་ཁེགས་རང་ཤར་ཡིན། །གསལ་བྱེད་རིག་པ་འོད་དང་གསུམ། ཆོས་ཉིད་དབྱིངས་ཀྱི་ཆ་ལ་ཟེར། ནམ་མཁའ་རླུད་འོད་རིག་དྲན་བཞི། །མ་ངེས་པོ་ན་སོ་སོ་འཆར། ཞེས་པས། འཁོར་བ་དོང་སྤྲུགས་ཀྱི་རྒྱུད་ལས། མར་ལས་རྒྱུ་འབྲས་ལ་ཟག་སུ་མི་གཞུག་པར་བསྟན་པའི་ལེའུ་སྟེ་བཅུ་བཞི་པའོ།། །།ཡང་གར་གྱི་དབང་མོས་ཞུས་པ། ཀྱེ་སངས་རྒྱས་འོད་དཔག་མེད། ལྟ་སྒོམ་སྤྱོད་གསུམ་འབྲས་བུའི་དོན་ཅིག །བདག་ཅག་རྣམ་ལ་བཤད་དུ་གསོལ། །ཞེས་ཞུས་པས། གར་གྱི་དབང་མོ་ཉོན་ཅིག །ལྟ་སྒོམ་སྤྱོ་འབྲས་འདྲ་ལུགས་བསྟན། །དང་པོ་ལུས་གནད་དབུག་ས་བཅོས་སེམས་བཞག །སེམས་ཀྱི་གསུང་ཐབས་ཟས་ཚད་བསྟན། །ལུས་གནད་རྣམ་སྣང་ཆོས་བདུན་ལྡན། །བདེ་ལ་བསྟེན་ནས་མི་རྟོག་ཏེ། །སྐྱེས་དགུ་ཐམས་མལ་ཆོས་ཡིན་ནོ། 
།དྲན་མེད་ཡིད་༄༅། །དྲི་མ་དག །ཐམས་ཅད་རང་ཤར་ཡིན་པའི་ཕྱིར། །ཕྱོགས་རིས་མེད་པ་ལྟ་བའི་གདེང་། །བལྟ་བྱ་ལྟ་བྱེད་གཉིས་མེད་པར། །རིག་པ་ངོ་བོར་མ་གྲུབ་པས། །རིག་པ་རང་ཆོད་འབྲལ་མེད་གསལ། །བདེ་བ་ཆེ་ལ་གཞན་མེད་ཡིན། །སངས་རྒྱས་སེམས་ལས་གཞན་ན་མེད། །མ་བྱས་མི་འགྱུར་བྱེད་པའི་རང་བཞིན་པས། །འཁོར་བའི་ཐོག་མཐའ་བཅད་ཅིང་ཡེ་ཤེས་ངོས་བཟུང་སྟེ། །གོམ་པ་མཐུ་བསྐྱེད་མཐུན་རྐྱེན་འཛོམ། །བག་ཆགས་ཚད་ཟུང་བར་དོ་སེལ། །ཀུན་སྤྱོད་ཡོན་ཏན་རྣམ་ལྔ་ཆོས། །དབྱིངས་ཀྱི་རྒྱན་དུ་རོལ་པའོ། །བརྟུལ་ཞུགས་སྐྱོད་པས་ཆགས་སྡང་གཅོད། །རིག་པའི་སྤྱོད་པས་བདེ་བ་བསྐྱེད། །གསང་བའི་སྤྱོད་པས་དྲོད་རྟགས་འབྱུང་། །སྨྱོན་པའི་སྤྱོད་པས་ཞེན་པ་བཟློག །ཕྱོགས་མཚམས་རྣམ་རྒྱལ་བཅིངས་གྲོལ་མེད། །གཞི་ལ་བསམ་ཞིང་བསྒོམ་དུ་མེད། །སྣང་བ་མེད་པའི་ཆོས་ཉིད་ནི། །མ་བཙལ་གཞག་ན་བསྒོམ་པ་ཡིན། །ལུས་ལ་འཛིན་མེད་ལམ་དུ་བྱ། །ཟག་མེད་ངོས་གཟུང་བྲལ་བའོ། །སེང་གེ་གླང་པོ་སྤྲེའུ་དང་། །བུ་ཆུང་སྨྱོན་པ་མཁའ་འགྲོ་བཞིན། །སྤྱོད་པ་ལམ་དུ་བྱ། །ཞེས་གསུངས་སོ། །འཁོར་བ་དོང་སྤྲུགས་ཀྱི་རྒྱུད་ལས།ལྟ་སྒོམ་སྤྱོད་འབྲས་ཀྱི་གྲོལ་ལུགས་བསྟན་པའི་ལེའུ་སྟེ་བཅོ་ལྔ་པའོ།། །།སློབ་དཔོན་པདྨའི་བསྒྱུར་ཅིང་གཏན་ལ་ཕབ་པ་རྫོགས་སོ།། 
།།ཐུགས་རྗེ་ཆེན་པོ་འཁོར་བ་དོང་སྤྲུགས་ཀྱི་རྒྱུད་ཡང་དག་པ་དོན་གྱི་གདམས་ངག་བཅས་པ་འདི། མཁའ་འགྲོ་མཚོ་རྒྱལ་ལ་གདམས་པ་རྫོགས་སོ། །གཤིན་རྗེ་དམར་ནག་གཉིས་ལ་གཏད་དེ་རྒྱ། གུ་ཡ། གཏེརརྒྱ། སྦས་རྒྱ། སོ་ཕག་ཤི་ཁ་ཐམ།྅། ཡེ་ཤེས་ཁྱུང་གྲགས་ཞུས་སོ།། །། ༄༅། །རྒྱ་གར་སྐད་དུ། སྐསྐཏབྷ། སྡད་ཊ།སྡན། བོད་སྐད་དུ། །ཐུགས་རྗེ་ཆེན་པོ་པདྨ་རྒྱས་པའི་རྒྱུད། བཅོམ་ལྡན་འདས་འོད་དཔག་མེད་ལ་ཕྱག་འཚལ་ལོ། །འདི་སྐད་བདག་