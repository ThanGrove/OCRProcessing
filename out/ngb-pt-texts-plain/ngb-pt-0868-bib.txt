ངག་གི་རྒྱུད་ཅེས་བྱ་བ། ཐི་རྒྱ། ནི་རྒྱ། སུ་རྒྱ༷༷།། །། ༄༅། །རྒྱ་གར་སྐད་དུ། བཛྲ་ཀྲི་ཡི་ཨུ་ཀྲ་ན་བི་ཐ་བ་ར་པ་ནི་ད་ར་ཙཀྲ་དྷ་ར་ཨི་ཀ་ཀ་ལ་ཏན་ཏྲ། བོད་སྐད་དུ། རྡོ་རྗེ་གཙུག་ལག་དྲག་པོ་ངན་སྔགས་དུག་ཆུ་ནག་པོ་འཁོར་ལོ་འཛིན་པ་གཟེར་གྱི་རྒྱུད། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །དེ་ནས་གསང་བའི་བདག་པོ་ཡིས། །བརྡ་ཡིས་གཙོ་ལ་གསོལ་བ་བཏབ། །གཙོ་བོས་བརྡ་དོན་བཀའ་སྩལ་པ། །བརྡབ་སྐུལ་རྡོ་རྗེ་སྟོབས་པོ་ཆེ། །བཞི་གསུམ་རྣམ་པ་བཅུ་གཉིས་ཀྱིས། །འཁོར་ལོ་དུག་ཆུ་གཟེར་བརྟན་པ། །གྱེན་འགྲོ་སྔགས་རྣམས་བཟློག་པ་སྟེ། །ཐུར་འགྲོའི་སྔགས་རྣམས་རྣལ་མ་ཡིན། །རང་ཐད་རྣམ་ཤེས་འབྲུ་གཅིག་སྟེ། །སྣེལ་བཞི་འགྲོ་བ་དཀྲུག་པའི་ལས། །གནས་པ་རྩ་ཡི་འཁོར་ལོ་ནི། །སྤྱི་བོ་དཔྲལ་བ་མགྲིན་པ་སྙིང་། །ལྟེ་བ་གསང་གནས་དྲུག་ཏུ་བརྟེན། 
།ཆོས་ཀྱི་དབྱིངས་༄༅། །ཀྱི་འཁོར་ལོ་ནི། །དང་པོ་གཅིག་ལ་བཞི་ཡི་ཚུལ། །ཡེ་ཤེས་རོལ་པའི་འཁོར་ལོ་ནི། །དཀྱིལ་འཁོར་རྣམ་དྲུག་ཡན་ལག་བཅས། །སྐྲུ་གྲི་འཁོར་ལོ་བྱིན་བརླབས་བཞི། །སྡེ་བརྒྱད་སྣང་བ་དྲུག་ཡིན་ཏེ། །དགྲ་ཡི་རྒྱུད་དུ་ལྔ་སྣང་ལ། །དེ་ལ་ཡན་ལག་བཞི་བཞི་བརྩི། །ཆེ་མཆོག་རྒྱུད་དུ་ཡན་ལག་ལྔ། །དེ་ལ་ཡན་ལག་བཞི་བཞི་བརྩི། །རིགས་ལྔ་ཡན་ལག་བཞི་ལྡན་ཡིན། །དབང་ཆེན་རྒྱུད་དུ་ལྔ་སྣང་ལ། །རིགས་ལྔ་ཡན་ལག་བཞི་སྣང་བའོ། །ཕུར་པའི་རྒྱུད་དུ་ལྔ་སྣང་ལ། །རིགས་ལྔ་ཡན་ལག་བཞི་སྣང་བའོ། །སྟོབས་ཆེན་རྒྱུད་དུ་བརྒྱད་སྣང་ལ། །ཡན་ལག་དྲུག་དབྱེ་ལྔ་ལ་བཞི། །བྱ་ཁྱུང་རྒྱུད་དུ་ལྔ་སྣང་ལ། །ཡན་ལག་བཞི་ནི་བརྩི་བར་བྱ། །ལས་བཞི་བཅུ་དང་བརྒྱ་རྩ་གཅིག །འབུམ་དུ་སྦྱར་བ་རྒྱུད་དུ་གཅེས། །རྒྱུད་དྲུག་མན་ངག་སྤྱིར་སྦྱར་བའོ། །དེ་བསྒྲུབ་འཁོར་ལོ་ཡིན་པར་འདོད། །ཡན་ལག་བཅུ་དྲུག་བརྩི་བ་ནི། །སྐུ་བསྐྱེད་པ་ནི་ཟུང་བཞི་པར། །དེ་ལྟར་བཅུ་དྲུག་སྔོན་པོ་པའོ། །ཉི་མ་བཞི་རུ་འཁོར་ལོ་བསྐོར། །དང་པོ་ཚེ་དང་ཡེ་ཤེས་བསྲུང་། །གཉིས་པ་འཁོར་དང་ལོངས་སྤྱོད་བསྲུང་། །གསུམ་པས་དབང་དང་ཆུང་སྲིད་སྲུང་། །བཞི་པས་བཀྲག་དང་གཟི་མདངས་བསྲུང་། །རྒྱས་པའི་ལས་དང་བཞི་སྦྱར་བས། །ཚེ་དང་ཡེ་ཤེས་འཁོར་ལོངས་སྤྱོད། །དབང་ཐང་ཆུང་སྲིད་བཀྲག་གཟི་མདངས། །རྒྱས་པར་བྱེད་ཅེས་བརྒྱ་རུ་བསྟན། 
།དང་པོ་ཚེ་དང་ཡེ་ཤེས༄༅། །སྔགས་སྙིང་པོ་རེ། །རེ་རེ་དག་ལ་བཞི་བཞི་སྦྱར། །གསང་སྔགས་ཀྱི་ནི་གསང་སྔགས་དང་། །གསང་སྔགས་ཀྱི་ནི་རིག་སྔགས་དང་། །གསང་སྔགས་གཟུངས་སྔགས་གསང་སྔགས་སྙིང་པོ་སྟེ། །དེ་བཞིན་སྦྱར་བར་རྒྱས་པར་འགྱུར། །གསང་སྔགས་ཨོ་དྲངས་མགོ་མནན་པ། །རིག་སྔགས་ན་མ་ན་མོ་སྟེ། །གཟུངས་སྔགས་ཏབྱ་ཐས་དྲང་པའོ། །ངེས་པར་དྲངས་ཞེས་བསྟན་པ་ཡིན། །སྙིང་པོ་ངེས་མེད་ཐབས་ཤེས་རབ། །འབྲེལ་དང་རྐྱང་པས་དྲང་པའོ། །འདུལ་བྱེད་འཕྲིན་ལས་སྔགས་ནི་གསུམ། །བསྒྲུབ་པའི་དྲག་སྔགས་དམོད་མོའི་སྔགས། །གདབ་པའི་དྲག་སྔགས་གསུམ་དུ་བཤད། །བསྒྲུབ་པ་ཨོ་དྲངས་གདབ་པ་ཨེ། །དམོད་མོའི་སྙིང་པོ་ལྟ་བུ་སྟེ། །ངེས་མེད་དྲངས་པ་གསུམ་གྱི་ཚུལ། །བསྒྲུབ་པའི་བསྒྲུབ་དང་བསྒྲུབ་དམོད་དང་། །བསྒྲུབ་པའི་གདབ་པ་གསུམ་དུ་འགྱུར། །དམོད་དང་གདབ་པ་རྒྱས་པར་སྦྱར། །དེ་རེ་ཕྱི་སོགས་སྦྱར་བར་བྱ། །ལྔ་ཚན་དགུ་ཡིས་དྲག་སྔགས་ནི། །འཇིག་རྟེན་དྲེགས་པ་ཀུན་ལ་བརྩི། །དེ་ལ་རྒྱ་གཙུག་སྭ་གདགས་བྱ། །རྡོ་རྗེ་གཙུག་ལག་དྲག་པོ་ངན་སྔགས་དུག་ཆུ་ནག་པོ་འཁོར་ལོ་འཛིན་པ་གཟེར་གྱི་རྒྱུད་ལས།སྔགས་བཞི་ཡན་ལག་དང་བཅས་པའི་གཟེར་གྱི་ལེའུ་སྟེ་གཉིས་པའོ།། །།ལིང་ག་ཆེན་པོ་ལས་བསྟན་པ། །ཕྱི་དང་ནང་དང་གསང་བ་དང་། །གསང་ཆེན་ལིངཁརྣམཔགཅིག 
ཁྱདཔར་ལིང་ཁ་ཐུན་མོང་གཉིས།ཁྱད་པར་རྣམ་བཞི་བསྟན་པ་ནི། །མིག་དང་རྣ་བ་སྣ་དང་ཡིད། ཁྱད་པར་ལིང་ཁ་བསྟན་པ་ཡིན། །དེ་དག་དངོས་མེད་མཐུ་ཡིས་གསད། །ཐུན་མོང་ཕྱི་ཡིས་ནོར་བདུན་འགྲུབ། །ནང་གི་རྫས་གསང་རྟེན་ལས་འགྲུབ། །གསང་བ་ཉི་ཟླ་ཁུ་བས་སྦྲུ། །གསང་ཆེན་ལས་ཀྱི་འགྲུབ་པའོ། །དེ་ལ་ཏིང་འཛིན་འཕྲོ་འདུ་བྱ། རྡོ་རྗེ་གཙུག་ལག་དྲག་པོ་ངན་སྔགས་དུག་ཆུ་ནག་པོ་འཁོར་ལོ་འཛིན་པ་གཟེར་གྱི་རྒྱུད་ལས། ལིང་ཁ་བཞིའི་གཟེར་བསྟན་པའི་ལེའུ་སྟེ་གསུམ་པའོ།། །།ཕྱག་རྒྱ་ཆེན་པོ་ལ་བསྟེན་པ། །རྣམ་པ་བཞི་རུ་ཤེས་བྱ་སྟེ། །འབྱུང་བ་ཉོན་མོངས་ཤེས་པ་དང་། །ཆོས་ཉིད་རང་སར་གྲོལ་བའི་སྐུ། །སྐྱེ་ཤི་སེམས་ཅན་ཀུན་ལ་ཁྱབ། །གནས་དང་བཅའ་དང་བསྒྲུབ་པའི་རྒྱ། །དམ་ཚིག་ལ་སོགས་བཞི་ལ་སྦྱར། །བཞི་གསུམ་ལྔ་གསུམ་དྲུག་དང་གསུམ། །བདུན་གསུམ་སྦྱོར་བ་ལས་བརྩི་བ། ཁུད་དོན་བཞི་དང་དྲུག་ལ་སྦྱོར། རྡོ་རྗེ་གཙུག་ལག་དྲག་པོ་ངན་སྔགས་དུག་ཆུ་ནག་པོ་འཁོར་ལོ་འཛིན་པའི་རྒྱུད་ལས། ཕྱག་རྒྱ་བཞི་དང་རྒྱུད་ཀྱི་ཡན་ལག་དྲུག་བཅུ་རྩ་དྲུག་གི་གཟེར་བསྟན་པའི་ལེའུ་སྟེ་བཞི་པའོ།། །།དུག་གི་གཟེར་གྱི་རྒྱུད་ཆེན་འདི། །སྣོད་ལྡན་རྨ་བྱ་ལྟ་བུས་བཟུང་། །སྣོད་མེད་རྣམས་ཀྱིས་གཟུང་འགྱུར་ན། །སྡུག་བསྔལ་དུག་གཟེར་མྱོང་བར་འགྱུར། །ཚེ་ཡི་འདུ་བྱེད་མྱུར་དུ་འབྱུང་། །དེ་ནས་རབ་ཏུ་བཏགས་ལ་བཟུང་། 
།རྡོ་རྗེ་གཙུག་ལག་དྲག་པོ་ངན་༄༅། །སྔགས་དུག་ཆུ་ནག་པོ་འཁོར་ལོ་འཛིན་པའི་གཟེར་གྱི་རྒྱུད་ལས། །རྨ་བྱ་སྣོད་ཀྱིས་དུག་ཆུ་གཟེར་གཟུང་བའི་ལེའུ་སྟེ་ལྔ་པའོ།། །།རྡོ་རྗེ་གཙུག་ལག་དྲག་པོ་ངན་སྔགས་དུག་ཆུ་ནག་པོ་འཁོར་ལོ་འཛིན་པའི་གཟེར་གྱི་རྒྱུད་རྫོགས་སོ། །ཐི་རྒྱ། ནི་རྒྱ། སུ་རྒྱ།། །། ༄༅། །རྒྱ་གར་སྐད་དུ། །བཛྲ་ཀྲི་ཡི་ཨུ་ཀྲ་ན་མི་མན་ཏྲ་ཨ་ཀ་ནེ་པ་ནི་ཨི་ཀ་ཙཀྲ་ཏན་ཏྲ། བོད་སྐད་དུ། རྡོ་རྗེ་གཙུག་ལག་