{page}བསྟན་པ་འདིས་བཅོམ་ལྡན་འདས་ལ་མངོན་པར་བསྟོད་དོ། །ཐིག་ལེ་གསང་སྐོར་གྱི་མཛོད་ཀྱི་རྩ་རྒྱུད་རྫོགས་སོ།། །། ༄༅། །རྒྱ་གར་སྐད་དུ། བུརྙ་སརྦ་ས་མི་ཏི་མང་ལ་ཨུ་ཏ། རྙོ་ན་ཨ་ལོ་ཀེ་མ་ཧྭ་ཏན་ཏྲ་ནཱ་མ། བོད་སྐད་དུ། སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ཅེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །འདི་སྐད་བདག་གིས་བདག་ཉིད་ཆེན་པོ་ལ་ཐོས་པའི་དུས་གཅིག་ན། འོག་མིན་གྱི་གནས་རྒྱན་མ་བཀོད་པར་སྣང་བ། ཡང་དག་པར་རྫོགས་པའི་སངས་རྒྱས་རྡོ་རྗེ་འཆང་ཆེན་པོ་ལྷན་ཅིག་སྐྱེས་པ་ཡེ་ཤེས། རང་སྣང་རྟོགས་པའི་འཁོར། འདུ་འབྲལ་མེད་པའི་གྲོགས། རྟག་པར་བཞུགས་པའི་ཚེ། གདུལ་བྱ་རང་སྣང་གི་འཁོར་དང་ཐབས་ཅིག་ཏུ་བཞུགས་སོ། །དེའི་ཚེ་རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །ཀྱེ་ཀྱེ། མི་འགྱུར་ལྷུན་གྲུབ་ཀུན་བཟང་རྡོ་རྗེ་འཆང་། །སངས་རྒྱས་ཀུན་གྱི་ས་ན་དགོངས་པ་ཇི་ལྟར་བཞུགས། །འཁྲུལ་གསུམ་སྦུབས་ནས་མ་འཁྲུལ་སངས་རྒྱས་ཇི་ལྟར་གནས། །མ་བཙལ་ངང་ལ་བསྡད་པས་རྟོགས་ལྡན་ཇི་ལྟར་གྲོལ། །དེ་རང་གི་མཚན་ཉིད་མངོན་དུ་ཇི་ལྟར་འགྱུར། །འདུས་པའི་ཚོགས་དང་མ་འོངས་སྣོད་ལྡན་རྗེས་འཇུག་ལ། །བསྟན་པའི་སྒྲོན་མར་གྱུར་པ་ཡེ་ཤེས་མར་མེའི་རྒྱུད། །བརྗོད་མེད་དོན་དང་བརྡ་ཡི་སྒོ་ནས་གསུང་དུ་གསོལ། 
།༄༅། །ཅེས་ཞུས་སོ། །དེ་ནས་རྡོ་རྗེ་འཆང་ཆེན་པོས་བཀའ་སྩལ་པ། སངས་རྒྱས་ས་དང་འགྲོ་བའི་རྒྱུད་ལས་གནས་ལུགས་དང་། །རྟོགས་ལྡན་མ་བཙལ་མངོན་དུ་ཇི་ལྟར་འགྱུར། །དྲིས་པའི་དོན་དང་དམིགས་རྣམས་ངེས་པའི་འཁོར་ལ་བཤད། །ཅེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། གླེང་གཞི་དང་གླེང་སླང་བའི་ལེའུ་སྟེ་དང་པོའོ།། །།དེ་ནས་རྡོ་རྗེ་སེམས་དཔས་གསོལ་པ། ཀྱེ་ཀྱེ་བཅོམ་ལྡན་རྡོ་རྗེ་འཆང་། །དགོངས་པའི་གནས་ལུགས་གསུང་དུ་གསོལ། །ཅེས་ཞུས་སོ། །དེ་ནས་སྟོན་པས་བཀའ་སྩལ་པ། རིགས་ཀྱི་བུ་ཀུན་ངེས་པར་ཟུངས་ཤིག །ཡང་དག་པར་རྫོགས་པའི་སངས་རྒྱས་ཀྱི་དགོངས་པ་དཔག་པའི་ཡུལ་ལས་འདས་ན་ཡང་། ངས་མདོ་ཙམ་གཅིག་བསྟན་ཏོ། །སྤྱིར་སངས་རྒྱས་ཀྱི་དགོངས་པ་ནི་ཐུགས་རྗེ་སྐུར་བཞུགས་སོ། །མཁྱེན་པ་ཡེ་ཤེས་སུ་གསལ་ལོ། །རྒྱུད་ཐ་དད་མེད་པས་ཐིག་ལེ་ཉག་གཅིག་ཏུ་བཞུགས་སོ། །དེ་ལོགས་ན་མེད་པས་སོ་སོ་རང་རིག་པའི་ཡེ་ཤེས་སུ་བཞུགས་སོ། །ཐུགས་རྗེ་སྐུ་རུ་མི་བཞུགས་ན། སྟོན་པ་འཇིག་རྟེན་དུ་མི་འབྱོན་ཏེ། སངས་རྒྱས་ཀྱི་མཛད་པ་ལྷུན་གྲུབ་ཀྱིས་འགགས་པས། ཉན་ཐོས་རང་རྒྱལ་དང་ཁྱད་པར་མེད་དོ། །འཁོར་འདས་འབྲེལ་ཆད་དོ། །མཁྱེན་པ་ཡེ་ཤེས་སུ་མི་གསལ་ན། 
མུ་སྟེགས་ཆད་པའི་ལྟ་བ་དང་ཁྱད་པར་མེད་དོ། །དེ་ཡང་ལྷུན་གྲུབ་ཀྱི་ཡེ་ཤེས་མེད་ན། ཆད་པ་སྤྱིར་གོལ་ལོ། །མངོན་གྱུར་གྱི་ཡེ་ཤེས་མེད་ན། ལས་རྒྱུ་འབྲས་ཆད་པར་ལྟ་བ་མུ་ཐུག་པ་ལ་སོགས་པར་གོལ་ལོ། །རྒྱུད་ཐ་དད་མེད་པ་ཐིག་ལེ་ཉག་གཅིག་ཏུ་མི་བཞུགས་ན། གྲངས་ཅན་དང་བྱེ་བྲག་པ་གཉིས་སུ་གོལ་ལོ། ། ལོགས་ན་མེད་པས་ཐམས་ཅད་སོ་སོ་རང་རིག་ཏུ་མི་བཞུགས་ན། མུ་སྟེགས་རིག་བྱེད་པར་གོལ་ལོ། །ཀྱེ་མ་རིགས་ཀྱི་བུ་ཀུན་སངས་རྒྱས་ཀྱི་བསྟན་པ་ལ་མ་ཚུད་པའི་ལོག་ལྟ་ཅན། ཡང་དག་པའི་ལྟ་བ་ལ་བར་དུ་གཅོད་པའི་ལྟ་བའི་མུ་ངན་པ་གྲུབ་མཐའི་སྟེགས་བཅས་པ་དེ་ལྟ་བུ་སྔོན་ཡང་བྱུང་ངོ་། །ད་ལྟ་ཡང་ཡོད་དོ། །ཕྱིས་ཀྱང་འབྱུང་བར་འགྱུར་བས།དེའི་འདོད་པ་ལས་རབ་ཏུ་གྲོལ་བར་བྱའོ། །སངས་རྒྱས་ཀྱི་བསྟན་པ་ལ་ཞུགས་པ་དང་། བསྟན་པའི་བྱིན་རླབས་ལ་སྤྱོད་པ་དང་། ཉན་ཐོས་དང་རང་རྒྱལ་པ་ལ་སོགས་ལྟ་བ་དམན་པ། གཞན་དོན་མི་ནུས་པ། རང་དོན་གཙོ་བོར་འཛིན་པ་དུས་གསུམ་དུ་འབྱུང་བས། དེ་ལས་རབ་ཏུ་གྲོལ་བར་བྱའོ། །ཨེ་མའོ་རིགས་ཀྱི་བུ་ཀུན། ཐུགས་རྗེ་སྐུ་རུ་བཞུགས་པས། མཛད་པ་འཕྲིན་ལས་ཀྱི་གོལ་ས། ཉན་ཐོས་དང་རང་རྒྱལ་གྱི་སྐྱོན་མ་སྤངས་པར་ཀ་ནས་དག་གོ །ཡོན་ཏན་མ་བསྒྲུབས་པར་སྐུ་གསུམ་འདུ་འབྲལ་མེད་པར་ཡེ་ནས་ལྷུན་གྲུབ་ཀྱིས་གྲུབ་བོ། ། མཁྱེན་པ་ཡེ་ཤེས་སུ་གསལ་བས། 
མུ་སྟེགས་ཆད་པའི་སྐྱོན་གཉིས་མ་སྤངས་པར་ཀ་ནས་༄༅། །དག་གོ །ཡོན་ཏན་མ་བསྒྲུབས་པར་ཡེ་ཤེས་གཉིས་སུ་ལྷུན་གྱིས་གྲུབ་བོ། ཁུད་ཐ་དད་མེད་པས་ཐིག་ལེ་ཉག་གཅིག་ཏུ་གནས་པས། གྲངས་གཅིག་གི་རྡུལ་དང་། མུན་པ་དང་། ཆེན་པོ་སོ་སོར་གྱུར་པ་ལ་སོགས་པ་ཉི་ཤུ་རྩ་ལྔས་རྫས་གྲུབ་ཏུ་རྟག་པར་འཛིན་པ་དང་། འབྲས་བུའི་ཆོས་ཉི་ཤུ་རྩ་ལྔར་འདོད་པ་དང་གཉིས་གྲངས་ཀྱི་སྒོ་ནས་མཐུན་པ་དང་། བྱེ་བྲག་པ་རྫས་དང་། ཡོན་ཏན་ལས་དང་། སྤྱི་བྱེ་བྲག་འདུ་བ་དྲུག་ཏུ་འདོད་པ་དང་། སྐུ་ལྔ་ངོ་བོ་ཉིད་དུ་འདོད་པ་དང་དྲུག ཡུལ་ལྔ་བདག་ཏུ་མེད་པར་འདོད་པ་དང་དྲུག རིགས་ལྔ་སྤྱི་གཟུགས་སུ་འདོད་པ་དང་དྲུག ཡེ་ཤེས་ལྔ་མི་གནས་པའི་ཡེ་ཤེས་དང་དྲུག་ཏུ་འདོད་པ་དེ།གྲངས་ཀྱི་སྒོ་དང་རང་བྱུང་ཡེ་ཤེས་མི་འགྱུར་ཞིང་། འབྲས་བུ་ཕྱིར་མི་ལྡོག་པའི་སྒོ་ནས་ཕྱོགས་གཅིག་གིས། འདྲ་བཞིའི་གོལ་ས་རྣམ་པར་དག་གོ །སོ་སོ་རང་རིག་པའི་ཡེ་ཤེས་སུ་བཞུགས་པས། ཐིག་ལེ་ཉག་གཅིག་ཏུ་འདོད་པའི་གོལ་ས་རྣམ་པར་དག་གོ །ཐིག་ལེ་འོད་དུ་གསལ་བ་ཡང་རང་བཞིན་སྤྲོས་དང་བྲལ་བས། རིག་བྱེད་སྡེ་ལྔའི་གོལ་ས་རང་བཞིན་གྱིས་རྣམ་པར་དག་གོ །ཀྱེ་ཧོ། རང་གིས་རང་བཞིན་མ་བཅོས་དེ་བཞིན་ཉིད། །སྤྱིན་བྲལ་མཁའ་ལ་ཉི་མའི་སྙིང་པོ་གསལ། །འཁྲུལ་རྟོག་གློ་བུར་སྤྲིན་གྱིས་བསྒྲིབས་པར་གྱུརཔབཞིན། །རངགིརངབཞིནམཤེསགོལསར་ལྷུང་། 
།ཀུན་གྱིས་སྤྱོད་ཡུལ་མ་ཡིན་མཐོང་བར་མི་འགྱུར་བས། །སོ་སོ་ཀུན་ལ་སྒྲིབ་པར་རིམ་པར་གནས་པ་ཡིན། །དེ་ཕྱིར་བློ་ལ་གོལ་སྒྲིབ་སྣང་བར་གྱུར་ན་ཡང་། །ཀ་དག་ལྷུན་གྲུབ་དོན་ལ་གདོད་ནས་རྣམ་པར་དག །ཨེ་མཧོ། །དེའི་ཕྱིར་སངས་རྒྱས་ཀྱི་དགོངས་པ་ནི།སྐྱོན་མ་སྤངས་པར་ཀ་ནས་དག་པས་ཡེ་ནས་སངས། །ཡོན་ཏན་མ་བསྒྲུབས་པར་ལྷུན་གྱིས་གྲུབ་པས་ཡེ་ནས་རྒྱས་པ་ཞེས་བྱའོ། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། སངས་རྒྱས་ཀྱི་དགོངས་པ་མདོར་བསྟན་པའི་ལེའུ་སྟེ་གཉིས་པའོ།། །།དེ་ནས་ཡང་རྡོ་རྗེ་སེམས་དཔས་ཞུས་པ། ཀྱེ་ཀྱེ་སྟོན་པ་རྡོ་རྗེ་འཆང་། །ཐུགས་རྗེ་སྐུ་རུ་ཇི་ལྟར་བཞུགས། ། ཞེས་ཞུས་སོ། །དེ་ནས་རྡོ་རྗེ་འཆང་ཆེན་པོས་བཀའ་སྩལ་པ། རིགས་ཀྱི་བུ་སྐུའི་རྣམ་གྲངས་བསྡུས་པས་གསུམ་དུ་བཞུགས་སོ། །གང་ཞེ་ན། རིག་པ་མ་འགགས་པ་གཞི་ཆོས་ཀྱི་སྐུ་ལྷུན་གྲུབ་ཡེ་ཤེས་ཀྱི་ཁ་མིག་ཅན་ནོ། ཁོ།ས་རབ་ལ་གསལ་བ་འབྲས་བུ་ལོངས་སྤྱོད་རྫོགས་པའི་སྐུ་ཤེས་རབ་ཀྱི་ཁ་མིག་ཅན་དུ་བཞུགས་སོ། །གདུལ་བྱ་ལ་སྣང་ལ་ཐུགས་རྗེ་སྤྲུལ་པའི་སྐུ་འོད་ཀྱི་ཁ་མིག་ཅན་ནོ། །དེས་ཡང་སྤྲུལ་ཟེར་གྱི་ཁ་མིག་ཅན་དུ་འཕྲོས་པའི་གཞི་མ་འགགས་པའོ། །ཀྱེ་མ་ཆོས་ཀྱི་སྐུ་ལ་ཡེ་ཤེས་ཀྱི་ཁ་མིག་མེད་ན། ལོངས་སྐུ་ལ་ཤེས་རབ་ཀྱི་ཁ་མིག་མི་འོང་ངོ་། །ལོངས་སྐུ་ལ་ཤེས་རབ་ཀྱི་ཁ་མིག་མེད་ན། 
སྤྲུལ་སྐུ་འོད་ཀྱི་ཁ་མིག་༄༅ མི་འོང་ངོ་། ། སྤྲུལ་སྐུ་ལ་འོད་ཀྱི་ཁ་མིག་མེད་ན། ཡང་སྤྲུལ་འོད་ཟེར་གྱི་ཁ་མིག་མི་འབྱུང་ངོ་། །ཨེ་མཧོ་དེའི་ཕྱིར་ཡེ་ཤེས་ཀྱི་ཁ་མིག་ཅན་དུ་བཞུགས་ལུགས་འཆད་དེ། ལྷུན་གྲུབ་ཡེ་ཤེས་ཀྱི་ཁ་མིག་ཅན་ཡིན་པས། མངོན་འགྱུར་མཚན་མ་ཅན་མེད་དེ། སྐུ་ཐམས་ཅད་ཀྱི་ངོ་བོ་ཉིད་ཡིན་པས་འབྱུང་བཞིར་གནས་ཏེ། ཡེ་ཤེས་ཀྱི་ཁ་མིག་ལ་ཡོན་ཏན་དུ་གྲུབ་པའོ། །རིགས་ཀྱི་བུ་མངོན་གྱུར་ཡེ་ཤེས་ཀྱི་ཁ་མིག་མེད་པས། ལུས་ལྔའི་མཚན་མར་མ་གྲུབ་པས་སྟོང་ངོ་། །དེ་ཡང་ཇི་ལྟར་སྟོང་ཞེ་ན། གདོས་བཅས་ཤ་ཁྲག་གི་ལུས་མེད་པས། ཕའི་རྒྱུ་དང་མའི་རྐྱེན་གྱིས་མ་བསྐྱེད་དེ། ཆགས་སྡང་དང་རེག་བྱའི་ཐོགས་པ་ལས་འདས་སོ། །འགྱུ་བྱེད་ཡིད་ཀྱིས་གཟུགས་ལས་གྲོལ་བས་གཟུང་འཛིན་དུ་མི་འགྱུ། ཆགས་སྡང་དུ་མི་སྐྱེ་སྟེ་སྒོ་ལྔ་ལས་ཡུལ་ལྔར་སྐྱེ་བས་ངོ་བོ་ཉིད་ཀྱི་རྟོག་པ་དང་། ཡིད་སྒོ་ལྔའི་རྗེས་སུ་འབྲངས་ཤིང་གཟུང་འཛིན་དུ་འགྱུ་བས་མངོན་པར་སྤྱོད་པའི་རྟོག་པ་དང་། ཉོན་མོངས་པའི་ཡིད་ལྔ་ཕྱིའི་བག་ཆགས་འཛིན་བྱེད་ཡིན་པས་རྗེས་སུ་དྲན་པའི་རྟོག་པ་སྐྱེའོ། །དེ་གསུམ་ལས་གྲོལ་བའོ། ། དམིགས་པ་རྣམ་པར་དག་པའི་ཏིང་ངེ་འཛིན་གྱི་ལུས་མེད་པས། ཆོ་གའི་ཡན་ལག་གིས་ལྷར་བསྐྱེད་ནས་སྒོམ་པ་བསྐྱེད་པ་རིམ་པའི་བཟང་རྟོག་དང་། དངོས་པོ་བཀག་ནས་བློས་སྟོང་པ་ཉིད་དུ་སྒོམ་པ་རྫོགས་པ་རིམ་པའི་བཟང་རྟོག་སྟེ། 
རིགས་ཀྱི་བུ་ང་གདོད་མ་ཉིད་ནས་སེམས་ལས་འདས་པའི་སངས་རྒྱས། རྣམ་པར་མི་རྟོག་པའི་ཡེ་ཤེས་སུ་བཞུགས་པས། རྟོག་པའི་མིང་ཡང་མེད་དོ། །རིག་པ་དངོས་མེད་ཀྱི་ཡེ་ཤེས་ལ་གཟུང་འཛིན་དང་སྡོས་པའི་ཆོས་ཡོད་མ་མྱོང་ངོ་། །མཚན་མ་འོད་ཀྱི་ལུས་མེད་པས་ཁ་དོག་དང་དབྱིབས་སུ་གྲུབ་པ་མེད་དེ། གདུལ་བྱ་ལ་སྣང་བའི་སྐུའི་མཚན་མ་ལས་གྲོལ་ལོ། །གཅོད་བྱེད་ཤེས་རབ་ཀྱི་ལུས་མེད་པས་ཡུལ་དང་ཡུལ་ཅན་ཤེས་བྱ་ཤེས་བྱེད་གཉིས་མེད་དེ། རང་ལ་རང་གསལ་བས་རང་བྱུང་གི་ཡེ་ཤེས་སོ། །རིགས་ཀྱི་བུ་སྙིང་པོ་མ་འགགས་པས་གསལ་ཏེ། སྙིང་པོ་ལ་སྐྱེ་མེད་འགག་མེད་པས་དུས་གསུམ་མཉམ་པ་ཉིད་དུ་གསལ། གདངས་ལ་ཕྱི་ནང་མེད་པས་ཡུལ་སེམས་གཉིས་མེད་དུ་གསལ། སྐུ་ལ་མདུན་རྒྱབ་མེད་པས་ཡེ་ཤེས་ཟང་ཐལ་དུ་གསལ། མཁྱེན་པ་ལ་ཕྱོགས་རིས་མེད་པས་ཆོས་ཐམས་ཅད་དག་པ་ལ་ཉག་གཅིག་ཏུ་གསལ་ལོ། །རིགས་ཀྱི་བུ་སྒྲིབ་པ་མེད་པས་ཟང་ཐལ་ཏེ། །སྙིང་པོ་ལ་སྐྱེ་འགག་མེད་པའི་ཡོན་ཏན་གྱིས་དུས་ཀྱིས་མ་བསྒྲིབས་ཏེ་ཟང་ཐལ། བག་ཆགས་ཀྱི་རྐྱེན་གྱིས་མ་བསྒྲིབས་པས་ཟང་ཐལ་ཏེ། གདངས་ལ་ཕྱི་ནང་མེད་པའི་ཡོན་ཏན་ནོ། །ལུས་ལྔ་ཡིས་མ་བསྒྲིབས་པས་ཟང་ཐལ་ཏེ། སྐུ་ལ་མདུན་རྒྱབ་མེད་པའི་ཡོན་ཏན་ནོ། །མུན་སྣང་གི་རྐྱེན་གྱིས་མ་བསྒྲིབས་པས་ཟང་ཐལ་ཏེ། ཡེ་ཤེས་ཀྱི་སྤྱན་ལ་གསལ་སྒྲིབ་མེད་པའི་ཡོན་ཏན་ནོ། 
།དེ་ལྟར་ལྷུན་གྱིས་གྲུབ་༄༅ པས་ཐམས་ཅད་དུ་འཆར་གཞི་མ་འགགས་ཏེ། སྐུ་གསུང་ཐུགས་བདེ་བ་ཆེན་པོ་རིན་པོ་ཆེ་གསང་བའི་སྦུབས་སུ་ལྷུན་གྱིས་གྲུབ་པའི་ཡོན་ཏན་ནོ། །ཨེ་མཧོ་རིགས་ཀྱི་བུ་ཉོན་ཅིག །སྐུ་རིན་པོ་ཆེ་གསང་བའི་སྦུབས་སུ་ཇི་ལྟར་བཞུགས་ན། མཚན་ཉིད་བཞི་དང་ལྡན་པའི་ཆོས་སྐུ་དེ། །སྐུ་རུ་ཡོད་པས་རིན་པོ་ཆེ། །ཡོན་ཏན་སངས་རྒྱས་སྐུ་དང་སེམས་ཅན་ལུས་སུ་སྣང་། །གཟུགས་བརྙན་མེད་པས་རང་བཞིན་གསལ་བ་ཡིན། །འབྱུང་བའི་གནས་དང་རྟེན་དུ་གྱུར་པའི་དོན་གྱི་སྦུབས། ། གསུང་དུ་ཡོད་པས་རིན་པོ་ཆེ། །ཡོན་ཏན་སངས་རྒྱས་གསུང་དང་སེམས་ཅན་སྒྲ་སྐད་འབྱུང་། །སྒྲ་དང་ཚིག་ལས་རབ་ཏུ་འདུས་པས་རང་བཞིན་གསལ་བ་ཡིན། །སྒྲ་དང་ཐ་སྙད་ཇི་སྙེད་བརྗོད་པ་གནས་དང་འབྱུང་བའི་རྟེན་དུ་གྱུར་པའི་དོན་གྱི་སྦུབས། །ཐུགས་སུ་ཡོད་པས་རིན་པོ་ཆེ། །ཡོན་ཏན་སངས་རྒྱས་ཐུགས་ཀྱི་མཁྱེན་པའི་ཡེ་ཤེས་དང་། །སེམས་ཅན་བློ་ཡི་རྣམ་རྟོག་འབྱུང་བའོ། །འབྱུང་བའི་གཞི་དང་བཞུགས་པའི་རྟེན་དུ་གྱུར་པའི་དོན་གྱི་སྦུབས། །དེ་ཡང་སྐུ་ཡི་བཞུགས་ཚུལ་ནི། །སྟོང་ལ་གསལ་བ་ཆུའི་ལྗུའི་གཟུགས་བརྙན་བཞིན། །དེ་ཡི་གསུང་གི་གནས་ལུགས་ནི། །ཡན་ལག་རླུད་བཞི་མེ་སྟགཟེརབཞིནརིགཔའིཀློང་ན་གནས། དེ་ཡི་ཐུགས་ཀྱི་གསལ་ལུགས་ནི། །སྲོག་རླུད་རང་གི་ངོ་བོས་ཏེ། །ཕྱོགས་ལྷུང་མེད་པའི་ཤེས་རབ་མེ་སྟག་དང་། 
།སྙིང་པོའི་སྙིང་པོ་ལྔ་བཞུགས་སོ། །དེ་ཡི་བཞུགས་པའི་ཕོ་བྲང་ནི། །ཆོས་ཀྱི་དབྱིངས་ཏེ་སྟོང་ཁྱབ་ནམ་མཁའ་བཞིན། །སྟོང་པ་ཡེ་ཤེས་སྙིང་པོ་ཅན། ། ནམ་མཁའ་དང་ནི་ཉི་མའི་ཚུལ། །སྟོང་གསལ་རིན་ཆེན་གདངས་དང་ཆས། །དེ་ནི་ཆོས་སྐུའི་བཞུགས་གནས་ཡིན། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། ཆོས་སྐུ་རྒྱས་པར་བཤད་པའི་ལེའུ་སྟེ་གསུམ་པའོ།། །།དེ་ནས་བཅོམ་ལྡན་འདས་རྡོ་རྗེ་འཆང་གིས་ལོངས་སྐུའི་མཚན་ཉིད་བཀའ་སྩལ་པ། ཤེས་རབ་ལོངས་སྤྱོད་རྫོགས་པའི་སྐུ། །མཚན་མ་མེད་པའི་ཕྱག་རྒྱ་ཅན། །ཆོས་ཀྱི་སྐུ་ཡི་ཤེས་རབ་ཡིན། །ཆོས་ཉིད་མེ་ལོང་ལྟ་བུ་ལ། ཁྲེས་རབ་ཟེར་མདངས་སྐུ་ལྔར་ཤར། །གདུལ་བྱ་རང་སྣང་འཁོར་ལ་སྣང་། ཁྲེས་བྱ་དེ་ཉིད་རྟོག་མེད་གསལ། །ཁ་མིག་མ་གྲུབ་ཁ་མིག་ཅན་དུ་གསལ། །དེ་ཕྱིར་དེ་ལ་དེ་སྐད་བཏགས། །གཞི་ཉིད་འབྲས་བུར་སྨིན་བྱེད་ཤེས་རབ་སྟེ། ཁྲེས་རབ་སྐུ་རུ་སྨིན་པ་ཡིས། །ངོ་བོ་ཉིད་ཀྱི་ཆོས་སྐུ་དེ། །ཡེ་ཤེས་ཆོས་ཀྱི་སྐུ་རུ་སྨིན། །དེ་ཡིས་ཡེ་ཤེས་རྒྱུན་མ་ཆད། །སྐུ་དང་ཡེ་ཤེས་ལྷུན་གྲུབ་གསལ། ཁྲེས་རབ་སྐུ་ལ་མཚན་མའི་གཟུགས་མེད་པས། །གསང་སྔགས་ཕྱི་ནང་གཉིས་པའོ། །ཐ་དད་འཛིན་གྱི་རྟོག་ལས་གྲོལ། །ཡེ་ཤེས་ཆོས་སྐུའི་ཡོན་ཏན་ལ། །ངོ་བོ་ཆོས་ཀྱི་སྐུ་རུ་གསལ། །ལྷུན་གྲུབ་རང་སྣང་གཞན་སྣང་མེད། 
།རང་གསལ་སྐུ་ལ་༄༅། །གཉིས་སྣང་མེད། །རྐྱེན་མེད་རང་བྱུང་ཡེ་ཤེས་གསལ། །སྐུ་དང་ཡེ་ཤེས་འདུས་མ་བྱས། །ཡེ་ཤེས་རླུད་ལྔ་ཤེས་རབ་ལྟར། ། རྩལ་མ་འགགས་པར་རང་བྱུང་བས། ཁེས་རབ་ཟེར་གདངས་སྐུ་དང་ཡེ་ཤེསཤར། ཤེས་རབ་སྐུ་ལ་དབང་སྒྱུར་བས། །དེ་ཡིས་སྤྲུལ་སྐུ་ལྔ་ཡི་བདག་པོར་གསལ། །ངེས་འབྱུང་མེད་ན་མི་འབྱུང་བའོ། །རྡོ་རྗེ་གསང་བའི་གཏན་ཚིགས་སོ། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། ལོངས་སྐུ་རྒྱས་པར་བཤད་པའི་ལེའུ་སྟེ་བཞི་པའོ།། །།དེ་ནས་སྟོན་པས། སྤྲུལ་སྐུ་བཀའ་སྩལ་པ། གདུལ་བྱ་ལ་སྤྲུལ་པའི་སྐུ། །སྐུ་དང་ཡེ་ཤེས་སྨིན་ཁུགས་ནི། །དངས་གསལ་མི་གཡོ་ཆོས་ཉིད་ལ། །འཇའ་ཚོན་གཟུགས་བརྙན་ཆུ་ཟླ་ཇི་བཞིན་དུ། །གདུལ་བྱ་གཉིས་ལ་འདུལ་བྱེད་གཉིས། །ཞི་ཁྲོ་གཉིས་ཀྱི་སྣང་བ་ཤར། །སྟོབས་ལྔས་རང་བྱུང་རང་ཤར་ལ། །ཚད་ལྔས་རང་བྱུང་རང་གསལ་ལོ། །དེ་ནི་འོད་ཀྱི་ཁ་མིག་ཅན། །ཟེར་གྱི་སྐུ་ལ་ངེས་པ་མེད། །མཐུན་བྱས་སྐུ་ནི་སྣ་ཚོགས་སྟོན། །མདོར་བསྡུས་ཐུབ་པ་ཆེན་པོ་དྲུག མཐུན་པའི་སེམས་ཅན་ལས་སྣང་བ། །ཡེ་ཤེས་དྲུག་པོའི་སྒོ་ནས་འབྱུང་། །མཐུན་སྣང་སྣ་ཚོགས་མ་ངེས་ཡུན་ཐུང་བ། །སྤྲུལ་པའི་སྐུ་ཡི་གཏན་ཚིགས་ཡིན། །ཡུལ་དང་ལུས་ངག་བསམ་མཐུན་པས། །སྣང་བ་མ་ལོག་བརྡ་སྤྲད་དེ། 
།སོ་སོའི་སྐད་དུ་ཆོས་སྟོན་ཅིང་། །གདུལ་བྱའི་སེམས་ལ་དབང་སྒྱུར་ཞིང་། །མོས་པ་བསྐྱོད་ཅིང་མཛེས་པར་སྣང་། །སྤྲུལ་སྐུ་རྣམ་གཉིས་ཞིང་ཁམས་ལ། །བཞི་དང་དྲུག་ཤར་ཕྱོགས་རིག་མེད། །གདུལ་བྱ་སོ་སོར་སྣ་ཚོགས་སྣང་། ། ཐུགས་རྗེ་ཕྱོགས་དང་རིས་མེད་པས། །མཐུན་སྣང་སྤྲུལ་སྐུ་སྣ་ཚོགས་ཤར། །གདུལ་ཐབས་ཕྱོགས་དང་རིས་མེད་པས། །ཐེག་པའི་བྱེ་བྲག་སྣ་ཚོགས་སྣང་། །ཏ་ལའི་མགོ་བཅད་མེས་ཚིག་ལྟར། །མི་འགྱུར་འབྲས་བུ་སྣ་ཚོགས་པའོ། །ཞིང་ཁམས་མ་ངེས་ཐ་དད་པས། །གདུལ་བྱ་རྣམ་གཉིས་ཐ་དད་སྣང་། །འདུལ་བྱེད་གཅིག་ཏུ་མ་ངེས་པས། །ཐུགས་རྗེ་སྤྲུལ་སྐུ་ཐ་དད་སྣང་། །གདུལ་ཐབས་གཅིག་ཏུ་མ་ངེས་པས། ལམ་གྱི་བྱེ་བྲག་ཐ་དད་སྣང་། །ཐུན་མོང་མ་ཡིན་རིགས་བཞི་རང་སྣང་ལ། །འདུལ་བྱེད་རང་སྣང་རྣམ་སྣང་ཤར་བའི་ཚེ། །གཟིགས་པས་མཁྱེན་པས་སྐད་ཅིག་དོན་རྣམས་རྫོགས། །བརྒྱུད་མེད་ལྡོག་ཅིང་འདུ་འབྲལ་མེད་ན་ཡང་། ། དོན་རྣམས་མི་མཛད་མཉམ་ཉིད་གཅིག་ཏུ་བཞུགས། །ཐུན་མོང་རིགས་དྲུག་ཡུལ་དུ་སྣང་བ་ཡང་། །རྟོག་མེད་ཚུལ་དུ་སྣང་མཁྱེན་ཡུལ་དུ་སྣང་། །འོད་ཟེར་བརྒྱ་ལ་སྤྲུལ་པ་སྟོང་། །སྐད་ཅིག་གཅིག་ལ་མཛད་པ་རྫོགས། །དེ་བཞིན་སྤྲུལ་པའི་རྒྱུ་མཚན་གཞན། །ཐུན་མོང་ཁྱད་པར་སོ་སོར་སྦྱར། །བསྡུ་ན་རྣམ་པ་གཉིས་སུ་ཏེ། །ཐུན་མོང་མ་ཡིན་སྤྲུལ་པའི་སྐུ། །གཞོན་ནུ་བུམ་པའི་སྐུ་ལྔ་ཡིན། 
།ཡང་སྤྲུལ་ཟེར་གྱི་ཁ་མིག་༄༅། །ཅན། །ཐུབ་དྲུག་དགྲ་བཅོམ་གསེར་དུ་སོགས། །སོ་སོར་མཐུན་པར་སྣང་བའོ། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས། །ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། སྤྲུལ་སྐུ་རྒྱས་པར་བཤད་པའི་ལེའུ་སྟེ་ལྔ་པའོ།། །།དེ་ནས་རྡོ་རྗེ་སེམས་དཔས་ཞུས་པ། ཀྱེ་ཀྱེ་སྟོན་པ་རྡོ་རྗེ་འཆང་། །མཁྱེན་པའི་ཡེ་ཤེས་གསལ་ལུགས་གསུང་དུ་གསོལ། །ཅེས་ཞུས་སོ། །དེ་ནས་རྡོ་རྗེ་འཆང་ཆེན་པོས་བཀའ་སྩལ་པ། ཨེ་མཧོ་འདུས་པའི་ཚོགས་ཆེན་པོ། །ཡེ་ཤེས་རྣམ་པ་གཉིས་སུ་གསལ། །ལྷུན་གྲུབ་དང་ནི་མངོན་གྱུར་ཏོ། །ལྷུན་གྲུབ་ཡེ་ཤེས་རྣམ་པ་གཉིས། །གཞི་གནས་མཚན་ཉིད་འཛིན་པའོ། །གཞི་འཛིན་རིག་པ་དངོས་མེད་ཡེ་ཤེས་ཏེ། ། སྟོང་པ་རིག་པའི་སྙིང་པོ་ཅན། །མཚན་ཉིད་འཛིན་པའི་ཡེ་ཤེས་ལྔ་སྟོང་གསལ། །དེ་ནི་ཆོས་དབྱིངས་ཡེ་ཤེས་ཡིན། །གསལ་བ་མེ་ལོང་ཡེ་ཤེས་ཡིན། །དེ་ནི་རང་གསལ་རྒྱ་མི་ཆད། ། གསལ་སྟོང་མི་ཕྱེད་དུས་གསུམ་སྐྱེ་འགག་མེད། །མཉམ་ཉིད་ཡེ་ཤེས་ཞེས་སུ་བྱ། །མཚན་ཉིད་སོ་སོར་མ་འདྲེས་པ། །བདེར་ཤེས་ཀུན་རྟོག་ཡེ་ཤེས་ཡིན། །ཐོགས་པ་གཉིས་མེད་བྱ་བ་གྲུབ། །མངོན་གྱུར་ཡེ་ཤེས་གཉིས་ཡིན་ཏེ། །རྣམ་པ་ཐམས་ཅད་མཁྱེན་པ་དང་། །ཐམས་ཅད་མཁྱེན་པའི་ཡེ་ཤེས་སོ། །དང་པོ་མཚན་ཉིད་གསུམ་ལྡན་ཏེ། །མེ་ལོང་ཡེ་ཤེས་མངོན་གྱུར་པས། 
།འཁོར་འདས་མ་འགགས་གཟུགས་བརྙན་བཞིན། །ཀུན་རྟོག་ཡེ་ཤེས་མངོན་གྱུར་པས། །འཁོར་འདས་མ་འདྲེས་སོ་སོར་གསལ། །མཚོ་ལ་གཟའ་སྐར་ཤར་བ་བཞིན། ། བྱ་བ་གྲུབ་པ་མངོན་གྱུར་པས། །ཐོགས་མེད་དོན་རྣམས་ལྷུན་གྱིས་གྲུབ། །དང་པོ་བཞི་དང་བག་ཆགས་སྦུབས། །གཉིས་ནི་ལྷུན་གྲུབ་རང་ཆས་གནས། །འདི་ནི་རྒྱལ་བ་གཟུགས་སྐུའི་མཁྱེན་པ་སྟེ། །འོད་ཀྱི་སྦུབས་ནས་རྟོག་མེད་འཆར། །མཚན་ཉིད་རྣམ་གསུམ་གཙོར་སྨོས་པའོ། །ལྷུན་གྲུབ་དངོས་ནས་ཀུན་ཀྱང་རྫོགས། །ཐམས་ཅད་མཁྱེན་པའི་ཡེ་ཤེས་ཏེ། ། མཚན་ཉིད་རྣམ་པ་གཉིས་དང་ལྡན། །ཆོས་དབྱིངས་ཡེ་ཤེས་མངོན་གྱུར་པས། །ཡེ་ཤེས་དབྱིངས་སུ་ཐིམ་པ་ཡིས། །འཁོར་འདས་གཟིགས་སྣང་རྣམ་པར་དག །སངས་རྒྱས་ཡུལ་མེད་རང་བཞིན་རྣམ་དག་དང་། །མཉམ་ཉིད་ཡེ་ཤེས་མངོན་གྱུར་པས། །སངས་རྒྱས་སེམས་ཅན་གཉིས་མེད་དེ། །ཡེ་ཤེས་མིག་གཅིག་དྲི་མ་མེད། །རང་གསལ་འཛིན་མེད་ཉག་གཅིག་མ། །སངས་རྒྱས་ཆོས་སྐུའི་མཁྱེན་པ་སྟེ། །རིན་པོ་ཆེ་ཡི་སྦུབས་སུ་འཆར། །མཚན་ཉིད་གཉིས་ལྡན་གཙོ་ཆེར་བརྗོད། །ཅེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། །ཡེ་ཤེས་རྒྱས་པར་བཤད་པའི་ལེའུ་སྟེ་དྲུག་པའོ།། །།དེ་ནས་རྡོ་རྗེ་སེམས་དཔས་ཡང་ཞུས་པ། ཀྱེ་ཀྱེ་སྟོན་པ་རྡོ་རྗེ་འཆང་། 
།ཐ་དད་མེད་པའི་ཉག་གཅིག་༄༅། །གསུང་དུ་གསོལ། །ཞེས་ཞུས་སོ། །སྟོན་པས་བཀའ་སྩལ་པ། ཀྱེ་མ་རྡོ་རྗེ་སེམས་དཔའ་ཉོན་ཅིག ཐུགས་རྗེའི་སྣང་ལུགས་སྐུ་གསུམ་དང་། ། མཁྱེན་པའི་སྣང་ལུགས་ཡེ་ཤེས་གཉིས། །རྫོགས་ཚུལ་རིགས་ཀྱི་ཐ་དད་ཀྱང་། །ཆེན་པོའི་རྒྱུད་ལ་ཐ་དད་མེད། །གནས་ལུགས་ཐིག་ལེ་ཉག་གཅིག་མ། །གཞི་དང་རྟེན་ནམ་སྣང་ཆ་ཡིས། །སྐུ་ཞེས་གདུལ་བྱ་རྣམས་ལ་བརྗོད། །མཁྱེན་ཆ་གསལ་ཆ་འདབ་ཡིན་པས། །ཡེ་ཤེས་ཞེས་སུ་གདུལ་བྱ་རྣམས་ལ་བརྗོད། །སྐུ་ཡི་མཁྱེན་པ་ཡེ་ཤེས་ཉིད། །དེ་ཡིན་འཆར་གཞི་སྐུ་ཡིན་ནོ། །སྤྱི་ཡི་རིག་པ་མཚན་ཉིད་གཅིག །ངོ་བོ་སོ་སོར་རང་རིག་གོ །རང་མཚན་ངོ་བོ་གཅིག་པ་ལ། །རང་བཞིན་ཐ་དད་སྣང་བའོ། །དེ་ཕྱིར་ཉག་གཅིག་ཅེས་བྱའོ། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། སྐུ་དང་ཡེ་ཤེས་ཐ་དད་མེད་པའི་ཐིག་ལེ་ཉག་གཅིག་ཏུ་བསྟན་པའི་ལེའུ་སྟེ་བདུན་པའོ།། །།དེ་ནས་རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །ཀྱེ་ཀྱེ་སྟོན་པ་རྡོ་རྗེ་འཆང་། །སོ་སོ་རང་རིག་བཞུགས་ཚུལ་གསུང་དུ་གསོལ། །ཞེས་ཞུས་སོ། །སྟོན་པས་བཀའ་སྩལ་པ། ཨེ་མཧོ་འདུས་པའི་ཚོགས་རྣམས་ཉོན། །ཐོག་མ་གཞི་ཡི་དུས་ཉིད་ན། །ཆོས་ཉིད་སྟོང་པའི་མཁའ་ཀློང་ན། །རིག་པར་གནས་ལ་མི་རྟག་པར། ། སྟོང་རིག་སྡེ་དང་བཅས་པ་ནི། 
།ངོ་བོ་རང་བཞིན་ཐུགས་རྗེ་གསུམ། །སོ་སོ་རང་རིག་མི་གཡོ་བ། །སྟོང་པ་རིག་པའི་སྙིང་པོ་ཅན། །རང་སྣང་མ་ཤེས་འཁྲུལ་ཙམ་ན། །རང་གི་ངོ་བོ་རྟོག་མེད་ཀྱང་། །རྩལ་གྱི་རིག་པ་རྟོག་པར་ཤར། །སོ་སོའི་ལོག་རྟོག་བསམ་མི་ཁྱབ། །བདེ་སྡུག་འབྲས་བུ་སོ་སོར་སྨིན། །སངས་རྒྱས་ལམ་ལ་གནས་ཙམ་ན། །རྟོགས་ཚད་མི་མཐུན་སོ་སོར་ཤར། །འབྲས་བུ་མངོན་དུ་གྱུར་ཙམ་ན། །གདུལ་བྱ་འདུལ་བྱེད་ཐབས་དང་བཅས། །བསམ་གྱིས་མི་ཁྱབ་སོ་སོར་སྣང་། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མི་འདོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། སོ་སོ་རང་རིག་ཏུ་བཞུགས་ཚུལ་བསྟན་པའི་ལེའུ་སྟེ་བརྒྱད་པའོ།། །།སངས་རྒྱས་ཀྱི་སྤྱི་ས་བསྟན་པའི་སྐབས་སྟེ་དང་པོའོ།། །།དེ་ནས་རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །ཀྱེ་ཀྱེ་བཅོམ་ལྡན་རྡོ་རྗེ་འཆང་། །ཞབྲུལ་པ་གསུམ་པོ་ཇི་ལྟར་ཞབྲུལ། །མ་ཞབྲུལ་སངས་རྒྱས་ཇི་ལྟར་གྲུབ། །ཅེས་ཞུས་སོ། །རྡོ་རྗེ་འཆང་གིས་བཀའ་སྩལ་པ། །རྡོ་རྗེ་སེམས་དཔའ་ངེས་ཟུང་ཞིག །མ་རིག་ཞབྲུལ་པ་གློ་བུར་བ། གཞི་ལ་མེད་ལ་རྩལ་ལ་སྣང་། །གཞི་འཛིན་རིག་པ་རྒྱ་མ་ཆད། །ངོ་བོ་རངབཞིནཐུགསརྗེརགནས། །དེ་ནི་འཁོར་འདས་ཀུན་གྱི་གཞི། །རྨ་བྱའི་སྒོ་ང་ནོརབུབཞིན། ཁུནིརངབཞིནའོདལྔལ། །རྣམ་པ་ཡུལ་དུ་སྣང་བ་ཡིན། །རྐྱེན་ནི་ཆོས་ཉིད་ནམ་མཁའབཞིན། 
།སྟོངཔསགོཕྱེ་༄༅། །གོང་སྣང་ཤར། །འཁྲུལ་པ་ཐམས་ཅད་སེམས་འཁྲུལ་ཏེ། །ལྷན་སྐྱེས་མ་རིག་ཀུན་གཞིར་འཁྲུལ། །ཀུན་བརྟགས་མ་རིག་ཡིད་དུ་འཁྲུལ། །དེ་ལས་སྒོ་ང་ལེགས་པར་གྲུབ། །རྨི་ལམ་སྒྱུ་མའི་ཚུལ་དུ་འཁྲུལ། །མི་མཐུན་བདེ་སྡུག་སྣ་ཚོགས་མྱོང་། །ལྷུན་གྲུབ་གནས་ལུགས་སངས་རྒྱས་ནི། །སྐུ་དང་ཡེ་ཤེས་གཉིས་མེད་ཉག་གཅིག་གམ། །སོ་སོ་རང་རིག་ཡེ་ཤེས་ཏེ། །ཙིསྟ་རིན་ཆེན་གཞལ་ཡས་ཁང་། །ཆོས་ཀྱི་འཁོར་ལོའི་གདན་ལ་བཞུགས། །སྟོང་པ་སྒྲོན་མའི་སྙིང་པོ་ཅན། །རིག་པ་འོད་ཀྱི་ཁང་པ་ཅན། །འོད་མཐའ་མེད་པའི་ཡུལ་ཅན་ཏེ། །ནམ་མཁའ་གུད་ཅན་ཉ་མིག་ཅན། །འདུག་ཚུལ་གནས་པ་གནས་ཀྱི་ཐོབ། །དེ་ནི་བཞུགས་པའི་ཕོ་བྲང་ཡིན། །སྣང་ཚུལ་འཇམ་པ་སྒྲོན་མ་གསུམ། །ཚང་དུ་མི་སྡོད་སྒོར་སྡོད་པའི། །བྱ་ཁྲ་འདྲ་སྟེ་ངོ་བོ་གསུམ། །ཡེ་ཤེས་གསུམ་བརྩེགས་སྣང་བ་ཡིན། །ཐོག་མའི་སངས་རྒྱས་འོད་མི་འགྱུར། །རིན་ཆེན་སྦུབས་ན་གནས་པ་སྟེ། །ཐིག་ལེ་ཡེ་ཤེས་སྒྲོན་མ་སྟེ། །ཆུ་ཡི་སྒྲོན་མའི་དབྱིངས་ན་བཞུགས། །རྒྱ་མཚོ་གངས་ཀྱི་སྒྲོན་མ་ལ། །རིན་ཆེན་སྦུབས་ཀྱི་གདངས་ཤར་བ། །གནས་ལུགས་འགྱུར་བ་མེད་པའི་གདངས། །མཐིང་ཁ་བི་ཌརླ་ཡི་མདོག །ཡོན་ཏན་འགག་པ་མེད་པའི་གདངས། །རིན་ཆེན་གསེར་གྱི་ཉི་མ་ཤར། །དེ་ཡི་སྦུབས་ན་གནས་པ་སྟེ། །སྐུ་གསུམ་ཡེ་ཤེས་ལྔ་ལྡན་པའི། ། 
ཐིགལེཉགགཅིགཆོསཀྱིསྐུ། །ཐ་དད་མེད་པའི་ཉག་གཅིག་མ། །སྤྱན་ཆེར་བཞིར་ལྡན་རང་རིག་སྟེ། །རུས་སྦལ་གབ་པའི་ཚུལ་དུ་བཞུགས། །དེ་ཡི་ཐུགས་རྗེའི་རྩ་ལ་ཤར་བ། ། འགྱུར་མེད་རིག་པའི་སྒྲོན་མ་དེ། །གནས་ལུགས་འགྱུར་བ་མེད་པ་ལ། །སྣང་བ་འགག་པ་མེད་པ་ནི། །ཉི་མ་དང་ནི་ཟེར་བཞིན་དུ། །འགྱུར་མེད་རིག་པའི་སྒྲོན་མ་ཤར། །དེ་ལ་ཤར་ལུགས་རྣམ་པ་གསུམ། །རིག་པ་སེམས་ཀྱི་སྒྲོན་མ་དང་། །བརྒྱུད་པ་གསུམ་པ་ཤེས་རབ་སྒྲོན་མ་དང་། །ནམ་མཁའ་གསེར་གྱི་སྒྲོན་མའོ། །དང་པོ་མི་འགྱུ་བ་ཡི་འགྱུ་བ་སྟེ། །སྒྲོན་མའི་གནས་ནི་ཆོས་ཀྱི་འཁོར་ལོར་འགྱུས། །སྐྲུབས་མེད་འགྱུ་བ་ཡེ་ཤེས་རླུ་་གི་རྟ། །དེ་ནས་རིག་པ་སེམས་ཀྱི་རྟ་ལ་ཞོན། །རྣམ་ཤེས་རླུད་ལ་ཞོན་པ་ཡི། །འགྱུས་པ་རིག་པའི་རྩལ་དུ་འགྱུས། །ཤོན་ནི་སེམས་ཀྱི་རྟ་ལ་ཤོན། །སོང་ནི་གཟུང་འཛིན་རྟོག་པར་སོང་། །སྤྱོད་ནི་སྒོ་ལྔ་ཡུལ་ལ་སྤྱོད། །སྐྱེ་ནི་ཆགས་སྡང་དུག་ལྔར་སྐྱེས། །བསོག་ནི་བག་ཆགས་སྣོད་དུ་བསོག ། སྦྱོར་ནི་བག་ཆགས་གནས་སུ་ཕུང་པོ་ཉིང་མཚམས་སྦྱོར། །མྱོང་ནི་སྡུག་བསྔལ་སྣ་ཚོགས་མྱོང་། །གཉིས་པ་དགོངས་པ་བརྡ་དང་སྙན་བརྒྱུད་ནས། །གསང་སྔགས་དོན་གྱི་ཚད་མ་བྱུང་། །དཔེ་ལ་བརྟེན་ནས་དོན་ངོ་ཤེས། །རྟགས་ལ་བརྟེན་ནས་ཡིད་ཆེས་འགྱུར། །དོན་གྱི་སྙིང་པོ་ཐག་ཆོད་པས། །གཞི་ལ་གྲུབ་པའི་ཤེས་རབ་གསུམ། །ས་བོན་ཚུལ་དུ་གནས་པ་དེ། 
།རྐྱེན་ལས་བྱུང་བའི་ཤེས་རབ་༄༅། །ཀྱིས། །འབྲས་བུའི་ཚུལ་དུ་སྨིན་པ་ཡིས། །མ་རིག་པ་ཡི་མུན་པ་སངས། ཁྲེས་བྱའི་སྒྲིབ་པ་རང་དག་པས། །མ་བཙལ་འབྲས་བུ་རང་རིག་མཐོང་། ། གསུམ་པ་བྱ་བྲལ་ལྷུག་པར་བརྟག །སྒོ་གསུམ་རྟེན་པས་སྒོ་བཞི་འཆར། །ཐིག་ལེ་མཐོང་རྟོགས་སྒོ་ཡང་ཕྱེ། །དེ་ཡིས་རྟོགས་པ་རྒྱུད་ལ་སྨིན། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བསླད་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། ཞབྲུལ་པ་གསུམ་གྱི་སྐྲུབས་ན་མ་ལུབྲུལ་པའི་སངས་རྒྱས་གནས་ལུགས་དང་། ཞབྲུལ་བའི་སངས་རྒྱས་གནས་ལུགས་དང་། ཞབྲུལ་པའི་ཞབྲུལ་ཚུལ་བཤད་པའི་ལེའུ་སྟེ་དགུ་པའོ།། །། སངས་རྒྱས་རང་ལ་གནས་པའི་སྐསབ་ཏེ་གཉིས་པའོ།། །།དེ་ནས་ཡང་རྡོ་རྗེ་སེམས་དཔས་འདི་སྐད་ཅེས་ཞུས་སོ། །ཀྱེ་ཀྱེ་བཅོམ་ལྡན་རྡོ་རྗེ་འཆང་། །བཙལ་མེད་ངང་ལ་ཇི་ལྟར་བསྡད། །འབྲས་བུ་རང་གི་མཚན་ཉིད་སྔོན་དུ་ཇི་ལྟར་འཆར། །ཞེས་གསོལ་ཏོ། །རྡོ་རྗེ་འཆང་གིས་བཀའ་སྩལ་པ། །རྡོ་རྗེ་སེམས་དཔའ་ངོས་ཟུངས་ཤིག །ཉི་མ་མར་མེ་རང་གི་འོད་ལ་འདུག་པ་བཞིན། །རིག་པར་གདངས་གསུམ་ངང་ལ་གཞག །ཐུག་ཕྲད་རྣམ་པ་ལྔ་ཡིས་སྣང་བ་རྒྱ་ཡིས་གདབ། །མ་བཅོསཇིབཞིནགཞགནཨཏིའི་དགོངས་པ་ཡིན། །ཨེ་མཧོ་རིགས་ཀྱི་བུ་དད་པས་བླ་མའི་གདམས་པ་ཞུའོ། །གདམས་པས་ཤེས་རབ་ཀྱི་མིག་པྱེད་དེ། ། 
ཤེས་རབ་ཀྱི་སྤྱན་གྱིས་བལྟས་པས། །སངས་རྒྱས་སྐུ་དང་ཡེ་ཤེས་སུ་མཐོང་། །ཐ་དད་མེད་པས་ཐིག་ལེ་ཉག་གཅིག་ཏུ་མཐོང་། །དེ་ལོགས་ན་མེད་པས་སོ་སོ་རང་རིག་ཏུ་མཐོང་། །དེ་གནས་པ་ཡེ་ཤེས་རིན་པོ་ཆེའི་སྦུབས་ན་གནས། །དེ་ཡིན་པ་ཐིག་ལེ་ཡེ་ཤེས་ཀྱི་སྒྲོན་མ་ཡིན། ཁྲར་བ་རྒྱ་མཚོའི་དངས་ལ་ཤར། །གསལ་བ་ཕྱི་ནང་མེད་པར་གསལ། །ཨེ་མཧོ། །དེ་རྟོགས་ལྟ་བ་དེ་གནས་སྒོམ་པ་ཡིན། །བློ་ཆུང་དེ་ལ་མི་གནས་པས། །རྐྱེན་གསུམ་ཕྱི་ནང་གསང་བ་དང་། །ཡན་ལག་གསུམ་དང་འཆར་སྒོ་གསུམ། །རླུད་དང་ཡིག་འབྲུ་གདངས་དང་སྐུས། །མི་གནས་གནས་པ་བྱ་བའི་ཐབས། །བྱིང་རྒོད་གསལ་ཞིང་ཐུན་ཚད་གཟུང་། །དྲོད་དང་རྟགས་རྣམས་ཤུགས་ཀྱིས་འབྱུང་། །གཞི་གཞག་གཞི་བཞེངས་དགོངས་པ་ལ། །རིམ་པ་བཞིན་དུ་མ་བསླབས་ཀྱང་། །ཏིང་འཛིན་རྒྱལ་པོ་དྲུག་རྫོགས་ཏེ། །སྐུ་གསུམ་གསལ་ཚད་གསུམ་ལྡན་པས། །སེང་གེ་རྩལ་རྫོགས་དགོངས་པ་ཡིན། །རྩོལ་བྲལ་མཁའ་ལ་རང་གསལ་བ། །ཁྱུང་ཆེན་གཤོག་རྫོགས་དགོངས་པ་ཡིན། །དངོས་མེད་ཟང་ཐལ་ངང་གནས་པ། །ནམ་མཁའ་རྣམ་དག་ཏིང་འཛིན་ཡིན། །མར་མེ་གཅིག་ལ་གཉིས་གྱེས་ལྟར། །གནསལུགསགཅིགལསྣངལུགས་གཉིས། །ཡེ་ཤེས་སྒྲོན་མ་གཉིས་སྣང་བ། །ཉི་ཟླ་ཁ་སྦྱོར་དགོངས་པ་ཡིན། །ཆོས་ཉིད་ངང་ལས་མ་གཡོསབཞིན། །ནམམཁའགུད་དུ་གཅདཔབཞིན། 
།དངསཔའིཆུ་༄༅། །ལ་རིན་ཆེན་སྦུབས་ཤར་བ། །རྒྱ་མཚོ་དངས་པའི་ཏིང་ངེ་འཛིན། །དེ་ཡི་སྙིང་པོར་རང་རིག་ལྷུན་གྲུབ་པ། །ཡིད་བཞིན་ནོར་བུའི་དགོངས་པའོ། །རྩོལ་བ་མི་བྱ་ཡེ་བྲལ་ལྷུག་པར་གཞག །དེ་ལ་གཉེན་པོས་བཅོས་ཤིང་དགག་དུ་མེད། །བྱང་ཆུབ་ལམ་གྱི་སྒྲོན་མའོ། །དེ་ལྟར་རྟོགས་ཤིང་དེ་ལ་སྤྱོད་པ་དེ། །ནམ་ཞིག་ཡེ་ཤེས་སྦུབས་སུ་འཕོ་དུས་སུ། །གཅིག་འགགས་པས་སུ་འཁྲུལ་པ་རང་ལོག་ཏུ་འགྱུར། །ལྡོག་ཚུལ་བཞི་ཡིས་འཁྲུལ་པ་ཕྲ་རགས་སངས། །རྟགས་རྣམས་རིམ་འབྱུང་གདམས་པ་དྲན་པར་བྱ། །ཆོས་ཚུལ་ལྔ་ཡིས་སྐུ་དང་ཡེ་ཤེས་རྒྱས། །ལྷུན་གྲུབ་མངོན་གྱུར་འདས་པའི་ཆོས་ལྔར་བཞུགས། །མངོན་ཤེས་དྲུག་རྫོགས་རྣམ་ཀུན་མཁྱེན་པ་འཆར། །ཡེ་ཤེས་དྲུག་ལས་སྤྲུལ་པའི་འོད་ཟེར་འཕྲོ། །བུམ་ནང་མར་མེ་བུམ་ཆགས་བྲལ་བ་བཞིན། །བག་ཆགས་སྦྲུབས་ཀྱི་བུམ་ནང་ན། །རང་རིག་མར་མེ་གནས་པ་དེ། །དབུགས་དང་བྲལ་བས་མངོན་གྱུར་ཏེ། །གཅིག་སྐྱེས་པས་སུ་འཇུག་པ་རང་ས་སྣང་། །ཡེ་སངས་རྒྱས་པས་ཡང་སངས་རྒྱས། །གཅིག་གནས་པས་སུ་དུས་ཚོད་རྒྱལ་ས་ཟིན། །སྟོང་པ་རིག་པའི་སྙིང་པོ་ཅན། །ལྷུན་གྲུབ་ཡེ་ཤེས་ཁ་མིག་ཅན། །སྐུ་ལས་འདས་པའི་ཡེ་ཤེས་ཡིན། །རིག་པ་ཤེས་རབ་སྙིང་པོ་ཅན། །ལོངས་སྐུ་ཤེས་རབ་ཁ་མིག་ཅན། །ཡིད་ལས་འདས་པའི་ཤེས་རབ་ཡིན། ཁྲེས་རབ་ཐུགས་རྗེའི་སྙིང་པོ་ཅན། 
།སྤྲུལ་སྐུ་འོད་ཀྱི་ཁ་མིག་ཅན། །ཆོས་ལས་འདས་པའི་སངས་རྒྱས་ཡིན། །ཐུགས་རྗེ་ཡེ་ཤེས་སྙིང་པོ་ཅན། །སྤྲུལ་སྐུ་ལྔ་ཡི་མཁྱེན་པ་ཡིན། །འབྱུང་བ་ལས་འདས་པའི་རང་གདངས་ཏེ། །ཆོས་ཉིད་ཀློང་ན་མཐིང་ཁ་གསལ། །མཐིང་ཁའི་ཀློང་ན་བཞི་པོ་འཁྱིལ། །དེ་ཡི་སྙིང་པོ་རང་གནས་པས། །རིན་པོ་ཆེ་ཡི་སྦུབས་ཡིན་ནོ། །རང་སྣང་ཡེ་ཤེས་མ་འགགས་པ། །སྟོང་པ་ཡེ་ཤེས་སྙིང་པོ་ཅན། །ཚིག་ལས་འདས་པའི་རང་སྣང་ཡིན། །ཡང་དག་མྱ་ངན་འདས་པའི་འོད། །རྡོ་རྗེའི་གདན་ལ་ཡང་སངས་རྒྱས། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དགོངས་པ་མི་འགྱུར་བའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། གྲོལ་ལུགས་འབྲས་བུ་དང་བཅས་པ་བསྟན་པའི་ལེའུ་སྟེ་བཅུ་པའོ།། །།རྟོགས་ཤིང་ཉམས་སུ་བླངས་པས་སངས་ཇི་ལྟར་རྒྱས་པའི་སྐབས་གསུམ་པའོ།། །།དེ་ནས་སངས་རྒྱས་རྡོ་རྗེ་འཆང་གིས་རྒྱུད་ཡོངས་སུ་གཏད་པ་འདི་གསུངས་སོ། །ཨེ་མཧོ་འདུས་པའི་ཚོགས། །མ་བྱུང་འབྱུང་བར་མི་འགྱུར་བའི། །རྨད་དུ་བྱུང་བའི་རྒྱུད་ཆེན་འདིས། ཁུ།བ་མཐའི་མུན་པ་རབ་སེལ་བ། །རྡོ་རྗེ་གསང་བའི་གཏན་ཚིགས་ཀྱིས། ཁྲེས་བྱའི་མེ་ལོང་ཡེ་ཤེས་མར་མེ་ཆེན་པོའི་རྒྱུད་ཅེས་ཟུངས་ཤིག བག་ཆགས་ཀྱི་སྦུབས་ན་རང་རིག་པའི་ཡེ་ཤེས་ལ་སྐུ་དང་ཡེ་ཤེས་མ་བཙལ་བར་ལྷུན་གྱིས་གྲུབ་པར་སྟོན་པས། 
ཡིད་བཞིན་ནོར་བུ་རིན་པོ་ཆེའི་རྒྱུད་ཅེས་ཟུངས་ཤིག༄༅། །བཙལ་རྩོལ་སྒྲུབ་ལས་འདས་པའི་ལམ་འབྲས་བུ་དང་བཅས་པ་སྟོན་པས། ཡེ་ཤེས་རང་གྲོལ་ཆེན་པོའི་རྒྱུད་ཅེས་ཟུངས་ཤིག སྒྲོན་མ་རྣམ་པ་གསུམ་ལས་བརྒྱད་དུ་ཕྱེ་ནས་སྟོན་པས། སྒྲོན་མ་རྣམ་པར་