{page}༄༅། །པ་བྱུང་བ་ལ། །མགོན་བཙུན་དེ་ལས་གཞན་མེད་དོ། །དེར་གཞོལ་བ་ནི་མཆོད་པའི་སྤྲིན། །ཀུན་ཏུ་གནས་པས་སྒྲུབ་ཐབས་སོ ངང་ཡིས་མི་ལྡོག་དངོས་གྲུབ་པས། །དོན་ཀུན་ཕྱག་རྒྱ་རྫོགས་པ་ཡིན། །བདེ་ཆེན་ལྷུན་གྱིས་རྫོགས་པ་ཡང་། །འདི་དག་ཀུན་གྱི་བླ་མ་སྟེ། །མངོན་སུམ་སངས་རྒྱས་ཡིན་པ་ན། །འདྲ་བར་དང་བའི་མཆོག་བསྐྱེད་དོ། །ངེས་པའི་ལུང་སྟོན་དཔའ་བོ་ཡིས། །ལུང་ཆེན་དེ་དག་ལ་བསྟན་ནས། །མཁས་པས་ལུང་བཞིན་རྒྱུད་པ་ཡིས། །སྣུམ་པའི་དམ་ཚིག་བསྐང་བ་ཡིན། །ཐུགས་རྗེ་ཐབས་དང་ལྡན་པ་ཡིས། །ཕན་པར་བཞེད་པའི་སྐྱེ་བོ་ལ། །ཆ་ཤས་ཚང་བར་མདོར་བསྡུས་ནས། །འཇུག་པ་ཙམ་ཞིག་སྐབས་འདིར་དབྱེའོ། །ལུང་དང་མན་ངག་གི་དོན་ཡི་གེ་ཉུང་ཡང་དོན་རྒྱ་ཆེན་བསྡུས་ཏེ། མ་ལུས་འགྲེལ་ཅིང་ཐེག་པ་མཐའ་དག་གི་དོན་བཀོད་པ། བྱང་ཆུབ་ཀྱི་སེམས་བསམ་གཏན་ངེས་པའི་རྒྱལ་པོ། རྗེ་བཙན་དམ་པ་རྫོགས་སོ།། །། ༄༅། །བཅོམ་ལྡན་འདས་དཔལ་བདེ་བ་ཆེན་པོའི་སྙིང་པོ་ལ་ཕྱག་འཚལ་ལོ། །བྱང་ཆུབ་སེམས་ནི་ངེས་པ་ལས། །ཡང་དག་སྙིང་པོ་གསལ་བ་ནི། །ཐམས་ཅད་མ་ལུས་གདལ་བ་དང་། །ཀུན་ནས་ཡོངས་སུ་ཟླུམ་པ་ནི། །ཕྱི་དང་ནང་གི་ཆོས་རྣམས་ཀུན། ཁུ་འབྲས་ཁྱད་པར་བརྡལ་བ་ཡང་། །བྱ་བྱེད་ཡུལ་ལས་འདས་པ་ཡི། །ཡང་དག་གི་སྙིང་པོ་བདེ་བའི་ཀློང་། 
།བདག་གཞན་ཕྱོགས་ལས་འདས་པའི་ཕྱིར། །བསྟན་ཅིང་ཐོས་པའི་ཡུལ་མེད་དེ། །ཐ་སྙད་མེད་པའི་བྱང་ཆུབ་སེམས། །སྙིང་པོ་ཡང་དག་ཐིག་ལེ་ཧོ། །སྣང་དང་སྲིད་དང་ཆོས་རྣམས་ཀུན། །ཡང་དག་བཅོས་སུ་མེད་པ་ནི། །དུས་གསུམ་རྟོག་པ་མེད་པའི་ཕྱིར། །ཀུན་བཟང་ཐིག་ལེ་བདེ་བའི་ཕྱིར། །མ་སྐྱེས་དག་པས་བདེ་བའི་དབྱིངས། །མ་འགགས་གསལ་བའི་བདག་ཉིད་ཀློང་། །འདུ་འབྲལ་མེད་པའི་ཐིག་ལེའི་ཀློང་། །ངེས་པས་གཞན་དུ་མི་རྩོལ་བའོ། །མི་འདུ་ཡེ་ནས་དག་པ་ལ། མི་འབྲལ་མངོན་དུ་གསལ་བ་ནི། །ཐམས་ཅད་ཁྱབ་པས་བརྡལ་བ་ཡང་། །མི་གཡོ་ངེས་པའི་ཐིག་ལེ་དབྱིངས། །དོན་དམ་བདེན་པའི་ཐིག་ལེ་ནི། །དངོས་པོ་ཕྱོགས་ལས་འདས་པའི་ཕྱིར། །གཟུང་དུ་མེད་པའི་བྱང་ཆུབ་ལ། །ལྷག་པར་གནས་པར་མི་བྱེད་དོ། །མི་རྟོག་རྟོག་ལས་འདས་པ་ལ། །མི་འགྱུར་གསལ་བར་གནས་པ་ནི། །མ་བཅོས་ཇི་བཞིན་བདེ་བ་སྟེ། །ཀུན་བཟང་ཐིག་ལེ་ཆེན་པོའི་དབྱིངས། །དུས་གསུམ་སྲིད་གསུམ་སྒོ་གསུམ་པོ། །རྣམ་ཤེས་རྩ་བ་གསུམ་པོ་ཡང་། །སྐུ་གསུམ་རང་དབང་ལྷུན་གྲུབ་པས། །མངོན་སུམ་ཐིག་ལེ་བདེ་བའི་དབྱིངས། ཁ་དོག་དབྱིབས་ལ་མི་གནས་ཤིས། །འབྱུང་འཇུག་ཐབས་ལ་གནས་པ་ནི། །ལས་དང་དུས་ཀྱིས་མི་བཅོས་ཏེ། །ཡང་དག་ཐིག་ལེ་བདེ་བའི་ཀློང་། །ཐམས་ཅད་ངང་གིས་དག་པ་ལ། །ཡིད་ཀྱི་རྣམ་ཤེས་འོད་འབར་བ། །དུས་གསུམ་ཕྱི་ནང་མེད་པའི་ཕྱིར། 
།རང་༄༅། །བྱུང་བདེ་བའི་ཐིག་ལེ་ཡིན། །སངས་རྒྱས་ཀུན་གྱི་རྒྱལ་པོ་ཡིན། །དེ་ཉིད་ཡིན་པར་ངེས་པའི་ཕྱིར། །སྙིང་པོ་ངེས་པའི་ཐིག་ལེ་ལས། །གཞན་དུ་རྒྱལ་བས་ཆོས་མི་བཙལ། །འདི་ལས་གཞན་པའི་ཆོས་མེད་པས། །སྨོན་བར་བྱ་བའི་ཡུལ་མེད་དེ། །གང་ཞིག་བློ་ལ་གསལ་བ་ནི། །ཀུན་ཏུ་བཟང་པོའི་འབྲས་བུའི་དོད། །དྲན་པའི་གཞི་དང་བརྟགས་པའི་ལྷ། །མ་ལུས་འདི་ན་རྫོགས་པ་ལ། །གང་གིས་བཅོས་སུ་མེད་པ་ནི། །བྱང་ཆུབ་ཆེན་པོར་ངེས་པས་ཏིག །ལས་དང་སྡུག་བསྔལ་མང་པོ་ཡིས། །བདེ་བའི་དོན་ལས་ཉམས་པ་ལ། །སྙིང་པོའི་དོན་ལས་འོད་བྱུང་སྟེ། །མངོན་སུམ་ཐིག་ལེ་བདེ་བས་ཆེ། །བགྲོད་དུ་མེད་པའི་ཐིག་ལེ་ནི། །ཡང་དག་ངེས་པའི་ལམ་དུ་བདེ། །དམིགས་སུ་མེད་པའི་སྙིང་པོ་ནི། །ཇི་བཞིན་གསལ་བས་ཐིག་ལེ་ཆེ། །གཟའ་གཏད་ཕྱོགས་ལས་འདས་པ་ནི། །བསྒོམ་དུ་མེད་པའི་བྱང་ཆུབ་སེམས། །མངོན་སུམ་ཐིག་ལེ་བདེ་བ་ལ། །བསྒོམས་པས་རྙེད་པར་ག་ལ་འགྱུར། །མ་རིག་དུག་གསུམ་རྨོངས་པ་ཡིས། །རྒྱུ་འབྲས་ཕྱོགས་ལས་འདས་པ་ཡང་། །ཡང་དག་ལྟ་བར་བྲལ་བ་ནི། །ཕྱལ་བར་གཞག་པ་མ་ཡིན་ཞིང་། །བཀག་སྟེ་ཞི་བས་ནུས་པ་དང་། །གཞིག་སྟེ་སྟོང་པས་སྤོང་བ་དང་། །སྟོང་པའི་ཡུལ་ལ་འཛིན་པ་ཡིས། །བསམ་གཏན་ཆད་པའི་མི་གནས་ཏེ། །དག་པས་དག་པ་བཙལ་བའི་ཕྱིར། །ལྷ་ལ་ལྷ་ཡི་དམིགས་པ་ཡང་། 
།འགྱུར་བ་མེད་པའི་ཐིག་ལེ་ལ། །གཟའ་གཏད་དུ་ཕྱོགས་སུ་མི་གནས་པའོ། །འབྲས་བུས་འབྲས་བུ་རྙེད་འདོད་པས། ཁྲེས་རབ་ཐབས་སུ་རོལ་པ་ཡང་། །འགྱུར་བ་མེད་པའི་ཐིག་ལ། །རྩོལ་སྒྲུབ་ཕྱོགས་སུ་མི་གནས་པའོ། །ནམ་མཁའ་ནམ་མཁའ་མཐོང་འདོད་པས། །དབྱིངས་དང་ཡེ་ཤེས་རོལ་པ་ཡང་། །གསལ་པའི་ཐིག་ལེའི་ངོ་བོ་ཉིད། །ཐ་སྙད་ཕྱོགས་སུ་མི་གནས་པས། །ཀུན་ཏུ་བཟང་མོའི་མཁའ་དབྱིངས་ལས། །ཀུན་བཟང་རོལ་པའི་བྱེད་པ་པོས། །སངས་རྒྱས་དཀྱིལ་འཁོར་མ་ལུས་པ། །བྱ་བ་མེད་པར་གསལ་བ་པོ། །མ་སྐྱེས་ཆོས་ཉིད་ཐིག་ལེ་ནི། །མ་འགགས་དབྱིངས་ཀྱི་ཐིག་ལེར་བདེ། །མངོན་པར་དག་པའི་ཐིག་ལེ་ནི། །གསལ་བས་ཡེ་ཤེས་ཐིག་ལེར་བདེ། །རོལ་པ་ཀུན་བཟང་ཐིག་ལེ་ནི། །མི་རྩོལ་ལྷུན་གྱིས་གྲུབ་པས་བདེ། །ཐིག་ལེ་དྲུག་གི་མཁའ་ཀློང་ན། །ཐིག་ལེ་དགུ་ཡི་འོད་གསལ་ཞིང་། །ཐིག་ཕྲན་སུམ་ཅུ་རྩ་དྲུག་གིས། །ཐམས་ཅད་གསལ་བར་བཀྲ་བ་ཡང་། །དུས་གསུམ་འགྱུར་བ་མེད་པའི་དབྱིངས། །མན་ངག་རྒྱལ་པོ་དགོངས་པ་སྟེ། །མངོན་སུམ་སངས་རྒྱས་ཆེ་བའི་གཟེར། །བདག་ཉིད་ཆེ་བས་བཏབ་པའོ། །ཆོས་ཉིད་གཞན་ན་མེད་པའི་གཟེར། །བྱང་ཆུབ་སེམས་ཀྱིས་བཏབ་བའོ། །དུས་གསུམ་འབད་རྩོལ་མེད་པའི་གཟེར། །ལྷུན་གྱིས་གྲུབ་པས་བཏབ་པའོ། །ཆེ་བ་ལྔ་ཡི་མཛོད་བརྟོལ་ནས། །སྦས་པ་གསུམ་གྱི་གཏེར་རྙེད་ནས། 
།མངོན་སུམ་རང་༄༅། །དབང་ཐོབ་པ་ཡིས། །ཐམས་ཅད་ཟིལ་གྱིས་གནོན་པ་ཡང་། །གཟེར་བུ་ཉི་ཤུ་རྩ་ལྔ་སྟེ། །མི་འགྱུར་མངོན་དུ་ཤར་བ་ཡང་། །ཀུན་ལ་ཁྱབ་ཅིང་ཐམས་ཅད་སྣུམ། །ངོ་བོ་ཉིད་ནི་དབྱེར་མེད་ཀྱང་། །འཁྲུལ་