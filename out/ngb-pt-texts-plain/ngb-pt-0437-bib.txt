{page}༄༅། །རྒྱ་གར་སྐད་དུ། བཛྲ་ཁ་ས་མྱུ་ལ་ཨ། བོད་སྐད་དུ། རྡོ་རྗེ་སེམས་དཔའ་ནམ་མཁའ་ཆེ་རྩ་བའི་རྒྱུད་སྐྱེ་བ་མེད་པ། །བཅོམ་ལྡན་འདས་རྡོ་རྗེ་སེམས་དཔའ་ནམ་མཁའ་ཆེ་ལ་ཕྱག་འཚལ་ལོ། །འདི་སྐད་བདག་གིས་བཤད་པའི་དུས་གཅིག་ན། །མཚན་མ་མེད་པའི་གནས་ཤིན་ཏུ་ཡིད་དུ་འོང་བའི་འཇིངས །བཅོམ་ལྡན་འདས་དཔལ་བདེ་བ་ཆེན་པོ་ཆེ་བའི་ཆེ་བ་བླ་ན་མེད་པའི་ཀློང་ན་བཞུགས་པ་ལས། བླ་ན་མེད་པས་འདུལ་བར་གཟིགས་ནས། མཚན་མའི་གནས་ཤིན་ཏུ་ཡིད་དུ་འོང་བར་སྐུ་བསྲང་བ་ལ། བྱང་ཆུབ་སེམས་དཔའ་དགའ་རབ་རྡོ་རྗེ་དང་། །རྡོ་རྗེ་མཛེས་པའི་ཚལ་དང་། ཤིན་ཏུ་བརྟན་པ་དང་། གནོད་སྤྱིན་མོ་བྱང་ཆུབ་ལ་སོགས་པས། མེ་ཏོག་མན་ད་ར་བ་ཁལ་བརྒྱ་གཏོར་ཏེ། བཅོམ་་ལྡན་འདས་སྣང་བ་མེད་པའི་དོན་བཀའ་སྩལ་དུ་གསོལ་ཞེས་ཞུས་པས། བཅོམ་ལྡན་འདས་ཀྱིས་ཟབ་མོ་སྣང་བ་མེད་པའི་ཀློང་ནས་ཏིང་ངེ་འཛིན་ལས་བཞེངས་ཏེ་བཀའ་སྩལ་པ། བླ་མེད་ཐེག་པ་བླ་ན་མེད། །ཐེག་པ་ཆེན་པོ་གང་ཞོན་པ། །འཁོར་བ་དག་ལས་ངེས་པར་འབྱུང་། །ཐེག་གཞན་བརྟེན་པའི་གནས་ཡིན་པས། །ཐེག་པ་འདི་ལ་བསྒོམ་པར་རིགས། །ཐེག་ཆེན་འདི་ལ་སུ་བསྒོམ་པ། །རྒྱལ་བ་སངས་རྒྱས་རྣམས་དང་མཚུངས། །ཐེག་ཆེན་བྱང་ཆུབ་སེམས་ཡིན་པས། །སངས་རྒྱས་བྱང་ཆུབ་སུ་འདོད་པ། །བྱང་ཆུབ་སེམས་ཀྱི་མཚན་ཉིད་དོ། 
།སེམས་ནི་སྣ་ཚོགས་ཞེས་བྱ་སྟེ། །རྡོ་རྗེ་རྒྱ་མཚོ་རིན་པོ་ཆེ། །སྣ་ཚོགས་ཕྱིར་ན་སེམས་ཞེས་བྱ། །དེ་ཕྱིར་སེམས་ཉིད་སུས་མཐོང་བས། །མདོ་སྡེ་འདུལ་བ་ཀུན་ཤེས་ཕྱིར། །སེམས་ཉིད་ཤེས་པས་ཉོན་མོངས་དག །འོན་ཀྱང་སེམས་ཉིད་བལྟ་བ་གཅེས། །སྣ་ཚོགས་རྒྱུ་བ་འཁོར་བའི་ཆོས མི་སེམས་མི་རྒྱུ་བྱང་ཆུབ་བོ། །གདོད་ནས་དག་པས་སྦྱང་དུ་མེད། །གཉེན་པོར་གནས་པས་ནུས་མཐུ་ཅན། །ཡེ་ནས་གནས་པས་རང་བཞིན་མེད། །ལྷུན་གྱི་རྫོགས་པས་ཆུབ་པ་གནས། །དམ་ཚིག་ཐེག་ཀུན་སྲོག་གི་མཁར། །མཁར་འགྲམ་རྩ་བ་རྙེད་པ་ན། །མ་བསྡུས་ཐམས་ཅད་ལྷུན་གྱི་རྫོགས། །བླ་མ་བཀུར་བའི་གནས་ཡིན་པས། །སྲིད་ཞུ་ཆུངས་ན་ཉམས་པའི་གཞི། །དེ་ཕྱིར་བླ་མ་བཀུར་བར་རིགས། །སྲིད་ཞུ་བཀུར་བྱས་སངས་རྒྱས་རྙེད། །འོན་ཀྱང་བླ་མ་བཀུར་བར་བྱའོ། །མཆེད་གྲོགས་མི་འབྲལ་འགྲོགས་པའི་རྒྱུ། །སྔ་ཕྱི་གསུམ་དུ་འགྲོགས་པས་ན། །དུས་གསུམ་རྒྱལ་བ་རྙེད་པའི་ཕྱིར། །གཏན་བྲལ་གྱེས་པ་བྱུང་ང་རེ། །དེ་མེད་སངས་རྒྱས་མངོན་སུམ་མོ། །སེམས་ཞེས་བྱ་བ་སངས་རྒྱས་ཡིན། །དེ་ཕྱིར་སངས་རྒྱས་སུ་འདོད་དང་། །དངོས་གྲུབ་ཐོབ་པར་འདོད་པ་དང་། །བྱང་ཆུབ་ཤེས་པར་འདོད་པ་རྣམས། །སེམས་ཉིད་ལྟ་བ་དོན་ལ་མཁས། །ཞེས་བཅོམ་ལྡན་འདས་ཀྱིས་བཀའ་སྩལ་ཏོ། །དེ་ནས་དགའ་རབ་རྡོ་རྗེ་དང་། 
རྡོ་རྗེ་ཤིན་ཏུ་མཛེས་པ་ལ་སོགས་པ་རྣམས་ཀྱིས་མེ་ཏོག་ལ་སོགས་པ་༄༅། །ཡང་གཏོར་ནས་ཞུས་པ། བཅོམ་ལྡན་འདས་ཤཱཀྱ་ཐུབ་པ་བདེ་བའི་དབང་པོར་བཀའ་སྩལ་པ། མང་པོ་ཐམས་ཅད་གཅིག་ཏུ་ཤེས་པར་གྱིས་ཤིག་ཅེས་བཀའ་སྩལ་བས། འཁོར་རྣམས་ཀྱིས་ཞུས་པ། ཐུབ་པའི་དབང་པོ་རྣམ་གྲོལ་ཐུགས། །བདེ་མཛད་སླད་ན་དོན་མཛད་ལགས། །ཐུགས་དབང་ཆེན་པོ་ཇི་ལྟར་དགོངས། །ཟླ་གསལ་རྣམ་གྲོལ་ཐུགས་མངའ་བས། །བླ་མེད་ཐེག་པ་ཆེན་པོའོ། །ལྟ་བའི་དོན་རྣམས་དབྱེ་བར་གསོལ། །ཞེས་ཞུས་པས། བཅོམ་ལྡན་འདས་ཀྱིས་རྣམ་པར་གྲོལ་བ་ཟག་པ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས། རྒྱུ་འབྲས་མི་འབྱེད་བླ་མེད་ཐེག ཁུ་ལ་མི་བགྲོད་འབྲས་བུའི་སྐུ། །ཐེག་ཀུན་འབྱིན་པའི་ཁུངས་པ་ནི། །རྡོ་རྗེ་བླ་མེད་ཐེག་ཆེན་དུ། །ཐེག་གཉིས་ཐེག་གསུམ་ཐེག་དང་བཞི། །བླ་མེད་ཐེག་པར་འདུས་པའི་ཕྱིར། །དེ་ཕྱིར་ཐེག་ཆེན་ཞེས་བྱའོ། །བསྐལ་པས་བཀྲུས་ཀྱང་ནམ་མཁའ་མེད་མི་འགྱུར། །སྲིད་པར་འ་ས་ཀྱང་སེམས་ལ་སྐྱེ་ཤི་མེད། །བྱང་ཆུབ་སེམས་ལ་གསུང་ཞིང་གདགས་སུ་མེད། །གཟུང་འཛིན་མ་ལུས་དབྱིངས་དེར་རྫོགས་པས་ན། །ཐེག་པ་ཆེན་པོ་ཞེས་ནི་བྱ་བ་ཡིན། །ཞེས་སྨྲས་སོ། །དེ་ནས་ཡང་བཅོམ་ལྡན་འདས་ཀྱིས་མི་འབྱེད་པ་འབྱེད་པ་མེད་པའི་རྒྱལ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ཐེག་པ་ཆེན་པོའི་ལྟ་བ་ཉི་ཤུ་རྩ་ལྔ་ཕྱེ་བ། 
རྫོགས་པ་ཆེན་པོའི་ལྟ་བ་ལྔ་ཕྱེ་བ། །ཨ་ཏི་ཡོ་གའི་ལྔ་ལ། ཨ་ཏི་ཡོ་ག་ཞེས་བ་ནི་ཆོས་རྣམས་ཀྱི་ཆོས་ཉིད་བྱང་ཆུབ་ཀྱི་སེམས་བདེ་བ་ཆེན་པོ་རང་གི་རང་བཞིན་དུ་གནས་པ། ཨ་ཏི་ཡོ་གའོ། །ཐམས་ཅད་ཀུན་འདུས་བདེ་ཆེན་ཀླུང་། ཁུ་འབྲས་མི་འབྱེད་མཉམ་པའི་ངང་། །སྣོད་བཅ་ཐམས་ཅད་བཅོས་པ་མེད། །རང་བཞིན་གནས་པ་ཨུ་ཏི་ཡིན། །ཨ་ཏི་ཡོ་གའི་ཨ་ཏི་ཡོ་ག་ནི། རང་བཞིན་གནས་པ་གོང་མ་དེ་སྨྲ་བསམ་མེད་པའོ། །མཆོག་ཏུ་གསང་བའི་ཆོས་ཉིད་འདི། །རྣ་དབང་གཞན་ལ་ཐོས་མི་འགྱུར། །དེ་བཞིན་ལྕེ་ཡི་དབང་པོས་ཀྱང་། །དེ་ལ་བརྗོད་དུ་རྡུལ་ཙམ་མེད། །ཨ་ཏི་ཡོ་གའི་ཨ་ནུ་ཡོ་ག་ནི། །བྱང་ཆུབ་ཀྱིས་སེམས་མ་བཅོས་པ་རང་བཞིན་གྱིས་གནས་པ་དེའི་ངང་ལ་མི་གནས་པར། དབྱིངས་ལས་རིག་པ་དེ་བཞིན་དུ་བྱུང་ནས་རང་གི་གནས་པ་དེ་རྟོགས་པའོ། །སྤྱོད་པ་གཉིས་སུ་མེད་པར་སྤྱོད་པའོ། །རང་བཞིན་པ་ལ་གནས་མི་ནུས། །རིག་པས་རང་བཞིན་དེ་མཐོང་ནས། །མི་འཇུག་སྤྱོད་པ་མཉམ་གནས་ཤིང་། །གཉིས་ལ་འཛིན་པས་ཨ་ནུའོ། །ཨ་ཏི་ཡོ་གའི་མ་ཧྭ་ཡོ་ག་ནི། སྣོད་བཅུད་ཀྱིས་བསྡུས་པའི་ཆོས་ཉིད་བྱང་ཆུབ་ཀྱི་སེམས་སྐྱེ་འགག་གི་མཐའ་ལས་འདས་པ། མཐའ་དབུས་མེད་པ། མཉམ་པའི་ངང་ལ་གནས་པའོ། །འདོད་ཆགས་ཞེ་སྡང་རྣམ་གསུམ་ཡང་། །བྱང་ཆུབ་ཆེན་པོའི་ལམ་ལས་བྱུང་། །ཀུན་སྤྱོད་ཡོན་ཏན་རྣམ་ལྔ་ནི། །ཆོས་ཉིད་རིག་པའི་རྒྱན་ཞེས་གསུངས་སོ། 
།ཨ་ཏི་ཡོ་༄༅། །གའི་ཡོ་ག་ནི། ཆོས་ཐམས་ཅད་ཀྱི་ཆོས་ཉིད་རིག་པས་བརྟགས་པས་གཉིས་སུ་མེད་པར་དོན་དམ་པར་སྦྱོར་ལ། ཀུན་རྫོབ་དུ་རིག་པ་ཉིད་ཆོ་གས་ལྷ་དང་ལྷ་མོར་སྦྱོར་བའོ། །དབྱིངས་ལས་དེ་བཞིན་རིག་པར་ཤར། ཁྲར་ཡང་དེ་གཉིས་གཉིས་སུ་མེད། །བསྐྱེད་སྤྱན་དྲང་བའང་གཉིས་མེད་སྦྱོར། །དེ་ལས་བྱུང་བའང་དེ་བཞིན་གནས། །ཞེས་ལྔ་གསུངས་སོ།། །།ཨ་ནུ་ཡོ་གའི་ལྟ་བ་ལྔ་ཕྱེ་བ། ཨ་ནུ་ཡོ་གའི་ཨུ་ཏི་ཡོ་ག་ནི། འཁོར་བ་དང་མྱ་ངན་ལས་འདས་པའི་ཆོས་མཐའ་དང་དབུས་མེད་པ་ཐམས་ཅད། །ཀུན་གཞི་བྱང་ཆུབ་ཀྱི་སེམས་བཙལ་དུ་མེད་པའི་ཀླུང་། །བརྗོད་དུ་མེད་པའི་འཇིངས། བཅོས་སུ་མེད་པས་ལམ་དང་གཉེན་པོར་སྦྱང་དུ་མེད་པ། རྒྱུ་ལ་མི་ལྟོས་པས་རྒྱུ་འབྲས་གཉིས་སུ་དབྱེར་མེད་པ། སྣང་སྲིད་ཡེ་ནས་སངས་མ་རྒྱས་པ་མེད་པས། འཁོར་བ་དང་མྱ་ངན་ལས་འདས་པ་གཉིས་སུ་མེད་པ། ཚིག་དང་ཡི་གེའི་ཐ་སྙད་ལས་འདས་པས། བརྗོད་པར་བྱ་བ་རྡུལ་ཙམ་ཡང་མེད་དོ། །བཙལ་དུ་མེད་པས་བདེ་བའི་ཀླུང་། །བཅོས་སུ་མེད་པས་ལམ་དང་བྲལ། །འབྲས་བུ་ཡིན་པས་རྒྱུ་འབྲས་མེད། །མི་སྐྱེ་མི་འགག་ཅིར་མི་དགོངས། །ཞེས་པའོ། །ཨ་ནུ་ཡོ་གའི་ཨ་ནུ་ཡོ་ག་ནི། །ཀུན་ནས་སྣང་བའི་ཐིག་ལེ་བྱང་ཆུབ་ཀྱི་སེམས་རྣམ་པར་དག་པའི་མཁའ་བྷ་ག་རྒྱ་མཚོ་རྣམ་པར་དག་པའི་དབྱིངས་སོ། །དབྱིངས་དེ་ལས་རིག་པ་དེ་ཉིད་ལངས་ཏེ། 
དབྱིངས་དེ་ཉིད་མཚན་མ་མེད་པར་རིག་པས་རིག་ཅིང་། རིག་པ་ཉིད་ཀྱང་སྟོང་པ་མཚན་མ་མེད་པར་རྟོགས་ཏེ། རིག་པ་དང་དབྱིངས་གཉིས་མཚན་མ་མེད་པ་གཉིས་སུ་མེད་པར་རྟོགས་པ་དང་། ཤ་དང་དམ་རྫས་ལ་སོགས་པ་རྣམས་ཀྱང་། ལྷ་དང་ལྷ་མོའི་དཀྱིལ་འཁོར་དུ་དབྱེར་མེད་པར་རྟོགས་པ་ནི་ཨ་ནུ་ཡོ་གའོ། །ཀུན་བཟང་ཡངས་པ་ཆོས་ཀྱི་དབྱིངས། །དབྱིངས་ལས་རིག་པ་དེ་བཞིན་ལངས། །རིག་པ་ཉིད་ཀྱང་དབྱིངས་ཡིན་ཏེ། །དབྱིངས་ཉིད་ཀྱང་ནི་རིག་པ་སྟེ། །རིག་པ་དབྱིངས་གཉིས་དབྱེར་མེད་པར། །གཉིས་སུ་མེད་པ་ཨ་ནུ་ཡིན། །ཞེས་པའོ། །ཨ་ནུ་ཡོ་ག་ཉིད་ནི། གོང་མ་དེ་ཉིད་ལས་ལངས་མ་ལངས་མེད་པར་མ་བཅོས་དབྱེར་མེད་པར་ལྟ་བས་རྟོགས་ནས། སྤྱོད་པས་ཤ་རྣམ་པར་ལྔ་དང་དམ་རྫས་རྣམ་པ་ལྔ་ལ་སོགས་པ་ལ་ཡང་སྤྱད་ཀྱང་སྐྱོན་གྱིས་མི་གོས་པར་བལྟ་ལ། དབང་པོ་དང་དབང་པོའི་སྤྱོད་ཡུལ་དུ་གྱུར་པ་ཐམས་ཅད་ལྷ་དང་ལྷ་མོའི་དཀྱིལ་འཁོར་དུ་གྱུར་ཀྱང་སྐྱོན་མེད་ལ། མ་གྱུར་པར་དབྱིངས་ཀྱི་ངོ་བོར་འདུག་ཀྱང་སྐྱོན་མེད་པ་ལྟ་བུ་ཞིག་ཏུ། འདམ་གྱི་ཕུར་བུ་ལྟར་འདྲིལ་བ་ནི་ཨ་ནུ་ཡོ་ག་དངོས་སོ། །གདོད་ནས་བྱང་ཆུབ་སྙིང་པོ་ཉིད། །རྣམ་དག་ལམ་ཆེན་འཇིངས་ཡིན་ཏེ། །ཀུན་སྤྱོད་སྙིང་པོའི་སྙིང་བོ་ལྟ། །ཀུན་སྤྱོད་སྙིང་པོའི་རང་བཞིན་དུ། །རྟོག་པ་དེ་ཉིད་ཨ་ནུའོ། །ཞེས་དངོས་བསྟན་པའོ། །ཨ་ནུའི་མ་ཧྭ་བསྟན་པ། 
གཟོད་མ་དང་བྲལ་བའི་༄༅། །ཆོས་ཉིད་སྤྲོས་པ་དང་བྲལ་བར་རིག་པས་རྟོགས་ཏེ། ཤེས་པ་ནི་ཤེས་རབ་ཡིན། །གཞི་མ་དངོས་པོ་མེད་པར་རྟོགས་པ་དེ་ཉིད་ཐབས་དམ་པ་ཡིན། སྐད་ཅིག་མ་གཅིག་ལ་རིག་པས་དེ་བཞིན་དུ་རྟོགས་ནས། །འཁོར་བ་དང་མྱ་ངན་ལས་འདས་པའི་རང་བཞིན། རིག་པའི་སྐད་ཅིག་མ་གཅིག་ལ་མཉམ་པ་ཉིད་གཉིས་སུ་མེད་པར་རྟོགས་ཏེ། ཐབས་དང་ཤེས་རབ་ཀྱི་ངང་ལ་གནས་པ་ནི་མ་ཧྭའོ། །ཇི་བཞིན་རྟོགས་པ་ཕྲ་བ་མིན། །རིག་པའི་ཆོ་འཕྲུལ་སྐད་ཅིག་གིས། །འཁོར་དང་མྱ་ངན་འདས་པའི་ཆོས། །སྐུ་གསུམ་གཉིས་སུ་མེད་པར་རྟོགས། །ཨ་ནུའི་མ་ཧྭ་ཞེས་བྱའོ། །ཡོ་ག་ནི་སྣང་བ་ཐམས་ཅད་འབྱུང་བ་ལྔའི་བྱིན་གྱིས་བརླབས་ནས་བྱུང་བར་བལྟ། འབྱུང་བ་ལྔ་རིགས་ཀྱི་ཡུམ་ལྔའི་བྱིན་གྱིས་བརླབས་ལས་བྱུང་བར་བལྟ། རིགས་ཀྱི་ཡུམ་ལྔ་ཆོས་ཀྱི་དབྱིངས་རྣམ་པར་དག་པའི་བྱིན་གྱིས་བརླབས་ལས་བྱུང་བར་བལྟ། ཆོས་ཉིད་དབྱིངས་རྣམ་པར་དག་པ་ཡི་གེ་ཨའི་བྱིན་གྱིས་བརླབས་ལས་བྱུང་བར་བལྟ། ལྷ་དང་ལྷ་མོ་སེམས་དཔའ་ཕོ་མོ་ཡང་ཆོས་ཀྱི་དབྱིངས་ཀྱི་བྱིན་གྱིས་བརླབས་ལས་བྱུང་བར་ལྟ་སྟེ་རིམས་ཀྱིས་ལྟ་ལ། སྤྱོད་པས་ལྷ་དང་ལྷ་མོའི་སྐུ་གསུང་ཐུགས་བདག་གི་ལུས་ངག་ཡིད་གསུམ་གཉིས་སུ་མེད་པར་སྦྱོར་བས་ཡོ་གའོ། ཡོན་ཏན་ཀུན་དང་སྟོབས་ཀྱི་རྣམས། །རིམས་ཀྱིས་དེ་བཞིན་ལྟ་བྱེད་ཅིང་། །བསྐྱེད་དང་གཉིས་སུ་སྤྱན་དྲངས་རྣམས། 
།དབྱེར་མེད་སྦྱར་བ་ཡོ་ག་ཡིན། །མ་ཧྭ་ཡོ་གའི་ཨ་ཏི་ཡོ་ག་ནི། ཆོས་རྣམས་ཀྱི་ཆོས་ཉིད་ཀུན་གཞི་བྱང་ཆུབ་ཀྱི་སེམས་གཟོད་མ་ནས་མ་བྱུང་མ་སྐྱེས་སྐྱེ་འགག་མེད་པར་རིག་པས་རྟོགས་ཏེ། རིག་པ་ཉིད་ཀྱང་སྐྱེ་འགག་གདོད་མ་ནས་མེད་པར་རྟོགས་ཙམ་ན། སྣོད་བཅུད་སྐྱེ་འགག་མེད་པར་མ་གྱུར་པ་གང་ཡང་མེད་པར་མཉམ་པའི་ཀླུང་དུ་གྱུར་པ་དེ་ཉིད་ལ་གནས་པ་ལས་གཞན་ལ་མི་སྤྱོད་པས་སྤྱོད་པ་བླ་ན་མེད་པ་ཡིན། རྟོགས་པ་དེ་ཉིད་ཀྱི་ངང་ལས་མི་འདའ་བས་དམ་ཚིག་བླ་ན་མེད་པ་ཡིན། གོང་མའི་རྟོགས་པ་དེ་ཉིད་ཀྱི་ངང་ལ་ལྟ་བ་ལས་གཞན་དུ་མི་ལྟ་བས་ལྟ་བ་བླ་ན་མེད་པ་ཡིན། གོང་མ་དེ་ཉིད་ཀྱི་ངང་ལ་མ་ཡེངས་པར་གནས་པས་སྒོམ་པ་བླ་ན་མེད་པ་ཡིན། ཆོས་ཉིད་ཇི་བཞིན་མ་བཅོས་པའི་ངོ་བོ་རིག་པས་བརྟགས་ཤིང་དཔྱད་ནས་འཇུག་པས་རྟོགས་པ་ལ་མི་འགྱུར་བར་ཀླུང་དུ་གྱུར་པའོ། །ཇི་བཞིན་བཅོས་སུ་མེད་པ་ཉིད། །རིག་པས་སྐྱེ་འགག་མེད་པར་བརྟགས། །བརྟགས་པ་ཀླུང་གྱུར་བདེ་མཆོག་ལས། །བླང་དོར་མེད་པར་ཀུན་མཉམ་པ། །མ་ཧྭའི་ཨ་ཏི་ཡོ་གར་གསལ། །མ་ཧྭ་ཡོ་གའི་ཨ་ནུ་ཡོ་ག་ནི། གོང་མ་ཆོས་ཉིད་སྐྱེ་འགག་མེད་པ་མ་བཅོས་པ་རང་བཞིན་མེད་པ་སྟེ། རིག་པ་ཉིད་དེ་ཉིད་ལས་བྱུང་སྟེ། སྐྱེ་འགག་མེད་པར་རྟོགས་པ་དེ་ཉིད་ལ་བློ་གནས་ཏེ་འགྱུར་བ་མེད་པར་གནས་མི་ནུས་པར། ཆོས་ཉིད་ཅིར་ཡང་སྣང་ཙམ་ནརངབཞིནམེདཔརཡང་བྱེད། 
སྤྱོད་པས་༄༅། །ཅིར་ཡང་སྤྱོད་པ་སྟེ། རྟོགས་པ་ལ་ཀླུང་དུ་མ་འགྱུར་པ་མ་ཧྭའི་ཨ་ནུའོ། །རིག་པས་དེ་བཞིན་ཆོས་ཉིད་དེ། །རང་བཞིན་མེད་པར་རྟོགས་གྱུར་ཀྱང་། །དེ་ལ་ཀླུང་དུ་གནས་མ་ནུས། རིག་པའི་ངོ་བོ་ཅིར་སྣང་ཞིང་། །སྤྱོད་པ་བརླབས་ཆེན་ཅིར་ཡང་སྤྱོད། །རིག་པར་འགྱུར་ཕྱིར་ཨ་ནུའོ། །མ་ཧྭ་ཡོ་ག་ཉིད་ནི། ཆོས་རྣམས་ཀྱི་ཆོས་ཉིད་བརྗོད་པ་མེད་པའི་དབྱིངས་དོན་དམ་པར་རང་བཞིན་མེད་པར་རིག་པས་རྟོགས་པ་ནི་ཤེས་རབ་ཡིན། རང་བཞིན་མེད་པ་དེ་ཉིད་རིག་པར་གྱུར་ཏེ། རང་བཞིན་མེད་པར་རྟོགས་པར་བྱེད་པ་ཐབས་ཡིན། །ཐབས་དང་ཤེས་རབ་གཉིས་སུ་མེད་པར་རིག་པ་དབྱིངས་ལ་འབྱོར་ཙམ་ན། ཀུན་རྫོབ་ཏུ་ལྷ་དང་ལྷ་མོར་སྣང་བ་ཐམས་ཅད་ཀྱང་རིག་པ་རང་སྣང་ལ། སྣང་ཙམ་ན་ཡང་ངོ་བོས་སྟོང་སྟེ། སྣང་ལ་རང་བཞིན་མེད་པ་ཉིད་དུ་གསལ་བ་ནི་ཀུན་རྫོབ་ཡིན། །ཀུན་རྫོབ་དང་དོན་དམ་པ་གཉིས་གཉིས་སུ་མེད་པར་ལྟ་བས་ལྟ་ཞིང་། སྤྱོད་པས་ཀྱང་སྤྱོད་པ་གཉིས་སུ་མེད་པར་སྤྱོད་པའོ། །དོན་དམ་ཀུན་རྫོབ་གཉིས་མེད་ཅིང་། །དོན་དམ་དུ་ནི་དབྱེར་མེད་དེ། །ཀུན་རྫོབ་ཏུ་ནི་ཐམས་ཅད་ལ། །དག་དང་མ་དག་གཉིས་སུ་ནི། །ཡོ་ག་ཀྲི་ཡ་ལ་སོགས་ལྟ། །མ་ཧྭ་ཡོ་གའི་ཐེག་པ་ནི། །དོན་དམ་དུ་ཡང་དབྱེར་མེད་ཅིང་། །ཀུན་རྫོབ་ཏུ་ཡང་དབྱེར་མེད་དེ། །དག་དང་མ་དག་གཉིས་མེད་ལྟ། །རྣལ་འབྱོར་ནང་པའི་རང་གཞུང་ངོ་། །མ་ཧྭ་ཡོ་གའི་ཡོ་ག་ནི། 
གོང་མ་ལྟར་གནས་པ་ལ་དོན་དམ་པ་དང་ཀུན་རྫོབ་གཉིས་གཉིས་སུ་མེད་པར་ལྟ་བས་ཀྱང་ལྟ་བ་ལ། སྤྱོད་པས་ཀྱང་གཉིས་སུ་མེད་པར་སྤྱོད་པ་ལ། ཀུན་རྫོབ་ལྷ་དང་ལྷ་མོར་སྣང་བ་ཡང་ཆོ་གའི་ཡན་ལག་གིས་སྐུར་མི་བསྐྱེད་དེ། རིག་པ་སྐད་ཅིག་མ་ལ་གསལ་ལ། གསལ་ཙམ་ན་ཡང་རིག་པའི་ངོ་བོ་ཉིད་སྣང་བའོ། །གཉིས་སུ་མེད་པར་གང་སྣང་བ། །རིག་པའི་ཡུལ་ལ་སྣང་བ་སྟེ། །སྣང་བ་ཀླུང་དུ་འགྱུར་བྱེད་པ། །མ་ཧྭའི་མ་ཧ་ཡོ་ག་ཡིན། །མ་ཧྭ་ཡོ་གའི་ཡོ་ག་ནི། སྔོན་དུ་བཏང་བ་དེ་རིག་པས་རྟོགས་ཀྱང་ཞེན་ཅིང་སྤྱོད་མ་ནུས་པའོ། །ཡིན་ཡང་སྤྱོད་མ་ནུས་པ་ནི། ཆུའི་ནང་ན་སྤུ་གྲི་གནས་པ་ལ་མི་ཆོད་ཀྱང་རྐང་པ་འཇོགས་མི་ནུས་པའོ། །དོན་དམ་ཀུན་རྫོབ་གཉིས་མེད་པ། །རིག་པས་མཐོང་ཡང་འཇུག་མ་ནུས། །ཆོས་རྣམས་མ་ལུས་ཐམས་ཅད་ལ། །དག་དང་མ་དག་གཉིས་སུ་འདོད། །ཡོ་གའི་ཨུ་ཏི་ཡོ་ག་ནི། སྔོན་དུ་བཏང་བའི་བྱིན་གྱིས་བརླབས་ཀྱི་ཐ་མ་ཆོས་ཀྱི་དབྱིངས་མི་དམིགས་པར་རྟོགས་པ་ལ་ཀླུང་དུ་གྱུར་པ་ནི། ཡོ་གའི་ཨ་ཏི་ཡོ་གའོ། །ཆོས་དབྱིངས་ཡངས་པ་ཀུན་ཏུ་བཟང་། །བྱིན་གྱིས་བརླབས་ཀྱི་བྱིན་བརླབས་ལས། །ཟབ་མོ་དབྱིངས་རྟོགས་དེ་ཉིད་ལ། །འགྱུར་མེད་གནས་བ་ཨ་ཏི་ཡིན། །ཡོ་ག་མཚན་མ་ལྷའི་རྣལ་འབྱོར། །ཡོ་གའི་ཡན་ལག་དགུས་གསལ་བ་ནི། །མཚན་མ་ལྷར་སྣང་བའི་རྣལ་འབྱོར་ཡིན་ལ། 
དེ་ལྟར་གསལ་ཀྱང་མཚན་མ་མེད་པའི་ཆོས་ཉིད་ཀྱི་༄༅། །རྣལ་འབྱོར་དུ་གྱུར་པ་ནི་ཡོ་ག་དངོས་སོ། །མཚན་མ་གཉིས་ལ་གང་འཇུག་པ། ཤེས་འཇུག་ཡོ་གའི་ལྟ་སྦྱོད་དེ། །ཀུན་རྫོབ་དོན་དམ་གཉིས་ལ་ནི། །ལྟ་ཞིང་སྤྱོད་པ་ཡོ་ག་ཡིན། །ཡོ་གའི་ཨ་ནུ་ཡོ་ག་ནི། ཐམས་ཅད་རྡོ་རྗེ་སེམས་དཔའ་བྱང་ཆུབ་སེམས་ཀྱི་རང་བཞིན་དུ་སྣོད་བཅུད་གཉིས་མ་གྱུར་པ་མེད་པར་རྟོག་པའོ། །རིག་པ་རྡོ་རྗེ་སེམས་དཔའ་ཡི། །རང་བཞིན་དུ་ནི་གང་གྱུར་པ། །རིག་པ་བྱང་ཆུབ་སེམས་གྱུར་ཏེ། །རྡོ་རྗེ་སེམས་དཔའ་རྟོགས་པ་ནི། །ཡོ་གའི་ཨ་ནུ་ཡོ་ག་ཡིན། །ཡོ་གའི་མ་ཧྭ་ཡོ་ག་ནི། དོན་དམ་པ་དང་ཀུན་རྫོབ་མ་རྟོགས་པར། ཀུན་རྫོབ་ཏུ་ལྷ་དང་ལྷ་མོར་ཁམས་སྐྱེ་མཆེད་སྣང་བ་ཐམས་ཅད་དང་། འབྱུང་བ་དང་འབྱུང་བས་བསྡུས་པ་ཐམས་ཅད་ལྷ་དང་ལྷ་མོར་སྣང་ལ། སྣང་བ་དེ་ཉིད་ལ་ཞེན་ཅིང་དོན་དམ་པ་ལ་མི་སྤྱོད་པ་སྟེ། དོན་དམ་ཀུན་རྫོབ་གཉིས་མ་རྟོགས། །ཀུན་རྫོབ་ཉིད་ལ་ཞེན་ནས་ནི། །དོན་དམ་ཉིད་ལ་བློ་མི་གནས། །རིག་པ་ལྷར་བལྟ་དེ་ཞེན་ལ། །ཡོ་གའི་མ་ཧྭ་ཡོ་ག་ཡིན། །ཡོ་གའི་ཡོ་ག་ཆོ་གའི་ཡན་ལག་དགུས་ལྷའི་སྐུར་གསལ་ཏེ། མཚན་མ་མེད་པ་མ་རྟོགས་ཏེ། །མཚན་མ་ཉིད་ལ་ཞེན་པའོ། །མཚན་མ་ཉིད་ལ་བློ་གནས་ཏེ། །མཚན་མ་མེད་པ་སྤངས་གྱུར་ནས། །མཚན་མ་ལྷ་ལ་ཞེན་གྱུར་ཏེ། །ཡོ་གའི་ཡོ་ག་ཞེས་བྱའོ། 
།ཨ་ཏི་ཡོ་ག་དངོས་ནི་ཞལ་ནས་གསུངས་པའི་རྡོ་རྗེ་སེམས་དཔའ་ནམ་མཁའ་ཆེ་ཞེས་པ་ནས་དཀྱུས་མགོ་མཇུག་ཡིན་ཏེ། མགོ་འཇུག་གི་དོན་ཇི་ལྟར་སྟོན་ན། ཀུན་གཞི་བྱང་ཆུབ་ཀྱི་སེམས་བརྡལ་བ་ཆེན་པོ་མི་ཟད་པའི་གློང་། ཡེ་ནས་བརྗོད་པའི་ཐ་སྙད་དང་བྲལ་བ། རང་བྱུང་གི་བཅོམ་ལྡན་འདས་སྙིང་པོའི་སྙིང་པོ་ཟབ་མོ་དམིགས་སུ་མེད་པ་ལྟ་ཞིང་དགོངས་སུ་མེད་པ། བརྗོད་པའི་ཐ་སྙད་དང་བྲལ་བ་རང་བྱུང་གི་དབྱིངས་དེ་རྫོགས་པ་ཆེན་པོ་ཨ་ཏི་ཡོ་གའོ། །བརྗོད་དུ་མེད་པའི་སྙིང་པོ་ནི། །དམིགས་པ་མེད་པས་དགོངས་པ་ཡིན། །སྤྲོས་དང་བྲལ་བའི་རང་བཞིན་ཏེ། །དངོས་པོ་མེད་པས་སྤྲོས་དང་བྲལ། །ཨ་ཏི་ཡོ་གའི་ཨ་ནུ་ཡོ་ག་ནི། མཁའ་དག་པའི་ཞིང་ལྷུན་གྱིས་རྫོགས་པའི་ངོ་བོའོ། །ཟག་པ་མེད་པའི་ཆོས་ཀྱི་དབྱིངས་སོ། །ཀུན་གཞི་ཀུན་ཏུ་བཟང་མོ་བྱ་བཙལ་བྲལ་བའི་འཇིངས། ལྷུན་གྱིས་རྫོགས་པའི་ཆོས་ཉིད་སྣང་བ་མེད་པའི་ཀློང་། མཐའ་དང་དབུས་མེད་པའི་རྒྱ་མཚོ་ཐམས་ཅད་ཀྱི་དབྱིངས་དེ་ནི། སྣོད་བཅུད་མ་ལུས་པ་ཀུན་མཐའ་ཟབ་པའོ། །གདོད་ནས་སྙིང་པོ་བྱང་ཆུབ་པས། །བཙལ་བའི་བསམ་པས་དབྱིངས་མི་སྐྱོད། །ལྷུན་གྱིས་གྲུབ་པས་གདོད་ནས་ཆེ་ཞེས་པའོ། །ཨ་ཏི་ཡོ་གའི་ཨ་ཏི་ཡོ་ག་ནི། གོང་དུ་བསྟན་པའི་དོན་དེ་ཉིད་ཀྱང་སྨྲར་མེད་པའོ། །བརྗོད་དུ་མེད་པའི་རྒྱ་མཚོའི་འཇིངས། །བསམ་དུ་མེད་པ་བྷ་གའི་གློང་། །དམིགས་སུ་མེདཔདེབཞིནཉིད། །བསམ་མེད་བརྗོད་པའི་ཡུལ་ལས་འདས། །ཨ་ཏི་ཡོ་གའི་མ་ཧྭ་ཡོ་ག་ནི། 
གཟོད་མ་དང་བྲལ་བ་༄༅། །ཆོས་ཀྱི་དབྱིངས། སྐྱེ་འགག་གི་མཐའ་ལས་འདས་པ་ཐམས་ཅད་མཉམ་པ་ཉིད་གཉིས་སུ་མེད་པར་སྐད་ཅིག་མ་གཅིག་ལ་རིག་པས་རྟོགས་པ་ནི། །ཨ་ཏི་ཡོ་གའི་མ་ཧྭ་ཡོ་གའོ། ཁྲེས་རབ་ཐབས་ཀྱི་བདག་ཉིད་ནི། །ཡོན་ཏན་ཀུན་ལྡན་ཐབས་ཀྱི་བདག །ཐམས་ཅད་ཀུན་མཉམ་དམིགས་སུ་མེད། །རང་བཞིན་ཉིད་དེ་མཉམ་པའི་གཞི། །སྐད་ཅིག་གཅིག་གིས་ཤེས་པའོ། །ཨ་ཏི་ཡོ་གའི་ཡོ་ག་ནི། ཁམས་གསུམ་མ་ལུས་པ་འབྱུང་བས་བསྡུས་པ་དེ་བཞིན་གཤེགས་པའི་སྐུར་གྱུར་ཏེ་བཞུགས་པ་ལ། མངོན་པར་བྱང་ཆུབ་རྣམ་པ་ལྔ་དུས་གཅིག་ཏུ་རྫོགས་ཏེ། བྱང་ཆུབ་པ་རྣམ་པ་ལྔ་གསལ་བས། རིགས་བཞིའི་དེ་བཞིན་གཤེགས་པ་དང་འགྲོགས་ཏེ། རི་རབ་རྩེ་མོར་མངོན་པར་རྫོགས་པར་སངས་རྒྱས་ཏེ། རྣམ་པར་སྣང་མཛད་ཉེ་བའི་རྒྱུར་གྱུར་པ་ནི། ཨ་ཏི་ཡོ་གའི་ཡོ་གའོ། །སེམས་ཅན་ཀུན་གྱི་སེམས་གང་ནི། །བརྟན་པའི་ཕྱིར་ན་དཔའ་ཞེས་བྱ། །ཐམས་ཅད་དེ་བཞིན་གཤེགས་པའི་སྐུ། །མངོན་པར་བྱང་ཆུབ་ལྔ་བསྒོམས་ནས། །རིམས་ཀྱིས་མ་ཡིན་དུས་གཅིག་ཏུ། །སྐད་ཅིག་གཅིག་གིས་རིགས་ཀྱི་བུ། །དེ་བཞིན་གཤེགས་དང་འགྲོགས་ནས་ནི། །རི་རབ་རྩེ་མོར་མངོན་སངས་རྒྱས། །རྣམ་པར་སྣང་མཛད་ཉེ་བའི་རྒྱུ། །ཨ་ཏི་ཡོ་གའི་ཡོ་ག་ཡིན། །ལྟ་བ་ཉི་ཤུ་རྩ་ལྔ་ཕྱེ་བའི་ལེའུ་བསྟན་པའོ།། 
།།དེ་ནས་ཡང་བཅོམ་ལྡན་འདས་ཀྱིས་ཡིད་མི་གཡོ་བའི་བྱང་ཆུབ་ཀྱི་སྙིང་པོ་ལ་བཞུགས་ཏེ། ཐམས་ཅད་མ་ལུས་པ་བྱང་ཆུབ་པར་བྱ་བའི་ཚིག་རྒསུངས་པ། རྫོགས་པ་བདེ་རླུད་མཉམ་པའི་དབྱིངས། །ཡེ་ནས་བཙལ་དུ་མེད་པ་ལ། །རྡོལ་ཞིང་སྒྲུབ་པ་འཁོར་བ་ཡིན། །མི་བཙལ་རང་བཞིན་གྱི་ན་པ། །མི་གཡོ་གསལ་བའི་ངང་གཞག་སྟེ། །མི་གཡོ་མི་འགྱུར་རྡོ་རྗེའི་སྐུ། །རྡོ་རྗེ་ཆེ་མཆོག་བླ་ན་མེད། །ཐམས་ཅད་བྱང་ཆུབ་སེམས་ཀྱི་ངང་། །སྨྲར་མེད་ཚིག་ལས་འདས་པའོ། །ཚིག་འདི་ཤེས་པར་གྱུར་པ་ལ། །བྱང་ཆུབ་སེམས་ནི་དཀོན་མ་ཡིན། །བྱང་ཆུབ་སེམས་དེ་ཤེས་པ་ལ། །མགོན་པོ་སངས་རྒྱས་ཉེ་འགྱུར་ཏེ། །རྒྱལ་བ་རྣམས་དང་དབྱེར་མེད་མཚུངས། །མ་བཅོས་ལྟ་བ་ཀུན་བཟང་ངང་། །སྤྱོད་པ་དེ་གནས་འདུ་འབྲལ་མེད། །དམ་ཚིག་མི་འདའ་རྣམ་པར་དག །སྒོམ་པ་མ་བཅོས་ཡེ་ནས་གཞིར་བཞག །བཞི་པོ་དེ་ལ་གང་གནས་པ། །བཅོམ་ལྡན་འདས་དེ་སྙིང་པོ་ཉིད། །མ་བཅོས་ཀུན་བཟང་ངང་དེ་སྲ །སྣོད་བབ་གཉིས་ཀྱིས་འགྲོ་བ་ཀུན། །སངས་མ་རྒྱས་པ་གང་ཡང་མེད། །ཀུན་བཟང་ངང་དེ་མཁའ་ལྟར་ཡངས། །དམིགས་སུ་མེད་དོ་སེམས་ཉིད་འདི། །སྣ་ཚོགས་པ་སྟེ་ཅིར་ཡང་འཁྲུལ། །ལྟ་དང་བྲལ་ལོ་བླང་དོར་མེད། །སྒོམ་དང་བྲལ་ཏེ་སྟོང་པ་ཉིད། །རངབཞིན མེདདོདེབཞིན་ཉིད། །བཙལ་དུ་མེད་དོ་སངས་རྒྱས་སྐུ། །གདོད་ནས་དག་གོ་མཁའ་ལྟར་ཡངས། །བྱང་ཆུབ་སེམས་ཀྱིརངབཞིནའདི། 
།སྐུགསུང་ཐུགས་ཏེ་མཉམ་པའི་༄༅། །གཞི། །དགོངས་སུ་མེད་པས་དགོངས་པའི་མཆོག །སེམས་ཉིད་དུས་གསུམ་འདུ་འབྲལ་མེད། །བཅོམ་ལྡན་འདས་ཉིད་ཟབ་མོ་དམིགས་སུ་མེད་པའི་ཏིང་ངེ་འཛིན་ལ་སྙོམས་པར་ཞུགས་ཏེ། ལྟ་བ་ཟབ་མོ་གསུང་བ་ཐམས་ཅད་མ་ལུས་པ་ལྟ་བ་རྒྱ་མཚོ་དམིགས་སུ་མེད་པའི་ཀློང་ཡིན་པས། སྣང་བ་མ་ལུས་པ་ཐམས་ཅད་སྣང་བ། མེད་པ་ཀུན་གཞི་བྱང་ཆུབ་ཀྱི་སེམས་མ་བཅོས་རང་བཞིན་གྱི་འོད་གསལ་བ་ཡིན་ཏེ།སྣོད་བཅུད་མ་ལུས་པར་བྱང་ཆུབ་པས་ད་གདོད་སྤྱང་དུ་གང་ཡང་མེད་པའོ། །ཐམས་ཅད་མ་ལུས་པ་སངས་རྒྱས་པས་བདེ་བར་གཤེགས་པའི་ལམ་ཆེན་པོ། འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་ད་ལམ་གྱིས་སྒྲུབ་ཏུ་མེད་ཅིང་། གཉེན་པོས་སྦྱང་དུ་མེད་དེ་ཁམས་གསུམ་འོད་གསལ་བའོ། །ལམ་ལ་བགྲོད་དུ་མེད་དེ་ཉེ་ལམ་བདེ་བར་རྫོགས་པའོ། །རྒྱུ་ལ་བགྲོད་མི་དགོས་པར་འབྲས་བུར་གནས་པས། སྙིང་པོ་བྱང་ཆུབ་འབྲས་བུའི་རང་བཞིན། ཐམས་ཅད་མ་ལུས་པར་ལྷུན་གྱིས་རྫོགས་པས་གང་དང་ཡང་འབྱེད་པ་མེད་པས་མཉམ་པའི་རྒྱལ་པོ་ཆོས་ཐམས་ཅད་ཡེ་ནས་ཆོས་ཉིད་ཞི་བ་བྱང་ཆུབ་ཀྱི་སེམས་མ་བཅོས་པའི་ཀློང་། ཐིག་ལེ་བྱང་ཆུབ་མཁའ་ལྟར་དག་པ་རང་བྱུང་གི་དབྱིངས་ཏེ། གཉེན་པོ་དང་འབྲས་བུའི་ཀློང་དུ་ཡེ་སངས་རྒྱས་པས། འཁོར་བའི་མིང་ཡང་མེད་དེ་ཁམས་གསུམ་སངས་རྒྱས། 
རྟོག་པའི་རི་བོ་བཅོམ་སྟེ་ལོག་པའི་སྟོབས་བཤིག །མ་རིག་པའི་ཐབས་བསལ་ཏེ་ཉོན་མོངས་པའི་སྐར་ཁུང་ཕྱེ། ཞི་གནས་དང་ལྷག་མཐོང་ཡེ་དབྱེར་མེད་དེའི་ཏིང་ངེ་འཛིན་གྱི་སྙིང་པོ། སྣང་སྲིད་འོད་གསལ་ཏེ་བདུད་བཞི་དབྱིངས་སུ་དག །མ་ལུས་བྱང་ཆུབ་སེམས་ཏེ་སྣང་སྲིད་ཡེ་རྒྱས་བཏབ། ཐམས་ཅད་ཐིག་ལེ་སྤྲོས་པ་དང་བྲལ་བའི་འཇིངས་སུ་འཁོར་བའི་ཀ་དག་པས། ཁམས་གསུམ་མ་ལུས་པར་ཀློང་ཡངས་ཏེ་ཆོས་ཀྱི་དབྱིངས་རྣམ་པར་དག་སྟེ། མི་སྐྱེ་མི་འགག་པས། ཐམས་ཅད་རྣམ་པར་དག་པའི་དབྱིངས་སུ་བསྒྲལ་ཟིན་ཏེ་མ་ལུས་པར་ཞུབྲ་ཆུབ་པས། དངོས་པོ་དང་མཚན་མའི་མཐའ་ཅིར་ཡང་དམིགས་ཤིང་དགོངས་སུ་མེད་པའོ། །སྣོད་བབ་མ་ལུས་པ་མ་བཅོས་པའི་དབྱིངས་སུ་ཀ་དག་པས། དབྱིངས་དང་ཡེ་ཤེས་ཞེས་བྱ་བའི་ཚིག་གི་ཐ་སྙད་དང་བྲལ་ཏེ་ཐམས་ཅད་དམིགས་སུ་མེད་པའོ། །བྱང་ཆུབ་ནི་བརྟན་ཞིང་མི་འགྱུར་ལ་རྣམ་པར་དག་པ་བླང་དོར་དང་བྲལ་བ་ཆོས་ཀྱིས་སྐུ། དབྱིངས་རྣམ་པར་དག་པའི་ཀློང་དུ་བདུད་རྣམ་པ་བཞི་ཀ་དག་སྟེ་དམིགས་སུ་མེད་པར་དེར་སྡུག་བསྔལ་རང་བཞིན་གནས་པས་ནུབ་སྟེ་མིང་ཡང་མེད་པས་བདེ་བ་ཆེན་པོའི་ཀླུང་ཞེས་བྱའོ། །བྱང་ཆུབ་ཀྱི་སེམས་གདོད་མ་ནས་རྣམ་པར་དག་པས་བྱང་ཆུབ་ཀྱི་སེམས་རང་བཞིན་མེད་པའི་ངང་དུ་ཐམས་ཅད་ལྷུན་གྱིས་རྫོགས་པས་རང་བཞིན་གྱི་གནས་པ་ཡིན། 
བྱང་ཆུབ་ཀྱི་སེམས་མ་བཅོས་པ་དེ་འགྱུར་བ་མེད་པར་༄༅། །གནས་པ་དེ་སྲ་ཞིང་མཁྲེགས་ཏེ་དམིགས་སུ་མེད་པས་རྡོ་རྗེའོ། །རང་བཞིན་མེད་པ་དེའི་ངང་ལས་དུས་གསུམ་གྱི་སངས་རྒྱས་ཀུན་བྱུང་ཞིང་། མ་བཅོས་པའི་སེམས་ཉིད་རྟོགས་པ་ལས། དུས་གསུམ་གྱི་སངས་རྒྱསཀུན་བྱུང་བས་ཡུམ་ཀུན་ཏུ་བཟང་མོ་ཡིན། །རང་བཞིན་གྱི་གནས་པའི་བྱང་ཆུབ་ཀྱི་སེམས་མ་བཅོས་པ་དེའི་ངང་ལས་མི་འདའ་བས་དམ་ཚིག་ཡིན། དེ་ལྟ་བུའི་ངང་ལ་གནས་པས་སྒོམ་པ་ཡང་ཡིན། དེ་ལྟ་བུའི་ངང་ལ་གནས་ཤིང་དེའི་དོན་ལ་དམིགས་ཤིང་ལྟ་བུར་བྱེད་པས་ལྟ་བ་ཡང་ཡིན། རང་བཞིན་གྱིས་གནས་པའི་བྱང་ཆུབ་ཀྱི་སེམས་མ་བཅོས་པ་དེའི་ངང་དུ་འཁོར་བ་དང་མྱ་ངན་ལས་འདས་པ་དབྱེར་མེད་པར་ལྷུན་གྱིས་རྫོགས་པས་བསྡུད་པ་ཡང་ཡིན། །དེ་ལྟ་བུའི་དོན་དེ་རྟོགས་པ་ལས་ཐམས་ཅད་མལུས་པ་ཀུན་འབྱུང་བས་སྦྱིན་པའིཕ་རོལ་ཏུ་ཕྱིན་པ་ཡང་ཡིན། བྱང་ཆུབ་ཀྱི་སེམས་མ་བཅོས་པའི་དབྱིངས་དེ་ལས་རིག་པ་ལངས་ཏེ་མ་བཅོས་པ་དེ་ཤེས་པས་ཤེས་པ་ཐམས་ཅད་ཀྱིས་ཕ་རོལ་ཏུ་ཕྱིན་པ་ཡང་ཡིན། དེ་ལྟ་བུའི་ཤེས་པ་དེ་ལ་འགྱུར་བ་མེད་པར་གནས་པས་བསམ་པར་བྱ་བ་ཐམས་ཅད་ཀྱི་ཕ་རོལ་ཏུ་ཕྱིན་བ་ཡང་ཡིན། མ་བཅོས་པའི་དབྱིངས་བྱང་ཆུབ་ཀྱི་སེམས་དེར་ཤེས་ཤིང་བསམ་པར་བྱ་བ་ལས་གཞན་དུ་མིགཡེངས་པར་གནས་པས་བརྩོན་འགྲུས་ཀྱིས་རོལ་ཏུ་ཕྱིན་པ་ཡང་ཡིན། 
།དེ་ལྟ་བུ་ལས་གཞན་དུ་མི་འདའ་བས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡང་ཡིན། །བྱང་ཆུབ་ཀྱི་སེམས་མ་བཅོས་པའི་དབྱིངས་དེ་ལྷུན་གྱི་རྫོགས་ཏེ་དེ་ཉིད་ཀྱི་ངང་ལ་མི་འགྱུར་བར་གནས་པ་ལ་ཅི་ཡང་བཟོད་པས་བཟོད་པའི་ཕ་རོལ་ཏུ་ཕྱིན་པ་ཡང་ཡིན། བྱང་ཆུབ་ཀྱི་སེམས་གདོད་ནས་དག་པ་མ་བཅོས་པའི་དབྱིངས་དེར་ཀུན་ནུབ་པས་ཀློང་ཡང་ཡིན། མ་བཅོས་པའི་དབྱིངས་དེ་རང་བཞིན་གྱིས་རྣམ་པར་དག་ཅིང་འོད་གསལ་བས་ཆོས་ཀྱི་སྐུ་ཡང་ཡིན། །བྱང་ཆུབ་ཀྱི་སེམས་རང་བྱུང་གི་དབྱིངས་མ་བཅོས་པའི་ཆོས་ཉིད་དེ་འང་ངང་ལས་གཞན་དུ་མི་འགྱུར་བར་རང་བཞིན་གྱིས་གནས་པས། ཉོན་མོངས་པ་ལྔ་མིང་ཡང་མེད་དེ། སྡུག་བསྔལ་ཆོས་ཉིད་དུ་གྱུར་ཏེ་གནས་པས་བདེ་བ་ཆེན་པོའི་ཀླུང་ཡང་ཡིན། བྱང་ཆུབ་ཀྱི་སེམས་མ་བཅོས་པའི་ཐིག་ལེ་ཆེན་པོ་རང་བྱུང་གི་དབྱིངས་དེ་བཞིན་དུ་བྱུང་ཞིང་ཤར་ཅིང་མ་བཅོས་པའི་ཆོས་ཉིད་དུ་རིག་པས་རྟོགས་ཏེ། གཉིས་སུ་མེད་པའི་བདེ་བ་ཆེན་པོ་ཡང་ཡིན། །དེ་ལྟ་བུ་རྟོགས་པ་ལས་ཆེ་བའི་ཡོན་ཏན་ཀུན་འབྱུང་བས་ཡིད་བཞིན་གྱི་ནོར་བུ་རིན་པོ་ཆེ་ཡང་ཡིན། མ་བཅོས་པའི་བྱང་ཆུབ་ཀྱི་སེམས་དེའི་ངང་ལ་དུས་གསུམ་དུ་མི་འགྱུར་བར་སེམས་དཔའ་རྡོ་རྗེ་སེམས་དཔའ་ཡང་ཡིནགདོད་ནས་དག་ཅིང་དམིགས་སུ་མེད་པ་བླང་དོར་དང་བྲལ་ཏེ། གཉིས་སུ་མེད་པས་ཁམས་གསུམ་སངས་རྒྱས་མ་ལུས་བྱང་ཆུབ། རྟོག་པའི་རི་བོ་བཅོམ། 
བདུད་རྣམ་པ་བཞིཀར་བསད་དེ་རྣམ་པར་དག་པས་ཆོས་ཀྱི་༄༅། །དབྱིངས་ཀྱིས་རང་བཞིན་ཆོས་སྐུ་བཙལ་བ་དང་བྲལ་བའི་བྱང་ཆུབ་ཀྱི་སེམས་དེ་མཚོན་པ་མྱ་ངན་འདསཔ། རང་བྱུང་གི་བཅོམ་ལྡན་འདས་དོནདམ་པའི་ངོ་བོ་ཡེ་ནས་ཡིན་པས། སྙིང་པོ་བྱང་ཆུབ་དགོངས་སུ་མེད་པ་ཞེས་ཀྱང་བྱ། ཆོས་རྣམས་ཀྱིས་ཆོས་ཉིད་བྱང་ཆུབ་ཀྱི་སེམས་དེས་གང་ལ་ཡང་མ་ཁྱབ་བ་མེད་དེ་ཁྱབ་པས་བརྡལ་བ་ཆེན་པོ་མི་ཟད་པའི་གཏེར་ཡིན། འབྱུང་བའང་མི་འབྱེད་པར་ཐམས་ཅད་གཅིག་གི་ངོ་བོར་གནས་པས་མཉམ་པའི་གཞི་པོའང་ཡིན། ཚིག་དང་ཡི་གེའི་ཐ་སྙད་ལས་འདས་པས་དགོངས་སུ་མེད་དེ་སྤྱོད་པའི་མཐའ་དང་བྲལ་བ་ཡིན། མ་བཅོས་འཇིངས་ཀུན་གཞི་བྱ་བཙལ་དང་བྲལ་བ་དོན་དམ་པའི་སྙིང་པོ་ཆོས་ཀྱི་སྐུ་དཔལ་བདེ་བ་ཆེན་པོ་མི་གནས་པའི་མྱ་ངན་ལས་འདས་པ་ཆེན་པོ་དེ་སྒྲོ་སྐུར་གྱི་མཐའ་ལས་འདས་པས་མི་གནས་པའི་ཡེ་ཤེས་ཆེན་པོ་ཞེས་པའོ། ཁམས་གསུམ་སྲིད་གསུམ་དུས་གསུམ་མཉམ་པ་ཆེན་པོའི་ངོ་བོ་སྤྲོས་པ་མེད་པའི་ཐིག་ལེ་ཡིན་པས་མི་་།ང་བ་མེད་པའི་ཀླུང་ཞེས་པའོ། །སྤྲོས་པ་མེད་པའི་ཐིག་ལེ་ཡིན། །ཀུནལ་སྙོམས་ན་མཉམ་པ་སྟེ། །དམིགས་སུ་མེད་ན་མཚན་མ་དག །བརྗོད་དུ་མེད་པས་གླེང་དང་བྲལ། །བསམ་མེད་ཡི་གེ་མེད་པས་ན། །བསྒོམ་པར་བྱ་བ་མེད་པའོ། 
།དེ་ནསཡང་བཅོམ་ལྡན་འདས་འདུ་ཤེས་ཤིན་ཏུ་མེད་པའི་བཅོམ་ལྡན་འདས་དཔལ་བདེ་བ་ཆེན་པོས་ཐམས་ཅད་ཀུན་ལ་ངེས་པར་སྙོམས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། བླ་མའི་ངེས་ཚིག་བསྟན་པ། རྨོངས་ལ་མི་འཕྱ་དོན་ལ་མཁས། །ཚིག་གིས་མཚོན་པའི་དོན་ལ་འབྱོར། །སྐྱེ་མེད་དབྱིངས་ལ་ཤིན་ཏུ་བསྟན། །ངེས་པར་བློན་ཞེན་ཀླུང་གྱུར་ན། །གཞན་དུ་ནམས་ཀྱང་འགྱུར་བ་མིན། །བསྐྱེད་དང་རྫོགས་དང་རྫོགས་ཆེན་པོ། །རྣམ་གསུམ་དོན་ལ་ངེས་གནས་ཤིང་། །ཐེག་པ་གཞན་གྱིས་ངེས་དོན་ཤེས། །ཟབ་མོ་དམིགས་མེད་དོན་ལ་མཁས། །རྫོགས་པ་ཆེན་པོའི་གཏིང་དུ་འབྱོར། །བླ་མ་སློབ་དཔོན་ཆེན་པོ་ཡིན། །སློབ་མ་ནོར་བུ་རིན་པོ་ཆེ། །མན་ངག་ཟབ་མོ་གཏིང་དུ་འཆང་། །ངེས་པ་རྙེད་ནས་ཕྱིར་མི་ལྡོག །མཁས་པར་གྱུར་ཀྱང་སློབ་ལ་བརྩོན། ཁྲེས་པ་ཆེ་ཡང་ཐེ་ཙོམ་གཅོད། །བླ་མ་ཡན་ལག་མགོ་ལྟར་ཁུར། །མན་ངག་མིག་གི་འབྲས་ལྟར་འཚོ། །དམ་ཚིག་ཞིང་ཚོགས་བཞིན་དུ་བསྲུངས། །ལྟ་བ་ཟབ་མོ་མཁའ་ལྟར་ཡངས། །སྤྱོད་པ་གླང་ཆེན་རྫབ་ཆུང་བཞིན། །ཞུགས་ཤིང་སྤྱོད་པ་སྐྱོ་དུབ་མེད། །རྒྱུད་མཉེན་འགྲོགས་ན་བདེ་བ་དང་། །རྫས་རྣམས་ལེན་ལ་དགའ་ཞིང་བརྩོན། །སྒྲུབ་ལ་མི་འཇིགས་སྦྱོར་ལ་འགྲུས། ཁྲེས་རབ་ཟབ་ཅིང་གཏོང་ལ་དགའ། །ཟང་ཟིང་འཁོར་ཡུལ་བུ་སྨད་ཀྱང་། །མན་ངག་ཟབ་མོའི་ཚིག་གཅིག་ལ། །འཕངས་པ་མེད་པར་འབུལ་བ་ནུས། །དེ་སློབ་ནོར་བུ་རིན་པོ་ཆེ། །སྦྱིན་པའི་གནས་དང་བསྟན་པའི་སྐབས། 
།ཡོན་ཏན་ཕུན་སུམ་༄༅། །ཚོགས་པ་འཆང་། ཁྲེས་རབ་ཟབ་ཅིང་ཐེག་ཆེན་འབྱོར། །ཟང་ཟིང་འཁོར་ཡུལ་གཏོང་ལ་བརྩོན། །ངེས་པའི་མན་ངག་ཀླུང་དུ་ཞེན། །རྒྱ་མཚོ་ལྟ་བུའི་སེམས་ལྡན་ཞིང། །བླམཙིསྟའིདཀྱིལདུའཆང་། །བླ་མས་སྤྱོད་པ་ཅི་བྱས་ཀྱང་། །ངག་ནས་མི་སྙན་མི་གླེང་ཞིང་། །འགྱུར་མེད་ནམ་མཁའི་སེམས་ལྡན་ཏེ། །བླ་མ་དཀོན་མཆོག་གསུམ་དུ་མཆོད། །བླ་མ་རྡོ་རྗེ་སློབ་དཔོན་གྱིས། །འདོད་ཅེས་སྨྲས་ན་མིག་ཀྱང་སྟེར། །སྤྲུལ་ལ་རེག་པ་མི་ནུས་བཞིན། །མན་ངག་ཟབ་མོ་འཆང་བས་ཀྱང་། །སྤྲུལ་ལ་འཛེམ་པ་བཞིན་དུ་བཙལ། །ཐེག་ཆེན་འཆང་ལ་ཐེག་མཆོག་བསྒོམ། །བློ་ལྡན་ཤེས་རབ་ཆེ་ཞིང་གསལ། །གསང་སྔགས་རྒྱུད་འཛིན་ཐེ་ཙོམ་གཅོད། །བླུན་པ་མིན་ལ་དོན་ལ་འབྱོར། །གཞན་ལ་ཁ་ནི་གང་འདྲེན་པ། །ཐེག་པ་ཆེ་ལས་གཞན་མི་འགྱུར། །བྱང་ཆུབ་སེམས་དཔའ་ཞེས་བྱ་བ། །མན་ངག་ཟབ་མོ་གཏད་པའི་རིགས། །བླ་མ་ལ་སྤྱོ་བ་བྱས་སམ། གསད་པར་བསམས་སམ། གསང་བའི་གསང་བ་ཚིག་གཅིག་སྟོན་པ་ལ་མི་རུང་བ་འབའ་ཞིག་བསམས་ན། དམྱལ་བར་འགྲོ་བ་སྟོན་པའི་སྐབས། ངེས་པ་སྟོན་པའི་སློབ་དཔོན་ལ། །གསད་པར་བསམ་ཞིང་བློ་ལྡོག་སྟེ། །ངག་ནས་མི་སྙན་ཚིག་སྨྲ་ཞིང་། །བཅོལ་བ་སྣར་མི་འཇོག་སྟེ་གཟུག །སྨྲབཞིནམིབྱེདཡིདཆེས་དཀའ། །འཐིང་སླད་བྱེད་ཅིང་ཁྱད་དུ་གསོད། །ས་མ་ཡ་ནི་ཕྱོགས་པར་གཏོང་། 
།གནོད་པ་སྨྲ་ཞིང་ངག་མི་ཉན། །མཁས་པ་མིན་ཞེས་སྨྲ་བྱེད་ཅིང་། ཁྲེས་པ་བདག་དང་སྒྲིན་པར་ནུས། །གཞན་དང་བསྡོངས་ནས་གསད་པར་སེམས། །ངུ་འབོད་གནས་སུ་དེ་སྐྱེ་སྟེ། །ན་རག་ལས་ནི་ཐར་མི་སྲིད། །འཇིག་རྟེན་འདི་སྲོག་འཇོམས་པར་ནུས། །སློབ་དཔོན་བླ་མར་གྱུར་པས་ཀྱང་། །ཕ་མ་གཉིས་ཀྱི་ངག་མི་བཅག །ཡི་དམ་སེམས་ཀྱི་འཇིངས་སུ་གཅད། །མན་ངག་སེམས་ལ་བལྟ་ཞིང་སྤྱོད། །སྤྱོད་པ་རྒྱ་མཚོ་ཀློང་ལྟར་གནས། །ལྟ་བ་དུས་གསུམ་ཀུན་བཟང་ངང་། །སྒོམ་པ་བསྒོམ་དུ་མེད་པར་བསྒོམ། །ཆོས་ཉིད་ཀློང་ལས་མ་ཉམས་ན། །དམ་ཚིག་གཉིས་བརྒྱ་རྩ་གཅིག་རྫོགས། །ཐེག་པ་མ་ལུས་ལྷུན་གྱིས་གྲུབ། ཁམས་གསུམ་མ་ལུས་ཡེ་སངས་རྒྱས། །སྣོད་བབ་མ་ལུས་གདོད་བྱང་ཆུབ། །མཉམ་པའི་སྙིང་པོར་གྱུར་པ་ལ། །རྡོ་རྗེ་སློབ་དཔོན་ཞེས་བྱའོ། །སློབ་དཔོན་གྱིས་སློབ་མ་གསོད་པར་བསམས་ན། ངན་འགྲོར་སྐྱེ་བའི་དམིགས་བསྟན་པའི་སྐབས།ངེས་པ་ཅེས་སྨྲ་བློར་མི་འཇོགས། །སློབ་བུ་གསད་པར་སེམས་ཤིང་དགའ། །ཡོན་ཏན་ཡོད་པའི་མི་ལ་སྨོད། །ཚིག་ལ་ལྟ་ཞིང་དོན་མི་ལྟ། །ཕ་རོལ་པོ་ལ་དུག་བཏང་ནས། །བརྒྱལ་བར་བྱས་པ་ཐིག་ནག་སྐྱེ། །སྲོག་འཇོམས་པ་ཡི་གཉེན་པོར་ནི། །གྱུར་ནས་ཐིག་ནག་འདྲ་བར་གྱུར། །དེ་ཡི་རི་ཐུང་བསྟན་པ་ནི། །སུམ་ཅུ་རྩ་གསུམ་ལོ་གྲངས་བརྒྱ། །མན་ངག་ཟབ་མོའི་སློབ་དཔོན་ལ། 
།ཚིག་གཅིག་སྲོག་ལུས་གང་འབུལ་༄༅། །དང་། །ཡོན་ཏན་བསྟོད་པའི་སྒོ་སྨྲ་ཞིང་། །སྐྱོན་གྱི་རྣམ་གྲངས་གང་འགེགས་པ། །རྒྱལ་བའི་རྒྱལ་བར་དེ་འགྲོ་ཞིང་། །ཟང་ཟིང་འཁོར་ཡུལ་མང་པོ་ནི། །བླ་མ་དག་ལ་ཁས་བླངས་ནས། །གལ་ཏེ་བྱིན་པར་མ་གྱུར་ན། །ཡང་དག་དོན་ལས་ཉམས་པ་དེ། །དཀོན་མཆོག་གསུམ་གྱི་དཀོར་ཕྲོགས་ཤིང་། །བརྒྱ་བྱིན་ཚངས་ལ་སོགས་པས་བསླུས། །བསྡུས་འཇོམས་གནས་སུ་མི་དེ་སྐྱེ། །དེར་སྐྱེས་པ་ཡི་རིང་ཐུང་ཚད། །ཚེ་ཡི་ལོ་ནི་བརྒྱ་ཡིན་ནོ། །མན་ངག་ཟབ་མོའི་སློབ་དཔོན་གྱིས། །སློབ་བུ་ནོར་བུ་རིན་ཆེན་ལ། །གང་ཞིག་འདོད་པའི་དགོངས་པ་སྟེ། །འདོད་ཅེས་པ་ནི་འབུལ་བར་བྱ། །འབུལ་བའི་སྙིང་སྟོབས་གང་མེད་པ། །འཆི་བའི་མི་དེས་སངས་རྒྱས་སླུ། །ཚེ་སྲོག་ཟད་པར་བྱེད་པའི་རྒྱུ། །དམྱལ་བའི་ངེས་སྟོན་ངས་མ་བསྟན། །འཆི་བའི་རྒྱུ་ནི་བསྟན་པའི་སྐབས། །བཀའ་བཞིན་མི་བྱེད་འཆི་བའི་རྒྱུ། །ཕ་མ་གཉིས་ཀྱི་ངག་གཅོག་འཆི། །སྤྱོད་ལོག་སྣ་ཚོགས་བྱེད་ན་ཟད། །བྱམས་པའི་བློ་ཞབྲུག་མྱུར་དུ་འཆི། །མནའ་སྨོད་ཀྱིས་ནི་སྲོག་ཟད་རྒྱུ། །མན་ངག་ཟབ་མོ་སྟོན་པ་ཡི། །སློབ་དཔོན་བསླུས་ན་ཚེ་སྲོག་ཟད། །ཟབ་མོ་གཏིང་དུ་མ་འབྱོར་བར། །ཚིག་གི་ཡོན་ཏན་སྤེལ་བྱེད་པ། །སྲོག་ཟད་ཚེ་ཐུང་དམྱལ་བའི་རྒྱུ། །ངེས་དོན་སྙིང་པོ་བླ་ན་མེད། །དམིགས་མེད་ཀླུང་དུ་མ་གྱུར་ན། ཁམས་གསུམ་མ་ལུས་སངས་རྒྱས་ཀུན། །མི་དེས་བྱང་ཆུབ་ཡོངས་མི་འཐོབ། 
།ཆོས་ཀྱི་རང་བཞིན་ཡོངས་ཤེས་ན། ཚིག་གི་བྱང་ཆུབ་མཁས་པར་འགྱུར། །མི་བྱ་བའི་སྐབས། ཐེག་པ་ཆུང་ངུ་བསྒོམ་མི་བྱ། །མན་ངག་ཟབ་མོ་བཙོང་མི་བྱ། །རྡོ་རྗེ་སློབ་དཔོན་བཀའ་མི་བཅག །ཡང་དག་ཉིད་ལས་ཡང་དག་ལྟ། །རྣམ་པར་གྲོལ་བའི་ལམ་ལ་བསླབ། །རང་དབང་མེད་པར་གཞན་མི་འགྱུར། །ཐེ་ཙོམ་ཡོད་བཞིན་རློམ་མི་བྱ། །ཡིད་ཆེས་མེད་པར་དོན་མི་གྲུབ། །མཁས་པར་མ་གྱུར་གཞན་མི་སློབ། །བླ་མ་བས་ནི་མཁས་མི་བྱ། །དམ་ཚིག་འདས་པའི་དུག་མི་བཏུང་། །གཟུང་འཛིན་ཡོད་པས་བསྒོམ་མི་བྱ། །བློ་རྨོངས་པས་ནི་ཤེས་མི་གསལ། །མཁས་པར་མ་གྱུར་གཞན་མི་བསླབ། །ཐེ་ཙོམ་ཡོད་བཞིན་ང་མི་རྒྱལ། །ངེས་པ་མེད་པར་སྨྲ་མི་བྱ། །རྟོག་པ་ཡོད་བཞིན་ལས་མི་བསྒྲུབ། །སྙིང་རྗེ་ཡོད་ན་གསད་མི་བྱ། །ཟབ་མོ་བསྟན་པའི་མི་དག་བཏག །བློ་རྒྱ་ཆུངས་པའི་མི་རྣམས་ལ། །ཐེག་ཆེན་ནམ་ཡང་བསྟན་མི་བྱ། །དེ་ཡན་ཆད་དུ་སིང་ག་ལའི་བམ་པོ་བརྒྱད་ཐལ་ཟིན་ཏོ། །རྒྱ་གར་གྱི་ཡུལ་དབུས་འགྱུར་ཚལ་གྱི་བམ་པོ་གསུམ་ཐལ་ལོ། །ཨོ་ཏྲ་ཡུལ་གྱི་བམ་པོ་བཅུ་གསུམ་ཐལ་ལོ། །རྒྱའི་བམ་པོ་གསུམ་ཐལ་ལོ། །དེས་བམ་པོ་རྐང་གྲངས་རིམ་པ་བསྟན་པའོ། །དེ་ནས་ཡང་བཅོམ་ལྡན་འདས་དཔལ་བདེ་བ་ཆེན་པོས་སྙིང་པོའི་ཏིང་ངེ་འཛིན་ལ་སྙོམས་པར་ཞུགས་ནས་བཀའ་སྩལ་པ། ཁམས་གསུམ་ཡེ་ནས་སངས་རྒྱས་པས། །སྙིང་རྗེས་སེམས་ཅན་བསྒྲལ་མི་དགོས། 
།གདོད་༄༅། །ནས་མ་སྐྱེས་མི་འགག་པས། །ཐར་བའི་ལམ་ལ་བགྲོད་དུ་མེད། །བཟང་ངན་བླང་དོར་དབྱེར་མེད་པས། །མཉམ་པར་བྱ་བའི་གཞི་པོ་བྲལ། །ཐམས་ཅད་ལྷུན་གྱིས་རྫོགས་པས་ན། །ཡོན་ཏན་ཅི་ཡང་བསྔགས་སུ་མེད། །བདུད་བཞི་དབྱིངས་སུ་དེར་བསད་ཅིང་། །ཉོན་མོངས་མ་ལུས་ཀ་དག་ན། །སངས་རྒྱས་བཙལ་ཞིང་བསྒྲུབ་ཏུ་མེད། །ཀུན་བཟང་ཆོས་ཀྱི་དབྱིངས་ཆེན་ལ། །ཡོན་ཏན་མ་ལུས་ཀུན་ལྡན་པས། །རྒྱལ་བས་ཞིང་རྣམས་བཙལ་དུ་མེད། ཁམས་གསུམ་སྣོད་བབ་བྱང་ཆུབ་པས། །ས་བགྲོད་རྒྱུ་ལ་ལྟོས་དང་འདྲ། །རང་བྱུང་ཡེ་ཤེས་བཙལ་མེད་པས། །བདེ་བར་གཤེགས་པའི་སྙིང་པོ་ཡིན། །ཆོས་རྣམས་མ་ལུས་ལྷུན་རྫོགས་པས། ཁམས་གསུམ་མ་ལུས་རྒྱལ་བའི་ཞིང་། །ཡེ་ནས་སྙིང་པོ་བྱང་ཆུབ་པས། །བསྒོམ་པར་བྱ་བ་རྡུལ་ཡང་མེད། །སེམས་ཀྱི་ཀུན་བཟང་མ་མཐོང་ན། །ཚིག་གི་ཀུན་བཟང་རྙེད་མི་འགྱུར། །སྙིང་པོ་བྱང་ཆུབ་མ་ཤེས་ན། །མཁས་པས་སངས་རྒྱས་ཡོངས་མི་རྙེད། །དུག་གསུམ་འབར་བའི་མེ་ཡོད་ན། །མེ་མར་དུ་མཆོང་མི་དགོས། །སེང་གེ་དཀར་མོའི་འོ་མ་འདི། །གསེར་གྱི་སྐྱོགས་སུ་བཞོ་བ་ལས། ཁམས་སྐྱོགས་ནང་དུ་བཞོས་གྱུར་ན། ཁམས་སྐྱོགས་འགས་ཤིང་འོ་མ་བའོ། །དེ་བཞིན་གསང་སྔགས་འདི་འཆང་བས བཙལ་ཐབས་བཅང་ཐབས་ཉེས་གྱུར་ན། །སེང་གེ་དཀར་མོའི་འོ་མ་འདྲ། 
།མེད་དོ་སེམས་ལས་སངས་རྒྱས་མེད། །འོད་མིན་གཞལ་ཡས་ཉིད་ཀྱང་སེམས། །སེམས་ལས་ཀུན་ཏུ་བཟང་མོ་མེད། །བསྒྲུབ་པར་བྱ་བ་ཉིད་ཀྱང་སེམས། །སུ་ཡི་སེམས་ཉིད་མཐོང་བ་དེས། །ཆོས་རྣམས་མ་ལུས་ཐམས་ཅད་ཤེས། །སྙིང་པོ་དགོངས་སུ་མེད་པས་ན། །ཆོས་རྣམས་མ་ལུས་བརྗོད་དང་བྲལ། །རང་བྱུང་དབྱིངས་སུ་ཡེ་དག་པས། །བཙལ་བའི་བསམ་པས་དབྱིངས་མི་སྐྱོད། །བགྲོད་དུ་མེད་པའི་ལམ་རྫོགས་པས། །ས་སྦྱོངས་བགྲོད་པ་ངལ་བའི་རྒྱུ། །ཡངས་པའི་གཞི་སྟེ་དམིགས་སུ་མེད། །རྒྱལ་བའི་ཞིང་ན་བཙལ་མི་དགོས། ཁམས་གསུམ་རྒྱལ་བར་མ་རྟོགས་ན། །སངས་རྒྱས་བཙལ་བས་ཡོངས་མི་རྙེད། །སེམས་ཉིད་རྟོག་པ་སངས་རྒྱས་ཡིན། །དཔྱད་མཐའ་མེད་ན་འདུ་ཤེས་ཟད། །འདུ་ཤེས་ཟད་པ་བདེ་བའི་མཆོག །རྫོགས་སོ་སེམས་ལ་ཆོས་ཉིད་རྫོགས། །ངེས་པ་བལྟར་མེད་ལྟ་བའི་ཕུལ། །བཙལ་མེད་ལས་དང་བྲལ་ན་བདེ། །སྣང་སྲིད་མ་ལུས་དབྱེར་མེད་པས། །མཉམ་པ་ཉིད་དེ་སྒྲུབ་མི་དགོས། །ཡེ་ནས་ཁམས་གསུམ་སངས་རྒྱས་པས། །རྒྱལ་བ་སངས་རྒྱས་བཙལ་དུ་མེད། །སྣོད་བཅུད་ཡེ་ནས་བྱང་ཆུབ་པས། །བྱང་ཆུབ་སེམས་ལ་ལྟ་རུ་མེད། །དངོས་གཞི་མེད་པའི་སེམས་ཉིད་དེ། །བརྗོད་དུ་མེད་པས་བརྗོད་དང་བྲལ། །སྐྱེ་འགག་མེད་པས་དབྱིངས་ན་བདེ། །རངབཞིནགནསཔསབགྲང་དུ་མེད། །ཐམས་ཅད་མ་ལུས་བདེར་རྫོགས་པས། 
།སྡུག་བསྔལ་མ་བཅོས་དབྱིངས་སུ་༄༅། །ཞི། །སངས་རྒྱས་ཆོས་རྣམས་རང་བཞིན་མེད། །ཆོས་དེ་དངོས་པོ་མེད་པ་ཡིན། །ཆོས་ནི་ཡེ་ནས་ཞི་བ་སྟེ། ཁམས་གསུམ་དམིགས་སུ་མེད་པ་ཡིན། །ཐམས་ཅད་སྟོང་པ་ཉིད་སྟོང་སྟེ། །མ་ལུས་དམིགས་སུ་མེད་པ་ཡིན། །འདི་རྣམས་རྟོགས་པར་གྱུར་པ་ལ། །སངས་རྒྱས་ཆོས་རྣམས་མ་ལུས་ཡོད། །དེ་ནས་ཡང་བཅོམ་ལྡན་འདས་ཀྱིས་ངེས་པའི་ཏིང་ངེ་འཛིན་ལ་སྙོམས་པར་ཞུགས་ནས། རབ་ཏུ་ངེས་པའི་ཏིང་ངེ་འཛིན་བསྟན་པའི་སྐབས། བྱང་ཆུབ་སེམས་ནི་བྷ་ག་སྟེ། །ཇི་བཞིན་པ་ཞེས་བྱ་བ་ཡིན། །ཇི་བཞིན་པ་དེ་གདོད་ནས་དག །མ་ལུས་པ་སྟེ་ཐམས་ཅད་སྡུད། །ཀུན་འདུས་མཁའ་དབྱིངས་རྣམ་པར་དག །སྙིང་པོའི་སྙིང་པོ་བྱང་ཆུབ་པས། །དགོངས་པའི་དགོངས་པ་བསྟན་པའོ། །མ་ཧྭ་ཡོ་གའི་བདུད་བཞི་ནི། །གཟོད་ནས་དག་པར་ཆོས་རྣམས་ནི། ཁྲེས་རབ་ཀྱི་ནི་ཤེས་འགྱུར་བ། །ཐབས་ཀྱི་མཆོག་སྟེ་གཉིས་སུ་མེད། ཁྲེས་རབ་ཐབས་གཉིས་གཉིས་མེད་པས། །ཕུང་པོའི་བདུད་བཞི་དབྱིངས་སུ་དག །ལྷ་དང་གཉིས་སུ་མེད་པར་ནི། །ཐམས་ཅད་མ་ལུས་ཀུན་སྦྱོར་བས། །སྐྱོན་གྱི་ཟུག་རྔུ་མཁའ་བཞིན་གསལ། །ཉོན་མོངས་བདུད་ནི་དབྱིངས་སུ་དགཁམས་གསུམ་སྣོད་བཅུད་ལྷར་གསལ་ཏེ། །ལྷ་ཡི་དཀྱིལ་འཁོར་ཀུན་ཡིན་ཕྱིར། །ལྟ་ཡི་བུ་བདུད་ལྷར་གྱུར་པས། །ལྷ་ཡི་བདུད་ནི་དབྱིངས་ལ་ཞི། །ཐམས་ཅད་གཉིས་སུ་ཀུན་སྦྱོར་བས། 
།སྐྱེ་མེད་དོན་ལ་འགག་པ་མེད། །འཆི་བདག་བདུད་ནི་དབྱིངས་སུ་དག །ཕུང་པོ་ལྔ་ནི་རིགས་ལྔ་སྟེ། །རྒྱལ་བ་རིགས་ལྔའི་རང་བཞིན་དུ། །ཕུང་པོ་གྱུར་པས་ཆོས་ཉིད་གསལ། །ཕུང་པོའི་བདུད་ནི་དབྱིངས་སུ་གསལ། །དུག་གསུམ་སྐུ་གསུང་ཐུགས་སུ་གསལ། །ཉོན་མོངས་ལྔ་ནི་བྷ་གར་གསལ། །སེམས་ལས་བྱུང་བའི་ཆོས་རྣམས་ནས། །བྱང་ཆུབ་ཆེན་པོར་བདེ་རྟོགས་པ། །ལྷ་ཡི་བུ་བདུད་དབྱིངས་སུ་གསལ། །ཆོས་རྣམས་མ་ལུས་མཉམ་པའི་ངང་། །གདོད་ནས་སྐྱེ་འཆི་འཕོ་འགྱུར་མེད། །རང་བྱུང་ཞི་ནས་ཡེ་ནས་གསལ། །འཆི་བདག་བདུད་ནི་དབྱིངས་སུ་དག །ཨ་ནུ་ཡོ་གའི་བདུད་བཞི་བཅོམ། །རྡོ་རྗེ་སེམས་དཔའ་ནམ་མཁའ་ཆེ། །ཀུན་བཟང་ཡངས་པ་ཆོས་ཀྱི་དབྱིངས། །རྣམ་དག་ལམ་ཆེན་ཀུན་སྒྲོལ་ཕྱིར། །མི་སྐྱེ་མི་འགག་ཅིར་མི་དགོངས། །སྲིད་གསུམ་སྐྱེ་འགག་མེད་པས་ན། །ཕུང་པོའི་བདུད་ནི་རྣམ་པར་དག །བྱམས་པས་དོན་ཉིད་རྣམ་སྦྱངས་ཕྱིར། །སྙིང་རྗེ་ཆེན་པོ་ཅིར་མི་མཛད། །ཆེ་བའི་ཆེ་ཟབ་མོ་ཡིས། །ཡོན་ཏན་ཅིར་ཡང་བསྔགས་པ་མེད། །མ་ལུས་མཉམ་པའི་བདེ་མཆོག་ལ། །སྡུག་བསྔལ་ཐམས་ཅད་ཀུན་གཞི་སྟེ། །དོན་རྣམས་ཇི་བཞིན་མི་བསྐྱོད་པས། །བྱ་བ་མེད་པས་གྲོལ་བས་གྲོལ། །རང་བྱུང་ཡེ་ཤེས་བཙལ་མེད་པས། །གྲོལ་ནས་གྲོལ་བའི་ལམ་སྟོན་པས། །ལྷ་ཡི་བུ་ཡི་བདུད་ནི་དག །འབྱུང་བ་ཆེན་པོ་བཅོམ་ལྡན་འདས། 
།ཆུབ་པར་གནས་པས་བཅོམ་ལྡན་༄༅། །འདས། །འགྲོ་བ་ཀུན་ལ་རང་བཞིན་གནས། །ཕྱིན་ཅི་ལོག་ཏུ་རྣམ་བརྟགས་ཀྱང་། །གྲོལ་བ་རང་བྱུང་གཞན་ལས་མེད། ཁམས་གསུམ་སྣོད་བཅ་དབྱིངས་ནས་བྱུང་། །དེ་ནས་བྱུང་ནས་དེར་གནས་པས། །ཉོན་མོངས་བདུད་དེ་བདེ་བའི་མཆོག །ཆེ་བའི་ཡེ་ཤེས་རྙེད་དཀའ་བ། ཁྲེས་རབ་ཐབས་ལ་བརྟེན་པས་འགྲུབ། །མིང་ཙམ་གཞན་ལ་བརྟེན་འདྲ་ཡང་། །མངོན་སུམ་བདེ་བ་རང་ལས་འབྱུང་། །བདེ་བའི་བདེ་ཆེན་ཀུན་རྫོགས་པས། །འཆི་བདག་བདུད་ནི་ཡེ་རྒྱས་བཏབ། །ད་ལྟའི་བདེ་དང་ཕྱི་མའི་བདེ། །མངོན་སུམ་པ་དང་རྒྱབ་ནས་འབྱུང་། །དེ་ཡང་རྣམ་པའི་སྐྱོན་ཡིན་པས། །དེ་ལ་བརྟེན་པར་མི་བྱའོ། །ཡོན་ཏན་ཆེན་པོའི་བསམ་གཏན་ནི། །གསམ་གཏན་ཉིད་པས་བསམ་དུ་མེད། །མ་བསམས་མ་སྦྱངས་ཆོས་ཉིད་དུ། །རྣམ་རྟོག་ཉིད་ལས་ཡེ་ཤེས་སྐྱེ། །ཕྲ་བའི་སྒོ་མོར་མིང་བརྟགས་ཤིང་། །སེམས་ཀྱི་བདེན་པས་ལམ་འཚོལ་ཞིང་། །དགོན་པའི་རྒྱུད་དུ་དབེན་འཛིན་ཏེ། །བརྟགས་ན་རྣམ་པར་རྟོག་འགྱུར་བསྒོམ། །དགེ་སྡིག་གཉིས་ཀ་རྣམ་པར་སེལ། ཁུ་འབྲས་གཉིས་སུ་མིང་འདོགས་ཏེ། །འཇིག་རྟེན་འདི་ལས་འབྱུང་ངོ་ཞེས། །བླང་དོར་བྲོད་པ་མཆོད་ཏུ་བསྐྱེད། །མི་གནས་ཐེག་ཆེན་ཆོས་བསྒོམས་ཤིང་། །སོ་སོར་རྟོགས་པའི་ཤེས་རབ་ཀྱིས། །ཆོས་རྣམས་ཀུན་གྱི་དོན་སྤྱད་པས། །ཆོས་རྣམས་ངོ་བོ་ཉིད་ཀྱིས་ཞི། །དེ་ལ་མིང་དང་ཚིག་ཀྱང་མེད། 
།དེ་ལ་འབྲི་དང་བསྣན་པ་མེད། །ཡི་གེའི་སེམས་རྒྱུ་བ་དང་བྲལ། །སྨྲ་བསམ་ཡུལ་ལས་རབ་འདས་པས། །མཐའ་གཉིས་རབ་ཏུ་རྨོངས་འགྱུར་ཏེ། །ཅི་ལའང་མི་དམིགས་མི་རྟོག་སྟེ། །མི་རྟོག་པ་ལའང་མི་གནས་ཤིང་། །སྣ་ཚོགས་འདི་དག་འཁྲུལ་པར་ཤེས། །འཁྲུལ་བར་ཤེས་པ་ཡང་དག་ལམ། །དབུ་མའི་ལམ་ཆེན་དེར་རྫོགས་པས། ཁམས་གསུམ་མྱ་ངན་འདས་པར་འདོད། །དོན་དམ་དམིགས་སུ་མེད་པ་ལ། །འདུ་ཤེས་རྒྱུ་བའི་སེམས་མེད་དེ། །ཡི་གེའི་ཚོགས་དང་བྲལ་བ་ནི། །དབུ་མའི་དོན་དམ་ལྟ་བ་ཡིན། །དབུ་མའི་དོན་དམ་གང་ཡིན་པ། །རྫོགས་པ་ཆེན་པོའི་ཀུན་རྫོབ་ཡིན། །ཐམས་ཅད་མ་ལུས་ཀུན་རྫོགས་པས། །ཡོན་ཏན་བསམ་གཏན་བསམ་དུ་མེད། །མ་བསམས་མ་སྦྱངས་ཆོས་སུ་གནས། །མི་རྟོག་རྟོག་ལས་འདས་པ་ན། །རྣམ་རྟོག་ཉིད་ཀྱང་ཡེ་ཤེས་སྐུ། ་།་འབྲས་མི་འབྱེད་ལྷུན་གྲུབ་པས། །ཕྲ་མོ་ཐེག་པྲ་གདགས་དང་བྲལ། །ཆོས་དབྱིངས་དབེན་པའི་དགོན་རྒྱུད་དུ། །འདུ་མཆེད་བཅུ་གཉིས་གཏོད་མནན་པས། །རྣམ་རྟོག་མ་ལུས་དབྱིངས་སུ་ཞི། །གདོད་ནས་མ་བཅོས་མཉམ་ཀླུང་པས། །དགེ་སྡིག་རྒྱུ་འབྲས་གདགས་སུ་མེད། །འཇིག་རྟེན་སྔ་ཕྱི་གཉིས་མེད་ཅིང་། །ཐམས་ཅད་མ་ལུས་སངས་རྒྱས་པས། །བླང་དོར་བྲོད་པའི་ཚིག་ལས་འདས། །གདོད་ནས རངབཞིན མེད པ ལ། །རིག པ དེ བཞིན དུརབཏབ པས། 
།སོ་སོར་རྟག་ཏུ་ཅི་ཡང་༄༅། །མེད། །ཆོས་རྣམ་རང་བཞིན་ཞི་བ་ལ། །རྗོད་པར་བྱེད་པ་གོལ་བས་ན། ཁམས་གསུམ་མ་ལུས་ཡེ་སངས་རྒྱས། །འཁོར་དང་མྱ་ངན་འདས་གཉིས་མེད། །གདོད་ནས་བཅོམ་མེད་མྱ་ངན་འདས། །མི་རྟོག་མ་བཅོས་ཆོས་ཉིད་ལ། །དམིགས་ཤིང་སྒོམ་དུ་རྡུལ་ཡང་མེད། །སྣང་བ་མེད་པའི་ཆོས་ཉིད་ལ། །མི་བཙལ་གཞག་ན་བསྒོམ་པ་ཡིན། །ཅི་ལའང་མི་རྟོག་མི་གནས་ཏེ། །མི་རྟོག་མི་གནས་འཁོར་བ་ཡིན། །འཁོར་བའི་གཅོང་རོང་དབུ་མའི་ལམ། །བརྗོད་དུ་མེད་པའི་ཆོས་ཉིད་ཀྱི། །ཐེག་ཆེན་བླ་ན་མེད་པ་འདི། །རང་བཞིན་མེད་པས་འདུ་འབྲལ་མེད། །ལྷུན་གྱིས་གྲུབ་པས་ལུས་པ་མེད། །ཡེ་སངས་རྒྱས་པས་རྟོག་ལས་འདས། །སྨྲར་མེད་ཚིག་ལས་འདས་པའི་ཕྱིར། །ཡི་གེའི་སེམས་རྒྱུ་བ་དང་བྲལ། །དཔྱད་ན་མངས་ན་རྟོག་པའི་རྒྱུ། །དཔྱད་མཐའ་མེད་པའི་ཆོས་དབྱིངས་ལ། །རིག་པ་དེ་བཞིན་ཀླུང་གནས་པ། ཁམས་གསུམ་མ་ལུས་ཐིག་ལེའི་ངང་། །ཐིག་ལེ་ཆེན་པོ་མཉམ་གནས་ཏེ། །བསམ་ཞིང་བསྒོམ་དུ་མེད་པ་ཡིན། །ཐིག་ལེ་སྤྲོས་པ་མེད་པ་ལ། །དཔྱད་མཐའ་མངས་པ་རྟོག་པའི་རྒྱུ། །དཔྱད་མཐའི་འདུ་ཤེས་གང་སྤངས་པས། །དེ་ཡིས་ཆོས་རྣམས་ཀུན་རྟོགས་ཏེ། །རྒྱལ་བ་སངས་རྒྱས་རྙེད་པ་ཡིན། །བླ་མེད་ཡང་དག་ངེས་པའི་དོན། །ཐེག་ཆེན་དོན་ལ་མ་འབྱོར་བར། ཁྲཀྱར་མགོ་ཟླུམ་ཚུལ་བཅོས་ཀྱང་། །གྱོ་མོ་ས་ལ་རྒྱུ་བྱས་པས། 
།འཕངས་པའི་འདུ་ཤེས་རབ་བསྐྱེད་ཀྱང་། །ཐ་མར་སར་ནི་འགྲོ་བ་ལྟར། །གདོང་ཞབྲུད་སྐྲུ་གྲིས་སྐྲ་བྲེགས་ཀྱང་། །རྟོག་པའི་ཀླུང་ལ་འདུ་མཆེད་དེ། །རྟོག་པའི་ཁྲིམས་དེ་བསྲུང་བས་འཇིག །བླ་མེད་རྫོགས་ཆེན་ཉེ་ལམ་རིང་། །བསྐལ་པ་གསུམ་དུ་ས་བགྲོད་ཀྱང་། །རྫོགས་པ་ཆེན་པོའི་གཏིང་མི་མཐོང་། །རྒྱལ་བ་བཙལ་བས་རྙེད་མི་སྲིད། །དཔྱད་མཐའ་མངས་པའི་རྒྱུ་ལས་བྱུང་། ཁུ་ལ་མི་བགྲོད་དཔྱད་མཐའ་སྤང་། །མགོ་ཟླུམ་ཤཱཀྱར་ཚུལ་གྱིས་བཅོས། །ཐེག་ཆེན་མཐོང་བ་ཐེག་པ་དེ། །འབྲས་བུ་མངོན་སངས་རྒྱས་པ་ཡིན། །བྱང་ཆུབ་ཐོབ་པར་འདོད་པ་རྣམས། །དེ་ཕྱིར་བླ་མེད་ཐེག་ཆེན་ལྟོས། །བླ་མེད་ཐེག་ཆེན་སུས་མཐོང་བས། །དུས་གསུམ་སངས་རྒྱས་མ་ལུས་རྙེད། །ལུང་གི་ལུང་མཆོག་རྩ་བའི་རྒྱུད། ཁྲཀྱ་ཐུབ་པ་འགྲོ་བའི་མགོན། །ཡོན་ཏན་མ་ལུས་ཀུན་ལྡན་པའི། །ཐུབ་པའི་དབང་པོས་གསུངས་པ་ཡི། །ལུང་གི་རྩ་བའི་རྒྱུད་ཆེན་འདི། །ཞལ་ནས་གསུངས་པའི་ཐེག་པ་སྟེ། །སངས་རྒྱས་བྱང་ཆུབ་གང་འདོད་པ། །ཐེག་མཆོག་བླ་མེད་འདི་ལ་ལྟོས། །ཕྱིས་ཀྱི་སློབ་འདོད། །སློབ་མ་དང་སྟོན་པར་འདོད་པའི་སློབ་དཔོན་གྱིས། །ས་པའི་བྱང་ཆུབ་སེམས་དཔའ་ཡིས། །སྤྲུལ་རྒྱུར་ལྡན་པ་རྙེད་པ་དང་། །མ་བཤད་པར་ནི་དོན་མི་བསྟན། །རྩ་བའི་རྒྱུད་འདི་སྔོན་ལ་སྦྱིན། །བཤད་དེ་དོན་འདི་དགྲོལ་བ་བསྟན། །བསྟནབཞིནམིབྱེདཔཡིམི། །བློ་བུར་དྲག་པོས་མོད་ལ་འཆི། 
།སྲོག་ཟད་ནས་༄༅། །ནི་དམྱལ་པར་ལྟུང་། །ངས་བསྟན་པ་ཡི་གདམས་ངག་འདི། །ལུང་འདི་འཚོ་བས་སེམས་ལ་བཅང་། །བསྟན་པ་འདི་འགལ་མེད་ལ་འཆི། །ལུང་རྩ་བའི་རྒྱུད་རྗེའུའི་དོན་དུ་བསྟན་པ་ཡིན། །རྫོགས་སོ།། །།ཨུ་ཨུ་ཨུ་རསྙི་ཀ་ཨི་ཏུ་ཨུ་ཤུ།། །།རྒྱ་གར་སྐད་དུ། བཛྲ་ས་ཏྭ། ཁ་སེ་མཧྭ་རྭ་ཛ་པུརྨྱི་ཏནྟྲ། བོད་སྐད་དུ། །རྡོ་རྗེ་སེམས་དཔའ་ནམ་མཁའི་ཆེ་རྒྱལ་པོ་རྒྱས་པའི་རྒྱུད། བཅོམ་ལྡན་འདས་དཔལ་ཀུན་ཏུ་