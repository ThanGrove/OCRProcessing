{page}༄༅། །རྒྱས་ཡིན་པར་གོ་བའོ། །རིག་པའི་ཡུལ་ན་སེམས་ཉིད་བདེ་བ་ཆེ། །གང་ཞིག་འདི་ལྟར་རིག་ཅིང་རྟོགས་པ་ནི། །རྣམ་པར་དག་པའི་འཇིག་རྟེན་ཡིན་པར་བཤད། །གང་སུས་རེག་ཅིང་རྟོགས་པ་དེ་ལ་ནི། །ཆོས་རྣམས་ཐམས་ཅད་རིག་པའི་འོད་འདུས་པས། །ཕྱོགས་བཞི་མཚམས་བརྒྱད་བླ་འོག་གྲུབ་པ་ནི། །སྣང་སྲིད་སེམས་ཅན་ལྷ་དང་སེམས་སུ་གྲུབ། །ཅེས་གསུངས་སོ། །ཕུན་སུམ་ཚོགས་པའི་མདོ་དང་དོན་གྱི་འགྲེལ་པ་རྫོགས་སོ།། །།དེ་ནས་སེམས་དཔའ་ཆེན་པོ་དེས། །ཡོངས་སུ་འདུས་པའི་ཚོགས་ལ། རྫོགས་པ་ཆེན་པོའི་དོན་ཡོ་གར་འདུས་པའི་ཕྱིར། བྱེ་བྲག་འབྱེད་པའི་མདོ་འདི་གསུངས་སོ། །ཀྱེ་འདུས་པའི་ཚོགས་ཆེན་ད་ཉོན་ཅིག །ཆོས་ཀུན་ཡོ་ག་བཞིར་འདུས་ཏེ། །ཡོ་གའི་མ་ཧྭ་ཡོ་ག་དང་། །ཨ་ནུ་ཨ་ཏི་ཡོ་ག་བཞིའོ། །རེ་རེ་ལ་ཡང་བཞི་བཞིར་དབྱེ། །དེ་ཡང་གང་དང་གང་ཞེ་ན། །ཡོ་ག་ཡི་ནི་ཡོ་ག་དང་། །ཡོ་གའི་མ་ཧྭ་ཡོ་ག་དང་། །ཡོ་གའི་ཨ་ནུ་ཡོ་ག་དང་། །ཡོ་གའི་ཨ་ཏི་ཡོ་ག་བཞིའོ། །མ་ཧྭ་ལ་ཡང་གཞིར་དབྱེ་སྟེ། །མ་ཧྭ་ཡོ་གའི་ཡོ་ག་དང་། །མ་ཧྭ་ཡོ་གའི་མ་ཧྭ་དང་། །མ་ཧྭ་ཡོ་གའི་ཨ་ནུ་དང་། །མ་ཧྭ་ཡོ་གའི་ཨ་ཏི་བཞིའོ། །ཨ་ནུ་ལ་ཡང་བཞིར་ཕྱེ་སྟེ། །ཨ་ནུ་ཡོ་གའི་ཡོ་ག་དང་། །ཨ་ནུ་ཡོ་གའི་མ་ཧྭ་དང་། །ཨ་ནུ་ཡོ་གའི་ཨ་ནུ་དང་། །ཨ་ནུ་ཡོ་གའི་ཨ་ཏི་བཞིའོ། །ཨ་ཏི་ལ་ཡང་བཞིར་དབྱེ་སྟེ། །ཨ་ཏི་ཡོ་གའི་ཡོ་ག་དང་། 
།ཨ་ཏི་ཡོ་གའི་མ་ཧྭ་དང་། །ཨ་ཏི་ཡོ་གའི་ཨ་ནུ་དང་། །ཨ་ཏི་ཡོ་གའི་ཨ་ཏི་བཞིའོ། །དེ་ཡང་གང་གིས་དབྱེ་ཞེ་ན། །ཡོ་ག་རྣམ་པ་རེ་རེ་ལ། །ཆེ་བ་རྣམ་པ་ལྔ་ལྔ་སྟེ། །ཆེ་བ་ཉི་ཤུར་ཕྱེ་བ་ནི། །ཡོ་ག་བཞི་ལས་ཕྱེ་བ་ཡིན། །དེ་ཡང་ཇི་ལྟར་བསྟན་ཞེ་ན། །སངས་རྒྱས་མེད་པའི་ཆེ་བ་བཞི། །ཡོ་ག་བཞི་ཡིས་ལ་བཟླའོ། །མངོན་པར་སངས་རྒྱས་ཆེ་བཞི་ནི། །ཡོ་ག་བཞི་ཡི་ཨ་ཏི་བཞི། །ཆོས་དབྱིངས་སངས་རྒྱས་ཆེ་བཞི་ནི། །ཡོ་ག་བཞི་ཡི་ཨ་ནུ་བཞི། །བདག་ཉིད་སངས་རྒྱས་ཆེ་བཞི་ནི། །ཡོ་ག་བཞི་ཡི་མ་ཧྭ་བཞི། །དེ་ཡིན་སངས་རྒྱས་ཆེ་བཞི་ནི། །ཡོ་ག་བཞི་ཡི་ཡོ་ག་བཞིའོ། །ཆེ་བ་རྣམ་ལྔ་སྤྱིར་བསྟན་ན། །བཞིས་ནི་རང་ཁར་འཛིན་པར་བྱེད། །སངས་རྒྱས་མེད་པའི་ཆེ་བཞི་ནི། །ཡོ་ག་བཞི་པོར་ལ་བཟླ་བའོ། །ཡོ་ག་བཞི་ཡི་བྱེ་བྲག་ནི། །ཨ་ཏི་ཡོ་གའི་ཨ་ཏི་ནི། །འདུས་མ་བྱས་ཀྱི་ཆོས་ཉིད་དེ། །སྐྱེ་བ་མེད་པའི་རང་བཞིན་གྱིས། །མཚན་མའི་ཡུལ་དང་བྲལ་བའོ། །ཨ་ཏི་ཡོ་གའི་ཨ་ནུ་ནི། །རང་བཞིན་མ་བཅོས་ཆོས་ཉིད་དེ། །སྒྲིབ་པ་མེད་པའི་རང་བཞིན་གྱིས། །དབྱིངས་དང་ཡེ་ཤེས་རང་བྱུང་བའོ། ཨ་ཏི་ཡོ་གའི་མ་ཧྭ་ནི། །འབྱུང་ཆེན་ལྔ་ཡི་ཆོས་ཉིད་དེ། །ཀུན་ལ་ཁྱབ་པའི་རང་བཞིན་ཏེ། །ཐབས་དང་ཤེས་རབ་རང་བྱུང་བའོ། །ཨ་ཏི་ཡོ་གའི་ཡོ་ག་ནི། །མ་བཙལ་གྲུབ་པའི་ཆོས་ཉིད་དེ། །ཟབ་མོ་རྟོགས་པའི་རང་བཞིན་གྱིས། ཡུལ་དང་དབང་པོར་རང་བྱུང་བའོ། 
།ཨ་ཏི་ཡོ་གའི་ལ་བཟླས་༄༅། །ནི། །བརྗོད་དུ་མེད་པའི་ཆོས་ཉིད་དེ། །སྒྲོ་སྐུར་བྲལ་བའི་རང་བཞིན་གྱིས། །བདེ་བ་ཆེན་པོར་རང་བྱུང་བའོ། །ཨ་ནུ་ཡོ་གའི་ཨ་ཏི་ནི། །བྱང་ཆུབ་སེམས་ཀྱི་ཆོས་ཉིད་དེ། །རྒྱུ་རྐྱེན་བྲལ་བའི་རང་བཞིན་གྱིས། །གསང་བའི་ཡེ་ཤེས་རང་བྱུང་བའོ། །ཨ་ནུ་ཡོ་གའི་ཨ་ནུ་ནི། །དབྱིངས་དང་ཡེ་ཤེས་ཆོས་ཉིད་དེ། །ཐམས་ཅད་འབྱུང་བའི་རང་བཞིན་གྱིས། །ཆོས་ཀུན་ཡེ་ཤེས་རང་བྱུང་བའོ། །ཨ་ནུ་ཡོ་གའི་མ་ཧྭ་ནི། །ཐབས་དང་ཤེས་རབ་ཆོས་ཉིད་དེ། །འདུ་འབྲལ་མེད་པའི་རང་བཞིན་གྱིས། །གཉིས་མེད་བདེ་བ་རང་བྱུང་བའོ། །ཨ་ནུ་ཡོ་གའི་ཡོ་ག་ནི། །སེམས་་ལ་རྫོགས་པའི་ཆོས་ཉིད་དེ། །བླང་དོར་མེད་པའི་རང་བཞིན་གྱིས། །ལུང་ཆེན་སྟོན་པར་རང་བྱུང་བའོ། །ཨ་ནུ་ཡོ་གའི་ལ་བཟླས་ནི། །འདུ་འབྲལ་མེད་པའི་ཆོས་ཉིད་དེ། །གཟུང་འཛིན་བྲལ་བའི་རང་བཞིན་གྱིས། །ཆོས་ཉིད་ཟབ་མོ་རང་བྱུང་བའོ། །མ་ཧྭ་ཡོ་གའི་ཨ་ཏི་ནི། །ཆགས་པ་མེད་པའི་ཆོས་ཉིད་དེ། །གཟུང་འཛིན་བྲལ་བའི་རང་བཞིན་གྱིས། །བདེ་བའི་ཡེ་ཤེས་རང་བྱུང་བའོ། །མ་ཧྭ་ཡོ་གའི་ཨ་ནུ་ནི། །དུས་གསུམ་གཅིག་པའི་ཆོས་ཉིད་དེ། །ཆོས་སྐུ་གཅིག་པའི་རང་བཞིན་གྱིས། །ཆེ་བའི་བདེ་བ་རང་བྱུང་བའོ། །མ་ཧྭ་ཡོ་གའི་མ་ཧྭ་ནི། །བླང་དོར་མེད་པའི་ཆོས་ཉིད་དེ། །མི་གཡོ་མི་བསྐྱོད་རང་བཞིན་གྱིས། །མཉམ་པའི་བདེ་བ་རང་བྱུང་བའོ། །མ་ཧྭ་ཡོ་གའི་ཡོ་ག་ནི། །གཅིག་ཏུ་འདས་པའི་ཆོས་ཉིད་དེ། 
།མ་བྱུང་མ་སྐྱེས་རང་བཞིན་གྱིས། །སྒྲོ་སྐུར་བྲལ་བར་རང་བྱུང་བའོ། །མ་ཧྭ་ཡོ་གའི་ལ་བཟླས་ནི། །སྲིད་གསུམ་སངས་རྒྱས་ཆོས་ཉིད་དེ། །སྒྱུ་མར་སྣང་བའི་ཆོས་ཉིད་ཀྱིས། །ཆོས་ཉིད་དག་ཏུ་རང་བྱུང་བའོ། །ཡོ་གའི་ཨ་ཏི་ཡོ་ག་ནི། །མཚན་མ་མེད་པའི་ཆོས་ཉིད་དེ། །མཚན་མ་མེད་པའི་རང་བཞིན་གྱིས། །མི་རྟོག་འབྲས་བུ་རང་བྱུང་བའོ། །ཡོ་གའི་ཨ་ནུ་ཡོ་ག་ནི། །ཡོངས་སུ་རྫོགས་པའི་ཆོས་ཉིད་དེ། །ལྷུན་གྱིས་གྲུབ་པའི་ཆོས་ཉིད་ཀྱིས། །བདེ་ཆེན་ཆོས་ཉིད་རང་བྱུང་བའོ། །ཡོ་གའི་མ་ཧྭ་ཡོ་ག་ནི། །རྨད་དུ་བྱུང་བའི་ཆོས་ཉིད་དེ། །ནམ་མཁའ་ལྟ་བུའི་ཆོས་ཉིད་ཀྱིས། །རྨད་བྱུང་རོལ་པའི་རང་བྱུང་བའོ། །ཡོ་ག་ཉིད་ཀྱི་ཡོ་ག་ནི། །ཀུན་ཀྱང་སངས་རྒྱས་ཆོས་ཉིད་དེ། །སྙིང་པོ་གཅིག་པའི་རང་བཞིན་གྱིས། །རྣམ་པར་དག་པར་རང་བྱུང་བའོ། །ཡོ་ག་བཞི་ཡི་ལ་བཟླས་པ། །རྩོལ་དང་བྲལ་བའི་ཆོས་ཉིད་དེ། །བསྒྲུབ་ཏུ་མེད་པའི་རང་བཞིན་གྱིས། །སྒྱུ་མ་ལྷུན་གྲུབ་རང་བྱུང་བའོ། །ཞེས་གསུངས་སོ། །བྱེ་བྲག་འབྱེད་པའི་མདོ་ལས། ཡོ་ག་རྣམ་པ་བཞི་བྱེ་བྲག་ཏུ་འབྱེད་པའི་ལེའུའོ།། །།དེ་ནས་ཡང་སེམས་དཔའ་ཆེན་པོ་དེ་ཡིས། འདུས་པའི་ཚོགས་ལ་ཡོ་ག་རྣམ་པ་བཞིའི་དོན་མདོའི་འགྲེལ་པ་འདི་གསུངས་སོ། །ཀྱེ་འདུས་པའི་ཚོགས་ཆེན་ད་ཉོན་ཅིག །ཡང་ནི་ཡོ་ག་རྣམ་པ་བཞི་པོ་ལས། །རྫོགས་ཆེན་ཨ་ཏི་ཡོ་ག་ལ། །དོན་གྱི་འགྲེལ་པ་འདི་གསུངས་སོ། 
།རྫོགས་ཆེན་ཨ་ཏི་ཡོ་གའི་༄༅། །ཆོས་འདི་ནི། །ཡེ་ནས་ལྷུན་གྱིས་གྲུབ་པའི་ཆོས་ཉིད་དེ། །གཞན་ལ་རག་མ་ལས་པའི་བྱང་ཆུབ་སེམས། །དངོས་པོ་མཚན་མ་གར་ཡང་མཚུངས་མེད་པའི། །རྒྱུ་རྐྱེན་བྲལ་བའི་རང་བྱུང་ཡེ་ཤེས་ཀྱིས། །མངོན་དུ་གྱུར་པའི་མཐུ་ཡིན་རིག་པ་ལས། །བདེ་ཆེན་ཆོས་ནི་གཞན་ནས་འབྱུང་མི་འགྱུར། །ཞེས་བསྟན། རྫོགས་པ་ཨ་ནུ་ཡོ་གའི་ཆོས་ཉིད་ནི། །རྡོ་རྗེ་སྐྱེ་མེད་འབྱུང་བའི་ཆོས་ཉིད་དེ། །ནམ་མཁའི་རྟོག་པ་སྤྱིན་དང་ཁུ་རླངས་འདྲ། །རྟོག་པ་དེ་ལ་མཚན་མ་སྐྱེ་མེད་ཅིང་། །སེམས་རྟོག་མཚན་མ་མེད་པ་དེ་ཉིད་ནི། །དུས་གསུམ་རྟོག་པ་སྐུ་གསུམ་ནམ་མཁའ་འདྲ། །འདོད་ཡོན་ལྔ་ལ་མི་ཆགས་ནམ་མཁར་བསྔོ། །ནམ་མཁའ་ཆགས་མེད་ལྟ་བུར་བསྔོ་བའོ། །ཆོས་ཉིད་ནམ་མཁའ་ལྟ་བུར་ཀུན་བསམ་ན། །རང་དོན་ནམ་མཁའ་ལྟ་བུར་འབྱུང་བར་ངེས། །ཞེས་བྱ། བསྐྱེད་པ་མ་ཧྭ་ཡོ་གའི་ཆོས་ཉིད་ནི། །སེམས་ཀྱི་དཀྱིལ་ན་རྣམ་ཤེས་འཁོར་གྱིས་བསྐོར། །ལྷ་ཡི་སྐུ་ཡི་ཁྲོ་གཉེར་ཆ་ལུགས་བཞིན། །ཐམས་ཅད་འཇོམས་པའི་ཁྲོ་བོ་ཆེན་པོ་ཡིས། །གཙོ་བོར་ཁྲོ་བདག་ཅི་འདྲར་ལུས་བསྒོམས་ཏེ། །ཡང་ནས་ཡང་དུ་བསྒོམས་པས་མངོན་གྱུར་ནས། །བག་ཆགས་བརྟས་པའི་ཡི་གེ་མངོན་ཕྱུང་ནས། །མ་བཅོས་པ་ཡི་ཆོས་ཉིད་ཞི་བ་དེ། །དབང་པོའི་མངོན་སུམ་དག་གིས་མཐོང་བ་མིན། །ཞེས་སོ། །ཡོ་ག་ཕྱི་པའི་ཆོས་ཉིད་བསྟན་པ་ནི། 
།བྱང་ཆུབ་བསྒྲུབ་པའི་ཡན་ལག་བཅུ་གཅིག་དགུས། །ཀུན་གྱི་སྒོ་ནས་ཞུགས་ནས་བསྒོམ་པ་ཡང་། །སྐུ་མདོག་ཕྱག་མཚན་ཕྱག་རྒྱ་རྫོགས་པ་སྲ །སྐུ་ཡི་ཆ་ལུགས་ཡིད་ལ་ཏིང་འཛིན་བསྒོམ། །ཆུ་ཟླ་བཞིན་དུ་གསལ་བ་ཡིས། །གཟུང་འཛིན་མཚན་མ་དག་