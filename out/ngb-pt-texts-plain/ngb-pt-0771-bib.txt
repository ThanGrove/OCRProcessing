{page}༄༅། །རྒྱ་གར་སྐད་དུ། །མི་ཏི་ཀ་མ་ཨེ་པན་ཙ་རད་ན། །ཧེ་དུ་ར་ཏྲི་ཏན་ན་མ། །བོད་སྐད་དུ། །མ་མོ་སྲིད་པའི་ནམ་མཁའ་རིན་པོ་ཆེ་སྔོ་དམར་ལྔའི་ཚོན། །མཁའ་འགྲོ་བཀྲག་གསལ་འབར་མའི་རྒྱུད་ཅེས་བྱ་བ། །བཅོམ་ལྡན་འདས་དཔལ་ཆེ་མཆོག་ཧེ་རུ་ཀ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །ཡུམ་སྲིད་པའི་རྒྱལ་མོ་འབྱུང་བ་ལྔའི་རྒྱལ་མོ། །སྐྱེ་འགྲོ་ཡོངས་ཀྱི་བདག་མོ། །འགྲོ་དྲུག་གི་སྐྱེ་གནས། །དུག་ལྔ་ཡོངས་ཀྱི་བདག་མོ། །ཀུན་གྱི་ཡུམ།་མཆོག་ཁྲོ་མོ་རྣམ་ཞལ་མ། །རི་རབ་གླིང་བཞི་གཞལ་ཡས་དམ་པ་ན། །སྐྱེ་འགྲོ་ཡོངས་ཀྱི་བདག་མོ་དེ་ན་བཞུགས། །ཡེ་ཤེས་ལས་དང་རང་བཞིན་དམ་ཚིག་ཅན། །ཆ་འཛིན་སྤྲུལ་པའི་འདོད་ཁམས་མ་མོ་རྣམས། །ཉོན་མོངས་ལོག་འཁྲུལ་ཅན་རྣམས་གདུལ་པའི་ཕྱིར། །སྔོན་དམར་སྣ་ཚོགས་ཚོན་གྱི་དཀྱིལ་འཁོར་བཞེངས། །ཕྱི་ནང་མཁའ་འགྲོ་མ་ལུས་མཉེས་པའི་ཕྱིར། །བླ་གབ་གུང་གྱི་ནམ་མཁའ་དང་། །ཕྱོགས་མཚམས་གུར་གྱི་ནམ་མཁའ་དང་། ས་བཞི་གདན་གྱི་ནམ་མཁའ་དང་། །རིགས་བཞི་ཕྱོགས་ཀྱི་ནམ་མཁའ་དང་། །མཚམས་ཀྱི་བློན་མོའི་ནམ་མཁའ་དང་། མཁའ་དྲུག་རྒྱལ་མོའི་ནམ་མཁའ་དང་། །ཆེ་མཆོག་གཙོ་བོའི་ནམ་མཁའ་དང་། །བདེ་མཆོག་གཙོ་མོའི་ནམ་མཁའ་དང་། །བར་གྱི་མ་གསུམ་ནམ་མཁའ་དང་། །སྲིད་པའི་སྨན་མོའི་ནམ་མཁའ་དང་། 
ལས་ཀྱི་མ་མོའི་ནམ་མཁའ་རྣམས། །དུས་འདིར་བདག་ལ་བསྟན་དུ་གསོལ། །དེ་སྐད་གསུངས་པས་ཐུགས་ཆུད་ནས། །ཉིན་ཅིག་གཡུ་དྲུང་ཡང་དག་པ། །ནམ་མཁའ་ལ་ཡང་རྣམ་པ་གསུམ། །ཁ་དོག་ཞལ་གྱི་ནམ་མཁའ་དང་། །དཀྱིལ་འཁོར་ལྷ་ཡི་ནམ་མཁའ་དང་། །འདི་དག་རིགས་དང་མཐུན་པ་དང་། །ཡེ་ཤེས་ལྔ་དང་འབྲེལ་པ་སྟེ། འབྱུང་བའི་འོད་དང་འབྲེལ་པ་དང་། །ཕུང་པོ་ལྔ་དང་འབྲེལ་བ་དང་། །དངས་མ་ལྔ་དང་འབྲེལ་པ་དང་། །ལུས་ངག་ཡིད་དང་འབྲེལ་བ་དང་། །ཕུང་པོ་ཁམས་དང་འབྲེལ་པ་དང་། །སྐྱེ་མཆེད་བཅུ་གཉིས་འབྲེལ་པ་རྣམས། །ཉེ་བའི་འཁོར་ལ་ངས་བསྟན་གྱིས། །ལེགས་པར་ཉོན་ལ་ཡིད་ལ་ཟུང་། །དེ་ནས་འཁོར་ལ་བཀའ་སྩལ་པ། །ཁ་དོག་རྒྱན་གྱི་ནམ་མཁའ་དང་། །དཀར་ལ་དག་པའི་ཡེ་ཤེས་ཏེ། །སྐྱོན་གྱིས་མ་གོས་ཡེ་ཤེས་གསལ། །མ་རིག་མུན་པ་སངས་པར་བྱེད། ཁོན་ཏུ་དཀར་བ་དུང་གི་མདོག །ཀང་ཀང་རའི་འོད་དུ་འཚེར། །རིརབ་ཤར་གྱི་རྒྱན་དུ་བྱས། །ཐམས་ཅད་ཞི་བར་འགྱུར་ཕྱིར་རོ། །སྔོ་ལ་གསལ་བ་ཡོན་ཏན་དེ། །དགོས་འདོད་སྐོང་བའི་ཡེ་ཤེས་གསལ། །ཡིད་བཞིན་དབང་པོ་གང་འཐད་སྟོན། ཁེན་ཏུ་སྔོ་བ་བིཌརུ། །རི་རབ་ལྷོ་ཡི་རྒྱན་དུ་བྱས། །དམར་ལ་ཆགས་པའི་རང་བཞིན་ཏེ། །པདྨ་རྭ་གའི་མདོག་ཏུ་གསལ། །སྨྲ་བར་བྱེད་པ་གསུང་གི་སྒོ། ཁེན་ཏུ་དམར་བ་གིས་མཛེས། །ཐུགས་རྗེ་ཆགས་པའི་རྒྱན་དང་ལྡན། 
།རི་རབ་ནུབ་ཀྱི་རྒྱན་དུ་༄༅། །བྱས། སེར་ལ་གསལ་བ་ལས་རབ་སྟེ། །བཙོ་མ་གསར་གྱི་མདོག་ཏུ་གསལ། ལྷུན་གྱིས་གྲུབ་པ་འཕྲིན་ལས་ཏེ། ཨིན་ཏྲ་ནི་ལ་ལྗང་ཁུ་འཚེར། །མ་བྱུང་སྙིང་པོ་ཆོས་ཀྱི་དབྱིངས། །རི་རབ་བྱང་གི་རྒྱན་དུ་བྱས། །ཁ་དོག་ཞལ་གྱི་ནམ་མཁའི་ནང་། །སྣ་ཚོགས་རིན་ཆེན་འཁོར་དུ་གསལ། །མཐིང་ནག་འབབ་ཞིག་ནག་པོར་གསལ། །འཕྲིན་ལས་བཞི་ལ་དབང་སྒྱུར་ཞིང་། །ཁྲོ་མོ་མཐིང་ནག་དྲག་པོ་སྟེ། །ཁམས་གསུམ་བཅུད་བསྡུས་ནམ་མཁའི་གཟུགས། །རྒྱལ་མོའི་ཞལ་དུ་ཤེས་པར་བྱ། །དཀྱིལ་འཁོར་གཞལ་ཡས་ངས་བཤད་ཀྱིས། །ཉོན་ཅིག་གཡུང་དྲུང་ཡང་དག་པ། །ཕྱོགས་མཚམས་བརྒྱད་ཀྱི་སྐོར་བུ་ལ། །མཐིང་ནག་གྲུ་གསུམ་དཀྱིལ་དུ་བྲེལ། །ཟླ་གམ་དམར་པོའི་མུ་ཁྱུད་བཅས། །ཕྱི་རོལ་འཁོར་ལོ་རྩིབས་བརྒྱད་ལ། །གདན་གྱི་ས་བོན་བཅུ་གཉིས་ལྡན། །དེ་ཡི་ཕྱི་རིམ་རྩིབས་བརྒྱད་ལ། །སྒོ་མ་བཞི་དང་དམག་དཔོན་བཞི། །དེ་ཡི་ཕྱི་རིམ་མུ་ཁྱུད་ལ། །དབང་པོ་ཉི་ཤུ་རྩ་བརྒྱད་གནས། །དེ་ལྟ་བུ་ནི་གནས་ཁང་ངོ་། །མཁའ་འགྲོ་བཀྲག་གསལ་འབར་མའི་རྒྱུད་ལས། །གླེང་གཞིའི་ལེའུ་སྟེ་དང་པོའོ།། །།དེ་ནས་ཡང་གསང་བའི་བདག་པོས་ཞུས་པ། །བླ་གབ་གུར་གྱི་ནམ་མཁའ་གང་། །ཕྱོགས་མཚམས་འབྱུང་བའི་ནམ་མཁའ་གང་། །ས་གཞི་གདན་གྱི་ནམ་མཁའ་གང་། །ཆེ་མཆོག་སྐུ་ཡི་ནམ་མཁའ་གང་། 
།དུས་འདིར་བདག་ལ་བཤད་དུ་གསོལ། །གནོད་འདུལ་ལྷ་ཡིས་ཡང་གསོལ་པ། །ཉོན་ཅིག་གཡུང་དྲུང་ཡང་དག་པ། །གདན་གྱི་ནམ་མཁའ་ངས་བཤད་ཀྱིས། །ལེགས་པར་ཉོན་ལ་ཡིད་ལ་ཟུང་། །ཕྱོགས་མཚམས་བརྒྱད་ཀྱི་སྐོར་བུ་ལ། །ནག་པོའི་ཕོ་བྲང་དམར་པོས་བརྒྱན། །སྔོན་པོ་འོད་དང་བཅས་པ་བྲི། །དམར་པོ་སེར་པོས་བརྒྱན་པ་ནི། །མཐའ་མ་ནག་པོས་བསྐོར་པའོ། །རྩིབས་བརྒྱད་པ་རུ་བྲི་བར་བྱ། །མུ་ཁྱུད་ལྕགས་རི་ཟླུམ་པོར་བྲི། །ལུས་ངགག་ཡིད་གསུམ་ལྡན་པའི་ཕྱིར། །དཀར་དང་དམར་དང་སྔོ་བར་བྲི། །དེ་ནི་གདན་དུ་ཤེས་པར་བྱ། །གསང་བའི་བདག་པོ་ཡང་ཞུས་པ། །རིགས་བཞི་རྒྱལ་མོའི་ནམ་མཁའ་ནི། །དུས་འདིར་བདག་ལ་བཤད་དུ་གསོལ། །གསང་བའི་བདག་པོས་ཡང་གསུངས་པ། །རིགས་བཞི་རྒྱལ་མོའི་ནམ་མཁའ་ནི། །ལེགས་པར་བཤད་ཀྱིས་ཡིད་ལ་ཟུང་། །དཀར་སྔོ་དམར་སེར་གནག་དང་ལྡན། །རྣམ་སྣང་གསལ་གྱི་ནམ་མཁའ་འོ། །སྔོ་དང་དམར་དང་སེར་དང་དཀར། །དུས་ཀྱི་མཐའ་མ་ནག་པོས་བསྐོར། །གཉེན་གསལ་མ་ཡི་ནམ་མཁའ་འོ། །རི་རབ་བང་རིམ་ནུབ་ལ་དགོད། །སེར་དང་དཀར་དང་སྔོ་དང་དམར། །ཀུན་གྱི་མཐའ་མ་ནག་པོས་བསྐོར། །བཀྲག་གསལ་འབར་གྱི་ནམ་མཁའ་འོ། །རི་རབ་བྱང་གི་ཅོག་ལ་དགོད། །བདེ་ཐོད་གཙོ་མོའི་ནམ་མཁའ་ནི། །སེར་དང་དཀར་དང་སྔོ་དང་དམར། །གནག་དང་སེར་པོའི་འོད་དང་ལྡན། 
།བདེ་འགྲོ་མ་ཡི་༄༅། །ནམ་མཁའ་འོ། །ནུབ་བྱང་ཅོག་ལ་དགོད་པའོ། །དཀར་དང་སྔོ་དང་དམར་སེར། །ནག་པོ་དཀར་པོའི་འོད་དང་ལྡན། །ཐོད་འཕྲེང་མ་ཡི་ནམ་མཁའ་འོ། ཁྲར་ལྷོའི་ཅོག་ལ་དགོད་པར་བྱའོ། །དམར་དང་སྔོ་དང་སེར་དང་གནག །དཀར་པོ་སྔོན་པོའི་འོད་དང་ལྡན། །བཀྲག་གི་རྒྱལ་མོའི་ནམ་མཁའ་འོ། །ལྷོ་ནུབ་ཅོག་ལ་དགོད་པར་བྱ། །ཁ་ལེ་གཙོ་མོའི་ནམ་མཁའ་ནི། །སྔོ་དང་དཀར་དང་དམར་དང་སེར། །ནག་པོས་མཐའ་མ་བྲན་ནས་སུ། །དེ་ཡི་ཕྱི་ནི་སྔོན་པོས་བྲན། །བྱང་ནུབ་ཅོག་ལ་དགོད་པར་བྱའོ། །ཆེ་མཆོག་གཙོ་བོའི་ནམ་མཁའ་གང་། །དུས་འདིར་བདག་ལ་བཤད་དུ་གསོལ། །དེ་སྐད་གསོལ་པ་བཀའ་སྣང་བ། །རྡོ་རྗེ་རིས་སུ་བསྐོར་ནས་ནི། །གནག་དང་དཀར་དང་སྔོན་པོ་དང་། །དམར་སེར་ནག་པོའི་འོད་དང་བཅས། །སྐུ་སྟོད་རིགས་ལྔའི་སངས་རྒྱས་གཙོ། །སྐུ་སྨད་འབྱུང་བའི་རྒྱལ་མོ་ལྔ། །རྐེད་པ་ཁྲོ་མོ་རྣམ་ཞལ་མ། །མཁའ་བཞི་བདེ་ཀློང་སྟེང་དུ་དགོད། །འདི་དག་ནམ་མཁའི་བྲི་ཐབས་ཏེ། །འཁྲུལ་པ་མེད་པར་ཡང་དག་ལྡན། །དེ་དག་རིན་ཆེན་བང་བ་རིས། །དེ་དག་སྲིད་པའི་རྒྱ་མདུད་རིས། །མཁའ་དང་ཀློང་གི་ཆོས་ཉིད་ཅན། །བཅྭ་བརྒྱད་སྟེང་འོག་ཁམས་སུ་སྣང་། །ཆེ་མཆོག་གཙོ་བོའི་དཀྱིལ་འཁོར་རོ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །གཞལ་ཡས་ཁང་དཀྱིལ་འཁོར་གྱི་ལེའུ་སྟེ་གཉིས་པའོ།། 
།།དེ་ནས་གསང་པའི་བདག་པོས་ཡང་གསོལ་པ། །རིགས་བཞི་ཕྱོགས་ཀྱི་ནམ་མཁའ་གང་། །མཚམས་ཀྱི་བློན་མོའི་ནམ་མཁའ་གང་། །ཉེ་བར་བདག་ལ་བཤད་དུ་གསོལ། །གནོད་འདུལ་ལྷ་ཡིས་བཀའ་སྩལ་བ། །རིགས་བཞི་ཉོན་ཅིག་གཡུང་དྲུང་ཡང་དག་པ། །ཕྱོགས་མཚམས་ནམ་མཁའ་ངས་བཤད་ཀྱིས། །ལེགས་པར་ཉོན་ཅིང་ཡིད་ལ་ཟུང་། །དཀར་མོ་ཟང་ཡག་བྲིས་པ་ནི། །རྡོ་རྗེ་རིགས་ཀྱི་ནམ་མཁའ་སྟེ། །ལུས་ངག་ཡིད་གསུམ་སུམ་བརྩེགས་གསུམ། །ཁམས་གསུམ་བརྩེགས་མར་བྱུང་བའོ། །རི་རབ་ཤར་གྱི་བང་རིམ་ལའོ། །རིམ་པ་བཞིན་དུ་དགོད་པར་བྱའོ། །སྔོན་མོ་ཟང་མར་བྲིས་པ་ནི། །རིན་ཆེན་རིགས་ཀྱི་བློན་མོ་སྟེ། །ལྷོ་ཕྱོགས་བང་རིམ་སུམ་བརྩེགས་ལ། །རིམ་པ་བཞིན་དུ་དགོད་པར་བྱ། །དམར་མོ་ཟང་མར་བྲིས་པ་གསུམ། །པདྨ་རིགས་ཀྱི་བློན་མོ་སྟེ། །ནུབ་ཕྱོགས་བང་རིམ་སུམ་བརྩེགས་ལ། །རིམ་པ་བཞིན་དུ་དགོད་པར་བྱ། །སེར་པོ་ཟང་མར་བྲིས་པ་གསུམ། །ལས་ཀྱི་རིགས་ཀྱི་བློན་མོ་སྟེ། །བྱང་ཕྱོགས་བང་རིམ་སུམ་བརྩེགས་ལ། །རིམ་པ་བཞིན་དུ་དགོད་པར་བྱ། །ནག་པོ་ཟང་མར་བྲིས་པ་གསུམ། །དེ་བཞིན་རིགས་ཀྱི་ནམ་མཁའ་སྟེ། །དབུས་ཀྱི་རི་རབ་ཅོག་ལ་དགོད། །རེའུ་ཟང་མར་བྲིས་པ་ནི། །དབུགས་ཀྱི་རྒྱལ་མོའི་ནམ་མཁའ་སྟེ། ཁྲར་ལྷོའི་ཅོག་ལ་དགོད་པར་བྱ། །དྲེའུ་ཟང་མར་བྲིས་པ་ནི། །སྲིད་པའི་རྒྱལ་མོའི་ནམ་མཁའ་སྟེ། 
།ལྷོ་ནུབ་ཅོག་ལ་དགོད་༄༅། །པར་བྱ། །ཁྲེའུ་ཟང་མར་བྲིས་པ་ནི། །བཀྲག་གི་རྒྱལ་མོའི་ནམ་མཁའ་སྟེ། །ནུབ་བྱང་བང་རིམ་སུམ་བརྩེགས་ལ། །རིམ་པ་བཞིན་དུ་དགོད་པར་བྱ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །ཕྱོགས་མཚམས་བློན་མོའི་ལེའུ་སྟེ་གསུམ་པའོ།། །།དེ་ནས་ཡང་གསང་བའི་བདག་པོས་ཞུས་པ། །མཚམས་ཀྱི་བྲན་མོའི་ནམ་མཁའ་གང་། །དུས་འདིར་བདག་ལ་བཤད་དུ་གསོལ། །ཉོན་ཅིག་གཡུང་དྲུང་ཡང་དག་པ། །མཚམས་ཀྱི་བྲན་མོའི་ནམ་མཁའ་ནི། །དཀར་མོའི་ཕོ་བྲང་སྔོན་པོས་བྱ། ཁྲར་ལྷོ་མཚམས་ཀྱི་ནམ་མཁའ་སྟེ། ཁྲར་ལྷོའི་མེ་རི་དམར་པོར་དགོད། །ན་བཟའ་གོས་དང་རྒྱན་དུ་བྱས། །སྔོན་པོའི་ཕོ་བྲང་ནག་པོས་བརྒྱན། །ལྷོ་ནུབ་མཚམས་ཀྱི་ནམ་མཁའ་ནི། །ལྷོ་ནུབ་བང་རིམ་དང་པོ་ལའོ། །ན་བཟའ་གོས་དང་རྒྱན་དུ་བྱས། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །མཚམས་ཀྱི་བྲན་མོའི་ལེའུ་སྟེ་བཞི་པའོ།། །།དེ་ནས་གསང་བའི་བདག་པོས་ཡང་ཞུས་པ། །བཅུ་བཞི་རྗེ་མོའི་ནམ་མཁའ་གང་། །ངེས་པར་བདག་ལ་བཤད་དུ་གསོལ། །དེ་སྐད་གསུངས་པ་གསན་ནས་ཀྱང་། །གནོད་འདུལ་ལྷ་ཡིས་བཀའ་སྩལ་པ། །ཉོན་ཅིག་གཡུང་དྲུང་ཡང་དག་པ། །བཅུ་བཞི་རྗེ་མོ་ངས་བཤད་ཀྱིས། །ལེགས་པར་ཉོན་ལ་ཡིད་ལ་ཟུང་། །དཀར་པོའི་ཕོ་བྲང་ནག་པོས་བརྒྱན། །སེར་པོ་དཀར་པོ་སྔོན་པོས་བརྒྱན། 
།ཉི་མ་ཁྲོས་པའི་ཞལ་ཡིན་ཏེ། །རི་རབ་ཤར་གྱི་ཅོག་ལ་དགོད། །སྔོན་པོའི་ཕོ་བྲང་ནག་པོས་བརྒྱན། །དམར་དང་སེར་དང་དཀར་པོས་བསྒོར། །པདྨ་ཁྲོས་པའི་ཞལ་ཡིན་ཏེ། །རི་རབ་ལྷོ་ཡི་ཅིག་ལ་དགོད། །དམར་པོའི་ཕོ་བྲང་ནག་པོས་བསྐོར། །བདུད་རྩི་ཁྲོས་པའི་ཞལ་ཡིན་ཏེ། །རི་རབ་ནུབ་ཀྱི་ཅོག་ལ་དགོད། །སེར་པོའི་ཕོ་བྲང་ནག་པོས་བརྒྱན། །དཀར་དང་སྔོ་དང་དམར་པོས་བསྐོར། །ཐར་པའི་ལམ་སྟོན་ནམ་མཁའ་སྟེ། །རི་རབ་བྱང་གི་ཅོག་ལ་དགོད། །དཀར་པོའི་ཕོ་བྲང་སྔོན་པོས་བརྒྱན། །ནག་པོ་དམར་པོ་སེར་པོས་བསྐོར། །རྒྱན་གྱི་རྒྱལ་མོའི་ནམ་མཁའི་སྟེ། །རི་རབ་བང་རིམ་དང་པོའི་ཤར་ལའོ། །སྔོན་པོའི་ཕོ་བྲང་དམར་པོས་བརྒྱན། །ནག་པོ་སེར་པོ་དཀར་པོས་བསྐོར། །དབྱིངས་ཕྱུག་མ་ཡི་ནམ་མཁའ་སྟེ། །བང་རིམ་དང་པོའི་ལྷོ་ནུབ་ལའོ། །དམར་པོའི་ཕོ་བྲང་སེར་པོས་བརྒྱན། །གནག་དང་དཀར་དག་སྔོན་པོས་བསྐོར། །བདག་ཉིད་མ་ཡིན་ནམ་མཁའ་སྟེ། །བང་རིམ་དང་པོའི་ནུབ་ལའོ། །སེར་པོའི་ཕོ་བྲང་དཀར་པོས་བརྒྱན། །ནག་པོ་སྔོན་པོ་དམར་པོས་བརྒྱན། །གཅིག་པུ་མ་ཡི་ནམ་མཁའ་སྟེ། །བང་རིམ་དང་པོའི་བྱང་ལའོ། །དཀར་པོའི་ཕོ་བྲང་སྔོན་པོས་བརྒྱན། །དཀར་མོ་མིག་གཅིག་མའི་ནམ་མཁའ་སྟེ། བང་རིམ་དང་པོའི་ཤར་ཕྱོགས་ལའོ། །དམར་པོའི་ཕོ་བྲང་སྔོན་པོའི་བརྒྱན། །སེར་དངགནག་དང་དཀར་པོས་བསྐོར། །ནག་མོ་རལ་གཅིག་ནམ་མཁའ་སྟེ། 
།བང་༄༅། །རིམ་དང་པོའི་ལྷོ་ཕྱོགས་ལའོ། །དམར་པོའི་ཕོ་བྲང་སེར་པོས་བརྒྱན། །དཀར་པོ་ནག་པོ་སྔོན་པོས་བསྐོར། །དབང་སྒྱུར་མ་ཡི་ནམ་མཁའ་སྟེ། །བང་རིམ་དང་པོའི་ནུབ་ལའོ། །སེར་པོ་དཀར་པོ་སྔོན་པོ་དང་། །ནག་པོ་དམར་པོས་བསྐོར་བ་ནི། །སེར་མོ་ལས་མཁན་ནམ་མཁའ་སྟེ། །བང་རིམ་དང་པོའི་བྱང་ལའོ། །རྗེ་མོ་རྣམས་ཀྱང་ཞལ་དུ་དགོད། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །རྗེ་མོ་བཅུ་བཞིའི་ནམ་མཁའི་ལེའུ་སྟེ་ལྔ་པའོ། །དེ་ནས་གསང་བའི་བདག་པོས་འདི་སྐད་གསུངས་སོ། །བར་གྱི་མ་གསུམ་ནམ་མཁའ་གག་། །ལེགས་པར་བདག་ལ་བཤད་དུ་གསོལ། །དེ་སྐད་གསོལ་བའི་ཚིག་གསན་ནས། །གཡུང་དྲུང་ལྷ་ཡིས་བཀའ་སྩལ་པ། །ཉོན་ཅིག་གཡུང་དྲུང་ཡང་དག་པ། །ལེགས་པར་ཉོན་ལ་ཡིད་ལ་ཟུང་། །དཀར་མོ་བརྒྱན་གྱི་ནམ་མཁའ་ནི། །དཀར་པོའི་ཕོ་བྲང་སེར་པོས་བྱས། །དཀར་མོ་མདངས་དང་ལྡན་པ་ལ། །སེར་པོ་གོ་ཅོག་ཡང་བས་བསྐོར། ཁྲར་ལྷོ་མཚམས་སུ་ཡང་དག་ལྡན། །དམར་པོ་མདངས་ལྡན་སྔོན་པོས་བརྒྱན། །དམར་པོ་འོད་དང་བཅས་པ་ནི། །སྨུག་ཏིག་རྒྱལ་མོའི་ནམ་མཁའ་སྟེ། །ལྷོ་ནུབ་མཚམས་སུ་ཡང་དག་ལྡན། །ནག་མོ་བཟུར་བཞི་བྲིས་པ་ནི། །རེ་མ་ཏི་ཡི་ནམ་མཁའ་སྟ། །བྱང་ཤར་མཚམས་སུ་ཡང་དག་ལྡན། །བར་གྱི་ནམ་མཁའ་ཞེས་པ་ཡོལ། 
།གྲོག་དབུགས་ནམ་མཁའ་ཞེས་པ་བདག་མོ་ཆེན་མོ་གསུམ། །རྣལ་འབྱོར་ཀུན་གྱི་སྙིང་ཉེ་མ། །དམ་ཚིག་ཉམས་པ་སྒྲོལ་མཛད་མ། །ཉེས་ལེགས་ཀུན་གྱི་ལྟང་འཛིན་མོ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། བར་གྱི་མ་གསུམ་གྱི་ལེའུ་སྟེ་དྲུགཔའོ།། །།དེ་ནས་གསང་པའི་བདག་པོས་གསོལ་པ། །སྲིད་པའི་སྨན་མོའི་ནམ་མཁའ་གང་། །ངེས་པར་བདག་ལ་བསྟན་དུ་གསོལ། །དེ་སྐད་གསུངས་པའི་དོན་གསན་ནས། །གནོད་འདུལ་ལྷ་ཡིས་བཀའ་སྩལ་པ། །ཉོན་ཅིག་གཡུང་དྲུངཡང་དག་པ། །ལེགས་པར་བཤད་ཀྱིས་ཡིདལ་ཟུང་། །དཀར་དང་གནག་དང་སྔོ་དང་དམར། །སེར་པོ་ནག་པོས་བསྐོར་བ་ནི། །ཆགས་བྱེད་མ་ཡི་ནམ་མཁའ་སྟེ། །བང་རིམ་ཐ་མའི་ཤར་ཕྱོགསལའོ། །ནག་པོ་དཀརཔོ་སྔོན་པོས་བརྒྱན། །དམར་སེར་ནག་པོས་བསྐོར་བ་ནི། །ཆ་སྙོམས་མ་ཡི་ནམ་མཁའ་སྟེ། ཁྲར་གྱི་ཕྱོགས་སུ་ཡང་དག་དགོད། །དཀར་དང་སྔོ་དང་དམར་དང་སེར། །ནག་པོ་དཀར་པོ་མདངས་མངའ་བ། ཡོན་ཏན་དྲུག་དང་ལྡན་པ་ནི། །ཨེ་ཀ་ཛ་ཏིའི་ནམ་མཁའི་སྟེ། ཁྲར་ལྷོ་མཚམས་སུ་ཡང་དག་ལྡན། །ནག་མོའི་ནམ་མཁའ་རྣམ་པ་བདུན། །སྲིན་པོ་བདུན་གྱི་ནམ་མཁའ་སྟེ། །བྱང་ཤར་མཚམསནས་ལྷོ་ཕྱོགས་སུ། །བངརིམབཞིནདུའཁོརབར་དགོད། །ནག་མོ་དུང་མིག་ནམ་མཁའ་སྟེ། །ཧ་ཏིང་དཀར་མོའི་ནམ་མཁའ་སྟེ། །ནག་མོ་གཡུ་མིག་ནམ་མཁའ་ནི། 
།དུན་ཏིང་ནག་མོའི་ནམ་མཁའ་༄༅། །ཡིན། །ནག་མོ་ཟངས་མིག་ནམ་མཁའ་ནི། ཁུ།བ་ཏིང་སེར་མོའི་ནམ་མཁའ་ཡིན། །བང་རིམ་བར་མའི་མཚམས་ལའོ། །དམར་པོ་གཡུ་མིག་ནམ་མཁའ་ནི། །པདྨ་འཕྲེང་གི་ནམ་མཁའ་འོ། །ནུབ་བྱང་བང་རིམ་ཐ་མ་ལའོ། །དཀར་མོ་གསེར་མིག་ནམ་མཁའ་ནི། །གླིང་བཞི་སྤྱིའགྲོའི་ནམ་མཁའ་སྟེ། །བང་རིམ་ཐ་མའི་བྱང་ཤར་ལའོ། །སྔོན་མོ་ཟངས་མིག་ནམ་མཁའ་ནི། །མདོག་བཟང་སྔོན་མོའི་ནམ་མཁའ་ཡིན། །བང་རིམ་ཐ་མའི་ལྷོ་ནུབ་ལའོ། །མ་མོ་དམག་དཔོན་རྒྱལ་མོ་བཞི། །ནག་པོ་མདངས་མར་བྱས་པ་ནི། །དུང་གཡུ་མཚོ་དང་གསེར་དང་ལྔ། །དམག་དཔོན་རྒྱལ་མོའི་ནམ་མཁའ་སྟེ། །ཕྱོགས་བཞིའི་སྟོད་ལ་ཡང་དག་ལྡན། །ནག་མོ་མཐའ་བསྒྱུར་རྣམ་པ་བཞི། །དཀར་མཐའ་མཛེས་པ་ལྷ་ཡི་སྲིང་། །སྔོ་མཐའ་མཛེས་པ་གཤིན་རྗེའི་སྲིང་། །དམར་མཐའ་མཛེས་པ་གཤིན་རྗེའི་སྲིང་། །སེར་མཐའ་མཛེས་པ་གནོད་སྤྱིན་སྲིང་། །ཡང་ན་ཟ་བ་རྣམ་པ་བཞི། །ཕྱོགས་བཞི་ལ་ནི་དགོད་པར་བྱའོ། །སྲིད་པའི་སྨིན་མོའི་ནམ་མཁའ་འོ། །མཁའ་འགྲོ་མ་བཀྲག་གསལ་འབར་མི་རྒྱུད་ལས། །སྲིད་པའི་སྨོན་མོའི་ནམ་མཁའི་ལེའུ་སྟེ་བདུན་པའོ།། །།དེ་ནས་ཡང་གསང་པའི་བདག་བོས་གསོལ་པ། །སྲིད་པའི་སྨན་མོའི་གནས་ལུགས་གང་། །ལེགས་པར་བདག་ལ་བཤད་དུ་གསོལ། །དེ་སྐད་གསོལ་བའི་དོན་གོ་ནས། 
།དཔལ་ཆེན་འཁོར་ཚོགས་བཀའ་སྩལ་པ། །ལེགས་པར་ཉོན་ལ་ཡིད་ལ་ཟུང་། །སྲིད་པའི་སྨན་མོའི་ནམ་མཁའ་ནི། །དཀར་མོ་ལ་སོགས་རྣམ་པ་བདུན། །ཞི་བ་ལས་ཀྱི་གཙོ་མོ་སྟེ། །དཀར་མོ་དྲུག་དང་ཟངས་མིག་གཅིག །དེ་ལྟར་བདུན་ནི་ཤར་དུ་དགོད། །སྔོན་པོ་ལ་སོགས་རྣམ་བདུན་བྱ། །རྒྱས་པ་ལས་ཀྱི་གཙོ་མོ་སྟེ། །སྔོན་མོ་བདུན་དང་ཟངས་མིག་གཅིག །དེ་ལྟར་བདུན་ནི་ལྷོ་རུའོ། །དམར་མོ་ལ་སོགས་རྣམ་པ་བདུན། །དབང་གི་ལས་ཀྱི་མ་མོ་སྟེ། །དམར་མོ་དྲུག་དང་དུང་མིག་གཅིག །དེ་ལྟར་བདུན་ནི་ནུབ་ཏུའོ། །སེར་པོ་ལ་སོགས་རྣམ་པ་བདུན། །དྲག་པོ་ལས་ཀྱི་མ་མོ་སྟེ། །སེར་མོ་དྲུག་དང་གཡུ་མིག་གཅིག །དེ་ལྟར་བདུན་ནི་བྱང་དུ་དགོད། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །དབང་ཕྱུག་ཉི་ཤུ་རྩ་བརྒྱད་ཀྱི་ནམ་མཁའི་ལེའུ་སྟེ་བརྒྱད་པའོ། །དེ་ནས་ཡང་གསང་བའི་བདག་པོས་གསོལ་བ། །འབྲོག་སྨན་དང་ཡུལ་ས་དང་། །ཀླུ་དང་སྲིན་མོ་ལ་སོགས་པ། །ཕུགས་བདག་འབྲོག་མོ་ལ་སོགས་པ་དང་། །ལས་ལ་གྲུབ་པའི་མ་མོ་རྣམས། །སྐུ་མདོག་ལྟ་བུའི་ནམ་མཁའ་བྱའོ། །དཀོར་སྦྱིན་མོ་དང་ཕུགས་བདག་མོ། །ཁྲ་མོ་ཞུན་མ་རེ་འབྲི་རྣམས། །རིགས་མཐུན་ནམ་མཁའ་དོན་དང་སྦྱར། །དེ་ཡི་དོན་རྣམས་བཤད་དུ་གསོལ། །དེ་སྐད་གསོལ་པའི་དོན་གོ་ནས། །གནོད་འདུལ་ལྷ་ཡིས་བཀའ་སྩལ་པ། །ཉིན་ཅིག་གཡུང་དྲུང་ཡང་དག་པ། 
།དེ་དོན་ཕྱེ་ལ་ངས་བཤད་༄༅། །ཀྱིས། །ལེགས་པར་ཉོན་ལ་ཡིད་ལ་ཟུང་། །སྐུ་མདོག་རིགས་དང་བསྟུན་ལ་བྱ། །དཀོར་བདག་མོ་ནི་ནག་མོར་བྱ། །ཁྲ་མོ་ཡུད་ཀྱིས་མཛེས་པར་བྲི། །ཕུག་བདག་མོ་ནི་སྔོ་ལ་གནག །འབྲི་བ་གཡུ་མིག་ལྟ་བུར་མཛེས། །ནག་ཁྲ་མ་དང་སྔོ་ཁྲ་མ། །དཀར་ཁྲ་མ་དང་སེར་ཁྲ་མ། །དམར་ཁྲ་ལ་སོགས་ནག་མོ་རྣམས། །ཀླུ་གྲུབ་བཞི་དང་ལས་གྲུབ་བཞི། །དེ་རྣམས་ཀུན་ལ་འཇུག་པར་གསུངས། །དགོས་པ་ལྟར་ནི་དོན་དང་སྦྱར། །རེའུ་ཟངས་མིག་བྱང་འབྲོག་ལ། །འབྲིའུ་གཡུ་མིག་ལྷོ་འབྲོག་ལ། །རེ་འབྲི་ཟངས་མ་ཕུགས་བདག་ལ། །ར་བལ་རྩིད་པ་བྱང་འབྲོག་ལ། །ཁྲེའུ་ཟུངས་མིག་ཀླུ་སྲིན་ལ། །སྔོན་མོ་ཞུན་ལ་ཕུགས་བདག་ལ། །དཀར་མོ་ཞུན་མ་སྐོར་སྤྱིན་ལ། །དཀར་མོ་གཡུ་མིག་ཀླུ་བདུད་ལ། །འཇིག་རྟེན་མ་མོ་འོ་ནམ་མཁའ་རྣམས། །དེ་ལྟར་ཞབྲུལ་པ་མེད་པར་བྱ། །མཁའ་འགྲོ་མ་བཀྲག་གསལ་འབར་མའི་རྒྱུ་ལས། །འཇིག་རྟེན་ལས་ཀྱི་མ་མོའི་ལེའུ་སྟེ་དགུ་པའོ། །དེ་ནས་གསང་བའི་བདག་པོས་དོན་ཞུས་པ། །ཡེ་ཤེས་ལྔ་དང་འབྲེལ་པ་ཇི་ལྟར་ལགས། །ཕུང་པོ་ལྔ་དང་ཇི་ལྟར་འབྲེལ། །དངས་མ་ལྔ་དང་ཇི་ལྟར་འབྲེལ། །ལུས་ངག་ཡིད་དང་ཇི་ལྟར་འབྲེལ། །སྐྱེ་མཆེད་ཡུལ་དང་ཇི་ལྟར་འབྲེལ། །ངེས་པར་བདག་ལ་བཤད་དུ་གསོལ། །གནོད་འདུལ་ལྷ་ཡིས་ཡང་གསོལ་པ ། །གསང་པའི་བདག་པོས་ང་ལ་ཉོན། 
།འབྲེལ་པ་རྣམ་བདུན་ངས་བཤད་ཀྱིས། །གཡོ་འགུལ་མེད་པའི་དད་པས་ཉོན། །དཀར་མ་དག་ལ་གསལ་བ་དེ། །མེ་ལོང་ལྟ་བུའི་ཡེ་ཤེས་སོ། །སྔོན་པོར་གསལ་བ་སྣ་ཚོགས་ཏེ། །མཉམ་པ་ཉིད་ཀྱི་ཡེ་ཤེས་སོ། དམར་པོ་གདང་ལ་གཤེར་བ་དེ། །སོ་སོར་རྟོག་པའི་ཡེ་ཤེས་སོ། །སེར་པོ་འཚེར་ལ་གསལ་བ་དེ། །བྱ་བ་གྲུབ་པའི་ཡེ་ཤེས་སོ། །མཐིང་ཁ་ཀུན་ལ་ཁྱབ་པ་སྟེ། །བརྟགས་ན་དངོས་པོ་རང་བཞིན་སྟོང་། །སྟོང་པ་ཉིད་ཀྱི་ཡེ་ཤེས་སོ། །ཡེ་ཤེས་དུས་ན་བདག་ཉིད་གཅིག །དེ་ཕྱིར་བདག་ཉིད་གཅིག་པར་འབྲེལ། །འབྱུང་བ་འོད་དང་འབྲེལ་པ་ནི། །སྲ་ལ་མཁྲེགས་པ་གསལ་བའི་མདོག །དར་དཀར་ལྟ་བུར་ཤེས་བར་བྱ། །སྔོ་ལ་འཕྱུར་བ་མེ་ཡི་འོད། །དུ་བ་ལྟར་ནི་སེས་པར་བྱ། །གཤེར་ལ་རླན་པ་ཆུ་ཡི་འོད། །ཁྲག་གི་དྭངས་མའི་ངོ་བོ་ལས། །ཡང་ཅིག་གཡོ་བ་རླུད་གི་འོད། །བཙོ་མ་གསེར་གྱི་འོད་དུ་གསལ། །མཐིང་ལ་གནག་པ་ནམ་མཁའི་འོད། །ཀུན་ལ་ཁྱབ་པར་ཤེས་པར་བྱ། །དེ་ལྟར་འབྱུང་བའི་འབྲེལ་པའོ། །ཕུང་པོ་ལྔ་དང་འབྲེལ་བ་ནི། །ང་ཡི་རང་བཞིན་གཅིག་ཏུ་འདྲིལ། །དེ་ཕྱིར་གཟུགས་ཀྱི་ཕུང་པོར་གཅིག །རླུ་་གི་རང་བཞིན་གཡོ་བར་བྱེད། །དེར་ཕྱིར་འདུ་བྱེད་ཕུང་པོར་གཅིག །ནམ་མཁའི་རང་བཞིན་རྣམ་པ་སྟོང་ལ་གསལ། །དེ་ཕྱིར་རྣམ་ཤེས་ཕུང་པོར་འབྲེལ། །གནས་སྐབས་འདྲ་བའི་འབྲེལ་པའོ། །དངས་མ་ལྔ་དང་འབྲེལ་པ་ནི། །ས་ཡིརངབཞིནདཀརལགདངས། 
།དེ་ཕྱིར་དཀར་པོའི་༄༅། །མདོག་ཏུ་བསྟན། །མེ་ཡི་དྭངས་མ་སྔོ་ལ་འཕྱུར། །དེ་ཕྱིར་སྔོན་མོའི་མདོག་ཏུ་བསྟན། །ཆུ་ཡི་དྭངས་མ་གཤེར་ལ་བརླན། །ཐུགས་རྗེ་ཆགས་པ་དམར་པོར་བསྟན། །རླུད་གི་དྭངས་མ་གཡོ་བར་བྱེད། །དེ་ཕྱིར་དྲང་ལ་སེར་བའི་འོད། །ནམ་མཁའི་དྭངས་མ་མཐིག་ལ་གནག །དེ་ཕྱིར་སྣ་ཚོགས་པ་ཡི་མདོག །ལས་དང་ཐུགས་རྗེ་འབྲེལ་པ་ཡིན། །ལུས་ངག་ཡིད་དང་འབྲེལ་བ་ནི། །གཟུགས་སུ་འབྱུང་བ་སྐུ་ཡི་ཚུལ། །སྒྲ་རུ་བྱུང་བ་གསུང་གི་ཚུལ། །རྟོག་མེད་དྲན་པ་ཐུགས་ཀྱི་ཚུལ། །དེ་ཕྱིར་སྐུ་གསུང་ཐུགས་དང་འབྲེལ། དེ་ཕྱིར་ལུས་ངག་ཡིད་དང་འབྲེལ། །སྐྱེ་མཆེད་ཡུལ་དང་འབྲེལ་བ་ནི། །རྟེན་འབྲེལ་བཅུ་གཉིས་ཚུལ་དག་ཏུ། རི་རབ་གླིང་བཞི་འཁོར་བའོ། །ཡུལ་དང་གཟུགས་སུ་སྣ་ཚོགས་སྣང་། །སྣང་ལ་བཞི་ལ་གཡོས་པ་མེད། །དེ་ཕྱིར་སྣང་སྟོང་གཉིས་སུ་མེད། །བྱང་ཆུབ་སེམས་ཀྱི་དྭངས་མ་ལ། །མཐར་ཐུག་འབྲེལ་པ་ཡོད་ཅེས་གསུང་། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །འབྲེལ་བ་བདུན་གྱི་ལེའུ་སྟེ་བཅུ་པའོ།། །།དེ་ནས་གསང་པའི་བདག་པོ་ཡི། །ཀྲི་ཏ་དོན་དུ་བྱ་བའི་ཕྱིར། །དེ་ཡི་ཡོན་ཏན་ཇི་ལྟར་ལགས། །དེ་ཡི་སྐྱོན་བརྗོད་ཇི་ལྟར་ལགས། །སྲིད་པ་རྒྱ་ཡིས་ཇི་ལྟར་གདབ། །ཞེན་ལོག་དགྲ་ལ་ཇི་ལྟར་དབྱུང་། །རྐྱེན་བཟློག་ཟུག་པ་ཇི་ལྟར་དབྱུང་། །སརྦ་རུ་པ་ཇི་ལྟར་བསྐང་། །ལེགས་པར་བདག་ལ་བཤད་དུ་གསོལ། 
།དེ་སྐད་གསོལ་བ་གསན་ནས་ཀྱང་། །གནོད་འདུལ་རྡོ་རྗེ་སེམས་དཔའ་ལ། །སོགས་པའི་འཁོར་ལ་བཀའ་སྩལ་པ། །ལེགས་སོ་མཁའ་འགྲོ་དད་ཅན་ཉོན། །དེ་ཡི་ཡོན་ཏན་བསྟན་པ་ནི། །ཡེ་ཤེས་ལྔ་དང་ལྡན་པའི་ཕྱིར། །ཚོན་སྣ་ལྔ་ཡང་བྲི་བར་བྱ། །འབྱུང་བ་ལྔ་དང་ལན པའི་ཕྱིར། །ཁ་དོག་ལྔ་ཡང་བསྒྱུར་བར་བྱ། །དྭངས་མ་ལྔ་དང་ལྡན་པའི་ཕྱིར། །དར་ཚོན་ལྔ་ཡང་གདགས་པར་བྱ། །གསལ་བའི་ཡེ་ཤེས་མཚོན་པའི་ཕྱིར། །མེ་ལོང་རེ་ཡང་གདག་པར་བྱ། །ཕུང་པོ་ལྔ་དངལྡན་པའི་ཕྱིར། །ཕྱོགས་བཞི་དབུས་དང་ལྔ་ལ་དགོད། །ལུས་ངག་ཡིད་གསུམ་འབྲེལ་བའི་ཕྱིར། །བང་རིམ་གསུམ་ལ་དགོད་པར་བྱ། །ཕུང་པོ་ཁམས་དང་འབྲེལ་པའི་ཕྱིར། །བྱ་སྒྲོ་སྣ་ཚོགས་གདགས་པར་བྱ། །ཐུགས་རྗེ་ཡོངས་ལ་ཕན་པའི་ཕྱིར། །འཕན་རིངས་རེ་ཡང་གདགས་པར་བྱ། །འགྲོ་བ་ཡོངས་ལ་ཕན་པའི་ཕྱིར། །གདུགས་པུ་རེ་ཡང་གདགས་པར་བྱ། །ཡིད་བཞིན་ནོར་བུས་མཛེས་པའི་ཕྱིར། །འཕང་ལོ་བཞི་ཡང་གདགས་པར་བྱ། །འཛམ་བུ་གླིང་བཞིར་གནས་པའི་ཕྱིར། །སྟོང་ལོ་རིས་སུ་རྣམ་པར་དགོད། །ཕྱི་ནང་མེད་པར་གསལ་པའི་ཕྱིར། །མིག་མངས་རིས་སུ་བྲིས་པ་ཡིན། །ཡིདབཞིནནོརལྟརདབྱུང་བའི་ཕྱིར། །བང་བ་རིས་སུ་བྲིས་པ་ཡིན། །མཁའ་དགུ་ཀློང་དགུ་ལྡན་པའི་ཕྱིར། །རྒྱ་མདུད་རིས་སུ་བྲིས་པ་ཡིན། །སྣ་ཚོགས་འབྱུང་བཞི་འོད་འཕྲོས་པས། 
།མི་ལུས་གྲུ་བཞིར་༄༅། །ཡོད་པ་ཡིན། །རི་རབ་གྲུ་བཞིར་ཡོད་པའི་ཕྱིར། །ནམ་མཁའ་གྲུ་བཞིར་ཡོད་པ་ཡིན། །ཕྱི་ནང་རིམ་པར་ཡོད་པའི་ཕྱིར། །ཚོན་སྣ་རིམ་པར་བསྐོར་བ་ཡིན། སྟེང་དང་འོག་དང་ཡོད་པའི་ཕྱིར། །གདན་དང་གུར་དུ་ཕུབ་པ་ཡིན། །ཁམས་གསུམ་བརྩེགས་མར་ཡོད་པའི་ཕྱིར། །གཞལ་ཡས་བརྩེགས་མར་འབྱུང་བ་ཡིན། །འབྱུང་བ་རིམ་བརྩེགས་ཡོད་པའི་ཕྱིར། །བང་རིམ་བརྩེགས་མར་འབྱུང་བ་ཡིན། །ལུས་ངག་ཡིད་གསུམ་ལྡན་པའི་ཕྱིར། །བང་རིམ་གསུམ་དུ་བྱུང་བ་ཡིན། །འཕྲིན་ལས་བཞི་དང་ལྡན་པའི་ཕྱིར། །འཛམ་བུ་གླིང་བཞིར་བཀོད་པ་ཡིན། །ལོ་སྐོར་བཅུ་གཉིས་ཡོད་པའི་ཕྱིར། །ཕྱོགས་མཚམས་བརྒྱད་དང་སྟེང་འོག་གཉིས། །ཕྱི་དང་ནང་དུ་བསྟན་པ་ཡིན། །རྣམ་ཤེས་ཚོགས་བརྒྱད་ཡོད་པའི་ཕྱིར། །གླིང་དང་ཕྲན་དུ་བཀོད་པ་ཡིན། །ཟླ་བ་བཅུ་གཉིས་ཡོད་པའི་ཕྱིར། །གཅན་གཟན་བཅུ་གཉིས་རས་མ་གདགས། །ཞག་ནམ་སུམ་བརྒྱ་དྲུག་ཅུ་སྟེ། །སྲོག་ཆགས་སུམ་བརྒྱ་དྲུག་ཅུའི་གླུད། །ནམ་ཟླ་དུས་བཞིར་ཡོད་པའི་ཕྱིར། །བཟང་རས་རྣམ་བཞིར་གདགས་པའོ། །རྐྱེན་དང་བློ་བུར་འབྱུང་པའི་ཕྱིར། །དྲང་དན་ཙམ་དུ་བསྟན་པ་ཡིན། །དེ་ལྟར་ཡོན་ཏན་བསམ་མི་ཁྱབ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །ཡོན་ཏན་བསྟན་པའི་ལེའུསྟེབཅུགཅིགཔའོ།། །།དེ་ཡི་སྐྱོན་རྣམས་བཀའསྩལཔ། །ཚོནཞེསབྱབམཚོནཔསྟེ། 
།ཚོནི་སྣའི་དྲི་མ་བསམ་མི་ཁྱབ། །སྦྱིར་ནི་ཚོན་སྣ་རྣམ་པ་ལྔ། །ཁ་དོག་མི་གསལ་དབང་པོ་འགག །མ་ཚང་པས་ནི་ནད་དུ་འགྱུར། །བྱེར་ཟུགས་མ་སྙོམས་མཐའ་འཁོབ་ཡུལ་དུ་སྐྱེ། །ཡོན་པོར་གྱུར་ན་བསོད་ནམས་འགྲིབ། །ནོར་པ་གྱུར་ན་ཉམས་པ་ཡིན། །ཚད་དང་མི་ལྡན་དོནལ་ཉམས། །རྒྱལ་མོ་རྣམསནི་དོ་ཚད་དོ། །ཞལ་གྱི་དངོས་གྲུབ་ཐོབ་པའོ། །གདན་གུར་གཉིས་ནི་ཁྲུ་ཚད་དོ། །དཀྱིལ་འཁོར་ལྷ་ཡི་དངོས་གྲུབ་ཐོབ། །ཆེ་མཆོག་ཡབ་ཡུམ་མཐོ་གང་ཚད། །ཐབས་དང་ཤེས་རབ་དངོས་གྲུབ་ཐོབ། །བློན་མོ་རྣམས་ནི་ཆག་གང་ཚད། །བློན་མོ་ཡོལ་གྱི་ཚད་དུ་བྱ། །ཕྱི་ནང་གསང་བའི་དངོས་གྲུབ་ཐོབ། །སྨན་མོ་རྣམས་ནི་སོར་བཞི་ལ། །ན་བཟའགོས་དང་རྒྱན་དུ་འབུལ། །དབང་མོ་རྣམས་ནི་འཐེབ་ཚད་དོ། །འཕྲིན་ལས་བཞི་ཡི་ཚད་དུ་འབུལ། །རྒྱལ་མོ་རྐང་པའི་རྩེ་ཁྲུ་ཚད། །བློན་མོ་རྐང་པའི་ཆག་ཁྲུ་ཚད། །དབང་མོ་རྐང་པའི་མཐོ་གང་ཚད། །རི་རབ་ནམ་མཁའི་བརྩེགས་མལ། །ཆེ་ཆུང་སྐུ་ཡི་ཚད་དང་མཉམ། །དེ་དང་མི་མཉམ་ལོངས་སྤྱོད་འགྲིབ། །ནད་དང་སྡུག་བསྔལ་སྣ་ཚོགས་འབྱུང་། །རྐྱེན་དངབློ་བུར་ཡེ་འབྲོག་འབྱུང་། །དེ་ལ་སོགས་པ་བརྗོད་མིལང་། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །སྐྱོན་བསྟན་པའི་ལེའུ་སྟེ་བཅུ་གཉིས་པའོ།། །།དེ་ནས་ཡང་སྲིད་པ་རྒྱས་འདེབས་བཀའ་སྩལ་པ། །དཀྱིལ་འཁོར་འདྲ་བ་ཆ་ལྔ་ལ། 
།གཙོ་མོ་ཁ་དོག་རིགས་ཀྱིས་༄༅། །བསྒྱུར། །དཀྱིལ་འཁོར་ལྷ་ཡི་གནས་སུ་དགོད། །ཞག་གསུམ་བར་དུ་བསྙེན་པ་བྱ། །བསྐུལ་ཀྱང་སོ་སོའི་རིགས་སུ་བསྐུལ། །སྔགས་ཀྱང་སོ་སོའི་རིགས་སུ་བཟླས། །སྐོང་ཀྱང་དེ་དང་འདྲ་བར་གདབ། །བསྒྲུབ་པ་ཐ་མ་བསྐང་པར་བྱ། །དཀྱིལ་འཁོར་ལྷ་ཡི་ནམ་མཁའ་རྣམས། །རི་རབ་གླིང་ལ་དགོད་པར་བྱ། །སྦྱན་དྲངས་བསྐུལ་རེ་བཏང་ནས་ཀྱང་། །རི་རབ་དེ་ལ་གཟུགས་པར་བྱ། །ཐ་མ་རི་རབ་ཆ་ལྔར་བགོ །གཅིག་ནི་ཆུ་བོའི་གཞུང་ལ་བསྐྱོན། །གཅིག་ནི་དུར་ཁྲོད་གླིང་དུ་བསྐྱལ། །གཅིག་ནི་རི་རབ་རྩེ་ལ་བསྐྱལ། །གཅིག་ནི་ལམ་ཆེན་རྒྱ་གྲམ་སྲང་། །གཅིག་ནི་ཆུ་མིག་འཆད་པ་ལ། །གང་རུང་དེ་ལ་བསྐྱལ་བར་བྱ། །དེ་ལྟརབྱས་ལ་དངོས་གྲུབ་བླང་། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །སྲིད་པའི་རྒྱས་འདེབས་ཀྱི་ལེའུ་སྟེ་བཅུ་གསུམ་པའོ། །དེ་ནས་ཡང་རྐྱེན་བཟློག་དབྱུང་བ་ནི། །རིགས་ཀྱི་ནད་ངོས་བཟུང་ནས་ཀྱང་། །རིགས་དང་མཐུན་པའི་སྐོས་བཏབ་ལ། །གང་གནོད་དེ་ལ་བསྐང་བཟློག་བྱ། །ཁྱད་པར་བརྒྱ་བཅུ་རྩ་བརྒྱད་མདོས། །གཙོ་མོ་གང་གནོད་དེ་ཡིས་བྱ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །རྐྱེན་བཟློག་མདོས་ཀྱི་ལེའུ་སྟེ་བཅུ་བཞི་པའོ།། །།དེ་ནས་ཞེན་བཟློག་དགྲ་མདོས་བཀའ་སྩལ་པ། །ནམ་མཁའ་རེ་ལ་ངར་གླུད་རེ། །ཁ་དོག་རི་རབ་ལྟ་བུར་ཤེས། 
།རི་རབ་གླིང་ལ་བཀོད་བྱས་ལ། །བསྙེན་པའི་རིང་ཐུང་ལྕོགས་ཚད་བྱ། །ཁྲམ་ཤིང་རྒྱང་བུ་བསྐུར་བར་བྱ། །བསྐུལ་རེ་བཏང་ལ་ཐུན་རེ་བརྡེག །ཆུ་བོ་ཆེན་པོའི་གཞུང་ལ་བསྐྱལ། ཁྲ་ཁྲག་སྣ་ཚོགས་འབྱོར་ཚད་དང་། །ཐུན་དགུ་སྨོད་དགུ་ཟོར་དང་བཅས། །གང་དམིགས་དེ་ལ་འཕང་བར་བྱ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །ཞེན་བཟློག་དགྲ་མདོས་ཀྱི་ལེའུ་སྟེ་བཅྭ་ལྔ་པའོ། །དེ་ནས་སརྦ་རུ་པས་བསྐག་པ་ནི། །རུ་དཔོན་བཞི་དང་དེད་དཔོན་བཞི། །རྒྱལ་མཚན་བཞི་དང་བ་དན་བཞི། །དར་ཆེན་བཞི་དང་ཡས་ཐགས་བཞི། །ཕྱག་བརྙན་བཞི་དང་ཕོ་ཉ་བཞི། །ལས་བྱེད་བཞི་དང་ཡང་གཡོག་རེ། །དེ་ལྟར་བྱས་ལ་སློབ་དཔོན་གསུམ། །ཚེ་དང་དཔག་དང་སྔགས་མཁན་གསུམ། །རིམ་པ་བཞིན་དུ་འཕྲིན་ལས་བྱ། །གོས་གསུམ་ལུས་ལ་གོན་ནས་ཀྱང་། །རང་གི་འདུག་སྔགས་ཏིང་ངེ་འཛིན་གྱིས། །སྣང་སྲིད་མ་མོ་བསྐང་བར་བྱ། །འཕྲིན་ལས་རྣམ་བཞིའི་སྐོས་ཀྱང་གདབ། །རྒྱལ་མོ་བཞི་ནི་རིགས་ནས་གདབ། །བློན་མོ་བཞི་ནི་རིགས་ནས་གདབ། །ཕྱག་བརྙན་རྣམས་ནི་དཀྱུས་ལ་གདབ། །ཕོ་ཉ་རྣམས་ནི་རིམ་གྱིས་གདབ། །རུ་དཔོན་བཞི་ནི་བསྣར་ལ་གདབ། །དེད་དཔོན་བཞི་ནི་གསུམ་དུ་གདབ། །དམག་དཔོན་བཞི་ཡི་ཐང་ལ་གདབ། །རྒྱལ་མོ་བཞི་ནི་ཞལ་དུ་གདབ། །བློན་མོ་བཞི་ནི་གསང་བར་ཤེས། །སྨན་མོ་རྣམས་ནི་རྒྱན་དུ་ཤེས། །བྲན་མོ་རྣམས་ནི་གླུད་དུ་ཤེས། 
།རྒྱལ་མོ་རྣམས་ནི་༄༅། །བྱུ་ཙེ་དབུལ། །བློན་མོ་རྣམས་ནི་ཡོན་དུ་འབུལ། སྨན་མོ་རྣམས་ལ་གླུད་དུ་དབུལ། །བྲན་དང་ཡང་བྲན་ངར་གྱི་གླུད། །སྣང་སྲིན་མ་མོ་བསྐང་བར་བྱ། །ཞག་གསུམ་བར་དུ་བསྙེན་པ་བྱ། །ཚད་དང་ལྡན་པའི་ནད་མེད་ཀྱིས། །དར་དཀར་ཐོགས་ལ་ཟླུད་དུ་འབུལ། །དེ་ཚེ་རྣལ་འབྱོར་དབང་གི་ཚོགས། །དེ་ལྟར་རི་རབ་སུམ་བརྩེགས་ལ། །ནམ་མཁའ་སྣ་ཚོགས་ཚངས་པར་གཟུགས། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །སརྦ་རུ་པ་བྱ་ཐབས་ཀྱི་ལེའུ་སྟེ་བཅུ་དྲུག་པའོ། །དེ་ནས་རྡོ་རྗེ་སེམས་དཔའ་ཡིས། །གནོད་འདུལ་ལྷ་ལ་བཀའ་སྩལ་པ། །མ་མཐོང་སྨོས་པ་བསྟན་ཕྱིར་མཚོན། །ཁ་དོག་ལྷ་ཡི་ཡེ་ཤེས་ཏེ། །འགྲོ་བ་འགྲོ་བའི་དོན་དུ་ཡང་དག་གསུངས། །འདི་ལ་སྨོས་ཅིང་འཚེ་བ་ལ། །དུས་འདིར་ནད་དང་ཁ་ཡོགས་འབྱུང་། །ཕྱི་མ་རྡོ་རྗེ་དམྱལ་བར་ལྟུང་། །འདི་ལ་དམ་པར་ལྟ་བ་རྣམས། །བདག་གཞན་དོན་གྱི་འགྲོ་བ་འདྲེན། །ཚོགས་གཉིས་རྫོགས་པའི་སྐྱེས་བུ་དེས། །དད་ལྡན་འཁོར་ལ་ལེགས་པར་གདམས། །བཀའ་ཡི་གསང་རྒྱུད་དམ་པ་འདི། །བདག་གཞན་དོན་དུ་སྦྱད་པར་བྱ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས །རྒྱུད་གཏད་པའི་ལེའུ་སྟེ་བཅུ་བདུན་པའོ།། །།དེ་ནས་གསང་བའི་བདག་པོ་ཡིས། །ཆེམཆོགགཙོལཡངཞུས་པ། །དེ་ཡི་བསྐང་བཟློག་ཇི་ལྟར་ལགས། །དེ་ཡི་སྲོག་ཆགས་ཇི་ལྟར་ལགས། 
།དེ་ཡི་ཡོན་ཏན་ཇི་ལྟར་ལགས། །དེ་ཡི་དགོས་ཆེད་ཇི་ལྟར་ལགས། །དེ་ལ་འདོད་ཡོན་ཇི་ལྟར་བསྐང་། །ཡང་དག་རྫོགས་ཀྱིས་བཀའ་སྩལ་པ། །དེ་ཡི་བསྐང་བཟློག་ངས་བསྟན་གྱིས། །ལེགས་པར་ཉོན་ལ་ཡིད་ལ་ཟུང་། །དེ་ཡི་བསྐང་བཟློག་རྣམ་པར་དྲུག །རི་རབ་གླིང་དང་སྲོག་ཆགས་དང་། །ནམ་མཁའ་རྒྱན་དང་འདོད་ཡོན་དང་། །ཡོན་ཏན་བསོད་ནམས་རྣམ་པ་དྲུག །འདི་དག་བསྐང་བཟློག་རྩ་བར་གསུང་། །ཡང་དག་རྫོགས་པས་བཀའ་སྩལ་བ། །བཙལ་དང་བསྐང་དང་བསྔོ་བ་རྣམས། །ཡང་དག་ཉིད་དུ་ངས་བསྟན་ཉོན། །དང་པོ་གླུད་བཙལ་གང་ནས་བཙལ། །དང་པོ་གླུད་བྱུང་གང་ནས་བྱུང་། །གླུད་ཀྱི་ཕ་ནི་གནམ་ཡང་ཡིན། །གླུད་ཀྱི་མ་ནི་ས་ཡང་ཡིན། །དེ་གཉིས་འཚོས་དང་གནམ་གྱི་སྲས། །འབྱུང་པ་དྲོད་དང་རླན་དུ་བྱུང་། །དེ་ལ་དྭངས་སྙིགས་གཉིས་སུ་བྱུང་། །དེ་ལ་དངོས་པོའི་བཅུད་དུ་འདྲིལ། །འབྲུ་སྣ་ཉི་ཤུ་རྩ་གཅིག་ནི། །སྲན་མ་དང་ནི་ནས་སྲན་དང་། །སྲན་ཆུང་དང་ནི་ཏིལ་དཀར་དང་། །ཏིལ་ནག་དག་ནི་ཡུངས་ཀར་དང་། །གྲོ་དང་ཡུངས་ནག་བྲ་པོ་དང་། །སོ་བ་དཀར་མོ་བཞིན་པ་ཟངས་དང་། །རྒྱ་འབྲས་ཁྲེ་དང་ཇུ་རྩེ་དང་། །སོབ་ཏི་དང་ནི་ཟར་མ་དང་། །འབྲས་དཀར་དང་ནི་རྒྱ་འཕྲ་དང་། །ནས་དང་སྤྱ་འདའ་རམ་བུ་རྣམས། །དེ་ལྟརཉིཤུརྩགཅིགལས། །མུ་གེའི་ནད་ལས་ཐར་པའི་ཕྱིར། 
།འབྲུ་སྣ་ལོངས་སྤྱོད་ལྡན་བྱས་༄༅། །ལ། །ལྟོགས་པའི་སྡུག་བསྔལ་བྲལ་བར་འགྱུར། །གསེར་དང་དངུལ་དང་ཟངས་དང་ལྕགས། །རིན་ཆེན་མན་ཤེལ་ལ་སོགས་ལྔ། །འཕོངས་པའི་སྡུག་བསྔལ་བྲལ་བྱའི་ཕྱིར། །རིན་ཆེན་རྣམ་ལྔ་བརྡར་པའི་ཕྱེ། །མི་ཟད་གཏེར་དང་ལྡན་གྱུར་ཅིག །ཙན་དན་སྤོས་དང་ཨ་ཀ་སྲ །བོག་དང་གླ་རྩི་རྣམ་པ་ལྔ། །སྣ་ཚོགས་དྲི་དང་ལྡན་པའི་ཕྱིར། །ཡིད་འོངས་བསམ་པ་འགྲུབ་གྱུར་ཅིག །བྱིན་བརླབས་ཏིང་འཛིན་བྱས་པ་དང་། །གཤོན་ནུ་བུ་མོས་སྒྲུས་བྱས་པས། །ཕྱི་ནག་གསང་བ་གསུམ་གྱི་དོན། །ཁམས་གསུམ་དག་ཏུ་བསྒོས་ནས་ནི། །སུམ་ཆ་གཅིག་ལ་རི་རབ་གཟུགས། །རིགས་དང་མཐུན་པའི་ཁ་དོག་བྱུག ཁྲར་ནི་དཀར་ལ་ལྷོ་ནི་སྔོ། །ནུབ་ནི་དམར་ལ་བྱང་ནི་ལྗང་། །དབུས་ནི་ཅིར་ཡང་འགྱུར་པ་ལ། །བང་རིམ་གསུམ་པར་ཡང་དག་ལྡན། །ཤར་ནི་དཀར་ལ་དུང་གི་མདོག །ཀང་ཀ་རི་ནི་དཀར་པོ་སྟེ། སྐྱོན་གྱིས་མ་གོས་རང་བཞིན་དག །དེ་ཡང་མི་འདིའི་གླད་དུ་འབུལ། །འདི་ཡང་རྫ་ཡི་ཁབས་སུ་དྲོ། །སྙོ་ནི་སྔོན་པོའི་མདོག་དང་ལྡན། །བི་ཌ་རུ་ཡི་འོད་དུ་གསལ། །ཡོན་ཏན་འབྱུང་བ་དགོས་འདོད་འགྲུབ། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །ནུབ་ནི་དམར་པོའི་མདོག་ཏུ་བསྟན། །རྭག་དམར་པོའི་འཇིག་རྟེན་ཏེ། །ཐུགས་རྗེས་ཆགས་པས་པདྨའི་མདོག །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། 
།བྱང་ནི་ལྗང་ཁུ་ཨིནྟྲ་ཏེ། །པདྨ་ར་ག་བརྩེགས་པའི་མདོག །འཕྲིན་ལས་སྣ་ཚོགས་ལྷུན་གྱིས་གྲུབ། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། དབུས་ནི་སྣ་ཚོགས་ཅི་ཡང་གསལ་ཀུན་ཁྱབ་ནམ་མཁའི་འོད་དུ་འཚེར། །འགྱུར་བ་མེད་པ་ཆོས་ཀྱི་དབྱིངས། འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཞབས་སུ་དྲོ། །བང་རིམ་གསུམ་ནི་སྐུ་གསུང་ཐུགས། །ལུས་ངག་ཡིད་གསུམ་གླུད་དུ་འབུལ། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །གསེར་གྱི་རི་བདུན་རོལ་མཚོ་བདུན། །ཡོན་ཏན་རི་དང་རྒྱ་མཚོར་ཆགས། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །དེ་ནས་འཛམ་བུ་གླིང་བཞིར་ཆགས། །འཕྲིན་ལས་བཞི་ཡི་ཚུལ་དུ་རྒྱན། །སངས་རྒྱས་འཕྲིན་ལས་རྫོགས་ཕྱིར་དོན། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །མཐའ་མ་ལྕགས་རི་ནག་པོས་བསྐོར། །འདའ་བ་མེད་པའི་ཕྱག་རྒྱ་ལྡན། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །དེ་ནས་ངར་ཕྱེ་ཆ་གཅིག་ལ། །གཅན་གཟན་རྒྱལ་པོ་སེང་གེ་དྲུག །བརྗིད་པའི་ཆ་ལུགས་ཁྱི་ཕོའི་ཚུགས། །དུང་གི་མཆེ་བ་ཐབས་སེ་ཐབ། །བསེ་ཡི་སྣ་ཆ་རྒྱངས་སེ་རྒྱང་། །གདུག་པའི་གྲ་བཟང་ལམ་སེ་ལམ། །རི་རབ་ཤར་གྱི་ཅོག་ལ་དགོད། །རྣམ་སྣང་གསལ་གྱི་རྫས་ཡིན་ཏེ། །རུས་ནད་ཐམས་ཅད་སེལ་བར་བྱེད། 
།འདི་ཡང་མི་ཡི་གླུད་དུ་༄༅། །འབུལ། །འདི་ཡང་རྫ་ཡི་ཁབས་སུ་དྲོ། །དེ་ནས་ངར་ཕྱེ་ཆ་གཅིག་ལ། །ཅང་ཤེས་རྒྱལ་པོ་དུང་གི་གཟུགས། །ལྕགས་ཀྱི་རྨིག་བཞི་ཁྲབས་སེ་ཁྲབས། །ཟངས་ཀྱི་སྣ་ཆ་རྒྱངས་སེ་རྒྱང་། །མཐིག་གི་རྔ་མ་ན་ར་ར། །གསེར་གྱི་སྒ་གཏད་ཝངས་སེ་ཝང་ཁ་དོག་ཚོན་གྱིས་སོ་སོར་བསྒྱུར། །སྐྱེས་པ་དྲུག་ཀྱང་བསྐྱོན་བྱས་ཏེ། །སྟག་རལ་གཟིག་ཤུགས་བསེ་ཡི་ཕུ་བ། །ཅེས་པའི་ཆས་རྐྱེན་རྒྱན་དང་ལྡན། །འོད་གསལ་འབར་གྱི་རྫས་ཡིན་ཏེ། །ཚ་བའི་ནད་རྣམས་སེལ་བར་བྱེད། །རི་རབ་ལྷོ་ཡི་ཅོག་ལ་དགོད། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །དེ་ནས་ངར་ཕྱེ་ཆ་གཅིག་ལ། །གླང་ཆེན་འཁྱིལ་པ་དག་གི་གཟུགས། །གསེར་གྱི་ལུས་པོ་ཏལ་ལ་ལ། །ཟངས་ཀྱི་སྣ་ཆ་རྒྱངས་སེ་རྒྱང་། །དུང་གི་མཆེ་བ་ཐབས་སེལ་ཐབ། །བསེ་ཡི་རྨིག་བརྒྱད་ཁྲབས་སེ་ཁྲབ། །མཐིང་གི་རྔ་མ་ན་ར་ར། །གསེར་གྱི་དྲིལ་བུ་ཁྲལ་ལ་ལ །འདོད་ཁམས་གཙོ་མོ་དྲུག་ཀྱང་བསྐྱོན། །དར་དཀར་ལ་འུ་སྐུ་ལ་གསོལ། །དངུལ་གྱི་བལ་ཐག་ལག་ན་ཐོག །མཉེས་གསལ་འབར་གྱི་རྫས་ཡིན་ཏེ། །ཁྲག་ནད་ཐམས་ཅད་སེལ་བར་བྱེད། །རི་རབ་ནུབ་ཀྱི་ལོགས་ལ་དགོད། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །དེ་ནསངརཔྱེཆགཅིགལ། །སེམས་ཅན་རྒྱལ་པོ་ཤང་ཤང་དྲུག །མི་དང་བྱ་ཡི་ཆ་འཛིན་པ། །ཐོགས་མེད་རླུད་གི་ཤུགས་དང་ལྡན། 
།རྐང་ལག་མི་ལ་གཤོག་པ་བྱ། །རི་རབ་བྱང་གི་ཅོག་ལ་དགོད། །རླུ་་གི་ནད་རྣམས་སེལ་བར་བྱེད། །ཡང་གསལ་གཡོས་ཀྱི་རྫས་ཡིན་ཏེ། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །དེ་ནས་ངར་ཕྱེ་ཆ་གཅིག་ལ། །འདབ་ཆགས་རྒྱལ་པོ་བྱ་ཁྱུང་གཟུགས། །གཤོག་པ་སྤུ་གྲི་ལྟ་བུ་ལ། །གཡུ་རུ་གནམ་དུ་ཟངས་སེ་ཟང་། །གཤོག་རུ་ནམ་མཁའི་ཁམས་སུ་གཡོབ། །མཆུ་ཡིས་དུག་གསུམ་རྩད་ནས་གཅོད། །སྡེར་མོས་དུས་གསུམ་གྲུག་ལྟར་འཐུལ། །བཀྲག་གསལ་འབར་མའི་རྫས་ཡིན་ཏེ། །རི་རབ་བུམ་པའི་དབུ་ལའོ། །འདི་ཡང་མི་ཡི་གླུད་དུ་འདུལ། །འདི་ཡང་རྫས་ཀྱི་ཁབས་སུ་བཟང་། །དེ་ནས་ངར་ཕྱེ་ཆ་གཅིག་ལ། །གླང་ཆེན་ཁྱུ་བ་བཅུ་བཞི་ལ། །སྣ་བུག་ལ་ནི་སྣལ་འཇུ་གསལ། །སྣ་ཐག་དེ་ནི་དར་གྱིས་བརྒྱན། །སྔ་རུ་གསེར་ལ་ཕྱི་རུ་གཡུ། །གོང་ཐག་གོང་སྨེད་དངུལ་ལས་བགྱིས། །ཡེ་ཤེས་རྗེ་མོ་བཅུ་བཞིའི་རྫས། །རི་རབ་བང་རིམ་པར་པ་ལ། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །དེ་ནས་ངར་ཕྱེ་ཆ་གཅིག་ལ། །སྟོབས་བཟང་སྟག་གཟིག་བཅུ་བཞི་ལ། །དུང་གི་མཆེ་བ་ཐམས་སེ་ཐམ། །མུ་ཏིག་སྟག་གཟིག་ཝལ་ལ་ལ ཡེ་ཤེས་མཁའ་འགྲོ་བཅུ་བཞིའི་རྫས། །རི་རབ་བང་རིམ་པར་མ་ལའོ། །འདི་ཡང་མི་ཡི་གླུད་དུ་འབུལ། །འདི་ཡས་རྫས་ཀྱི་ཁབས་སུ་དྲོ། །དེ་ནསངརཕྱེཆགཅིགལ། །རྨ་བྱ་མདོངས་ལྡན་བཅུ་བཞི་དང་། 
།འཇའ་ཚོན་༄༅། །གཤོག་པ་ལྷབས་སེ་ལྷབ། །གཡུ་ཡི་སྡེར་མོ་ཤད་དེ་ཤད། །ཡེ་ཤེས་རྗེ་མོ་བཅུ་བཞིའི་རྫས། །རི་རབ་བང་རིམ་བར་པ་ལའོ། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །དེ་ནས་ངར་ཕྱེ་ཆ་གཅིག་ལ། །ཁྱི་དཀར་གཟུགས་ནི་བཅུ་བཞི་ལ། །གསེར་གྱི་ཡང་མིག་སྐྱེ་རུ་བཏགས། །དར་གྱི་ལྟོང་ཐག་ན་ར་ར། །རི་རབ་བང་རིམ་པར་པ་ལའོ། །ཡེ་ཤེས་མཁའ་འགྲོ་བཅུ་བཞིའི་རྫས། །སྣ་ཚོགས་འདུས་པའི་ནད་ལ་ཕན། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །དེ་ནས་ངར་ཕྱེ་ཆ་གཅིག་ལ། །མཐོ་སྲེ་ས་བདག་རྒྱལ་པོ་མན་ཆད་ནས། །དམའ་སྟེ་ནོར་བུ་ཆུ་ཆུན་ཡན་ཆད་དུ། །སྣ་ཚོགིས་སེམས་ཅན་གཟུགས་སུ་བྱས། །སྣང་སྲིད་སྨན་མོའི་རྫས་སུ་འབུལ། །རི་རབ་བང་རིམ་ཐ་མར་ལྡན། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁམས་སུ་དྲོ། །དགྲ་བཅོམ་གཟུགས་དང་རང་རྒྱལ་གཟུགས། །ལྷ་དང་ལྷ་མིན་ཐང་བཟངས་རིས ཚངས་པ་བརྒྱ་བྱིན་འཁོར་དང་བཅས། །ཡི་དགས་དུད་འགྲོ་བྱོལ་སོང་དང་། །རིགས་དྲུག་འགྲོ་བ་ཐམས་ཅད་ཀྱི། །གཟུགས་སུ་སྣ་ཚོགས་མ་ལུས་པ། །གཤིན་རྗེ་མེ་ཁྱེར་འཁོར་དང་བཅས། །བྱོལ་སོང་གཅིག་ལ་གཅིག་ཟ་བ། །མུན་ནག་ཐིབས་པའི་ནང་ན་བཞུགས། །རང་རང་གཟུགས་ཀྱང་མི་མཐོང་སྟེ། །ཕྱོགས་དང་རིགས་མེད་ས་རུ་འགྲོ། 
།ཁྱུ་དང་སྡེ་མེད་ཕྲད་ཕྲད་ཟ་བར་བྱེད། །བྱོལ་སོང་གླང་ཆེན་འཁོར་དང་བཅས། །སྲིད་པའི་སྨན་མོའི་རྫས་སུ་འབུལ། །ཚ་དམྱལ་བརྒྱད་དང་གྲང་དམྱལ་བརྒྱད། །ཉི་ཚེ་བ་དང་ཉི་འཁོར་བ། །དམྱལ་ཁམས་ཆེན་པོ་བཙྭ་བརྒྱད་དེ། །དམྱལ་པའི་འ་ཝ་གླང་མགོ་ཅན། །སྲིད་པའི་སྨན་མོའི་རྫས་སུ་འབུལ། །འདི་ཡང་མི་ཡི་གླུད་དུ་འབུལ། །འདི་ཡང་རྫ་ཡི་ཁབས་སུ་དྲོ། །དེ་ནས་ངར་ཕྱེ་ཆ་གཅིག་ལ། །ངུར་པ་ངང་པ་སྐད་སྙན་དི་རི་རི། །གྱུ་སྲམ་མང་པོ་ཀུ་རུ་སྲ །སྤལ་ལྕོང་མང་པོ་རྩེ་རེ་རེ། །བ་འབྲི་མང་པོ་རྩི་རི་རི། །གྲོག་སྦུར་སྲོག་ཆགས་ཤག་མ་ཤིག །རི་རབ་བང་རིམ་ཐ་མ་ལའོ། །སྲིད་པའི་སྨན་མོའི་རྫས་སུ་འབུལ། །འདི་ཡང་མི་ཡི་གླུད་དུ་འབུལ། །འདི་ཡང་རྫས་ཀྱི་ཁབས་སུ་དྲོ། །དེ་ནས་ངར་ཕྱེ་ཆ་གཅིག་ལ། ཁྲར་ཕྱོགས་ཤ་དང་རུས་པའི་གླུད། །དྲི་ཟའི་རྒྱལ་པོ་ཡུལ་འཁོར་སྲུང་། །མི་དང་ཕྱུགས་ཟན་ཡན་ཆད་ཀྱང་། །ཟླ་གམ་གླིང་དང་བཅས་ཏེ་འབུལ། །ལྷོ་ཕྱོགས་མ་དང་དྲོད་ཀྱི་གླུད། །གཤིན་རྗེ་འཕགས་སྐྱེས་འཁོར་དང་བཅས། །མི་དང་ཕྱུགས་ཟན་ཡན་ཆད་ཀྱང་། །སོག་ཀ་གླིང་དང་བཅས་ཏེ་འབུལ། །ནུབ་ཕྱོགས་ཁྲག་དང་ཆུ་ཡི་གླུད། །ཀླུ་དང་སྤྱན་མི་བཟང་པོ་འཁོར་དང་བཅས། །མི་དང་ཕྱུགས་ཟན་ཡན་ཆད་ཀྱང་། །ཟླུམ་པོ་དམར་པོའི་གླིང་དང་བཅས་ཏེ་འབུལ། །བྱང་ཕྱོགས་རླུད་དང་དབུགས་ཀྱི་གླུད། །གནོད་སྤྱིན་རྣམ་ཐོས་འཁོར་དང་བཅས། །མི་དང་ཕྱུགས་ཟན་ཡན་ཆད་ཀྱང་། 
།སེར་པོ་གྲུ་བཞི་༄༅། །གླིང་དང་བཅས་ཏེ་འབུལ། །ཟླ་བ་དེ་ནི་བཅུ་གཉིས་ནི། །གླིང་ཕྲན་དེ་ནི་བརྒྱད་དང་ནི། །ནག་པོ་རིགས་དང་བཅས་པ་འབུལ། །སྲིད་པའི་སྨན་མོ་རྫས་སུ་འབུལ། །འདི་ཡང་མི་ཡི་གླུད་དུ་འབུལ། །འདི་ཡང་རྫས་ཀྱི་ཁབས་སུ་དྲོ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །གླིང་བཞི་སྲོག་ཆགས་ཀྱི་ལེའུ་སྟེ་བཅྭ་བརྒྱད་པའོ།། །།གནོད་འདུལ་ལྷ་ཡིས་ཡང་གསོལ་པ། །ནམ་མཁའི་ཚོན་གནས་བཀའ་སྩལ་པ། །སྔོན་དམར་སྣ་ཚོགས་ནམ་མཁའ་ནི། །ཀྱེ་དང་པོ་ཚོན་བྱུང་གང་ནས་བྱུང་། །དང་པོ་ཆེན་ཚོན་བཙལ་གང་ནས་བཙལ། །གནོད་འདུལ་རྡོ་རྗེ་སེམས་དཔའ་ཡིས། །ཕྱོགས་བཞི་དབུས་དང་ལྔ་རུ་བྱོན། །ཁ་དོག་ལྔ་ལས་དཔེ་བླངས་ཏེ། །འབྱུང་བ་ལྔ་ཡི་བ་་དུ་བྱས། །རྫུ་འབྲུལ་ཚོན་སྣ་རྣམ་པ་ལྔ། །ཡེ་ཤེས་འོད་ཀྱི་རི་མོར་བྲིས། །འབྱུང་བ་བབ་ཀྱི་དང་མར་བཞག །ཕུང་པོ་ལྔ་ཡི་གླུད་དུ་འབུལ། །ཚོན་བལ་དཀར་པོ་ཀུན་གཞི་སེམས་ཀྱི་གླུད། །གླུད་ཀྱི་བལ་ཚོན་དཀར་པོ་འབུལ། །བྱུང་ཀྱང་འབྱུང་བ་ལྔ་ལ་བྱུང་། །གཟུགས་ཀྱི་ཕུང་པོའི་གླུད་དུ་འབུལ། །བལ་ཚོན་སྔོན་པོ་ཚེ་དང་དྲོད་ཀྱི་གླུད། །གླུད་ཀྱི་བལ་ཚོན་སྔོན་པོ་འབུལ འབུལ་ཀྱང་འབྱུང་བ་སེམས་ལ་འབུལ། །ཚོར་བའི་ཕུང་པོའི་གླུད་དུ་འབུལ། །བལཚོནདམརཔོཤདང་ཁྲག་གི་གླུད། །འབུལ་ཀྱང་འབྱུང་བ་ཆུ་ལ་འབུལ། །འདུ་ཤེས་ཕུང་པོའི་གླུད་དུ་འབུལ། 
།བལ་ཚོན་སེར་པོ་འཁོར་བ་དབུགས་ཀྱི་གླུད། །གླུད་ཀྱི་བལ་ཚོན་སེར་པོ་འབུལ། །འདུ་བྱེད་ཕུང་པོའི་གླུད་དུ་འབུལ། །བལ་ཚོན་ནག་པོ་བཀྲག་དང་མདངས་ཀྱི་ཟླུད། །གླུད་ཀྱི་བལ་ཚོན་ནག་པོ་འབུལ། །འབུལ་ཀྱང་འབྱུང་བ་ས་ལ་འབུལ། །རྣམ་ཤེས་ཕུང་པོའི་གླུད་དུ་འབུལ། །འཇའ་ཚོན་རིས་སུ་བྲིས་པ་འདི། །དངས་མ་ལྔ་ཡི་གླུད་དུ་འབུལ། །རིམ་པ་ལྔ་རུ་བྲིས་པ་འདི། །ཡེ་ཤེས་ལྔ་ཡི་གླུད་དུ་འབུལ། །པ་ཏྲ་རིས་སུ་བྲིས་པ་འདི། །ཐམས་ཅད་རྒྱས་པས་ལས་བཞི་རྫོགས། །མིག་མང་རིས་སུ་བྲིས་པ་འདི། །ཕྱི་ནང་མེད་པར་གསལ་བ་ཡིན། །རིན་ཆེན་བརྩིགས་པར་བྲིས་པ་འདི། །དགོས་འདོད་ཐམས་ཅད་སྐོངས་པ་ཡིན། །རྒྱ་མདུད་རིས་སུ་བརྩམས་པ་འདི། །མཁའ་དགུ་ཀློང་དགུ་བསྟན་པ་ཡིན། །འཁོར་ལོ་རིས་སུ་བྲིས་པ་འདི། །གཏི་མུག་ཐམས་ཅད་གཅོད་པ་ཡིན། །སྟེང་དང་འོག་ཏུ་བརྩིགས་པ་འདི། །ཁམས་གསུམ་བརྩེགས་མར་བསྟན་པ་ཡིན། །བླ་གབ་གུར་གྱི་ནམ་མཁའ་ནི། །འགྲོ་དྲུག་གདུགས་ཀྱི་དྲོ་བ་ཡིན། །ཕྱོགས་བཞི་དབུས་དང་ལྔར་བསྟན་པ། །ཐུགས་རྗེ་ཀུན་ལ་ཁྱབ་པ་ཡིན། །མུ་ཁྱུད་གཅིག་ཏུ་འདུག་པ་ནི། །མཁའ་ཀློང་གཅིག་ཏུ་ཤེས་པ་ཡིན། །ཡོན་ཏན་རིས་སུ་བྲིས་པ་ནི། །དུས་བཞི་སྙོམས་ཤིང་ཐུགས་རྗེས་འདྲེན་པ་ཡིན། །ཟླ་གམ་གུར་གྱི་ཐུགས་དམ་སྐོང་། །ས་གཞི་གདན་གྱི་ནམ་མཁའ་འདིས། །འདབ་མ་བརྒྱད་དུ་བྲིས་པ་ནི། 
།ཆོས་ཉིད་རང་༄༅། །རྒྱུད་ཡོན་ཏན་དང་། །ཡེ་ཤེས་ཆེན་པོ་རྣམ་པ་བརྒྱན། །བཞི་པ་བརྒྱད་དུ་ཡང་དག་ལྡན། །ཡོན་ཏན་གསུམ་གྱི་སྡུག་བསྔལ་ཞིང་། །ཆོས་ཉིད་གསུམ་ནི་རྣམ་རྟོག་སྟེ། །ཡེ་ཤེས་རང་རྒྱུད་འཁོར་འདས་གཉིས། །དེ་ལྟར་རྟག་ཏུ་ཡོད་པ་ལ། །རྣམ་ཤེས་བརྒྱད་ལྡན་རིགས་སུ་བྲིས། །ཐམས་ཅད་འབྱུང་བའི་བཞི་དག་དང་། །རྩིབས་བཞི་སྟེང་དུ་བཅུ་བཞི་བསྒྱེལ། །ས་བཞི་གདན་གྱི་ཐུགས་དམ་བསྐོངས། །ཕྱོགས་བཞི་འབྱུང་བའི་ནམ་མཁའ་ནི། །རུ་མཚམས་བཞི་རུ་པྱེ་ནས་ཀྱང་། །རྟོག་མེད་མཁའ་ལ་རྣམ་པར་བཞག །དབྱིངས་ཕྱུག་རྒྱལ་མོའི་བྷ་གའི་བདག །དོན་དམ་དབྱིངས་ལས་མ་སྐྱེད་ཀྱང་། །དབྱིངས་དང་ཡེ་ཤེས་མཐའ་ལས་འདས། །མཐའ་གཉིས་གྲོལ་ཕྱིར་ཟླུད་དུ་འབུལ། །ཆེ་མཆོག་སྐུ་ཡི་ནམ་མཁའ་འདིས། །སྐུ་སྟོད་སངས་རྒྱས་ལྔ་རུ་ཀྲུབ། །སྐུ་སྨད་རྒྱལ་མོ་ལྔ་རུ་ཀྲུབ། །རྐེད་པ་ཁྲོ་མོ་རྣམ་ཞལ་མ། །གསང་བའི་ཡེ་ཤེས་ག་འུར་འཁྱིལ། །ཐབས་དང་ཤེས་རབ་སྦྱོར་བའི་ཞལ། །སྐྱེ་ཤི་རྩད་ནས་གཅོད་པའི་ཚེམས། །རྣམ་པར་ཐར་པ་ལྡན་པའི་དབུ། །རྟགས་ཀྱི་འཇའ་ཚོན་ནམ་མཁའ་འདི། །སྐོང་ནི་ནམ་མཁའི་ཐུགས་དམ་བསྐོང་། གྲུབ་ནི་ཐུགས་ཀྱི་རིགས་འཛིན་གྲུབ། །བརྗོད་མེད་ཆོས་ཀྱི་དབྱིངས་སུ་བསྐང་། །རི་རབ་སྲིད་པའི་བུམ་རྩེ་ནས། །དཀྱིལ་འཁོར་ལྟ་བུའི་ནམ་མཁའ་འདིས། །གྲུབ་པ་མ་མོའི་ཐུགས་དམ་བསྐང་། 
།ཁ་དོག་རྒྱན་གྱི་ནམ་མཁའ་འདིས། །རིགས་བཞི་རྒྱལ་མོའི་ཐུགས་དམ་བསྐང་། །མཐིང་ནག་རྟགས་ཀྱི་ནམ་མཁའ་འདིས། །བཀྲག་གསལ་འབར་མའི་ཐུགས་དམ་བསྐང་། །ནམ་མཁའ་དུང་མིག་སྤྲས་པ་ལ། །ཁ་དོག་ལྔ་ཡི་རྒྱན་གྱས་བརྒྱན། །རྣམ་སྣང་གསལ་གྱི་ཐུགས་དམ་བསྐང་། །ནམ་མཁའ་གཡུ་མིག་སྤྲས་པ་ལ། །ཁ་དོག་ལྔ་ཡི་རྒྱན་གྱིས་བརྒྱན། །འོད་གསལ་འབར་གྱི་ཐུགས་དམ་བསྐང་། །ནམ་མཁའ་གསེར་མིག་སྦྲས་པ་ལ། །ཁ་དོག་ལྔ་ཡི་རྒྱན་གྱིས་བརྒྱན། །ཡང་གསལ་གཡོས་ཀྱི་ཐུགས་དམ་བསྐང་། །རི་རབ་གླིང་བཞིའི་ཤར་ཕྱོགས་ན། །དཀར་མོ་ཟང་ཡག་གསུམ་བརྩེགས་ཀྱིས། །པདྨ་རིགས་ཀྱི་རྒྱལ་མོ་བློན་མོ་གསུམ་གྱི་ཐུགས་དམ་བསྐང་། །རི་རབ་གླིང་བཞིའི་བྱང་ཕྱོགས་ན །སེར་མོ་ཟང་ཡག་གསུམ་བརྩེགས་ཀྱིས། །ལས་ཀྱི་རིགས་ཀྱི་རྒྱལ་མོ་བློན་མོ་གསུམ་གྱི་ཐུགས་དམ་བསྐང་། །རི་རབ་བུམ་པའི་ནང་མཚམས་ནས། །གསེར་མིག་རྣམ་ལྔའི་མདངས་དང་ལྡན། །སེར་མོ་འོད་དང་བཅས་པ་ཡིས། །སྲིད་པ་བདེ་འགྲོ།་མའི་ཐུགས་དམ་བསྐང་། །དུང་མིག་ནམ་མཁའི་མདངས་དང་ལྡན། །དཀར་པོ་འོད་དང་བཅས་པ་ཡིས། །ཉི་མ་ཐོད་འཕྲེང་ཐུགས་དམ་བསྐང་། །ཁ་དོག་ལྔ་ཡི་ཕོ་བྲང་ལ། །ནག་པོ་མདངས་ལྡན་མཛེས་པའི་རྒྱན། །དེ་ལྟར་བཞི་ནི་ཕྱོགས་བཞི་ལ། །ཁྲོས་པའི་རྒྱལ་མོ་བཞི་ཡི་ཐུགས་དམ་བསྐང་། །གུང་ཚིག་ནག་པོའི་རྒྱན་དང་ལྡན། 
།སྦས་པ་མ་བཞིའི་ཐུགས་དམ་༄༅། །བསྐང་། །ཁ་དོག་བཞི་ཡི་ཕོ་བྲང་ལ། །ཐ་སྟག་ནག་པོའི་རྒྱན་དང་ལྔ། །དགྱེས་སྡེ་བཞི་ཡི་ཐུགས་དམ་བསྐང་། །ནག་པོ་ཟང་མ་རྣམ་པ་གསུམ། །དཔལ་ལྡན་མོ་ཡི་ཐུགས་དམ་བསྐང་། །ནག་པོ་ཟང་མ་རྣམ་པ་བདུན། །ཟ་བྱེད་སྲིན་མོ་བདུན་གྱི་ཐུགས་དམ་བསྐང་། །ཚོན་སྣ་ཚང་བའི་ནམ་མཁའ་འདིས། ཁུ།བ་འདེགས་རྒྱལ་མོའི་ཐུགས་དམ་བསྐང་། །དཀར་ལ་མཛེས་པའི་རྒྱན་དང་ལྡན། །ཆགས་བྱེད་མ་ཡི་ཐུགས་དམ་བསྐང་། །སྔོ་ལ་ཁ་དོག་རྒྱན་དང་ལྡན། །ཆག་སྙོམས་མ་ཡི་ཐུགས་དམ་བསྐང་། །དཀར་དམར་ཚོནི་སྣ་ལྔ་དང་ལྡན། །མཛེས་པའི་རིམ་པ་ཡང་དག་ལྡན། །ཛ་ཏི་མ་ཡི་ཐུགས་དམ་བསྐང་། །ནག་པོ་མཛེས་པ་སོ་སོར་བྲིས། །འདོད་ཁམས་གསུམ་གྱི་ཐུགས་དམ་བསྐང་། །སྤྱན་དགུར་མཛེས་པ་རྣམ་པ་ལྔས། །དམག་གི་རྒྱལ་མོའི་ཐུགས་དམ་བསྐང་། །སྲིང་མོ་བཞི་ཡི་ཐུགས་དམ་བསྐང་། །མདངས་དམར་བྱས་པ་རྣམ་པ་བཞིས། །བདུད་མོ་བཞི་ཡི་ཐུགས་དམ་བསྐང་། །དཀར་སྔོ་ལྡན་པ་རྣམ་པ་བཞིས། །སེར་ནག་མཛེས་པ་རྣམ་པ་བཞིས། །སྨན་མོ་བཞི་ཡི་ཐུགས་དམ་བསྐང་། །རེ་མི་ཟངས་མིག་གཡུ་མིག་དང་། །ཕུགས་བདག་སྐོར་སྤྱིན་འབྲོག་མོ་དང་། །བྱང་འབྲོག་ས་སྲིན་ཐམས་ཅད་བསྐང་། །ཁྲེ་དང་ར་བལ་རྩིད་པ་དང་། །ཐོགས་མ་རིགས་ཀྱི་ཐུགས་དམ་བསྐང་། །ཟང་ཟིང་ནམ་མཁའསྣཚོགསབརྒྱན། 
།སྣང་སྲིད་མ་མོའི་ཐུགས་དམ་བསྐང་། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །སྔོན་དམར་ཚོན་བསྐོས་ཀྱི་ལེའུ་སྟེ་བཅུ་དགུ་པའོ།། །།གནོད་འདུལ་ལྷ་ཡིས་བཀའ་སྩལ་པ། །ད་ཅི་ནམ་མཁའ་ཚོན་གྱིས་བསྐང་། །ད་ནི་ཁ་དོག་རྒྱན་གྱིས་བསྐང་། །འགྲོ་དྲུག་ཡོངས་ལ་ཁྱབ་པའི་ཕྱིར། །ཐུགས་རྗེ་བླ་གབ་གུར་གྱིས་བསྐང་། །འདི་ཡང་མི་ཡི་ཟླུད་དུ་འབུལ། །འདི་ཡང་རྫས་ཀྱི་ཁབས་སུ་དྲོ། །ཐུགས་རྗེ་ཡོངས་ལ་ཕན་པ་ཡིས། །འཕན་རིངས་བཞི་ཡི་རྒྱན་གྱིས་བསྐང་། །འདི་ཡང་མི་ཡི་གླུད་དུ་འབུལ། །འདི་ཡང་རྫས་ཀྱི་ཁབས་སུ་དྲོ། །ཡེ་ཤེས་ལྔ་དང་ལྡན་པ་ཡིས། །དམ་ཚོན་རྒྱལ་མཚན་ལྔ་ཡིས་བསྐང་། །འདི་ཡང་མི་ཡི་གླུད་དུ་འབུལ། །འདི་ཡང་རྫས་ཀྱི་ཁབས་དྲོ། །གསལ་བ་ཡེ་ཤེས་མཚོན་པའི་ཕྱིར། །མེ་ལོང་བཞི་ཡི་རྒྱན་གྱིས་བསྐང་། །འདི་ཡང་མི་ཡི་གླུད་དུ་འབུལ། །འདི་ཡང་རྫས་ཀྱི་ཁབས་སུ་དྲོ། །གླིང་ཁམས་ཕྱོགས་བཞིར་བསྐྱང་བའི་ཕྱིར། །ཡོལ་ཆེན་བཞི་ཡི་རྒྱན་གྱིས་བསྐང་། །འདི་ཡང་མི་ཡི་གླུད་དུ་འབུལ། །འདི་ཡང་རྫས་ཀྱི་ཁབས་སུ་དྲོ། །རྒྱལ་མོ་རུ་དཔོན་དབྱེ་པའི་ཕྱིར། །རུ་དཔོན་བཞི་ཡི་རྒྱན་གྱིས་བརྒྱན། །བློན་མོའི་ཕྱོགས་ནས་གདའ་པའི་ཕྱིར། །དེད་དཔོན་བཞི་ཡི་རྒྱན་གྱིས་བསྐང་། །སྲིད་གསུམ་ཕུར་པས་གདབ་པའི་ཕྱིར། །ཕུར་ནག་བཞི་ཡི་རྒྱན་གྱིས་བསྐང་། །གདུག་པ་རྩད་ནས་བཅད་པའི་ཕྱིར། །རལ་གྲི་བཞི་ཡི་རྒྱན་གྱིས་བསྐང་། 
།མཐའ་བཞི་ནན་ནས་གནན་པའི་༄༅། །ཕྱིར། །མདའ་ཆེན་བཞི་ཡི་རྒྱན་གྱིས་བསྐང་། །རུ་བཞི་ཕུར་པས་གདབ་པའི་ཕྱིར། །སྣ་ཚོགས་དར་གྱི་རྒྱན་གྱིས་བསྐང་། །བྱ་བརྡ་བཞི་ཡི་རྒྱན་གྱིས་བསྐང་། །གནམ་མཐའ་ཕུར་པས་གདབ་པའི་ཕྱིར། །ལྕགས་ཕུར་ནག་པོ་བཞི་ཡི་རྒྱན་གྱིས་བསྐོང་། །འབྱུང་བའི་དངས་སྙིགས་དབྱེ་བའི་ཕྱིར། །སྣ་ཚོགས་དར་གྱི་རྒྱན་གྱིས་བསྐང་། །འདི་ཡང་མི་ཡི་གླུད་དུ་འབུལ། །འདི་ཡང་རྫས་ཀྱི་ཁབས་སུ་དྲོ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །ཁ་དོག་རྒྱན་གྱིས་བསྐང་བའི་ལེའུ་སྟེ་ཉི་ཤུ་པའོ། །གནོད་འདུལ་ལྷ་ཡིས་བཀའ་སྩལ་པ། །ད་ཅི་ཁ་དོག་རྒྱན་གྱིས་བསྐང་། །ད་ནི་འདོད་ཡོན་ཟས་ཀྱིས་བསྐང་། ཁྲ་སྣ་བརྒྱ་དང་སྙིང་སྣ་སྟོང་། །ཞལ་ཟས་སྤྱན་གཟིགས་སྣ་ཚོགས་དང་། །དུང་དང་གཟི་མཆོག་དར་ཟབ་དང་། །འཚོ་བྱེད་རྩི་སྨན་སྣ་ཚོགས་དང་། །གོས་དང་བཟང་རས་ལྷབ་ལྷུབ་དང་། །སྐྲུ་སྡུག་གཅན་གཟན་རས་མ་དང་། །མེ་ཏོག་མཛེས་པ་སྣ་ཚོགས་དང་། །འདི་དག་འདོད་ཡོན་ལོངས་སྤྱོད་དེ། །འདི་ཡང་མི་ཡི་གླུད་དུ་བཟང་། །འདི་ཡང་རྫས་ཀྱི་ཁབས་སུ་དྲོ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །འདོད་ཡོན་ལོངས་སྤྱོད་ཀྱི་ལེའུ་སྟེ་ཉེར་གཅིག་པའོ།། །།གནོད་འདུལ་རྡོ་རྗེ་སེམས་དཔའ་ཡིས། །ད་ཅི་འདོད་ཡོན་ཟས་ཀྱིས་བསྐང་། །ད་ནི་འདབ་ཆགས་སྒྲོ་ཡིས་སྐོང་། །དེ་ལྟར་ནམ་མཁའ་སྣ་ཚོགས་དང་། 
།དུང་བྱ་དཀར་མོའི་སྒྲོ་ཡི་གདགས་པར་མི་བྱ་རུ། །མཁའ་འགྲོ་རྣམ་པར་དག་པ་ལགས། །བྱ་རྒོད་སྒྲོ་ཡིས་མི་གདགས་སུ། །ཅིར་ཡང་གསལ་བའི་དཔེ་རུ་བཏགས། །རྨ་བྱ་སྒྲོ་ཡིས་མོ་གདགས་སུ། །བྱ་རྒོད་སྐྲུངས་པའི་གནས་དང་ལྡན། །བྱ་ཁྱུང་སྒྲོ་ཡིས་མི་གདགས་སུ། །ནམ་འཕངས་གཅོད་པའི་དཔེ་རུ་བཏགས། །ཁུ་བྱུག་སྒྲོ་ཡིས་མི་གདགས་སུ། །མ་མོ་སྒྲ་སྐད་སྙན་པ་ལགས། །གྱི་བརྡ་སྒྲོ་ཡིས་མི་གདགས་སུ། །དགྲ་བགེགས་སྙིང་ནས་འདྲེན་པའི་རྟགས། །སྒྱུང་ཀའི་སྒྲོ་ཡིས་མི་གདགས་སུ། །བདུད་མོ་ཐམས་ཅད་དགོས་པ་ལགས། །ཆུ་བྱའི་སྒྲོ་ཡི་མི་གདགས་སུ། །ས་བདག་ཟླུ་སྲིད་དགེས་པ་ལགས། །ཟེར་མོའི་སྒྲོ་ཡིས་མི་གདགས་སུ། །འཕན་བཟང་སྒྲོ་དང་ལྡན་པ་ལགས། །སྦབ་ཀྱི་སྒྲོ་ཡིས་མི་གདགས་སུ། །ནག་མོ་ཁྲག་མོ་གླུད་དུ་འབུལ། །སྐྱ་ཀའི་སྒྲོ་ཡིས་མི་གདགས་སུ། །སྣང་སྲིད་སྨན་མོ་དགེས་པ་ལགས། །པུ་ཤུ་སྒྲོ་ཡིས་མི་གདགས་སུ། །བྱང་འགྲོག་ཐམས་ཅད་དགེས་པ་ལགས། །པ་ཏི་སྒྲོ་ཡིས་མི་གདགས་སུ། །ཕུང་བདག་ཐམས་ཅད་དགེས་པ་ལགས། །འུག་པའི་སྒྲོ་ཡིས་མི་གདགས་སུ། །དུར་ཁྲོད་མ་མོ་དགེས་པ་ལགས། །དེ་ལ་སོགས་ཏེ་འདབས་ཆགས་གནས། །སྣ་ཚོགས་སྒྲོ་ཡིས་མི་གདགས་སུ། །ལས་ཀྱི་མ་མོ་དགེས་པ་ལགས། །འདི་ཡང་མི་ཡི་གླུད་དུ་འབུལ། །འདི་ཡང་རྫས་ཀྱི་ཁབས་སུ་དྲོ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། 
།འདབ་༄༅། །ཆགས་སྒྲོ་ཡིས་བསྐང་བའི་ལེའུ་སྟེ་ཉེར་གཉིས་པའོ།། །།གནོད་འདུལ་ལྷ་ཡིས་བཀའ་བསྩལ་པ། །ཡོན་ཏན་བསོད་ནམས་ལྡན་པ་ནི། །དེ་ཡི་ཕ་ཕྱོགས་ཐམས་ཅད་ལ། །ཁྲོས་པ་ཙམ་གྱིས་འཇིགས་པར་འགྱུར། །བསྡིགས་པ་ཙམ་གྱིས་སྐྲག་པར་འགྱུར། །སྨྱོ་ཞེས་རྔམ་པའི་སྒྲ་བསྒྲགས་པས། །ཐམས་ཅད་མ་ལུས་རྡུལ་དུ་རློགས། །ཕཊ་ཅེས་དྲག་པོས་ཚར་གཅད་པས། །བསྐལ་པ་གསུམ་དུ་འཕང་པར་བྱེད། །འདི་ལ་མོས་ཤིང་བརྩེ་བ་རྣམས། །ཆེ་བ་ལྔ་དང་ལྡན་པར་འགྱུར། །མཐུ་དང་སྟོབས་དང་གཟུགས་བྱད་དང་། །བསོད་ནམས་ལོངས་སྤྱོད་ཆེ་བར་འགྱུར། །འདི་ལ་མོས་ཤིང་བརྩེ་བ་རྣམས། །བཀའ་ཉན་མང་པོས་སྐུལ་བར་བྱེད། །ལྷ་སྲིན་གཉིས་ཀྱང་བུ་བཞིན་དུ། །ཅི་བསམ་འགྲུབ་ལ་འཁོར་འདབ་འཕེལ། །ཐུན་མོངས་ལོངས་་སྤྱོད་བསམ་མི་ཁྱབ། །ཁྱད་པར་ཆོས་ཀྱི་ལོངས་སྤྱོད་ཐོབ། །གདུགས་དང་རྒྱལ་མཚན་ལ་སོགས་དང་། །མང་པོས་བཀུར་བའི་འོས་སུ་འགྱུར། །དུང་དང་ཆ་ལང་པི་ཝང་དང་། །སྒྲ་ཡི་རོལ་མོ་འཁོར་དང་བཅས། །རྒྱལ་པོ་ལྟར་ནི་གྲགས་པར་འགྱུར། །ཡིད་ཀྱི་སྤྱོད་ཡུལ་གང་འཐད་པ། །བསམ་པ་ལྟར་ནི་འཕེལ་བར་འགྱུར། །ཡོན་ཏན་བསོད་ནམས་བརྗོད་མི་ལང་། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །ཡོན་ཏན་བསོད་ནམས་ཀྱི་ལེའུ་སྟེ་ཉེར་གསུམ་པའོ།། 
།།གསང་བའི་བདག་པོས་ཡང་ཞུས་པ། །བསྔོ་བ་བྱ་བ་ཇི་ལྟར་ལགས། །གནོད་འདུལ་ལྷ་ཡིས་བཀའ་སྩལ་པ། །བསྔོ་པར་བྱ་བ་འདི་ལྟ་སྟེ། །སྤྱི་དང་ཁྱད་པར་གཉིས་སུ་གསུངས། །ལེགས་པར་བསྔོ་ཡི་ཡིད་ལ་ཟུང་། །སྣོད་ཀྱི་འཇིག་རྟེན་གཏོར་གཤོང་དུ། །བཅུད་ཀྱི་འགྲོ་དྲུག་གཏོར་མར་བྱས། །ལོངས་སྤྱོད་ལྔ་ཡི་རྒྱན་དུ་བྱས། །དམ་རྫས་ལྒ་ཡི་བཅུད་དུ་བྱས། །རིན་ཆེན་ལྔ་ཡི་སྣོད་དུ་བྱས། །འདོད་ཡོན་ལྔ་ཡི་བཅུད་དུ་བྱས། །བསྔོ་བ་མེད་པའི་བསྔོ་བ་སྟེ། །དབྱིངས་དང་ཡེ་ཤེས་གཉིས་སུ་བསྔོ། །འཛའ་གད་དཔའ་པོ་བདུད་རྩི་མཆོག །བསྔོ་བ་བརྒྱ་ལ་ལོ་མ་སྟོང་། །ར་ས་ཡ་ནའི་བཅུད་དང་ལྡན། །གཞོན་ནུ་སྒེག་མོ་མཉེན་ལྕུག་ལྡན། །གསང་པའི་ཡུམ་མཆོག་མྱ་མ་ཀི །འདུ་འབྲལ་མེད་པས་མྱ་མ་ཀི ཁེས་རབ་གསལ་བའི་མུ་མ་ཀི །དང་པོ་ཚིམ་པས་མུ་མ་ཀི །བདེ་བ་རྒྱས་པས་མྱ་མ་ཀི །བདུད་རྩི་ཚིམ་པས་ནཱ་མ་ཀི །དངོས་གྲུབ་ཐོབ་པས་མྱ་མ་ཀི །དངོས་གྲུབ་བྱུང་བས་ཨ་མྲི་ཏ། །ཚོགས་གཉིས་རྫོགས་པས་ཨ་སྐྲོ་ཏ། །ཀུན་འབྱུང་ཡོན་ཏན་ཨ་མྲི་ཏ། །འཁོར་བ་ཟད་བྱེད་ཨ་མྲི་ཏ། །ཉེས་པའི་སྐྱོན་སེལ་ཨ་མྲི་ཏ། །ཉམས་ཆག་སྐྱོན་སེལ་བདུད་རྩིའི་བབ། །བསྔོ་བ་མེད་པའི་བསྔོ་བ་ནི། །བླ་མེད་བྱང་ཆུབ་ཆེན་པོར་བསྔོ། །བདེ་བ་ཡེ་ཤེས་ཆེན་པོར་བསྔོ། །མྱུ་ལ་རཀྟ་རྩ་བའི་ཁྲག །ཆུ་དང་མ་འདྲེས་དངས་མའི་ཁྲག །མཧྭ་རཀྟ་ཆེན་པོའི་ཁྲག །པདྨ་རཀྟ་སྤྱོར་བའི་ཁྲག །དུར་ཁྲོད་འབར་མ་བམ་གྱིས་ཁྲག 
།དངོས་༄༅། །གྲུབ་ཡོན་ཏན་ཙིསྟའི་ཁྲག །ཉེས་པའི་སྐྱོན་སེལ་ནད་ཀྱི་ཁྲག །ཚམས་རྔམ་དྲག་པོ་གྲི་ཡི་ཁྲག །རྣམ་རྟོག་སྒྲིབས་སིལ་མཛེ་ཡི་ཁྲག །རང་བྱུང་ཐུགས་རྗེ་ཤངས་ཀྱི་ཁྲག །ཉམ་ང་རེག་པ་ལྕགས་ཀྱི་ཁྲག །སྣ་ཚོགས་རྟོག་མེད་ཚོགས་པའི་ཁྲག །རང་འདོད་བསྐོངས་པ་དོན་གྱི་ཁྲག །བསྔོ་བ་མེད་པའི་བསྔོ་བ་འདི། །བྷ་ག་སྐྱེ་མེད་ཀློང་དུ་བསྔོ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །སྤྱི་དང་ཁྱད་པར་གྱི་བསྔོ་བའི་ལེའུ་སྟེ་ཉེར་བཞི་པའོ། །མངོན་རྫོགས་ཡབ་ཀྱིས་བཀའ་སྩལ་པ། །གནོད་འདུལ་རྡོ་རྗེ་སེམས་དཔའ་ཡིས། །སརྦ་རྡོ་རྗེ་དངོས་གྲུབ་ཀྱི། །བསམ་པའི་རྒྱུད་ལ་གང་གནས་པ། །རང་རང་འདོད་པ་ཚིམ་པར་བསྔོ། །དེ་ལྟར་རི་རབ་གླིང་བཞི་ལ། །རི་རབ་གསེར་གྱི་རི་བདུན་འཁོར་ལོ་ལས། །དེ་ཡང་བང་རིམ་ཚད་དང་ལྡན། །བསོད་ནམས་ཕྱེ་ཚད་ཕྱེད་དང་དོ། །གཉའ་ཤིང་འཛིན་དང་གཤོལ་མདའ་འཛིན། །སེང་ལྡེང་འཛིན་དང་རྔ་ཡབ་འཛིན། །བདུད་རྩི་འཛིན་དང་མུ་ཁྱུད་འཛིན། །དེ་དག་གསེར་ལས་བྱས་པ་བདུན། །ཕོ་བྲང་བརྩེགས་པའི་ཚུལ་དུ་བསྔོ། རོལ་པའི་མཚོ་བདུན་འཁོར་ལོ་ལས། །བདུད་རྩི་མཚོ་དང་འོ་མའི་མཚོ། །ཆང་གི་མཚོ་དང་མར་ཁུའི་མཚོ། ཁྲག་གི་མཚོ་དང་ཆུ་ཡི་མཚོ། །དུག་གི་མཚོ་དང་རྣམ་པ་བདུན། །མཚོ་རྣམས་བདུན་རྩིར་གྱུར་པའོ། །དཀྱིལ་འཁོར་མེ་ལོང་ཚུལ་དུ་བསྔོ། 
།ལྕགས་རི་ནག་པོ་མཐོ་བ་སྟེ། །དཔག་ཚད་རི་རབ་ཕྱེད་དང་མཉམ། །གཉའ་ཤིང་འཛིན་གྱིས་གནམ་དུ་སླེག །རི་རི་ནག་པོའི་རྩེ་མོ་ལ། །སོལ་བའི་བུ་ཡུག་ནག་པོ་འཐུལ། །གཏི་མུག་སྤྲིན་ནི་མུན་ལྟར་གཏིབས། །ལྕགས་དང་གནམ་ལྕགས་ཐོག་ཆེན་འབེབས། །ཕྲག་དོག་གསལ་པའི་བུ་ཡུག་འ་ས། །ཀྱིན་འདང་ཁྲོ་ཆུའི་ཆར་པ་འབེབས། །ང་རྒྱལ་མེ་ཆེན་གློག་ལྟར་འགྱུ། །བྱོལ་སོང་གཏི་མུག་གནས་སུ་གསལ། བྱོལ་སོང་སྟོབས་ཆེན་རྣམས་ཀྱིས་ཀྱང་། །འདོད་ཆགས་བླན་པའི་སེམས་བསྐྱེད་དེ། །གཅིག་གིས་གཅིག་ཀྱང་ཟ་བར་བྱེད། །འཁུ་སྐད་འདོན་ཅིང་ཀུན་ཏུ་རྒྱུག །ཁྱུ་དང་སྡེ་ཚན་ངོ་མི་ཤེས། །ཁྱོ་དང་བུ་མེད་འཛིན་པ་མེད། །སྟོབས་ཆུང་དབང་མེད་སྟོབས་ཀྱང་འཕྲོག །ཞེ་སྡང་ཀེང་རུས་རི་རུ་བརྩིགས། །ང་རྒྱལ་མེ་དཔུང་ལུས་ལ་འབར། །གཟུང་འཛིན་ལུས་ལ་ཐོག་མཐའ་མེད། །ཕྲག་དོག་སེར་སྣའི་མདུད་པས་བཅིངས། །གཏི་མུག་རྨོངས་པའི་མུན་པས་གཏིབས། །བྱོལ་སོང་གནས་ན་ཡ་རེ་ཆ། །གང་ཞིག་གཡོ་སྒྱུ་ཆགས་པ་རྣམས། །གནས་ངན་དེ་རུ་སྐྱེ་བར་བྱེད། །གཞན་ཡང་འཇིག་རྟེན་འདི་རུ་གྲགས་པ་ཡང་། །གནམ་ལ་འཕུར་དགུ་ས་ལ་འཛུལ་དགུ་དང་། །ཁྱད་པར་སོ་སོའི་རྗེས་སུ་བསྔོ། །ས་ལ་སྐྱེས་དགུ་ཆུ་ལ་འཕྱོ་དགུ་རྣམས། །མི་དང་རྫས་དང་ནོར་དུ་གྱུར་པ་རྣམས། །དཀའ་བ་མི་ལ་བཙལ་ཏེ་འབུལ། །རང་རང་སོ་སོའི་གནས་སུ་བསྔོ། 
།རུས་པའི་གླུད་འདི་བྲག་ལ་༄༅། །བསྔོ། །ཁྲག་གི་གླུད་འདི་ཆུ་ལ་བསྔོ། །དྲོད་ཀྱི་གླུད་འདི་མེ་ལ་བསྔོ། །དབུགས་ཀྱི་གླུད་འདི་རླུ་་ལ་བསྔོ། །སེམས་ཀྱི་གླུད་འདི་མཁའ་ལ་བསྔོ། །སྐྱེ་མཆེད་བཅུ་གཉིས་གླུད་བསྔོ་ན། །ཟླ་བ་བཅུ་གཉིས་དེ་ལ་བསྔོ། །ཁམས་ཆེན་བཅྭ་བརྒྱད་གླུད་བསྔོ་ན། །རྟེན་འབྲེལ་བཅུ་གཉིས་དེ་ལ་བསྔོ། །རིགས་དྲུག་སེམས་ཅན་དེ་ལ་བསྔོ། །སྣ་ཚོགས་ལོངས་སྤྱོད་གླུད་བསྔོ་ན། །འཇིག་རྟེན་འབྱུང་བ་ལྔ་ལ་བསྔོ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །སྲིད་པའི་གླུད་བསྔོ་བའི་ལེའུ་སྟེ་ཉེར་ལྔ་པའོ།། །།མངོན་རྫོགས་ཡབ་ཀྱིས་བཀའ་སྩལ་པ། །དེ་ལ་མི་ཉན་ཟུག་པ་ལ། ཤེན་ཏུ་གསང་བ་བག་ཡོད་བསྔོ། །མི་ལུས་རུས་ཅིག་དེ་ལ་བསྔོ། །ནས་ཟླ་ལུས་ཚད་དེ་ལ་བསྔོ། །ལུས་ལ་སྲོག་ཆགས་ཤག་བཟུང་ལ། །ཡོན་བདག་ཤ་ནི་དེ་ལ་བསྔོ། །ཡོན་བདག་ཤ་ནི་འདིལ་ཡོད། །ཡོན་བདག་སྐྱིན་དུ་འདི་བསྔོ་ཡིས། །གླུད་འདི་གསང་བ་ཤ་ཁྲག་གླུད། །མི་འདི་འཇིག་རྟེན་རྟོག་པའི་མི། །རུས་ནི་ཡིད་རྟོག་རྒྱུན་ཆགས་རུས།། ལོ་ནི་ན་ཟླ་ལུས་ཚད་ལོ། །བརྗེ་ནི་བསྐྱིན་པ་འདི་དང་བརྗེ། །བསྔོ་ནི་ཡོན་བདག་གླུད་དུ་བསྔོ། །འབུལ་ནི་ཆེ་མཆོག་ཡབ་ལ་འབུལ། །སྐོངས་ནི་མཁའ་འགྲོའི་ཐུགས་དམ་བསྐང་། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །སྐྱིན་པ་གླུད་བསྔོ་བའི་ལེའུ་སྟེ་ཉེར་དྲུག་པའོ།། །།ཡང་དག་རྫོགས་པས་བཀའ་སྩལ་པ། 
།ཡན་ལག་འདོགས་འབྲེལ་གླུད་འབུལ་ན། །བཤགས་སྣུག་ཚིགས་གསུམ་སྲོག་གི་གླུད། །དར་སྣ་བྱ་ཕོད་སྦྲིན་དང་ཁུ་རླངས་གླུད། །དར་དང་ཟ་འོག་ལྷབ་ལྷུབ་རྒྱན་གྱི་གླུད། །སྤོས་དང་བླ་བ་ཡིད་དང་ཐུགས་ཀྱི་གླུད། །མཚལ་དང་ཙན་དན་དབང་པོ་སྐུ་ཡི་གླུད། །རྔ་སྒྲ་དབྱངས་སྙན་སྒྲ་རྣམས་གསུང་གི་གླུད། །སྐྱོན་ཡོན་རེ་དོགས་རྣམ་རྟོག་གཟུང་འཛིན་ཏེ། །ཡིད་ཆེས་མཐུན་པ་རྟོགས་མེད་ཡེ་སངས་རྒྱས། །ཐུགས་ལ་གོ་བས་བསོད་ནམས་དཔག་ཏུ་མེད། འདི་ཡང་ཡོན་བདག་གླུད་དུ་འབུལ། །འདི་ཡང་རྫས་ཀྱི་ཁབས་སུ་དྲོ། །མཁའ་འགྲོ་མ་བཀྲག་གསལ་འབར་མའི་རྒྱུད་ལས ། ཡན་ལག་འདོགས་འབྲེལ་གྱི་ལེའུ་སྟེ་ཉེར་བདུན་པའོ། །གནོད་འདུལ་ལྷ་ཡིས་ཡང་ཞུས་པ། །སྣང་སྲིད་མ་མོ་ཀུན་གྱི་བདག །དུར་ཁྲོད་བདག་མོ་རེ་མ་ཏི། །དབུགས་དང་རྒྱུ་ལ་ཞེན་ཆགས་ནས། །དེ་ལ་ཞུ་བ་ཇི་ལྟར་བགྱི། །གནོད་འདུལ་ལྷ་ཡིས་བཀའ་སྩལ་པ མཚང་ལ་བརྒལ་ཏེ་བཀོས་ཀྱང་གདབ། །མིང་ནས་བོས་ཏེ་གླུད་ཀྱང་བསྔོ། །མ་གཅིག་བྱང་ཤར་རེ་མ་ཏི། །དབུ་སྐྲ་རལ་པ་གཅིག་ཏུ་འཁྱིལ་པ་ཡང་། །ཁྱི་ཡོ་མྱ་ངན་བྱེད་པ་མ་ཡིན་ནམ། །ཕྱིན་ཕྱོགས་དྲེའུ་ཕོ་ལ་ཞོན་པ་ཡང་། །ཁྱོ་ཡིས་བསད་ཀྱིས་དོགསོ་པ་མ་ཡིན་ནམ། །སྐུ་ལ་རྨ་བྱའི་ཐུལ་པ་གསོལ་བ་ནི། །མཛའ་བོས་བྱི་ཐུལ་བསྐོན་པ་མ་ཡིན་ནམ། །ཟངས་མའི་ལྕགས་སྒྲོག་འབར་བ་ཞབས་ལ་གསོལ་བ་ཡང་། 
།སྲིན་༄༅། །པོས་ལྕགས་སུ་བཅུག་པ་མ་ཡིན་ནམ། །རྒྱབ་ཏུ་བདུད་ཀྱི་ཁྲམ་པམ་བསྣམས་པ་ཡང་། །ཕ་ཡི་ལག་ཆ་བརྐུས་པ་མ་ཡིན་ནམ། །མདུན་ན་ཤོད་རྡེ་དཀར་ནག་བསྣམས་པ་ནི། །བདུད་དང་ཆོ་ལོང་རྩེ་བ་མ་ཡིན་ནམ། །སྙན་ཆ་གཡས་ན་སེང་གེ་འཔྱོ་པ་ཡང་། །རྒྱལ་པོའི་བཀའ་རྟགས་བཏབ་པ་མ་ཡིན་ནམ། །གཡོན་པ་སྦྲུལ་གྱི་གདེང་ཁ་འཕྱོ་བ་ཡང་། །སྙན་ཁུང་ཀླུ་ཡིས་གདམས་པ་མ་ཡིན་ནམ། །སྡིག་པའི་རལ་གྲི་དམར་པོ་ཕྱག་ན་བསྣམས་པ་ཡང་། །སྲིན་པོའི་ལག་ཆ་བརྐུས་པ་མ་ཡིན་ནམ། །ཞིང་ལྤགས་གཡང་གཞི་སྐུ་ལ་གསོལ་བ་ཡང་། །དུར་ཁྲོད་གཅེར་བུས་འཁྱགས་ནས་གོན་པ་མ་ཡིན་ནམ། །མི་ཡི་་རྒྱལ་མཚན་ཕྱག་ན་བསྣམས་པ་ཡང་། །རང་གི་བུ་ཤ་ཟོས་པ་མ་ཡིན་ནམ། །སྐུ་ལ་རེ་ལྡེ་སེར་པོས་རྣམ་ཕྱེད་དཀྲིས་པ་ཡང་། །སྲིན་པོའི་ནལ་ཕྲུལ་སྐྱེས་པ་མ་ཡིན་ནམ། །མི་ཤ་མི་མགོ་ཁྲག་ལ་རོལ་པ་ཡང་། །མ་ཡི་དམོད་པ་ཟུག་པ་མ་ཡིན་ནམ། །སྐུ་མདོག་མཐིང་ནག་འབའ་ཞིག་འདུག་པ་ཡང་། །ལྷ་ཡི་ཁ་དོག་འགྱུར་བ་མ་ཡིན་ནམ། ནད་ཀྱི་རྐྱལ་པ་སྔ་ཤར་བཀལ་པ་ཡང་། །མ་ལ་ཁྲོས་ནས་ཁམས་གསུམ་ལ། །མི་ནད་གཏོང་པ་མ་ཡིན་ནམ། །ཚོན་གྱི་གྲུ་གི་ཕྱི་ཤར་བཏགས་པ་ཡང་། །བདུད་ཀྱི་བྱང་ཐག་ཕྱོགས་པ་མ་ཡིན་ནམ། །མི་རོའི་དུར་ཁྲོད་རྒྱན་དུ་བྱས་པ་ཡང་། །སྲིན་པོའི་ཆུན་མ་བྱས་པ་མ་ཡིན་ནམ། 
།གླང་ཆེན་ཀོ་རློན་གཡང་གཞི་གསོལ་བ་ཡང་། །སྲིན་པོའི་གླང་སྣ་གཡང་ལུགས་བརྐུས་པ་མ་ཡིན་ནམ། །དྲེའུ་སྣའི་ཐུར་མདའ་རྒྱུ་མས་བྱས་པ་ཡང་། །དུར་ཁྲོད་གནས་ནས་བྲོས་པ་མ་ཡིན་ནམ། །དབུ་སྐྲ་ལན་བུ་གཅིག་ཏུ་བླངས་པ་ཡང་། །སྐྱེ་བ་ལྔ་བརྒྱར་མྱ་ངན་བྱེད་པ་མ་ཡིན་ནམ། །དཔྲལ་་པའི་དབྱིངས་ནས་མིག་གསུམ་འཆར་བ་ཡང་། །གཤིན་རྗེས་ལྡང་མིག་བྱིན་པ་མ་ཡི་ན་ནམ། །ཁ་རླངས་ནད་ཀྱི་ཤ་འགལ་འབེགས་པ་ཡང་། །སྲིན་པོས་རྫུ་འཕྲུལ་བྱིན་པ་མ་ཡིན་ནམ། །ལྟེ་བའི་དཀྱིལ་ནས་ཉི་མ་འཆར་བ་ཡང་། །ལྷ་ཡི་ར་རྟགས་ལས་པ་མ་ཡིན་ནམ། །དེ་ཙམ་མཚང་ལ་མོ་བརྒལ་དུ། །ཤ་ཁྲག་དབུགས་ལ་དད་རེ་ཆེ། །སྲོག་གཅོད་གཤེད་མར་བསྐོས་རེ་མཁས། །དེ་ཕྱིར་ཁྱོད་ལ་མཚང་ནས་རྒོལ། །མཚང་ནས་རྒོལ་གྱིས་ངོ་ཚ་སྐྱེད། །གནད་ལ་བབས་ཀྱིས་དམ་ཚིག་གྲུངས། །ཆེ་མཆོག་ང་ཡི་བཀའ་ཉོན་ལ། ཁྲ་གཉན་ཁྲག་གཉན་རོ་མཆོག་ཆེ། །ཡིད་ཀྱི་དབང་པོ་རྟོག་པའི་རྒྱུ། །བསྒྲལ་ཚུལ་བསྟན་ན་འདོད་པ་ཚིམ། །བསད་དང་མ་བསད་མེད་པས་ན། །བསད་ཚུལ་བསྟན་ན་དངོས་པོ་ཚིམ། །རང་ལ་གནད་ཀྱི་སྡུག་བསྔལ་ཉོན། །མཁའ་འགྲོ་མ་བཀྲག་གསལ་འབར་མའི་རྒྱུད་ལས། །ངོ་ཚ་བ་མཚང་ཅིག་གི་ལེའུ་སྟེ་ཉེར་བརྒྱད་པའོ།། །།ཡང་དག་རྫོགས་ཀྱི་བཀའ་སྩལ་པ། །ཞུས་ནས་ལན་ཉོན་ཡིད་ལ་ཟུང་། །རྒྱལ་མོ་ཆོས་ཀྱི་དབྱིངས་ན་བཞུགས། །བློན་མོ་བྷ་གའི་ཀློང་ན་བཞུགས། །ཐབས་དང་ཤེས་རབ་ལྡན་