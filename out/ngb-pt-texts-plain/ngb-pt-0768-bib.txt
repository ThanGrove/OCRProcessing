{page}༄༅། །རྒྱ་གར་སྐད་དུ། ཁྲེ་ག་ཎ་སརྦ་སྭ་མི་ལ་ལི་ཏ་ཏན་ཏྲ། །བོད་སྐད་དུ། །དཔལ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་བའི་རྒྱུད་ཅེས་བྱ་བ། ཅོད་པན་ལ་ཞུགས་པའི་རིགས་ཀྱི་བདག་པོ་གང་དུ་སྨོས་པ་དེ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །སངས་རྒྱས་ཀྱི་འཕྲིན་ལས་ཐམས་ཅད་རྫོགས་པར་མཛད་པའི་ཧེ་རུ་ཀ་ཆེན་པོ། །དུར་ཁྲོད་ཆེན་པོའི་མཁའ་གསང་གི་དབྱིངས་ན། །འཁོར་གྱི་ཚོགས་དུ་མར་རོལ་ཅིང་བཞུགས་ཏེ། །ལག་ན་རྡོ་རྗེ་ལ་སོགས་པའི་སྤངས་པའི་འཁོར་དུ་མ་དང་། །ཚོགས་ཐམས་ཅད་ཀྱི་རྗེ་མོ་ལ་སོགས་པ་འདུས་པའི་ཚོགས་རྣམས་ཀྱིས་ཡོངས་སུ་བསྐོལ་ཅིང་བཞུགས་སོ། །དེ་ནས་ཧེ་རུ་ཀ་ཆེན་པོས། ལག་ན་རྡོ་རྗེ་ལ་རྣམ་པར་གཟིགས་ནས་འཛུམ་པ་མཛད་དོ། །དེ་ནས་ལག་ན་རྡོ་རྗེས་རང་གི་སྟན་ལས་ལངས་ནས་བླ་གོས་ཕྲག་པ་གཅིག་ལ་གཟར་ཏེ། །གཡས་ཕྱོགས་ནས་ལན་དུ་མར་བསྐོར་བ་བྱས་ནས། །པུས་མོ་གཡས་པའི་ལྷ་ང་ས་ལ་བཙུགས་ཏེ། ཐལ་མོ་སྦྱར་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་རྣམས་ནི་རྒྱུ་དང་རྐྱེན་མ་མཆིས་པར་འཛུམ་པའི་མཛད་ན། །འཛུམ་པ་མཛད་པའི་དོན་ཅི་ལགས། ཅེས་གསོལ་བ་དང་། །བཅོམ་ལྡན་འདས་ཀྱིས་འདི་སྐད་ཅེས་གསུངས་སོ། །ལག་ན་རྡོ་རྗེ་འདི་ལྟ་སྟེ། །ཁྱོད་ཀྱི་སྤོབས་པ་དགེའོ། 
།དེའི་ཕྱིར་ལེགས་པར་ཉོན་ལ་ཡིད་ལ་ཟུང་ཞིག་དང་། །ངས་ཁྱོད་ལ་བསྟན་པར་བྱའོ། །དེ་ནས་ལག་ན་རྡོ་རྗེས་བཅོམ་ལྡན་འདས་ལ་ཕྱག་འཚལ་ནས། ཐལ་མོ་སྦྱར་ཏེ་བཅོམ་ལྡན་འདས་དེ་ལྟར་འཚལ་ལོ། །ཞེས་གསོལ་ཏེ་བཅོམ་ལྡན་འདས་ཀྱི་ལྟར་ཉན་པ་དང་། །དེ་ནས་བཅོམ་ལྡན་འདས་ཀྱིས་འདི་སྐད་ཅེས་གསུངས་སོ། །ལག་ན་རྡོ་རྗེས་འདི་ན་འདུས་པའི་ཚོགས་དཔག་ཏུ་མེད་པ། །འདི་ལྟ་སྟེ། །ལྷའི་ཚོགས་དང་། །ལྷ་མིན་གྱི་ཚོགས་དང་། །གདུག་པའི་ཚོགས་དང་། །ནོར་བདག་གི་ཚོགས་དང་། །དྲི་ཟའི་ཚོགས་དང་། །གདུག་པ་ཟའི་ཚོགས་དང་། །མི་འམ་ཅིའི་ཚོགས་དང་། བྲང་གིས་འགྲོ་བའི་ཚོགས་དང་། ་།ལ་བུམ་གྱི་ཚོགས་དང་། །གཞན་ཡང་ཕྱོགས་མཚམས་གཞན་དུ་གྲགས་པའི་བདག་པོས་སོ་སོའི་ཚོགས་རྣམས་དང་། །མི་ཚོགས་གྱ་ནོམས་དང་བཅས་པ་རྣམས་དང་། །གཞན་ཡང་རྣལ་འབྱོར་མ་དང་། དབང་ཁྱུག་དང་། རྣལ་འབྱོར་དབང་ཕྱུག་མའི་ཚོགས་དང་། །གཞན་ཡང་མཁའ་འགྲོ་མའི་རིགས། འདི་ལྟ་སྟེ། རྡོ་རྗེ་མཁའ་འགྲོ་མའི་ཚོགས་དང་། རིག་པོ་ཆེ་མཁའ་འགྲོ་མའི་ཚོགས་དང་། །པདྨ་མཁའ་འགྲོ་མའི་ཚོགས་དང་། །ལས་ཀྱི་མཁའ་འགྲོ་མའི་ཚོགས་དང་། །དེ་བཞིན་གཤེགས་པའི་མཁའ་འགྲོ་མའི་ཚོགས་དང་། །།འདི་ལྟར་འཇིག་རྟེན་གྱི་མཁའ་འགྲོ་མ་དང་། འཇིག་རྟེན་ལས་འདས་པའི་མཁའ་འགྲོ་མ་དང་། 
།མཁའ་འགྲོ་མའི་རིགས་འཛིན་མཐའ་ཡས་པ་གྲུབ་༄༅། །པ་དང་། སྒྲུབ་པ་དང་སྒྱུ་པའི་ཚོགས་འདི་ལྟར་གསང་སྔགས་དམ་ཚིག་ཡོད་པ་ཡེ་ཤེས་དང་། རིག་པ་ཡོད་པ་རྣལ་འབྱོར་གྱི་གྲལ་ན་འདུག་པ། །དམ་ཚིག་གི་བརྡ་ཡོད་པ་རིགས་ཀྱི་ཕྱག་རྒྱ་འཛིན་པ།ལུང་བསྟན་པའི་ཁྱད་པར་ཡོད་པ། ཐ་མལ་པའི་སྤོབས་པ་ཅན་ཇི་སྙེད་ཡོད་པ་འདི་རྣམས་མ་ལུས་པའི་རྗེ་མོ་ནི། ཚོགས་ཐམས་ཅད་ཀྱི་རྗེ་མོ་འདི་ཉིད་ཁོ་ནའོ། །དེ་ནས་དེའི་དུས་ན་དེར་འདུས་པའི་འཁོར་ཕལ་པོ་ཆེ་རྣམས་ཀྱིས་ཚོགས་ཐམས་ཅད་ཀྱི་རྗེ་མོ་དེ་ལ་སོ་སོའི་མཆོད་པ་དང་ཕྱག་མཚན་ལ་སོགས་པ་ཕུལ་ནས། །ཀུན་གྱིས་དབང་བསྐུར་བ་དང་། །རྒྱལ་བའི་བསྟན་པ་བསྐྱང་པར་གསོལ་ནས་སྨོན་ལམ་བཏབ་པའོ། །ཚངས་པ་ཆེན་པོས་རིན་པོ་ཆེ་དཔུང་རྒྱན་གྱི་དབང་བསྐུལ་ཏེ་ཕུལ་ལོ། །དེ་བཞིན་དུ་ལྷ་ཆེན་པོས་ལག་ཆེའི་ཏྲི་ཤུལ་གྱིས་དང་། །ཁྱབ་འཇུག་གིས་འཁོར་ལོ་ཡིས་དང་། བརྒྱ་བྱིན་གྱིས་རྡོ་རྗེ་ཡིས་དང་། །དགའ་བྱེད་དབང་ཕྱུག་མདུང་གིས་དང་། །སྒྲིང་གི་རི་ཏིས་ཅང་ཏེའུ་ཡིས་དང་། ས་བདག་པ་ཧ་ཧས་སྟག་ལྤགས་ཀྱི་ཤམ་ཐབས་ཀྱི་དང་། །དེ་ལྟར་འཇིག་རྟེན་གྱི་ལྷ་ཐམས་ཅད་ཀྱིས་རྒྱན་དང་། །ཆ་ལུགས་དང་། ན་བཟའ་ལ་སོགས་པ་ཕུལ་ནས ། མཆོད་པ་ཁྱད་པར་ཅན་དང་སྦྱར་བས་ཡོངས་སུ་མཆོད་དེ། །དབང་བསྐུར་སྨོན་ལམ་བཏབ། །ཚིག་མཐུན་པར་འདི་སྐད་དུ། །ཀྱེ་ཀྱེ་ཚོགས་ཐམས་ཅད་ཀྱི་རྗེ་མོ། 
།འདི་ལྟར་མ་འོངས་པའི་དུས་ན་སེམས་ཅན་བསོད་ནམས་མ་ཡིན་པའི་ལས་ཡོངས་སུ་སྤྱོད་ཅིང་། སངས་རྒྱས་ཀྱི་བསྟན་པའི་གཟུགས་བརྙན་ཉེ་བར་ནུབ་པ་ན། །ཁྱེད་ཀྱིས་དེ་བཞིན་གཤེགས་པའི་བསྟན་པ་སྲུང་དུ་གསོལ། གང་དག་བསྟན་པ་འཇིག་པ་ཐམས་ཅད་དགུག་པ་དང་། གསད་པ་དང་། །བསྡིགས་པ་དང་། །མནན་པ་དང་། །མྱོས་པར་བྱ་བ་དང་། བསྐྲད་པར་བྱ་བ་དང་། ཡོངས་སུ་གདུལ་ཞིང་ཚར་གཅད་པའི་འཕྲིན་ལས་མཛད་དུ་གསོལ། ཞེས་གསོལ་བ་དང་། །དེ་ནས་དཔལ་ཚོགས་ཐམས་ཅད་ཀྱི་རྗེ་མོ་ཆེན་མོ་དེ་རྫུ་འཕྲུལ་གྱི་བོང་བུ་ལས་བབ་ཏེ། ལག་ཆ་དང་རྒྱན་ལ་སོགས་པ་རྣམས་གཡོན་ཕྱོགས་སུ་བཞག་ནས། །བཅོམ་ལྡན་འདས་ལ་གཡས་ཕྱོགས་སུ་ལན་བརྒྱ་སྟོང་དུ་བསྐོར་ཏེ། །མཚོད་པ་དམ་པས་ནི་མཆོད། །པུས་མོ་གཡས་པའི་ལྷ་ང་ས་ལ་བཙུགས་ནས་ཐལ་མོ་སྦྱར་ཏེ། །བཅོམ་ལྡན་འདས་ཀྱི་གདོང་གི་དཀྱིལ་འཁོར་ལ་མིག་གི་མི་འཛུམ་པར་ཡོངས་སུ་ལྟ་ཞིང་ཚིག་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་གི་སླད་མའི་ཚེ་སླད་མའི་དུས་སུ་ཅི་ནས་ཀྱང་སངས་རྒྱས་ཀྱི་བསྟན་པ་ཡོངས་སུ་གཟུང་བར་བགྱིའོ། །བདག་འདི་ལྟར་རྒྱལ་པའི་བསྟན་པ་འཛམ་བུའི་གླེང་དུ་ཡུན་རིང་དུ་གནས་པར་བགྱིད་པས།ཞིང་དུ་རྟོགས་པ་ཐམས་ཅད་མྱུར་དུ་གཏུལ་བར་བགྱི་སྟེ། །གང་དག་དམ་ཚིག་ཡོད་པ་རྣམས་ཀྱི་ཇི་ལྟར་འོས་པ་དང་དེ་ལྟར་ཤེས་པར་འགྱུར་བ་དང་། 
།དེ་ཡིས་ཡོངས་སུ་འདུལ་བ་༄༅། །བདག་གིས་མིང་ཐོས་ནས་ཀྱང་དང་། །གདུལ་བའི་རིགས་ཕུད་པར་འགྱུར་པ་དང་། །བྱིན་གྱིས་བརླབ་ཏུ་གསོལ། །དེ་སྐད་ཅེས་གསོལ་བ་དང་། བཅོམ་ལྡན་འདས་ཀྱིས་ཚོགས་ཐམས་ཅད་ཀྱི་རྗེ་མོ་ལ་འདི་སྐད་ཅེས་གསུངས་སོ། །རིགས་ཀྱི་བུ་མོ་འདི་ལྟ་སྟེ། ཁྱོད་ནི་དུས་གསུམ་གྱི་སངས་རྒྱས་དཀོན་མཆོག་གི་བསྟན་པ་བསྲུང་བར་བྱིན་གྱིས་བརླབ་པ་དང་། །རློབ་པ་དང་། རློབ་པར་འགྱུར་བས། ད་ལྟར་བདག་གིས་བྱིན་གྱིས་བརླབ་མི་དགོས་ཀྱང་ངའི་བསྟན་པ་ཆེད་དུ་གནས་པའི་ཕྱིར་གནང་བའི་ཕྱིར་གནང་བར་བྱ་སྟེ། །གང་གི་ཚེ་ཁྱོད་ཀྱིས་ཡོངས་སུ་འདུལ་བ་དེའི་ཚེ་ཁྱོད་ཀྱི་མིང་བརྒྱ་དང་སྟོང་ལ་སོགས་པས་ཞིང་དུ་གྲགས་པར་གྱུར་ཏེ། གནས་སྐབས་ལ་སོགས་པས་བཏགས་པའི་མིང་དེ་དག་ཀྱང་། འདས་པའི་སངས་རྒྱས་ཐམས་ཅད་ཀྱིས་ཀྱང་གནང་ངོ། །ངས་ཀྱང་ད་ལྟར་བྱིན་གྱིས་བརླབ་སྟེ།མ་འོངས་པའི་དེ་བཞིན་གཤེགས་པ་རྣམས་ཀྱིས་ཀྱང་བྱིན་གྱིས་བརླབ་པར་འགྱུར་རོ། །དེ་ལྟར་ཁྱོད་ཀྱིས་ཀྱང་བསྟན་པའི་གཟུགས་བརྙན་གནས་པའི་ཚེ་བསྟན་པ་ཡུན་རིང་དུ་གནས་པར་བྱ་བ་གྱིས་ཤིག། ཅེས་གསུངས་སོ། །དེ་ནས་དཔལ་ཚོགས་ཐམས་ཅད་ཀྱི་རྗེ་མོས་དེ་ཉིད་དེའི་ཚེ་དེ་བཞིན་གཤེགས་པའི་གནང་བ་ཐོབ་པས་ཡོངས་སུ་མགུ་ཞིང་ཚིམ་ནས། བཅོམ་ལྡན་འདས་ལ་ལན་བརྒྱ་སྟོང་དུ་མར་བསྐོར་ཏེ། 
ཞབས་ལ་སྤྱི་གཙུག་གི་ཕྱག་འཚལ་ནས། རང་གི་གནས་སུ་འཁོར་དང་བཅས་པར་འཁོར་པར་གྱུར་ཏོ། །དེའི་ཚེ་འཁོར་དེར་འདུས་པ་ཐམས་ཅད་བཅོམ་ལྡན་འདས་ལ་ཡོངས་སུ་མཆོད་དེ། །དཔལ་ཚོགས་ཐམས་ཅད་ཀྱི་རྗེ་མོ་ཉིད་ལ་རྣམ་པར་ལྟ་ཞིང་ཡོངས་སུ་འདུད་པར་གྱུར་ཏོ། །དཔལ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་པའི་རྒྱུད་ཅེས་བྱ་བ་ལས་གླེང་གཞིའི་ལེའུ་སྟེ་དང་པོའོ།། །།དེ་ནས་ཡང་དག་བཤད་བྱ་བ། །གསང་སྔགས་འཕྲེང་བ་བརྗོད་པར་བྱ། །དང་པོ་གཉིས་པས་ཅོད་པན་བྱ། །ལྔ་གཉིས་འོག་ཏུ་གསུམ་པའི་ལྔ། །གསུམ་པའི་དང་པོ་གྲུ་གསུམ་སྒྲ། །ལྔ་ཡི་གསུམ་བཞི་ལྡན་པའོ། །དེ་བཞིན་གསུམ་དྲུག་དང་པོ་གསུམ། །བཞི་པའི་དང་པོ་་གྲུ་གསུམ་སྒྲ། །དང་པོའི་གསུམ་པ་ཡང་དག་ལྡན། །དྲུག་པའི་དང་པོ་གསུམ་པར་འཕྲེལ། །བདུན་པའི་ལྔ་པ་ཡང་དག་ལྡན། །དྲུག་པའི་གསུམ་པ་བཞི་དང་ལྡན། །དབྱངས་ཡིག་ཡིན་པ་ལྔ་དྲུག་མིག་གི་ཚད། །བཅུ་པ་ལྔ་ཡི་དབྱངས་ཡིག་ཅན། །དང་པོའི་ཅོད་པན་དབྱངས་ཡིག་གཉིས། །བདུན་གསུམ་དྲུག་བཞིའི་དབྱངས་ཡིག་གསུམ། །དྲུག་པའི་གསུམ་པ་འདས་པའི་ཚད། །ཅོད་པན་འོག་མ་འདས་པའི་སྒྲ། །བཞི་པའི་གསུམ་པ་དབྱངས་ཡིག་ལྔ། །དྲུག་པའི་གསུམ་པ་ཡང་དག་ལྡན། །བློ་རེས་སྒྲ་ཡིས་རྣམ་པར་མཛེས། །ལྔ་པའི་ལྔ་པ་དེ་ཉིད་དང་། །བཞི་པའི་གསུམ་པ་དབྱངས་ཡིག་ལྔ། །དང་པོ་ལྔ་པ་ཡང་དག་གཞག ། 
ལྔ་པའི་བཞི་བ་༄༅། །དབྱངས་ཡིག་དགུ། །རིང་པོའི་སྒྲ་ཡིས་རྣམ་པར་མཛེས། །གསང་སྔགས་ཡང་དག་གང་ཡིན་པ། །མཁས་པ་ལ་ནི་མཛེས་པས་བླངས། །དཔལ་ཚོགས་ཐམས་ཅད་ཀྱི་རྗེ་མོ། །ཡོངས་སུ་རོལ་བའི་རྒྱུད་ཅེས་བྱ་བ་ལས། གསང་སྔགས་བསྟན་པའི་ལེའུ་སྟེ་གཉིས་པའོ།། །།དེ་ནས་ཡང་དག་བཤད་བྱ་བ། །གསང་སྔགས་གྲངས་ནི་བདུན་འབུམ་གྱིས། །གང་གིས་དངོས་གྲུབ་རྫོགས་པར་འགྱུར། །དེ་ཚེ་བདག་ཉིད་ཆེན་མོ་ཡི། ངང་བཞིན་དུ་བདག་གནས་པས། །དེ་ཡི་མཚན་ཉིད་རྟག་ངེས་པའ། །རྣལ་འབྱོར་ཉིད་ལས་བརྩོན་པར་བྱ། །དཔལ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་པའི་རྒྱུད་ཅེས་བྱ་བ་ལས། །གསང་སྔགས་གྲངས་བསྟན་པའི་ལེའུ་སྟེ་གསུམ་པའོ།། །།དེ་ནས་ཡང་དག་བཤད་བྱ་བ། །གནམ་བྱའི་རིགས་དང་གནམ་བྱེད་སྔགས། །ས་བོན་འཕྲེང་བས་བཅས་པ་ཡིས། རྩ་བའི་སྔགས་ནི་དང་པོར་སོང་། བསྐུལ་ཚིགས་གསང་སྔགས་གཟུགས་མདོས་རྫས ། །དུས་དང་ཐབས་རྣམས་རབ་ལྡན་ན། །མྱུར་དུ་འཆི་པར་ངེ་པ་ཡིས། །གནན་པའི་ཚོགས་རྣམས་བཤད་པར་བྱ། །ལམ་ནས་བྱུང་བའི་སོ་མར་གྱིས། །གྲོ་བའི་ཁ་དོག་དམར་པོར་བྱས། །ཁ་བྲག་ཟླུམ་པོ་སྐད་ལྟེབ་སྡེར། །རི་རབ་གཟུགས་ཀྱི་འོག་ཏུ་གནམ། །ལམ་གྱིས་གཟུགས་རྒྱ་རྐྱེགས་མདོག། །དུར་ཁྲོད་ཤིང་ལེབ་འོག་ཏུ་མནན། །བྱས་བཅག་ཤིང་ལེབ་འོག་ཏུ་གནན། 
།ལན་གསུམ་པར་ཟུར་གསུམ་སྡོས། །སྐང་བཞིའི་ས་གཟུགས་ཁྲག་གི་མདོག །གླང་ཆེན་ཐོད་པས་བཞི་མདོར་གནན། །སྲིན་བུས་བརྐོས་པའི་ས་གཟུགས་ལ། མེ་ཏོག་དམར་པོ་ཁ་དོག་ཅན། །དུར་ཁྲོད་གཡམ་པའི་རི་རབ་ཀྱིས། །འདུས་པའི་ལམ་དུ་ཡང་དག་གནན། །དུར་ཁྲོད་རས་ལ་གཟུགས་ནི་མཚལ། །དུས་ཀྱི་ལམ་དུ་ཕོག་ཐོད་གནན། །བཀྲ་མི་ཤིས་པའི་ས་གཟུགས་ནི། །སྲན་པའི་མེ་ཏོག་དག་གི་མདོག། །རྐང་རྗེས་བཞི་ཡིས་རི་རབ་ཀྱིས། །རྟགས་པའི་ལམ་སྙིད་དག་ཏུའོ། །སྤྱིན་སྲེག་དྲག་པོའི་ཐལ་བ་ལ། །བསྒྲུབ་བྱའི་གཟུགས་ནི་ལི་ཁྲིའི་མདོག །དུར་ཁྲོད་ཤིང་ལེབ་རི་རབ་ཀྱིས། །ཤིང་ལེབ་ཆེན་པོའི་ཕྱོགས་སུ་གནན། །ཆུ་སྲེགས་གཟུགས་བརྙན་ནི། །བོང་བུའི་ཁྲག་གིས་བྱུགས་ནས་ཀྱང་། སྦལ་པའི་གཟུགས་ཀྱིས་ཡང་དག་གནན། །ཆུ་མིག་ཁྲག་ཆུ་ཆེན་པོའི་ལམ། །མཁར་གོང་ལ་ནི་བཙག་གི་མདོག། །བྲག་ལམ་དུར་ཁྲོད་གཡམ་པས་གནན། །ལམ་གྱི་ས་སྟ་ཁྲག་གི་མདོག། །གཡམ་པའི་རི་རབ་རྒྱལ་པོའི་ལམ། །གནམ་ལྕགས་ལྟུང་པའི་ཤིང་བུ་ལ། །གླང་ཁྲག་མདོག་ནི་ལྷ་ཁང་གི། །ལམ་དུ་རྡོ་རྗེ་རྒྱ་གྲམ་གནན། །མེས་ཚིག་ཁྱིམ་གྱི་ས་ལས་ནི། །གཟུགས་ནི་བསྐུལ་པའི་ཁྲག་གི་མདོག །རྟ་ཡི་ཐོད་པས་ཡང་དག་གནན། །མཁར་གྱི་ལམ་དུ་བྱ་རོག་འུག ཁྲ་སོགས་གཟུགས་བྱས་མི་ཐོད་གནན། །གཅན་གཟན་གྱིས་བསད་པའི་རུས་པ་ལ། 
།གཟུགས་ནི་༄༅། །གཅན་གྱི་ཁྲག་གི་མདོག ། གཅན་གཟན་ལམ་དུ་གཅན་གྱི་མདོག །རིགས་དྭགས་ཀྱི་ནི་བསད་པ་ཡི། ཚུལ་ནི་དེ་ལྟར་ཡང་དག་ཡིན། །རྡོལ་བའི་ཐོད་པ་ལས། འདབ་ཆགས་ནག་པོའི་ཁྲག་གི་མདོག །ཡི་དྭགས་རྒྱུ་བའི་ལམ་ཀ་སྲ །རི་རབ་གཟུགས་ཀྱིས་གནན་པ་བྱ། །དམངས་རིགས་ལ་བྱེད་ལ་ཀ་སྲ གུར་ཀུམ་མདོག་ནི་ཤིང་གི་གཟུགས། །རྗེས་བཞིའི་རི་རབ་འོག་ཏུ་གནན། །རྒྱ་མཚོའི་འགྲམ་གྱི་ས་དང་ནི། །རུས་པ་ཤིན་ཆེ་གྲོག་ས་ལ། །མདོག་ནི་འབྲེ་མོག་རང་བཞིན་ཏེ། ཚོངས་པའི་ལམ་དུ་གནས་པ་ནི། །རི་རབ་མོ་གཤམ་ཐོད་པས་གནན། །དགོན་པ་དང་ནི་ཆུ་འགྲམ་གཉིས། ས་སྨན་མེ་ཏོག་དམར་པོའི་མདོག །རི་རབ་འོག་ཏུ་གནན་པ་བྱ། །མི་རྒོད་ལམ་དུ་ཐོག་གིས་ཀྱང་། །ཕོག་པའི་རྫས་ལ་དུག་གིས་ནི། །མེ་ཏོག་དམར་པོས་རབ་ཏུ་གསལ། །བོང་བུའི་ཐོད་པར་བཞག་ནས་ཀྱང་། །རི་རབ་གཟུགས་ཀྱིས་གནན་པར་བྱ། །རི་རབ་རྡོ་རྗེ་ལ་སོགས་གཟུགས། །གང་གིས་ཀུན་ལ་ཤེས་ཀྱང་བསྔགས། །ལམ་གྱིས་ས་ལ་གསེར་དངུལ་ཟངས། །ལྕགས་དང་བྱི་རུ་དུང་དང་ནི། །མུ་ཏིག་ཚོགས་ཀྱིས་ཀུན་ནས་མཆོད། །སྦྱོར་བ་རྫོགས་པར་ཤེས་པ་དང་། འཆི་བདག་གང་ཡིན་སྐར་མ་ལ། །གང་གིས་སྤྱོར་བས་ལྷ་ཡང་གནོན། །དེ་ནས་ཡང་དག་བཤད་བྱ་བ། །འབྱུང་བ་བཞི་ལ་མཁས་པས་གནན། །ས་གཟུགས་སེར་པོར་བྱས་པ་དེ། 
།ཁམ་པའི་རྫ་ཡི་གའུར་གཞག །རི་བོའི་རྨང་དུ་མཁས་པ་ཡིས། །བརྡ་དང་བཅས་པས་གནན་པར་བྱ། །ཡང་ནི་ལྕགས་ལས་བྱས་པ་དེའི། རྔ་སྐུ་ཀྱི་ནི་དམ་བྱས་ཏེ། །ཆུ་ཡི་གཏིང་དུ་རྡོ་དང་སྦྲགས། །མཐའ་མ་ཕུར་པ་ཡང་དག་ཤིག །ཟངས་མའི་བྱང་བུ་ལ་སོགས་ལ། །མཁས་པས་གྱོ་མོའི་ནང་དུ་གཞག །སྤྱིན་སྲེག་མཁན་དང་རྫ་མཁན་གྱི། །ཐལ་ཕུང་མེ་ཐབས་ནང་དུ་བཞག །རི་ནི་རྣོ་ལ་བསྲུངས་པའི་རྩེར། །ལྷོ་བྱང་གཉིས་ལ་ཕུབ་པ་ཅན། །རླུད་ནི་ལྷོ་ནས་འབྱུང་པའི་སྒོར། ཁྲ་བ་ལ་ནི་བསྐྱོན་པའི་གཟུགས། །རས་ལ་བྲིས་ལ་དམ་དུ་འཕྱར། ཤེང་གི་ཆོ་ག་བཤད་བྱ་སྟེ། ཁེང་ནི་སྟ་རེས་བཅད་པ་ཡི། །རྩ་པ་ཕྱུག་པའི་ཕུང་ཤུལ་དུ། །དུར་ཁྲོད་གཡམ་པས་རྣམ་པར་གནན། །གནམ་ལྕགས་ལྷུང་བའི་ཤིང་ཚིག་ལ། །མིང་རུས་བརྡ་དང་བཅས་པར་བྲི། །འདག་པས་བསྣུན་པར་བྱ་བ་ཡིན། །རོ་ནི་བསྐལ་པའི་ཤིང་རྩེ་ལ། ཤིང་ལོ་ལ་ནི་གཟུགས་བྲིས་ཏེ། །གའུ་འཕྱང་ན་བཞག་པ་ནི། །འགྱེགས་ཏེ་ཤི་བའི་ཤིང་གི་རྩར། །ལུག་གི་ར་བ་དེ་གཟུགས་ཡིན། །མཁས་པས་གནན་ན་གདོན་མི་ཟ། །རླུད་གིས་བསྐྱེལ་པའི་ཤིང་ཤུལ་དུ། །གཟུགས་ནི་གཡམ་པས་ལེགས་གནན་པ། །མཁས་པའི་ལས་ནི་ཆུང་མི་ཟ། ཁེང་རློམ་པར་སྐྱེ་པའོ། །སྲུབས་སུ་ཤིང་བྱ་ཉིད་ལ་ལྗང་། །དེ་ནི་དེའི་གདོན་མི་ཟ། །སྡོང་པོ་སྙིང་པོ་རུལ་པ་ཡི། །རྩ་བར་ལེགས་གནན་པའི་མཆོག 
།སྦྲུལ་གྱིཚང་བཅས་ཤིང་གི་༄༅། །རྩར། །དམ་དུ་སྦས་ན་རྣམ་པར་འཕམ། །བྱ་རོག་དག་གི་ཚང་ཡོད་པའི། ཁྲེང་གི་རྩ་བར་གནན་པ་ཡིན། ཁྲེང་ནི་གཅིག་པོར་གནས་པ་ཡི། ཁྲ་བའི་ཐོད་པའི་ནང་དུའོ། དེ་ནས་ཡང་ནི་བྲག་གི་སྟེང་། །གནས་དེར་གནན་པ་བྱ་བ་བསྟན། །གནམ་ལྕགས་ལྷུང་པའི་བྲག་བར་འོག །གནན་ན་དཔའ་པོའི་ལས་རྣམས་འགྲུབ། །བྲག་གི་བྲག་ལས་ཆད་པ་ཡི། །དུམ་བུ་ལ་ནི་བྲིས་ཏེ་གནན། །བྲག་ནི་རལ་གྲིས་གཤགས་འདྲ་བ། །བར་གྱི་འོག་ཏུ་ཚུལ་བཞིན་གནན། །རྐང་ལག་མང་པོར་བཞག་པ་ཡི། །གྲོ་ག་ལ་ནི་མིང་བྲིས་གནན། །གཏོག་པར་བྱེད་པའི་རྡོ་བ་ལ། །བྲིས་པས་ཡང་དག་གནོད་པར་བཤད། །དམྱལ་བ་དུད་འགྲོའི་གཟུགས་གནས་པ། །དེ་འདྲའི་རྡོ་བས་ཡང་དག་གནན། །རོ་ཡི་ཁ་གབ་བྱས་པ་འམ། །རོ་འོག་ཆུད་པའི་གཡམ་པ་ལ། །བྲིས་ནས་ཕ་བོང་སྟེང་དུ་གནན། །སེར་ཀ་སྙིང་པ་ཡོད་པའི་བྲག །བར་དུ་དེ་བཞིན་གནན་པར་བྱ། །ཕ་འོང་ཆེ་བྲག་ཕུང་དང་བྱུང་། ཁུལ་དུ་ཚལ་འབྱུང་མཐུན་པར་གནན། །མེ་ཡིས་ཚིག་པའི་ཕ་བོང་འོག །མཁས་པས་ཚུལ་དང་མཐུན་པར་གནན། ཐམས་ཅད་ཡང་གནོད་པར་བཤད། །དེ་ནས་ཡང་དག་བཤད་བྱ་བ། །རོ་ཡི་ཤུལ་དུ་གཞག་པར་བྱ། །དམར་སེར་མེ་ཡི་དབུས་གནས་པ། །ཚ་བའི་ནད་ཀྱིས་ཤི་བ་ཡི། །རོ་ཡི་ཤུལ་ལམ་འོག་ཏུ་གནན། འཁྱགས་ཏེ་ཤི་བའི་འོག་ཏུ་ནི། 
།ལྗང་ཀུ་ལ་ཡང་གནན་པར་བྱ། ་།་བའི་རྭ་ལ་ནག་པོའི་གཟུགས། །བྲིས་ཏེ་སྨྱོན་པའི་ཐོད་པར་གནན། །ཚ་བས་གཟུགས་བརྙན་བྱས་པ་དེ། །མེ་ཡིས་དུས་བྱས་འོག་ཏུ་ཡིན། །དུག་གི་ཁུ་བས་བརླབས་པའི་གཟུགས་། གཡང་ལས་ལྷུང་པའི་འོག་ཏུ་ཡིན། །ལུག་གི་རྭ་ལས་བྱས་པ་ཡིས། །གཟུགས་ནི་སྡིབ་པ་དེ་ལའོ། ཀླུ་ཡི་ཁྱིམ་གྱི་ས་ལ་ནི། །མཛེ་ཡིས་གང་ཤིའི་ཐོད་པར་རོ། །ཆུ་ཡིས་ཤི་བའི་ཐོད་པ་ལ། །ཐོད་པ་ཤི་ཡ་སྣ་ལ་གནན། །གང་དག་མཚོན་གྱིས་མྱུར་དུ་ཤིང་། །གཟུགས་ནི་མཚོན་པ་ཉིད་དང་འབྲེལ། །ཐོད་པར་བཅས་པ་དམག་དཔུང་གི། །དུ་མ་ཤི་བའི་གནས་སུ་སྦ། བྱོལ་སོང་གི་ནི་རུས་པ་ལ། དེ་ཡི་བསད་པའི་ཐོད་པར་ཤིས། །བུ་ཡི་ནད་ཀྱིས་ཤི་བ་ཡི། །སོགས་པ་ལ་ནི་མིང་གཟུགས་སོགས། །དེ་ཡིས་ཐོད་པར་ཡང་ནའོ། །བུང་བས་བྲུས་པའི་ས་གཟུགས་ལ། །སྣངས་ཏེ་ཤི་བའི་འོག་ཏུ་སྦའོ། །སྲིན་པོ་ཡི་ནི་ལག་སྒྲེལ་དུ། །དམར་པོ་སྔགས་ཏེ་ཤི་བ་ཡི། །རོ་ཤུལའམ་ནི་འོག་ཏུ་འམ། ཀུང་ན་དེ་ཡི་ཐོད་པར་གནན། །ཁོང་པ་ཆུ་ཡིས་ཁེབས་པ་ཡི། །རུས་པ་ལ་ནི་བྲིས་ཏེ་ཡང་། །རོ་དང་ཡང་ན་ཐོང་པར་ཤིས། །སྐྲངས་ཏེ་ཤི་བའི་རོ་ཤུལ་དུ། །དུར་ཁྲོད་རས་ལ་བྲིས་ཏེའོ། ་རྐོང་ཤུན་དང་ནི་ལོ་མ་ལ། །དུང་དཀར་བྲིས་པ་རྩ་བ་གནག །གཅན་གྱི་བཟོས་པའི་རོ་ཤུལ་དུ། །བོང་བུའི་གཅིག་ལ་བྱས་པས་གནན། །བཙན་གྱི་སོགས་པའི་གཟུགས་དང་ལྡན། །ལྕེབས་པའི་རོ་ཤུལ་དེ་ཉིད་དུའོ། 
།དུག་༄༅། །གིས་བྱུགས་པའི་གཟུགས་བརྙན་ལ། །དུག་གིས་ཤི་བའི་འོག་ཤུལ་གནན། །ལྷོགས་ཏེ་ཤི་བའི་རོ་ཤུལ་དུ། །སྤྱིན་སྲེག་ཐལ་བ་བྱས་པས་གནན། །མཐིང་ནག་ལུག་གི་སྲོག་པ་ལ། །བྲིས་ཏེ་ལྐོགས་པའི་སོགས་པས་གནན། སྦྲུལ་ཚང་བཅས་པའི་ཤིང་ལས་གཟུགས། །མུ་སྟེགས་དཀའ་ཐུབ་ཅན་དུ་བྲི། །དམུགས་ལོང་གི་ནི་ཐོད་པ་ལ། །དུར་ཁྲོད་རས་ཀྱི་ཤིང་དཀྱིལ་གནན། །འུག་པའི་མགོ་ལ་གྲོད་པས་བྲིས། །དམངས་ཀྱི་རོ་ཤུལ་འོག་ཏུ་འོ། །སྤྱང་ཁུའི་ཐོད་པར་དུར་ཁྲོད་རས། །རྒྱལ་རིགས་འོག་ཏུ་གཞག་པར་བྱ། །གླིང་གི་རུས་པ་རྗེའི་རིགས་འོག །སྦྲུལ་ཤུལ་སྤྲེའུ་ཐོག་བྲམ་ཟེའུ་ཤུལ། ་༑་བའི་ཐོད་པར་ཡང་དག་པའོ། །གལ་ཏེ་ཤུལ་ལ་སོགས་པར་ཡིན། །དེ་ནས་ཡང་དག་གནན་པའི་ཚོགས། །ཀླུ་ཡི་ཁྱིམ་དང་གནས་སུ་བསྟན། །དཀོན་མཆོག་གསུམ་ལ་གནོད་ན་འཐད། །གཞན་དུ་ཡང་དག་རྣམ་པར་བཀག། ཁྲར་དུ་བལྟས་པའི་ཁྱིམ་དུ་ནི། །དུང་གི་འཕྲེང་བལི་སྣ་ལ་ཡང་། ་གོང་གི་བུ་དཀར་པོའི་མདོག །ཁྱིམ་ནི་ལྷོ་རུ་བལྟས་པ་དེར། །གེ་སར་གྲུ་བཞིའི་དབྱིངས་ལ་ནི། །བསྒྲུབ་བྱའི་མིང་གཟུགས་ཡང་དག་གླ་ན། །རྫ་ཡི་ག་འུ་ཡང་དག་ཤིས། །གདུག་པའི་གནས་ནི་ནུབ་ཏུ་ཕྱོགས། །མཚལ་ནི་རྫ་ཡི་གའུ་སྟེ། །བྱང་དུ་བལྟས་པའི་ཁྱིམ་ལ་ནི །གུ་གུལ་ནག་པོའི་སྦྲུལ་གྱི་གཟུགས། ཁྲེར་ཤིང་ལ་ནི་མིང་གཟུགས་ཏེ། 
།ཁྲག་ཞག་ལྕགས་ཀྱི་ཕུར་པས་གདབ། །གཏོར་མ་ལ་སོགས་རིགས་དང་མཐུན། །རིགས་བཞི་དང་པོར་ཡང་དག་བརྗོད། །དེ་ནས་ཡང་དག་གདུག་པའི་ཚོགས། །རིགས་ནི་རྣམ་པ་དྲུག་ཏུ་བཤད། །ཀླུ་ནད་རྣམས་ལས་ཐར་བྱའི་ཕྱིར། །གསོ་བ་སྨན་དང་ནོར་ལ་སོགས། །པར་བུ་ཆུ་ལས་བསྟན་པ་ནི། །ཀུན་ལ་ཡང་དག་བསྒྲུབ་བྱར་བཅས། །ནོར་བྱིན་རིགས་ནི་མ་ཡིན་པར། །གཞན་ནི་ཆུ་འམ་ངེས་པར་རོ། །ལྷ་ཡི་གཟུགས་བརྙན་སྨན་དང་བཅས། །ངེས་པའི་གནས་སུ་ཡང་དག་གཞག། །དེ་བཞིན་མི་ཡི་རིགས་ལ་གཟུགས། །ཡང་དག་བདེན་ན་དེ་གནས་སོ། །གདུག་པའི་སེམས་ཅན་རིགས་ལ་ཡང་། །གཟུགས་བརྙན་བསྒྲུབ་བྱ་གནས་དང་བཅས། །ཀླུ་སྲིན་གཟུགས་ནི་གཟུགས་དང་བཅས། །ཡང་དག་གནས་སུ་གནན་པར་བྱ། །བྱོལ་སོང་རིགས་ཀྱི་བསྒྲུབ་བྱ་ལ། །བསྒོར་ཏེ་གཞག་པ་ངེས་པའི་གནས། །ཀླུ་ཡི་རིགས་ལ་གནོད་སྤྱིན་ཏེ། ། སྔོན་ནས་ཡང་དག་གནས་སུའོ། །གཞན་ཡང་ཀླུ་ནི་གཉིས་ཡོད་དེ། །རྒན་པོ་དང་ནི་གཞོན་ནུའོ། །དམ་པའི་བཀའ་ལས་སྔོན་དུ་གྲགས། །མཐུ་དང་ལྡན་པ་གང་ཡིན་དེ། །གནས་སམ་བསྒྲུབས་ཏེ་བོད་པ་འམ། །གང་དུ་གྲགས་པའི་གཟུགས་དང་བཅས། །བསྒྲུབ་བྱའི་མཚན་ཉིད་མཚུངས་པ་ལ། །དཀོན་་མཆོག་གསུམ་ལ་མཆོད་པ་ཆེ། །རྒན་པོའི་འཁོར་དང་བཅས་པ་ལ། །མཆོད་པ་སྦྱར་ཏེ་ཡང་དག་ཏུ། །རས་སམ་གྲོ་ག་འམ་བསྒྲུབ་བྱ་ཅན། 
།སྦྲུལ་གྱིས་༄༅ བཅངས་པའི་ཐད་དུ་ཡང་། །སྔོན་དམར་གྱིས་ནི་ཐག་པས་དཀྲིས །སྩོགས་ཏེ་གཞག་པའི་འོག་ཏུ་ཡང་། སྨན་པའི་སྨན་མཆོག་གཞག་པར་བྱ། །མཁས་པས་གཞོལ་ནུ་བསྐུལ་བ་ནི། །མཚོ་འམ་ཆུ་མིག་རྙེང་བར་ནི། །དཔའ་བོས་མངོན་དུ་ཕྱིན་ནས་ཀྱང་། །གཤོན་ནུ་རོལ་མོས་མགུ་བྱས་ཏེ། །གཤོན་ནུ་སྒྲ་ཡི་རྣམ་པར་མཚོན། །ཕན་པའི་ཆ་་ག་གནན་པའི་ཐབས། །བསྒྲུབ་བྱའི་ལུས་ནི་ཆེ་བ་ལ། །ཚོར་མ་རེག་པ་རྣམ་པར་བསྒོམ། །ཡན་ལག་ལྔ་དང་སྙིང་ཀས་ཏེ། །རི་རབ་འཁོར་དང་བཅས་གནན་བྱ། །ཡང་ནི་ཀླུ་གཉིས་རྣམ་བཤད་པ། །དཀར་པོ་དང་ནི་ནག་པོའོ། །སངས་རྒྱས་བྱང་ཆུབ་སེམས་དཔའ་འམ ། །ཉན་ཐོས་རང་རྒྱལ་མཐོང་བ་འམ། །དེ་དག་མཐོང་དང་རིགས་སུ་སྨིན། །དཀར་པོའི་ཆོས་དང་མཐུན་པར་ནི། །དཀར་པོའི་ཆོས་ལ་གནོད་པ་གཏད། །གྲགས་པའི་གནས་སུ་འགྲོ་བར་བྱ། །གདུག་པའི་ཀླུ་ནི་ག་་པོའི་ཚོགས། །ནག་པོའི་རིགས་སུ་ཡང་དག་སྨིན། །གནས་དང་རྟེན་དུ་བཅས་པ་ཡི། གནས་དེར་དཔའ་བོ་ཡོངས་ནས་ཀྱང་། །ཆོ་ག་གཉིས་དང་ལྡན་པར་ནི། །མཁས་པས་ཡང་དག་གནན་པར་ཤིས། །བསྒྲུབ་བྱ་ནག་པོའི་སྐྱོན་དང་དང་བཅས། །དེར་གཞག་པ་ནི་ལྕགས་ཀྱི་སྣོད། །གནན་པ་གཉིས་ནི་འདིར་བཤད་པ། །ས་དང་ནམ་མཁར་གནས་པ་ཡི། །ཀླུ་ལ་ཡང་དག་གཏོད་པར་བྱ། །སྦྲུལ་གྱི་ལྷ་ནི་བྱས་པ་ཡི། 
།སྐར་མ་མཁན་ལ་མཛེས་པའི་ཚེ། །མཁས་པས་མཆོད་པ་ཆེར་བྱས་ནས། །གཟུགས་བརྙན་མཁའ་ལ་བསྲེགས་གཏོར་ཏེ། །དྲིལ་ཆེན་དཀྲོལ་ཏེ་བརྗོད་པ་དང་། །སྟོ་བའི་གཟུགས་ཀྱིས་གནན་པར་བྱ། །དེ་བཞིན་པ་ཡི་ཀླུ་ལ་ཡང་། །ཆོ་ག་གཉིས་ནི་རབ་ལྡན་པ། །སྐྲུལ་ཤ་ཟ་བའི་དུས་སུ་ནི། །ས་ཡི་ཀླུ་ཡང་འདིར་བཤད་པ། །དེ་ལ་རྣམ་པ་ལྔ་ཡིན་ཏེ། །དང་པོར་རི་ཡི་ཀླུ་བསྟན་བྱ། །ས་བདག་ཡོད་པར་གྲགས་པ་ཡི། །རི་ཡི་སྟེང་དུ་སོང་ནས་ཀྱང་། ཀླུ་ནི་ཞག་ཏུ་བསྒྲུབ་པར་བྱ། །མཚན་མ་གསལ་ན་མཁས་པ་ཡིས། །སྔོན་དུ་སྐྲུབ་པའི་རྫས་རྣམས་ལ། ཐ་ཚིགས་སྨྲོས་ཏེ་གནན་པ་ཡང་། །གཟུགས་བརྙན་ཡོད་པ་རྡོ་བས་གནན། །ཐང་ནི་ངེས་པར་གང་ལ་གྲགས། །ཆོ་ག་གཉིས་དང་ལྡན་པ་ལ། །བསྒྲུབ་བྱའི་གཟུགས་ལྔ་ཀླུ་ཡིས་གཟུགས། །རྣམ་པར་འཕྱང་དང་འཐེན་པར་བྲེས། །གཟུགས་བརྙན་ཡོད་པ་རྡོ་བས་གནན། །ཇི་ལྟར་ཤིང་ལ་གདུག་པ་གནན། །དེ་ཡི་རྩར་ནི་མཆོད་པ་དང་། །ཆོ་ག་ལྡན་པར་ཡང་དག་སྟེ། ཁེང་ནི་དེ་ཡི་ཡལ་གའམ། །ཇི་ལྟར་འདུག་པའི་ཕུར་པ་དེས། །རས་ཀྱི་གཟུགས་དང་སྙིང་ལ་བསྟིམ །དུར་ཁྲོད་ཀྱི་ནི་ཤིང་ལེབ་ལ། །རི་རབ་སྲོག་བྲིས་སྟེང་དུ་བཞག །བྲག་ནི་ག་་པོས་གཟུང་བས་ཏེ། །མཁས་པས་དྲུང་དུ་གནས་ནས་ཀྱང་། །ཞི་བའི་མཆོད་པ་སྔོན་ལྟར་སྦྱར། །རྡོ་བ་གཞན་ནས་འོངས་པ་ཡི །ཆུ་ཡང་གཟུགས་བརྙན་ཡོད་པ་ལ། །འོག་ན་མིང་གཟུགས་ཡང་དག་དེ། 
།ཆོ་ག་གཉིས་ནི་༄༅། །གཉིས་ནའོ། །གཉིས་ལ་དུས་ཆོད་དམ་བཅས་ཏེ། །གལ་ཏེ་མཐུན་པའི་ཆོས་ཀྱང་བཤད། །གཙུག་ལག་ཁང་ནི་རྙིད་པ་ལ། གདུག་པ་ཡོད་པར་གྲགས་པ་ལ། །བརྐོས་པའི་གནས་དེར་ཕྱིན་ནས་ཀྱང་། །གཙུག་ལག་ཁང་ནི་ཆུང་བ་ཞིག །དུ་མའི་ཀླུ་རྣམས་མཛེས་པར་བྲི། །སྦལ་པའི་གཟུགས་ལ་བསྒྲུབ་བྱ་ཅན། །དགོན་པའི་གནས་སུ་གྲུབ་བསམ་གཞག །ཆོ་ག་གཞན་གྱི་ལུགས་དང་མཐུན་ཡང་ནི་ས་ཡི་ཀླུ་བཤད་པ། །དེ་ཡང་རྣམ་པ་ལྔར་བཤད་བྱ། རྒྱ་མཚོ་ཆེན་པོའི་དྲུང་ནས་ཀྱང་། །ས་ནི་བླངས་ཏེ་རྒྱལ་པོའི་གཟུགས། །བྲ་ཚིག་ལ་ནི་བསྒྲུབ་བྱ་ཅན། །དྲུག་གཞན་ཆོ་ག་ལུགས་དང་མཐུན། །ཡང་ན་མཚོ་ཡི་དྲུང་ནས་སུ། །བསྒྲུབས་ཏེ་མཁས་པས་དེ་ལྟར་རོ། །གལ་ཏེ་ལྟེང་ཀའི་བདག་པོ་ལའང་། །རབ་ཏུ་འབད་ན་ཆུང་མི་ཟ། །གདུག་པ་གནས་པའི་འབབ་ཆུ་ལ། །ལས་ཀྱི་སྦྱོར་བ་ཆུད་མི་ཟ། །ཆུ་མིག་ལ་ནི་གནས་པ་ཡི །ལེགས་པར་ནན་ཏན་གང་བྱས་པ། །དོན་རྣམས་མྱུར་དུ་འགྲུབ་པ་སྟེ། །ལས་ཀྱི་མཆོག་ཏུ་བཤད་པ་ཡིན། །གལ་ཏེ་དྲག་པོའི་ལས་རྣམས་ནི། །གང་དུ་སྨོས་པའི་རྣམ་པ་ཡང་། །མཁས་པས་ནན་ཏན་བྱ་བ་ཡིན། །ཞི་དང་དྲག་པོའི་ལས་རྣམས་ཀྱི། །བསྟན་པ་འཇིག་པ་གསད་པར་བྱ། །དེ་ནས་ནམ་མཁའ་ལྡིང་ཆེན་པོས་འཁོར་དུ་མ་དང་བཅས་ཏེ་གནས་དེར་ལྷགས་ནས་འདི་སྐད་ཅེས་གསོལ་ཏོ། 
།ཀྱི་བཅོམ་ལྡན་འདས་བདག་གི་མ་འོངས་པའི་དུས་ན། །བསྟན་པའི་གཟུགས་བརྙན་འཛམ་བུའི་གླིང་ན་གནས་པའི་ཚེ། །སངས་རྒྱས་ཀྱི་བསྟན་པ་བསྲུང་བའི་ཆེད་དུ། ཀླུ་རྣམས་ཚར་གཅད་པ་དང་། །གན་པའི་ལས་འགྲུབ་པར་བྱ་བའི་སླད་དུ། །བདག་གི་སྙིང་པོ་ལྔ་པ་ཞེས་བགྱི་བ་མདོངས་གསོལ་དུ་དབུལ་བར་བགྱིའོ། །དེ་ནས་བཅོམ་ལྡན་འདས་རྡོ་རྗེ་འཆང་ཆེན་པོས་འཛུམ་པ་མཛད་ནས་འདི་སྐད་ཅེས་གསུངས་སོ། །ནམ་མཁའ་ལྡིང་གི་དབང་པོ་དེ་དེ་བཞིན་ནོ། །དེ་དེ་བཞིན་ཏེ། ཁྱོད་ཀྱི་སྤོབས་པ་དགེ་བས་རང་གི་སྙིང་པོ་ལེགས་པར་རྗོད་ཅིག །དེ་ནས་ནམ་མཁའ་ལྡིང་ཆེན་པོས་འདི་སྐད་ཅེས་གསོལ་ཏེ། །གཙོ་བོ་ཡི་ནི་མགུལ་བ་ན། །རྒྱལ་རིགས་ས་ལ་ཁྲི་བྱེད་བྱ། །པ་ནི་ཆུ་སྟེ་རྗེའུ་རིགས། །ཨོ་ནི་མེ་སྟེ་བྲམ་ཟེར་གནས། །ས་ཞེས་རླུད་ནི་དམངས་ཀྱི་རིགས། །ནམ་མཁའི་རྒྱལ་པོ་ཧ་ཞེས་བྱ། །དཀྱིལ་འཁོར་གཡོན་ལྷ་བཅོམ་ལྡན་འདས་ལ་གཡས་ཕྱོགས་ནས་ལན་དུ་མས་བསྐོར་ཏེ། །ནམ་མཁའ་ལྡིང་ཆེན་པོ་ལ་ཚིགས་སུ་བཅད་པས་བསྟོད་པ། །སངས་རྒྱས་བྱང་ཆུབ་སེམས་དཔའ་རྣམས་ཀྱིས་ནི། །ཐབས་དང་ཤེས་རབ་རྣམ་པར་སྤྲུལ་པ་ཉིད། །རྟོག་གི་རྣམས་ཀྱི་དཔགས་པས་མི་རྟོགས་ཀྱང་། །དུག་ཆེན་གཞི་ལ་ཕྱིར་སྨན་མཆོག་བྱ་ཁྱུང་བསྟོད། །ནམ་མཁའ་ལྡིང་ཡོན་ཏན་རྫོགས་པར་ནི། །དུ་མའི་སྒོ་ནས་རྣམ་པར་ཕྱེ་བཤད་ན། །ཐམས་ཅད་མཁྱེན་པ་ཉིད་ཀྱང་འགྲུབ་འགྱུར་ཏེ། 
།རྒྱ་མཚོའི་ཐིགས་པ་བཞིན་དུ་ཅུང་༄༅། །ཟད་བསྟོད། །ཐོག་མ་མེད་ནས་གཟིངས་པའི་སེམས་ཅན་རྣམས། །དུག་ཆེན་སྟོབས་ཀྱི་སྲིད་པའི་རྦ་ལ་གཡེངས། །སྦྲུལ་ལྕེས་བཅིངས་པའི་འགྲོ་བ་མཐའ་དག་ལ། །བདུད་རྩིས་གསོ་མཛད་ཁྱོད་ལ་ཕྱག་འཚལ་བསྟོད། །བསྐལ་པ་དང་པོའི་སྔོན་རོལ་དུ། །བྱང་ཆུབ་སྤྱོད་ཚེ་འགྲོ་བ་ཀླུས་གཟིར་ལ། །མཁའ་ལྡིང་སྟོབས་ཀྱིས་དུག་ཆེན་འབྱིན་་་ག་ཅེས། སྨོན་ལམ་གྲུབ་པའི་སྐུ་ལ་ཕྱག་འཚལ་བསྟོད། བདག་མེད་སྟོང་པ་བསྐལ་པ་སྔོན་བྱུང་ཀྱང་། །མ་རིག་སེམས་ཅན་བསྒྲལ་ཕྱིར། །ཐབས་ཀྱི་སྐུ། ཆུ་ཟླའི་རྟེན་འབྲེལ་ལྟ་བུ་མི་རྟོག་ཀྱང་། །ཡེ་ཤེས་སྒྱུ་མ་དེ་ལ་ཕྱ་ག་འཚལ་བསྟོད། །རྣམ་ཐར་གསུམ་ལ་བསྐལ་པར་སྤྱངས་པས། །མཚན་མའི་རྟོག་པ་ཅུང་ཟད་མི་སྲིད་ཀྱང་། །ཀླུ་ཆེན་གདུལ་ཕྱིར་མཆུ་སྡེར་གནམ་ལྕགས་འདྲ།།ཐོགས་མེད་གཤོགས་པས་བསྐྱོད་པ་ཕྱག་འཚལ་བསྟོད། །དགེ་བ་གཟུང་འཛིན་ཆེ་ལ་གྲུབ་པ་ཡི། དུག་གི་མཐུ་ཆེན་ཀླུ་རྣམས་སྐྲག་པའི་ཕྱིར། །སྙིང་རྗེའི་སྟོབས་ཀྱི་གཉེན་པོའི་སྐུར་སྟོན་པ། །བྱ་ཁྱུང་རྒྱལ་པོ་ཁྱོད་ལ་ཕྱག་འཚལ་བསྟོད། །སྦྲུལ་ལྕེ་ཚ་བས་གཞིབས་པ་གང་ཞིག་ན། །མེ་ཡི་དུག་གིས་ཤིན་ཏུ་གདུངས་པ་ལ། །ཟླ་བ་ལྟ་བུར་བསིལ་མཛད་གང་ཡིན་པ། །མཁའ་ལྡིང་བདུད་རྩི་དེ་ལ་ཕྱག་འཚལ་བསྟོད། །སྦྲུལ་ལྕེ་བསྟན་པས་བསིལ་བ་གང་ཞིག་ནི། ཁྲེན་ཏུ་བསིལ་ཞིང་རབ་ཏུ་འདར་བ་ལས། 
།ཉི་མ་ལྟ་བུས་གསོ་མཛད་གང་ཡིན་པ། །བདུད་རྩི་ཉི་མ་ཁྱོད་ལ་ཕྱག་འཚལ་བསྟོད། །སྐྲུལ་ལྕེ་བསྟ་པས་མནན་པ་གང་ཞིག་ནི། །ལྕི་ཞིང་འཐིབས་པའི་སྡུག་བསྔལ་གང་ཞིག་ནི། །མེ་ལྟར་བསྲེས་མཛད་མཁར་ལྡིང་གང་ཡིན་པ། ། ས་བདག་འཇོམས་མཛད་དེ་ལ་ཕྱག་འཚལ་བསྟོད། །སྦྲུལ་ལྕེ་གཡོ་བས་འབྱུང་བ་གང་ཞིག་ནི། །ལྕི་ཞིང་འཐིབས་པའི་སྡུག་བསྔལ་འབའ་ཞིག་ནི། །རླུད་ལྟར་བསྐྱོད་མཛད་མཁའ་ལྡིང་གང་ཡིན་པ། །རླུད་གི་དུག་འཇོམས་དེ་ལ་ཕྱག་འཚལ་བསྟོད། །འབྱུང་བའི་དུག་གིས་གཟིར་བའི་སེམས་ཅན་ལ། །འབྱུང་བཞིའི་བདུད་རྩིས་ཀླུ་དུག་ཞི་མཛད་ཅིང་། །དུག་ཆེན་བདུད་རྩིར་མྱུར་མཛད་དཔལ་དང་ལྡན། །མཁའ་ལྡིང་བླ་མ་ཁྱོད་ལ་ཕྱག་འཚལ་བསྟོད། །འཇིག་རྟེན་འདི་ན་ལུས་ཅན་གང་ཞིག་ནི། དུག་ཆེན་སྟོབས་ཀྱིས་བཞིན་དང་བྲལ་ནས་འཆི། །ཁྱོད་ནི་དུག་ཟོས་བཞིན་བཟངས་འདབ་མ་རྒྱས རང་གི་མཐུ་སྟོབས་རྫོགས་མཛད་དེ་ལ་ཕྱག་འཚལ་བསྟོད། །དཔག་བསམ་རྩེ་དང་རི་རབ་སྟེང་ནས་ནི། །སྡེར་མོ་རབ་བགྲད་གཤོག་པ་རྣམས་རྒྱས་ནས། །རྒྱ་མཚོའི་གཏིང་ནས་ཀླུ་ཆེན་སྙིང་འདྲེན་པ། །མཁའ་ལྡིང་ཐོག་མེད་རྡོ་རྗེ་མཆུ་ལ་བསྟོད། །ཁྱོད་ནི་མཐོང་ཐོས་དྲན་བ་ཙམ་གྱིས་ཀྱང་། །བསྟོད་པ་བཞི་མཐོང་ཀླུ་རྒྱལ་མཐུ་ཆེན་ཡང་། །སྙིང་འདར་བ་སྐྲུ་ལྡང་ཞིང་ཅོད་པན་འབྲུལ། །མཁའ་ལྡིང་སྟོབས་ཆེན་ཁྱོད་ལ་ཕྱག་འཚལ་བསྟོད། 
།རྫུ་འབྲུལ་ཆུང་བའི་ཀླུ་གཞན་ཕལ་པ་༄༅། །དག། །མཁའ་ལྡིང་རྒྱལ་པོ་མཐོང་ཐོས་དྲན་ཙམ་གྱིས། །ཁ་བུག་འགྱེལ་ནས་ཁྲག་སྒྱུགས་གས་ཏེ་འཆི། ། དུག་ཆེན་གཉེན་པོར་སྟོན་ལ་ཕྱག་འཚལ་བསྟོད། །མཚན་ཐོས་ཙམ་གྱིས་འཕྲལ་དུ་འབྲོས་པ་དང་། །རྒྱུད་ཅིང་བྱེད་ནས་མགོན་སྐྱབས་འབོད་ཅིང་སྨེ། །མཚན་ཙམ་ཐོས་པའི་མཐུ་སྟོབས་འདི་འདྲ་བས། །མཁའ་ལྡིང་མཚན་མས་སྨོས་ཏེ་ཕྱག་འཚལ་བསྟོད། །འཁོར་ལོས་སྒྱུར་རྒྱལ་ལག་ན་རིན་པོ་ཆེ། །བྱ་ཁྱུང་སྙིང་ནས་གྲུབ་པའི་བཀྲ་ཤིས་ཏེ། །ཡིད་བཞིན་ནོར་བུའི་སྙིང་དང་རབ་ལྡན་པས། །རིན་ཆེན་སྙིང་པོ་ཅན་ལ་ཕྱག་འཚལ་བསྟོད། །གང་གིས་ཁྱོད་ཀྱི་སྐུ་མཆོག་མི་མཐོང་ཡང་། །བྲིས་བའི་སྐུ་ལ་བསྟེན་ཏེ་བསྟས་པ་འམ། །མཚན་ཙམ་བསམ་ནའང་ཡོན་ཏན་ཕུན་སུམ་ཚོགས། །ཀླུ་དུག་ཞི་མཛད་དེ་ལ་ཕྱག་འཚལ་ལོ། །གང་གིས་ཤིང་ལ་བྱ་ཁྱུང་སྔགས་བཟླས་ཏེ། །མི་དེ་ཤི་ཡང་སྔགས་ཤིང་དེ་ཡིས་མཐུས། །ཀླུ་གདུག་རྫུ་འཕྲུལ་ཞི་བར་ནུས་པ་སྟེ། །མཁའ་ལྡིང་གསང་སྔགས་མཐུ་ལ་ཕྱག་འཚལ་བསྟོད། །ཇི་ལྟ་ཇི་ལྟར་སེམས་ཅན་འདུལ་གྱུར་པ། །དེ་ལྟར་འགྲོ་བ་རྣམ་པར་ལྡང་། །སེམས་ཅན་རྣམས་ཀྱི་བསམ་པའི་དབང་ལས་འབྱུང་། །རྫུ་འཕྲུལ་མཁའི་ལྡིང་སྐུ་ལ་ཕྱག་འཚལ་བསྟོད། །སྡུག་བསྔལ་གནོད་པས་ཟིན་པ་གང་ཞིག་གིས། །མཁའ་ལྡིང་རྒྱལ་པོ་མཚན་ཙམ་དྲན་པས་ཀྱང་། །དུག་ཆེན་ཀླུ་ཡི་རྫུ་འཕྲུལ་སྨན་པར་ནུས། 
།བསྒོམ་ན་གོ་འཕང་མཆོག་ཀྱང་ཐོབ་ཕྱིར་བསྟོད། །འཇིག་རྟེན་འདི་ན་དགེ་ལ་བར་གཅོད་པ། །གང་ལ་ཀླུ་ཡི་མཐུ་ཙམ་མ་མཆིས་པས། །གང་དག་དགེ་ལ་གནོད་བྱེད་པར་གཅོད་རྣམས། །ཐམས་ཅད་ཀུན་ཀྱང་ཟིལ་གྱིས་དེ་གནོན་མཛོད། །མཁའ་ལྡིང་དབང་པོ་གསེར་གྱི་འདབ་མ་ཅན། །བདག་ཉིད་ཆེན་པོ་འབར་བ་རྡོ་རྗེ་མཆུ། །རིན་ཆེན་དུ་མའི་རྒྱན་ཚོགས་མགོ་ལ་སྤྲས། །དྲག་པོའི་གཟུགས་སུ་བགྱི་བར་ལྟ་ལ་བསྟོད། །གཟི་བརྗིད་ཆེན་པོ་ཀླུ་དབང་སྟན་དུ་བྱས། །ཁྲོ་རག་གཏུམ་ཞིང་མ་རུངས་དུ་མའི་ཀླུ། །སྙིང་ཁྲག་འཐུང་ཞིང་རྡོ་རྗེ་མཆུ་ཡིས་གཅོད། །གཏན་དུ་གསོད་པར་མཛད་ལ་ཕྱག་འཚལ་བསྟོད། །དྲན་པས་སྲིན་དང་ལྷགས་རླུ་་སེར་བ་འཇིག། །མེ་ཏོག་འབྲས་བུ་ནགས་ཚལ་ཡོངས་སུ་སྐྱོབ། །བདུད་རྩི་འབྲསེ་བུ་ཡོངས་སུ་གྲུབ་པར་མཛད། །བདེ་བ་འཕེལ་མཛད་ཁྱོད་ལ་བསྟོད་པར་བགྱི། །ཁྱོད་ལ་བསྟོད་པའི་ཡོན་ཏན་གང་ཡིན་དེས། །བདག་གིས་བྱང་ཆུབ་མ་ཐོབ་པར་དུ་ནི། །དུག་ཆེན་ཀླུ་ལ་སོགས་པའི་གནོད་པ་ཡིས། །སྐད་ཅིག་ཙམ་ཡང་བར་ཆོད་སྤང་ཕྱིར་བསྟོད། །བླ་མེད་བྱང་ཆུབ་བདེ་ཆེན་ཐོབ་ནས་ཀྱང་། །ཁྱད་པར་དུ་ཡང་ཀླུ་གདུག་དུ་མའི་ཚོགས། །མཁའ་ལྡིང་དབང་པོ་ཉིད་དུ་བདག་གྱུར་ཏེ། འགྲོ་བ་རྣམས་ཀྱི་དུག་ཆེན་འབྱིན་པར་ཤོག །དེ་ནས་ནམ་མཁའ་ལྡིང་ཆེན་པོས་འདི་སྐད་ཅེས་གསོལ་ཏོ། །བཅོམ་ལྡན་འདས་སླད་མའི་ཚེ་སླད་མའི་དུས་ན། 
།བདག་གི་མིང་ཐོས་པ་༄༅། །ཙམ་གྱིས་ཀྱང་། །དཔག་ཚད་སྟོང་ཚུན་ཆད་དུ་ཀླུའི་དུག་མ་མཆིས་པར་བགྱི་སྟེ། །དངོས་པོ་གཞན་ཕུན་སུམ་ཚོགས་པར་བགྱིའོ། །བཅོམ་ལྡན་འདས་བདག་གི་མིང་ཙམ་བསྡུས་པའི་ངོས་ལ། །ཀླུ་རྣམས་ཀྱང་ཀླུ་རྣམས་ལ་གནོད་པར་བགྱི་ན། །དུས་དེ་ཉིད་དུ་དེ་དག་འཁོར་དང་བཅས་པའི་སྙིང་བདག་གི་ཁ་ཟས་བགྱིའོ། །བདག་གིས་དམ་བཅས་པ་ལྟར་མ་བགྱིས་ན། །བདག་སྤོབས་པ་དང་བྲལ་བར་བགྱིས་ཏེ།དེ་རིང་དེ་བཞིན་གཤེགས་པའི་ཐད་དུ་དམ་བཅས་སོ། །དེ་ནས་བཅོམ་ལྡན་འདས་ཀྱིས་འདི་སྐད་ཅེས་གསུངས་སོ། །རིགས་ཀྱི་བུ་དེ་དེ་བཞིན་ནོ། །དེ་དེ་བཞིན་ཏེ། །ཁྱོད་ཀྱིས་དམ་བཅས་པ་ལྟར་གྱིས་ཤིག་ཅེས་གསུངས་སོ། །དེའི་འཁོར་དེར་འདུས་པ་གཞན་གྱིས་ཀྱང་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ཅག་ཀྱང་དེ་བཞིན་གཤེགས་པ་བཀའ་ལ་རྗེས་སུ་ཡི་རང་སྟེ། དེ་ལྟར་འཚལ་གྱིས་མགྲིན་གཅིག་ཏུ་བརྗོད་དོ། །དེ་ནས་ཡང་དག་བཤད་བྱ་བ། །གནོད་སྤྱིན་ཁྱིམ་དང་གནས་སུ་བཤད། །དམར་ནག་མེ་ཏོག་ཁུ་བ་ལ། །བསྒྲུབ་བྱའི་གཟུགས་ནི་ཡང་དག་བྲིས། །འཇིགས་པའི་གཟུགས་ཅན་གནོད་སྤྱིན་ཡང་། མཁས་པས་ཚུལ་དང་ལྡན་པར་བྲི། །གཏོར་མ་ལ་སོགས་ཀུན་གྱི་མཆོད། །མི་ཡི་རྒྱུ་འགྲུལ་དཀོན་པ་ཡི། གནས་སུ་ནན་ཏན་དག་གིས་སྦ། །ཡང་ན་དབྱུག་པ་ལེགས་བྱས་པ། །དེ་ལ་རབ་གནས་ཤིས་པ་སྟེ། 
།གནོད་སྤྱིན་ཕོ་མོ་རྒྱུ་སྲང་དུ། །དཔའ་བོས་ལེགས་པར་བྱ་བ་ཡིན། །ཡང་ནི་བཤད་པར་བྱ་བ་སྟེ། །གཟུགས་ནི་ལེགས་བྲིས་འོག་ཏུ་ཡང་། །བསྒྲུབ་བྱ་གཞག་པར་བྱ་བའོ། གནོད་སྤྱིན་ཡོད་པའི་རི་རྩེ་ལ། །གཡམ་པས་ཁང་པ་ལེགས་བརྩིགས་ནས། །རྡོ་རྗེ་རྒྱ་གྲམ་སྟེང་དུ་མནན། །ཡང་ན་གངས་ཀྱི་གནོད་སྤྱིན་ལ། །གཏོར་མ་ལ་སོགས་མཐུན་རྫས་བསྔོ། །ང་ལ་སོས་པོའི་ལག་པས་གནན། །ཡང་ན་ཕུག་གི་གནོད་སྦྱིན་ལ། །ཆོ་ག་ལེགས་བྱས་གནན་པའི་ཐབས། །བུམ་པ་སྟོང་པའི་ནང་ན་སྟེ། །རི་རབ་དང་བཅས་མཁས་པས་བྱ། །ཆུ་ཡི་གནོད་སྤྱིན་ཆུ་ལ་ཡང་། །གཏོར་མ་ལ་སོགས་གཏང་བར་བྱ། །ཆུ་ནི་ས་དང་བཅས་པ་ཡིས། །གཟུགས་ནི་སྦྲུལ་གྱི་གཟུགས་ཀྱིས་གནན། །ཡང་ན་དུར་ཁྲོད་གནོད་སྤྱིན་ལ། །གཏོར་མ་ཆེན་པོ་སྔོན་དང་མཐུན། དུར་ཁྲོད་རས་ལ་ལེགས་བྲིས་པའི། །གཟུགས་ནི་དུར་ཁྲོད་གནས་སུ་གནན། ཁེང་གི་གནོད་སྤྱིན་དག་པ་ནི། །ཆུ་ཤིང་བསྲེགས་པའི་ཐལ་བ་ལ། །གཟུགས་བྲིས་རྡོ་བའི་འོག་ཏུ་གནན། །བེ་ཅོན་ལ་སོགས་ཆོ་ག་ནི། །མཁས་པས་ཀུན་ལ་སྦྱར་བ་ནི། །བྲག་ལ་གང་གནས་གནོད་སྤྱིན་ནི། །མཁས་པས་ཆུ་རྡོའི་གཟུགས་ལ་བྱ། རྡོའི་རི་རབ་ཆེན་པོ་ནི། །རྡོ་བ་ཉིད་ལ་ཤེས་པར་བྱ། དེ་ནས་བླངས་ཏེ་གནོད་སྦྱིན་ལ། གཏད་ཅིང་གཞན་པར་བྱ་བ་ན། །ས་ལའི་གནོད་སྤྱིན་གཟུགས་བྲིས་ཤིང་། མཆོད་པས་རབ་ཏུ་སྦྱར་ནས་ཀྱང་། 
གཟུགས་ནི་རྣམ་པ་གཉིས་༄༅། །བྱས་ཏེ། བསྲེགས་པ་གང་ཡིན་གན་ལ་གཏོར། །སྔགས་ཀྱི་སྔོན་དུ་གཏོར་བ་ཡིན། །གཟུགས་ནི་རི་རྩེར་བརྩིགས་པའི་སྟེང་། །ཡང་དག་གནན་པར་བྱ་བ་ཡང་། འཁོར་ལོ་རྡོ་རྗེ་ལ་སོགས་ཡིན། །ད་ནས་ཡང་དག་བཤད་བྱ་བ། །བསྒྲུབ་བྱའི་གཟུགས་ནི་རྡོ་རྗེར་རྒྱུས་ཏེ། །སེམས་ཅན་མང་པོས་ཕྱག་བྱས་ཤིང་། །མཆོད་པར་བྱས་པའི་འོག་ཏུ་འམ། །གཙུག་ལག་ཁང་གི་སྒོ་གང་སྟེ། །ལྷ་ཡི་གཟུགས་བརྙན་འོག་ཏུའོ། །ཡང་ནི་བཤད་པར་བྱ་བ་ཡོད། །འཇིག་རྟེན་པའི་འཇིག་རྟེན་ལ། །གང་ལ་ཕན་གནོད་ཅན་དུ་གྲགས། །དེ་ཡི་རང་བཞིན་གནས་སུ་ཡང་། །མཐུན་པར་བྱ་འམ་འབའ་ཞིག་སྟེ། །ཆོ་ག་གཉིས་དང་ལྡན་པའམ། །ལུས་ལ་གནས་པའི་བྱད་པ་པོས། །བསྒྲུབ་བྱ་ཡང་དག་གནན་པ་ནི། རྣལ་འབྱོར་ཆེན་པོའི་བརྟུལ་ཞུགས་ཡིན། །རྒྱལ་པས་ཞབས་མཐིལ་བཞག་པ་ཡི། །ས་ཕྱོགས་གང་དང་གང་ཡིན་དེར། །མཆོད་པ་དང་ནི་མཆོད་པ་ཆེ། །ཆོ་ག་ཆེ་དང་ཆོ་ག་ཅན། །གནོད་པ་གནོད་པ་ཆེན་པོ་ཡིན། །ལུས་མཁས་པ་ཡི་དཔའ་བོ་དེས། །གང་བུའི་ནང་དུ་གཞག་པ་ཡང་། །ཆོས་ལ་གནོད་པ་ཚར་གཅད་ཕྱིར། །བརྟུལ་ཞུགས་ཅན་གྱིས་རབ་ཏུ་འབད། །གཞན་ཡང་གྲུབ་པར་བྱ་བའི་གནས། །རྣལ་འབྱོར་ཅན་གྱི་གྲུབ་པའི་ལས། །དགོན་པ་ཆེན་པོས་ས་ཕྱོགས་སམ། །ཡང་ན་ཐང་དང་རི་ལ་སོགས། །གལ་ཏེ་བྲག་དང་རྩི་ལ། 
།མཁས་པས་གནས་དེར་བྱ་བ་ནི། །གཉིས་པོའི་ཐོད་པ་སྡུག་པའི་ཚངས། །མཚན་ཉིད་ལེགས་པར་བརྟགས་པ་ཡིན། །དབུས་སུ་བསྒྲུབ་བྱ་ཡང་དག་གིས། །མི་ཡི་པགས་པ་རྐྱེན་དང་བཅས། །བསྒྲུབ་བྱའི་རང་བཞིན་གཟུགས་སུ་བྱ། ལེགས་པར་བྱ་བ་ཡང་དག་ཡིན། །དེ་ལ་ཐམས་ཅད་གདོན་མི་ཟ། །གནས་དང་རྫས་དང་རྐྱེན་དང་བཅས། །སོ་སོའི་ཚོགས་དང་སྤྱོར་པ་ཡང་། །འདིར་ནི་སོ་སོར་བཤད་པར་བྱ། །ལུས་ལ་མཁས་པའི་དཔའ་བོ་དས། །ཐུན་མོང་དང་ནི་ཁྱད་པར་གྱི། །ཚུལ་གྱིས་གང་དང་གང་ལ་བསྔགས། །དེ་དང་དེ་དག་ཤེས་པར་བྱ། །གནས་དང་ས་ཡི་ཆོ་ག་ཡང་། །ལྡན་པའི་བར་དུ་རྐྱེན་དང་ལྡན། །འདས་པ་མ་འོངས་ད་ལྟར་གྱིས། །སྦྱོར་བ་ཚང་ན་ལས་དེས་ནི། །ལག་ན་རྡོ་རྗེ་ཉིད་ཀྱང་ནི། །རང་བཞིན་ཉམས་པར་ངེས་གྱུར་ན། །སྐྱེ་འགྲོ་ཕྲ་མོ་སྨོས་ཅི་དགོས། །གནས་པ་ལ་སོགས་ཆོ་ག་ཡང་། །སྦྱོར་བ་ཉམས་པས་གང་དུ་ནི། །རྣལ་འབྱོར་དམན་པར་གྱུར་པ་ཡི། །ཉེས་པ་དུ་མ་འབྱུང་བ་ཡིན། །དཔལ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་པའི་རྒྱུད་ཅེས་བྱ་བ་ལས། །གནན་པའི་ལས་གཏད་པའི་ལེའུ་སྟེ་བཞི་པའོ།། །།དེ་ནས་རྣམ་པར་བཤད་པ་ནི། །བསྒྲུབ་བྱ་རི་གཟུགས་བརྙན་སྦྱར་པའི་ཐབས། །རང་དང་གཞན་རྐྱེན་དྲག་པོའི་རྗེས། །དུ་མའི་ཚོགས་ནི་བསྟན་པར་བྱ། །རང་གི་རྐྱེན་ལས་གསུམ་བཤད་དེ། །ནང་གི་རྐྱེན་དང་ཕྱི་ཡི་རྐྱེན། །ཕྱི་ཡི་ལས་བྱུང་བའི་རྐྱེན། 
།རང་གི་རྐྱེན་ལས་༄༅། །སྐྱེས་པ་ཡི། དང་པོར་སྤུ་ནི་བསྒྲུབ་པར་བྱ་བ་ནི། །དེ་ཡང་རྣམ་པ་བརྒྱད་ཡིན་ཏེ། །ལུས་ལ་ཚིམ་བུར་གནས་པ་ཡི། །སྦུ་ཡི་གནས་ནི་རྣམ་པ་བདུན། །གང་དག་བསྐྱེད་པར་གནས་པའི་སྤུ། །ཐུན་མོང་གི་སྐྲུ་ཞེས་གྲགས། །མཁས་པས་འདི་བརྒྱད་ཤེས་པར་བྱ། །སྲིད་པའི་རྩེ་མོའི་གནས་ནས་ཀྱང་། །སྤུ་ནི་ལྕང་ལོ་ལྟ་བུ་བླང་། །ཟླ་བ་ཕྱེད་པའི་དབུས་གནས་ནས། །སྤུ་ནི་ཟླ་ཚེས་ལྟ་བུ་བླང་། །ཟླ་བ་བཅོ་ལྔ་མཉམ་པ་ཡི། །དབྱིངས་ནི་དུ་མའི་མཐར་གནས་པའི། །སྤུ་ནི་རྣམ་པ་གཉིས་ཡོད་དེ། །བྱ་བྱེའུ་མཁའ་ལ་ཕུར་བ་ཡི། སྤུ་ནི་རྣམ་པ་གཉིས་ཡིན། །སྐྲུ་ནི་རྣམ་པ་གཉིས་ཡིན་ཏེ། མཁས་པས་ཡང་དག་ཤེས་པར་བྱ། །སྙེང་གི་རླུད་རྒྱུའི་གནས་ཉིད་་ནས། །སྐྲུ་ནི་རྩའི་ཚོམ་པ་འདྲ། །འཚོ་བའི་གོ་བའི་ཁར་གནས་པའི། །སྐྲུ་ནི་དུ་མར་གནས་པའོ། །མཉམ་དུ་འདུག་པའི་རང་བཞིན་ལས། །གཡས་གཡོན་གཉིས་སུ་མགོ་བརྙན་པ། །རྣ་བའི་ཐད་ཀ་དག་ནས་ཀྱང་། །སྤུ་ནི་རྣམ་པ་གཉིས་ཡིན་ནོ། །བཤང་གཅིའི་གནས་ནས་མཐར་གནས་པའི། །སྐྲུ་ནི་ཡང་དག་ཤེས་པར་བྱ། །གཞན་གྱི་ཚོགས་རྣམས་ཐམས་ཅད་ནས། །གང་དག་གནས་པ་ཁྱེད་པ་ཡི། །དེ་ནི་ཀུན་ཏུ་ཤེས་པར་བྱ། །དེ་ནས་ཡང་ནི་གཤེར་བ་ཡི། །གྲངས་ནི་རྣམ་པ་བཅུ་གསུམ་སྟེ། །མིག་གི་སྒོ་ནས་འབྱུང་བ་ནི། །རྙོག་མ་མེད་པའི་ཆུ་དང་ནི། །སྣག་པའི་ཚུལ་དུ་སྣང་བ་ཡིན། 
།སྟེང་གི་རླུད་རྒྱུ་སྒོ་ནས་ཀྱང་། ཁྲེལ་དང་ཟིལ་བ་འདྲ་པ་ཡོད། །མཚོའི་སྒོ་ནས་གང་གནས་པའི། །དྭངས་པའི་ཆུ་ཡིས་རྔ་ལམ་འདྲ། ཁྲལ་དང་འཚོ་བ་རླུགས་པའོ། །གཅིག་པའི་སྒོ་ནས་གཉིས་ཡིན་ཏེ། །གུར་ཀུམ་མདོག་དང་སྟེང་སྒྲོ་འདྲའི། །བཤང་པའི་སྒོ་ནས་འབྱུང་བ་ནི། །ཡང་དག་གཤེར་བ་དེ་ཡིན་ནོ། །དེ་ནི་རྣམ་པ་བཅུ་ཡིན་ཏེ། །སོ་སོར་འབྱུང་བའི་གནས་ཤེས་བྱ། །ཁྲག་དང་རྡུལ་དང་ཐིབས་པ་གསུམ། །ཐུན་མོང་གི་ནི་གླན་དུ་གྲགས། །བཅུ་གསུམ་གཤེར་བའི་ཆོ་ག་ལ། །མཁས་པས་ཡང་དག་ནན་ཏན་བྱ། །དེ་ནས་དྲི་མ་དྲུག་བཤད་བྱ། །སྐྲུའི་མཐར་གནས་དྲི་མ་དང་། །རྣ་བའི་ནང་ནས་བྱུང་བ་དང་། །སོ་དང་ལྕེ་ལ་གནས་པ་དང་། །ལག་པའི་སོར་མོར་གནས་པ་དང་། །གང་དག་རྐང་བའི་སོར་མོར་གནས། །དེ་ནི་ཕྱི་ཡི་དྲི་མ་དྲུག །ནང་གི་དྲི་མ་དྲི་ལྡན་སོགས། །དེ་བཞིན་སྔོན་དུ་བཤད་པའོ། །རུས་པ་ཡང་ནི་བཤད་བྱ་སྟེ། །སོ་དང་སེན་མོ་རུས་པ་རྣམས། །བྱུང་དང་བྲེགས་དང་ཕྱུག་པའོ། །རླུད་ནི་རྣམ་པ་བཞི་རུ་བཤད། །དེ་ནི་ངེས་དང་མ་ངེས་པའོ། །གཉིས་ནི་སྟེང་གི་རླུད་དང་ནི། །འཚོ་བའི་སྒོ་ལ་གང་བྱུང་བ། །བཤད་པའི་གནས་ནས་གང་བྱུང་དང་། །གལ་ཏེ་རྣམ་པ་བཞི་ནས་འོང་། །མ་ངེས་པ་དང་རྣམ་བཞི་སྟེ། །དེ་ཡིས་དགོས་པའི་རྫས་དང་བཅས། །སུམ་ཅུ་རྩ་བཞི་རྫས་ཀྱི་ཚོགས། །ནང་གི་རྐྱེན་ནི་རང་ལས་བྱུང་། །རྟག་ཏུ་འབྲེལ་བ་རབ་ཏུ་བསྔགས། 
།ད་ནི་རང་གི་༄༅། །ལུས་ཀྱི་རྐྱེན། །འཚམ་པར་འབྲེལ་བར་བཤད་པར་བྱ། །དེ་ནི་རྣམ་པ་དྲུག་ཡིན་ནོ། །སྲིད་པའི་རྩེ་མོ་རྐྱེན་དང་ཡབ། །དེ་བཞིན་རྩ་བ་དག་གི་རྐྱེན། །ལུས་ཀྱི་སྨད་ནི་དཀྲིས་པ་དང་། །གཟུགས་ཀྱི་ཀུན་ཏུ་དགའ་བ་དང་། །རྐྱེན་དུ་དཀྲིས་པའི་རང་བཞིན་དང་། །ཇི་ལྟར་རྒྱན་དུ་གྲགས་པའོ། །རང་གི་ཕྱི་ཡི་རྐྱེན་དུ་བཤད། །དཔའ་བོས་ཡང་དག་བསྟེན་པར་བྱ། །དེ་ལྟར་རང་གི་ནང་དང་ཕྱི། །རྫས་ནི་རྣམ་པ་བཞི་རུ་བཤད། །རང་གི་ནང་གི་རྐྱེན་ལ་ཡང་། །ཕྱི་ཡི་ཕྱི་ཞེས་བྱ་བར་བཤད། །རང་དང་གཟུགས་བརྙན་གཉིས་ཀྱིས་ནི། །རྗེས་ནི་བཅུ་གཉིས་ཡང་དག་གོ། །ཡན་ལག་ལྔ་ནི་ལུས་དང་དྲུག། །རང་གི་རྗེས་ནི་དེ་བཞིན་ཏེ། །དྲི་མ་ལ་སོགས་གཟུགས་ཀྱི་ནི། །དེ་བཞིན་རྗེས་ནི་རྣམ་པ་དྲུག། །གང་དག་གནས་དང་ཡུལ་ས་དེ། །རྣམ་པ་བཅུ་བཞི་གང་ཡིན་ཏེ། །རང་གི་ལས་དང་གཟུགས་བརྙན་གྱི། །གང་དག་དྲགས་པ་དེ་དག་སོགས། །ནང་དང་ཕྱི་དང་ཕྱི་ཡི་ཕྱི། །རྣམ་པ་ལྔ་བཅུ་རྩ་བཞི་སྟེ། །མཁས་པས་ནན་ཏན་བྱ་བ་ཡིན། །དེ་ནས་ཡང་དག་བཤད་བྱ་བ། །གཞན་གྱི་རྐྱེན་ཞེས་བྱ་བ་ནི། །རང་གི་གཞན་དང་གཞན་གྱི་གཞན། །རྣམ་པ་གཉིས་སུ་གནས་པ་སྟེ། །མཁས་པས་དཔའ་པོ་དག་ལ་བཤད། །རང་གི་གཞན་ཞེས་བྱ་བ་ནི། །གང་ལ་ཕ་དང་མ་ཞེས་བཏགས། །དེ་ཡི་བུ་དང་བུ་མོ་དང་། །དེ་ལ་མིང་སྲིང་སྐྲུན་དུ་གྲགས། །དེ་ཡི་ཚ་བོ་གཉིས་ཡིན་ཏེ། 
།གང་དག་མེས་དང་ཕྱི་མོ་དང་། །ཕ་མའི་སྐྲུན་དུ་གང་གྱུར་ཏེ། །རྣམ་པ་བཅུ་གསུམ་གཉེན་གྱི་ཚོགས། །གང་དེ་གཉིས་སུ་ཡང་དག་གནས། ཁེ་བ་དང་ནི་གསོན་པོའོ། ཁྲ་ཁྲག་རུས་པ་པགས་ཚིལ་ཀླད། །རོ་ཡི་ཤུལ་ལ་སོགས་པའོ། །དེ་ལ་སོགས་པ་གསོན་པོ་སྟེ། །གང་དག་རང་ཡིན་གཟུགས་བརྙན་སོགས། །སྔོན་གྱི་ཚུལ་ལྟར་ཡང་དག་ཡིན། །དེ་དག་གཉིས་སུ་གྱུར་པ་ལ། །ཉི་ཤུ་རྩ་དྲུག་ཁོ་ནའོ། །དེ་ནི་རང་བཞིན་གཞན་ཡིན་ནོ། །གཞན་གྱི་གཞན་ཞེས་བྱ་བ་ནི། །རྣམ་པར་ཕྱེ་སྟེ་བསྟན་པར་བྱ། །ས་ནི་ས་ལས་བྱས་པ་ཡི། །བཀྲ་མི་ཤིས་པ་དྲག་པོའི་རྗེས། །ས་ནི་ཉི་ཤུ་རྩ་གསུམ་སྟེ། །ཁྱིམ་ནི་ཀུན་ཏུ་ཕུང་པའི་ས། །རབས་རྒྱུད་མེད་པའི་ས་དང་ནི། །ཆུ་འགྲམ་དང་ནི་ཤཱ་སྣ་སྟེ། །བྲུས་པའི་ས་ནི་བྲག་ཕྱི་སོགས། །དྲག་པོའི་སྤྱིན་སྲེག་བྱས་པ་ཡི། སེམས་ཅན་མང་དུ་བསད་པ་དང་། །གནམ་ལྕགས་ལྷུང་པའི་ས་དང་ནི། །དུར་ཁྲོད་ཀྱི་ནི་ས་ཡང་བཤིས། །ཀླུ་དབང་གནས་པའི་ས་དང་ནི། །དྲག་པོའི་རྦག་ཀྱིས་བརྐོས་པའི་ས། །གཅན་དང་སྦྲུལ་ཚང་བྲུས་པའི་ས། བྱ་རོག་འུག་པའི་ཚང་གི་ས། །སྟག་གཡག་འཐགས་པའི་ས་ལ་སོགས། །རླུད་གི་ཁྱེར་པའི་ས་ཕྱེ་སོགས། །མཚན་མ་ཅིག་དང་ཅིག་འགྲོངས་། །རྡོ་ནི་མཚན་མ་ཅན་དྲུང་ས། །གཡུལ་ཆེན་སྦྲད་པ་ལ་སོགས་ས། ཁུན་སྲང་ལ་སོགས་ས་དང་ནི། །གཞན་ཡང་དྲག་པོའི་རྫས་བསྟན་པ། །ཆུ་ནི་རྣམ་པ་ཀུན་ཀྱང་སྟེ། 
།དྲག་པོའི་ནི་དུ་མའི་༄༅། །ཚོགས། །མི་རོ་ཆུ་ཁྱེར་ས་སོགས་དང་། །ཀུན་ནས་བྱུང་དང་ཆུ་མིག་སོགས། །གཅིག་ཏུ་འདས་པར་བྱ་བ་ཡིན། །ཚ་བའི་རིག་ནི་བའི་ཚོགས། །ཚ་བའི་ཚོགས་ཀྱིས་བསྒྲུབ་པར་བྱ། །གཞན་ཡང་དུག་ནི་དུག་གི་རིགས། །རྣམ་པ་མང་པོ་བསྡུས་ནས་ཀྱང་། །དུ་མའི་ཚོགས་ཀྱི་ཡང་དག་བྱ། །གཞན་ཡང་གདུག་པའི་ཤ་རྣམས་ནི། །བྱ་རོག་འུག་པ་ལ་སོགས་ཏེ། །གཉེན་པོར་འགྱུར་བའི་ཤ་རྣམས་དང་། །གདུག་པའི་སེམས་ཅན་དུ་མ་རྣམས། །དེ་ཡི་ཁྲག་ཚིག་ལ་སོགས་པ། །མཚུ་སྡེར་ལ་སོགས་སྦྱར་པར་བྱ། །དུ་མའི་ཚོགས་ཀྱིས་རྣམ་པར་སྦྱར། ། །གཞན་ཡང་རྟེན་འབྲེལ་སྔགས་ཀྱི་རྫས། །མ་མོ་འདུ་བའི་ཆོ་ག་སྟེ། །གཅིང་ཟི་ལ་སོགས་གཞན་དག་ཀྱང་། །མཁས་པས་ནན་ཏན་དག་གིས་བྱ། །ཡང་ནི་གཞན་དུ་གྲགས་པ་རྣམས། །དུར་ཁྲོད་ཀྱིས་ནི་རྫས་རྣམས་དང་། །རྣམ་པ་གཞན་དུ་ག་ལ་གྲགས། །གྲགས་པ་དང་ནི་གདུག་པའི་ཚོགས། །འགོ་བའི་ལྷ་དང་བྲལ་བའམ། །དེ་དག་གཅིག་ཏུ་འདུས་ནས་ཀྱང་། །དྲག་པོའི་རྫས་དག་མཁས་པས་བཙལ། །གཞན་གྱི་གཞན་ཞེས་བྱ་བ་འམ། །ཉི་ཤུ་རྩ་བརྒྱད་ཁོ་ན་ཡིན། །འདི་དག་རྣམ་པར་བཀོད་པ་ལ། །བསྒྲུབ་པའི་གཟུགས་བརྙན་བཅའ་བའི་ཐབས། །བརྒྱ་རྩ་བརྒྱད་ཀྱི་རྣམ་པ་ཡིན། །དཔལ་ཚོགས་ཐམས་ཅད་ཀྱི་རྗེ་མོ། །ཡོངས་སུ་རོལ་པའི་རྒྱུད་ཅེས་བྱ་བ་ལས། 
།ལྷས་བྱིན་གྱི་གཟུགས་བཅའ་བའི་ཐབས་བསྟན་པའི་ལེའུ་སྟེ་ལྔ་པའོ། །དེ་ནས་ཡང་དག་བཤད་བྱ་བ་། གཟུགས་ནི་རྫས་ཀྱི་བཅའ་བ་བསྟན་ཡོན་ཏན་དང་ནི་མ་བཅས་བསྐྱོན། །དེ་དག་མདོར་བསྡུས་བསྟན་པར་བྱ། །གང་ཞིག་ཇི་ལྟར་གྲགས་པ་དང་། །དེ་གཞན་སྔགས་པའི་རྫས་རྣམས་ལ། །ཐམས་ཅད་ཀུན་ཏུ་ཚང་བ་ན། །མཁས་པའི་ལས་རྣམས་མྱུར་དུ་གྲུབ། །གང་ཞིག་དགའ་ལ་བརྟན་པས་ཀྱང་། །དེ་ཡིས་ལས་རྣམས་ཤས་ཆེར་ཡིན། །གང་གིས་འགའ་ཡང་མི་ལྡན་པར། །བརྟུལ་ཞུགས་བྱེད་པའི་དཔའ་བོ་ནི། །ནམས་ཀྱང་ངལ་བ་དོན་མེད་ཡིན། །གང་ལ་རྫས་རྣམས་གང་དག་ཚང་། །དེ་ཡི་འཁོར་རྣམས་བཀྲ་ཤིས་ཤིང་། །གསང་སྔགས་བདག་ལ་གནོད་མི་འགྱུར། །དེ་ལ་དེ་ཡི་རྫས་མ་ཚང་། །དེ་ཡི་འཁོར་རྣམས་བཀྲ་མི་ཤིས། །དེ་བས་གཉེན་གྱི་ཚོགས་རྣམས་ཀྱང་། །གོང་དུ་བསྟན་པ་དེ་དག་གོ། །འགའ་ཞིག་འདིར་ནི་མདོར་བསྟན་པ། །ཇི་ལྟར་ལྷས་བྱིན་མིག་ལ་ནི། །མིག་གི་རྫས་ནི་མ་ཚང་ན། །བདག་གི་མིག་ལ་གནོད་པ་ཡི། །དེ་ཡི་མིག་ཀྱང་ངལ་མི་འགྱུར། །གཞན་ཡང་ཉམས་པ་རབ་ཏུ་དཀའ། །འདོད་ལྷ་འཁོར་བཅས་འདུ་མི་འགྱུར། །སྔགས་ཀྱི་མཐུ་རྣམས་འགྱུར་ཡང་སྲིད་དེ་བཞིན་མཁས་པས་གཞན་ལ་ཡང་། ལྷས་བྱིན་གྱི་ནི་གཉིས་རྣམས་དང་། །གཞན་གྱི་དངོས་པོར་སྨོས་པ་ཡིས། དེ་ཡི་ནང་གྲེལ་རྣམས་ཀྱང་དེ། །མཁས་པས་ཀུན་ལ་ཤེས་པར་བྱ། །གང་ལ་རྫས་ནི་ཡོངས་ཚང་དང་། 
།ཐན་ཤས་ཆེན་༄༅། །པོར་གྱུར་པ་ལ། །དེའི་དོན་རྣམས་མ་ལུས་པ་། །མྱུར་དུ་དཔའ་བོས་དོན་གྲུབ་སྟེ། །སྲེད་མེད་བུ་ཡང་ཤི་འགྱུར་ན། །འགྲོ་བ་ཕྲ་མོ་སྨོས་ཅི་དགོས། །དེ་བས་ཐབས་རྣམས་རབ་གཅེས་ཏེ། །མཁས་པ་རྣམས་ཀྱི་སྤྱོད་ཡུལ་ཡིན། །དཔལ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་པའི་རྒྱུད་ཅེས་བྱ་བ་ལས །གཟུགས་བརྙན་གྱི་སྐྱོན་ཡོན་བསྟན་པ་སྟེ་ལེའུ་དྲུག་པའོ།། །།དེ་ནས་ཡང་དག་བཤད་བྱ་བ། །རྫས་ལ་གཟུགས་བརྙན་བཅའ་བ་བསྟན། ཁྲེས་རབ་དཔལ་བསྟན་མཁས་པས་ཉོན། ལྷས་བྱིན་གྱིས་ནི་ཆོ་འཕྲུལ་ལ། །གཟུགས་བརྙན་བསྒྲུབ་པའི་ཡན་ལག་ནི། །རྣམ་གྲངས་བཅུ་བཞི་བསྟན་པར་བྱ། །བསྐོལ་དང་བཅའ་དང་དགུག་བསྒོ་དམིགས། །གཏུར་དང་དབྱེ་བ་དང་བདུག་དང་སྤྲོ། །བརྡེག་དང་ག་་དང་སྟོབས་ལ་སོགས། །བསྲེག་དང་ཐལ་པའི་ཆོ་གའོ། །བསྐོལ་པའི་ཆོ་ག་རྣམས་བཤད་པ། །ས་ལ་སོགས་པ་ཟུར་གསུམ་སྣོད། །དྲག་པོའི་རྒྱེན་གྱིས་མཛེས་བྲེས་ནས། །དྲག་པོའི་ཐོད་པར་ཡང་སྟེ། །ཟུར་གསུམ་རྟེན་ནི་གནས་པའོ། །གོང་དུ་བསྟན་པའི་རྫས་རྣམས་ཀྱང་། ཐམས་ཅད་བསྡུས་ཏེ་བསྲེ་བ་འམ། །བཏག་དང་སྦྱར་པ་ལ་སོགས་ཡིན། །ཆང་ནི་ཆང་གིས་རླན་པ་ལ། །ཀུན་ཏུ་སྦགས་ཏེ་བསྲེ་བ་བྱ། །དུག་གི་ཚོགས་ནི་དུ་མ་ཡིན། །ཐམས་ཅད་ཀུན་ཏུ་སྦགས་པའོ། །དེ་ནས་དྲག་པོའི་ཕུར་པ་ཡིས། །གཡོན་གྱིས་བླུག་ཅིང་གཡས་པ་ནི། 
།ཉུང་དཀར་གཡས་ཀྱི་ཡང་དག་བརྟེག །གདུག་པའི་གསང་སྔགས་བཟླས་པ་ནི། ཐབས་དང་ཤེས་རབ་བརྒྱུད་ལ་བཤད། །ཡང་དག་གདུག་པ་ཚར་གཅད་ཅིང་། །དྲག་པོའི་སྔགས་རྣམས་གང་ཡིན་དེ། །མཁས་པས་རྒྱུན་མི་འཆད་པར་བཟླས། །མེ་ནི་དྲག་པོ་གནས་འོང་བ། །བཀྲ་ཤིས་མུན་པའི་ཕྱོགས་ནས་བླངས། ཁེང་ལ་གནམ་ལྕགས་ལྷུང་བ་དང་། །རུས་པའི་ཤིང་ཕྱེ་སྲིན་གྱི་བྲུས། ཁྲའི་སྣ་ནས་འོང་བ་ཡིས། ཁེང་གི་ཡང་དག་མེ་སྤས་ཏེ། །ཐོག་ཐག་མེ་ཡི་ལས་བྱས་ཤིང་། །སྲིད་པའི་མ་མོ་བསྐུལ་བ་དང་། །མཁའ་འགྲོ་ཁྲོ་བཅས་བོད་པ་དང་། །དམ་ཚིག་ཅན་རྣམས་དགུག་པར་བྱ། །རྒྱལ་བསྲས་དང་འཁོར་དུ་བཅས། །སྲིད་པའི་ཕོ་མོ་གདུག་པའི་ཚོགས། །དྲག་པོའི་སྔགས་རྣམས་མྱུར་དུ་བཟླས། །རླུ་་ནི་མེ་ཡིས་བསྐམས་པ་དང་། །དྲག་པོའི་ཆུ་དང་ཆང་གིས་བྲན། །དེ་ནི་རྒྱལ་བ་སྲས་བཅས་དང་། །ཐམས་ཅད་རང་བཞིན་གནས་ཉིད་དུ། །བསྟན་པ་གནས་པར་བྱ་བའི་ཕྱིར། །ཕན་པའི་བློ་གྲོས་ཆེན་པོས་མཛད། །དེ་ཡི་འཁོར་ན་གནས་པ་ཡང་། །ཐམས་ཅད་བསྟན་པ་བསྲུང་བ་དང་། །སྔོན་གྱི་ཐ་ཚིགས་བསྒྲུབ་པའི་ཕྱིར། །རང་གི་གཉེར་རྣམས་ལེན་པར་བྱེད། །འཇིག་རྟེན་པའི་གཏུམ་པོ་དང་། །རྒྱལ་བ་མ་མཐོང་གདུག་པ་དང་། ཐམས་ཅད་ཀུན་ཏུ་རྔམ་པ་དང་། །གསོད་ལ་དགའ་བའི་སྦྱོར་བས་བརྩོན། །ཤ་ཁྲག་ཟ་འཐུང་བྱེད་པ་དང་། 
།དུར་ཁྲོད་དག་ན་གནས་༄༅། །པ་དང་། །མཁའ་འགྲོ་མི་མེན་འཁོར་བཅས་ཀྱང་། །ཐམས་ཅད་འདུ་ཞིང་དཔལ་བ་ཡིན། །ཉེས་པ་བརྗོད་ཅིང་དཔང་གཟུགས་དང་། །སྔོན་འགྲོའི་ཆོ་ག་དང་བསྐལ་བའི་བཤད་པའོ། །དེ་ནས་ལྷས་བྱིན་ལིང་ག་ནི། །གཟུགས་བརྙན་བཅའ་པ་བསྟན་པར་བྱ། །ཡོངས་སུ་བསྐོལ་པའི་རྫས་རྣམས་ལ། །མཁས་པས་གཟུགས་ནི་ལེགས་བྱས་ཏེ། །ཇི་ལྟར་གྲགས་པའི་རྫས་གཞན་དང་། །ངེས་པར་འདྲ་བའི་རྣམ་པ་ཡིས།༷།མཁས་པའི་ལག་པ་དཀྲིས་ཏེ་བྱ། །སྟེང་ནས་རྣམ་པར་རྒྱུ་བ་ཡིན། །རླུད་དང་སྤྱི་བོའི་དུ་བ་སོགས། །མཁས་པས་རེག་པར་མི་བྱ་སྟེ། །ཕྱི་ཡི་རླུད་ནི་མན་ངག་གོ། །དེ་ནས་གཞག་པའི་གནས་ཉིད་ཀྱང་། །དྲག་པོའི་ཧོ་ཁུང་ཟུར་གསུམ་བྲི། །ཁྲུ་གང་ལ་སོགས་བརྐོས་པ་ཡི། །ནང་དུ་ལེགས་པར་གཞག་པ་ཡིན། །ལུས་དང་ཡན་ལག་ཐམས་ཅད་དུ། །ལྷས་བྱིན་ཀུན་ཏུ་དཀྲིས་བར་བྱ། །ལྗང་ཀུ་ནིའི་མཐར་གནས་པར། །མིང་ཡིག་རུས་རིགས་རྟགས་སོགས་བྲི། །སྙིང་གི་ནང་དུ་ལེགས་གནས་པ། །མཁས་པའི་ཆོ་ག་དེ་བཞིན་ནོ། །དེ་ལ་སོགས་པའི་ཆོ་ག་དང་། །ཇི་ལྷར་གསུངས་པའི་ས་ལ་འབད། །འོག་ཏུ་མུན་པའི་གཡུང་དྲུང་བྲི། །མདུན་དུ་རླུད་རིས་བྲིས་ནས་ཀྱང་། །ཕྱི་རོལ་འོག་ཏུ་རལ་གྲི་དང་། །རབ་ཏུ་མེ་སྟག་ཡང་དག་གོ། །མྱ་ར་ཡ་གསང་སྔགས་ལ། །བསྐུལ་ཚག་མཐར་གནས་ལྷན་པར་བྱ། །སྒྲ་ནི་བརྗོད་པའི་དུས་སུའོ། 
།སྔོན་དམར་སོགས་དང་རྩང་ལ་སོགས། །མདའ་གཞུ་ལ་སོགས་མཚོན་ཆ་དང་། །འབར་བའི་མེ་དང་འོག་ལྷ་དང་། །ཁྲོ་བོའི་ཕྱག་མཚན་དུ་མ་ཡང་། རིམ་པ་དག་ལ་མཛེས་པར་བྲི། །འཕར་སྤྱང་སྟག་གཟིག་དོམ་དྲེད་དང་། །ལྕེ་སྤྱང་ལ་སོགས་མཆེ་བ་ཅན། །དུར་ཁྲོད་གཅན་གཟན་གདུག་པའི་ཚོགས། །ག་་པོ་ཤ་ཟན་དུ་མའི་ཚོགས། །གཟུགས་བརྙན་ལེགས་པར་བྲིས་པ་ཡི། །ཚོགས་ཀྱིས་ཀུན་ཏུ་བསྐོར་བར་བྱ། །དུར་བྱ་དང་ནི་དུ་མའི་ཚོགས། །དེ་བཞིན་མཛེས་པར་བསྐོར་བར་བྱ། །འཇིག་རྟེན་འདི་དང་འདས་པ་ཡི། །འཇིག་རྟེན་ག་་པོ་འདོད་ལྷའི་འཁོར། །མཁའ་འགྲོ་འཁོར་དང་བཅས་པ་ཡིས། །གཟུགས་བརྙན་ལེགས་པར་བསྐོར་བར་བྱ། །དེ་ལ་སོགས་པའི་དངོས་པོ་ཡི། །དེ་ཡི་ཆོ་ག་ལྡན་པར་བྱ། །དུར་ཁྲོད་རས་སམ་གྲོ་ག་སོགས། །ཕོ་གཡས་མོ་གཡོན་རྣ་བ་ལ། །མ་ནི་བྲིས་ཏེ་གདགས་པར་བྱ། །སྙིང་ཁར་ཡང་ན་དེ་བཞིན་ཏེ། །ཡང་ནི་ཤང་བའི་གནས་སུ་ཡིན། །ཕ་ནི་ཀུན་ཏུ་དུ་མར་གདགས། །གསང་སྔགས་གཞན་ཡང་དེ་བཞིན་དུ། །བླ་མ་ལ་གུས་མཁས་པས་བྱ། །དེ་ཡི་ཕྱི་དང་ནང་བར་དུ། །ཁྲག་ཚིལ་ཤ་དང་རུས་པ་དང་། །པགས་པ་རྒྱུ་མ་སྙིང་དང་ནི། ཁྲ་ཟ་དགའ་བར་བྱེད་པ་ཡི། །ཆོ་གའི་ཚོགས་ཀྱིས་བརྒྱན་པར་བྱ། །དུར་ཁྲོད་རྫས་ནི་ཐ་དད་པས། །བླ་རེ་ཡོལ་བ་རྒྱལ་མཚན་སོགས། །འཕན་དང་དབྱུག་པ་ཆེན་པོ་དང་། 
།དུ་མའི་ཚོགས་ཀྱི་བརྒྱན་པར་༄༅། །དགྲམ། །སྙིང་དང་མགུལ་པ་ལ་སོགས་ཀྱི། །གདགས་པའི་ཐག་པས་གདགས་པར་བྱ། ཁྲག་ནི་ཕྱིར་བཞིན་ཕྱོགས་རྣམས་ནས། །ཀུན་ཏུ་བརླག་པར་བྱ་བ་ཡིན། །རོ་ནི་རོ་རྣམས་བཤའ་པར་བྱ། །དེ་ནས་མཁས་པས་ཡོངས་སུ་ནི། །ཆོ་ག་ལ་ནི་ཤེས་པར་བྱ། །ཐུན་མོང་དང་ནི་ཁྱད་པར་ནི། །སྦྱོར་བ་གསང་སྔགས་སྤྱི་ཡི་ཆོ་ག་ཡང་། མཁས་པས་སྤྱི་ཡི་ལས་སུ་བྱ། ལྷ་སྤྱིན་གྱི་ནི་སྲོག་དང་བཅས། །དགུག་སྟེ་བསྟིམ་པར་བྱ་བ་ཡིན། །ཡང་དག་མཁས་པ་དེས། །ལྷ་སྤྱིན་གྱི་ནི་གཟུགས་བརྙན་ལ། །བཅའ་བའི་ཆོ་ག་མཁས་པ་ཡིན། །འདི་དག་འདི་ནི་དགོས་པ་སྟེ། །གཞན་ནི་གཞན་ལ་ཤེས་པར་བྱ། །དྲག་པོ་དང་ནི་གདུགས་པ་དང་། །གང་དག་རང་བཞིན་གནས་ཉིད་དུ། །བསམ་པར་བྱ་བ་རྣམ་གཉིས་ཏེ། །མཐོང་དང་མ་མཐོང་ཁྱད་པར་ཡིན། །མངོན་དུ་མཐོང་བའི་གནས་ཡུལ་གྲོང་། །ཁང་པ་ཕྱོགས་དང་བཅས་ལ་སོགས། །བུ་དང་བུ་མོ་ཆུང་མ་ཁྱོ། །དུར་ཁྲོད་ལོངས་སྤྱོད་པ་སོགས་ཏེ། །རང་གི་མཚན་རྟགས་དང་བཅས་ལ། །ཡོངས་སུ་བསམ་པར་བྱ་བ་ཡང་། །དུས་དང་སྦྱར་བའི་རང་བཞིན་ནོ། །མངོན་དུ་མཐོང་བ་མ་ཡིན་པའི། །དོན་དེ་བྲིས་ཏེ་བསམ་པ་འམ། །ཕྱོགས་དང་བཅའ་པའི་མིང་ལ་བརྟེན། །དེ་ནས་བདག་གི་ཏིང་འཛིན་དང་། །སྔོན་དུ་འགྲོ་བ་བརྗོད་པར་བྱ །རང་ནི་རང་གི་འདོད་ལྷ་སྟེ། །ལྷག་པར་མོས་པའི་ཏིང་འཛིན་དང་། 
།སྤྱི་དང་ཁྱད་པར་༄༅། །དང་། །ཇི་ལྟར་སྤྱི་ཡི་ལས་རྣམས་ཀྱང་། །ལུས་དང་ངག་དང་ཡིད་ཀྱི་ལས། །དེ་བཞིན་དུ་ནི་ཡང་དག་བྱ། །སྔགས་དང་ཕྱག་རྒྱ་ཏིང་འཛིན་ཡང་། །དཔའ་པོ་ཆེན་པོས་བྱས་པ་ཡིན། ཁྲེན་ཏུ་དྲག་པོའི་རྫས་རྣམས་ཀྱང་། །མཁས་པས་གདུག་པའི་གནོད་དང་བཅས། །གསལ་བར་ཤེས་པའི་ཆོ་ག་དེ། དགུག་པ་ཁོ་ནར་རབ་བཤད་དེ། །ལུས་ངག་ཡིད་དང་བཅས་པར་བསམ། །དེ་ཡི་སྲོག་ནི་དེར་གནས་ཏེ། །དཔའ་པོས་ལྷས་བྱིན་མ་ཡིན་པ། །གང་དག་གཞན་དུ་རྣལ་འབྱོར་པ། །དེ་ནས་རྣམས་དང་འགྲས ། །དམ་ཆོས་བསྲུང་བ་འཁོར་བཅས་ཀྱང་། །བརྙས་པས་སྲོག་ཀྱང་འཇོམས་པར་བྱེད། །དོན་རྣམས་གཞན་ཡང་འདིར་མི་འགྲུབ། །མནར་མེད་ཁྱིམ་དུ་མྱུར་དུ་འགྲོ། །སྤྱད་དང་ཁྱད་པར་ཤེས་པ་ཡིས། །ཆོས་ལ་གནོད་པ་ཚར་གཅད་དང་། །དགེ་པ་ཆེན་པོ་འཕེལ་བར་འགྱུར། །ལྷས་བྱིན་གྱིས་ནི་ཉེས་པ་རྣམས། །རྣམ་པར་བརྗོད་ཅིང་བསྒོ་བ་བཤད། །དེ་ནས་ལྷས་བྱིན་ལེགས་པ་སོགས། །རལ་གྲི་ལ་སོགས་ཐོགས་ནས་ཀྱང་། །དཀོན་མཆོག་འཁོར་དང་བཅས་པ་རྣམས། ། ནམ་མཁའི་ཕྱོགས་སུ་སྤྱན་དྲངས་སམ། །རང་བཞིན་བཞུགས་པའི་གང་ཕྱོགས་སུ། །ལྷས་བྱིན་གྱིས་ནི་རལ་གྲིས་ཀྱང་།དབུ་ནི་དུ་མར་རྣམ་བཅད་དང་། །ཡན་ལག་ལུས་དང་བཅས་པ་ཡི། །དུ་མ་མང་པོར་གནས་པར་བསམ། །ཕ་མ་ལ་སོགས་གང་ཡིན་ཏེ། །རིམ་པ་དེ་ལྟ་དེ་ལྟར་བྱ། 
།དེ་ནས་རྣལ་འབྱོར་དཔའ་བོ་ཡིས། །ཉེས་བརྗོད་རབ་ཏུ་བསྔགས་པ་ཡི། །དུ་མར་དགུག་དང་གཞུག་པ་དང་། །གཟུགས་བརྙན་གནས་པའི་ཆོ་ག་བྱ། །དེ་ཡི་སྐབས་སུ་གང་བསྔགས་པ། །ཐུན་མོང་དང་ནི་སྦྱི་ཡི་ལས། །མཁས་པས་བླ་མ་ལ་གུས་བྱ། །ཐོགས་པ་མེད་པའི་ལས་རྣམས་ཀྱང་། །དཔའ་བོས་ཡང་དག་ཉུར་ཏེ་བྱ། །སྐར་མ་ལ་སོགས་ཆོ་ག་ཡང་། །མཁས་པས་རབ་ཏུ་རྣམ་སྦྱར་ན། །ཉེས་པ་བསྒོས་པའི་ཆོ་ག་ཡིས། །སྦྲང་རྩི་སྣོད་བཞིན་གནས་པ་སྟེ། །ས་བོན་མེད་པ་དེ་ལ་མིན་གཙང་ན། །མཁས་པས་བརྗོད་པར་མི་བྱའོ། །ས་བོན་ཡོད་པའི་སྒོ་བ་ཅན། །དེས་ན་བསྒྲུབ་བྱ་ལྷ་སྤྱིན་དེས། །དཔའ་བོའི་ལས་ཀྱང་ཆུད་མི་ཟ། །སྔགས་ཀྱི་ཡང་དག་མཚོན་པར་བྱ། །ཉེས་པ་བསྒོ་བ་མ་བརྗོད་པར། །གང་དག་དོན་ལ་རབ་ཏུ་དཔའ། །སྒྲ་ཡིས་གསང་སྔགས་ཉམས་པ་བཞིན། །སྦྱོར་བ་འཁྱུག་པ་ལ་སོགས་ཡིན། །དེ་ནས་ཡང་དག་དམིགས་པ་ནི། །ལྷ་སྦྱིན་ཉིད་དུ་དམིགས་པ་བཤད། །རང་བཞིན་གནས་ན་ཇི་ལྟ་བར། །བསྒྲུབ་པའི་གནས་སུ་ཡང་དག་བཤད། ་རྐོན་ཏུ་གསལ་བའི་ཏིང་འཛིན་ཡང་། །དཔའ་བོ་དེ་ཡིས་རབ་ཏུ་བརྟག། །གཉིས་སུ་མེད་པའི་ཏིང་འཛིན་དེ། །མངོན་དུ་ཡིད་ཆེས་ཡང་དག་ཡིན། །ཐེ་ཚོམ་ཟ་བར་མི་བྱའོ། །གལ་ཏེ་དམིགས་པ་མི་ཤེས་པར། །ལུས་དང་ངག་གི་ལས་ལ་བརྩོན། །དེ་ནི་མཁས་པ་མ་ཡིན་ཏེ། །གལ་ཏེ་ལྷ་སྦྱིན་ཉམས་སྲིད་དེ། 
།ངེས་པའི་ལས་ནི་མ་ཡིན་༄༅། །ནོ། །དབང་པོ་ཡི་འཁོར་ལོ་ལྟར། །རང་གི་ཉམས་པ་རྒྱ་ཆེ་བས། །གནོད་པ་དེ་ནི་ཅུང་ཟད་སྲིད། །གནོད་པ་གཞན་ཡང་སྣམ་སྲིད་པས། །སྔགས་ཀྱི་ནུས་པ་ཆུད་མི་ཟ ། །གལ་ཏེ་ཉེས་པ་མེད་པ་ཡིས། །གནོད་པ་གཞན་ལ་འབྱུང་ཡང་སྲིད། །དེ་བས་མངོན་དུ་དམིགས་པ་ཡང་། བླུན་པོ་རྣམས་ཀྱི་ལམ་མིན་ཞིང་། །མཁས་པས་སྒོ་གསུམ་ངག་གིས་སོ། །ཏིང་འཛིན་གསལ་ཞིང་འདྲ་བ་སྟེ། །ཡིད་ཆེས་པས་ནི་མངོན་དུ་དམིགས། །འགྱུར་བར་བརྟགས་པ་དམིགས་པའི་མཆོག། །ལྷ་སྤྱིན་རྣམ་སྨིན་ཕུང་པོ་ལ། གདུག་པའི་རེག་བྱས་ག་་བར་བྱ། ། ཚེར་མ་ཅན་གྱི་ཤིང་རྣམས་ལས། །ཚེར་མ་འབའ་ཞིག་སྣང་བ་ནི། །སྔགས་ཀྱི་མཚོན་པ་དྲག་པོ་ཡིན། །ངན་སྔགས་བརྒྱད་རྣམས་ལས་བཤད་དེ། །འདིར་ཡང་མདོར་བསྡུས་བཤད་པར་བྱ། །དུ་མའི་རྩེ་མོ་རྩེ་དང་བཅས། །དྲག་པོའི་སྣོད་དུ་དགང་བར་བྱ། །གུ་གུལ་ལ་སོགས་བདུག་པ་ཡིས། །ཡང་དང་ཡང་དུ་བདུག་པར་བྱ། །དྲག་པོ་གསང་སྔགས་དུ་མ་ཡིས། །ཡང་ནས་ཡང་དུ་བཟླས་ནས་ཀྱང་། །འབར་བའི་ཉུངས་ཀར་དག་གིས་ཀྱང་། དེ་བཞིན་དུ་ནི་གཏོར་བར་ཤིས། །ཁྲག་དང་བཅས་པའ་རྫས་གཞན་ཡང་། །རིམ་པས་ཀུན་ཏུ་བརྗོད་པར་བྱ། །དྲོད་ཚད་དག་ལ་ཕེབས་པ་འམ། བཟླས་བརྗོད་གྲངས་ལ་ཐེག་པ་འམ། །རྫས་ནི་རྣམ་པར་བརླན་པའི་ཚེ། །མཁས་པས་གཟུགས་ལ་བསྟིམ་པར་བྱ། 
།མེ་ཏོག་ཅན་གྱི་རྩེ་མོས་ནི། །དང་པོར་ཡང་དག་བསམ་པར་བྱ། །ཇི་ལྟར་མེན་མེད་པའི་གྲོགས། །ཐ་མལ་པའི་རིགས་ཀྱིས་ཀྱང་། །དེ་བཞིན་དུ་ནི་ཡང་དག་པ། །དུག་ཤིང་ལ་སོགས་གནོད་པའི་རིགས། །རྩེ་མོ་རྣམ་པར་དཔའ་བས་ཀྱང་། །ཡང་དང་ཡང་དུ་ག་་པར་བྱ། །གནམ་ལྕགས་ལྷུང་ལ་སོགས་ཀྱི་ཤིང་། །སོལ་བས་དུ་མར་བྱུགས་པས་ཤིས། །དུག་ཆུ་ཁོལ་མའི་ནང་དུ་ནི། །རྩེ་མོ་རྣམ་པར་བསྟུགས་ནས་ཀྱང་། །ལྷ་སྦྱིན་ལྷ་ནི་རྣམ་པར་འཕང་། །ཆོ་ག་ཚང་བའི་ལས་རྣམས་ཀྱང་། །འབད་ན་གདོན་མི་ཟ་བར་འགྱུར། ད་ནི་ལྷ་དང་དབྲལ་པ་ཡིས། །དབྱེ་བའི་རྣམ་པ་ལ་སོགས་བྱ། །ངེས་པར་དམིགས་པའི་རང་བཞིན་དེ། །འགོ་བའི་ལྷ་དང་གཟི་བརྗིད་སོགས། དབྱེ་བ་འདི་དག་བཤད་པར་བྱ། །དེ་ཡི་ལུས་ལ་གནས་པ་ཡི། །ལྷ་ཡོ་ཚོགས་ནི་དུ་མ་རྣམས། །ལྕགས་ཀྱུ་ལ་སོགས་གཟུང་བྱས་ཏེ། །ཕྱི་རོལ་དག་ཏུ་དྲང་བར་བྱ། །རང་གི་གནས་སུ་སྐྲག་པར་བྱ། །དེ་ནས་བྱུང་སྟེ་སོང་བ་དག་། གཞན་དུ་གནས་པའི་རང་བཞིན་ཏེ། །དེ་ནས་གནས་ཏེ་འགགས་པ་དང་། །མཚམས་སུ་རྣམ་པར་བཅད་པར་བསམ། །གསང་སྔགས་དབྱེ་བའི་ལས་རྣམས་བྱ། །བྱེ་བའི་ཆོ་ག་དག་ཡིན་ཏེ། །དེ་ནི་སྤྱི་ཡི་ལས་སུ་བྱ། །གུ་གུལ་དང་ནི་གུ་གུལ་ཆེ། །ཡོངས་སུ་སྦྱར་བས་བདག་པ་ཡིན། །གཞན་བདུག་པའི་ཚོགས་རྣམས་ཀྱང་། །ལྷ་སྤྱིན་ལྷ་ནི་འབྲོས་པར་བྱ། 
།གང་ལ་གང་འོས་མཆོད་པའི་༄༅། །ཚོགས། །ཅི་རིགས་རྫས་དང་བཅས་པ་རྣམས། །འགོ་བའི་ལྷ་དེ་ཚིམ་པར་བྱ། །དེ་ཡི་རྟེན་དང་གནས་ཡུལ་ལམ། །དབབ་པའི་རྫས་ཀྱང་རབ་ཏུ་སྦྱར། །ཚིགས་སུ་བཅད་པ་དག་གིས་ཀྱང་། །ལས་ཀྱི་བྱེ་བྲག་ཕྱེད་པར་བྱ། །དེ་ལ་སོགས་པའི་ལས་རྣམས་ནི། །གང་དུ་གྲགས་པའི་ལས་རྣམས་ཀྱང་། །ལྷ་བྱིན་དབྱེ་བའི་ཐུན་མོང་ལས། །མདོར་བསྡུས་རྣམ་པ་བདུན་ཡིན་ཏེ། །སྤྱི་དང་ཁྱད་པར་ལས་ཀྱིས་ཀྱང་། །དབྱེ་བ་བྱེད་པའི་ལས་རྣམས་འགྲུབ། །དབྱེ་བ་རབ་ཏུ་མི་ཤེས་པར། །ལྷ་སྤྱིན་དབྱེ་བར་མི་ཤེས་པར། །སྤྱོར་བ་བརྩོན་པ་གང་འབད་ལ། །དབྱེ་པའི་ཚོགས་ལ་འབད་པ་ཡིས། །མར་ནི་འབྱུང་བར་འདོད་པ་ཡིན། །དབྱེ་བ་མེད་པའི་ལས་ཀྱིས་ཀྱང་། །བདག་ལ་གནོད་པ་ལ་སོགས་པའི། །ཉེས་པ་རྣམ་པ་དུ་མ་དང་། །དོན་ཡང་འགྲུབ་པར་མི་འགྱུར་རོ། །ད་ནི་བདུག་པའི་ལས་རྣམས་ཀྱང་། མཁས་པས་མདོར་བསྡུས་བཤད་པར་བྱ། །གུ་གུལ་ཆེན་པོའི་ཆོ་ག་ནི། །མཁས་པས་ནན་ཏན་དག་གིས་བྱ། །རྐང་དྲེག་ཀྱི་ཡི་སྣང་མཛད་དང་། རང་གི་ཤ་ལ་སོགས་པ་ཡི། །དབྱེ་བའི་བདུག་པ་མྱོས་པའི་རྫས། །ཀུན་ཏུ་བདུག་པར་བྱའོ། །སྔོན་དུ་དགུག་པ་རབ་སྦྱར་ནས། །བདུག་པ་ལ་སོགས་འབད་པ་ནི། །དཔའ་བོ་རྣམས་ཀྱི་ལས་ཀྱི་མཆོག། དེ་ནས་ཀུན་ཏུ་བདུག་པ་ནི། །ལས་རྣམས་ཀུན་གྱི་གཙོ་བོ་སྟེ། ཁོ།ས་པ་རྨུགས་ཤིང་དབང་པོ་ཉམས། 
།གང་གི་ལུས་ནི་སྡུད་པར་བྱའོ། །ཚོར་བ་ཉམས་ཤིག་གཟི་མདངས་འཕྲོག། །བདུད་རྩི་འཕྲོག་པར་བྱེད་པ་དང་། །དུག་གིས་རྒྱས་པར་བྱེད་པ་སྟེ། །དེ་ཡི་ཤིན་ཏུ་ཉམས་འགྱུར་བས། །རབ་ཏུ་སྨན་པར་བསམ་པའོ། །དེ་ནས་སྦྲོ་བའི་ལས་བཤད་དེ། །དྲག་པོའི་དྲོག་ནི་བསྟན་པར་བྱ། །དེ་ནི་རྣམ་པ་བརྒྱད་ཡིན་ཏེ། །རླུད་གིས་བསྒྱེལ་བའི་ཤིང་དང་ནི། ཁྲ་ཡིས་བདས་པའི་ཤིང་དང་ནི། །མདའ་དང་མདུང་གིས་བསད་པའི་རིགས།། ཚེར་མ་ཅད་གྱི་ཤིང་དང་ནི། །གནམ་ལྕགསལྷུང་བའི་ཤིང་བུ་དང་། །དུག་ཤིང་དུར་ཁྲོད་དག་ནས་བླངས། །དུར་ཁྲོད་ཀྱི་ནི་ཤིང་དག་གོ། །དང་པོར་རླུད་གིས་བསྒྱེལ་བའི་ཤིང་། །ཟླ་ཁམ་དག་ཏུ་བཞོགས་ནས་ཀྱང་། །ནུབ་བྱང་མཚམས་ན་གནས་པ་ཡི། །ག་་པོའི་ཁྱིམ་ནས་མེ་བླངས་ཏེ། ནུབ་བྱང་མཚམས་ནས་དྲོས་པར་བསྲོ། ཐ་སྣའི་ཤིང་ལ་རྣམ་བཤད་དེ། ཁྲར་དུ་རྣམ་པར་དབུད་པ་ནི ། །མེ་དེ་མུ་སྟེགས་ཁྱིམ་ནས་བླང་། །དེ་ནས་མི་བསད་མདའ་ཡིས་ནི། ཁྲར་ལྷོར་ཡང་ནི་གནས་པ་ཡིས། །གྲོང་ཁྱེར་ཚིག་མའི་མེ་བླངས་ལ། ཇི་ལྟར་མདུང་ལ་དེ་བཞིན་ཏེ། །བསད་པའི་མཚན་མ་གཏུབས་ནས་ཀྱང་། ལྷོ་ཡི་ཕྱོགས་ནས་འབད་པར་བྱེད། །དེ་ནས་ཚེར་མ་ཅན་གྱི་ཤིང་། །དུ་མའི་ཚོགས་ནི་བསྡུས་ནས་ཀྱང་། །བྱང་ཕྱོགས་སུ་ནི་རྒྱུན་དུ་བསྲོ། །མེ་དེ་གཤན་པའི་ཁྱིམ་ནས་བླང་། །གནམ་ལྕགས་ལྷུང་བའི་ཤིང་བཤད་དེ། །དུ་མའི་ཤིང་ནི་དུ་མར་ག་ས། 
།དུ་མའི་དབྱིངས་༄༅། །ལས་བྱས་པ་ཡི། །མེ་ནི་གཏུམ་པོའི་ཁྱིམ་ནས་འོང་། །ནུབ་ནས་རྟག་ཏུ་བསྲོ་བར་བྱ། དུར་ཁྲོད་སྐྱོད་རྩོགས་དུག་ཤིང་ནི། ཐམས་ཅད་ཚོགས་ནི་བསྡུས་ནས་ཀྱང་། མེ་ནི་རིགས་ངན་ཁྱིམ་ནས་བླང་།བྱང་ཤར་ནས་ནི་ཀུན་ཏུ་བསྲེ། དུར་ཁྲོད་ཀྱི་ནི་ཤིང་པུ་ལས། །མཁས་པས་ནན་ཏན་བྱ་བ་ནི། །ཟུར་གསུམ་དབྱིབས་སུ་གནས་པ་ཡི། །དུར་ཁྲོད་སོལ་བས་བྱུགས་ནས་ཀྱང་། །དུར་ཁྲོད་མེ་ཡིས་སྦར་བྱས་ཏེ། །སྲིན་པོའི་ཁྱིམ་དུ་ཀུན་ཏུ་བསྲོ། །གསང་སྔགས་སུམ་ཅུ་ལ་སོགས་ཏེ། །དྲག་པོའི་སྔགས་རྣམས་རྒྱུན་མི་འཆད། །ཧ་ཅང་ཚིག་པ་མ་ཡིན་ཏེ། །ཇི་ལྟར་དྲག་པ་སྤང་པའོ། །ཇི་རན་མཁས་པས་སྤྲོ་བའི་ལས། །ལྷ་སྦྱིན་ཐེ་ཚོམ་མེད་པར་འགྱུར། །ཚ་བ་གསུམ་ལ་སོགས་པ་དང་། །དུག་དང་སྐེ་ཚེ་ལ་སོགས་པ། །ཚ་བའི་རྣམ་པ་དུ་མ་དང་། །དུག་དང་ཁྲག་རྣམས་ཏིལ་མར་གྱིས། །སྔོན་དུ་ཀུན་ཏུ་བྱུགས་པར་བྱ། །དེ་ནས་རྒྱུན་དུ་བརྟེན་པ་དེས། །མཁས་པའི་ཐབས་རྣམས་ཆུད་མི་ཟ། །སྤྱི་དང་ཁྱད་པར་ཞེས་བྱའོ། །དེ་ནས་ལྷས་བྱིན་གཟུགས་བརྙན་ལ། །བརྡེག་ཐབས་ཆོ་ག་བཤད་བྱ་སྟེ། །མདའ་དང་རྡོ་རྗེ་ཕུར་པས་བརྡེག ། གྲི་ཡི་རིགས་དང་མདུང་གི་རིགས། ། །ཐོ་བ་དགྲ་སྟ་ལ་སོགས་ཏེ། །དུག་ཆུ་ཁོལ་མ་བརྡེག་པར་བྱ། །གནམ་ལྕགས་ལྷུང་བའི་ཤཱ་རྡོ་ནི། །མཁས་པས་སྔགས་དང་བཅས་པས་བརྡེག། །འཇིག་རྟེན་འདས་པའི་རྒྱལ་པ་རྣམས། 
།རྟགས་ཀྱི་ཕྱག་མཚན་བརྡེག་པར་བྱའོ། །ག་་པོའི་འཇིག་རྟེན་འཛིན་པ་ཡི། །ལག་པ་མཚོན་ཆར་གྱུར་བས་བརྡེག། །སྔགས་ཀྱིས་མཚོན་པའི་དྲག་པོའི་རྗེས། །ཐམས་ཅད་མྱུར་དུ་བརྡེག་པ་ཡིན། །དཔའ་བོ་འཁོར་དང་བཅས་པ་ཡིན། །བདུད་དང་སྔོན་པོ་གཤིན་རྗེ་སོགས། །མ་མོའི་ཆས་་སུ་ཞུགས་ནས་ཀྱང་། །བོད་པ་རྦད་པ་གསད་པའམ། །མ་ར་ཡ་ཡི་ཤམ་བུ་ལ། །ཐུན་གྱི་སྒྲ་ཡིས་མཚན་མ་བརྗོད། །སྔོན་གྱི་སྔགས་ལ་སོགས་པ་ཡིན། །གང་དུ་དྲག་པོར་གསང་སྔགས་ཤིས། །དེ་ནི་ཀུན་ཏུ་བརྗོད་པ་ཡིན། །གང་དང་གང་དུ་བརྡེག་པར་བསྔགས། །དེ་ནི་ཡང་དག་འདིར་བཤད་དེ། །མཁས་པས་མདོར་བསྡུས་ཤེས་པར་བྱ། །དེ་ནི་ལྷ་སྤྱིན་རང་བཞིན་དང་། ཀུན་ཏུ་གཏུབས་པར་བྱ་བར་བཤད། །བསྒྲུབ་བྱ་དེ་ནི་ཕོ་དང་མོ། །གཡས་དང་གཡོན་གྱི་སྦྱོར་བ་ཡིས། །དང་པོར་རལ་གྲིས་གཤགས་པ་ཡིན། །གཡས་གཡོན་ལག་པས་གཏུབས་བྱས་ནས། །རྐང་པ་གཉིས་ཀྱང་དེ་བཞིན་ཏེ། །མགྲིན་པར་གཅད་པར་བྱ་བ་སྟེ། །ལྟེ་བའི་དཀྱིལ་འཁོར་དུ་རྣམ་པར་བྲེག་དུམ་བུ་བདུན་རུ་གནས་པ་ཡིས། །གཟུགས་ནི་དུ་མ་དུ་མའི་ཚོགས །འབར་བར་བྱ་བའི་རལ་གྲིས་ནི། །གསང་བའི་ལག་ནས་འོངས་པས་གཤག། །གཤག་དང་རྦད་ཀྱི་གསང་སྔགས་ཀྱིས། །དཔའ་པོས་ཡོངས་སུ་གཏུལ་བར་བྱ། །དེ་ནི་གཟུགས་ཀྱི་དུམ་བུ་རྣམས། །འབར་བའི་ལྷ་ལ་གཏད་པར་བྱ། 
།གཤོན་པ་མྱུར་དུ་ཤི་བའི་༄༅། །རོ། །བླངས་ཏེ་ག་ས་ནས་དུ་མར་གཡེང་། །ནང་གི་ཤ་དང་ཕྱི་རོལ་ཤ། །རུས་པའི་ཚོགས་རྣམས་ཐམས་ཅད་དང་། །ཁྲག་ཚིག་ཀླད་པ་རྒྱུས་པ་རྣམས། །དུམ་བུ་མང་པོར་ག་ས་ནས་ཀྱང་། །ལྷ་སྤྱིན་གཟུགས་ཀྱི་དུམ་བུ་དང་། །ཐོགས་ཏེ་ལག་པ་གཡེང་བ་དང་། །ཕྱོགས་ཀུན་ཏུ་ནི་དགྲམ་པར་བྱ། །མ་ཉམས་པ་ཡི་རོ་ཉིད་ཀྱང་། །ཕོ་དང་མོ་ཡི་བདག་ཉིད་ཅན། །ཁྲག་ཆེན་དག་གིས་བྱུགས་པ་འམ ། །དུར་ཁྲོད་སོལ་བ་ལ་སོག་ཀྱིས། །བྱུགས་ནས་ལྷས་སྤྱིན་ཁར་བཙང་སྟེ། །བམ་རིལ་ཉིད་དུ་བཏབ་པ་ཡང་། །ཕྱོགས་མཚམས་ཀུན་ནས་བསྐོར་བ་དང་། རྡོ་རྗེ་སྟབས་ཀྱིས་འགྲོ་ཞིང་མཆོང་། །ཐུན་མོང་དང་ནི་ཁྱད་པར་གྱིས། །འདོད་ལྷ་འཁོར་དང་བཅས་པ་ལ། །ཚིགས་སུ་བཅད་པ་ཡོངས་སུ་བརྗོད ། ཟོ་དང་སོལ་བའི་སྒྲ་ཡོད་པའི། །སྔགས་ཀྱིས་ཡང་དང་ཡང་དུ་བཏབ། །ཟ་ཞིང་གསོལ་བ་ལ་སོགས་པའི། །ཏིང་འཛིན་འབད་དེ་བྱ་བ་ཡིན། །ལུས་དང་ངག་དང་ཡིད་ཀྱི་ལས། །ཀུན་ཏུ་བརྗོད་པ་སྤང་པའོ། །བཏབ་ཆེན་པའི་ལས་ཀྱིས་ཀྱང་། །ལྷ་སྦྱིན་རྣམ་སྨིན་ཕུང་པོ་ལ། །རྡུལ་བ་ཙམ་ཡང་མི་གནས་པར། །ཐམས་ཅད་ཟས་འགྱུར་ཐེ་ཚོམ་མེད། །དེ་ནས་གཟུགས་ཀྱི་རྗེན་ཤུལ་རྣམས། །ཐམས་ཅད་འབར་བའི་མེ་ལས་བསྲེགས། གཟུགས་ནི་རྣམ་པ་དུ་མའི་ཚོགས། །དུར་ཁྲོད་རས་སམ་གྲོ་ག་ལ། །ལྷ་སྤྱིན་དུ་མར་བསྐྱར་དེའི། 
།འདས་པའི་ཚོགས་ནི་རྫས་ཀྱི་ཚོགས། །ལྷ་སྤྱིན་གཟུགས་ཀྱི་དུམ་པ་ནི། །འབར་བའི་ཐབ་ཁུང་ནང་དུ་བསྲེག། །མེ་ཡི་རང་བཞིན་ཤེས་པ་ཡིས། །མེ་ཡི་ཆོ་ག་ཡང་དག་བྱ། ཧོ༷་དང་འབར་བའི་བཅས་རྣམས་བྱ། །དཔའ་བོའི་ཆས་དང་རྒྱན་ལ་སོགས། །མཁས་པས་སྦྱིན་སྲེག་ལས་རྣམས་བྱ། །ཇི་ལྟར་དངོས་པོའི་རྫས་རྣམས་ཀྱང་། །ལས་ཀྱི་དམིགས་ཀྱིས་ཤར་བར་བྱ། །མཆོད་པའི་གསང་སྔགས་རབ་བརྗོད་ཅིང་། །ཇི་ལྟར་ཤེས་པའི་དུས་སུ་བྱས། །སྔགས་དང་རྫས་སུ་བཅས་པ་ཡིས། །སྤྱིན་སྲེག་གཟུགས་ཀྱི་དུམ་བུ་དང་། །གཟུགས་ནི་ཚང་བ་གཞག་པ་རྣམས། །སྤོམ་པོ་དང་ནི་དབང་པོའམ ། །ཟུར་གསུམ་དབྱིབས་དང་སྦར་ཐབས་ཀྱིས། །འབུམ་ཕྲག་ལྔ་ཡི་གྲངས་ཚད་བྱ། །ཇི་ལྟར་འོས་པའི་ལས་རྣམས་ཀྱང་། །དཔའ་བོས་འབད་དེ་བྱ་བ་ཡིན། །མེད་པ་མཁས་པས་ཞིབ་ཏུ་རྟགས། །རྫས་རྣམས་ཚང་པའི་ཆོ་ག་ཡིས། །ལྷ་སྦྱིན་མྱུར་དུ་ཉམས་པར་འགྱུར། །མཇུག་ཏུ་གདགས་པའི་ཆོ་ག་ཡང་། །ཡི་གེ་མང་པོའི་ཚོགས་རྣམས་ཤིས། །གང་དག་བསྲེག་པར་མི་ཤེས་བར། །རྣམ་པ་གཞན་ལ་འབད་པ་ནི། །འབྲས་བུ་ཡོད་པར་རབ་ཏུ་དཀའ། །དེ་ནི་མཁས་པས་རབ་ཏུ། །དེ་བས་སྔགས་པའི་རང་བཞིན་ནི། །ཆོ་ག་ཆེན་པོ་བསྲེག་པ་ཡིན། །ཇི་ལྟར་བསྲེགས་པའི་ཐལ་བ་དེ། ཆོ་ག་རྣམ་པ་བདུན་གྱིས་བསྟན། །གཏོར་མ་ཆེན་པོའི་བླུགས་པ་དང་། །ཆུ་བོའི་གཞུང་དང་ཆུ་མིག་སྟེ། ཁོགོང་གི་རྩེ་དང་རླུད་ལ་འཕྱར། 
།ཇི་ལྟར་༄༅། །གནས་སུ་གནས་པའོ།། །།གཏོར་མ་ཆེན་པོའི་བཏབ་པ་ནི། །སྣ་ཚོགས་ཤ་་ཡིས་ཕྱེ་མ་དང་། །བསྲེགས་ཏེ་སྣ་ཚོགས་ཁྲག་ལ་སྦ། །སྦྲེང་ཞིང་གསང་སྔགས་རབ་ཏུ་བརྗོད། །ཆུ་བོ་འདུས་པའི་གཞུད་ལ་ཡང་། །དྲག་པོའི་ཆས་སུ་ཞུགས་ནས་ཀྱང་། །ཐོད་པ་མཚན་མ་ངན་པ་དང་། །བཅས་ཏེ་ཡང་དག་འབད་པར་བྱ། །ཀླུ་ནི་ངེས་པར་ཡོད་པ་ཡི། །ཆུ་མིག་གི་ནི་འབབ་ཞོལ་དུ། །སྔགས་དང་བཅས་པའི་ལས་རྣམས་ནི། །དཔའ་བོས་འདམ་དུ་སྦེས་པ་ཡིན། །གདུག་པའི་སེམས་ནི་གཟུགས་དང་བཅས། །ཐལ་བ་བསྲེགས་ཏེ་བཏང་པར་བྱ། ཁེང་ནི་གཅིག་པུར་གནས་པ་ཡི། །འབྱུང་བ་གནས་པའི་རྩེ་མོ་ལ། །དུར་ཁྲོད་རས་ཀྱིས་ག་ས་པ་དེ། །སྔགས་དང་བཅས་པ་འཕྱང་དུ་གཞུག། །གསང་སྔགས་མང་པོར་བསྲེག་པ་ཡི། །ཐལ་བ་དུ་མར་བསྡུས་པ་དང་། །བརྗོད་པའི་སྔགས་ཀྱིས་ཀུན་ཏུ་བསྲེག། །རིགས་གསུམ་རྫོང་གི་རྩེར་སོར་ནས། །བདུད་ཀྱི་ཆས་སུ་ཞུགས་ནས་ཀྱང་། །འཇིག་རྟེན་པ་རྣམས་ཚིམ་བྱས་ནས། །ངེས་པ་བརྗོད་པ་ལ་སགོས་བྱ། །དེ་ནས་དྲེའུ་དང་བོང་ཞེན་པའི། ཕྱིན་ཕྱོགས་ཤོན་པའི་སྟེང་ནས་ཀྱང་། །བཅེར་བུ་ཐལ་བས་བླུགས་པ་ཡི། །སྔགས་དང་བཅས་པ་རླུང་ལ་ཕྱར། །འདས་པའི་ཆོ་ག་མ་ཚང་བར ཐ་མལ་པ་ཙམ་བསོག་པ་ཡི། །ལས་ཀྱིས་ཀྱང་ནི་དོན་མྱུར་ན། །རབ་ཏུ་སྔགས་པ་རྣམས་ཀྱི་ལས། 
།མནན་པ་རྣམས་དང་བཅས་པ་ཡིས། །ཐལ་བ་འདིས་ནི་གདོན་མི་ཟ། །དཔལ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་པའི་རྒྱུད་ཅེས་བྱ་བ་ལས།ལྷ་སྦྱིན་གཟུགས་བཅའ་བའི་ཐབས་མཆོག་དང་བཅས་པའི་ལེའུ་སྟེ་བདུན་པའོ།། །།དེ་ནས་ཡང་དག་བཤད་བྱ་བ། །གང་གིས་ལས་དང་རྫོགས་ནས་ཀྱང་། །མཐར་བསྟན་པའི་ལས་འདི་བརྩམ། །ལྷ་སྤྱིན་གཟུགས་དང་རྫས་སུ་བཅས། །སྔོན་དུ་བརྗོད་པ་དེ་དག་རྣམས། །ཞི་བའི་སྲེག་པར་བྱ་བ་འམ། །རིགས་སྔགས་ཆོ་གས་བཀུག་པ་དཇོ་། །དགོན་པ་གཙང་མའི་ས་ཕྱོགས་སུ། །མཆོད་པའི་དོན་དུ་གང་བསྔགས་པ། །དཀོན་མཆོག་གསུམ་གྱི་གཟུགས་བརྙན་གཞག །སྡིག་པ་ཞི་བྱེད་སྔགས་ལ་སོགས། །དུ་མར་བརྗོད་ཅིང་དབང་བསྐུལ་ནས། །རང་བཞིན་གནས་ན་གང་བཞུགས་པ། །དེ་ལ་རབ་ཏུ་གནས་པར་བྱ། །དཔལ་ལྡན་ཚོགས་རྣམས་ཀུན་གྱི་རྗེ། །དུ་མར་བཅས་པའི་འཁོར་གཉིས་ཏེ །གཏོར་མ་ལ་སོགས་མཆོད་པ་གཏང་། །ཞི་བའི་ཏིང་འཛིན་ལ་སོགས་པའོ། ཁུན་གྱི་ཏིང་འཛིན་ཡང་དག་སྦྱོར། །ཚོགས་ཀྱི་འཁོར་ལོ་ཆེན་པོ་དང་། །སྦྱིན་པ་ཡང་དག་གང་བསྔགས་པ། །ཀུན་ལ་ཐོགས་པ་མེད་པར་གཏང་། །དེ་ལ་སོགས་པའི་ཆོ་ག་ལ། །མཁས་པས་དོན་རྣམས་མྱུད་དུ་འགྲུབ། །དཔལ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་པའི་རྒྱུད་ལས། མཐར་བསྟན་པའི་ལེའུ་སྟེ་བརྒྱད་པའོ། །དེ་ནས་ཡང་དག་འདིར་བཤད་པ། 
།དཔའ་པོས་དམ་ཚིག་༄༅། །བསྲུང་བར་བྱ། །དངོས་པོར་བསྐྲད་པ་མ་ཡིན་ཞིང་། །རང་བཞིན་གནས་པའི་དོན་ཅིག་ལ། །གང་གིས་ཤེས་རབ་སྐྱེ་བ་དེ། །ཐམས་ཅད་མཅོད་ཕྱིར་དམ་ཚིག་མཆོག། །སྒྱུ་མའི་རོལ་པས་མཁས་པར་བྱ། །འགྲོ་བ་རྣམས་ཀྱི་རིན་ཆེན་ལ། །རྣམ་པར་འཚེ་བ་ཀུན་སྤང་། གསང་བ་གསང་བའི་ལས་དང་བཅས། །མཁས་པས་ཐུན་མོང་མེད་པར་བྱ། །མཁའ་འགྲོ་དགའ་བར་བྱེད་པ་ཡི། །ཆོ་ག་རྣམས་ལ་འབད་པར་ཤིས། །གསང་བའི་དམ་རྫས་ཤེས་པ་དང་། །ལས་ལ་ཀུན་ཏུ་མཁས་པར་བྱ། །རྩེ་གཅིག་པའི་ཏིང་ངེ་འཛིན་ཅན། །དམ་ཚིག་ཡོད་དང་མེད་པ་དང་། །དེ་བཞིན་འདྲེས་དང་མ་འདྲེས་པ། །ཐ་མལ་པ་ལ་སོགས་པ་དང་། །བླ་མ་དང་ནི་རྡོ་རྗེ་མཆེད། །རིམ་པ་བཞིན་དུ་ཐམས་ཅད་ལ། །དངོས་པོའི་ཚོགས་རྣམས་ཤེས་པར་བྱའོ། །དཔལ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་པའི་རྒྱུད་ལས། །དཔའ་བོའི་དམ་ཚིག་བསྟན་པའི་ལེའུ་སྟེ་དགུ་པའོ།། །།དེ་ནས་ཡང་དག་བཤད་བྱ་བ། །དེ་ནི་ཡང་དག་ལྟ་བའོ། །མཁས་པ་ལ་ནི་གང་གྲགས་པ། །དེ་ནི་བླུན་པོ་རྣམས་ལ་བརྗོད། །རྒྱལ་བས་ཡང་དག་གང་གསུངས་པ། རང་བཞིན་གནས་པའི་ཐིག་ལེ་སྟེ། །བརྗོད་པ་རྣམས་དང་བྲལ་བ་ནི། །སྐྱེ་བོ་གཞན་ལ་བརྗོད་པར་སྣང། །རངབཞིནགནསཔའིདེ་ཉིད་ནི། །མཁས་པས་ཡང་དག་བླང་བར་བྱ། །རྟོག་པ་རྣམས་དང་བྲལ་བ་ནི། 
།རྒྱལ་པའི་བླ་མེད་མཉམ་པ་ཉིད། །སྐྱེ་བོ་རྣམས་ལ་མངོན་ནས་རྫོགས། །མཐར་ནི་མངར་དུ་གང་གྱུར་ལ། །ཐོབ་པའི་ཆོས་རྣམས་སྤང་བ་སྟེ། །ཟག་པ་ཟད་པའི་རང་བཞིན་ནོ། །གཉེན་པོ་སྐྱེས་པའི་རྒྱབ་ནས་ནི། །གདུལ་བྱ་ཕྱུང་བ་མ་ཡིན་ནོ། །མུན་པ་ལ་ནི་སྣང་བ་ཡིན། །མེད་པར་སྨྲ་བ་ཐམས་ཅད་ནི། ཁྲེན་ཏུ་ཉམས་པ་ཆེན་པོ་ཡིན། །ཆོས་རྣམས་རྫས་སུ་འདོད་པ་ཡང་། །འགའ་ལ་རིང་བའི་ལམ་དུ་སྣང་། །འབད་པ་མེད་པ་ཚོགས་ཀྱི་མཆོག། །སྒྱུ་མའི་རོལ་པ་མ་རྟོགས་པ། ཐམས་ཅད་སྤང་པ་རྣལ་འབྱོར་ཡིན། །ཕྱོགས་ལ་རང་བཞིན་གང་རྙེད་པ། །རང་བཞིན་ཀུན་ལ་མཁས་པས་བཤད། །ཟབ་མོའི་ཆོས་རྣམས་མི་རྟོགས་ཤིང་། །གཞན་གྱི་འདུལ་པའི་སྐྱེ་བོ་ལ། །བསྟིམ་ནས་དོན་དུ་དུ་མ་གསུང་། །བླ་མེད་ཁྱད་པར་གང་ཡིན་ཏེ། །གཞན་གྱི་དོན་དུ་མཁས་པས་དབང་། །དེས་ནི་གཞན་གྱི་བསམ་པ་ཡིན། །དབང་ལས་དུ་མར་སྣང་བ་སྟེ། །ཇི་ལྟར་རིན་ཆེན་སེམས་བཞིན་ནོ། །དཔལ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་པའི་རྒྱུད་ལས། །ཐམས་ཅད་ཀྱི་ལྟ་བ་བསྟན་པ་སྟེ་ལེའུ་བཅུ་པའོ།། །།དེ་ནས་ཚོགས་ཐམས་ཅད་ཀྱི་བདག་པོས །དཔལ་ཚོགས་ཐམས་ཅད་ཀྱི་རྗེ་་མོ་ལ་མཆོད་པ་ལ་སོགས་པ་སྦྱར་ཏེ། ཚིགས་སུ་བཅད་པའི་དབྱངས་ཀྱིས་བསྟོད་པ། །ལྷ་མོ་ནག་མོ་རེ་མ་མཐུ་མོ་ཆེ། །མིང་ཅིག་མ་ལས་མཁན་སྟོང་མ། །མདོག་བཟང་ནག་མོ་རལ་པ་ཅན། 
།རལ་པའི་ཟུར་བུ་མུན་ལྟར་༄༅། །གཏིབས། །མ་མོ་ཀུན་གྱི་ཕྱག་བརྙན་མོ། །སྨན་མོ་ཀུན་གྱི་ཡང་རྗེ་མོ། །མ་བདུད་ཆེན་མོ་ཞེས་ཀྱང་གྲགས ། །སྐྱེ་འགྲོའི་སྲོག་དང་དབུགས་འཆང་མ། །རྐང་གདུབ་ལྕགས་ཀྱི་ལྷམ་གྱོན་མ། །སྐུ་ལ་རེ་ལྡེ་མཛེས་པ་གསོལ། །མི་མགོ་རྟ་མགོ་མཁར་དུ་བརྩིགས། །ཐོད་པ་དགུ་བརྩེགས་གཞལ་ཡས་ཁང་། །ནག་མོ་ཚོགས་ཀྱི་དབུས་ན་འགྱིང་། །ཁམས་གསུམ་སྲིད་གསུམ་ཐམས་ཅད་ན། །དམ་ཚིག་བསྲུང་བ་རེ་མང་ཡང་། །ཡལ་ག༷་ཅན་ནི་བྷ་བྷ་རྩ། ཁམས་གསུམ་སྲིད་གསུམ་འཛམ་གླིང་ན་། །འགྲོ་དོན་མཛད་མཛད་མ་ཅིག་འོ་རེ་བརྒྱལ། །བདག་གིས་གདུངས་ནས་རབ་བསྐྱོད་བསྐུལ་བའི་ཚེ། །གདུང་བའི་ཤུགས་ཀྱིས་མ་ཐོགས་ད་ཚུལ་སྤྱོན། །ངའི་བུ་གཅིག་སྦུ་གུ་མ་ཉམས་སེམས། །འབྲས་བུ་མི་དབང་མཚལ་ཐིག་འདི། །མ་ལ་འབུལ་ལོ་ཟ་ཟམ་གཅིག་མ ། །བདག་གི་བརྣག་པའི་ལས་རྣམས་མཐར་ཕྱུང་ཞིང་། །བདག་གི་ལས་འདི་འབྲས་བུ་མཆིས་པར་མཛད། དཔལ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་པའི་རྒྱུད་ལས་ཚོགས་རྣམས་ཀྱི་བདག་པོས་བསྟོད་པ་སྟེ་ལེའུ་བཅུ་གཅིག་པའོ།། །དེ་ནས་དེའི་ཚེ་དེའི་དུས་ན། །ལག་ན་རྡོ་རྗེ་ལ་སོགས་པས།དཔལ་རྡོ་རྗེ་འཛིན་པ་ཆེན་པོ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་གིས་མ་འོངས་པའི་ཚེ་གསང་པའི་རྒྱུད་འདི་ཡོངས་སུ་གཟུང་ལ། །སངས་རྒྱས་ཀྱི་བསྟན་པ་རྒྱས་པར་བགྱི་བ་དང་། 
།བསྲུངས་ཏེ་བརྟན་ཞིང་མི་ནུབ་པར་བགྱི་པའི་སླད་དུ། །དམ་པའི་ཆོས་འདི་ལས་ཡོངས་སུ་འཕེལ་ཞིང་དར་བགྱིའོ། །གང་དང་གང་ཚུལ་བཞིན་དུ་འཛིན་པ་མཆིས་ན། །དེའང་བདག་ཅག་གིས་ཡོངས་སུ་བསྐྱང་བར་འཚལ་ལོ། །དེ་ནས་བཅོམ་ལྡན་འདས་ཀྱིས་འདི་སྐད་ཅེས་གསུངས་སོ། །རྡོ་རྗེ་ཕ་ལམ་འདྲ་བ་ཡིས། །སྔགས་ཀྱི་མཚོན་པ་འདི་ཡིན་ཏེ། །དམ་ཚིག་ཅན་ནི་ལུག་རུ་བཞིན། །མཐིང་ནག་གྲུ་གསུམ་ཐ་མ་ལ། དམ་ཚིག་ཡོད་པའི་མ་མོ་བཞག །ཕན་གནོད་ལས་ནི་གང་འདོད་བསྒྲུབ། །དབང་རྣམས་རྫོགས་པས་དབང་རྣམས་སྤྱིན། །ལྷོ་ནུབ་འཇིགས་པའི་གྲོང་ཁྱེར་ནས། །འཇིགས་པ་གྱོན་པའི་སླག་པ་གྱོན། །འགྲོ་བ་འབྲིང་བོའི་རང་བཞིན་ཞྭ། རྒྱན་ཏེ་ལིང་ལག་བསྒྲང་པར་བྱ། །མཁའ་འགྲོ་ཡི་ཟ་རྒྱུན་ཏུ་བསྲེ། །རྩང་པོའི་གབུར་བཏང་སྙོམས་གཟུགས། །མི་ཡི་རང་བཞིན་ས་བོན་ཆེ། ཁྲེལ་གྱི་ཅོད་པན་ལས་ལ་ཡོད། །དེ་ལས་གཞན་པ་རང་གི་རིགས། །རུས་བསྲེགས་པའི་སོལ་ཕྱེ་དང་། །མཆི་སྡེར་མཆེ་བ་སེན་མོ་སོགས། །བསྒྲུབ་དང་བསྙེན་པའི་རྫས་སུ་གཞག །ལས་རྣམས་བསམ་གྱིས་མི་ཁྱབ་པ། །མཁས་པས་ཀུན་ཏུ་ཤེས་པར་བྱ། །རིགས་ཀྱི་བུ་ཇི་ལྟར་ཁྱེད་ཀྱིས་སྨྲས་པ་དེ་དེ་བཞིན་ཏེ། །དེ་དེ་བཞིན་ནོ། །ཇི་ལྟར་ཁྱེད་ཁྱེད་ཀྱིས་དམ་བཅས་པ་ལས་མ་ཉམས་པ་བྱ་བའི་ཕྱིར། །འདི་ཁྱེད་ཀྱི་ལག་ཏུ་གཏད་ཀྱིས། །དེ་བཞིན་གཤེགས་པའི་དགོངས་པ་དང་། 
།བསྐང་༄༅། །དང་། འགྲོ་བའི་དེད་དཔོན་བསྐུར་བའི་ཕྱིར། །ཁྱེད་ཀྱིས་དེ་བཞིན་དུ་ཡོངས་སུ་ཤེས་པར་བྱོས་ཤིག །དཔལ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་པའི་རྒྱུད་ལས། རྒྱུད་ཡོངས་སུ་གཏད་པའི་ལེའུ་སྟེ་བཅུ་གཉིས་པའོ།། །།དཔལ་ལྷ་ཚོགས་ཐམས་ཅད་ཀྱི་རྗེ་མོ་ཡོངས་སུ་རོལ་པའི་རྒྱུད་ལས། རྣམ་པར་བརྟག་པ་རྫོགས་སོ། །རྒྱ་གར་སྐད་དུ། །ཁ༷་མ་ཧྭ་སུ་ཏྲ་ཏན་ཏྲ༷༷ བོད་སྐད་དུ། །ནམ་མཁའ་པྲ་ཁྲིད་ཀྱི་རྒྱུད་།