{page}༄༅། །རྒྱ་གར་སྐད་དུ། །མ་ཁེ་རཏྣ་ས་དུ་མ་ལེ་ཏན་ཏྲ། །བོད་སྐད་དུ། །ནོར་བུ་རིན་པོ་ཆེ་འོད་འབར་བའི་རྒྱུད། །དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །སྟོན་པ་རྡོ་རྗེ་སེམས་དཔའ་ཡིས། །ཆོས་ཉིད་སྐྱེ་མེད་ཕོ་བྲང་དུ། །འཁོར་གྱི་རོ་ལངས་བདེ་བ་ལ། །དུས་མཉམ་ཐིག་ལེ་དབྱེར་མེད་དུ། །ཆོས་ཉིད་འོད་གསལ་བསྟན་པའོ། །ནོར་བུ་འོད་འབར་བའི་རྒྱུད་ལས། །ཕུན་སུམ་ཚོགས་པའི་ལེའུ་སྟེ་དང་པོའོ།། །།ཀྱེ་ཧོ་གསང་བའི་མངའ་བདག་ཁྱོད། །ཆོས་རྣམས་སྤྱི་དང་རང་གི་མཚན་ཉིད་དེ། །ཡེ་ཤེས་དབྱེ་བ་མཛད་དུ་གསོལ། །ཞེས་ཞུས་སོ། །གསང་བའི་མངའ་བདག་ཆེན་པོ་དེས། །ཚིག་བཤད་འདི་རྣམས་ཞལ་ནས་ཐོན། །ཀྱེ་ཧོ་ངས་གསུངས་པ་ལ་སེམས་དཔའ་ཉོན། །སྤྱི་ཡི་ཡེ་ཤེས་རང་གི་མཚན་ཉིད་དང་། །ཏིང་འཛིན་དྲུག་དང་མེ་ལོང་དྲུག །བར་དོ་དྲུགདང་ངོ་སྤྲོད་དྲུག །སྣང་བ་དྲུག་དང་སྲིད་པ་དྲུག །སེམས་དང་ཡེ་ཤེས་དབྱེ་བ་དྲུག །ཡི་གེ་དྲུག་དང་སྒྲ་འགྱུར་དང་། །བརྡ་འགྱུར་དྲུག་དང་སྦྱར་ལ་བཤད། །ཅེས་གསུངས་སོ། །ཞུས་པ་དང་ལེན་གྱི་ལེའུ་སྟེ་གཉིས་པའོ།། །།རྡོ་རྗེ་སེམས་དཔའ་བཀའ་སྩལ་པ། །མི་ཡི་བྱང་ཆུབ་སེམས་དཔའ་ཉོན། །ཡེ་ཤེས་དབྱེ་བ་འདི་ལྟ་སྟེ། །ཆོས་དབྱིངས་མེ་ལོང་ཡེ་ཤེས་དང་། །མཉམ་ཉེད་ཀུན་རྟོག་ཡེ་ཤེས་དང་། །བྱ་བ་ནན་ཏན་ངོ་བོ་ཉིད་དང་དྲུག །དེ་ནི་སྤྱི་ཡི་བྱེ་བྲག་གོ 
།སྤྱི་ཡི་གཏན་ལ་ཕེབས་མི་སྲིད། །རང་གི་མཚན་ཉིད་འདི་ལྟ་སྟེ། །སྙིང་པོ་ཉིད་དང་རང་བྱུང་ཡེ་ཤེས་དང་། །རིག་པའི་ཡེ་ཤེས་རང་གིས་རང་རིག་དང་། །རྣམ་མཁྱེན་ཐམས་ཅད་མཁྱེན་པའི་ཡེ་ཤེས་དང་། །དེས་ནི་ཐིག་ལེས་གཏན་ལ་དབབ། །གསང་བའི་ཡེ་ཤེས་དེ་ལས་གྲོལ། །ཟང་ཐལ་ཆེན་པོའི་ཡེ་ཤེས་སོ། །ཡེ་ཤེས་ཟང་ཐལ་ཉག་གཅིག་ལ། །དྲུག་ཏུ་འདོད་པས་དོན་མི་མཐོང་། །ཡེ་ཤེས་མིག་གཅིག་དྲི་མེད་དུ། །མགོན་པོ་ང་ཡིས་བཤད་པ་ཡིན། །ཅེས་གསུངས་སོ། །རིན་པོ་ཆེའི་འོད་འབར་བའི་རྒྱུ་ལས་ཡེ་ཤེས་ལ་བཟླས་པའི་ལེའུ་སྟེ་གསུམ་པའོ།། །།འགྲོ་བའི་མགོན་པོས་བཀའ་སྩལ་པ། །མི་ཡི་བོདྷི་ས་ཏྭ་ཉོན། །ཏིང་འཛིན་དྲུག་པའི་དོན་བསྟན་པ། །ཀུན་ཏུ་མི་འགག་སྣང་བ་ལ། །ངོ་སྤྲོད་ཆེན་པོའི་ཏིང་འཛིན་དང་། །སྒོམ་པ་ཡེངས་ས་མེད་པ་ཡིས། །ཁྱུང་ཆེན་རང་འབར་ཏིང་འཛིན་དང་། ཁྲེས་རབ་ཐོབས་པ་མེད་པ་ཡི། །སེང་གེ་ལྟ་བུའི་ཏིང་འཛིན་དང་། །ཆོས་སྐུ་ཞེ་ལ་འདོད་མེད་པའི། །རིན་ཆེན་རང་འབར་ཏིང་འཛིན་དང་། །ཡེ་ཤེས་ཟང་ཐལ་རང་གནས་པས། །ཡེ་ཤེས་རང་འབར་ཏིང་འཛིན་ནོ། །མགོན་པོ་ང་ཡི་ཏིང་འཛིན་ཡིན། །ཞེས་གསུངས་སོ། །རིན་པོ་ཆེ་འོད་འབར་བའི་རྒྱུད་ལས། །ཏིང་ངེ་འཛིན་རང་ལ་ངོ་སྤྲོད་པའི་ལེའུ་སྟེ་བཞི་པའོ།། །།ཅང་ཤེས་མགོན་པོས་བཀའ་སྩལ་པ། །མི་ཡི་སྒྱུ་མའི་སྤྲུལ་བ་ཉོན། །མེ་ལོང་དྲུག་གི་དོན་བསྟན་ནོ། 
།ཆོས་ཉིད་གསལ་༄༅ བའི་མེ་ལོང་དུ། །འགྲོ་དྲུག་སྤྲུལ་པའི་ངོ་སྤྲོད་བསྟན། །ཆོས་དབྱིངས་རྣམ་དག་མེ་ལོང་དུ། །ལོངས་སྤྱོད་རྫོགས་སྐུའི་ངོ་སྤྲོད་བསྟན། །ཡེ་ཤེས་གསལ་བའི་མེ་ལོང་དུ། །ཆོས་ཀྱི་སྐུ་ཡི་ངོ་སྤྲོད་བསྟན། །ཐམས་ཅད་གསལ་བའི་མེ་ལོང་དུ། །དུས་བཞི་མཉམ་སྦྱོར་ངོ་སྤྲོད་བསྟན། །ལྷུན་གྲུབ་ཆོས་སྐུའི་མེ་ལོང་དུ། །ཡེ་ཤེས་རང་རྐྱེན་ངོ་སྤྲོད་བསྟན། །ཡེ་ཤེས་རང་གནས་མེ་ལོང་དུ། །སྣ་ཚོགས་རོལ་པའི་ངོ་སྤྲོད་བསྟན། །ཅང་ཤེས་མགོན་པའི་མེ་ལོང་ཡིན། །རིན་པོ་ཆེ་འོད་འབར་བའི་རྒྱུད་ལས། །མེ་ལོང་དྲུག་པ་སྤྲོད་པའི་ལེའུ་སྟེ་ལྔ་པའོ།། །།མཁྱེན་པའི་རྒྱལ་པོས་བཀའ་སྩལ་པ། །མི་ཡི་སྐྱེས་བུ་ཁྱོད་ཉོན་ཅིག །ཀུན་གཞི་དྲུག་གི་དོན་བསྟན་ན། །གདོད་ནས་སྣང་བའི་ཀུན་གཞི་ནི། །ཆོས་ཉིད་ཐིག་ལེར་ངོ་སྤྲོད་དོ། །ཞབྲུལ་པ་ལམ་གྱི་ཀུན་གཞི་ནི། །ཡེ་ཤེས་ཐིག་ལེ་ངོ་སྤྲད་དོ། །ཡེ་ཤེས་ལྷུན་གྲུབ་ཀུན་གཞི་དེ། །ལྷུན་གྲུབ་ཐིག་ལེ་ངོ་སྤྲད་དོ། །མཁྱེན་པའི་རྒྱལ་པོ་ཀུན་གཞི་ཡིན། །ཞེས་གསུངས་སོ། །རིན་པོ་ཆེ་འོད་འབར་བའི་རྒྱུད་ལས། །ཀུན་གཞི་དྲུག་ལ་ངོ་སྤྲད་པའི་ལེའུ་སྟེ་དྲུག་པའོ། །ལོངས་སྐུ་སྐྱེས་བུས་བཀའ་སྩལ་པ། །འདོད་པ་མེད་པའི་སེམས་དཔའ་ཉོན། །ཕུང་པོ་དྲུག་གི་དོན་བསྟན་ནོ། །བག་ཆགས་གཟུགས་ཀྱི་ཕུང་པོ་ལས། །ཚོགས་བརྒྱད་ལྷུག་པའི་ངོ་སྤྲོད་གྱིས། །རྨི་ལམ་སྒྱུ་ལུས་ཕུང་པོ་ལ། །འགྱུར་བ་ཡེ་ཤེས་ངོ་སྤྲོད་གྱིས། 
།ཏིང་འཛིན་ཉམས་མྱོང་ཕུང་པོ་ལ། འཛིན་པའི་ངང་ལ་ངོ་སྤྲོད་ཀྱིས། །ཕྱི་ནས་ཡེ་ཤེས་ཕུང་པོ་ལ། །ཡེ་ཤེས་རྡུང་ཆེན་ངོ་སྤྲོད་ཀྱིས། །ཆོས་ཉིད་འོང་གསལ་སྒྱུ་ལུས་ཕུང་པོ་ལ། །རྒྱས་གདབ་ཨ་ཡི་ངོ་སྤྲོད་གྱིས། །སྲིད་པ་སྔོན་བླངས་ཡིད་ཀྱི་ཕུང་པོ་ལ། །འགག་མེད་རླུ་་གི་ངོ་སྤྲོད་གྱིས། །སྐྱེས་བུ་ང་ཡི་ཕུང་པོ་ཡིན། །ཅེས་གསུངས་སོ། །རིན་པོ་ཆེ་འོད་འབར་བའི་རྒྱུད་ལས། །ཕུང་པོ་དྲུག་ལ་ངོ་སྤྲད་པའི་ལེའུ་སྟེ་བདུན་པའོ།། །།སྐྱེལ་བུ་དམ་པས་བཀའ་སྩལ་པ། །ལས་ཀྱིས་སེམས་དཔའ་ཁྱོད་ཉོན་ཅིག །བར་དོ་དྲུག་གི་དོན་བསྟན་ནོ། །རང་བཞིན་བར་དོ་ཞེས་བྱ་བ། །སྣང་བ་གཟུགས་ལ་རྟེན་པ་འདི། །ཐིག་ལེ་གཅིག་ཏུ་ངོ་སྤྲད་དོ། །ཏིང་འཛིན་བར་དོ་ཞེས་བྱ་བ། །ཡེངས་པ་མེད་པར་ངོ་སྤྲད་དོ། །སྐྱེ་ཤི་བར་དོ་ཞེས་བྱ་བ། །གཉིས་སྣང་མེད་པར་ངོ་སྤྲད་དོ། །སྐད་ཅིག་བར་དོ་ཞེས་བྱ་བ། །ཟང་ཐལ་ཆེན་པོའི་ངོ་སྦྲད་དོ། །ཆོས་ཉིད་བར་དོ་ཞེས་བྱ་བ། །རང་སྣང་ཆེན་པོར་ངོ་སྤྲད་དོ། །སྲིད་པའི་བར་དོ་ཞེས་བྱ་བ། །རྒྱུ་རྐྱེན་མེད་པར་ངོ་སྤྲད་དོ། །གཉན་པོ་མེད་པར་ངོ་སྤྲད་དོ། །སྐྱེས་བུ་ང་ཡི་བར་དོ་ཡིན། །ཞེས་གསུངས་སོ། །བར་དོ་དྲུག་ལ་ངོ་སྤྲོད་དྲུག་བསྟན་པའི་ལེའུ་སྟེ་བརྒྱད་པའོ།། །།ཆོས་ཀྱི་བདག་པོས་བཀའ་སྩལ་པ། །འགྲོ་བ་འདུལ་བྱེད་ལེགས་པར་ཉོན། །སྣང་བ་དྲུག་དྲུག་གི་དོན་བསྟན་ནོ། །སེམས་ཀྱི་སྣང་བ་རྣམ་གཉིས་ཏེ། 
།བཟང་༄༅། །སྣང་ངན་སྣང་གཉིས་སུ་སྣང་། །སྣང་བ་མེད་པར་ངོ་སྤྲད་དོ། ཁྲེས་རབ་སྣང་བ་གཉིས་ཡིན་ཏེ། །ཕྱི་སྤྲོད་སྣང་དང་ནང་སྤྱོད་སྣང་། །རིག་པའི་སྣང་བ་གཉིས་ཉིད་དེ། །བདག་རིག་སྣང་དང་གཞན་རིག་སྣང་། །ལྟ་སྒོམ་སྤྱོད་པ་འབྲས་བུ་ནི། །ཡེ་ཤེས་ཆེན་པོའི་སྣང་བའོ། །ཆོས་ཀྱི་སྐུ་དང་ལོངས་སྐུ་སྣང་། །ཡེ་ཤེས་རང་སྣང་ཡིན། །སྣང་བ་མེད་པར་ངོ་སྤྲད་དོ། །དང་པོ་སྲིད་པ་ལྷུན་གྲུབ་སྲིད། །སྟོང་ར་ཆེན་པོར་ངོ་སྤྲོད་དོ། །བར་དུ་སྲིད་པ་རང་རྩལ་སྲིད། །སྐྱེ་མེད་སྟོང་བར་ངོ་སྤྲད་དོ། །འགྲོ་དྲུག་སྲིད་པ་འགག་མེད་སྲིད། །རོལ་པ་ཆེན་པོར་ངོ་སྤྲད་དོ། །དྲང་དོན་ངེས་དོན་གཉིས་སུ་སྲིད། །ཐིག་ལེ་གཅིག་ཏུ་ངོ་སྤྲད་དོ། །འཁོར་བ་མྱང་འདས་གཉིས་སུ་སྲིད། །གཉིས་སྣ་མེད་པར་ངོ་སྤྲད་དོ། །ཐ་མ་འབྲས་བུ་འདོད་སྲིད། །ཟང་ཐལ་ཆེན་པོར་ངོ་སྤྲད་དོ། །ཆོས་ཀྱི་བདག་པོའི་སྣང་སྲིད་ཡིན། །ཅེས་གསུངས་སོ། །རིན་པོ་ཆེ་འོད་འབར་བའི་རྒྱུད་ལས། །སྣང་སྲིད་ངོ་སྤྲོད་ཀྱི་ལེའུ་སྟེ་དགུ་པའོ།། །།སེམས་ཉིད་བདག་པོས་བཀའ་སྩལ་པ། །ཉོན་ཅིག་སེམས་དག་སྐྱེས་བུ་ཁྱོད། །སེམས་ཀྱི་ངོ་བོ་མ་རིག་པ། །རྩལ་ནི་གཉིས་འཛིན་མི་འགག་མ། །ལས་ནི་འགའ་མི་འགའ་ལ་སྤྱོད། རིག་པའི་ངོ་བོ་ཟང་ཐལ་ལོ། །རྩལ་ནི་ཤེས་རབ་ཆེན་པོ་ཡིན། །ལས་ནི་གཉིས་སུ་མེད་པར་སྤྱོད། །འདུས་མ་བྱས་སུ་ངོ་སྤྲད་དོ། ཁུས་མ་བསྐྱེད་པར་ངོ་སྤྲད་དོ། 
།སེམས་ཉིད་བདག་པོར་ངོ་སྤྲ་ད་དོ། །ཞེས་གསུངས་སོ། །རིན་པོ་ཆེ་འོད་འབར་བའི་རྒྱུ་ལས། །སེམས་དང་རིག་པ་ངོ་སྤྲད་པའི་ལེའུ་སྟེ་བཅུ་པའོ།། །།མགོན་པོ་སེམས་དཔས་བཀའ་སྩལ་པ། །རིག་པའི་སྤྲུལ་པ་ང་ལ་ཉོན། །ཡི་གེ་དྲུགདང་སྒྲ་འགྱུར་ནི། །མ་ནི་ཡེ་ཤེས་ཡི་གེ་ལ། །སྐྱེད་བྱེད་ཆེན་པོར་ངོ་སྤྲད་དོ། །ཨ་ནི་དབྱིངས་ཀྱི་ཡི་གེ་ལ། །རོལ་པ་ཆེན་པོར་ངོ་སྤྲད་དོ། །ཧ་ནི་གཉིས་མེད་ཡེ་གེ་ལ། །སྣང་བ་ཆེན་པོར་ངོ་སྤྲད་དོ། ཁྲ་ནི་དབྱེར་མེད་ཡི་གེ་ལ། །གཅོད་བྱེད་ཆེན་པོར་ངོ་སྤྲད་དོ། །འ་ནི་རང་སྣང་ཡི་གེ་ལ། །འགག་མེད་ཆེན་པོར་ངོ་སྤྲད་དོ། །ས་ནི་འགྱུར་མེད་ཡི་གེ་ལ། །འགྲོ་དྲུག་འགྱུར་མེད་ངོ་སྤྲད་དོ། །གསལ་བའི་སྒྲ་་དང་སྟོང་པའི་སྒྲ། །འགག་མེད་སྒྲ་དང་འགྱུར་མེད་སྒྲ། །རང་གདངས་སྒྲ་དང་གཉིས་མེད་སྒྲ། །མགོན་པོ་སེམས་དཔའི་སྒྲ་འགྱུར་ཡིན། །ཅེས་གསུངས་སོ། །རིན་པོ་ཆེ་འོད་འབར་བའི་རྒྱུད་ལས། །ཡེ་གེ་སྒྲ་འགྱུར་གྱི་ལེའུ་སྟེ་བཅུ་གཅིག་པའོ།། །།བཛྲ་ས་ཏྭས་བ་་དྷི་ས་ཏྭ་ལ། །བརྡ་འགྱུར་དྲུག་གི་དོན་བསྟན་པ། །ཆོས་ཉིད་བརྡ་དང་རང་གདངས་བརྡ། །རོལ་པའི་བརྡ་དང་གཅོད་པའི་བརྡ། །ཐིག་ལེའི་བརྡ་དང་སྣང་བའི་བརྡ། །བརྡ་འགྱུར་དྲུག་ལ་ཨ་ཡི་ངོ་སྤྲ་ད་བསྟན། །ཅེས་གསུངས་སོ། །བྱང་ཆུབ་སེམས་དཔའ་མི་ཡི་དགའ་རབ་རྡོ་རྗེ། །བཛྲ་སརྦ་ལ་རིན་པོ་ཆེ་འོང་འབར་བའི་རྒྱུད་ཞུསླ་པ། 
།རྫོགས་པར་གསུངས་པས་སྙོ་དྷི་སཏྭ་༄༅། །རྗེས་སུ་ཡི་རང་ངོ། །སྟོན་པ་རྡོ་རྗེ་སེམས་དཔའ་ལ། ཞུ་བ་པོ་མི་ཡི་བྱང་ཆུབ་སེམས་པས་ཞུས་པ། །རིན་པོ་ཆེ་འོད་འབར་བའི་རྒྱུ་ལས། །ལེའུ་སྟེ་བཅུ་གཉིས་པའོ། །རྫོགས་སོ།། །།༄༅། །རྒྱ་གར་སྐད་དུ། བོད་སྐད་དུ། །མ་ནི་བི་མ་ལ་ཏནྟྲ་ནཱ་མ། །ནོར་བུ་དྲི་མ་མེད་པའི་རྒྱུད། །དཔལ་ཡེ་ཤེས་གསང་བ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །འོག་མིན་གྱི་གནས་