{page}༄༅། །རྒྱ་གར་སྐད་དུ། ཚིག་ཆད་བོད་སྐད་དུ། བྱང་ཆུབ་སེམས་རྨ་བྱ་མཇིང་བསྣོལ་གྱི་རྒྱུད་ལས། མཐའི་མུན་སེལ་ཆེན་པོ་ཞེས་བྱ་བ། ནམ་མཁའ་རྣམ་པར་དག་པར་བྱེད་པ། བཅོམ་ལྡན་འདས་འཇམ་དཔལ་འོད་སྲུང་ཆེན་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་འོག་མིན་གྱི་གནས་སུ། སངས་རྒྱས་བྱེ་བ་རྣམ་པར་གཟིགས་ཞེས་བྱ་བ། མཐའ་མའི་མུན་སེལ་ཆེན་པོ་རལ་གྲི་ཁ་མངས་ལྟ་བུས། ལྟ་བ་ཡོངས་སུ་གཅོད་པར་བྱེད་པ། །སྨྲས་པ་གསང་སྔགས་འབྲས་བུ་ཐེག་པ་བླ་ན་མེད་པ་འདི་ལ། སྤྱི་དོན་ལྔས་བསྟན་ཏེ། ལེའུ་དང་པོ་རང་བཞིན་རྣམ་པར་དག་པའི་སྐུ། མི་གནམུ་པའི་ཡེ་ཤེས་ཆེན་པོ་བསྟན་པ་དང་། ལེའུ་གཉིས་པ་རང་བྱུང་གི་ཡེ་ཤེས་ཆེན་པོ་རང་ཤར་བར་བསྟན་པ་དང་། ལེའུ་གསུམ་པ་རྡོ་རྗེ་སེམས་དཔའ་རྟོགས་པ་མངོན་དུ་གྱུར་པར་བསྟན་པ་དང་། ལེའུ་བཞི་པ་བྱང་ཆུབ་སེམས་དཔའ་རྗེས་སུ་འཇུག་པ་བསྟན་པ་དང་། ལེའུ་ལྔ་པ་སངས་རྒྱས་ཀྱི་ཆེ་བ་བསྟན་པའོ། །སེམས་ཅན་མེད་པའི་སྔོན་རོལ་ན། འབྱུང་བ་ཆེན་པོ་ཡེ་ནས་འཕགས། །འབྱུང་བ་ཆེན་པོའི་སྔོན་རོལ་ན། །ནམ་མཁའ་ཆེན་པོ་ཡེ་ནས་འཕགས། །ནམ་མཁའ་ཆེན་པོའི་སྔོན་རོལ་ན། །ཆོས་ཉིད་རྣམ་དག་ཀློང་ཡངས་ནས། །ཆེན་པོ་ལྔ་ཉིད་རྣམ་པར་དག །ཆེན་པོ་ལྔ་ཡི་སྙིང་པོསྲ །ངཉིདགཅིགཔུམངོན་དུ་བྱུང་། 
།ང་མེད་ང་ནི་མ་རིག་པ་ཡི་༄༅། །ཀློང་། །ཀུན་ཏུ་བཟང་པོ་གཙོ་བོ་སྟེ། །མི་འབྱེད་དཔྱོད་པའི་ཤེས་རབ་ང་། །མི་གནས་མྱ་ངན་འདས་པའོ། །བདག་མེད་ཕྱོགས་བྲལ་མི་གནས་ཡེ་ཤེས་སྐུ། །སྒྱུ་མ་ལྟ་བུའི་འོད་ཅེས་བྱ་སྟེ། འདུས་མ་བྱས་པས་ནམ་མཁའ་ལྟ་བུ་ཐོས་བཞིན་དུ་མི་གནས་པ་རྩོལ་བ་མེད་པར་གྲུབ་པ། རྣོ་བ་མྱུར་བ་གསེར་གྱི་ཐུར་མ་ལྟ་བུ། གསལ་བ་མི་གཡོ་བ་མར་མེ་ལྟ་བུའོ། །ཡིད་བཞིན་དུ་མི་འཇིགས་པ་འདམ་ལྟ་བུ། ཡུལ་མ་འགགས་པ། མེ་ལོང་གི་ངོས་ལ་ཉི་མ་ཤར་བ་ལྟ་བུའོ། །ཞེས་བྱང་ཆུབ་སེམས་རྨ་བྱ་མཇིང་བསྣོལ་མཐའི་མུན་སེལ་གྱི་རྒྱུད་ལས། རང་བཞིན་རྣམ་པར་དག་པའི་སྐུ་མི་གནས་པའི་ཡེ༷ ་ཤེས་ཆེན་པོ་བསྟན་པའི་ལེའུ་སྟེ་དང་པོའོ།། །།དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོས་ཡང་ཞུས་པ། ཨེ་མ་ཧོ་རང་བྱུང་བཅོམ་ལྡན་འདས་ནམ་མཁའི་མཐོངས་ནས་གསལ་བའི་ཉི་མ་ཤར་ནས། འཛམ་བུ་གླིང་ཀུན་ཏུ་བདེ་སྐྱིད་ཕུན་སུམ་ཚོགས་པ། དབྱེར་མེད་རྣམ་དག་དབྱིངས་ཀྱི་ཞིང་ཁམས་ནས། །རང་བྱུང་ཡེ་ཤེས་འགག་མེད་འོད་དུ་ཤར། །སྐུ་གཉིས་མི་སྣང་གཟུགས་སྐུའི་འོད་གསལ་བ། །དཔག་མེད་སྙིང་པོ་སྐུ་ལྔ་ཡ་མ་བརླ། །ཆོས་སྐུ་རྩལ་མ་འགགས་པས་ཅིར་ཡང་ས་ལེར་མཁྱེན། །གཞན་གྱི་མ་བྱས་རང་བྱུང་བཅོམ་ལྡན་འདས། །ཞེས་བྱའོ། །རིགས་ཀྱི་བུ་ཆོས་ཐམས་ཅད་ནི་རང་བྱུང་གི་རིག་པ་ལས་བྱུང་ཞིང་། 
རང་རིག་པ་ཤེས་པས་རང་རིག་པའི་ཡེ་ཤེས་ཞེས་བྱའོ། །རང་བྱུང་ཡེ་ཤེས་ཞེས་བྱ་བའི་དོན་ནི། བདེ་གཤེགས་རྒྱལ་བའི་དགོངས་པ་མཐར་ཕྱིན་པས། །རང་བྱུང་ཡེ་ཤེས་མི་རྟོག་ཆོས་ཀྱི་སྐུ། །བྱ་བྲལ་ལྷུན་རྫོགས་བདེ་བའི་ཡུལ་ལ་གནས། །མ་བཅོས་ཆོས་སྐུ་བྱང་ཆུབ་སེམས། །སྣང་མེད་བརྗོད་བྲལ་སྨྲ་བསམ་ཡུལ་ལས་འདས། །སྐྱེ་མེད་དབྱིངས་ནས་སྐྱེ་བའི་སྐུར་བསྟན་པ། །རང་བྱུང་ཡེ་ཤེས་བདག་མེད་སྙིང་པོའི་སྐུ། ཁུ།་དང་རྐྱེན་གྱིས་མི་གནས་མྱ་ངན་འདས། །སྙིང་པོ་ལྷུན་གྲུབ་ཤེས་རབ་རང་བྱུང་སྐུ། །ཡེ་ཤེས་ཚོགས་རྫོགས་སྤྲུལ་སྐུའི་མཐར་ཕྱིན་པ། །མཁའ་ལ་གཞའ་ཚོན་འདྲ་སྟེ་རང་བཞིན་རྣམ་པར་དག །མ་བཅོས་འགག་མེད་རིག་པའི་ཡེ་ཤེས་གསལ། ་ས་རབ་མཐར་ཕྱིན་ཐ་སྙད་རྣམ་པར་དག །རིག་པའི་ཁུ་བྱུག་གསུང་གི་སྒྲ་སྒྲོགས་པ། །རང་བྱུང་མ་འགགས་ཕྱོགས་བཅུར་འཕྲོ། །ཐབས་མཁས་ཐུགས་རྗེའི་སྟོབས་ཀྱི་མཁྱེན་མངའ་བ། །རྡོ་རྗེ་སེམས་དཔའ་སངས་རྒྱས་ཀུན་གྱི་དངོས། །རང་བྱུང་དབྱིངས་ཀྱི་ཕོ་བྲང་གཞལ་ཡས་ན། །ཐུགས་རྗེའི་སྤྲུལ་སྐུ་སངས་རྒྱས་རྣམ་པ་ལྔ། །བྱམས་པའི་ཆོས་སྟོན་སངས་རྒྱས་རྣམ་པ་བཞི། །རང་བཞིན་ལྷུན་གྱིས་གྲུབ་པ་སྟེ། །འགྲོ་བ་རྣམས་ལ་སྤྲུལ་སྐུར་འཐོན། །ཐུགས་ཀྱི་དཔལ་བེའུ་ཡིད་བཞིན་ཟུར་བརྒྱད་ནས། སངས་རྒྱས་བྱམས་པ་མི་མཉམ་མགོན་པོ་རང་བྱུང་སྐུ། །དབུ་ཡི་གཙུག་ཏོར་འཁོར་ལོ་རྩིབས་བརྒྱད་ནས། 
།སངས་རྒྱས་འཇམ་དཔལ་དྲི་མེད་སྙིང་པོ་རང་༄༅། །བྱུང་སྐུ། །མཛོད་སྐྲུའི་བུ་ག་ཡེ་ཤེས་གསང་ལམ་ནས། །སངས་རྒྱས་བདེ་ལྡན་མགོན་པོ་སྤྱན་གཟིགས་རང་བྱུང་སྐུ། ཁྲངས་ཀྱི་རླུད་སྒྲོམ་གསུང་གི་བརྡའ་སྒོ་ནས། །སངས་རྒྱས་ཕྱག་ན་རྡོ་རྗེ་རང་བྱུང་སྐུ། །ལྗགས་ཀྱི་པད་མོ་འདབ་བརྒྱད་གེ་སར་ནས། །སངས་རྒྱས་བྱེ་བ་རྣམ་གཟིགས་མཁྱེན་པ་རང་བྱུང་སྐུ། །ཕྱག་གཡས་འཁོར་ལོ་རིན་ཆེན་ཟུར་བརྒྱད་ནས། །སངས་རྒྱས་གཙུག་ཏོར་དྲི་མེད་རང་སངས་རྒྱས། །ཕྱག་གཡོན་པདྨ་འདབ་བརྒྱད་གེ་སར་ནས། །སངས་རྒྱས་བྱམས་པ་ཀུན་གཟིགས་རང་བྱུང་སྐུ། །ཞབས་གཡས་རྡོ་རྗེ་རྒྱ་གྲམ་གདན་སྟེང་ནས། །སངས་རྒྱས་ཀུན་ཏུ་བཟང་པོ་རང་བྱུང་སྐུ། །ཞབས་གཡོན་ཨུཏུལ་གདམས་པའི་གདན་སྟེང་ནས། །འཕགས་པ་ཀུན་ཏུ་བཟང་པོ་རང་བྱུང་སྐུ། །རྟོགས་པའི་ཡེ་ཤེས་ཆོས་ལ་དབང་བསྐུར་བས། །རང་བྱུང་ལྷུན་གྱིས་གྲུབ་པའི་ཡེ་ཤེས་ཡིན། །སྡོང་པོ་ཡལ་ག་མེ་ཏོག་འབྲས་བུའི་ཚུལ། །རྡོ་རྗེ་སེམས་དཔའ་སངས་རྒྱས་ཀུན་གྱི་དངོས། །ཐུགས་རྗེ་སྤྲུལ་སྐུ་ཤེས་རབ་རང་བྱུང་སྐུ། །བྱམས་པའི་ཆོས་སྟོན་གང་ཡང་ཅིས་འདུལ་བ། །མོས་པ་རྒྱན་གྱི་དཀྱིལ་འཁོར་ཆེན་པོ་ཡིན། །བདག་ཉིད་ཆེན་པོ་རྡོ་རྗེ་སེམས་དཔའི་སྐུ། །སྐུ་གཅིག་ཀུན་ཏུ་ཁྱབ་པས་ཉག་གཅིག་ཀུན་ཏུ་གྲགས། །ཞེས་རྡོ་རྗེ་སེམས་དཔའ་ལ་ཐུགས་རྗེ་རང་བྱུང་དུ་ཤར་བར་བསྟན་པའོ། 
།ཞེས་བྱང་ཆུབ་སེམས་རྨ་བྱ་མཇིང་བསྣོལ་མཐའི་མུན་སེལ་གྱི་རྒྱུད་ལས། རང་བྱུང་གི་ཡེ་ཤེས་ཤར་བའི་ལེའུ་སྟེ་གཉིས་པའོ།། །།མངོན་དུ་རྟོགས་པའི་སངས་རྒྱས་རང་བྱུང་གི་ཡེ་ཤེས། ཡེ་ཤེས་ཆེན་པོ་ལ་ཕྱག་འཚལ་ལོ། །དངོས་དག་དངོས་མེད་རང་བྱུང་བདེ་བ་ཆེན་པོ་འདི། །སྐྱེ་བ་མེད་པས་སྐྱེ་སྣང་ཚུལ། །སྐྱེ་སྣང་ཉིད་ནི་སྐྱེ་འགག་མེད། །འགག་མེད་རྣམ་དག་ཡེ་ཤེས་སྐུ། །དང་པོར་སྐྱེ་བར་བྱེད་པའི་གཞི། །དངོས་མེད་མི་གནས་མྱ་ངན་འདས། །སངས་རྒྱས་ཀུན་གྱི་མྱ་ངན་འདས། །སངས་རྒྱས་ཀུན་གྱི་འབྱུང་གནས་ཏེ། །རང་བྱུང་ཡེ་ཤེས་རྟོག་མེད་གསལ། །གཟུགས་སུ་མཉམ་པ་མ་འདྲེས་པས། །ནམ་མཁའི་རི་མོའི་ཚུལ་དུ་སྣང་། །སྣང་མེད་ཡེ་ཤེས་གསལ་བ་སྟེ། །བརྗོད་མེད་སྤྲོས་བྲལ་ཀློང་དུ་ཤར། །རྒྱུ་རྐྱེན་རྟོག་མེད་ཡེ་ཤེས་གསལ། །དེ་ལས་ཞབྲུལ་པའི་རྐྱེན་བཞི་ཤར། །མ་རིག་བདག་ཏུ་རྟོག་པའི་བློས། །ནམ་མཁའ་སྤྲིན་གྱི་ཚུལ་བཞིན་དུ། །ཐུན་མོང་ཞབྲུལ་པའི་སྣང་བ་ཤར། །སྐྱེ་བ་མེད་ལས་བཞིར་སྣང་ཚུལ། །རང་བྱུང་ཡེ་ཤེས་བདག་མེད་སྐུ། ཉི་མའི་སྙིང་པོ་བཞིན་དུ་གསལ། །པདྨ་ཁ་འབུའི་ཚུལ་བཞིན་དུ། །རང་བྱུང་ཡེ་ཤེས་རང་གསལ་བས། །ཐོག་མའི་སངས་རྒྱས་ཉག་གཅིག་སྐུ། །རྡོ་རྗེ་སེམས་དཔའ་སྐུ་གསུམ་རྫོགས། །ཨུ་དུམ་ལྷུ་རའི་མེ་ཏོག་ལས། །སྙིང་པོ་རང་བྱུང་གཟུགས་སྐུར་ཤར། །ཆོས་ཉིད་དག་པའི་སྣང་བ་ལ། །རང་བྱུང་གཟུགས་སྐུའི་འོད་གསལ་བ། །རྡོ་རྗེ་སེམས་དཔའ་བདག་ཉིད་ཀྱང་། 
།སྐད་༄༅། །ཅིག་དེ་ལས་མངོན་སངས་རྒྱས། །མཐོང་མ་མྱོང་བའི་ཡུལ་མཐོང་བས། །ཆོས་ཉིད་མ་དང་ཕྲད་པ་ཡིན། །ལེན་མ་མྱོང་བའི་ལུས་བླངས་པས། །ཡེ་ཤེས་རང་ས་ཟིན་པ་ཡིན། ཁྲེས་མ་མྱོང་བའི་གཏམ་ཤེས་པས། །རང་དབང་མངོན་དུ་གྱུར་པ་ཡིན། །སྒྱུ་ལུས་སྒྱུ་མའི་སྐུ་ལ་ཐིམ། །སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །རྡོ་རྗེ་ལྟ་བུའི་ཏིང་འཛིན་ཐོབ། །མི་གནས་ཡེ་ཤེས་བདག་མེད་མྱ་ངན་འདས། །འབྲས་བུ་སྐུ་གཉིས་མི་སྣང་མཐར་ཕྱིན་སྐུ། །རྟོག་འཛིན་ཆོས་ལ་མི་གནས་མྱ་ངན་འདས། །རྣམ་གྲོལ་ཟག་མེད་ཐམས་ཅད་དབྱེར་མེད་ཐིམ། །འདུ་འབྲལ་མེད་པའི་མཁའ་ཀློང་དག་པ་ནས། བདག་མེད་ཆེན་པོ་མི་འགྱུར་མི་བྲལ་བས། །བདེ་བ་ཆེན་པོ་འདུ་འབྲལ་མེད་པའི་སྐུ། །སྐུ་གསུམ་ཡོན་ཏན་མཐར་ཕྱིན་དབྱེར་མེད་རང་བཞིན་རྫོགས། །གཅིག་པུ་ལྷུན་གྲུབ་གཉིས་མེད་མཐའ་ལས་འདས། །ཞེས་གསུངས་སོ། །ཀྱེ་རྡོ་རྗེ་སེམས་དཔའ་ཉོན་ཅིག །ངས་མ་འོངས་པའི་སྔོན་རོལ་ནས། གཞི་སྣང་ཆེན་པོར་དེ་ལྟར་གནས་སོ། །རང་བྱུང་དུ་བྱུང་བའི་དུས་སུ་དེ་ལྟར་ངས་ཤེས་སོ། །མྱ་ངན་ལས་འདས་པའི་འོག་ཏུ། དེ་བཞིན་གཤེགས་པ་ཐམས་ཅད་ལ་དེ་ལྟར་སྣང་གིས། རིགས་ཀྱི་བུ་དེ་བཞིན་དུ་དེ་ལྟར་བྱོས་ཤིག །ཅེས་གདམས་ནས། དབུའི་ཐོར་གཙུག་དང་། མཛོད་སྐྲུའི་བུ་ག་དང་། ཤངས་ཀྱི་རླུད་སྒྲོམ་དང་། ལྗགས་ཀྱི་པད་མོ་དང་། 
ཐུགས་ཀྱི་དཔལ་བེའུ་དང་། ཕྱག་དང་ཞབས་ཀྱི་མཐིལ་རྣམས་དང་། བ་སྐྲུའི་བུ་ག་ནས། འོད་ཟེར་བྱེ་བ་དྲུག་སྟོང་བྱུང་ནས། དེ་བཞིན་གཤེགས་པའི་སྐུ་བསམ་གྱིས་མི་ཁྱབ་པ་འཐོན་ཏེ། སེམས་ཅན་རྣམས་ལ་ཆོས་སྟོན་ཏོ། །ཞེས་བཀའ་སྩལ་ནས། རི་མེ་རི་འབར་བའི་རྩེ་མོ་ལ་ལྷ་མོ་འོད་ཟེར་ཅན་གྱི་ཀློང་དུ་མྱ་ངན་ལས་འདས་སོ། །དེ་དང་གཉིས་སུ་མེད་པར་སངས་རྒྱས་སོ། །ཞེས་བྱང་ཆུབ་སེམས་རྨ་བྱ་མཇིང་བསྣོལ་མཐའི་མུན་སེལ་གྱི་རྒྱུད་ལས།རྡོ་རྗེ་སེམས་དཔའ་སྔོན་དུ་གྱུར་པའི་རྟོགས་པའི་སངས་རྒྱས་པར་བསྟན་པའི་ལེའུ་སྟེ་གསུམ་པའོ།། །།དེ་ནས་རྗེས་སུ་འཇུག་པའི་བྱང་ཆུབ་སེམས་དཔའ་ཆེན་པོས། ཀྱེ་ཀྱེ། མཁྱེན་རབ་ཀྱི་བདག་པོ། དེ་ལྟར་མཁྱེན་པ་མངའ་བ། མཁྱེན་པ་གཟིགས་པ། མཁྱེན་པ་ཐབས་དང་ལྡན་པ། མཁྱེན་རབ་ཀྱི་བདག་པོ་འཇམ་དཔལ་གཤོན་ནུ་འོད་སྲུངས་ལ་ཕྱག་འཚལ་ལོ། །ཀྱེ་ཐུགས་རྗེ་ཆེན་པོ་བདག་གིས་སེམས་ཅན་གྱི་དོན་དུ། རྟོགས་པ་མངོན་དུ་གྱུར་པར་བྱ་བའི་ཐབས་བསྟན་དུ་གསོལ། ཅེས་ཞུས་སོ། །ཀྱེ་ཀྱེ་རྡོ་རྗེ་འཛིན་པ་ཉོན་ཅིག །ཕྱོགས་བཅུ་དུས་གསུམ་གྱི་སངས་རྒྱས་ཐམས་ཅད་དང་། སྙིང་པོ་བྱང་ཆུབ་ལ་མངོན་པར་ཞུགས་པར་གནས་སོ། ཁྲེས་ཀྱང་གཞི་ཕྱི་མོ་རང་བཞིན་རྣམ་པར་དག་པ་མན་ཤེལ་གྱི་སྐུ་ལྟ་བུ། སྣ་ཚོགས་ཕྱོགས་འཛིན་མེད་པ་རང་གནས་པ། ཆོས་ཐམས་ཅད་ཀྱི་མཐའ་ལ་གནས་པ། 
རང་བཞིན་རྟོག་མེད་གསལ་བ།༄༅ ཆོས་ཐམས་ཅད་ཀྱི་དེ་བཞིན་ཉིད་ནི་ཤེས་བཞིན་དུ་མི་གནས་པ། ཡུལ་ལས་འདས་པ། ཡུལ་མེད་པའི་ཡུལ་སྐུ་ལས་འདས་པ། སྐུ་མེད་པའི་སྐུ། གྲངས་ལས་འདས་པ། གྲངས་མེད་པའི་གྲངས་ཤེས་རབ་ལས་འདས་པ། ཤེས་རབ་མེད་པའི་ཤེས་རབ། ཡེ་ཤེས་ཁྱབ་གདལ་ཆེན་པོ་སྐུ་རུ་མེད་པའི་ཆོས་ཉིད། དངོས་མེད་བྱང་ཆུབ་ཆེན་པོ་རང་རིག་བྱང་ཆུབ་སྙིང་པོའི་ཚོགས། མཚོན་པ་མྱ་ངན་ལས་འདས་པ། མཚོན་དུ་མེད་དོ། །ཞེས་པའི་ཚིག་གིས་མཚོན་ཏེ། མཚོན་བྱེད་ཆོས་སུ་བཞག་ནས། སྙིང་པོ་བྱང་ཆུབ་ལ་མངོན་པར་ཞུགས་པར་གནས་སོ། །དེ་ཡང་མཚོན་བྱེད་ཀྱི་རྟོགས་པས་ཤེས་བྱ་ལས་བཞག་ནས། དེའི་སྐུ་མངོན་པར་བསྟན་པའི་དུས་སུ། རྟོགས་པའི་དོན་མངོན་སུམ་དུ་གཏན་ལ་ཕབ་ནས། ཤེས་བྱ་ལ་ཉམས་པ་མེད་པའི་རྟོགས་པ་མངོན་དུ་གྱུར་པའི་སངས་རྒྱས་ཞེས་བྱའོ། །དེ་ནས་བྱང་ཆུབ་སེམས་དཔས་དོན་ངེས་པ་རྙེད་ནས།བཅོམ་ལྡན་འདས་ཀྱི་ཞལ་མངོན་སུམ་གཟིགས་ཏེ། མཛད་པ་མཁྱེན་ནས་རྒྱུད་དག་པའི་རྡོ་རྗེ་འཆང་ཆེན་པོ་དང་། གཉིས་སུ་མེད་པར་མྱ་ངན་འདས་སོ། །ཞེས་བྱང་ཆུབ་སེམས་རྨ་བྱ་མཇིང་བསྣོལ་མཐའི་མུན་སེལ་གྱི་རྒྱུད་ལས། རྗེས་སུ་འཇུག་པའི་བྱང་ཆུབ་སེམས་དཔའ་རྟོགས་པ་མངོན་དུ་གྱུར་པར་བསྟན་པའི་ལེའུ་སྟེ་བཞི་པའོ།། །།དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོས་ཡང་ཞུས་པ། 
བཅོམ་ལྡན་༄༅། །པ་ཞེས་གྲགས་སོ། །སངས་རྒྱས་ཀྱི་ཆེ་བའོ། །འཁོར་བ་མྱ་ངན་ལས་འདས་པའི་ཆོས་ཐམས་ཅད་ལ། བཟང་ངན་དང་ཡིན་མིན་མི་འབྱེད་ཅིང་། དོན་མཉམ་པ་ཆེན་པོར་ལ་བཟླ་བའི་དུས་སུ།འཕགས་པ་ཀུན་ཏུ་བཟང་པོ་ཞེས་གྲགས་ཏེ་ཆེ་བའོ། །ཡང་དག་པར་རྫོགས་པའི་སངས་རྒྱས་ལ། ཚད་མེད་པ་བཞི་དང་། ཕྲིན་ལས་རྣམ་པ་བཞིའི་སྒོ་ནས། ཇི་ལྟར་འཚམས་པའི་དོན་བྱེད་ནུས་པའི་སངས་རྒྱས་བྱམས་པ་བཞི་བྱུང་བས། བྱང་ཆུབ་སེམས་དཔའ་བྱམས་པ་ཀུན་གཟིགས་ཞེས་གྲགས་ཏེ་ཆེ་བའོ། །ཞེས་བྱང་ཆུབ་སེམས་རྨ་བྱ་འཇིང་བསྣོལ་མཐའི་མུན་སེལ་རྒྱུད་ལས། འབྲས་བུ་བླ་ན་མེད་པའི་ཐེག་པ་བསྟན་པའི་ནང་ནས། རྒྱུད་དག་པའི་རྡོ་རྗེ་འཆང་ཆེན་པོ་དང་། སྤྲུལ་པའི་སངས་རྒྱས་རེ་རེས་མཛད་པས། སོ་སོའི་དོན་བསྟན་ཚུལ་གྱི་ལེའུ་སྟེ་ལྔ་པའོ།། །།རྨ་བྱ་མཇིང་བསྣོལ་མཐའི་མུན་སེལ་ཅེས་བྱ་བ་རྫོགས་སོ།། །། ༄༅། །རྒྱ་གར་སྐད་དུ། དྲིགི་སརྦ་རྭ་ཛ་ས་མན་ཏ་བྷ་དྲ་ཨད་མ་རྒྱུ་ར་པ་ཏསྒྲོ། བོད་སྐད་དུ། ལྟ་བ་ཐམས་ཅད་ཀྱི་རྒྱལ་པོ་ཀུན་ཏུ་བཟང་པོ་ཆེ་བ་ལ་རང་གནས་པའི་རྒྱུད།