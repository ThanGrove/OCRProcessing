{page}༄༅། །མཁམ་ཡབ་ཡུམ་ཁྱེད་བཞི་ཡིས། །སྡང་བའི་དགྲ་བོའི་ལས་ངན་ལ། །ཆོ་འཕྲུལ་སྣ་ཚོགས་ཐོངས་ལ་ཤོག །གཤིན་རྗེའི་ཞགས་པས་ཁྲིད་ལ་ཤོག །ལས་ཀྱི་དབྱུག་པས་གཏོགས་ལ་ཤོག །བཅོལ་བའི་ལས་རྣམས་གྲུབ་པར་མཛོད། །མོན་པ་ཕུང་བྱེད་ནོར་སྲུངས་ཀྱི་རྒྱུད་ལས། འཁོར་བསྐུལ་བའི་ལེའུ་སྟེ་བདུན་པའོ།། །།དེ་ནས་མོན་མོ་ནག་པོ་དེས། །དཔའ་བོ་ཆེན་པོ་ཨ་ལ་ལ། །རྒྱུད་འདིའི་མཚན་འདི་གང་ལགས་སྟོན། །ཞེས་གསོལ་པས། དཔའ་བོ་ཆེན་པོས་བཀའ་སྩལ་པ། འདི་ནི་ཕུང་བྱེད་ནོར་སྲུངས་ཀྱི་རྒྱུད་ཅེས་བྱ་བར་ཟུང་ཞིག །ནག་པོ་དར་གྱི་རྒྱུད་ཅེས་བྱ་བར་ཟུང་ཞིག་ཅེས་བཀའ་སྩལ་ཏོ། །མོན་པ་ཕུང་བྱེད་ནོར་སྲུངས་ཀྱི་རྒྱུད་ལས། མཚན་བསྟན་པའི་ལེའུ་སྟེ་བརྒྱད་པའོ།། །།མོན་པ་ཕུང་བྱེད་ནག་མོ་ནོར་སྲུངས་ཀྱི་རྒྱུད་རྫོགས་སོ།། །།གིང་ཆེན་གསང་བ་རྡོ་རྗེ་ལེགས་པའི་དྲག་སྔགས་ཤན་པ་གྲི་ཐོགས་ལས་ལ་མངག་པ་འདི་ལ། དང་པོ་རྟེན་དང་དམ་རྫས་བཤམས་པ་དང་། བདག་ཉིད་ལྷ་ཡི་རྣལ་འབྱོར་བྱ་བ་དང་། ཐོག་པ་དང་འཁྲུལ་འཁོར་བཅའ་བ་དང་། གསང་བའི་སྔགས་བཟླས་པ་དང་། དྲག་སྔགས་ཀྱིས་དགྲ་བོ་བསྒྲལ་བ་དང་། མ་གྲུབ་ཤི་ས་ཨར་ལ་གཏད་ཅིང་མྱུར་དུ་བསྒྲལ་བའི་སྤོགས་ཐབས་བསྟན་པ་དང་། རང་ལ་ཚུར་གནོད་པའི་རང་གཏད་བསྟན་པའོ། །དང་པོའི་རྟེན་བཤམ་ལ་ར་ཁྲག་གིས་བྱུག ཁྲར་ཕྱོགས་སུ་དགྲ་