ལ་རྡོ་རྗེ་ལེགས་པ་མཁའ་འགྲོ་སྡེ་བཞི་ལ་གཏད་དོ། །གཏེར་སྲུང་ཤིན་ཏུ་གཉན་ནོ། །འདིརམནངགསྙིངགིདགོངསཔ་བའིབཀའམབྱུང།། །། ༄༅། །རྒྱ་གར་སྐད་དུ། ཏི་ལ་ཀ་ས་མ་ག་ཎ་མ་ཧྭ་ཏནྟྲ་ནཱ་མ། བོད་སྐད་དུ། ཐིག་ལེ་ཀུན་འདུས་ཆེན་པོའི་རྒྱུད་ཅེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་རྡོ་རྗེ་འཆང་ཆེན་པོ་དེས།རྣམ་དག་པརློའི་ཚལ། རིན་པོ་ཆེའི་ཡེ་ཤེས་ཀྱི་གཞལ་མེད་ཁང་ཆེན་པོ་ན། སངས་རྒྱས་རབས་བདུན་དང་། མཁའ་འགྲོ་མ་རྣམས་དང་། གཞན་ཡང་སོ་སོའི་འཁོར་རྣམས་དང་། ཐབས་ཅིག་གོ །དེའི་ཚེ་གསང་བའི་བདག་པོས་སྣ་དྲངས་ཏེ། བསྐོར་བ་ལན་དཔག་ཏུ་མེད་པ་བྱས་ནས། འདི་སྐད་ཅེས་གསོལ་ཏོ། །ཀྱེ་ཀྱེ་བཅོམ་ལྡན་རྡོ་རྗེ་འཆང་། ཐམས་ཅད་མཁྱེན་པའི་ཡེ་ཤེས་ཀྱིས། ད་ལྟར་ཚོགས་དང་མ་འོངས་རྗེས་འཇུག་ལ། །མ་རིག་མུན་པ་སེལ་བའི་སྒྲོན་མེ་སྲ །ཚིག་གི་རྒྱུད་རྣམས་ཐུགས་ཀྱི་ཀློང་ནས་བརྟོལ། །དོན་ཀྱི་རྒྱུད་ཆེན་མ་ལུས་མཚོན་པའི་སྒྲ། ཁྲེས་རབ་རླུད་གིས་བརྡའ་་་་་་་། 
།ཕྱི་ནང་གསང་བའི་མན་ངག་རྒྱུད་དུ་བཤད། །ཐིག་ལེ་གསང་བའི་ཡི་གེ་གསུམ་དུ་བསྟན། །དེ་ཡི་དོན་གྱི་དགོངས་པ་གསལ་བྱའི་ཕྱིར། །ཐིག་ལེ་ཀུན་འདུས་ཆེན་པོ་གསུང་དུ་གསོལ། །ཞེས་ཞུས་སོ། །དེའི་ཚེ་སྟོན་པས་བཀའ་སྩལ་པ། ཀྱེ་རྡོ་རྗེ་སེམས་དཔའ་འཁོར་དང་བཅས་པ་རྣམས་ངེས་པར་ཟུང་ཞིག །ངས་རྒྱུད་ཐམས་ཅད་ཀྱི་ཁོག་དོན་སོ་སོའི་མཚན་དང་ལེའུ་བསྡུས་ཏེ། དོན་གྱི་སྙིང་པོ་གསལ་བའི་དགོངས་པར་བཤད་དོ། །ཞེས་གསུངས་སོ། །ཐིག་ལེ་ཀུན་འདུས་ཆེན་པོ་ལས། གླེང་གཞི་དང་གླེང་སློང་བའི་ལེའུ་སྟེ་དང་པོའོ།། །།གྲག་ཏ་ཀྭ་ཡ་ཏནྟྲ་ཨ་ཏྲ་ག་ལ་ངས་སུ་ཨ། དེའི་ཚེ་བཅོམ་ལྡན་འདས་རྡོ་རྗེ་འཆང་ཆེན་པོ་དེས། འགྱུར་བ་མེད་པའི་ཆོས་ཀྱི་སྐུའི་ཏིང་ངེ་འཛིན་ལ་ཞུགས་སོ། །དེའི་ཚེ་གསང་བའི་བདག་པོས་ཞུས་པ། ཀྱེ་བཅོམ་ལྡན་རྡོ་རྗེ་འཆང་། འགྱུར་བ་མེད་པའི་སྐུའི་དོན་མཚོན་རྒྱུད་ཀྱི་དགོངས་པ་གསུངས་ཞེས་ཞུས་སོ།།དེའི་ཚེ་ཏིང་ངེ་འཛིན་ལས་མི་འགྱུར་བའི་ངང་ནས། སྐུའི་རྒྱུད་བཀའ་སྩལ་པ། རིགས་ཀྱི་བུ་ལེགས་པར་ཟུང་ཞིག །གཞི་འགྱུར་བ་མེད་པ་ཆོས་ཀྱི་སྐུ་དང་འབྲས་བུ་འགག་པ་མེད་པ་ཡེ་ཤེས་གཟུགས་ཀྱི་སྐུ་གཉིས། དོན་འདུ་འབྲལ་མེད་པ་ལྷུན་གྱིས་གྲུབ་པ།དེ་གཏན་ལ་དབབཔའིཆེདདུ། ངསཔདྨ་འཁྱིལ་བའི་རྒྱུད་འདི་བསྟན་ནོ། །རིག་པ་འཛིན་པ་ངོས་ཟུང་ཞིག །ཆོས་ཉིད་ཆོས་སྐུ་དབྱེར་མེད་ཀློང་། །དྲི་མ་དག་གསལམཚནཉིདལྔ། 
།ཡེ་ཤེས་འོད་ཀྱི་བུམ་པ་༄༅། །གསལ། །ཐུགས་རྗེ་འགགས་མེད་སྙིང་པོའི་སྐུ། །དབྱེར་མེད་རིག་པའི་ངང་ན་གནས། །ནང་གསལ་ཕྱིར་མ་འཕྲོས་པ་སྟེ། །པདྨ་འཁྱིལ་ཞེས་བཤད་པ་ཡིན། །སྐུ་གསུམ་ནང་གསལ་འདུ་འབྲལ་མེད་པ་ལས། །ཐུགས་རྗེ་མ་འགགས་སྐུ་ཉིད་ཕྱིར་ཤར་ཏེ། །པདྨ་ལས་གྲུབ་སྤྲུལ་སྐུ་འོད་གསལ་བས། །ངེས་པའི་འཁོར་ཚོགས་ང་ཡི་ཡུལ་དུ་སྣང་། །དེ་དུས་ང་ཡི་སྐུ་ཡི་རྒྱུད་ཆེན་ནི། །དཔག་བསམ་ཤིང་ལྟར་ཡོངས་སུ་རྒྱས་པར་བཤད། །དང་པོའི་གནས་ལུགས་བར་དུ་འཁྲུལ་ལུགས་དང་། །ཐ་མ་འཁྲུལ་པ་ལྡོག་པའི་ཐབས། །ནང་མེད་ནང་ནས་ཕྱི་རུ་ཤར་ལུགས་དང་། །རྩལ་གྱི་སྣང་བ་མཚན་མ་སྣ་ཆོགས་རྣམས། །རང་ལ་སྣང་ཞིང་རང་ལས་གཡོས་པ་མེད། །མཚན་མ་སྣ་ཚོགས་རང་གི་ངང་དུ་དག །དྲི་མེད་སྐུ་དང་ཡེ་ཤེས་གཞི་ཡི་ངང་དུ་ཐིམ། །རང་གསལ་འཛིན་པ་མེད་པར་བཤད། །དུས་གསུམ་སངས་རྒྱས་དགོངས་པ་བརྒྱུད་པ་ཡི། །སངས་རྒྱས་ཞལ་ནས་གསུངས་པར་ངེས་ཤེས་བསྐྱེད། །སོ་སོའི་ཕུན་སུམ་ཚོགས་པ་རྣམ་པ་ལྔས། །ས་ཕྱོགས་ངེས་དང་ཆོས་ངེས་དང་། །དབང་པོ་ངེས་དང་དུས་ངེས་དང་། །རང་རིག་ངོ་བོ་མི་འགྱུར་བར། །ཡེ་ཤེས་ཟང་ཐལ་སྣང་བས་ཁྱབ། །ཐིགལེཉགགཅིགངངདུརྫོགས། །དེ་ལྟར་སྣོད་བཅུད་རང་གྲོལ་བས། །དང་པོའི་འབྱུངགནསཆེནཔོཤེས། །བར་དུ་རྩ་ལ་གནས་པ་ཤེས། །ཐ་མ་གྲོལབཉགགཅིགཤེས། །དུས་ 
།གསུམཡངརྭགམཉམ་བདུན་པ་རིན་པས་སྣང་། །གཉིས་མེད་ཡེ་ཤེས་ཟང་ཐལ་བས། །ཆོས་སྐུའི་ངང་ལས་མི་འདའ་བར། །ལོངས་སྐུའི་ཡེ་ཤེས་སྤྱན་དུ་སྣང་། །མཚན་ཉིད་འོད་ཀྱི་བུམ་པ་འཛིན། །སྤྲུལ་སྐུ་རིགས་ཀྱི་སྐུ་ལྔར་གསལ།བུམ་པ་ནང་གི་མར་མེ་གསལ། །རྟོག་མེད་གསལ་བའི་ངོ་བོར་གནས། །ཕྲ་དང་རགས་པའི་བྱེ་བྲག་ལས། །སྐུ་གསུམ་རིམ་པ་ང་ཡིས་བཤད། །ཇ་ལོག་རྣམ་གསུམ་དགོངས་པ་དེ། །སྐུ་གསུམ་ལྷུན་གྲུབ་དོན་དུ་བསྟན། །དེ་འཆད་སྟོན་པའི་ལོ་རྒྱུས་ནི། །ང་ཡི་གཞི་དང་བྱུང་ཚུལ་དང་། །ང་ཡི་ཤེས་པ་རྫོགས་ཚུལ་དང་། །ང་ཡི་ཞབྲུལ་པའི་རིགས་དྲུག་སྣང་བ་ལ། །ང་ཡི་ཞབྲུལ་པ་ལོག་རྐྱེན་བྱས། །དེ་ཕྱིར་སྐྱེ་རྒྱུད་དགོངས་པ་ཡིན། །སྟོན་པ་རྡོ་རྗེ་སེམས་དཔའ་ངས། །སངས་རྒྱས་ཡེ་ཤེས་ལུས་ཅན་དང་། །འགྲོ་དྲུག་བག་ཆགས་ལུས་ཅན་གཉིས། །རྟོགས་དང་མ་རྟོགས་བྱེ་བྲག་ལས། །ཡེ་ཤེས་འོད་ལས་སྣང་བར་བསྟན། །འབྱུང་བའི་དངས་མ་རྣམ་པ་ལྔ། །སངས་རྒྱས་སེམས་ཅན་ལུས་སུ་བསྟན། །གཉིས་ཀ་མ་ཡིན་འབྱུང་བ་རྣམ་པ་ལྔ། ཁྲ་ཁྲག་ལུས་སུ་བསྟན་པ་ཡིན། །དེ་ལ་མུ་བཞིར་ཕྱེ་སྟེ་བཤད། །བག་ཆགས་ལུས་ལ་གནས་པ་ནི། །ཙིསྟ་རིན་ཆེན་གཞལ་ཡས་ནི། །འབྱུང་བའི་དངས་མ་རྩ་རླུད་དང་། །རང་རིག་ཡེ་ཤེས་གནས་ལུགས་ནི། །མཚོན་དཔེ་རྣམས་དང་སྦྱར་ཏེ་བསྟན། །ལུས་ཀྱི་ཀུན་གཞི་དགོངས་པ་ཡིན། 
།བག་ཆགས་ལུས་ལ་སྐུ་གསུམ་༄༅། །རྫོགས། །གཟུགས་སུ་སྣང་བ་རང་བཞིན་མེད། །ཆོས་སྐུ་མི་སྣང་རང་བཞིན་ཡོད། །དོན་ནི་གཉིས་མེད་ཆོས་ཀྱི་སྐུ། །སྟོན་པ་ཡེ་ཤེས་སྙིང་པོ་ཅན། །སྐུ་གསུམ་བསྲེ་བའི་དགོངས་པ་ཡིན། །གོང་བཞིན་མཚན་ཉིད་རྒྱས་བཤད་པ། །རིག་པ་རིན་ཆེན་ལྟ་བུའི་ངང་ནས་ཤར། །ཐམས་ཅད་དེ་ཉིད་ངང་དུ་གྲོལ། དེ་བཞིན་ངེས་པར་རྟོགས་བྱའི་ཕྱིར། །སྐུ་གསུམ་རང་ལ་ངོ་སྤྲད་ཅིང་། །སྐད་ཅིག་མ་ལས་ངེས་པར་བསྐྱེད། །ཕར་ལ་ངོས་བཟུང་དཔེ་གཉིས་ཀྱིས། །གཉིས་མེད་དགོངས་པའི་ངང་དུ་བསྐྱལ། །ཟ་མ་ཏོག་གི་དགོངས་པ་ཡིན། །དེ་ཡི་མཚོན་ཐབས་རྣམ་པ་གཉིས། །གདམས་ངག་གཉིས་ཀྱིས་གཏན་ལ་ཕབ། །རྟོགས་པ་རྒྱུད་ལ་སྐྱེས་པ་སྟེ། །བསྒོམ་དུ་ཡོད་མེད་བྱེ་བྲག་གིས། །ཉམས་བླངས་མེད་པའི་ཉམས་བླངས་བྱས། །འཁོར་འདས་མ་ལུས་རིག་པར་བསྐྱལ། །རིག་པ་འདུ་འབྲལ་མེད་པར་བསྐྱལ། །སྤྱི་བཅིངས་དོན་གྱི་དགོངས་པ་ཡིན། །དེ་ལྟར་རང་རིག་དོན་རྟོགས་ན། །དུས་གསུམ་སངས་རྒྱས་ཐམས་ཅད་དང་། །དགོངས་པ་གཉིས་སུ་མེད་པས་ན། །ཕྱི་ནང་སྣོད་བམོ་ཡེ་སངས་རྒྱས། །ཡེ་ནས་བདག་ཉིད་སངས་རྒྱས་པས། །རེ་དོགས་རྩོལ་བསྒྲུབ་རྣམ་པར་དག །རང་རིག་ཡེ་ཤེས་རང་དངས་ལས། །འདུ་འབྲལ་མེད་པ་ལྷ་ཡི་དོན། །ལས་དང་ཐུགས་རྗེ་རྣམ་པར་དག །དགེ་སྡིག་མི་གནས་བྱིས་པའི་ཆོས། ཁ་འབྱམས་དགོངས་པ་ང་ཡིས་བཤད། 
།དེ་ལྷར་གདམས་ངག་རྣམ་གཉིས་ཀྱིས། །བློ་ཡི་ཐེ་ཚོམ་ཀུན་བྲལ་ཏེ། །ངེས་པའི་ཤེས་པ་སྐྱེས་པ་ནི། །ཚིག་ལ་ནེམ་ནུར་མི་མངའ་བར། །དོན་ལ་གོལ་འཁྲུལ་མེད་པ་ནི། །ལ་ཆོད་དོན་གྱི་དགོངས་པ་ཡིན། །ངས་བསྟན་དོན་གྱི་མན་ངག་གིས།།སེམས་ཅན་མ་རིག་མུན་པ་སེལ། །རང་རིག་གསལ་བའི་ངོ་ཡང་སྤྲད། །མུན་པ་སེལ་དོན་དགོངས་པ་ཡིན། །སྟོན་པ་རྡོ་རྗེ་སེམས་དཔའ་ངས། །རང་རིག་དག་པའི་ཆོས་སྐུ་ལས། །ཕྱོགས་མེད་ཡོན་ཏན་འབྱུང་བར་བཤད། །དེ་བཞིན་དག་དང་ཡོངས་རྫོགས་ནས། །དུག་ལྔ་ཡེ་ཤེས་ལྔར་གྲོལ་རྫོགས། །འཁོར་རྣམས་ཀུན་ལ་འཆད་པ་ནི། །ནོར་བུ་རིན་ཆེན་དགོངས་པ་ཡིས། །དཔེར་ན་རིན་ཆེན་སྒྲོམ་བུ་ལས། །ཅི་འདོད་ཐམས་ཅད་འབྱུང་བ་ལྟར། །དེ་བཞིན་དངོས་མེད་རིག་པ་ལས། །འཁོར་འདས་ཡོན་ཏན་ཚུལ་དུ་ཤར། །རང་རིག་ཡེ་ཤེས་ཆེན་པོ་སྟེ། །བསྒོམ་པས་གཞན་ནས་རྙེད་པ་མེད། །མ་བསྒོམས་སྟོར་དང་ཤོར་བ་མེད། །ཐུགས་རྗེ་འཚམས་པར་ཆུ་བོ་བཞིན། །རིན་ཆེན་སྒྲོན་མེའི་དགོངས་པ་ཡིན། །པདྨ་འདམ་ན་གནས་ན་ཡང་། ཁ་དོག་མདངས་དང་ལྡན་པ་ཡིན། །འདམ་གྱི་སྐྱོན་གྱིས་གོས་པ་མེད། །འཁྲུལ་པ་རྣམ་གསུམ་སྣང་མོད་ཀྱང་། །མ་འཁྲུལ་པ་ཡི་སངས་རྒྱས་སུ། །ང་ཡིས་ལུང་བསྟན་ངེས་པའི་དོན། །གསེར་ཕུར་དོན་གྱི་དགོངས་པ་ཡིན། །དེ་ལྟར་ང་ཡིས་གདམས་པ་ཡིས། །རང་རིག་ཡེ་ཤེས་བསྟན་པའི་ཚེ། 
།ཨ་ནུ་ཡོ༄༅། །ག་མན་ཆད་ནས། །མུ་སྟེགས་རྟག་ཆད་ཡན་ཆད་ཀྱི། །བློ་ཡི་ཞེ་འདོད་མི་གནས་པར། །རང་རིག་ཡེ་ཤེས་གཏན་ལ་ཕེབས། །བློ་དང་དངོས་པོའི་དོན་ཆོད་པས། །སྐྲུ་གྲི་ལྟ་བུའི་དགོངས་པ་ཡིན། །རང་རིག་དག་པའི་ཆོས་སྐུ་ལ། །ཡེ་ཤེས་སྤྱན་གྱི་མྱུ་གུ་ལྔ། ཁ་དོག་ལྔ་ཡི་བདག་ཉིད་ཅན། །མ་འགགས་ཟླ་བའི་མྱུ་གུར་ཤར། །རྟོགས་དང་མ་རྟོགས་ཁྱད་པར་གྱིས། །འཁོར་དང་མྱ་ངན་འད་པར་ཤར། །སྣ་ཚོགས་སྣང་བར་ཟད་མོད་ཀྱང་། །རང་གི་ངོ་ལ་རྣམ་པར་དག །སྭ་ལུའི་ལྗང་པའི་དགོངས་པ་ཡིན། །ཆོས་སྐུའི་དོན་མ་རྟོགས་པ་ལ། །གཟུང་འཛིན་རྟོག་པ་སྣ་ཆོགས་ཤར། །དེ་ཡི་གཟུང་འཛིན་སྣང་བ་ཡི། །དེ་ཡིས་ཆོས་ཅན་སྣ་ཚོགས་ཤར། །དེ་ལ་ཐེག་པ་སྣ་ཚོགས་འཆར། །ལོག་པར་རྟོག་པ་ཕྱོགས་རེ་སེལ། །ངེས་པ་དོན་གྱི་གདམས་པ་ཡིན། །གཞི་སྣང་ཆེན་པོའི་དོན་བརྗོད་པས། །གཞི་ཡི་ཡོན་ཏན་ཕྱོགས་རེ་ཡིས། །མི་མཐུན་རྟོག་པ་ཕྱོགས་རེ་སེལ། །བློ་ཡི་མཐའ་ལས་ངེས་གྲོལ་བ། །རྟོག་པ་མཐའ་སེལ་དགོངས་པ་ཡིན། །ངས་བསྟན་དོན་གྱི་དགོངས་པ་ལས། །ང་ཉིད་འཇིག་རྟེན་འདས་པའི་ཚེ། །ལོག་ལྟ་ཅན་རྣམས་རྩོད་སྲིད་པས། །ཡང་དག་དོན་གྱི་མཐའ་ཐོབ་ལས། །དྲི་དང་ལན་གདབ་ལན་བྱུང་བས། །སེང་གེ་རྣམ་པར་འགྱིངས་པ་ཡིས། །གཅན་གཟན་ཕྲ་མོ་ཟིལ་གནོན་ལྟར། །ཆོས་ཉིད་དོན་གྱི་རིག་པ་དང་། 
།དེ་བཞིན་སྒྲུབ་བྱེད་གཞན་སེལ་གྱིས། །ལོག་པར་བལྷ་བ་སུན་ཕྱུང་བས། སེང་གེ་འགྱིངས་པའི་དགོངས་པ་ཡིན། དེ་བཞིན་འཆད་མཁན་ང་ཉིད་ཀྱང་། །སྐུ་གསུམ་འདུ་འབྲལ་མེད་པར་གནས། །དེ་ཡི་དོན་ཆེན་ཡང་དག་མཚན། །རྩོལ་བ་མེད་པར་རང་ལ་རྫོགས། །འཁོར་རྣམས་ལ་ཡང་དེ་བཞིན་ནོ། །མཚན་རྫོགས་དོན་གྱི་དགོངས་པ་ཡིན། །དེ་ཡི་དགོངས་པ་ཡོངས་རྫོགས་པ། །ཆོས་ཉིད་ཀློང་ན་ཆོས་སྐུ་གནས། །གཉིས་མེད་ཟང་ཐལ་སྟོང་པ་ཉིད། །དེ་ཡི་ངང་ན་ཡེ་ཤེས་ལྔ། །དེ་ཡི་ངང་ལ་སྐུ་ལྔར་བཞུགས། །སྐུ་གསུང་ཐུགས་ཀྱི་རྡོ་རྗེ་བདག །སྟོང་མཐུན་མ་གཞིའི་དགོངས་པ་ཡིན། །དེ་ལ་ཡོན་ཏན་མི་འགག་པས། །རིན་ཆེན་གཏེར་གྱི་འབྱུང་གནས་སོ། །ང་ཡིས་དེ་བཞིན་བསྟན་པ་ཡིས། །སྐུ་དང་ཡེ་ཤེས་མ་རིག་སེལ། །ཞེས་གསུངས་སོ། །ཐིག་ལེ་ཀུན་འདུས་ཆེན་པོའི་རྒྱུད་ལས། །སྐུའི་རྒྱུད་ཀྱི་དོན་བསྟན་པའི་ལེའུ་སྟེ་གཉིས་པའོ།། །།བརྙ་ཏནྟྲ་ས་མ་ཏི་ཨུ་ཏ་ཀ་ལ་བཱ་རུ་ན་ཨུ། །དེ་ནས་བཅོམ་ལྡན་འདས་གསུང་འགག་པ་མེད་པའི་ཏིང་ངེ་འཛིན་ལ་ཞུགས་སོ། །དེའི་ཚེ་གསང་བའི་བདག་པོས་ཞུས་པ། ཀྱེ་བཅོམ་ལྡན་འདས་གསུང་གི་དགོངས་པ་གསུང་དུ་གསོལ། །ཞེས་ཞུས་སོ། །སྟོན་པས་བཀའ་སྩལ་པ། །གསང་བའི་བདག་པོ་ངེས་པར་ཟུང་ཞིག །གཞི་ནི་འགྱུར་བ་མེད་པ་ལས། །ཡེ་ཤེས་འགག་པ་མེད་པར་འཆར་བར་གསུངས་པ་ནི། །གཞིའི་མཚན་ཉིད་སྟོང་ཞིང་བདག་མེད་ལ། 
།དོན་འགྱུར་བ་༄༅། །མེད་པས་ནམ་མཁའ་ལྟ་བུའི་ཆོས་ཉིད། །སྟོང་པ་རྡོ་རྗེའི་ཆོས་ཅན། །དེ་ཡང་གདོས་པ་ཅན་གྱི་ཆོས་མིན་ཏེ། །ཡོན་ཏན་གྱི་སྒོ་ཡངས་པས། །རང་བྱུང་ཡེ་ཤེས་འགག་པ་མེད་དོ། །དེ་ལ་ནུབ་པ་མེད་ཅིང་དོན་དངོས་པོ་མཚན་མ་འབིགས་གཅོད་ལ་གོང་ན་གཞན་མེད་པས་རྩེ་མོའོ། །དོན་ཐམས་ཅད་འདུས་པས་ནི། །ཐམས་ཅད་ཀྱི་གཞི་རྩ་དང་དགོངས་པ་ཞེས་བྱའོ། །གཞི་མཚོན་པའི་ཐབས་སུ་གསུང་རྒྱུད་བསྟན་ཏེ། །བཤད་པའི་རྒྱུད་ཆེན་པོ་འདིས་རྒྱུད་རྣམས་ཀུན་གྱི་དོན་རྡོ་རྗེ་ལྟ་བུ་འདིས་གཅོད་ཅིང་འབིགས་ལ་རྒྱུད་རྣམས་ཀྱི་དགོངས་པ་དང་བཤད་ཐབས་འདིར་འདུས་པར་ངས་བསྟན་པ་ནི། རྒྱུད་རྣམས་ཀྱི་ཚིག་དོན་ལ་སྦྱོར་བས་མཚན་གྱི་དོན་གྱི་དགོངས་པའོ། །ཀྱེ་འཁོར་གྱི་ཏིང་ངེ་འཛིན་རྣམས། འབྱུང་བཞི་རང་རིག་ཡེ་ཤེས་ནི། །དང་པོ་རྒྱུ་ལས་མ་བྱུང་ཞིང་། །བར་དུ་རྐྱེན་ཀྱིས་གྲོགས་མ་བྱས། །ཐ་མ་གཉེན་པོས་མི་འཇུག་པས། །རྡོ་རྗེ་ལྟ་བུའི་ཆོས་སྐུ་སྟེ། །རང་གི་ངོ་བོ་དག་པ་ལ། །རང་བཞིན་ཐུགས་རྗེ་མི་འགག་འབྱུང་། །ཡེ་ཤེས་རང་བྱུང་དགོངས་པ་ཡིན། །ངས་བཤད་རྒྱུད་ལུང་ཐམས་ཅད་ལ། ཁུངས་དང་ལོ་རྒྱུས་ཡོད་པའི་ཕྱིར། །སྟོན་པ་གསུམ་ལ་བསྟན་པ་གསུམ། །འཁོར་གསུམ་གནས་དང་དུས་ཀྱང་གསུམ། །ལྔ་གསུམ་བཅོ་ལྔས་གཏན་ལ་ཕབ་པའོ ངེས་པའིརྒྱུདཆེནརྣམཔ་ལྔ། །ཡོན་ཏན་སྣང་ཚུལ་རྣམ་པ་ལྔས། 
།ཀུན་ལས་མཆོག་ཏུ་གསང་བར་གནས། །ཆེ་བའི་ཡོན་ཏན་དགོངས་པ་ཡིན། །ངས་བཤད་པདྨ་འཁྱིལ་པའི་རྒྱུད། །ཚིག་རྒྱུད་ཀུན་གྱི་རྩ་བ་སྟེ། །དེ་སོགས་རྒྱུད་ཀྱི་བཤད་རྒྱུད་པས། །པདྨ་འཁྱལ་པའ་མན་ངག་ ས། །ག ་ཡ་མ་རིག་མུན་བསལ་ནས། །རྟོག་པའི་རྡོ་རྗེ་རང་སྣང་བས། །མུན་པའི་སྒྲོན་མེའི་དགོངས་པ་ཡིན། །གཞི་དང་ཡོན་ཏན་མ་འགགས་པས། །འཁོར་འདས་གཉིས་སུ་སྣང་ཞིང་འབྲེལ། །དངོས་པོའི་དོན་ལ་གཉིས་མེད་པར། །བྱིན་གྱི་རླབས་ཀྱིས་སྣང་ཞིང་འཆར། །བཞུགས་ཤིང་འབྱུང་བས་གཞི་ཉིད་དེ། །རིན་ཆེན་ཕྲེང་བའི་དགོངས་པ་ཡིན། །ངོ་བོ་སྤྲོས་པ་ལས་འདས་ཤིང་། །ཉོན་མོངས་རྟོག་པའི་ཟུག་རྔུ་ཞི། །ཐུགས་རྗེ་སྐུ་གཉིས་མི་འགག་པས། །རང་རིག་ཡེ་ཤེས་ཆེན་པོར་འདུས། །འཁོར་འདས་སྤྱི་ཡི་དོན་བསྟན་པ། །འཇམ་དཔལ་ཡེ་ཤེས་འདུས་པའི་དགོངས་པ་ཡིན། །ཀྱེ་མ་རིགས་ཀྱི་བུ་ལེགས་པར་ཟུང་ཞིག །གཞི་སྣང་ཆེན་པོའི་འདུག་ཚུལ་ལས། །འཁོར་འདས་གཉིས་སུ་ཤར་བ་ནི། བསྐལ་པ་དང་པོ་ལ་སངས་རྒྱས་འོད་མི་འགྱུར་བ་འཁོར་འདས་ཀྱི་ཆོས་ཐམས་ཅད་ས་བོན་དུ་གནས་པའོ། །བར་དུ་མ་འགགས་པའི་ཡེ་ཤེས་འོད་དུ་ཤར་ཏེ་མྱུ་གུ་ལྟ་བུའོ། །ཐ་མ་འབྲས་བུ་མངོན་པར་སྣང་སྟེ། །སངས་རྒྱས་སེམས་ཅན་གཉིས་སུ་སྣང་ཞིང་སྨིན་ཏེ། །འཁྲུལ་པ་གསུམ་དུ་སྣང་ངོ་། 
།དེའི་ཚེ་དེའི་གཉེན་པོ་རྡོ་རྗེ་སེམས་དཔས་ཐོག་མའི་སངས་རྒྱས་ངོ་སྤྲད་དེ།༄༅། །འཁོར་བ་ཁེང་ཟློག་ ས། ་འགྱུར་དོན་གྱ་ ང་པོ་དེ་གདམས་ངག་གཉས་ ས་བཀྲོལ་ཏེ་བསྟན། །ཐུགས་ ་ ང་པོའི་དགོངས་པ་ཡིན། །དེ་ཡི་དུས་གཞི་སྣང་བ་གཏན་ལ་ཕེབས། །མི་འཀྱུར་ངང་ལ་སྐུ་གསུམ་གནས། །ཆོས་ཉིད་ཆོས་སྐུ་ཡེ་ཤེས་ནི། །སྐུ་དང་གསུང་དང་ཐུགས་སུ་གསལ། །གྲུབ་པ་མཐར་ཕྱིན་འཁྲུལ་པ་མེད། །སྟོང་མཐུན་མ་གཞིའི་དགོངས་པ་ཡིན། །རིགས་ཀྱི་བུ་དོན་དེ་ཀུན་གྱི་ཐུན་མོང་མ་ཡིན་ཏེ། །རིགས་གྱི་བུ་རྒྱུད་སོ་སོར་ཟུང་ཞིག །ཀུནལས་ཆེ་ལྔས་འཕགས་པ་ནི། །དེ་ཡི་གདམས་པར་ངས་བསྟན་ཏོ། །དེ་ལྟར་གདམས་པ་སྒྲོགས་སུ་ནི། །བར་ཆད་སེལ་དང་ཚིག་རྫོགས་ལས། །སྣོད་བཅུད་འགྱུར་མེད་མན་ངག་མཐར་ཕྱིན་ཕྱིར། །བླ་མ་སངས་རྒྱས་བཅས་པ་དང་། །བྱང་སེམས་ཆོས་སྐྱོང་སྲུང་མ་དང་། །རིག་འཛིན་རིམ་པ་ཚོགས་ཀྱིས་མཆོད། །རིག་པ་འཛིན་པ་ས་ལ་བསྐུལ། །བར་ཆད་སེལ་འགྱུར་ངས་ལུང་བསྟན། །དགུ་པ་དོན་གྱི་དགོངས་པ་བསྟན། །མ་འོངས་རྗེས་འཇུག་དོན་མཛད་པས། །མ་ནོར་དོན་གྱི་རྒྱུད་ཆེན་ལྔ། །དགའ་རབ་ལ་སོགས་འཁོར་ལ་བཤད། །དེ་བཞིན་ཤོད་ཅིག་རྗེས་སུ་གནང་། །འཇུག་པའི་དགོངས་པས་ངས་བཤད་དོ། །ཞེས་གསུངས་སོ། །ཐིག་ལེ་ཀུན་འདུས་ཆེན་པོའི་རྒྱུད་ལས། །གསུང་གི་རྒྱུད་བསྟན་པའི་ལེའུ་སྟེ་གསུམ་པའོ།། །།བོ་དྷི་ཙིསྟ་ཏནྟྲ་མ་ཧྭ་ས་མ་ཏི་ཨ་ཏ་ཀ་མ་ཧྭ་ས་རུ་ཨ། 
དེའི་ཚེ་སྟོན་པ་རྡོ་རྗེ་འཆང་ཆེན་པོ་དེ་ཐུགས་འགྱུར་བ་མེད་པའི་དགོངས་པ་ལ་བཞུགས་སོ། །དེའི་ཚེ་གསང་བའི་བདག་པོས་ཞུས་པ། །ཀྱེ་ཀྱེ་བཅོམ་ལྡན་རྡོ་རྗེ་འཆང་། །ཐུགས་ཀྱི་རྒྱུད་ཆེན་དགོངས་པ་གསུང་། །ཞེས་ཞུས་སོ། །དེ་ནས་སྟོན་པས་བཀའ་སྩལ་པ། །ལག་ན་རྡོ་རྗེ་ལེགས་ཟུང་ཞིག །རང་རིག་ཡེ་ནས་རྣམ་དག་པས། །ཉོན་མོངས་པ་ཡི་དྲི་མ་མེད། །ཡེ་ནས་རང་བྱུང་ཡེ་ཤེས་པས། ཁུ་རྐྱེན་མེད་པར་གཉེན་པོ་མེད། །ཡེ་ནས་གཉིས་མེད་ཆོས་སྐུ་བས། །འཁྲུལ་པའི་བག་ཆགས་བསླད་པ་མེད། །རྡོ་རྗེ་བཞིན་དུ་འགྱུར་བ་མེད། །གཞི་ལ་ཡོན་ཏན་འགག་པ་མེད། །ཐམས་ཅད་མ་བཙལ་ལྷུན་གྱིས་གྲུབ། །བྱ་བཙལ་འདས་པའི་ཆོས་ལ་གནས། །འདུ་འབྲལ་མེད་པས་སྐུ་གསུམ་རྒྱན། །ཚིག་དང་དོན་གྱིས་མཚོན་དགོངས་ཡིན། །ས་གཞི་ལྟ་བུའི་རང་རིག་ལས། །རྩི་ཤིང་ལྟ་བུའི་འཁོར་འདས་སྣང་། །མི་འགྱུར་ཆོས་ཉིད་སྤྲོས་དང་བྲལ། །རང་རིག་ཡེ་ཤེས་མན་ཤེལ་བཞིན། །འགྱུར་མེད་ཡེ་ཤེས་རྒྱ་མ་ཆད། །ལྷུན་གྲུབ་ཡེ་སངས་རྒྱས་པ་ལ། །ངོ་བོ་མི་འགྱུར་ཐུགས་རྗེ་འགག་པ་མེད། །དང་པོ་གནས་ལུགས་དགོངས་པ་ཡིན། །ཀྱེ་མ་རིགས་ཀྱི་བུ་ལེགས་པར་ཟུང་ཞིག །མི་གནས་ཡེ་ཤེས་ཆོས་ཀྱི་སྐུ། །ཡེ་ཤེས་ལྔ་ཡི་མཚན་ཉིད་ཅན། །རང་བྱུང་ཡེ་ཤེས་འབྱུང་བ་ལྔ། །ཆོས་ཉིད་དག་པའི་ཀློང་དུ་ཤར། །ཐིག་ལེ་འོད་ཀྱི་ཁ་དོག་ལྔ། །མཐིང་ག་ལ་སོགས་ཁ་དོག་ལྔ། 
།རིགས་ལྔའི་༄༅། །སངས་རྒྱས་ངོ་བོར་ཤེས། །སྐུ་ལྔ་ཡེ་ཤེས་ལུས་ཅན་རྫོགས། །བཞི་བཅུ་རྩ་གཉིས་འོད་དུ་གསལ། །རང་རང་ཡེ་ཤེས་གདངས་ལ་བཞུགས། །གསལ་འཚེར་ལྷུན་སྡུག་འོད་ཟེར་འཕྲོ། །ཡེ་ཤེས་ལྔ་ཡིགཞལ་མེད་ཁང་། །གསལ་དང་དྲོད་དང་བསིལ་བ་དང་། །ཡང་དང་ཡངས་ཤིང་ཁྱབ་པའི་བདག །ཀུན་འབྱུང་ཡེ་ཤེས་ཕུང་པོར་འབར། །གདན་གསུམ་ངང་ལ་མ་བསྐྱེད་རྫོགས། །སྦྱོར་བ་གསུམ་གྱི་སྤྲུལ་པ་འབྱིན། །འགྲོ་བའི་མ་རིག་མུན་པ་སེལ། །ཐུགས་རྗེ་འབྱུང་བའི་དགོངས་པ་ཡིན། །ཀྱེ་མ་ཀྱེ་མ་རྡོ་རྗེ་འཛིན། །རིན་ཆེན་ཟུར་བརྒྱད་ཉི་ཟླའི་ཁང་པ་ན། །སྐུ་དང་ཡེ་ཤེས་བུམ་པའི་མར་མེ་ལྟར། །ལོགས་ན་མི་གནས་རང་བཞིན་ལྷུན་གྱིས་གྲུབ། །རྟོགས་པས་འདུ་འབྲལ་མེད་པའི་དགོངས་པ་ཡིན། །ཡེ་ནས་སངས་རྒྱས་ཆེན་པོ་ལས། །ལུས་ངག་ཡིད་གསུམ་བྱ་བ་ཡིས། །ས་དང་ལམ་རྣམས་རིམ་བགྲོད་དེ། །སངས་རྒྱས་ཡེ་ཤེས་བཙལ་དུ་མེད། །ཆུ་ཡི་རང་བཞིན་དངས་པ་ལ། །རྙོག་པས་དེ་བཞིན་མི་གསལ་བཞིན། །ཆོས་སྐུའི་རང་བཞིན་སངས་རྒྱས་ལ། །སྐུ་གཉིས་མ་བཙལ་ལྷུན་གྱིས་གྲུབ། །ལུས་ངག་རྩོལ་བས་བསལ་མི་ནུས། །ང་ཡི་ངོ་བོ་དག་པ་ལ། །དགེ་དང་སྡིག་པ་གདོད་ནས་མེད། །མེད་པའི་ཆོས་ལ་ཕན་གནོད་མེད། །བྱས་པའི་ཆོས་ཀྱིས་སངས་མི་རྒྱ། །མ་བཅོས་རང་གིས་ངང་ལ་བཞག །བྱ་བཙལ་འདས་པའི་དགོངས་པ་ཡིན། 
།མི་གནས་ཡེ་ཤེས་དངོས་རྟོག་མཐའ་དང་བྲལ། །སྨྲ་བསམ་བརྗོད་མེད་རང་བཞིན་རྣམ་པར་དག །མ་བཙལ་བཞག་པས་འདུ་འབྲལ་ཡོངས་ཀྱིས་མེད། །རང་རིག་ཟང་ཐལ་ཆེན་པོ་ལས། །སྒྲིབ་མེད་རང་སྣང་རྩེ་གཅིག་གསལ། །བློས་བཞག་བསྒོམ་པས་གྲོལ་འདོད་པ། །མ་ཚོར་ཡིད་ཀྱི་ཡུལ་གྱུར་པས། །རིན་ཆེན་གསེར་ཀྱི་སྒྲོག་བཅུག་བཞིན། །གཟུང་འཛིན་རྩོལ་བས་བསྡམ་ཞིང་འཆིང་། །ལྔ་པ་དོན་གྱི་དགོངས་པ་ཡིན། །ཞེས་གསུངས་སོ། །ཐིག་ལེ་ཀུན་འདུས་ཆེན་པོ་ལས། ཐུགས་ཀྱི་རྒྱུད་ཀྱི་དོན་གྱི་དགོངས་པ་བསྟན་པའི་ལེའུ་སྟེ་བཞི་པའོ།། །།རཏྣ་ཀ་དྷ་མ་ཏ་མུ་ཏྭ་ན་ཨ་ཏྭ་ཀ་ལ་ས་ཏུ་ཨ། །དེའི་ཚེ་ཡང་སྟོན་པ་རྡོ་རྗེ་འཆང་ཆེན་པོ་དེ། ཡོན་ཏན་འགག་པ་མེད་པ་དང་། །ཕྲིན་ལས་ཐོགས་པ་མེད་པའི་དགོངས་པ་ལ་བཞུགས་སོ། །ཡང་དེའི་ཚེ་གསང་བའི་བདག་པོས་ཞུས་པ། །ཡོན་ཏན་ཕྲིན་ལས་དགོངས་པ་གསུང་དུ་གསོལ། །ཞེས་ཞུས་སོ། །སྟོན་པས་བཀའ་སྩལ་པ། རང་རིག་ཆོས་སྐུ་དངོས་མེད་དག་པ་ལས། །ཡོན་ཏན་སྒོ་ཡངས་སྣང་བ་སོ་སོར་ཤར། །ཆོས་ཉིད་ངང་ནས་མ་འདྲེས་སོ་སོར་གསལ། །ཆོས་སྐུའི་ཐུགས་རྗེས་ལོངས་སྐུ་ཡོངས་སུ་ཤར། །དེ་ཡི་ཐུགས་རྗེས་འགྲོ་བ་གནས་སུ་སྒྲོལ། །རྟོག་པའི་མཐའ་སེལ་ཡོན་ཏན་ཕྱོགས་རེ་བརྗོད། །ཨ་ཏིའི་ངང་དུ་མ་འདྲེས་རྫོགས་པར་བསྐྱལ། །ཡོན་ཏན་འགག་མེད་དོན་གྱི་དགོངས་པར་བཤད། 
།སངས་རྒྱས་༄༅། །ཕྲིན་ལས་མ་བཙལ་ལྷུན་གྱིས་གྲུབ། །ནམ་མཁའ་ལྟ་བུའི་ཆོས་ཉིད་དག་པ་ལས། །ཉི་མ་ལྟ་བུའི་སྐུ་གསུམ་འདུ་འབྲལ་མེད། །བྱ་བཙལ་མེད་པའི་ཐབས་ཆེན་གྱིས། །མ་རིག་མུན་པ་སེལ་བར་མཛད། །ནམ་མཁའ་ཉི་མ་ལྟ་བུ་རྒྱུད་ཆེན་དགོངས་པ་ཡིན། །ཞེས་གསུངས་སོ། །ཐིག་ལེ་ཀུན་འདུས་ཆེན་པོ་ལས། ཡོན་ཏན་ཕྲིན་ལས་ཀྱི་རྒྱུད་བཤད་པ་སྟེ་ལེའུ་ལྔ་པའོ།། །།ཨུ་པ་དེ་ཤ་ཏནྟྲ་ཀ་ལ་ས་རྙུ་ཨ། དེའི་ཚེ་ཡང་སྟོན་པ་རྡོ་རྗེ་འཆང་ཆེན་པོ་དེ། མན་ངག་དོན་གྱི་དགོངས་པ་ཆེན་པོ་བཞི་ལ་བཞུགས་སོ། །དེའི་ཚེ་གསང་བའི་བདག་པོས་ཞུས་པ། མན་ངག་རྒྱུད་ཆེན་རིམ་པ་གསུང་དུ་གསོལ། །ཞེས་ཞུས་སོ། །སྟོན་པས་བཀའ་སྩལ་པ། ལག་ན་རྡོ་རྗེ་ལེགས་པར་ཟུང་ཞིག །ལྟ་བའི་ངོ་བོའི་མན་ངག་ནི། །འབྱེད་མེད་ཤེས་རབ་གསལ་ལ་རྟོག་པ་མེད། །ལོགས་ན་མི་གནས་རང་རིག་ཡེ་ཤེས་ཉིད། །ཐུགས་ཀྱི་ཀློང་ན་འགྱུར་མེད་འགག་པ་མེད། །མི་རྟོག་ཆོས་སྐུ་འགག་མེད་ལོངས་སྤྱོད་སྐུ། །རྣམ་དག་དབྱིངས་ལ་ཡེ་ཤེས་མ་བསྒྲིབས་གསལ། །ཐུགས་རྗེའི་སྤྲུལ་པ་ཡེ་ཤེས་ཟང་ཐལ་ཡིན། །དེ་ལས་གང་གྱུར་ཡེ་ཤེས་ལོགས་ན་མེད། །དེ་ཉིད་མཆོག་གྱུར་ཡེ་ཤེས་བླ་མ་ཉིད། ཁུ་རྐྱེན་མེད་པར་རང་བྱུང་ཡེ་ཤེས་གསལ། །རང་རིག་ཡེ་ཤེས་ཆོས་རྣམས་ཀུན་གཞི་ཉིད། །མ་ནོར་མ་བཅོས་དབྱེར་མེད་རྟོགས་པའི་མཆོག 
།སྐུ་གསུམ་ངོ་བོར་གྲོལ་བའི་རྒྱུད་ལ་སྦྱར། །རྟོགས་པའི་གང་ཟག་ཆོས་ཀྱི་མཐའ་ལས་གྲོལ། །དེ་ལ་མི་གནས་རྣམ་པར་དག་པའི་དབྱིངས། །འགྱུར་མེད་ཀློང་དུ་སྐུ་ལྔ་རྫོགས་སངས་རྒྱས། །དེ་ཉིད་རང་ཡིན་གཞན་ལས་འབྱུང་བ་མེད། །དེ་ཡི་དོན་རྟོགས་བྱ་བཙལ་ལས་འདས་ཏེ། །སྐུ་གསུམ་རང་ཆས་རྫོགས་པར་གྲོལ་སྨིན་ཏེ། །མི་འགྱུར་སྤྲོས་བྲལ་ཀློང་ན་ཟང་ཐལ་ཡེ་ཤེས་གསལ། །བླ་མེད་རྒྱུད་ཆེན་དོན་གྱི་དགོངས་པ་ཡིན། །ཀྱེ་ཀྱེ་རྡོ་རྗེ་འཛིན་པ་ཉོན་ཅིག །བླ་མེད་ཡེ་ཤེས་ཟང་ཐལ་དོན་ཆེན་རྟོགས་པ་ཡིས། །ཆོས་ཉིད་རྡོ་རྗེ་ཆོས་སྐུ་དབྱེར་མེད་སྟོང་པའི་ཀློང་ཆེན་དུ། །ཕྱི་ནང་སྣོད་བཅུད་བག་ཆགས་མཚན་མ་དག །གཟུང་འཛིན་མི་གནས་གཉིས་མེད་ཆོས་སྐུར་གནས། །སྟོང་ཉིད་དོན་རྟོགས་གཉིས་མེད་ཡེ་ཤེས་ཆོས། །འཛིན་པའི་སེམས་མེད་གཟུང་བའི་ཡུལ་དང་བྲལ། །གཟུང་འཛིན་རྟོག་མེད་ཡེ་ཤེས་མཁའ་ལ་གསལ། །མ་རིག་བདག་སྣང་ཆོས་ཉིད་ངང་དུ་ཐིམ། །ཡེ་ཤེས་ཀློང་ན་རིག་པ་རང་གསལ་བ། །ཐུགས་རྗེའི་འོད་ཀྱིས་མ་རིག་མུན་པ་སེལ། །རང་རིག་རྣམ་དག་ཤེས་རབ་ཀློང་དུ་ཐིམ། །མཚོན་པའི་ཐབས་ཆེན་མཚོན་བྱའི་དོན་ལ་སྦྱོར། །སྨྲ་བསམ་བརྗོད་ལས་འདས་པ་འབྲས་བུ་ཐུན་གཅིག་ནས། །སྐུ་དང་ཕྱག་རྒྱ་དབྱེར་མེད་ངང་ལ་གསལ། །རང་སྣང་ཡེ་ཤེས་གཞན་སྣང་རྟོག་དང་བྲལ། །རྟོག་པའི་ཤེས་རབ་རིམ་པས་ཟིལ་གནོན་ཅིང་། 
།འཁོར་བའི་ཆོས་མེད་རིག་པ་རང་༄༅། །ས་འཛིན། །བལྟ་བའི་གནས་གཅོད་དོན་གྱི་དགོངས་པ་ཡིན། །འཁོར་གྱི་རིག་པ་འཛིན་པ་ཉོན་ཅིག །ངས་བསྟན་རང་རིག་ཡེ་ཤེས་དེ། །བསྒོམ་དུ་ཡོད་པ་མ་ཡིན་ཏེ། །བསྒོམ་དུ་མེད་པ་ཡང་མ་ཡིན། །གཉིས་མེད་འདུ་འབྲལ་ཡོངས་ཀྱིས་མེད། །ཆོས་ཉིད་ཀློང་ན་རང་རིག་ཆོས་སྐུ་གསལ། །མཚན་ཉིད་འཛིན་པའི་ཡེ་ཤེས་འགག་མེད་འོད་དུ་གསལ། །སྤྲུལ་སྐུ་མ་འགགས་འོད་ཟེར་ཀུན་ཏུ་འཕྲོ། །མ་རིག་མུན་སེལ་ཐུགས་རྗེས་གནས་སུ་སྒྲོལ། །དེ་ཡི་ཐབས་སུ་བསྒོམ་དུ་ཡོད་མེད་གཉིས། །གང་ཟག་འབྲིང་ལ་གཞི་ལམ་འབྲས་བུར་བསྟན། །རང་གི་བློ་ལ་འཚམས་ལ་འོས་པར་མཛེས། །གང་ཟག་རབ་ལ་བསྒོམ་དུ་མེད་པར་བསྟན། །རང་གི་བློ་ལ་འཚམས་ལ་འོས་པས་མཛེས། །ཡང་དག་དོན་ལ་ཡོད་པ་མ་བཀག་པར། །འཛིན་པ་ཕྱོགས་རེར་ཞེན་པ་བཟློག་ཆེད་དུ། །མེད་པར་ཞེན་ལ་ཡོད་པའི་དོན་དུ་བསྟན། །དོན་དམ་སྙིང་པོ་འགྱུར་མེད་ཆོས་ཀྱི་སྐུ། །འགྱུར་མེད་གཞི་རྟོགས་ཉམས་བླངས་བློ་དངོས་འདྲེ། །མཚན་མའི་སྒྲིབ་གཡོགས་སྤོངས་ཆོད་པ། །འཁྲུལ་པའི་བློ་ལ་སྒྲིབ་གཡོགས་མེད་པར་སྣང་། །ཡེ་ཤེས་རང་གི་ངོ་བོ་སྒྲིབ་མེད་ཟང་ཐལ་ཏེ། །བློ་དངོས་བསྲེ་ཚེ་འདི་ལྟར་ངེས་པར་ཟུང་། །ཡུལ་མེད་སེམས་མེད་ཅེར་གྱིས་མཐོང་བར་འགྱུར། །དེ་ཚེ་རིག་པ་ཡུལ་ལ་ཤར་བ་ཡིན། །ཚུར་ལ་མི་བསྡུ་མ་བསྐྱོད་ཟང་ཐལ་བཞག 
།ཐབས་གསུམ་ཉོན་མོངས་མི་སྤོང་མི་རྟོག་མ་གཡོས་ངང་ཉིད་དེ། །རང་གསལ་མི་འགག་རང་བཞིན་དོན། །གཉིས་མེད་བདག་ཉིད་ཆེན་པོར་བཤད། །དེ་ཡིས་རྟོགས་པ་མངོན་དུ་ངེས་པར་འགྱུར། །རྣམ་རྟོག་སྦྱངས་པས་མཚན་མ་ཟིལ་གྱིས་གནོན། །ཆོས་སྐུའི་ངོ་བོར་བདག་ཉིད་མངོན་གྱུར་པས། །དེ་ཡི་ཡོན་ཏན་འགྲོ་ལ་ཐུགས་རྗེ་འཆར། །ཡོད་པར་ཞེན་ལ་མེད་པའི་དོན་བསྟན་པ། །གཞི་སྣང་ཡེ་ཤེས་རང་བཞིན་རྣམ་པར་དག །མི་གནས་ཡེ་ཤེས་ཆུ་བོ་གང་གྭ་བཞིན། །བསྒོམ་སྒྲུབ་མ་བྱས་རང་བྱུང་ཡེ་ཤེས་སྐུ། །ཚོགས་གཉིས་མ་བསགས་སྒྲིབ་གཉིས་མ་སྦྱངས་པར། །གོང་མའི་དོན་རྟོགས་བདག་ཉིད་མངོན་སངས་རྒྱས། །མ་འོངས་ད་ལྟར་རྗེས་འཇུག་རྫོགས་སངས་རྒྱས། །དེ་ལྟར་དེ་བཞིན་ང་ཡིས་ལུང་བསྟན་བཞིན། །ཡོན་ཏན་ཕྱོགས་རྗེ་སྐུ་དང་ཡེ་ཤེས་གསལ། །ཆེ་བ་སོ་སོའི་མཆོག་གྱུར་རྣམ་པར་དཔག །མཛེས་པའི་དོན་ཆེན་རྒྱུད་ཀྱི་དགོངས་པ་ཡིན། །རང་རིག་ཆོས་སྐུ་ཐུགས་རྗེ་མ་འགགས་པར། །སྐྱོབ་པའི་སྐུ་མཆོག་ཡེ་ཤེས་གཟུགས་ཀྱི་སྐུ། ཁེས་རབ་བདག་ཉིད་མ་འགགས་མཛེས་པའི་སྐུ། །སྣང་ལ་རང་བཞིན་མེད་ཅིང་སོ་སོར་འཕྲོ། །ངོ་བོ་རྣམ་དག་མཚན་ཉིད་ཡེ་ཤེས་ལྔ། །དེ་ཡི་རང་གདངས་ཡེ་ཤེས་འོད་དུ་འཆར། །དེ་ཉིད་རྣམ་དག་སྣང་ལརངབཞིནམེད། །ཡོདམེད་གཉིས་མེད་ཡེ་ཤེས་རང་ཆས་རྫོགས། །བློ་ལས་འདས་ཏེ་དཔག་མེད་ཡེ་ཤེས་སྐུ། 
།བློ་ཡི་ཡུལ་གྱུར་ཚད་བཟུང་༄༅། །མཚོན་པའི་རྟགས། །ཐུགས་རྗེའི་ཞགས་པས་རྒྱུད་ཆེན་དགོངས་པ་ཡིན། །ཞེས་གསུངས་སོ། །ཐིག་ལེ་ཀུན་འདུས་ཆེན་པོ་ལས། མན་ངག་གི་རྒྱུད་བཤད་པ་སྟེ་ལེའུ་དྲུག་པའོ།། །།རྙོ་ན་གུ་རུ་བཛྲ་རསྒ་ཚེ་ཏི་ཀྲིང་ཀྲིང་ར་ཛུ་ཨུ་མ་དེ་བ་ཙྭ་ན་ཀ་ལ་པྲ་ས༷་ར༷ཨུ་དེ་ཤན་ཏནྟྲ་ཙ་རི་པྲ་ཏ་ཨ་ཏ་ཀ་ལ་ས་རྙུ་ཨ༷༷ །དེ་ནས་བཅོམ་ལྡན་འདས་དགོངས་པ་མི་འགྱུར་བའི་དོན་ལ་བཞུགས་སོ། །དེའི་ཚེ་གསང་བའི་བདག་པོས་ཞུས་པ། །ཀྱེ་ཀྱེ་བཅོམ་ལྡན་རྡོ་རྗེ་འཆང་། །རྒྱུད་ཀྱི་བུ་བཞི་སྤྱིའི་དགོངས་པ་བཤད་དུ་གསོལ། ཞེས་ཞུས་སོ། །སྟོན་པས་བཀའ་སྩལ་པ། །རྡོ་རྗེ་སེམས་དཔའ་ལེགས་ཟུང་ཞིག །དྲི་མེད་དག་པའི་ཆོས་སྐུ་ལ། །ཡོན་ཏན་སྣང་བ་མི་འགག་པ། །འཁོར་དང་མྱ་ངན་འདས་པར་སྣང་། །རང་ཉིད་མ་གཡོས་གོས་པ་མེད། །དེ་ལ་སྐྱེ་འགག་འགྱུར་མེད་པ། །རྩ་བའི་རྒྱུད་ཆེན་ལྔ་ཡི་དོན། །དེ་མཚོན་ཚིག་རྒྱུད་རྣམ་པ་ལྔ། །སྐུ་གསུམ་རྒྱལ་པོ་བཤད་ལུགས་གསུམ། །སོ་སོའི་འཁོར་ལ་གནས་སུ་གསུངས། །མཚོན་པའི་རྒྱུད་ལ་ངེས་ཤེས་བསྐྱེད། ཁུད་ལྔ་དོན་གྱི་སྙིང་པོ་ནི། །སྐུ་གསུམ་འདུ་འབྲལ་མེད་པར་བཤད། །སངས་རྒྱས་བདག་ཉིད་སྟོན་པ་ཡིས། །སྐད་ཅིག་གསུམ་ལ་རྣམ་གྲོལ་བའི། །སོ་སོར་རྟོག་པའི་ཡེ་ཤེས་ཅན། །སངས་རྒྱས་བདག་ཏུ་འདུ་བར་བསྟན། ཁྲེས་རབ་ཏིང་འཛིན་དབང་གྱུར་པས། །གཞི་ལ་གནས་ཏེ་ལྷག་མཐོང་མེད། 
།བྱང་སེམས་ཤེས་བྱའི་སྒྲིབ་པ་ཅན། །སེམས་ཅན་སྡེ་རུ་ང་ཡིས་བཤད། །ཡེ་ཤེས་ཆེན་པོ་རྒྱུད་ལ་བཤད། བག་ཆགས་ལུས་ལ་ཐོགས་པ་ནི། །མཚན་ཉིད་ལྔ་ལྡན་གཉིས་མེད་པའི། །ཕུང་པོ་གསུམ་པའི་གནས་སྐབས་སུ། །བསྡུ་བའི་རིམ་པར་རྣམ་ཕྱེ་བའོ། །དྲི་མེད་རྒྱུད་ཀྱི་དགོངས་པ་ཡིན། །ཀྱེ་མ་ཀྱེ་མ་རིགས་ཀྱི་བུ། །ངས་བསྟན་དོན་གྱི་དགོངས་པ་ལ། ཁྲར་བ་མེད་ལ་ནུབ་པ་མེད། །སྐྱེ་བ་མེད་ལ་འགག་པ་མེད། །འགྲོ་བ་མེད་ལ་འོང་བ་མེད། །གཟུང་འཛིན་རྣམ་རྟོག་རྒྱུན་བཅད་དེ། །འགྱུར་མེད་ཡེ་ཤེས་དོན་རྟོགས་དེ། །གཞི་ཡི་གནས་ལུགས་ཡིན་པར་བཤད། །དེ་དོན་ཀུན་ཏུ་བཟང་པོ་ཡིས། །བཟང་ངན་ཆེ་ཆུང་དབྱེ་བ་མེད། །དེ་ཡི་གནས་ལུགས་དེས་མཐོང་བ། །ངོ་སྤྲོད་རྣམ་བཞིས་རྟོགས་པ་བསྐྱེད། །ཉོན་མོངས་ལྔ་དང་དོན་གནད་ལྔས། །མ་རྟོགས་བཅིངས་ཏེ་མདུད་བཞིན་བསྡམས་པ་རྟོགས་པས་གྲོལ། །དེ་བཞིན་ཀུན་གྱིས་མི་རྟོག་པས། །བློ་དང་སྦྱར་ཏེ་སོ་སོར་བཤད། །ནུབ་མེད་རྒྱལ་མཚན་དགོངས་པ་ཡིན། །རིག་པའི་སྐུ་ལ་དབང་བཞི་རྫོགས། །རང་སྣང་འཁོར་ལ་བྱིན་རླབས་དབང་། །དང་པོ་བྱིན་གྱིས་རླབས་ཀྱིས་ཤར། །མཐའ་མ་བྱིན་གྱིས་རླབས་ཀྱིས་བསྐུར། །རང་ལ་དབང་བསྐུར་རང་ལ་རང་དབང་ཐོབ། །དེ་ཉིད་མཆོག་གྱུར་འཁོར་འདས་ཀུན་ལ་དབང་། །རྫས་ལ་མ་བརྟེན་ཤེས་རབ་སྟོབས་ཀྱིས་བསྐུར། །རིག་པའི་རྩལ་དབང་ཞེས་སུ་བསྟན་པ་ཡིན། 
།༄༅། །རང་རིག་ཡེ་ཤེས་ངོ་བོ་སྟེ། །རང་རིག་ཐུགས་ཀྱི་ཀློང་ན་བཞུགས། །ཆོས་སྐུ་འགྱུར་མེད་ནུབ་པ་མེད། །སྐྱེ་ཤི་མེད་པའི་རྡོ་རྗེའི་ཚེ། །བློ་ཡི་ཡུལ་ལས་རབ་འདས་པ། །བཅོམ་ལྡན་རྡོ་རྗེ་ཚེ་དཔག་མེད། །གཟུགས་སྐུ་གཉིས་དང་ཐབས་ཅིག་བཞུགས། །རྫས་དང་སྔགས་དང་ཆོ་ག་རྣམས། །ཕྱིར་བསྟན་དེ་ཉིད་རྟོགས་པའི་ཐབས། །དེ་རྟོགས་དེ་ལ་བསྒྲུབ་ཏུ་མེད། །རིག་པའི་རང་གདངས་བུམ་པ་ལྔ། །ཡུམ་གྱི་རང་བཞིན་ཡེ་ཤེས་སྤྱན། །སྙིང་པོ་སྐུ་ལ་བཞུགས་པའི་ཀློང་། །དེ་རྟོགས་བྱ་ཕྱིར་བུམ་པའི་དབང་། །ཕྱིར་བསྐུར་ནང་དུ་གདམས་པ་དབབ། །དེ་ནི་ལོངས་སྐུའི་ངོ་བོ་སྟེ། །དེ་ལས་སྤྲུལ་པའི་སྐུར་སྣང་བ། །ཚོགས་དྲུག་དག་ལ་ཡེ་ཤེས་ཁྱབ། །མི་གསལ་གསལ་བའི་བདག་ཉིད་ཅན། །ལྷུན་གྲུབ་མངོན་དུ་འགྱུར་བའི་ཕྱིར། །ཕྱག་རྒྱ་རྣམ་དྲུག་ཕྱིར་དབང་བསྐུར། །ནང་དུ་བསྐུར་མེད་ཐོབ་མེད་པས། །ཡེ་ནས་གནས་པའི་ཐབས་སུ་བསྟན། །དེ་རང་སྣང་ཞིང་རང་གིས་ཤེས། །རང་ཉིད་ངང་ན་འདུ་འབྲལ་མེད། །རྫས་བཞི་དག་ལ་བརྟེན་ནས་རྟོགས་པ་ཐོབ། །ཐུན་མོང་གྱུར་དང་མ་གྱུར་པས། །སོ་སོའི་ཡུལ་དང་གང་ཟག་བསྟན། །ཚིག་དབང་དོན་གྱི་དགོངས་པ་ཡིན། །ཆོས་སྐུ་འགྱུར་མེད་རྡོ་རྗེ་གསུམ། །ལོངས་སྐུ་སྲོག་མེད་སྐུ་ལྔ་གསུམ། །དེ་གདུང་སྤྲུལ་སྐུས་ཡོངས་བཟུང་སྟེ། །སེམས་ཅན་མ་རིག་མུན་པ་སེལ། །དེབཞིནདེཡིརིམཔས་བཟུང་། 
།དེ་ལ་དེ་བཞིན་རིམ་པས་གནས། །དེ་ནི་སྐུ་གདུང་དོན་གྱི་དགོངས་པ་ཡིན། །ཞེས་གསུངས་སོ། །ཐིག་ལེ་ཀུན་འདུས་ཆེན་པོ་ལས། །གདམས་ངག་རྒྱུད་བཞིའི་དགོངས་པ་སྟེ་ལེའུ་བདུན་པའོ།། །།ཨུ་སུ་ཨུརྙ་ཏྲེ་ཤ་ས་ན་ཙྭ་ཀ་ཧྭ་ཨ་ཧྭ་མ་ཏི་ཨ། །དེའི་ཚེ་བཅོམ་ལྡན་འདས་མན་ངག་དོན་གྱི་དགོངས་པ་ལ་ཞུགས་སོ། །དེ་ནས་ཡང་གསང་བའི་བདག་པོས་ཞུས་པ། །ཀྱེ་ཀྱེ་བཅོམ་ལྡན་རྡོ་རྗེ་འཆང་། །མན་ངག་ལུང་གི་དགོངས་པ་གསུང་དུ་གསོལ། །ཞེས་ཞུསླ་སོ། །སྟོན་པས་བཀའ་སྩལ་པ། །སྟོན་པ་རྡོ་རྗེ་སེམས་དཔའ་ངས། ཁུད་དང་རྒྱུད་ཀྱི་མན་ངག་དང་། །མན་ངག་ལུང་དང་བཅས་པར་བསྟན། །མན་ངག་དོན་གྱི་དགོངས་པ་ཡིན། །ཆོས་སྐུ་རིན་ཆེན་ལྟ་བུ་ལ། །ཡོན་ཏན་སྣང་བ་སྐུ་གཉིས་འཆར། །དབྱེར་མེད་འདུ་འབྲལ་མེད་པར་གནས། །ངོ་སྤྲོད་རྣམ་བཞིས་གྲོལ་བར་བྱས། །ཐུགས་ཀྱི་དཀྱིལ་འཁོར་སྒོ་ཕྱེ་སྟེ། །སྐུ་གསུམ་རིན་ཆེན་གཏེར་མཛོད་བརྟོལ། །མི་འགྱུར་དགོངས་པ་རྣམ་བཞི་རྫོགས། །འགྱུར་མེད་གཅིག་གི་ངང་ལ་གནས། །ཞལ་ཆེམས་དོན་གྱི་དགོངས་པ་ཡིན། །ཆོས་ཉིད་འགྱུར་བ་མེད་པ་དང་། །རིག་པ་འགག་པ་མེད་པ་ལས། །སྣང་ལ་རང་བཞིན་མེད་པའི་ཡེ་ཤེས་གསལ། །སྙིང་པོ་སྐུ་ལྔ་ཕྱག་རྒྱ་མ་བསྐྱེད་ཚུལ། །ས་བོན་རྒྱུ་རུ་བཤད་པ་དང་། །རྒྱུ་ཉིད་མྱུ་གུའི་ཚུལ་དུ་བྱུང་། །རིག་དང་མ་རིག་བྱེ་བྲག་གིས། 
།འབྲས་བུ་སངས་རྒྱས་སེམས་ཅན་༄༅། །གཉིས། །ཆོས་སྐུ་གཅིག་ལ་ཐ་དད་པས། །ཟླ་བ་ཉི་མ་ཇི་བཞིན་ནོ། །ཆོས་ཉིད་འགྱུར་བ་མེད་པ་དང་། །རང་རིག་བརྒྱན་དུ་འགྲོ་བའི་ལུས་སེམས་ཤར། །སྟོན་པའི་རྒྱན་དུ་ལུང་དང་མན་ངག་ཤར། །དེ་རྟོགས་སྐད་ཅིག་བཞིས་གྲོལ་ལ། །རིག་པ་མ་འགགས་ཚུལ་དུ་ཤར། །དེ་ཉིད་མ་འགགས་ཡུལ་ལ་ཤར། །གཉིས་མེད་གཉིས་སུ་མེད་པར་གནས། །གཉིས་མེད་གཟུང་འཛིན་མཐའ་ལས་འདས། །གཞི་ལྡན་དོན་གྱི་དགོངས་པ་ཡིན། །ཀྱེ་མ་ཀྱེ་མ་རྡོ་རྗེ་འཛིན། །དེ་ལྟར་རྟོགས་པའི་རྣལ་འབྱོར་ལ། །སྐད་ཅིག་གཅིག་གིས་རྫོགས་སངས་རྒྱས། །མི་འགྱུར་གཞི་ཡི་ངང་ལ་བཞུགས། །བག་ཆགས་ལུས་ཀྱིས་བསྒྲིབས་མོད་ཀྱང་། །མ་ཐུབ་སྒོ་ནང་ཟང་ཐལ་གསལ། །ཡང་ཞུན་དོན་གྱི་དགོངས་པ་ཡིན། །དེ་རྣམས་ངས་བསྟན་ཡིད་ཆེས་བྱེད། །དེ་ཡི་དངོས་གཞི་གོང་བཞིན་བསྟན། །ངེས་པའི་མཚན་ཉིད་ཇི་བཞིན་ཤེས། །དེ་དང་དེ་རྣམས་མི་འགལ་བར། །གང་ཟག་བློ་ལ་ངེས་ཤེས་བསྐྱེད། །དབང་གསུམ་དོན་གྱི་དགོངས་པ་ཡིན། །ཐིག་ལེ་ཀུན་འདུས་ཆེན་པོ་ལས། །མན་ངག་གི་དགོངས་པ་བསྟན་པའི་ལེའུ་སྟེ་བརྒྱད་པའོ།། །།ཐུགས་རྗེ་ཆོས་ཀྱི་འཁོར་ལོའི་སྐབས་དོན་ཀུན་ལ་ཁྱབ་པའི་ཐིག་ལེའོ། །ཨ་ཏྭ་ཀ་ཙྭ་ན་ཙཀྲ་ཏནྟྲ་ཨུ་པ་དེ་ཤ་སྭ་ཏ་ས་མ་ཏི་མ་ལ་ཨུ། །བུ་ཏ་སཏྭ་སརྦ་བུ་ཏ། ཙ་ཀ་ཤུ་སིང་ཏ་ཤི་མ་ཎ་ཙྭ་ན་ཨུ་ན། །བཛྲ་པ་ནེ་ཨ་ཏ་མ་ཏི་ཙ་རི་ཀ་ལ། 
།དེ་ནས་བཅོམ་ལྡན་འདས་རྡོ་རྗེ་འཆང་ཆེན་པོ་རྟོགས་པའི་ཡེ་ཤེས་ཀྱི་དགོངས་པ་ལ་ཞུགས་སོ། །དེའི་ཚེ་གསང་བའི་བདག་པོས་ཞུས་པ། །རྟོགས་པའི་ཡེ་ཤེས་འཁོར་ལོ་གསུང་དུ་གསོལ། །ཞེས་ཞུས་སོ། །སྟོན་པས་བཀའ་སྩལ་པ་ཉོན་ཅིག །གཞི་གནས་ཀྱི་ཡེ་ཤེས་ལ་མཚན་ཉིད་འཛིན་པའི་ཡེ་ཤེས་ཀྱིས་བསྐོར་ཏེ། །རིག་པའི་སྟོང་པ་དང་དབྱེར་མེད་དང་ཐོགས་པ་མེད་པ་དང་ཐ་དད་གཅོད་པ་བཞིས་བསྐོར་ཏེ། ཤེས་རབ་ཀྱི་སྲོག་ཤིང་ལ་ཡེ་ཤེས་འཁོར་ལོ་བཞིས་བསྐོར་བ་ན། །ཕྱོགས་ལྷུང་མེད་པའི་ཤེས་རབ་སོ་སོར་རྟོགས་པའི་ཤེས་རབ་ཀྱིས་གཅོད་པའོ། །རིགས་ཀྱི་བུ་དེའི་དོན་ནི་ཀུན་གྱི་ཐུན་མོང་མ་ཡིན་ཏེ། རབ་ཏུ་རྟོགས་པར་དཀའ་བའོ། །ཀྱེ་ཀྱེ་གསང་བདག་ངེས་པར་ཟུང་། །སྟོན་པ་ལ་སོགས་རྣམ་པ་ལྔ། །གསང་བའི་དོན་ཆེན་གཏན་ལ་ཕབ། །མ་རྟོགས་ཞབྲུལ་པར་ཤར་བར་བཤད། །གདམས་ངག་རྣམ་གཉིས་གཙོར་བསྟན་ཅིང་། ཁུ་རྐྱེན་རང་རིག་གཅིག་པུ་ཉིད། །བདག་རྐྱེན་རང་རིག་ཆོས་སྐུ་ལ། །རྟགས་ཀྱི་ཡེ་ཤེས་མ་འགགས་སྣང་། །དམིགས་རྐྱེན་ཐུགས་ཀྱི་མེ་ལོང་བྱས། །མཅོས་རྐྱེན་བླ་མའི་གདམས་ངག་བྱས། །ཡེ་ཤེས་འཁོར་ལོས་རབ་བཅད་པས། །འཁྲུལ་གསུམ་གཞི་གསུམ་ངང་དུ་དག །རང་རིག་ཡེ་ཤེས་བྱ་བཙལ་འདས། །ལས་དང་ཐུགས་རྗེ་རྣམ་པར་དག །བསྒོམས་པས་གཞན་ནས་ཐོབ་པ་མེད། །མ་བསྒོམས་དོན་དང་འབྲལ་བ་མེད། 
།འདུ་༄༅། །འབྲལ་མེད་པའི་དགོངས་པ་ནི། །ཆུ་བོ་གང་གྭ་ཇི་བཞིན་ནོ། །དེ་ལྟར་དོན་ནི་རིམ་པར་སྤྱོད། །མ་འགགས་ཤར་བས་རང་བཞིན་ཏེ། །རྟོགས་པས་མཚན་མ་ཟིལ་གྱིས་གནོན། །མཚན་མ་ཟིལ་གནོད་སྣང་བ་ཡང་། །རྟོགས་པས་ཡོན་ཏན་རང་གསལ་ཏེ། །རང་ལས་མ་གཏོགས་གཞན་སྣང་མེད། །དེ་དོན་རྟོགས་པའི་རྣལ་འབྱོར་ལ། །རང་མ་ཡིན་པ་གཞན་མེད་ཅིང་། །རང་ཡང་དངོས་གཞི་རྗེས་གྲུབ་མེད། །དེ་བས་དེ་ལ་གཉིས་མེད་པས། །དོན་ལས་མི་ཉམས་བསྲུང་མཚམས་མེད། །འཕྲལ་ལ་བྱས་པ་མ་ཡིན་ཏེ། །ང་ཡི་རང་བཞིན་ཡེ་ནས་དེ་བཞིན་ཉིད། །ང་ཡི་དོན་གྱི་ཕྱོགས་རེ་ནས། །ཐེག་བརྒྱད་འདོད་པ་ཕྱོགས་རེ་བརྗོད། །ཐམས་ཅད་ང་ཡི་དབང་དུ་རྫོགས། །ང་ཡི་དོན་ལ་འདའ་བ་མེད། །ང་ཡི་རང་བཞིན་རང་བྱུང་ཡེ་ཤེས་པས། །ལྷུན་གྲུབ་གཞི་ཡི་སངས་རྒྱས་ལས། །བྱ་བཙལ་འབད་རྩོལ་རྣམ་པར་དག །ང་ཡི་དོན་ཆེན་མ་རྟོགས་པར། །ལུས་ངག་འབད་རྩོལ་ཅི་བྱས་ཀྱང་། །བྱས་ཀྱིན་འཛིན་པ་ཆེན་པོར་གྱུར། །གསང་བ་དོན་ཆེན་དགོངས་པ་ཡིན། །དྲི་མེད་རྣམ་དག་རང་རིག་ཆོས་ཀྱི་སྐུ། །ཡོན་ཏན་འགག་མེད་སྐུ་དང་ཡེ་ཤེས་གསལ། །བྱ་བྱེད་འབད་རྩོལ་མི་གནས་བདེ་ཆེན་ལྷུན་གྱིས་གྲུབ། །མ་རྟོགས་བློ་ལ་ཕྱི་ནང་འཁྲུལ་པར་ཤར། །རྟོགས་པའི་དོན་ལ་མི་གནས་རྣམ་པར་དག །བྷན་དྷ་འབར་བའི་གཞལ་མེད་ཁང་། 
རྒྱ་མཚོ་ཆེན་པོ་ཀློང་དཀྱིལ་ནས། །སྣང་བ་ཆོས་སྐུའི་བར་ན་ཡེ་ཤེས་གསལ། །དེ་ཉིད་རང་གི་ངོ་བོ་ནི། །མྱང་འདས་དོན་གྱི་དགོངས་པ་ཡིན། །གཉིས་མེད་ཆོས་སྐུ་དབྱེར་མེད་ཤེས་རབ་ལས། །མ་འགགས་ཡེ་ཤེས་འབྲས་བུ་གཟུགས་སྐུར་སྨིན། །ཆོས་སྐུའི་འོད་དང་ལོངས་སྐུའི་ཟེར། །འགྲོ་བ་རིགས་དྲུག་གནས་སུ་ཤར། །ལས་དང་གང་ཟག་ཐུགས་རྗེས་གནས་སུ་སྒྲོལ། །ཀུན་ཏུ་བཟང་པོ་བདེ་ཆེན་ངང་དུ་སྦྱོར། །དྲི་མེད་རྣམ་དག་འབྱེད་མེད་ཤེས་རབ་གསལ། །མཉམ་སྦྱོར་དོན་གྱི་དགོངས་པ་ཡིན། །རང་རིག་ཡེ་ཤེས་རང་བྱུང་གཉིས་མེད་པས། །མཐའ་བཞི་བདུད་བཞིའི་གནས་རྣམས་རྣམ་པར་དག །མི་གནས་ཡེ་ཤེས་མཚན་ཉིད་ལྔ་དང་ལྡན། །དམ་པ་ཆོས་སྐུ་འབྲས་བུ་ཡེ་ཤེས་སྐུ། །བྱ་བཙལ་མི་མངའ་རང་བཞིན་ལྷུན་གྱིས་གྲུབ། །ས་ལམ་མི་བགྲོད་འགྱུར་མེད་གཅིག་པ་ཉིད། །བྱ་བཙལ་མི་མངའ་རེ་དོགས་མཐའ་ལས་འདས། །རང་བཞིན་ལྷུན་གྲུབ་ཡེ་སངས་རྒྱས་པའི་སྐུ། །སྤྲོས་བྲལ་ཀློང་ན་འགྱུར་མེད་རིག་པ་གསལ། །ཐུགས་རྗེ་འགག་མེད་མི་འབྲལ་གཡོས་པ་མེད། །རེ་དོགས་མི་མངའ་རྩོལ་བསྒྲུབ་རྣམ་པར་དག ཁྲེས་རབ་རྩལ་རྫོགས་འགྱུར་མེད་དབྱིངས་ན་གསལ། །ཆོས་རྣམས་ཐམས་ཅདརངབཞིནརྣམདགཀློང་། །མི་རྟོག་ཆོས་སྐུ་འགག་མེད་ཡེ་ཤེས་གསལ། །སྐུ་དང་ཡེ་ཤེས་རོལ་པ་མཛད་སྤྱོད་ལས། །ཕྱི་ནང་སྣོད་བཅུད་གཟུང་འཛིན་སྣང་བ་རྣམས། 
།སྤྲུལ་པའི་སྣང་བ་ཆོས་༄༅། །ཉིད་ངང་དུ་དག །རང་གི་ངོ་བོ་མ་བསྒྲིབས་ཀུན་ཏུ་གསལ། །སྐྱོན་དང་ཡོན་ཏན་རེ་དོགས་བཟང་ངན་རྣམས། །གཉིས་མེད་བདེ་ཆེན་རྟོག་པའི་མཐའ་ལས་འདས། །ཆོས་ཉིད་དག་པའི་མེ་ལོང་ལྷ་བུ་ལ། །ཆོས་སྐུ་དག་པ་མེ་ལོང་གཟུགས་ལྟར་ཤར། །གཉིས་མེད་ཆོས་སྐུ་ནམ་མཁའི་བདག་ཉིད་ཅན། །རང་གསལ་འཛིན་མེད་མ་བཅོས་བདེ་བའི་ངང་། །སྟོང་དེ་སྟོང་པ་མ་ཡིན་སྟོང་པའི་སྙིང་པོ་འབྱུང་། ཁྲེས་རབ་འགྱུར་མེད་ཀློང་ནས་འགག་མེད་ཡེ་ཤེས་ཤར། །སྣང་ལ་རང་བཞིན་མེད་དེ་རྣམ་དག་ཆོས་ཀྱི་སྐུ། །ཡོན་ཏན་མི་འགག་དངོས་མེད་ངང་གིས་འབྱུང་། །དེ་ཡི་ངང་ལས་མི་གཡོ་འགག་པ་མེད། ཁུ་རྐྱེན་བྱེད་པ་མེད་པས་རང་རིག་ཡེ་ཤེས་གསལ། །འཁོར་འདས་ལ་སོགས་ཅིར་སྣང་འཕེལ་འགྲིབ་མེད། །ཕྱི་ནང་སྣོད་བཅུད་སྣང་སྲིད་འཁོར་འདས་ཀུན། །གཉིས་མེད་ཆོས་སྐུ་རྣམ་དག་ཀློང་ཆེན་ན། །མ་འདྲེས་ཡོངས་རྫོགས་གསལ་ལ་རྟོག་པ་མེད། །ཡོན་ཏན་རང་སྣང་ཐིག་ལེ་རང་སངས་རྒྱས། །སྣ་ཚོགས་སྣང་ལ་རང་བཞིན་ཡོངས་ཀྱིས་མེད། །ཏིང་འཛིན་རྣམ་དྲུག་དོན་གྱི་དགོངས་པ་ཡིན། །མི་གནས་ཡེ་ཤེས་མ་འགགས་ཀུན་ཏུ་གསལ། །ཐུགས་ཀྱི་མེ་ལོང་ཀུན་གཞི་གཏན་ལ་འབེབས། །ལུང་གི་ཤར་ལུགས་གནས་ལུགས་ཐིམ་ལུགས་ཤེས། །ཐུགས་རྗེའི་སྟོབས་ཀྱིས་རིགས་དྲུག་གནས་སུ་ཤར། 
།རྟགས་ཀྱི་ཡེ་ཤེས་འགྱུར་མེད་དོན་དང་འཕྲད། །སྦུབས་དང་བྲལ་བས་གཟུང་འཛིན་རྣམ་པར་དག །གཉིས་མེད་ཀློང་ནས་ཡེ་ཤེས་འོད་དུ་གསལ། །བདུད་བཞི་རྒྱས་འདེབས་ཡེ་ཤེས་རྩེ་གཅིག་གསལ། །རྟོག་མེད་ཤེས་རབ་འབྲས་བུ་མངོན་སངས་རྒྱས། །རྡོ་རྗེ་གདན་ལ་རིན་ཆེན་སྐུ་རུ་སྨིན། །དམིགས་སེལ་རྣམ་དྲུག་དོན་གྱི་དགོངས་པ་ཡིན། །ཐུགས་ནི་དཀྱིལ་འཁོར་གསལ་འགྲིབ་ལས་འདས་པའི། །མི་འགྱུར་མ་བསླད་འགག་མེད་ཡེ་ཤེས་གསལ། །མ་ནོར་མ་བཅོས་དབྱེར་མེད་གྲོལ་བའི་ཆོས། །གནས་སྐབས་ཆོས་ལྔས་སྲིད་པའི་མཐའ་ལ་བསྐྱལ། །ཡི་གེ་རྣམ་དྲུག་དོན་གྱི་གནས་བསྟན་པས། །སྒྲ་སྐད་འབྱུང་དང་ཐུགས་རྗེ་རང་བྱུང་ཞིང་། །མི་གནས་མྱ་ངན་འདས་དང་དགོངས་པ་རྫོགས། །ཆོས་ལྔ་དོན་གྱི་དགོངས་པ་ཆེན་པོ་ཡིན། །དྲི་མེད་ངང་དུ་ཐམས་ཅད་འདུས། །དེ་མཚོན་ཕྱི་ནང་གསང་བས་བསྡུས་པ་རྣམས། །སྒྲ་དང་བརྡའ་དང་གཉིས་མེད་དོན་དུ་འདུས། །དེ་ཡི་དོན་ལ་རྒྱུ་རྐྱེན་རྣམ་པར་དག །རང་བྱུང་སྐུ་གསུམ་འགྱུར་མེད་ཆོས་ཀྱི་སྐུ། །རྟོགས་དང་མ་རྟོགས་འཁོར་འདས་ཀུན་ཏུ་ཤར། །སྣ་ཚོགས་སྣང་ཡང་དྲི་མེད་རྣམ་པར་དག །ཚིག་གིས་མཚོན་པས་ཚིག་ལས་འདས་པར་རྟོགས། །ཚིག་གིས་མཚོན་པ་བློ་ཡི་བྱེ་བྲག་གིས། །བསྒོམ་དུ་ཡོད་དང་མེད་པ་གཉིས་སྤང་ལ། །གཉིས་ལ་ཡོད་མེད་དོན་ལ་རྣམ་པར་དག །དེ་ལྟར་རྟོགས་པས་སྐད་ཅིག་གསུམ་ལ་གྲོལ། 
།སངས་རྒྱས་སེམས་༄༅། །ཅན་ཐུགས་རྗེའི་ལྕགས་ཀྱུས་འཛིན། །རང་རིག་མེ་ཏོག་ཆོས་ལས་འདས། །དེ་ལྟར་རྟོག་པས་ཐམས་ཅད་བཅིངས། །རང་རིག་ཡེ་ཤེས་གཉིས་ཀྱི་མཐའ་ལས་འདས། །རྟོགས་པའི་སྟོབས་ཀྱིས་མ་རིག་རིག་པར་གྲོལ། །འཁོར་འདས་གཉིས་མེད་བདེ་ཆེན་གསལ་བའི་ངང་། །ཐུན་མོང་མ་ཡིན་སྨྲ་བསམ་འདས་པའི་སྐུ། །དེ་ལྟར་རྟོགས་པས་རྩོལ་བའི་མཐའ་དང་བྲལ། །དེ་ཡི་མཚོན་ཐབས་མན་ངག་ཀུན་གྱི་གཞི། །སྐུ་གསུམ་ལྷུན་གྲུབ་རྟོགས་པའི་ཤེས་རབ་སྐྱེ། །དོན་གྱི་བཀའ་བཞི་མ་ལུས་གཏན་ལ་ཕེབས། །དགོངས་པ་འདུས་པའི་དགོངས་པ་འདུས་པ་ཡིན། །གསང་བའི་དོན་ཆེན་བློ་ཡི་ཡུལ་ལས་འདས། །ཐུན་མོང་མ་ཡིན་སྨྲ་བསམ་འདས་པའི་སྐུ། །ཐུགས་ཀྱི་གཏེར་མཛོད་དགོངས་པ་ཀུན་གྱི་ཐུགས། །ཀུན་འབྱུང་ཀུན་མཁྱེན་ཡེ་ཤེས་དག་པའི་གཞི །རིག་དང་མ་རིག་སངས་རྒྱས་སེམས་ཅན་སྣང་། །ངས་བཤད་དོན་གྱི་རྣམ་དག་དབྱིངས་ཀྱི་ངང་། །ཡེ་ཤེས་མི་འགག་བཅོམ་ལྡན་རྡོ་རྗེ་འཆང་། །ཐུགས་ཀྱི་ཀློང་དུ་འགག་མེད་ཡེ་ཤེས་ཤར། །གློ་བའི་ནང་དུ་དེ་ཡི་རྩལ་ཤར་བའི། །རླུད་དང་འཕྲད་དེ་དེ་ཡིས་རྟོག་པ་འགྱུས། །དེ་ཡི་སྐྱོན་གྱིས་མ་གོས་མཚན་མ་སོ་སོར་འཛིན། །དེ་བཞིན་རིམ་འགྲོ་རླུད་དང་བྲལ་ནས་གནས། །དེ་ནི་རང་ཤར་ཀུན་ནས་ཀུན་མཁྱེན་འགྱུར། །ལུས་ཀྱི་རྣམ་ཤེས་ཀུན་རྫོབ་ཐིག་ལེ་གསུམ། །ཕྱིར་ཤར་རྩལ་དེ་སྤྲུལ་སྐུ་འབྱིན་པར་བྱེད། 
།སེམས་ལས་གྲོལ་བས་གཟུང་འཛིན་རྣམ་རྟོག་གྲོལ། །རྟོག་མེད་ཡེ་ཤེས་ནམ་མཁའི་འཇའ་ལྟར་གསལ། །བདག་ཉིད་སངས་རྒྱས་ཐུགས་རྗེས་འགྲོ་བ་སྐྱོབ། །འགྱུར་མེད་ཀློང་དུ་ཡེ་ཤེས་རླུད་གིས་བསྐྱོད། །སྐུ་གསུམ་ནང་གསལ་བུམ་པའི་མར་མེ་བཞིན། །ཐུགས་ཀྱི་གཏེར་མཛོད་དོན་གྱི་དགོངས་པ་ཡིན། །ཡུལ་གྱི་མཛོད་དང་རིག་པ་སེམས་ཀྱི་མཛོད། །ལུས་ཀྱི་མཛོད་དང་རིགས་ལྔའི་མཛོད། །ཡེ་ཤེས་མཛོད་ནས་སོ་སོའི་དོན་བཞུགས་དབྱེར་མེད་ཚུལ་གྱིས་འཆང་། །རྟོགས་དང་མ་རྟོགས་སངས་རྒྱས་སེམས་ཅན་སྣང་། །དེ་ན་གནས་དང་དེ་ཡི་ངང་དུ་གྲོལ། །རྟོགས་པའི་ཡེ་ཤེས་རིག་པ་རང་ས་འཛིན། །འབྱེད་པའི་མུ་བཞི་སྐྱོན་སེལ་ཡོན་ཏན་བསྒྲུབ། །འཁོར་ལོ་ལྔ་པ་དོན་གྱི་དགོངས་པ་ཡིན། །ཀུན་གཞི་ཡེ་ཤེས་མེ་ལོང་རིགས་ལྔའི་བདེ་གཤེགས་གསལ། །མ་ལུས་རྫོགས་ཚེ་ལུས་ཀྱི་ཀློང་ན་གསལ། །དོན་གྱི་དབང་བཞི་མ་བསྐུར་ལྷུན་གྱིས་གྲུབ། །ཡིད་ཀྱི་དབང་པོ་མ་འགགས་ཤེས་རབ་སོ་སོར་མཁྱེན། །གཟིགས་པའི་སྤྱན་ལྔས་གདུལ་བྱ་དོན་ལ་འཛིན། །གསུང་གི་སྒོ་མོ་ལྗགས་ཀྱི་ལྡེ་མིག་གིས་ནི་འབྱེད་པར་བྱེད། །ཚིག་དང་དོན་སྦྱོར་འགྲོ་དོན་མ་ལུས་རྫོགས། །བཀའ་བཞིན་དོན་གྱི་དགོངས་པ་དམ་པ་ཡིན། །བྱ་བཙལ་ལྷུན་གྲུབ་རང་བྱུང་ཡེ་ཤེས་ལ། །ཡོན་ཏན་འགག་མེད་སྐུ་གཉིས་ལྷུན་གྱིས་རྫོགས། །ཕྱི་ནང་གསང་གསུམ་མན་ངག་རྣམ་གསུམ་གྱིས། 
།ཕྱི་རུ་སྣང་་་། །བ་ཡེ་ཤེས་གདངས་སུ་གསལ། །གཟུང་བ་མི་གནས་རང་བཞིན་རྣམ་པར་དག །ནང་དུ་སྣང་བ་བདེ་གཤེགས་སྐུ་ལྔར་གྲོལ། །ལུས་སེམས་མི་གནས་འཛིན་པའི་མཐའ་དང་བྲལ། །གཟུང་འཛིན་གཉིས་མེད་རང་རིག་ཆོས་ཀྱི་སྐུ། །གསལ་ལ་མི་རྟོག་བུམ་པའི་མར་མེ་བཞིན། །མཚོན་བྱའི་ཚིག་གི་སྒྲོན་མེས་ངེས་མཚོན་ནས། །དེ་ནི་ཉམས་སུ་ཕྱི་ནང་གསུམ་གྱིས་བླངས། །ཇི་བཞིན་ཉམས་མྱོང་མི་འགྱུར་ངེས་པ་རྙེད། །སྙིང་པོའི་དོན་ལ་འགྱུར་བ་མེད་པར་གནས། །འགྱུར་མེད་དོན་གྱིས་སྐད་ཅིག་གསུམ་ལ་གྲོལ། །རྟོགས་པའི་ཡེ་ཤེས་གསལ་ལ་འཛིན་པ་མེད། །མི་ལྡོག་དངས་པའི་རང་ས་ཟིན་པར་འགྱུར། །དེ་ཡི་ཚེ་ན་གསལ་བ་རྣམ་གསུམ་སྟེ། །ཆོས་སྐུ་ཕྱི་ནང་མེད་པ་མ་བསྒྲིབས་གསལ། །ཡེ་ཤེས་འོད་ལྔ་སྤྲུལ་སྐུ་ལོངས་སྐུ་གསལ། །རིགས་ལྔ་ལོངས་སྐུ་ནང་ན་གསལ། །སྐུ་གསུམ་ཇ་ལོག་དོན་གྱི་དགོངས་པ་ཡིན། །དེ་ཡི་དོན་དུ་མྱང་ངན་འདས་ཞེས་བྱ། །དེ་ལྟར་མི་ལྡོག་གསལ་བར་གནས་པ་ཡང་ ས་ལམ་རིམ་པས་བགྲོད་པ་མ་ཡིན་ཏེ། །སྐད་ཅིག་གསུམ་གྱིས་རང་ས་ཟིན་པར་འགྱུར། །རྡོ་རྗེ་རྣལ་འབྱོར་ལྔ་ཡི་དགོངས་པ་ཡིན། །ཞེས་གསུངས་སོ། །ཐིག་ལེ་ཀུན་འདུས་ཆེན་པོ་ལས། རྟོགས་པ་ཡེ་ཤེས་འཁོར་ལོ་བསྟན་པའི་ལེའུ་སྟེ་དགུ་པའོ།། །།ཡེ་ཤེས་རང་བྱུང་བའི་སྐབས་ཡེ་ཤེས་ཆེན་པོའི་ཐིག་ལེའོ། 
།མ་ཧྭ་གུ་ཡ་ཏནྟྲཨུ་པ་དེ་ཤ་ཀ་མ་སྭ་ཧུ༷་ཨུ། །བོ་དྷི་ཙིསྟ་ཀོ་ཤ་ཙ་མུ་ཏི་ཨ་ཏི་ཀ་ལ། དེའི་ཚེ་སྟོན་པ་རྡོ་རྗེ་འཆང་ཆེན་པོ་དེས་གསང་བ་དོན་གྱི་དགོངས་པ་ཞུགས་སོ། །དེའི་ཚེ་གསང་བའི་བདག་པོས་གསོལ་པ། །ཀྱེ་ཀྱེ་བཅོམ་ལྡན་རྡོ་རྗེ་འཆང་། །གསང་བའི་དོན་གྱི་དགོངས་པ་ཇི་ལྟར་ལགས། །ཞེས་ཞུས་པས། །སྟོན་པས་བཀའ་སྩལ་པ། ཀྱེ་རྡོ་རྗེ་འཛིན་པ་ངེས་ཟུང་ཞིག །ཨེ་མ་ངོ་མཚར་རྨད་ཀྱི་ཆོས། །དེ་ནི་ཚིག་ལ་མི་གནས་པས། །དོན་གྱི་དགོངས་པ་མ་ནོར་བཤད། །རང་རིག་ཡེ་ཤེས་མ་འགགས་པ། །འཁོར་དང་མྱ་ངན་འདས་པར་གནས། །དེ་ལ་རྒྱུ་རྐྱེན་བྱེད་པ་མེད། །འཁོར་འདས་ཀུན་ལས་ང་སྔར་བྱུང་། །ང་ཡི་གོང་ན་གཞན་མ་མེད། །ཐམས་ཅད་རང་རིག་ཀློང་ན་བཞུགས། །ཐམས་ཅད་རང་རིག་ཀློང་ནས་འཆར། །དེ་ཡི་ངོ་བོ་མི་འགྱུར་བར། །ཡེ་ཤེས་ཡོན་ཏན་ཀུན་ཏུ་གསལ། །དེ་ལ་རྒྱུ་མེད་གཉེན་པོ་མེད། །དངོས་མེད་སྣོད་བཅུད་རྩལ་དུ་སྣང་། །འབྱུང་གནས་མ་འགགས་ཀུན་ཏུ་ཁྱབ། །ཀུན་འབྱུང་སྙིང་པོ་འགྱུར་བ་མེད། །དཔེར་ན་ཡིད་བཞིན་ནོར་བུ་རིན་ཆེན་བཞིན། །འཁོར་དང་མྱང་ངན་འདས་པའི་ཆོས། །དངོས་མེད་བྱིན་གྱིས་བརླབས་ལས་བྱུང་། །མཚན་ཉིད་དོན་གྱི་དགོངས་པ་ཡིན། །ང་ཉིད་མ་འོངས་སྔོན་རོལ་ན། །སྟོན་པ་ཀུན་རིག་ཆོས་ཀྱི་རྗེ། །པདྨ་བདེ་གསལ་གྲོང་ཁྱེར་དུ། །བསྟན་པའི་སྙིང་པོ་ཡེ་ཤེས་ལྔ། །རང་སྣང་རྟོག་པའི་འཁོར་རྣམས་ལ། 
།རྟོག་མེད་བྱིན་གྱིས་༄༅། །རླབས་ལས་བཤད། །སོ་སོའི་རྒྱུད་ལ་བྱིན་གྱིས་སོ་སོར་རྟོགས། །སྟོན་པ་ཀུན་སྣང་ཡེ་ཤེས་ཀྱིས། །ཆོས་ཉིད་གསལ་བའི་རང་གདངས་ལ། །ཡེ་ཤེས་འགག་མེད་དཀྱིལ་འཁོར་བྲིས། །རང་རིག་དབུས་ཀྱི་གཙོར་གནས་ཏེ། །ཉིད་ལས་མི་གཞན་སྟོན་པ་བཞི། །རང་རང་རིགས་ཀྱི་འཁོར་རྣམས་ལ། །གསུང་གིས་ཆོས་རྣམས་མི་འཆད་པར། །བྱིན་རླབས་རང་གི་ངོ་བོའི་སྒོ་ནས་བསྟན། །བསྟན་པའི་སྙིང་པོ་གོང་མ་བཞིན། །ཨུ་དུམ་ཝ་རའི་མེ་ཏོག་ལ། །ང་ཉིད་བརྫུས་ཏེ་འོངས་པའི་ཚེ། །ང་ཡི་ཐུགས་ཀྱི་དཀྱིལ་འཁོར་དུ། །རང་བྱུང་ཐུགས་ཀྱི་ཆུ་བོ་བཞི་རྫོགས་པས། །དགོངས་པའི་ཡེ་ཤེས་རང་དབང་ཐོབ། །བརྡའ་སྒྲ་ངེས་པའི་དོན་གསུམ་བཤད། །རྒྱུད་ཀྱི་སྙིང་པོ་སེམས་ཕྱོགས་ཆེན་པོའི་དོན། །ཡིད་འདྲེས་པ་ཡི་ཚོགས་ལ་བསྟན། །དེ་བཞིན་བྱོས་ཤིག་ངས་ལུང་བསྟན། །ལོ་རྒྱུས་དོན་གྱི་དགོངས་པ་ཡིན། །སྲིད་པའི་མཛོད་གྱུར་ཆོས་ཉིད་ཐིག་ལེ་ན། །རང་རིག་མི་འགག་འགྱུར་མེད་ཆོས་སྐུ་བཞུགས། །ཐ་དད་མི་གནས་འོ་མ་མར་གྱི་ཚུལ། །རང་བྱུང་ཡེ་ཤེས་མ་འགགས་འོད་ཀྱི་མྱུ་གུ་ལྔ། །སྲོག་མེད་སྙིང་པོ་སྐུ་ལྔ་བསྐྱེད་ཅིང་འདུ་འབྲལ་མེད། །མི་འགྱུར་སྐུ་ཡི་བདག་ཉིད་ཆེ། །མི་གནས་གསུང་གི་བདག་ཉིད་ཆེ། །མི་འགྱུར་ཐུགས་ཀྱི་བདག་ཉིད་ཆེ། །རྒྱུ་ཉིད་རྡོ་རྗེ་རྐྱེན་དང་འདྲ། བྲལཡང་། །མ་བསྐྱེད་པས་ན་འཇིག་པ་མེད། 
།མན་ངག་དོན་ཀྱི་དགོངས་པ་ཡིན་པར་བསྟན་པའོ། །ཐུན་མེད་ཐུན་ཆེན་དགོངས་པ་གཅིག་ཏུ་དྲིལ། །ཆོས་ཉིད་ཆོས་སྐུ་འབྱེད་མེད་སྟོང་པ་དང་། །སྙིང་པོ་སྐུ་ལྔ་བར་ན་ཡེ་ཤེས་གསལ། །ཆོས་ཉིད་ཆོས་སྐུའི་བར་ན་འོད་ལྔ་གསལ་བ་ལོངས་སྐུའི་དོན། །སྣང་བ་ཆོས་སྐུའི་བར་ན་ཡེ་ཤེས་གསལ་བ་སྤྲུལ་སྐུའི་དོན། །དངོས་ཉིད་གཞི་དང་སྦྱར་བའི་དགོངས་པ་ཡིན། །རྒྱུ་རྐྱེན་མེད་པར་འཁོར་འདས་རང་ལས་བྱུང་། །ཡོན་ཏན་མ་འགགས་སྟོབས་ཀྱིས་ཤར་བ་ཡིན། །ཐུགས་རྗེ་མ་འགགས་སྐུ་ཉིད་སྣང་བར་ཤར། །སྣ་ཚོགས་ཤར་ཀྱང་གཉིས་མེད་ཆོས་སྐུའི་ངང་། །དེ་ནས་རྒྱུང་དང་དེ་ནས་འཇུག་ཅིང་ཐིམ། །ཐམས་ཅད་མ་འགགས་པ་ཡི་ཡེ་ཤེས་རྨད་བྱུང་ཆོས། །རང་གི་རྒྱུད་ལ་ངེས་པའི་ཤེས་པ་སྐྱེས། །དོན་གྱི་སྒོ་རྣམས་འབྱེད་ཅིང་གསལ་བར་བྱེད། །སྒོ་དང་ལྡེ་མིག་དོན་གྱི་དགོངས་པ་ཡིན། །ཆོས་སྐུ་ནམ་མཁའ་ལྟ་བུ་ཡེ་ནས་ཚད་མེད་སྟོང་། །དེ་ཡི་སྟོབས་ལས་ཡེ་ཤེས་སྐུ་རུ་སྣང་། །སྐུ་དང་ཡེ་ཤེས་དངོས་པོ་མཚན་མའི་ཆོས། །དང་པོ་ཤར་ཀྱང་རང་གི་སྟོབས་ལས་ཤར། །ཐ་མ་ཐིམ་ཡང་རང་གི་ངང་ལ་ཐིམ། །དབྱིངས་དང་ཡེ་ཤེས་གཉིས་མེད་བདེ་བའི་ངང་། །སྐུ་གསུམ་དབྱེར་མེད་དོན་གྱི་དགོངས་པར་བཞུགས། །ནམ་མཁའ་ལྟོ་སྦྱོར་དོན་གྱི་དགོངས་པ་བསྟན། །ཆོས་ཉིད་ཀློང་ན་ཆོས་སྐུ་གསལ་བ་ནི། །ནམ་མཁའི་ངང་ན་ཉི་མའི་སྙིང་པོ་གནས་པ་བཞིན། །མི་འགྱུར་ཡོངས་ལ་ཁྱབ་པའི་སྐུ། 
།དེ་ལ་ཡེ་ཤེས་སྣང་༄༅ བ་འཆར་བ་ནི། །སྤྲིན་མེད་ནམ་མཁར་ཉི་མ་སྣང་བ་བཞིན། །རིགས་ལྔའི་སངས་རྒྱས་མ་འདྲེས་རྫོགས་པ་ནི། །ནམ་མཁའི་ངང་ན་འཇའ་ཚོན་གསལ་བ་བཞིན། །ཐིག་ལེ་ཆེན་པོ་དོན་གྱི་དགོངས་པ་ཡིན། །མི་གཡོ་འདུ་འབྲལ་མེད་པའི་ཡེ་ཤེས་གསལ། །མཚོན་པའི་ཐབས་ཀྱི་རིམ་པས་བློ་ལ་སྦྱར། །མི་འགྱུར་བ་གཅིག་རྟོགས་ཚུལ་རྒྱུད་ལས་སྐྱེས། །སྐྲུབས་དང་བྲལ་བས་བདག་ཉིད་མངོན་སངས་རྒྱས། །འགག་མེད་ཐུགས་རྗེས་འགྲོ་དྲུག་གནས་སུ་འདྲེན། །མི་གནས་བདག་མེད་ཆོས་སྐུའི་ཀློང་ན་གསལ། །རིན་ཆེན་སྒྲོན་མ་དོན་གྱི་དགོངས་པ་ཡིན། །མ་འགགས་མི་གཡོ་ངང་དངས་རང་བཞིན་ནོ། །ཡེ་ཤེས་ཟང་ཐལ་སྒྲིབ་མེད་ཀུན་ཏུ་གསལ། །ཆོས་སྐུའི་ངང་ལ་གཟུགས་སྐུའི་རང་བཞིན་ཏེ། །ཡོད་པ་མེད་དང་མེད་པ་ཡོད་པའི་ས། །སྐུ་གསུམ་དབྱེར་མེད་རང་རིག་ཡེ་ཤེས་བདག །མིག་གི་སྒྲོན་མ་དོན་གྱི་དགོངས་པ་ཡིན། །ཡོན་ཏན་མི་འགྱུར་རང་རིག་ཡེ་ཤེས་ཏེ། །སྐུ་གསུམ་སྦུབས་སུ་དེ་ཡི་གནས་སྐབས་བསྟན། །དེ་མཚོན་ཕྱི་ནང་གསང་བ་འདུས་པར་བསྟན། །ངོ་མཚར་ཐབས་ཀྱི་སྙིང་པོ་དོན་དང་མཇལ། །འཕྲུལ་གྱི་ཡི་གེ་དོན་གྱི་དགོངས་པ་ཡིན། །མ་རིག་ཡེ་ཤེས་མཐར་ཐུག་ཡོངས་ལ་ཁྱབ། །གསང་བའི་ཤེས་རབ་སྒྲིབ་པ་ཀུན་ལས་འདས། །ཀུན་ལས་མཆོག་གྱུར་ཁྱད་པར་ཆེ་བས་འཕགས། །ནམ་མཁའ་ཁྱབ་པ་དོན་གྱི་དགོངས་པ་ཡིན། 
།ཞེས་གསུངས་སོ། །ཐིག་ལེ་ཀུན་འདུས་ཆེན་པོ་ལས། ཕྱོགས་འཛིན་གྱི་དགོངས་པ་བསྟན་པ་སྟེ་ལེའུ་བཅུ་པའོ།། །།ཀོ་ཤ་དྷ་ཏྭ་མ་ཧྭ་བཛྲ་དྷ་ཏི་ཏནྟྲ་ཙཀྲ་པ་ཙ་ཨུ་པ་དེ་ཤཨུ་ཏ་ཀ་ལ་པ་རུ་ཨ། དེའི་ཚེ་ཡང་སྟོན་པ་རྡོ་རྗེ་འཆང་ཆེན་པོ་དེས། གསང་བའི་སྙིང་པོ་བླ་ན་མེད་པའི་དགོངས་པ་ལ་སྙོམས་པར་ཞུགས་སོ། །དེའི་ཚེ་གསང་བའི་བདག་པོས་ཞུས་པ། ཀྱེ་ཀྱེ་བཅོམ་ལྡན་རྡོ་རྗེ་འཆང་། །གསང་བ་དོན་གྱི་སྙིང་པོའི་དགོངས་པ་གསུང་དུ་གསོལ། །ཞེས་ཞུས་སོ། །སྟོན་པས་བཀའ་སྩལ་པ། །ལག་ན་རྡོ་རྗེ་ལེགས་ཟུང་ཞིག །ཆོས་སྐུ་ཡུལ་མེད་ཡེ་ཤེས་རང་གདངས་བཅས། །དོན་ལ་འགྱུར་མེད་འབྱེད་མེད་ཤེས་རབ་བཅས། །སྟོང་ཉིད་སྤྲོས་བྲལ་ཡོངས་ལ་ཁྱབ་པའི་སྐུ། །ཐུགས་རྗེ་མི་འགག་སྤྲུལ་སྐུ་རྒྱུན་མི་འཆད། །མི་འགྱུར་ཀློང་ནས་ཡེ་ཤེས་སྤྱན་མ་འགགས། །རང་སྣང་ཡེ་ཤེས་གཞན་སྣང་རྟོག་པ་མེད། །ཐམས་ཅད་ཡོངས་རྫོགས་སྐྱེ་འགག་འཆར་ནུབ་མེད། །དོན་གྱི་དབང་བཞི་མ་བསྐུར་ལྷུན་རྫོགས་པས། །མ་བསྒོམས་མ་བསྒྲུབས་ཡེ་ཉིད་རྫོགས་སངས་རྒྱས། །དོན་གྱི་རྫས་བཞི་མ་བསགས་ལྷུན་གྲུབ་པས། །རྟོགས་པའི་ཤེས་རབ་རང་རིག་ཁོང་ནས་འཆར། །བཀོད་པ་བཞི་ལྡན་དོན་གྱི་དབང་ཆེན་རྫོགས། །རང་བྱུང་ཡེ་ཤེས་རྒྱུ་རྐྱེན་རྣམ་པར་དག །གཉེན་པོས་མི་ཤིགས་གཞན་གྱི་དབང་གྱུར་མེད། །གཉིས་མེད་བདེ་ཆེན་ཆོསསྐུརྣམ་དག་དེ། 
།ལུང་དང་སྒྲ་ཡིས་༄༅། །ངེས་པར་གཏན་ལ་དབབ། །ཆོས་རྣམས་ཐམས་ཅད་དབྱེར་མེད་མཉམ་ཉིད་ངང་། །དངོས་པོ་མེད་པར་རང་རྫོགས་དེ་བཞིན་ཉིད། །རང་རིག་ཆོས་སྐུ་ཡེ་ཤེས་རང་སྣང་ལ། །འབྱུང་བ་ནམ་མཁའ་དང་པོ་ཉིད་ནས་མེད། །རང་བྱུང་ཡེ་ཤེས་དོན་གྱི་འབྱུང་བ་ལ། །མཚན་མའི་འབྱུང་བ་དངོས་པོ་གདོད་ནས་དག །གཉིས་མེད་ཆོས་སྐུ་ཡེ་ཤེས་ཟང་ཐལ་ལ། །གཟུང་འཛིན་གནས་སུ་རང་གསལ་འཛིན་པ་མེད། །དང་པོ་རྒྱུ་མེད་རྡོ་རྗེའི་ངང་། །བར་དུ་རྐྱེན་མེད་རང་བྱུང་ཉིད། །ཐ་མ་མི་འགྱུར་ཡེ་ཤེས་ནི། །འཆར་ནུབ་མེད་པའི་ཟང་ཐལ་དེ། །ནམ་མཁའི་མཐའ་བཞིན་ཐུག་པ་མེད། །བློ་ཡི་ཡུལ་ལས་རབ་འདས་ཤིང་། །མི་འགྱུར་རྡོ་རྗེ་ལྟ་བུའི་སྐུ། །ཕྱི་ནང་མདུན་རྒྱབ་སྟེང་འོག་མེད། །དག་པ་ཟང་ཐལ་སྤྲོས་དང་བྲལ། །ཆ་ཤས་བྲལ་བའི་ངང་ཉིད་དེ། །སྐུ་གཉིས་མི་འགག་འོད་དུ་གསལ། །རང་ལ་རང་སྣང་སྐུ་མི་འཇིག །མི་གནས་འདུ་འབྲལ་ཡོངསཀྱིས་མེད། །རྡོ་རྗེ་མཁའ་འགྲོའི་དགོངས་པ་ཡིན། །སྤྲོས་བྲལ་དབྱིངས་ལ་འགྱུར་མེད་ཀློང་། །མི་འགྱུར་ཁོད་སྙོམས་གཡུ་ཡི་མཎྜལ་ནས། །ཡོན་ཏན་མི་འགག་རང་རིག་ཡེ་ཤེས་ལས། །རྩལ་དང་རོལ་པས་འཁོར་འདས་རྣམ་གཉིས་ཤར། །འཁོར་འདས་ཀུན་ལ་ཁྱབ་འབྲེལ་གཉིས་སུ་མེད། །ཐམས་ཅད་དེ་ལས་ཤར་ཅིང་དེ་ཡི་ངང་དུ་འདུས། །བསྒོམ་མེད་སངས་རྒྱས་བསྒོམ་པ་ཡེ་སངས་རྒྱས། 
།དེ་ཉིད་མི་འགྱུར་ཡེ་སངས་རྒྱས་པའི་སྐུ། །རང་རིག་ཡེ་ཤེས་འཁོར་ལོ་ལྔ་ཡི་བདག །དེ་ཉིད་སངས་རྒྱས་བྱ་བཙལ་འདས་པའི་སྐུ། །རང་སྣང་ཡེ་ཤེས་གཞན་སྣང་རྟོག་དང་བྲལ། །གདོད་ནས་རྣམ་དག་ཆོས་སྐུ་ཟང་ཐལ་ལ། །བར་དོ་སྐད་ཅིག་སྐྱེ་འགག་ལས་འདས་པས། །རིམ་རྩོལ་མི་མངའ་ཡེ་ཤེས་ཟང་ཐལ་ངང་། །སྦུབས་དང་བྲལ་བས་དེ་ཉིད་མཐར་ཕྱིན་པའོ། །གདམས་ངག་དོན་གྱི་ངེས་དོན་བསྡུས་པ་ཡིན། །ཞེས་གསུངས་སོ། །ཐིག་ལེ་ཀུན་འདུས་ཆེན་པོ་ལས། གསང་བ་དོན་གྱི་སྙིང་པོ་བསྟན་པ་སྟེ་ལེའུ་བཅུ་གཅིག་པའོ།། །།དེ་ནས་ཡང་སྟོན་པས་རྒྱུད་ཀྱི་གདམས་པ་འདི་གསུངས་སོ། །ཀྱེ་མ་ཀྱེ་མ་འདུས་པའི་ཚོགས། ཁུད་ལུང་མན་ངག་ཁོ གི་སྙིང་། །ཀུན་ཏུ་དོན་གྱི་དགོངས་པ་ཡིན། །རྡོ་རྗེ་འཛིན་པ་ཁྱོད་ལ་གཏད། །དགའ་རབ་རྡོ་རྗེ་ཁྱེད་ཀྱིས་ཟུང་། །གཞན་ལ་དེ་བཞིན་དགོངས་པས་ཆོངས། །མང་དུ་གསུམ་ལས་མ་སྤེལ་ཅིག ་་་དུ་གཅིག་ལ་མ་བསྣུབས་ཤིག །གལ་ཏེ་དེ་ལས་མངས་སམ་ཉུང་། །མི་འགྱུར་རསྒ་ཀརྟི་ཀས། །འདི་རུ་ཚེ་ཡི་འདུ་བྱེད་བྱེད། །བྱང་ཆུབ་མྱུ་གུ་གཏན་དུ་བརླག །དེ་བས་དེ་བཞིན་དགོངས་པས་ཆོངས། །ཞེས་གསུངས་སོ། །དེ་ནས་ལག་ན་རྡོ་རྗེས་སྣ་དྲངས་ནས། །ཕྱག་བྱས་བསྐོར་བ་ལན་བདུན་དུ་མཛད་དེ། ཨེ་མ་ཧོ་ལེགས་སོ་ལེགས་སོ། །དཔལ་ལྡན་རྡོ་རྗེ་འཆང་མགོན་པོ། །མ་བྱུང་འབྱུང་བར་མི་འགྱུར་བའི། 
།ཐིག་ལེ་ཀུན་འདུས་ཆེན་པོའི༄༅། །རྒྱུད། །འདིར་འདུས་ཚོགས་ལ་བཀའ་སྩལ་པ། །རྒྱུད་ལུང་ཀུན་གྱི་སྙིང་པོའི་དོན། །མི་འགྱུར་དོན་གྱི་དགོངས་པར་ཕྱིན། །བློ་དང་ཚིག་ལས་དེ་ཡིས་འདས། །རྩོལ་སྒྲུབ་མཐའ་ལས་དེ་ཡིས་གྲོལ། །དགོངས་པའི་དོན་ལ་དེ་ཡིས་གནས། ཁོང་དོན་དགོངས་པས་མུན་པ་བསལ། །རྗེས་འཇུག་རྣམས་ཀྱང་དེ་བཞིན་པས། །རྣམ་མཁྱེན་ཀུན་ལ་ཕྱག་འཚལ་འདུད། །ཐམས་ཅད་མཁྱེན་ལ་རྗེས་ཡི་རང་། །ཞེས་བསྟོད་དོ། །ཐིག་ལེ་ཀུན་འདུས་ཆེན་པོ་ལས། རྒྱུད་ཡོངས་སུ་གཏད་པ་དང་རྗེས་སུ་ཡི་རང་བ་སྟེ་ལེའུ་བཅུ་གཉིས་པའོ།། །།ཐིག་ལེ་ཀུན་འདུས་ཆེན་པོ་ཞེས་བྱ་བ་ལེའུ་ཆེན་པོ་བཅུ་གཉིས་པའོ། །ལེ་ཕྲན་ཞེ་བདུན་པའོ། །རྫོགས་སོ།། །། ༄༅། །རྒྱ་གར་སྐད་དུ། ཀྭ་ཡ་ཏནྟྲ་པདྨ་ཀུཎྜལ་ནཱ་མ། བོད་སྐད་དུ། སྐུའི་རྒྱུད་པདྨ་འཁྱིལ་པ་ཞེས་བྱ་བ། ཨཔྲབྷནམསྐྲུ་ཤི་པྲས་ར་དུ་ས་ནཱ་མ་མ་ཧྭ་ཏྲི། བརྒྱུད་པ་