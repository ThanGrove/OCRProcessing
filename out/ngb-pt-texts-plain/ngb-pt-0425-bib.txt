{page}༄༅། །བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །རྒྱུད་གསུམ་ངེས་པར་བཤད་པ། དེ་ནས་དེའི་ཚེ་དེའི་དུས་ན་ཆོས་ཉིད་ཀྱི་མཁའ་དབྱིངས་ཉིད་ཀྱི་ཀློང་།སེམས་ཉིད་ཀྱི་གནས་དེར་བྱང་ཆུབ་ཀྱི་སེམས་ཀུན་བྱེད་རྒྱལ་པོ་ཉིད་ཆོས་ཐམས་ཅད་སྐྱེ་བ་མེད་པའི་ངང་ལ་དགོངས་ནས། ཆོས་ཉིད་མཉམ་པ་ཉིད་ཀྱི་ངང་ལ་ཅིའང་མི་གསུང་བར་བཞུགས་སོ། །དེའི་ཚེ་སེམས་དཔའ་རྡོ་རྗེ་ཉིད་ཀྱང་ཆོས་ཐམས་ཅད་སྐྱེ་བ་མེད་པ་ལ་དགོངས་ནས་ཅང་མི་གསུང་བར་བཞུགས་སོ། །དེ་ནས་རིགས་ལྔའི་འཁོར་ལ་སོགས་པ་ཕྱོགས་བཅུ་ནས་ལྷགས་ཤིང་འདུས་པ་རྣམས་ཀྱིས། སེམས་དཔའ་རྡོ་རྗེ་ལ་འདི་སྐད་ཅེས་བསྐུལ་ལོ། །ཡང་དག་པར་བསྐུལ་ལོ། །ངེས་པར་བསྐུལ་ལོ། །ཨེ་མ་ཧོ་སེམས་དཔའ་རྡོ་རྗེ་ཆེ། 
།བདག་ངངང་་སྟེཁྲེ་་ཇིཕྱིང༄༅། །ཅག་རྣམས་ལ་ཕན་གདགས་ཕྱར། །སྔར་གསུངས་རྩ་བའ་རྒྱུད་ཉད་ལ། །གང་འག་འཁྲུགས་སུ་བསྟན་པ་ ། ས་བྱ་སྒྲ་འདགས་ ་ལྟར་གཅད། ། ་རྒྱུད་གཉས་སུ་་ང་་རིཁྲེང་་ངངེངཅེགསུངས་པ་ལ། ས་བྱའ་སྒྲ་འདགས་ མ་པ་གང་། ས་བྱའ་སྒྲ་འདགས་ཐམས་ཅད་ཀུན། །ཞུ་བའ་དུས་ལ་རབ་ཏུ་བབ། ། ས་པར་ཞུ་བའ་དུས་ལ་བབ། ། ས་རྣམ་པར་བསྐུལ་ལོ། །དེ་ནས་སེམས་དཔའ་རྡོ་རྗེ་དེས། །དགའ་བའི་མདངས་ནི་རབ་ཏུ་ཕྱུང་། །རང་གི་སྟན་ལས་རབ་ལངས་ནས། །སྟོན་བའི་མདུན་དུ་རབ་ཞུས་པ། །ཨེ་མ་བྱང་སེམས་ཀུན་ཏུ་བཟང་། །ཁྱོད་ཀྱི་མདུན་དུ་བདག་འཁོད་པ། །བདག་ལ་འཚལ་བའི་དོན་ཅིག་མཆིས། །བདག་འཚལ་ཁྱོད་ཀྱིས་བཤད་དུ་གསོལ། །ཞེས་ཞུས་པས། 
སྟོན་པ་བྱང་སེམས་ཀུན་བཟང་ཉིད། །ཆོས་ཉིད་ངང་ལ་ཅང་མི་གསུང་། །དེ་ནས་སེམས་དཔའ་རྡོ་རྗེ་ཡིས། །ནན་ཏན་ཉིད་དུ་རབ་ཞུས་པ། །ཀྱེ། སྟོན་པའི་སྟོན་པ་བྱང་སེམས་ཀུན་ཏུ་བཟང་། ཁུད་གསུམ་ངེས་པ་སྔར་དུ་གསུངས་པ་ལ། ཁྲེས་བྱ་འཁྲུགས་བའི་མཐའ་ནི་ཇི་ལྟར་གཅད། །ཕྱི་རྒྱུད་གཉིས་སུ་རང་བཞིན་བཅུར་བསྟན་པ། ཁྲེས་བྱ་གོ་རིམ་དགོངས་པ་ཇི་ལྟར་ལགས། ཁེས་བྱ་སྒྲོ་འདོགས་མཐའ་ནི་ཇི་ལྟར་གཅད། །ངེས་པར་བདག་ཅག་འཁོར་ལ་བསྟན་དུ་གསོལ། །དེ་ནས་སྟོན་པ་ཀུན་བཟང་གིས། །ངེས་པ་ཉིད་དུ་རབ་གསུངས་པ། །ཀྱེ་མ་སེམས་དཔའ་ཆེན་པོ་ལེགས་པར་ཉོན་ཅིག ཁེན་ཏུ་ལེགས་པར་ཉོན་ཅིག་དང་། ངས་དེ་དག་ཡོངས་སུ་བཤད་པར་བྱའོ། །ཞེས་གསུང་བར་ཞལ་གྱིས་བཞེས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ཀྱི་རྒྱུད་ལས། གླེང་གཞི་གླེང་སླང་གི་ལེའུ་སྟེ་དང་པོའོ།། །།དེ་ནས་བྱང་ཆུབ་ཀྱི་སེམས་ཀུན་ཏུ་བཟང་པོས། །རྩ་རྒྱུད་འཁྲུགས་བའི་དགོངས་པ་འདི་གསུངས་སོ། །ཀྱེ་སེམས་དཔའ་རྡོ་རྗེ་ཆེན་པོ་རབ་ཏུ་ཉོན་ཅིག ཁུད་དེ་དཀྲུགས་པའི་དགོངས་པ་འདི་ལྟར་ཡིན། །ར་གཅོད་གཟུ་ལུམས་ཅན་གྱི་གང་ཟག་ལ། །རྒྱུད་དཀྲུགས་ལུང་བཅུས་མན་ངག་གབ་ནས་བསྟན། །རྫོགས་ཆེན་སྐལ་ལྡནརངབཞིནལྷུནགྲུབལ། །བསྣོལ་མཚམས་འཕེན་སྡུད་དོན་གྱི་ཁྲིགས་སུ་བསྟན། །དང་པོ་ཆོས་ཉིད་མཐོང་བར་བྱ་བའི་ཕྱིར། 
།སྔོན་དུ་ཕྱུང་བའི་མདོ་༄༅། །ལུང་བཅུ་བསྟན་པ། །དང་པོ་རྒྱུད་འདི་འབྱུང་བའི་རྒྱུ་བསྟན་ཕྱིར། །གླེང་གཞི་སྔོན་དུ་ཕྱུང་བ་དང་པོར་བསྟན། །དེ་ཉིད་གསལ་བ་རྒྱས་པ་བསྟན་བྱའི་ཕྱིར། །ཕུན་སུམ་ཚོགས་པ་བཀོད་པ་བཅུ་པར་བསྟན། །དེ་ལས་ཆོས་ཉིད་མངོན་དུ་ཕྱུང་བའི་ཕྱིར། །ཆོས་ཉིད་མངོན་དུ་ཕྱུང་བ་གཉིས་པར་བསྟན། །ཆོས་ཀྱི་ཉིད་རྩ་བ་ཀུན་བྱེད་སེམས་འདུས་པས། །སེམས་ཉིད་ཁོ་ན་འདུས་པ་བཅུ་གཅིག་པ། །དེ་ཉིད་ཆོས་ཀུན་གཞི་མ་ཡིན་པའི་ཕྱིར། །ཐམས་ཅད་འབྱུང་ཁུངས་གསུམ་པ་དག་ཏུ་བསྟན། །དེ་ཀུན་ཀུན་བྱེད་ཉིད་ལས་བྱུང་བའི་ཕྱིར། །ཀུན་བྱེད་ལས་བྱུང་ཉི་ཤུ་པ་ཡིས་བསྟན། །དེ་གཉིས་ཕུན་སུམ་ཚོགས་པ་གསུམ་བྱུང་བས། །སྐུ་གསུམ་ཕུན་ཚོགས་བཅོ་ལྔ་པ་ཡིས་བསྟན། །དེ་ཉིད་སེམས་ཉིད་སྟོན་པར་འདུས་པ་ནི། །རང་སེམས་སྟོན་པ་རྩ་ལྔ་པ་ཡིས་བསྟན། །རང་སེམས་སྟོན་པ་གཉིས་མེད་བཤད་པའི་ཕྱིར། །གཏན་ཚིགས་བཤད་པ་ཉེར་གཅིག་པ་ཡིས་བསྟན། །དེ་ཡི་རྩ་བ་སེམས་སུ་གཅིག་རིག་པས། །རྩ་བ་སེམས་སུ་གཅིག་པ་དྲུག་པ་བསྟན། །ཆོས་ཉིད་མངོན་ཕྱུང་སྣང་བ་རང་སར་གྲོལ། །བཅུ་དྲུག་པ་ཡིས་མངོན་ཕྱུང་དགོངས་པ་བསྟན། །མ་ནོར་ངེས་པའི་མདོ་ལུང་བཅུ་བསྟན་པ། །ཆོས་ཉིད་དེ་ཉིད་ཀུན་བྱེད་ངེས་རྟོགས་ཕྱིར། །མཚན་བཤད་ངེས་བར་བསྟན་པ་བཞི་པས་བསྟན། །དེ་ཉིད་རྒྱུད་དང་མངོས་སུམ་ཐབས་རྟོགས་པས། 
།ལུང་གཉིས་ངེས་པར་བསྟན་པ་སོ་གསུམ་པ། །ལུང་དེ་ངེས་པར་རྟོགས་པར་བྱ་བའི་ཕྱིར། །སེམས་ཉིད་ངེས་པར་བཤད་པ་བཅུ་གསུམ་པ། །བཤད་པའི་དེ་ཉིད་ཡིད་ཆེས་བྱ་བའི་ཕྱིར། །ལུང་ཁུངས་ངེས་པར་བསྟན་པ་བཅུ་གཉིས་པ། །དེ་ཡི་དོན་ཉིད་གཏན་ལ་ངེས་འབེབས་པ། །དོན་འགྲེལ་ངེས་པར་བསྟན་པ་ལྔ་པ་བསྟན། །དོན་འགྲེལ་གཏན་ཕབ་ངེས་པའི་གདེང་རྙེད་པས། །ཚིག་གཞི་ངེས་པར་བསྟན་པ་སོ་གཉིས་པ། །ངེས་རྙེད་སྐུ་གསུང་ཐུགས་སུ་འདུས་པའི་ཕྱིར། །སྐུ་གསུང་ཐུགས་སུ་འདུས་པ་སོ་དྲུག་པ། །སྐུ་གསུམ་དགོངས་པ་གཅིག་ཏུ་བརྡལ་བའི་ཕྱིར། །དགོངས་པ་འདུས་པ་ངེས་པར་བསྟན་པ་སོ་བཞི་པ། །དགོངས་འདུས་དོན་ལ་མ་བཙལ་རང་གཞག་ཕྱིར། །དགོངས་པ་ངེས་པར་བཞག་པ་ཉེར་དགུ་པ། །ངེས་པར་བཞག་པའི་དོན་ལས་མི་འདའ་བས། །སྐུ་གསུམ་ངེས་འཆང་ངེས་བསྟན་བཅུ་བདུན་པ། །ངེས་པར་བསྟན་པས་ཡིད་ཆེས་དགོངས་པ་དག །ལྔ་བཅུ་རྩ་ལྔ་པ་ཡིས་བསྟན་པ་ཡིན། །རྒྱུ་འབྲ་ས་ལོག་པའི་ཞེན་པ་བཟློག་པའི་ཕྱིར། །རྒྱུ་འབྲས་འདས་བའི་མདོ་ལུང་བཅུ་བསྟན་པ། །ངེས་པར་རང་བྱུང་རིག་པར་ཀུན་གཅིག་པས། །ངོ་བོ་གཅིག་པ་རྒྱུ་འབྲས་འདས་པ་ཞེ་གཅིག་པ། །ངོ་བོ་གཅིག་པ་རང་བྱུང་རྫོགས་པ་རྟོགས་དཀའ་བས། །སྐལ་མེད་མི་རྟོགས་གསང་བ་བཅུ་བཞི་པ། །མ་རྟོགས་དེ་ཉིད་ལྟ་སྤྱོད་གོལ་སྒྲིབ་པས། །ལྟ་སྤྱོད་གོལ་སྒྲིབ་བསྟན་པ་སོ་བརྒྱད་པ། 
།དེ་༄༅། །ཉིད་སེམས་ཉིད་ལ་འདས་རྒྱུ་འབྲས་འདས། །གོལ་སྒྲིབ་སྐྱོན་སེལ་དགུ་པ་དག་གིས་བསྟན། །གོལ་སྒྲིབ་སྐྱོན་མེད་རྫོགས་ཆེན་ངེས་རྟོགས་ཕྱིར། །རྒྱུ་འབྲས་འདས་པའི་རྫོགས་ཆེན་སོ་ལྔ་པ། ཁུ།་འབྲས་འདས་རྟོགས་མ་བཙལ་ལྷུན་གྲུབ་པས། །མ་བཙལ་ལྷུན་གྲུབ་བསྟན་པ་ལྔ་བཅུ་པ། །བཙལ་མེད་བཙལ་བས་གྲུབ་པར་མི་འགྱུར་བས། །བཙལ་བས་མི་འགྲུབ་བསྟན་པ་བཅོ་བརྒྱད་པ། །བཙལ་མེད་ཆོས་ཉིད་ཡོངས་ལ་བཀོད་པའི་ཕྱིར། །ཆོས་ཉིད་ཡོངས་ལ་བཀོད་པ་བརྒྱད་པས་བསྟན། །ཆོས་ཉིད་བྱང་ཆུབ་སེམས་སུ་བསྟན་པའི་ཕྱིར། །སེམས་ཀྱི་རང་བཞིན་བསྟན་པ་བཞི་བཅུ་པ། །སེམས་ཉིད་མ་བཙལ་ལྷུན་གྲུབ་རྒྱུ་འབྲས་འདས། །མ་གཡོས་འདོད་མེད་བསྟན་པ་ང་གཉིས་པ། ་།་འབྲས་འདས་པ་རྩོལ་སྒྲུབ་བྱ་མི་དགོས། །བདུན་པ་ཉིད་དུ་དགོས་པ་བསྟན་པ་ཡིན། །བྱར་མེད་རྫོགས་པའི་མདོ་ལུང་བཅུ་བསྟན་པ། །སེམས་ཀྱི་རང་བཞིན་མི་གནས་ཡུལ་མེད་པས། །བྱར་མེད་རྫོགས་པས་བསྟན་པ་ཉེར་གཉིས་པ། །དེ་ཉིད་མ་འདྲེས་ཡོངས་རྫོགས་ཀུན་ཁྱབ་པས། །མི་ནུབ་རྒྱལ་མཚན་རྫོགས་པ་སུམ་ཅུ་པ། །དེ་ཉིད་ཡེ་ཤེས་ཕྱག་རྒྱ་འགྱུར་མེད་པས། །བྱར་མེད་རྫོགས་པའི་ཕྱག་རྒྱ་རྩ་བཞི་པ། །དེ་ཉིད་བཙལ་བས་འབྲས་བུ་མི་རྙེད་པས། །བྱར་མེད་བཙལ་བས་མི་རྙེད་ཉེར་བརྒྱད་པ། །བཙལ་མེད་བྱང་ཆུབ་སེམས་སུ་རྣམ་དག་པས། 
།བྱར་མེད་རྣམ་དག་དབྱིངས་རྫོགས་ཉེར་བདུན་པ། །རྣམ་དག་དབྱིངས་ལས་རྩོལ་བས་ནད་མེད་པས། །བྱར་མེད་རྡོ་རྗེ་ཚིག་དྲུག་སོ་གཅིག་པ། །རྩོལ་མེད་ཇི་བཞིན་མཁའ་ལྟར་གནས་པའི་ཕྱིར། །བྱར་མེད་མཁའ་ཡི་དགོས་པ་རྩ་གསུམ་པ། །ནམ་མཁའི་དགོངས་པ་སྒོམ་པ་ཀུན་ལས་འདས། །བྱར་མེད་རྫོགས་པས་སྒོམ་མེད་རྩ་དྲུག་ལ། །སྒོམ་མེད་སྒོམ་པས་ཐོབ་པར་མི་འགྱུར་བས། །བྱར་མེད་སྐལ་མེད་དོན་མེད་ཞེ་བཞི་པ། །རྫོགས་ཆེན་སྐལ་ལྡན་འབྲས་བུར་རང་གནས་པ། །བྱར་མེད་བསྒྲགས་པས་རྫོགས་པ་ང་དྲུག་པ། །མ་བྱས་རང་བཞིན་རྫོགས་པར་བསྟན་པའི་ཕྱིར། །ཞེ་གསུམ་པ་ཡིས་བྱར་མེད་དགོངས་པ་བསྟན། །གཏན་ལ་ཕབ་པའི་མདོ་ལུང་བཅུ་བསྟན་པ། །ཆོས་ཀུན་གཞི་མ་གཏན་ལ་དབབ་པའི་ཕྱིར། །གཞི་མ་ཀུན་བྱེད་གཏན་ཕབ་ཞེ་བརྒྱད་པ། །དེ་ཉིད་དུས་གསུམ་རྒྱལ་བའི་སྙིང་པོ་བས། །རྒྱལ་བའི་སྙིང་པོ་གཏན་དབབ་སོ་བདུན་པ། །རྒྱལ་བའི་སྙིང་པོ་བསམ་བརྗོད་ཡུལ་ལས་འདས། །ལྟ་བ་སྒོམ་མེད་གཏན་དབབ་ཞེ་ལྔ་པ། །བལྟར་མེད་སྒོམ་བྲལ་ཉིད་ནི་མ་སྤངས་པས། །སྒོམ་དུ་མེད་པར་བསྟན་པ་སོ་བདུན་པ། །སྒོམ་མེད་བདེ་ཆེན་དབྱིངས་ལས་མི་འདའ་བས། །དམ་ཚིག་བསྲུང་མེད་གཏན་དབབ་ཞེ་དྲུག་པ། །མི་འདའ་ཆོས་ཉིད་མ་བཙལ་ལྷུན་གྲུབ་པས། །འཕྲིན་ལས་བཙལ་མེད་གཏན་དབབ་ཞེ་བདུན་པ། །བཙལ་མེད་ཉིད་ལ་ཅིག་ཅར་འཇུག་པས་ན། 
།ས་ལ་སྦྱང་༄༅། །མེད་གཏན་དབབ་ཞེ་དགུ་པ། །མ་སྦྱངས་འོད་གསལ་ཡེ་ཤེས་ལམ་རྫོགས་པས། །ལམ་ལ་བགྲོད་མེད་གཏན་དབབ་ང་གཅིག་པ། །དེ་ཕྱིར་རྒྱུ་རྐྱེན་མ་སྐྱེས་རང་བྱུང་བས། །རང་བྱུང་ཡེ་ཤེས་གཏན་དབབ་ལྔ་བཅུ་པ། །ཡེ་ཤེས་མ་བཙལ་ལྷུན་གྲུབ་རང་གནས་པས། །རང་བཞིན་མ་གཡོས་གཏན་དབབ་ང་གསུམ་པ། །གཏན་ལ་འབེབས་ན་མ་བཅོས་བཅོས་མེད་པས། །ཞེ་གཉིས་པས་ནི་གཏན་དབབ་དགོངས་པ་བསྟན། །ལྔ་བཅུ་རྩ་ལྔའི་དགོངས་པ་མདོར་བསྡུས་ཕྱིར། །ལྔ་བཅུ་བཞི་པས་རྩ་རྒྱུད་བཞི་བསྡུས་བསྟན། །རྩ་རྒྱུད་འཁོར་ལ་གཏད་ཅིང་གདམས་པའི་ཕྱིར། །ལྔ་བཅུ་བདུན་པས་གཏད་ཅིང་གདམས་པ་བསྟན། །ཅེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ཀྱི་རྒྱུད་ལས། །རྩ་རྒྱུད་དཀྲུགས་པའི་དགོངས་པ་བསྟན་པའི་ལེའུ་སྟེ་གཉིས་པའོ།། །།དེ་ནས་བྱང་ཆུབ་ཀྱི་སེམས་ཀུན་བྱེད་རྒྱལ་པོས་རང་བཞིན་བཅུའི་རིམ་པ་འདི་གསུངས་སོ། །ཐོས་པའི་རྒྱུད་ནི་བསམས་པས་རྟོགས་བྱའི་ཕྱིར། །རྟོགས་འབྱུང་གླེང་གཞི་བསྟན་པ་ང་བརྒྱད་པ། །དང་པོ་ལྟ་སྒོམ་རླབས་ཆོས་ཕྱིར། །ལྟ་སྒོམ་མེད་བར་བསྟན་པ་དགུ །བསྒོམ་མེད་དོན་ལ་བསྲུང་མཚམས་རྩིས་གདབ་བྲལ། །དེས་ན་དམ་ཚིག་བསྲུང་མེད་དྲུག་ཅུ་པ། །བསྲུང་བྱ་མེད་པས་འཕྲིན་ལས་བྱ་བཙལ་བྲལ། །དེ་ནས་འཕྲིན་ལས་བཙལ་མེད་རེ་གཅིག་པ། 
།འཕྲིན་ལས་བཙལ་མེད་ཆོས་ཉིད་གཟུང་འཛིན་བྲལ། །དེས་ན་དཀྱིལ་འཁོར་བསྐྱེད་དེ་རེ་གཉིས་པ། །དཀྱིལ་འཁོར་རྩོལ་བྲལ་ལུང་ཆེན་ཐོག་འབེབས་པས། །དེས་ན་སྐུ་དབང་རྩོལ་བྲལ་རེ་གསུམ་པ། །བསྐུར་དབང་རྩོལ་བྲལ་རྗེས་ཀྱང་ལམ་བྲལ་བས། །དེས་ན་ལམ་ལ་བགྲོད་མེད་རེ་བཞི་པ། །ལམ་བགྲོད་མེད་པས་ས་ལམ་སྦྱང་དུ་མེད། །དེས་ན་ལམ་ལ་སྦྱང་དུ་མེད་པ་རེ་ལྔ་པ། །ས་སྦྱང་མེས་པས་གཉིས་མེད་བླང་དོར་བྲལ། །དེས་ན་གཉིས་མེད་སྤྱོད་པ་རེ་དྲུག་པ། །བླང་དོར་གཉིས་མེད་ཡེ་ཤེས་སྒྲིབ་པ་མེད། །དེས་ན་ཡེ་ཤེས་སྒྲིབ་མེད་རེ་བདུན་པ། །ཡེ་ཤེས་བཙལ་མེད་ལྷུན་གྲུབ་རང་གནས་པས། །དེས་ན་ལྷུན་གྲུབ་བཙལ་མེད་རེ་བརྒྱད་པ། །དེ་ལྟར་རྟོགས་པར་བྱ་བ་བསྒྲུབས་པའི་ཕྱིར། །རྟོག་པ་རབ་ཏུ་བསྒྲགས་པ་རེ་དགུ་པ། །དེ་ལྟར་རྟོགས་པའི་ངང་ལས་མ་ཡེངས་པས། །ངང་བསྒོམ་རྟོག་པའི་གླེང་གཞི་བདུན་ཅུ་པ། །བལྟ་མེད་ངང་ལ་བསྒོམ་མེད་ངང་གནས་པས། །དེས་ན་བསྒོམ་མེད་ངང་གནས་དོན་གཅིག་པ། །བསྒོམ་མེད་ངང་ལ་དམ་ཚིག་བསྲུང་མེད་པས། །དམ་ཚིག་བསྲུང་མེད་ངང་གནས་དོན་གཉིས་པ། །བསྲུང་མེད་དེ་ལ་འཕྲིན་ལས་བཙལ་མེད་པས། །འཕྲིན་ལས་བཙལ་མེད་ངང་གནས་དོན་གསུམ་པ། །འཕྲིན་ལས་བཙལ་མེད་དཀྱིལ་འཁོར་བསྐྱེད་མི་དགོས། །དཀྱིལ་འཁོར་བསྐྱེད་མེད་ངང་གནས་དོན་བཞི་པ། །དཀྱིལ་འཁོར་རྩོལ་བྲལ་དབང་ལ་བསྐུར་མི་དགོས། 
།དབང་ལ་བསྐུར་༄༅། །མེད་ངང་གནས་དོན་ལྔ་པ། །བསྐུར་དབང་རྩོལ་བྲལ་རྗེས་ཀྱང་ལམ་བགྲོད་མེད། །ལམ་ལ་བགྲོད་མེད་ངང་གནས་དོན་བཞི་པ། །ལམ་བགྲོད་མེད་པས་ས་ལ་སྦྱང་དུ་མེད། །ས་ལ་སྦྱང་མེད་ངང་གནས་དོན་བདུན་པ། །ས་སྦྱང་མེད་པས་སྤྱོད་པ་བླང་དོར་མེད། །བླང་དོར་གཉིས་མེད་ངང་གནས་དོན་བརྒྱད་པ། །བླང་དོར་གཉིས་མེད་ཡེ་ཤེས་སྒྲིབ་མེད་པས། །ཡེ་ཤེས་སྒྲིབ་མེད་ངང་གནས་དོན་དགུ་པ། །ཡེ་ཤེས་བཙལ་མེད་ལྷུན་གྲུབ་རང་གནས་པས། །ལྷུན་གྲུབ་བཙལ་མེད་ངང་གནས་བརྒྱད་ཅུ་པའོ། །རྒྱུད་ཀྱི་སྐབས་སྦྱར་དོན་འཁྲིགས་བསྟན་པའི་ཕྱིར། །དེ་ཡི་ལྡེ་མིག་བརྒྱད་ཅུ་གཅིག་པས་བསྟན། །ངོ་མཚར་སྐྱེས་ནས་བསྟོད་པ་བསྟན་པའི་ཕྱིར། །དོན་གྱི་བསྟོད་པ་བརྒྱད་ཅུ་གཉིས་པས་བསྟན། །དེ་ལ་སྣོད་བཅུད་བྱེ་བྲག་བསྟན་པའི་ཕྱིར། །གདམས་ངག་སྣོད་ལ་གཞག་པ་གྱ་གསུམ་པ། །མཚན་གྱི་ཆེ་བ་བསྟན་ཅིང་གཏད་པའི་ཕྱིར། །འཁོར་ལ་རྒྱུད་གཏད་བརྒྱད་ཅུ་བཞི་པས་བསྟན། །སེམས་དཔའ་རྡོ་རྗེ་ཆེན་པོ་ཁྱོད་ཉོན་ཅིག །དེ་དག་དང་ནི་དེ་ལྟར་ཤེས་པར་གྱིས། །ཐོས་པས་སྒྲོ་འདོགས་ཆོད་བས་ཤེས་བྱ་གཞི། །བསམས་པས་ངེས་ཤེས་སྐྱེས་པས་ཤེས་བྱ་ལམ། །སྒོམ་པ་རང་གནས་རང་སར་གྲོལ་བས་འབྲས། །ཡེ་ནས་ལྷུན་གྲུབ་རྣལ་འབྱོར་བཞི་ཏུ་གནས། །དེ་ཉིད་གསལ་བྱས་རྣལ་འབྱོར་རྐྱེན་དུ་སྣང་། 
།ཁྱད་པར་སྔོན་གྲོལ་རྣལ་འབྱོར་འབྲས་བུ་ཉིད། །མ་འདྲེས་ཡོངས་སུ་རྫོགས་པ་གཉིས་མེད་ཀྱིས། །ཐམས་ཅད་མ་ལུས་རབ་ཏུ་གྲོལ་བར་བྱེད། །གཞན་ཡང་སེམས་དཔའ་ཆེན་པོ་རབ་ཉོན་ཅིག །ཡོན་ཏན་བཅུ་དང་ལྡན་པའི་དམ་པ་ལ། །སྣོད་སྐྱོན་བཞི་རྣམས་སྤང་བའི་སྣོད་ལྡན་གྱིས། །རྒྱུད་དོན་བསླབ་པའི་མཐའ་བཅུར་ཤེས་པར་གྱིས། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་པ་ལས། །རང་བཞིན་བཅུའི་རིམ་པ་བསྟན་པའི་ལེའུ་སྟེ་གསུམ་པའོ།། །།དེ་ནས་ཡང་སེམས་དཔའ་རྡོ་རྗེས་རབ་ཏུ་ཞུས་པ། ཀྱེ། སྟོན་པའི་སྟོན་པ་ཀུན་ཏུ་བཟང་པོ་ལགས། །དམ་པ་སྣོད་ཀྱི་བྱེ་བྲག་ཇི་ལྟར་ལགས། ཁུད་དོན་བརླབས་པའི་མཐའ་བཅུ་ཇི་ལྟར་བསྡུ། །བྱང་ཆུབ་སེམས་དཔའ་ཀུན་བཟང་ཁྱོད་ཀྱིས་རབ་ཏུ་ཤོད། །དེ་ནས་བྱང་ཆུབ་སེམས་དཔའ་ཀུན་བཟང་གིས། །འདུས་པའི་ཚོགས་རྣམས་ཀུན་ལ་བཀའ་སྩལ་པ། །ཞུས་པའི་དོན་རྣམས་ལེགས་བར་བཤད་ཀྱིས་ཉོན། །དངོས་གྲུབ་ཀུན་གྱི་བདག་པོ་དམ་པ་ནི། །དབང་རྫོགས་ནུས་ཐོབ་ཐེག་ཆེན་དོན་ལ་མཁས། །ངེས་པའི་དོན་རྟོགས་ཐུགས་རྗེ་ཆེ་བ་དང་། །འགྲོ་བའི་དོན་བརྩོན་དོན་མཁས་ཚུལ་ཤིས་དང་། །རྫས་ལ་སྲེད་ཆུང་ཡང་དག་དོན་ལ་དགའ། །དེ་དག་བཅུད་དང་ལྡན་པ་བླ་མ་ཡིན། །སྣོད་ལྡན་སྐྱོན་བཞི་རབ་ཏུ་སྤངས་པ་ནི། །བཅུད་ལེན་ཡངས་དང་བརྟན་དང་དག་པ་དང་། 
།ཁ་བུབ་གཞོགས་རལ་ཞབས་རྡོལ་དུག་ཅན་༄༅། །སྤངས། །སྣོད་ཆེན་བཞིར་ལྡན་སློབ་མའི་གང་ཟག་དེས། །སྔོན་ལ་ངེས་ལེའི་གདམས་ངག་ཞུ་བའི་ཚེ། །གསང་སྟེ་དབེན་པའི་གནས་སུ་མཆོད་སོགས་དགྲམ། །དེ་ཡིས་དེ་ལ་རྒྱལ་བའི་འདུ་ཤེས་བསྐྱེད། །ཡིད་འཐད་ཅེས་པ་ཕུལ་ཏེ་གུས་ཕྱག་འཚལ། །རྫོགས་ཆེན་དཀྱིལ་འཁོར་ཆེན་པོར་འཇུག་པ་དང་། །ལྟ་སྒོམ་སྤྱོད་པ་བསླབ་པའི་མཐའ་བཅུ་རྣམས། །ཐབས་ཆེན་གཅིག་གིས་ཐམས་ཅད་འགྲུབ་པར་ཞུ། །དེ་ཡིས་དེ་ལ་རྒྱལ་བའི་སྲས་དགོངས་ནས། །ལྗགས་ཀྱི་སྦུབས་ནས་རྒྱུད་པའི་གདམས་པ་འདི། །རྒྱུད་ལུང་མན་ངག་ངེས་དོན་འབྲེལ་པར་བསྟན། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་པ་ལས། །གདམས་པ་ཞུས་བའི་རིམ་པ་བསྟན་པའི་ལེའུ་སྟེ་བཞི་བའོ།། །།དེ་ནས་བྱང་ཆུབ་ཀྱི་སེམས་ཀུན་ཏུ་བཟང་པོས། །དང་པོ་དབང་གི་རིམ་པ་ངེས་པར་གསུངས་པ། །ཡེ་ནས་ལྷུན་རྫོགས་ཀུན་ཁྱབ་དཀྱིལ་འཁོར་དུ། །ཐོབ་མེད་དབང་བསྐུར་ཕྱིར་མི་དབྱེ་བ་ནི། །ཡེ་ནས་དཀར་པོ་མ་མཐོང་དམུས་ལོང་ལ། །དཀར་པོ་ཇི་སྙེད་བརྗོད་ཀྱང་ཤེས་མི་རུང་། །ལྷུན་རྫོགས་དཀྱིལ་འཁོར་མ་མཐོང་བུ་དེ་ལ། །ཡེ་ཤེས་མ་བསྐྱེད་བརྗོད་པས་ཤེས་མི་རུང་། །མིག་ཕྱེད་དཀར་པོ་བརྗོད་པས་ཤེས་པ་ལྟར། །དེ་ལ་རྒྱལ་བའི་ཡེ་ཤེས་སྤྱན་དབྱེ་བ། ཁྲེས་རབ་ཡེ་ཤེས་སྤྱན་ཆེན་མི་རྟོག་པ། །ཡེ་ནསདེབཞིནམམཐོངཕྱོགས་སུ་འདྲེ། 
ཁྲེས་མཚན་བཞིན་ཏེ་འདྲེས་དང་དེ་ལས་མེད། །འདྲེས་པ་སལ་ལེ་མི་རྟོག་མཉམ་པར་ཞོག །མཐའ་དབུས་ཀུན་ཁྱབ་ལྷུན་རྫོགས་དཀྱིལ་འཁོར་དེར། །རྣམ་ཐར་བཞི་དང་ཡེ་ཤེས་ལྔ་སོགས་འདུས། །ཀུན་གཞི་མ་བཅོས་དེ་ལ་མི་གཡོ་གསལ། །དུས་གསུམ་རྒྱལ་བ་རྣམས་ཀྱི་ཆོས་སྐུ་ཡིན། །དེ་ཤེས་རྒྱལ་བ་རྣམས་ཀྱི་ཡེ་ཤེས་ཡིན། །དེ་རུ་ཐམས་ཅད་གཅིག་ཤེས་བཅུག་པ་ཡིས། །བྱང་ཆུབ་སེམས་དེས་ཆོས་སྐུར་དབང་བསྐུར་བས། །དེ་དོན་ཤེས་པའི་རིག་པ་རང་དབང་བསྐུར། །བུམ་དབང་གསང་དབང་ཡེ་ཤེས་སྐྱེ་བ་དང་། །ཀུན་གྱི་མན་ངག་དེ་ཉིད་དབང་བཞི་རྫོགས། །རྣམ་རྟོག་སྡུག་བསྔལ་རང་གྲོལ་དབུགས་དབྱུང་སྟེ། །ཀུན་གྱི་རྒྱལ་པོ་ཆོས་སྐུར་ལུང་བསྟན་ཏོ། །འདི་ལ་སྒྲིབ་པ་ཀུན་མེད་རང་སར་དག །ཚོགས་ཀུན་ལྡན་པས་མ་བསགས་ས་ནོན་དག །ས་རྣམས་མི་བགྲོད་ས་རྣམས་ཟིལ་གྱིས་ནོན། ཁུ།་དང་འབྲས་མེད་ལྷུན་གྲུབ་འབྲས་བུ་མཆོག །འོག་མ་གཞུག་ཕྱིར་བསྟན་གྱིས་རྫོགས་ཆེན་ལ། །དབང་རིམ་ཐོབ་དང་མ་ཐོབ་ཐ་སྙད་མེད་། །མེད་དང་ཕྱལ་པ་གཅིག་པུ་ལྷུན་གྱིས་གྲུབ། །ལྟ་བ་གཟའ་གཏད་བྲལ་བས་བལྟ་རུ་མེད། །སྤྱོད་པ་བླང་དོར་བྲལ་བས་སྤྱད་དུ་མེད། །དམ་ཚིག་གཉིས་འཛིན་བྲལ་བས་བསྲུང་དུ་མེད། །ཏིང་འཛིན་དམིགས་མེད་ཧད་དེ་ཕྱལ་ལེབ། །ཐེག་དགུར་ཕྱེ་ལ་ཐིག་ལ་གཅིག་ཏུ་བསྡུ། །རིག་པའི་རྒྱལ་པོ་རང་དབང་ལྷུན་གྱིས་གྲུབ། 
།གཅིག་ཤེས་ཀུན་༄༅། །མཁས་མཁས་པ་ལྷུན་གྱིས་གྲུབ། །བརྗོད་མེད་བརྗོད་བྲལ་ཐོས་པ་ལྷུན་གྱིས་གྲུབ། །བྱར་མེད་བྱ་བྲལ་མན་ངག་ལྷུན་གྱིས་གྲུབ། །མི་ལེན་མི་བསྲུང་འཛིན་མེད་དམ་ཚིག་མཆོག །མ་འདས་མི་འཇིག་འདས་ན་གཞུང་རྣམས་འཇིག །ཅེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། །དབང་དང་དམ་ཚིག་བསྟན་པའི་ལེའུ་སྟེ་ལྔ་པའོ།། །།དེ་ནས་བྱང་ཆུབ་ཀྱི་སེམས་སྟོན་པ་ཀུན་ཏུ་བཟང་པོས། །ལྟ་སྒོམ་སྤྱོད་པའི་རིམ་པ་འདི་གསུངས་སོ། །སེམས་དཔའ་རྡོ་རྗེ་ཆེན་པོ་ལེགས་པར་ཉོན། །འཁོར་བའི་ཉེར་ལེན་རྣམ་རྟོག་མ་རིག་ཡིན། །མྱ་ངན་འདས་པ་དབྱིངས་དང་ཡེ་ཤེས་ཉིད། །དོན་དུ་མི་གཉིས་ཀུན་མཁྱེན་ཐུ་།ས་ཆུད་པ། །དེ་ལས་བྱུང་བའི་སྣང་བ་རང་དག་འདོད། །མ་རིག་ཐ་མལ་ཆགས་སྡང་སྤྱད་པས་འཁོར། །མཉམ་པའི་དོན་རིག་བླང་དོར་མེད་པས་བྲལ། །འཁོར་བ་དོར་བའི་ཐབས་ནི་དེ་ཐོབ་པས། །དེ་ཡི་བཀའ་དང་བླ་མའི་ཞལ་ལས་བྱུང་། །འཁོར་བ་མྱང་ངན་འདས་དང་དགེ་སྡིག་ཀུན། །ཐམས་ཅད་རྨི་ལམ་སྒྱུ་འདྲ་རང་བཞིན་མེད། །སྨིག་སྒྱུ་སྒྲ་ཡིས་སྨིག་སྒྱུ་ཙམ་ཡང་མེད། །ཐམས་ཅད་འཁྲུལ་འདོད་དེ་མིན་ཡང་དག་ཡིན། །འཁྲུལ་གཞི་མེད་པར་འཁྲུལ་པ་འབྱོར་མི་སྲིད། །མདོར་ན་ཡང་དག་མེད་པས་དེ་མི་འབྱུང་། །དེ་ཕྱིར་མེད་ལས་མེད་འབྱུང་ངོ་མཚར་ཆེ། །དེ་ཉིད་མེད་ལས་ཐོབ་མེད་གནས་པ་མེད། 
།དེ་ཉིད་ཡིན་པས་དོར་མེད་ཀུན་དང་ལྡན། །གང་ལ་མི་རྟོག་བལྟར་མེད་ལྟ་བའི་མཆོག །ལྟ་བ་དེ་ལྟར་ཤེས་ན་ཐམས་ཅད་ཆུད་མི་ཟ། །ཐམས་ཅད་བདག་ཉིད་གསལ་བ་མི་རྟོག་པ། །དེ་ཉིད་ཟིན་པས་རྩོལ་བའི་ནད་སྤངས་ཏེ། །དེ་ལ་མ་བཙལ་གཞག་ན་སྒོམ་པའི་མཆོག །དེ་ནི་ཀུན་གཞི་མ་བཅོས་འགྱུར་མེད་གསལ། །གླང་ཆེན་འདམ་བྱིང་རྟ་རྒོད་རྒྱུག་འདྲ་ན། །གཞན་ལྟར་དེ་རྗེས་མི་གཅད་པ་ལ་གཞག །གླང་ཆེན་ཆེ་ན་སྒོ་དབྱེ་ཕུར་ལ་གཞག །རྟ་རྒོད་ཆེར་རྒྱུག་སྒོ་དགག་ཕུར་ལ་བརྟོད། །དེ་ཡི་ངང་ལ་ཐུན་མཚམས་གནས་པ་དང་། །གོམས་ཤིང་སྒོ་དབྱེ་ཕུར་བ་གཏང་བར་བྱ། །དེ་ཡི་ངང་ལ་ཐུན་མཚམས་མི་གནས་ན། །གླང་ཆེན་རྟ་ཡིས་རྐྱེན་ནས་བཅོལ་ཅིང་གནས། །དབྱེ་དགག་རྐྱེན་དང་ཕུར་རྣམས་བཅོས་པའི་ཚེ། །ཐིག་ལེ་བྱང་ཆུབ་སེམས་ལས་ཉམས་མི་བྱ། །ཆེད་དུ་མི་སྤང་ངང་ལ་གཞག་པས་བྲལ། །སྤངས་དང་ཉེས་མེད་བྱང་ཆུབ་སེམས་ཀྱི་ངང་། །བཅོས་ཅིང་སྤང་ཟླ་ངེས་ལྟ་འཛིན་ཕུར་ཅན། །རྐྱེན་དུ་གོམས་པར་གར་བརྒྱུགས་སྐྱོན་མེད་པར། །རྫོགས་ཆེན་རྟོགས་ཅིང་གོམས་པའི་རྣལ་འབྱོར་པས། །གང་ལྟར་སྤྱད་ཀྱང་མི་ཉམས་ཐིག་ལེའི་ངང་། །རྫོགས་ཆེན་གོམས་ཤིང་རྟོགས་པའི་སྒོམ་པ་ཡིན། །ཆོས་རྣམས་ཇི་སྙེད་བརྗོད་པ་ཐམས་ཅད་ཀུན། །ཀུན་གཞི་བརྡལ་བ་ཆེན་པོའི་ངང་། །ཆོས་ཀུན་མ་བཅོས་བྱང་ཆུབ་སེམས་གྱུར་པས། །ཅི་སྤྱད་མ་བཅོས་བྱང་ཆུབསེམསསུགཅིག 
།ཀུནགཞི་མ་༄༅ བཅོས་ངང་ལ་དེ་སྤྱོད་པས། །ཆོས་རྣམས་ཀུན་ལ་མ་སྤྱད་གང་ཡང་མེད། །གང་ལ་མི་གནས་མི་རྟོག་མི་སྤྱོད་པ། །སྤྱོད་མེད་ཨ་ཏི་ཡོ་གའི་སྤྱོད་པ་ཡིན། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། ལྟ་སྒོམ་སྤྱོད་པ་གསུམ་བསྟན་པའི་ལེའུ་སྟེ་དྲུག་པའོ།། །།དེ་ནས་བྱང་ཆུབ་ཀྱི་སེམས་སྟོན་པ་ཀུན་ཏུ་བཟང་པོས། མཁས་ཤིང་རྒྱུད་དགྲོལ་སྒོར་བསྡུ་བའི་འདི་གསུངས་སོ། །སེམས་དཔའ་རྡོ་རྗེ་ཆེན་པོ་ལེགས་པར་ཉོན་ཅིག །ཆོས་རྣམས་ཐམས་ཅད་མཚན་ཉིད་ཇི་ལྟར་བསྟན། །ཆོས་རྣམས་ཀུན་རྫོབ་དོན་དམ་མཚན་ཉིད་དེ། །ཀུན་རྫོབ་མཚན་མའི་ཆོས་ལ་རྣམ་པ་གསུམ། །འཁོར་བའི་ཆོས་དང་མྱ་ངན་འདས་པའི་ཆོས། །མྱ་ངན་འདས་པ་ཆེན་པོའི་ཆོས་དང་གསུམ། །མྱ་ངན་འདས་པའི་ཆོས་ལ་བཞི། །གཉིས་པོ་གེགས་ཏེ་གཉིས་པོ་ཆོས་དང་ལྡན། །འདས་ཆེན་འཁོར་བ་གཉིས་པོ་རེ་རེ་འགེགས། །དོན་དམ་ཆོས་དེ་ཀུན་དང་བྲལ། །ཤེས་བྱ་ཐབས་ཀྱི་མཚན་ཉིད་འདི་ལྟར་བསྟན། །རང་ངོ་ཤེས་བྱའི་མཆོག་ཤེས་ཤེས་རབ་སྟེ། །ཀུན་ཆ་རྫུན་པར་འདྲེན་པ་ཐབས་ཞེས་བྱ། །དེ་རེ་ལའང་ཐབས་དང་ཤེས་རབ་གཉིས། །ལྟ་བ་རང་རེའི་ཤེས་བྱ་ཆོག་ཤེས་པ། །དེ་ནི་ཤེས་རབ་ཀྱི་ཤེས་རབ་ཡིན། །སྤྱོད་པས་དེ་དོན་ཉམས་ལེན་ཤེས་རབ་ཐབས། །ལྟ་བས་ཐེག་པ་རང་རེའི་དོན་ཤེས་པ། །དེ་ནི་ཐབས་ཀྱི་ཤེས་རབ་ཡིན་པར་བཤད། 
།དེབཞིནརྗེསསུ་སྤྱོད་པ་ཐབས་ཀྱིས་ཐབས། །དེ་ཕྱིར་ཐེག་བའི་འཇུག་སྒོ་ཐམས་ཅད་ཀུན། །ཐབས་དང་ཤེས་རབ་ལྟ་སྤྱོད་འབྲེལ་ནས་འགྲུབ། །ཐེག་པ་སོ་སོའི་དྲི་མ་འདི་ལྟར་བཀྲུ། །དཀར་ནག་བརྗེས་ཏེ་ནག་པོ་དོར་བར་བྱེད། །ནག་པོ་མི་སྤང་ནག་པོ་དབང་དུ་བྱེད། །དཀར་ནག་ཀུན་ཡོང་འབྲས་བུ་འཕྲལ་ལ་སྦྱོར། །རྙོག་ཆུ་མ་དགུལ་ཁད་ཀྱིས་འདག་པ་འདྲ། །དེ་རྣམས་མི་འབྲལ་དྲི་མ་ཁད་ཀྱིས་དག །དེ་རྣམས་རྣམ་དག་མི་སྤང་ཐབས་ཀྱིས་ཅིག་ཅར་བྲལ། །ནོར་བུ་ཆུ་དངས་རྙོག་ཆུར་བཅུག་དང་འདྲ། །ཐེག་པ་ཆེན་པོའི་ཚོགས་རྣམས་འདི་ལྟར་བསག །ཇི་སྙེད་ཆོས་ཀུན་བསོད་ནམས་ཡེ་ཤེས་གཉིས། ཁོ།ས་རབ་ཡེ་ཤེས་མཆོག་རྟོགས་ཡེ་ཤེས་ཉིད། །བསོད་ནམས་ཚོགས་གསོག་ཐེག་པ་གསུམ། །དེ་ཉིད་དུ་མ་བསགས་པས་ཚོགས་ཞེས་བྱ། །འབྲས་ལ་ཚོགས་གསོག་གསང་སྔགས་ཐེག་པ་བཞི། །བསོད་ནམས་ཚོགས་དང་ཡེ་ཤེས་འབྲེལ་པར་འདོད། །འབྲས་གནས་ཡེ་ཤེས་གཅིག་སོགས་ཐེག་པ་གཅིག །ཚོགས་ཀུན་མི་སོག་ཡེ་རྫོགས་ཚོགས་ཀྱི་མཆོག །ཐེག་པ་སོ་སོའི་ས་རྣམས་འདི་ལྟར་ནོན། །མོས་སྤྱོད་ས་སྦྱར་དང་པོའི་ས་དང་སྦྱོར། །བཅུ་བའི་ཐ་མ་རྡོ་རྗེ་ལྟ་བུའི་ས། །ཐམས་ཅད་དག་པར་བྱེད་པའི་དེས་མཐར་ཕྱིན། །གང་ལ་མི་སྦྱོར་ཐ་སྙད་ས་དང་བྲལ། །རྒྱལ་བའི་ཆོ་འཕྲུལ་ཐུགས་རྗེ་འདི་ལྟར་འབྱུང་། །ཚོགས་མཆོག་ཙམ་ན་ཟག་མེད་ས་བོན་བྲལ། 
།འབད་མེད་༄༅། །འབྱུང་བ་ཆུ་ཡི་དཀྱིལ་འཁོར་འདྲ། ཆོས་སྐུ་དྲི་མེད་མེ་ལོང་ལྟ་བུ་ལས། །གདུལ་བྱ་སྣང་ལ་སྣང་ཚུལ་བྱད་བཞིན་འཆར། །སྣང་མེད་ས་བོན་བྲལ་བའི་བྱིན་རླབས་ལས། །སྣང་བ་ཀུན་འབྱུང་ཡིད་བཞིན་ནོར་བུ་འདྲ། །ཐེག་བའི་བྱེ་བྲག་སོ་སོར་གང་གསུངས་པ། །ལྟ་སྤྱོད་འདི་ལྟ་བུ་ཡི་སྒོ་ནས་བཏགས། །ཐབས་དང་ཤེས་རབ་འབྲེལ་བཏགས་ཐེག་པ་་གསུམ། །ཐབས་ཆེན་དག་ལ་བཏགས་པ་ཐེག་པ་བཞི། ཁྲེས་རབ་གཅིག་པོས་བཏགས་པའི་ཐེག་པ་གཅིག །ཐབས་དང་ཤེས་རབ་འབྲེལ་པས་དེས་ཆོག་ཐེག །ཐེག་མཆོག་དམ་པ་འདི་ནི་ཤེས་གྱུར་ན། །རྩོལ་བྱས་ཐེག་པ་གཞན་ལ་རག་མ་ལུས། །ངེས་དོན་གཅིག་བུ་འདི་དོན་ཤེས་གྱུར་ན། །ཐོས་པ་མང་བོའི་མཆོག་དགྲོལ་བའི་མཆོག །དེས་ན་ཐོས་པས་སྒྲོ་འདོགས་ཆོད་པར་བྱས། །འདི་དོན་མི་བརྩོན་ཐོས་པ་མི་སོགས་པ། །མ་རིག་རྣམ་རྟོག་བྲལ་བའི་བདུད་མི་གྲོལ། །འདི་དོན་མི་རྫོགས་ལས་ལམ་མི་འཛེམ་པ། །འདི་དོན་མི་འགྲུབ་ཕྱི་མར་ངན་སོང་ལྷུང་། །རྫོགས་ཆེན་ཇི་ཙམ་ཅིག་གིས་རྫོགས་བསྟན་པ། །འདིར་ཞུགས་སྒོ་ཀུན་ཞུགས་རྫོགས་འགྱུར་བ་དེ། །ཀུན་གཞི་མཉམ་པའི་ངང་ལ་གནས་ཙ་ན། །འཁོར་འདས་ཀུན་དང་གཉིས་མེད་དེ་ལ་རྫོགས། །འཕགས་པའི་བདེན་བཞི་ཉན་ཐོས་ལམ་ལ་རྫོགས། །རྟེན་འབྲེལ་དོན་ཡང་རང་རྒྱལ་ལམ་ལ་རྫོགས། 
།བྱང་ཆུབ་སེམས་དཔའི་སེམས་བསྐྱེད་དེ་ལ་རྫོགས། །ཕ་རོལ་ཕྱིན་བཅུ་ལམ་ལྔ་དེ་ལ་རྫོགས། །གཅིག་ལ་གནས་པའི་བགྲོད་པ་ས་རྣམས་རྫོགས། །དཀྱིལ་འཁོར་ཀུན་ཞུགས་རིག་པའི་དབང་ཆེན་རྫོགས། །ལྷ་ཡི་དཀྱིལ་འཁོར་སྤྱན་དྲངས་བསྟིམ་པ་དེ་ལ་རྫོགས། །འཕགས་པ་མཉེས་བྱེད་མཆོད་པ་ལ་སོགས་རྫོགས། །ཁྲིམས་དང་སྡོམ་པ་དམ་ཚིག་དེ་ལ་རྫོགས། །ཉེས་པ་བཤགས་པའི་འགྱོད་ཚངས་དེ་ལ་རྫོགས། །ལེགས་པར་སྨིན་པའི་སྨོན་ལམ་དེ་ལ་རྫོགས། །ཉན་ཐོས་རང་རྒྱལ་བྱང་སེམས་འབྲས་བུ་རྫོགས། །རྒྱལ་བའི་སྐུ་ལྔ་ཐོབ་དཀའ་དེ་ལ་རྫོགས། །ཐམས་ཅད་མཁྱེན་པའི་ཡེ་ཤེས་དེ་ལ་རྫོགས། །འབྲས་བུ་སྤྱོད་ཕྱིར་རྒྱུ་ཡོད་མེད་ཀྱང་རུང་། །དེ་ཕྱིར་ཆོས་ཀུན་རྫོགས་པས་རྫོགས་ཆེན་ཡིན། །འོག་མ་གཞུག་པར་བྱ་ཕྱིར་རྫོགས་ཆེན་གཅེས། །རྫོགས་དང་མ་རྫོགས་ཐ་སྙད་ཙམ་ཡང་མེད། །ཅེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། །མཁས་ཤིང་རྒྱུད་དགྲོལ་བ་དང་སྒོ་བསྡུས་བའི་ལེའུ་སྟེ་བདུན་པའོ།། །།དེ་ནས་བྱང་སེམས་ཀུན་བཟང་གིས། །དོན་མན་ངག་གིས་བསྒྲུབ་ཅིང་མདོ་དོན་བསྡུས་པ་འདི་གསུངས་སོ། །ཀྱེ་སེམས་དཔའ་རྡོ་རྗེ་ལེགས་པར་ཉོན་ཅིག །ཆོས་ཉིད་གོམས་ཤིང་རྟོགས་པའི་རྟགས་བསྟན་པ། །ཞེན་པ་ཆུང་ཞིང་གང་ལའང་འཛིན་པ་མེད། །མ་ནོར་དོན་གྱི་ཀུན་གཞི་འགྱུར་མེད་གསལ། །རྟགས་ཆེན་དེ་ཡོད་རྟགས་གཞན་ཁར་མ་ལུས། 
།མངོན་ཤེས་༄༅། །རྫུ་འཕྲུལ་སྟོབས་དང་ལུང་སྟོན་པ། །འབྱུང་སྟེ་དེ་ལ་ངེས་མེད་གཞན་གྱི་བྱ། །མཉམ་བའི་ཚུལ་གྱིས་གོལ་སྒྲིབ་འདི་ལྟར་སྤང་། །གར་ཡང་མི་འགྲོ་འདུག་པ་མི་བཞིན་དུ། །མི་ལྟ་མི་སྒོམ་མི་སྤྱོད་མི་སྲུང་བས། །ཨ་ཏི་སྤྲོས་མེད་ངང་ལ་གནས་ཙ་ན། །འོག་མིན་ལྟ་སོགས་གནས་ལུགས་གོལ་མི་འགྱུར། །མཉམ་པའི་ཚུལ་གྱིས་བདུད་རྣམས་འདི་ལྟར་འདུལ། །ཁྱིམ་བདག་དཔའ་བོས་བསྲུངས་བའི་བུད་མེད་ལྟར། །མཉམ་པའི་གཏེར་ལ་ཡིད་ཆེས་མ་བྲལ་ན། །བདུད་བཞི་བར་ཆད་སྤྲུལ་པ་ཇི་སྙེད་པ། །ཀླན་ཀ་མི་ཚོལ་བཙལ་ཡང་ཐུགས་པ་མེད། །ཅི་ཕྱིར་རྫོགས་ཆེན་སྤོང་ལེན་མེད་བསྟན་པ། །ཐམས་ཅད་དག་པར་གནས་བའི་སྤོང་ལེན་མེད། །རྫོགས་ཆེན་མ་སྤངས་བྲལ་བའི་ཐབས་བསྟན་པ། །ཐིག་ལེ་གཅིག་ལ་རྫོགས་པས་སྒྲུབས་པ་མེད། །བཙལ་ན་འཁྲུལ་ཅིང་མ་བཙལ་གཞག་ན་དོན། །མི་སྒྲུབ་མི་སྤོང་ཐབས་ཀྱིས་རྫོགས་ཤིང་བྲལ། །རང་བཞིན་མེད་ཤེས་འབྲས་བུ་འབྱིན་མི་ནུས། །མི་རྩོལ་ཐབས་ཀྱིས་ཟིན་པས་ངང་གིས་བྲལ། །ཨ་ཏི་མི་སྒྲུབ་རྫོགས་པའི་ཐབས་བསྟན་པ། །རང་བཞིན་མེད་པར་ཤེས་པས་མི་འགྲུབ་ཅིང་། །ཐབས་ཀྱིས་གཅིག་ལ་གནས་པས་འགྲུབ་པར་འགྱུར། །དཔེར་ན་རྔ་མའི་སྙིང་པོ་གཟུང་དང་འདྲ། །དེ་ཕྱིར་རྫོགས་ཆེན་བྱ་བཙལ་མེད་པ་ཉིད། །པ་ན་སེ་ཡི་འབྲས་བུ་སྨིན་པ་ལས། 
།སྨན་བར་བྱ་ཕྱིར་རྩོལ་བ་མི་བྱེད་ལྟར། །མན་ངག་དེ་ལྟར་ཤེས་ན་དོན་ཀུན་འགྲུབ། །བསྟབས་པའི་མཐའ་བཅུ་ཐིག་ལེ་ཉག་གཅིག་སྟེ། །ཐིག་ནི་ཆོས་ཀུན་གཙོ་སྟེ་དེ་བཞིན་ཉིད། །དེ་ཉིད་མ་ནོར་ངེས་པས་ལེ་ཞེས་བརྗོད། །ཐིག་ལེ་འབྲས་བུའི་སྒྲ་ཡིས་ཐམས་ཅད་སྡུད། །འདུས་པའི་དོན་རྣམས་གཅིག་པའི་ཐིག་ལེ་ཉིད། །ཐིག་ལེ་གཅིག་ཙམ་མི་འཛིན་གྲུབ་པའི་མཐའ། །སེམས་དཔའ་རྡོ་རྗེ་ད་ཡང་ཏུ་ཉོན། །བསླབ་པའི་མཐའ་བཅུ་བྱང་ཆུབ་སེམས་ཉིད་དེ། །བྱང་ཆུབ་སེམས་ལས་བསླབ་པའི་མཐའ་བཅུར་ཤར། །དེ་ཡང་སེམས་ལ་ལྡོག་ཚུལ་བཞི་རུ་བསྟན། །བྱང་སེམས་གནས་ལུགས་ཡེ་གྲུབ་ཆེན་པོའི་ཀློང་། །དེ་ལ་གྲུབ་ཏུ་མེད་པས་ནམ་མཁའ་འདྲ། །བྱ་བཙལ་བྲལ་བས་གཞན་ལ་རག་མ་ལུས། ་ར་ལུགས་ཉི་ཟླའི་འོད་ལྟར་དགག་ཏུ་མེད། །ཡེ་ཤེས་མཐོང་གསལ་ཐེག་པའི་ཤན་ཕྱེ་ནས། །གོལ་ས་ཤུགས་ལ་ཆོད་བས་གཡང་ས་དབྱིངས་སུ་ཆོད། །ཡིན་ལུགས་དམིགས་མེད་ཆོས་ཉིད་ཀློང་བརྡལ་ནས། །གོ་བཟློག་དངོས་ཡིན་ལྟ་བ་ལ་བཟླ་སྟེ། །ཡེ་ཡིན་ཆིག་སྟོང་ལྟ་བའི་ཡུལ་ལས་འདས། །བྱང་ཆུབ་སེམས་ཀྱི་གྲོལ་ལུགས་རྒྱུན་ཆད་མེད། ཁུ།ན་ཆད་མེད་པས་དུས་གསུམ་མཉམ་ཉིད་ཀློང་། །ཐམས་ཅད་ཡེ་སངས་རྒྱས་པས་སྐྱེ་ཤི་བརླག །སེམས་དང་རྡོ་རྗེ་ད་ཡང་རབ་ཏུ་ཉོན། །བྱང་ཆུབ་སེམས་ཀྱི་གནས་ལུགས་གཉིས་སུ་མེད། །ལྟ་བ་ཕྱོགས་ཆེན་ཀློང་ཆེན་ཡིན་པར་བཤད། 
།བྱང་ཆུབ་སེམས་ཀྱི་༄༅། ཁྲར་ལུགས་ཅིར་ཡང་ཤར། །སྤྱོད་པ་ངེས་མེད་ཀློང་ཆེན་ཡིན་བར་བཤད། །བྱང་ཆུབ་སེམས་ཀྱི་ཡིན་ལུགས་ཅིར་ཡང་ཡིན། །སྒོམ་པ་ཀློང་ཆེན་དམིགས་མེད་ཡིན་བར་བཤད། །བྱང་ཆུབ་སེམས་ཀྱི་གྲོལ་ལུགས་ཉིད་དུ་གྲོལ། །འབྲས་བུ་མཉམ་ཉིད་ཀློང་ཆེན་ཡིན་པར་བཤད། །དེས་ན་སེམས་ཉིད་ཀུན་གྱི་བདག་ཉིད་དོ། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། །མན་ངག་བསྟན་པའི་མདོ་དོན་བསྡུས་བའི་ལེའུ་སྟེ་བརྒྱད་པའོ།། །།དེ་ནས་རྡོ་རྗེ་སེམས་དཔའ་ཡིས། །ཀུན་ཏུ་བཀའ་ལ་ཡང་ཞུས་པ། །སྟོན་པའི་སྟོན་པ་ཀུན་ཏུ་བཟང་། །འཁོར་འདས་ཐམས་ཅད་ཐིག་ལེ་གཅིག །ཐིག་ལེ་ཉིད་དུ་གྲོལ་ལགས་སམ། །ཀུན་བཟང་སྟོན་པས་བཀའ་སྩལ་བ། །སེམས་དཔའ་རྡོ་རྗེ་རབ་ཏུ་ཉོན། །ཐིག་ལེ་ཉག་གཅིག་དེ་ཉིད་ཀྱིས། །འགྲོ་བ་ཀུན་ལ་རང་བཞིན་གནས། །གནས་ཀྱང་དེ་ཉིད་དོན་མ་རྟོགས། །གནས་དང་མ་ཤེས་བར་དོ་ལ། །ཐིག་ལེ་ངོ་ཡི་སྤྲད་པ་ནི། །དྭ་ཕྲུག་མ་དང་ཕྲད་པ་འདྲ། །དེ་ཉིད་ངང་ལ་ཏིང་ངེ་འཛིན། །གནས་དང་མི་གསལ་བར་དོ་ལ། །མི་གསལ་གསལ་བར་བྱེད་པ་ནི། །སྒེག་མོ་མེ་ལོང་ལྟ་བ་བཞིན། །གནས་དང་རྗེས་ཀྱི་ཤེས་པ་ནི། །རྗེས་དང་རྨི་ལམ་བར་དོ་ལ། །བག་ཆགས་དག་གིས་མཚམས་སྦྱར་བ། །ཆུ་ཡི་རྒྱུན་བཞིན་རྒྱུན་དུ་གནས། །གལ་ཏེ་ཕུང་པོ་འདོར་བ་ན། །སྐྱེ་ཤི་གཉིས་ཀྱི་བར་དོ་ལ། 
།ཉམས་མྱོང་དག་གིས་འཕྲོ་འཐུད་བས། །རྐོང་ཆད་པ་ལ་ཝ་འཛུགས་འདྲ། །དེ་ནས་སྲིད་པ་བར་མ་དོ། །སྟོབས་ཀྱི་རྟ་ཤོན་བདེ་ལ་གནས། །རིག་པའི་རྒྱལ་པོ་རང་ས་ཟིན། །ཡང་རབ་དོན་དུ་དེ་ལྟ་མིན། །སེམས་དཔའ་རྡོ་རྗེ་ད་ཡང་ཉོན། །དེ་དོན་གསལ་བར་བསྟན་པར་ནི། །རང་བཞིན་གནས་པའི་བར་དོ་ལ། །གཏན་ཚིགས་ཆེན་པོ་རྣམ་བཞི་ཡི། །ཕྱི་ནང་ཀུན་གྱི་སྒྲོག་འདོགས་ཆོད། །གནས་ལུགས་དགོངས་པ་གཏན་ལ་དབབ། །ཏིང་ངེ་འཛིན་གྱི་བར་དོ་སྲ །གནས་ལུགས་འོད་གསལ་ངང་ལ་གཞག །རང་རིག་རྒྱལ་པོ་འོད་གསལ་འདི། །སྒོམས་པས་རྙེད་པ་མ་ཡིན་ཏེ། །མ་སྒོམས་པས་ཀྱང་རྙེད་མི་འགྱུར། །བསྒོམ་དང་མི་སྒོམ་ཚིག་ལས་འདས། །བསྒོམ་དུ་རྡུལ་ཙམ་མེད་པ་ལ། །ཡོངས་སུ་སྐད་ཅིག་མེད་བསམས་ན། །རང་རིག་རྒྱལ་པོ་འོད་གསལ་འདི། །གཉིད་ལོག་རྨི་ལམ་བར་དོ་ལ། །གོམས་པའི་ངང་ལ་གཉིད་ལོག་སྟེ། །ཕྱི་ཡི་སྒོ་ལྔ་མི་གསལ་ཡང་། །ནང་གི་རིག་པ་རང་གསལ་ཏེ། །བུམ་པའི་ནང་གི་མར་མེ་བཞིན། །ངོ་བོའི་དོན་ལས་གཡོས་བ་མེད། །འོད་གསལ་དོན་དུ་བཞུགས་ཞེས་བྱ། །གལ་ཏེ་སྣ་ཚོགས་རྨི་ན་ཡང་། །རྐྱེན་རྟོག་ངན་པས་བར་མི་གཅད། །གདམས་ངག་དྲན་པས་རིག་པ་གསལ། །རྨི་ལམ་སྒྱུ་ལུས་ཞེས་ཀྱང་བྱ། །དེ་ལས་མ་གཡོས་བརྟན་པ་ཐོབ། །དེས་ན་སྐྱེ་ཤི་བར་མ་དོར། །གཉེན་པོ་མེད་པས་འཇིག་པ་མེད། །འགྱུར་མེད་སྐྱེ་ཤི་བྲལ་བའོ། 
།དེ་ནས་སྲིད་པ་བར་མ་༄༅། །དོར། །གོང་མའི་དོན་ལས་མ་གཡོས་པས། །དཔེར་ན་མེ་བདུན་ཆུ་གཅིག་གིས། །སྣང་བ་འདི་རྣམས་བཤིག་གྱུར་ཀྱང་། །ནམ་མཁའ་གཡོས་པ་མེད་བཞིན་དུ། །འབྱུང་བ་ལས་གྲུབ་ལུས་བཤིག་ཀྱང་། །རིག་པའི་རྒྱལ་པོ་སེམས་ཉིད་ལ། །དེ་ལ་གཡོས་པ་ཅི་ཡང་མེད། །དཔེར་ན་ནམ་མཁའ་ཉི་ཟླ་ཤར་བ་བཞིན། །རང་རིག་རང་ཤར་མངོན་དུ་གྱུར། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། །བར་དོ་ལྔ་བསྟན་བའི་ལེའུ་སྟེ་དགུ་པའོ།། །།དེ་ནས་སེམས་དཔའ་རྡོ་རྗེས་ཡང་ཞུས་པ། །ཀྱེ། སྟོན་པའི་སྟོན་པ་བྱང་སེམས་ཀུན་ཏུ་བཟང་། །གཏན་ཚིགས་བཞི་ཡི་བྱེ་བྲག་ཇི་ལྟར་ལགས། །དེ་ནས་བྱང་སེམས་ཀུན་བཟང་གིས། །དེ་ཉིད་ལེགས་ལྡན་སེམས་དཔའ་རྡོ་རྗེ་ཉོན། །གཏན་ཚིགས་དོན་ལ་རྣམ་པ་བཞི། །རང་བཞིན་སྐྱེ་མེད་གཏན་ཚིགས་ཀྱིས། །ཆོས་ཀུན་སྐྱེ་བ་མེད་པར་བསྟན། །རོལ་པ་འགག་མེད་གཏན་ཚིགས་ཀྱིས། །ཆོས་ཀུན་འགག་པ་མེད་པར་བསྟན། །མཚན་ཉིད་གཉིས་མེད་གཏན་ཚིགས་ཀྱིས། །ཆོས་ཀུན་གཉིས་སུ་མེད་པར་བསྟན། །ངོ་བོ་རང་གྲོལ་གཏན་ཚིགས་ཀྱིས། །བྱ་བཙལ་མེད་པར་རང་སར་གྲོལ། །དེ་ཡང་རྡོ་རྗེ་སེམས་དཔའ་ཉོན། །དེ་ཡང་བྱེ་བྲག་བཞི་རུ་བསྟན། །ཕྱི་ནང་སྒྲོ་འདོགས་བཅད་པ་ན། །གཏན་ཚིགས་དག་ནིབཞིཔོལ། །གཞནསེལ་དོན་གཉེརགཉིསགཉིས་བསྟན། 
།རང་གི་དོནལའཇལ་བ་ན། །སེམས་ཉིད་དོན་ལ་འཇལ་ཚུལ་བཞི། །སེམས་ཉིད་གནད་དུ་ཕབ་པའོ། །ཚིག་རེ་དོན་རེ་མཚོན་ཙ་ན། །རེ་རེའི་ཕྱོགས་ལས་འཐས་པ་ཡིས། །གཏན་ཚིགས་བཞི་པོ་གཅིག་གིས་ངང་། །གཏན་ཚིགས་བཞི་པོ་གཅིག་གིས་ངང་། །དོན་ནི་མཐའ་དག་མཚོན་ཙ་ན། །ཐུན་མོང་མ་ཡིན་གཏན་ཚིགས་བཞི། །གཅིག་ལ་བཞི་རྫོགས་དག་ཏུ་བསྟན། །དེས་ན་བྱེ་བྲག་རྣམ་བཞིར་བསྟན། །རྡོ་རྗེ་སེམས་དཔའ་ད་ཡང་ཉོན། །དེ་ལ་མ་འདྲེས་ཡོངས་རྫོགས་ནི། །དེ་ཡང་དེ་བཞིན་བྱེ་བྲག་བཞི། །མ་འདྲེས་པ་ཡི་ལྟ་བ་ནི། །འཁོར་བ་དང་ནི་འདས་པའི་ཆོས། །མ་འདྲེས་ཡོངས་སུ་རྫོགས་པའི་མདངས། །རྫོགས་པ་ཆེན་པོའི་མན་ངག་ནི། །ཆུ་ཡི་གཉེར་མ་ལྟ་བུར་བཤད། །ཡོངས་སུ་རྫོགས་པའི་ལྟ་བ་ནི། །ཇི་ལྟར་སྣང་བའི་ཆོས་རྣམས་ཀུན། །ཡེ་ནས་སྐྱེ་མེད་སྟོང་པའི་ངང་། །རྫོགས་པ་ཆེན་པོའི་མན་ངག་ནི། །ཉི་ཤར་རྒྱལ་པོ་ལྟ་བུར་བཤད། །མ་འདྲེས་ཡོངས་སུ་རྫོགས་པ་ཡི། །དབྱེར་མེད་པ་ཡི་ལྟ་བ་ནི། །སྣང་བ་དང་ནི་སྟོང་པའི་ཆོས། །ཡེ་ནས་དབྱེར་མེད་རང་གྲོལ་ཉིད། །རྫོགས་པ་ཆེན་པོའི་མན་ངག་ནི། །ཆུ་ཟླ་གསེར་གླིང་ལྟ་བུར་བཤད། །མ་འདྲེས་ཡོངས་སུ་རྫོགས་པ་ཡིས། །ཐམས་ཅད་རབ་ཏུ་གྲོལ་བར་བྱེད། །རྒྱན་གྱི་ཆོ་འཕྲུལ་རྣམ་བཀོད་པ། །ཀུན་ཏུ་བཟང་པོའི་རོལ་བའོ། །རང་བཞིན་ཀུན་ཏུ་བཟང་མོའི་ངང་། །དངོས་མེད་བྱང་ཆུབ་སེམས་ཀྱི་དབྱིངས། 
།ཟུང་འཇུག་སེམས་ཀྱི་༄༅། །མཚན་ཉིད་དོ། །ཐམས་ཅད་རང་གྲོལ་ཡེ་ཤེས་ཆེ། །རྒྱུ་རྐྱེན་འབྲས་བུར་མི་བྱེད་པས། །བདག་ཉིད་ཆེན་པོའི་སངས་རྒྱས་སྐུ། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། །གཏན་ཚིགས་བཞི་བསྟན་པའི་ལེའུ་སྟེ་བཅུ་པའོ།། །།དེ་ནས་སེམས་དཔའ་རྡོ་རྗེ་ཆེན་པོ་ལ་བཀའ་སྩལ་པ། དེ་ཡང་སེམས་དཔའ་རྡོ་རྗེ་རབ་ཏུ་ཉོན། ཁྲེས་བྱ་ཕྱོགས་སུ་མཐས་པར་འཛིན་པ་ལ། ཤེས་བྱ་བཟློག་ཐུབ་གོ་བཟློག་ནི། །དོན་བསྐོར་བཅུ་ཡིས་གཏན་ལ་ཕབ་སྟེ་བསྟན། ཁ་དང་བཅུ་ཡི་ཞེན་སྐྱོ་བཟློག་ཕ་དང་། །གཞི་འཛིན་དྲུག་གིས་གཞི་ཉིད་གཟུང་བ་དང་། །སྡེ་སྐོར་བསྐོར་གྱི་ལྟ་བ་གཏན་ལ་དབབ། །བཞི་ཚོ་བཞི་ཡིས་ལྟ་བ་ཐག་གཅད་ལ། །དགོས་པ་ལྔ་ཡིས་གཟེར་ཆེན་གདབ་པ་དང་། གནད་ཀ་དྲུག་གི་ཐེ་ཚོམ་སྤྲོས་པ་གཅད། །རྟོགས་པའི་གདེང་དྲུག་གདམས་གསུམ་ལ་བཟླ་བ། །ངོ་སྤྲོད་གསུམ་ལས་ངེས་ཚུལ་བདུན་བརྒྱས་གདབ། །གཞན་མོས་བསྐྱེད་པའི་ཆོས་བཞིན་རྒྱན་ཡང་གདགས། །བརྗོད་བྱ་བཞི་ལ་ཚིག་གི་ཀློང་དུ་བསྐྱལ། །སྤྱི་དོན་དང་པོ་ཁ་བསྟན་བཅུ་བསྟན་པ། །སློབ་པ་ལོབས་པ་བཞི་དག་སློབ་མ་དག །བློ་དངོས་གཉིས་འདོད་རྟོགས་པས་ཆོག་པར་བཤད། །ཨ་ཏི་ཟབ་དང་གང་ཟག་དུ་མ་ཡིན། །དཀར་པོ་མཇུག་རིངས་ནག་པོ་མཇུག་མཐུང་དང་། །ཞེ་འདོད་བཅས་དང་ཐམས་ཅད་ཆོས་ཉིད་འདོད། 
།བཞི་འཛིན་དུ་ནི་གཞི་འཛིན་རིགས་པ་དང་། །མ་ཁེགས་ཡེ་ཤེས་མི་སློད་ཆོས་ཉིད་དང་། །འགྱུར་མེད་རང་སོ་རྐྱེན་གྱི་དབང་མི་འགྱུར། །རྟོགས་ན་ཡེ་ཤེས་རང་གྲོལ་ཆེན་པོ་ཡིན། །སྤྱི་དོན་གསུམ་པ་སྡེ་སྐོར་བདུན་བསྟན་པ། །རང་གཞན་བཞི་ཞེས་ངོ་བོ་ལྷུན་གྱིས་གྲུབ། །དམ་བཅས་ངེས་མེད་གཏན་ཚིགས་གོ་བཟློག་གཅེས། །དུས་གསུམ་མཚན་ཉིད་གནས་ཀྱི་གདམས་ངག་དང་། །རྒྱུ་ཟད་རྐྱེན་ཟད་གདམས་ངག་ཚིག་གཅིག་གཅེས། །སྤྱི་དོན་བཞི་པ་བཞི་ཚོ་བཞི་བསྟན་པ། །ཆིངས་བཞི་ཚུལ་བཞི་ཆོས་བཞི་རོ་སྙོམས་བཞི། །ཁམས་གསུམ་རང་གྲོལ་རང་གྲོལ་ཆེན་པོའི་ཆིངས། སངས་རྒྱས་མེད་པས་དགེ་ལ་མི་ལྟོས་ཆིངས། །སྐད་རིགས་དུ་མ་གཞི་ཉིད་མི་འགྱུར་ཆིངས། །ཁམས་གསུམ་སྲོག་བཅད་བག་ཆགས་མི་སྒྲིབས་ཆིངས། །སྣང་ཚུལ་ཐ་དད་ཡིན་ཚུལ་ངེས་པ་མེད། །གྲོལ་ཚུལ་སོ་སོའི་གནས་ཚུལ་དབྱིངས་གཅིག་པོ། །གནས་པ་བཞི་ཆེ་འབྱུང་བ་རྒྱུ་ཆེའོ། །ཁྱབ་པ་ཐུགས་རྗེ་གྲོལ་བ་དགོངས་པ་ཆེ། །བཞི་ཚོ་ཐ་མ་རོ་སྙོམས་བཞི་བསྟན་པ། །སེམས་ཉིད་སངས་རྒྱས་ཉིད་བས་མཆོད་པ་མེད། །སྤངས་ཐོབ་གཉིས་མེད་ས་ལམ་བགྲོད་པ་མེད། །སེམས་ལས་སྐུ་མེད་སྙིང་པོ་བསྒྲངས་ས་མེད། །གཉིས་འཛིན་དེ་རྣམས་གཉིས་མེད་རོ་སྙོམས་གཅེས། །སྤྱི་དོན་ལྔ་པ་དགོས་པའི་གཟེར་ལྔ་ནི། །རང་བྱུང་ཆེན་པོ་ལྟ་བའི་གཟེར་ཆེན་ལ། །འགྱུར་བ་མེད་པའི་དགོས་པ་དེ་ལ་ཡོད། 
།ཚོགས་༄༅། །དྲུག་ལྷུག་པ་གདམས་ངག་གཟེར་ཆེན་ལ། །བསྒོམ་མི་དགོས་པའི་དགོས་པ་དེ་ལ་ཡོད། །སྣང་སྲིད་བཞི་བཞེས་རང་གྲོལ་གཟེར་ཆེན་ལ། །བསྒྲུབ་མི་དགོས་པའི་དགོས་པ་དེ་ལ་ཡོད། །འགྱུ་བ་ཆོད་པ་གནད་ཀྱི་གཟེར་ཆེན་ལ། །རང་ས་ཟིན་པའི་དགོས་པ་དེ་ལ་ཡོད། །བརྩིས་གདབ་བྲལ་བ་དམ་ཚིག་གཟེར་ཆེན་ལ། །བསྲུང་མཚམས་མེད་པའི་དགོས་པ་དེ་ལ་ཡོད། །སྤྱི་དོན་དྲུག་པ་གནད་དཀའ་དྲུག་བསྟན་པ ཡར་ལ་སངས་མི་རྒྱ་བའི་གནད་དཀའ་དང་། །བར་དུ་སྣང་ལ་མི་ལྷོས་མར་མི་སྐྱེ། །རིག་པ་གཅིག་ལ་ཡེ་ཤེས་དུ་མ་འཕྲོ། །སངས་རྒྱས་མི་མང་སེམས་ཅན་ཉུང་མི་འགྲོ། །སྤྱི་དོན་བདུན་པ་སྡེ་བདུན་གདམས་ངག་གསུམ། །འཕགས་པ་ཐུགས་རྗེ་མི་རེ་ཟླ་མི་དགོས། །བག་ཆགས་དབང་དུ་མི་འགྱུར་རིག་མི་བཅུད། །འགྲོ་དྲུག་གཡང་ས་ཆོད་པས་བདུད་བཞི་ཆོམས། །དེས་ནི་གསང་བའི་དགྲ་གསུམ་ཆོད་པའོ། །མཐུ་ཁོངས་དང་ནི་ཁྱིམ་ཁོངས་སྡིག་ཁོངས་གསུམ། །ཐམས་ཅད་སེམས་ཉིད་རང་གྲོལ་སངས་རྒྱས་སོ། །བརྒྱད་པ་ངོ་སྤྲོད་གསུམ་ལས་སངས་ཚུལ་བདུན། །དང་པོ་ལྟ་བ་སྟོང་པ་འབྱུང་བ་ཆོས་ཉིད་དང་། །རིག་པ་རང་གྲོལ་ཉིད་དུ་ངོ་སྤྲད་དོ། །སྟོང་པ་གསལ་སངས་འབྱུང་བ་ཆོས་ཉིད་སངས། །རིག་པ་རང་གྲོལ་ཉིད་དུ་སངས་པ་དང། །རངབཞིནབཞིསངསབག་ཆགས་རྒྱུ་སངས་དང་། །འགྱུ་བ་དང་སངས་རྣམ་རྟོག་ངོ་བོ་སངས། 
།དགུ་པ་གཞན་མོས་བསྐྱེད་པའི་ཆོས་བཞི་ནི། །ཆོས་ཉིད་བསམ་དུ་མེད་ལ་ལོངས་སྤྱོད་དང་། །འདུས་བྱས་དགེ་བའི་རྩ་བ་རྒྱུན་མི་གཅོད། །སྐྱེ་ཤི་གཉིས་སུ་མེད་པའི་དོན་རྟོགས་དང་། །སེམས་ཅན་སྤོམ་ཕྲ་ཀུན་ལ་སྲོག་མི་གཅོད། །བཟང་ངན་གཉིས་སུ་མེད་པའི་དོན་རྟོགས་དང་། །བླ་མ་དཀོན་མཆོག་གསུམ་ལ་སྲི་ཞུ་བསྐྱེད། །བདག་གཞན་གཉིས་སུ་མེད་པའི་དོན་རྟོགས་ཀྱང་། །སེམས་ཅན་ཀུན་ལ་གཡོ་སྒྱུ་ཟོལ་ཁྲམ་སྤོངས། །སྤྱི་དོན་བཅུ་པ་བརྗོད་བྱ་དུ་མ་རྣམས། །བརྗོད་བྱ་མང་དང་ཚིག་གཅིག་ཀློང་དུ་བསྐྱལ། །སྐྱེ་མེད་ངང་ལ་ལྷུན་གྱིས་གྲུབ་པའི་དབྱངས། །བྱར་མེད་ཀློང་ལ་འཛིན་མེད་རིག་པ་ཉིད། །ཕྱོགས་མེད་ཤར་ཏེ་སྤྱོད་ཡུལ་རིག་པ་ཉིད། །ལྟ་བ་ཐོད་རྒལ་ལྷུན་གྲུབ་ཆེན་པོའོ། །སེམས་དཔའ་རྡོ་རྗེ་ཆེན་པོ་དེ་ཡང་ཉོན། །གཟའ་གཏད་མེད་པའི་ལྟ་བ་ལ། །དེ་ཉིད་དུ་ཡང་ལྟ་བ་མེད། །སྣང་བ་མེད་པའི་ཆོས་ཉིད་ལ། །མ་བཙལ་བཞག་ན་བསྒོམ་པ་ཡིན། །ངོ་བོ་ཉིད་ནི་དམིགས་སུ་མེད། །ཇི་སྲིད་ཅིར་སྣང་སྤྱོད་པ་ཀུན། །བདག་ཉིད་ཆེན་པོའི་མཛད་སྤྱོད་པས། །དེ་ལ་སྤྱོད་དང་མི་སྤྱོད་མེད། །ད་ཡང་སེམས་དཔའ་རྡོ་རྗེ་ཉོན། །འགྲོ་དོན་མ་ལུས་རྒྱུན་དུ་རྫོགས། །མ་སྦྱངས་སྒྲིབ་པ་ཀ་ནས་དག །མ་བསགས་ཚགས་ཆེན་ཡེ་ནས་རྫོགས། །མ་བསྒྲལ་ཁམས་གསུམ་གནས་སུ་སྟོབས། །མ་ཕུལ་མཆོད་པ་གནས་སུ་ཐིམ། །མ་བླངས་དངོས་གྲུབ་རང་ལ་ཤར། 
།མ་བསྐུར་༄༅། །རིག་པ་རང་དབང་ཐོབ། །མ་བལྟས་ལྟ་བ་ཀུན་ཏུ་གསལ། །མ་བསྒོམས་ཏིང་འཛིན་ཡེངས་པ་མེད། །མ་འགགས་སྤྱོད་པ་ཤུགས་ལ་ཤར། །མ་བཅོམ་རྟོག་པའི་རྒྱུ་འགྲུལ་བྲལ། །མ་སྦྱངས་དུས་གསུམ་འདུ་འབྲལ་མེད། །མ་བསྲུངས་དམ་ཚིག་ཉམས་པ་མེད། །མ་བསྒྲུབས་འབྲས་བུ་བདག་ཉིད་ཆེ། །མ་གཟུང་ཐུགས་རྗེ་ཀུན་ལ་སྙོམས། །དེས་ནས་བྱ་ཟིན་བྱ་མི་དགོས། །དེ་ལྟར་སུས་རྟོགས་བྱས་མི་འགལ། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། ཁོ།ས་བྱ་གོ་བཟློག་པ་དང་ལ་བཟླ་བའི་ལེའུ་སྟེ་བཅུ་གཅིག་པའོ།། །།དེ་ནས་སེམས་དཔའ་རྡོ་རྗེས་ཡང་ཞུས་པ། ཀྱེ། སྟོན་པ་བྱང་སེམས་ཀུན་ཏུ་བཟང་། །རྫོགས་ཆེན་བྱ་བྲལ་ཀློང་ཆེན་ལ། །བདུད་བཞིའི་འཇིགས་པ་ཇི་ལྟར་ལགས། །བདུད་བཞི་རྟོགས་ན་ཇི་ལྟར་ལགས། །ཀུན་བཟང་སྟོན་པས་བཀའ་སྩལ་པ། །སེམས་དཔའ་རྡོ་རྗེ་རབ་ཏུ་ཉོན། །བདུད་ཀྱི་རྩ་བ་ཉོན་མོངས་བདུད། །དེ་ལ་ཕུང་པོའི་བདུད་དུ་བྱུང་། །དེ་ལས་ལྷ་བདུད་གཟུང་དང་འཛིན། །དེ་ལས་སྐྱེ་ཤི་འཆི་བདག་བདུད། །བདུད་རྣམས་རང་སེམས་ཤེས་ན། །བདུད་ཀྱི་ཉམས་ལེན་སེམས་ལ་ཕན། །དེ་ཡང་སེམས་དཔའ་རྡོ་རྗེ་ཉོན། །གཏི་མུག་མུན་པ་མེད་པས་ན། །ཆོས་སྐུ་མཁའ་ཁྱབ་དོན་མི་རྙེད། །དེ་བས་གཏི་མུག་ཆོས་སྐུ་ཉིད། །ཞེ་སྡང་ངོ་བོ་མེད་པ་ལ། །ཆོས་སྐུའི་མཁྱེན་ཚད་སུ་ཡིས་རྟོགས། 
།འདོད་ཆགས་ཆུ་བོ་མེད་པས་ན། །ཐུགས་རྗེ་འགག་མེད་རྒྱུན་ཆད་མེད། །ང་རྒྱལ་བྲག་ཆེན་མེད་པས་ན། །སངས་རྒྱས་ཆེ་བ་སུ་ཡིས་མཚོན། །ཕྲག་དོགས་རླུང་ཆེན་མེད་པ་ན། །ཐུགས་རྗེ་མཁྱེན་པའི་ཡེ་ཤེས་དང་། །ལྷག་མཐོང་ཡེ་ཤེས་འཆར་བ་མེད། །དེས་ན་དུག་ལྔ་བདུད་མ་ཡིན། །སེམས་ཉིད་རང་བྱུང་ཡེ་ཤེས་ཀྱི། །ཡོན་ཏན་ཆེན་པོ་འཆར་བ་ཡིན། །གཟུགས་ལ་སོགས་པ་ལྔ་མེད་ན། །སངས་རྒྱས་ཆད་པའི་སྐྱོན་དུ་འགྱུར། །གཟུགས་ནི་སྣང་མཛད་ཆོས་ཀྱི་སྐུ། །ཚོར་བ་རིན་འབྱུང་ལོངས་སྤྱོད་སྐུ། །འདུ་བྱེད་དོན་གྲུབ་སྤྲུལ་བའི་སྐུ། །རྣམ་ཤེས་མི་བསྐྱོད་རྡོ་རྗེའི་སྐུ། །འདུ་ཤེས་མཐའ་ཡས་ངོ་བོའི་སྐུ། །དེས་ན་ཕུང་པོའི་བདུད་མ་ཡིན། །ཡེ་ནས་སེམས་ཉིད་སྐུ་ལྔ་གྲོལ། །བྱང་ཆུབ་སེམས་ཀྱི་རང་བཞིན་ནི། །སྣང་བ་མ་འགགས་རང་བྱུང་ལ། །ཞེན་པ་མ་བཅོས་ཡེ་ཤེས་ཏེ། །ཐམས་ཅད་མ་བཅོས་དེ་ཁོ་ན། །ཐམས་ཅད་གཉིས་མེད་བདེ་ཆེན་ལ། །དེས་ན་ལྷ་བདུད་སེམས་སུ་གྲོལ། །བྱང་ཆུབ་སེམས་ཀྱི་རང་བཞིན་ལ། །ཕ་ཞེས་བྱ་བའི་རྒྱུ་ཡང་མེད། །མ་ཞེས་བྱ་བའི་རྐྱེན་ཡང་མེད། ་།་རྐྱེན་མེད་པས་སྐྱེ་བ་མེད། །སྐྱེ་པ་མེད་པའི་སེམས་ཉིད་ལ། །དུས་གསུམ་སངས་རྒྱས་དགྲར་ལངས་ཀྱང་། །དེ་ལ་ཟིན་ཅིང་སོད་པ་མེད། །དེས་ན་སེམས་ཉིད་སྐྱེ་ཤི་བྲལ། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། བདུད་བཞི་རང་གྲོལ་བའི་ལེའུ་སྟེ་བཅུ་གཉིས་པའོ།། 
།།དེ་ནས་ཡང་༄༅། །སེམས་དཔའ་རྡོ་རྗེས་ཞུས་པ། ཀྱེ། སྟོན་པ་བྱང་སེམས་ཀུན་ཏུ་བཟང་པོ་ལགས། །ཨ་ཏི་བྱ་བྲལ་ཀློང་ཆེན་དགོངས་པ་ཡི། །འགྲོ་དྲུག་གཡང་ས་སེམས་སུ་ཇི་ལྟར་གྲོལ། །གསང་བའི་དགྲ་གསུམ་སེམས་སུ་ཇི་ལྟར་གྲོལ། །དེ་ནས་སྟོན་པ་ཀུན་ཏུ་བཟང་པོ་ཡིས། །སེམས་དཔའ་རྡོ་རྗེ་མཆོག་ལ་བཀའ་སྩལ་པ། །ཨ་ཏི་བྱ་བྲལ་ཀློང་ཆེན་དགོངས་པ་ནི། །བྱ་བྱེད་ཐེག་པ་གཞན་ལ་བལྟོས་མ་ཡིན། །ཨ་ཏི་ཅིག་ཅར་གྲོལ་བའི་མཆོངས་པོ་ཆེ། །ཐམས་ཅད་ཡེབས་ཀྱིས་ཆོད་པའི་རླབས་པོ་ཆེ། །སྣང་སྲིད་གསལ་བར་བྱེད་པའི་འོད་པོ་ཆེ། །དོན་དང་བྲལ་པ་མེད་པས་བརྩོན་འགྲུས་ཆེ། །མཉམ་པའི་ངང་ལ་གནས་པའི་རྔ་བོ་ཆེ། །སྐྱེ་མེད་ངང་ལ་གནས་པའི་བསམ་གཏན་ཆེ། །འགྲན་ཟླ་གང་ཡང་མེད་པའི་རྫོགས་པ་ཆེ། །འགྲོ་དྲུག་སེམས་སུ་གྲོལ་བའི་སྟོབས་པོ་ཆེ། ཁྲེས་རབ་ཕ་རོལ་ཕྱིན་པའི་དོན་པོ་ཆེ། །ཆེ་བ་དགུ་དང་ལྡན་པའི་ཨ་ཏི་འདི། །ཐེག་པ་དགུ་ཡི་ནང་ནས་མཆོག་ཏུ་བསྔགས། །གཉིས་སུ་མེད་པའི་ཆོས་ཉིད་བྱང་ཆུབ་སེམས། །འགྱུར་བ་མེད་པའི་བདེ་ཆེན་ལྷུན་གྱིས་གྲུབ། །མཐའ་དང་དབུས་མེད་མཁའ་ལྟར་ཀུན་ལ་ཁྱབ། །རང་བྱུང་དབྱིངས་ནས་རིག་པ་འདི་ཤར་བས། །འགྲོ་དྲུག་མ་ལུས་ཀུན་ཏུ་བཟང་པོའི་ངང་། །སེམས་ཉིད་ཀུན་བཟང་མེད་པས་འགྲོ་དྲུག་མེད། །སེམས་དཔའ་རྡོ་རྗེ་ཆེན་པོ་ཡང་ཉོན་ཅིག 
།རང་བཞིན་ལྷུན་གྲུབ་བདག་ཉིད་མངོན་སངས་རྒྱས། །དེ་ཕྱིར་སངས་རྒྱས་ཆོས་ལ་མི་བརྟེན་ཏེ། །ཆོས་ནི་སེམས་ཅན་རྣམས་ཀྱི་ལྟ་བ་ཡིན། །ལམ་པས་མཚོན་པས་བྱང་ཆུབ་མ་ཡིན་ཀྱང་། །ཐོག་མ་ཉིད་ནས་མགོན་པོ་དྲི་མེད་ཉིད། །དེ་ཉིད་ཆོས་ལ་བརྟེན་པ་མ་ཡིན་ཏེ། །ཡེ་ནས་མི་བསྐྱེད་དབྱིངས་སུ། །རང་བྱུང་བའོ། །དེ་ཕྱིར་བྱིས་པའི་ཆོས་ཀྱིས་འཚང་མི་རྒྱ། །ཆོས་ནི་ཚིག་ཕྱིར་འབྲང་ཞིང་ཚིག་མཐའ་ཡས། །རང་བྱུང་ཡེ་ཤེས་ཉིད་ནི་ཚིག་མཐའ་བྲལ། །དེ་ཕྱིར་དེ་ཉིད་དོན་ལ་ཡི་གེ་མེད། །ཡེ་ཤེས་རྒྱལ་པོ་ཚིག་ལས་འདས་པ་སྟེ། །སྨྲ་བའི་ཁྱུ་མཆོག་གཞན་གྱིས་དྲིང་མི་འཇོག །རང་རིག་རྒྱལ་པོ་ཚིག་ལས་འདས་རྟོགས་ན། །ཕྱི་ནང་སྣོད་བཅུད་བདག་ཉིད་ཆེན་པོར་ལྡན། །རང་རིག་ཡེ་ཤེས་སྐྱེ་མེད་དབྱིངས་ཉིད་ནས། །དུས་གསུམ་འདུ་འབྲལ་མེད་པར་བཞུགས་པ་ལ། །གནས་ལ་དབེན་དང་མི་དབེན་གཉིས་སུ་མེད། །ཆོས་སྐུ་བདེ་བ་ཆེན་པོའི་ངང་ཉིད་ནས། །ཡེ་ཤེས་མ་འགགས་སོ་སོར་གསལ་བ་ནི། །རྒྱ་མཚོར་གཟའ་སྐར་ཤར་བ་ལྟ་བུའོ། །དོན་ལ་གཉིས་མེད་ག་་མར་ལྷུན་གྱིས་གྲུབ། །ག་་མ་ཉིད་ལ་དུས་གསུམ་རྟོག་བྲལ་བས། །དེས་ན་གསང་བའི་དགྲ་གསུམ་སེམས་སུ་གྲོལ། །སེམས་དཔའ་རྡོ་རྗེ་ཆེན་པོ་ད་ཡང་ཉོན། །བཞི་ནི་ལྷུན་གྲུབ་ཕྱོགས་མེད་ལ། །ཕྱོགས་མེད་ཤར་ནས་ཟང་ཐལ་ཡིན། །གཟའ་གཏད་མེད་པས་ལྟ་བ་ཡིན། །དཔེར་ན་བྱ་རྒྱལ་ཁྱུད་ཆེན་ལྟར། 
།རྩོལ་བ་མེད་པར་མཁའ་ལ་༄༅། །རློམ། །འབར་བ་མེད་པར་དགུང་མཐའ་ཡས། །འོག་མའི་གཡང་ལ་ཡ་མི་ང་། །རི་ཀླུངས་ཐམས་ཅད་ཁོབས་འོག་ཆུད། །ཆོས་དབྱིངས་ཡངས་པའི་ཀློང་དུ་སླེག །ཡེ་ཤེས་ཕྱོགས་མེད་ཟང་ཐལ་ཏེ། །རྣམ་རྟོག་མ་སྦྱངས་རང་སར་གྲོལ། །འཁོར་བའི་སྣང་བ་རང་སར་དག །ཡེ་ནས་ཕྱི་དང་ནང་མེད་པས། །ཐིག་ལེ་ཡངས་པའི་ཀློང་ཆེན་དེ། །རང་རིག་ཐུགས་ཀྱི་ཉི་མ་ཤར། །ཁྱབ་བརྡལ་ཡེ་ཤེས་ཡེ་ནས་བརྡལ། །ཕྱི་ནང་གསང་གསུམ་མཉམ་པར་གནས། །ཉག་གཅིག་རྟོགས་མེད་རྟོག་མཐའ་བྲལ། །བར་དོ་མེད་པར་ཆིག་གཅོད་དེ། །རྣམ་པར་ཤེས་པ་ཆོས་དབྱིངས་འདས། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། །འགྲོ་དྲུག་དང་རྟོག་གསུམ་རང་གྲོལ་གྱི་ལེའུ་སྟེ་བཅུ་གསུམ་པའོ།། །།དེ་ནས་ཡང་སེམས་དཔའ་རྡོ་རྗེས་ཞུས། ཀྱེ། སྟོན་པ་བྱང་སེམས་ཀུན་ཏུ་བཟང་། །མདོ་ལུང་ཆེན་པོ་འདི་ཉིད་ཀྱི། །མདོ་ཡི་གྲངས་ནི་དུ་རུ་ངེས། །དེ་ལ་སྤྲོས་པའི་གྲངས་ནི་དུ། །དེ་ཡི་དམིགས་གཟུང་གང་ལྟར་ལགས། །རང་བཞིན་ཆེན་པོ་བཅུར་གསུངས་པ། །དེ་ལ་གྲངས་ནི་དུ་རུ་ངེས། །དེ་ཡིས་དམིགས་གཟུང་གང་ལྟར་ལགས། །ཞེས་ཞུས་པས། དེ་ནས་བྱང་སེམས་ཀུན་བཟང་གིས། །སེམས་དཔའ་མཆོག་ལ་བཀའ་སྩལ་པ། །ཉོན་ཅིག་སེམས་དཔའ་རྡོ་རྗེ་ཆེ། །མདོ་ལུང་ཆེན་པོ་བཅུ་རུ་འདུས། 
།བྱེ་བྲག་ལྔ་བཅུ་རྩ་ལྔར་བཤད། །གཅིག་མདོ་བྱང་ཆུབ་སེམས་ཀྱི་མདོ། །ཆོས་ཀུན་བྱང་ཆུབ་སེམས་སུ་འདུས། །ང་གཉིས་བཅུ་གཅིག་བཅུ་པར་བསྟན། །གཉིས་མདོ་རྣམ་པར་གྲང་བའི་མདོ། །འཁོར་འདས་གཉིས་སུ་མ་འགགས་པ། །བདུན་པའི་ནང་དུ་དེ་དོན་བསྟན། །གསུམ་མདོ་ཕུན་སུམ་ཚོགས་པའི་མདོ། །སྟོན་པ་བསྟན་པ་འདུས་པའི་འཁོར། །བཅོ་ལྔའི་བསྟོད་ལ་སོགས་པར་བསྟན། །བཞི་མདོ་བྱེ་བྲག་འབྱེད་པའི་མདོ། །རྣལ་འབྱོར་རྣམ་བཞིའི་བྱེ་བྲག་ནི། །བརྒྱད་པའི་ནང་དུ་དེ་ཉིད་བསྟན། །ལྔ་མདོ་ཆེ་བ་ལྔ་ཡི་མདོ། །ཁྱད་པར་འཕགས་པའི་ཆེ་ལྔ་ནི། །བཅོ་ལྔ་པ་ཡིས་སྨད་ནས་བསྟན། །དྲུག་མདོ་གོལ་སྒྲིབ་བསྟན་པའི་མདོ། །ཡང་ན་དྲུག་གི་གོལ་སྒྲིབ་སྟེ། །དགུ་པའི་ནང་དུ་དེ་ཉིད་བསྟན། །བདུན་མདོ་གཏན་ལ་འབེབས་པའི་མདོ། །འཁོར་འདས་གཏན་ལ་ཕབ་པ་ནི། །ང་བཞི་པ་ཡིན་ང་དུ་བསྟན། །བརྒྱད་མདོ་ངེས་པར་བསྟན་པའི་མདོ། །རང་བཞིན་བརྒྱད་པ་ངེས་བསྟན་བརྒྱད། །སོ་ལྔ་སོ་དགུ་དེ་དག་བསྟན། །དགུ་མདོ་ཐེག་པ་ཡས་ཕུབས་མདོ། །སེམས་ཉིད་རྫོགས་པ་གཏན་ལ་དབབ། །བཅུ་པའི་ནང་དུ་དེ་དོན་བསྟན། །བཅུ་མདོ་ཡོངས་སུ་རྫོགས་པའི་མདོ། །རངབཞིནབཅུཡིདོནཉིད་དེ། །དགུའམ་ཕལ་ནས་བསྟན་གྱིས་ཀྱང་། །ལྔ་བཅུར་ཀུན་ཏུ་ཤེས་པར་བྱ། །བརྗོད་བྱ་མང་དུ་ཕལ་བསྟན་ཀྱང་། །དོན་གྱི་གཙོ་བོ་ལྔ་བཅུར་བཤད། 
།སེམས་དཔའ་རྡོ་རྗེ་ད་་༥ང་༄༅། །ཉོན། །རང་བཞིན་བཅུ་ཡི་བྱེ་བྲག་ནི། །མདོ་ལུང་ལྔ་བཅུའི་ནང་དུ་ནི། །ལྔ་བཅུ་དག་ཏུ་དམིགས་བཟུང་བ། །དང་པོ་དང་ནི་བཅུ་པ་སྲ །དམ་ཚིག་འཕྲིན་ལས་གཙོ་བོར་བསྟན། །གཉིས་པ་དང་ནི་བཅུ་གཅིག་པར། །དབང་དང་ས་ལ་སྦྱང་མེད་བསྟན། །གསུམ་པ་དང་ནི་ཉི་ཤུ་པར། །ལམ་ལ་བགྲོད་དུ་མེད་པར་བསྟན། །བཅོ་ལྔ་པ་དང་རྩ་ལྔ་པར། །ལྟ་བ་བསྒོམ་མེད་ཡེ་ཤེས་བསྟན། །རྩ་གཅིག་པ་དང་དྲུག་པ་མྲ །འབྲེལ་བ་གཉིས་མེད་ལྷུན་གྲུབ་བསྟན། །མངོན་དུ་བྱུང་བའི་མདོ་ལུང་བཅུ། །མངོན་པར་སངས་རྒྱས་ཆེ་བར་བཤད། །བཞི་པ་དང་ནི་སོ་གསུམ་པར། །འཕྲིན་ལས་ཡེ་ཤེས་སྒྲིབ་མེད་བསྟན། །བཅུ་གསུམ་པ་དང་བཅུ་གཉིས་པར། །ལྟ་བ་དམ་ཚིག་བསྲུང་མེད་བསྟན། །ལྔ་པ་དང་ནི་སོ་གཉིས་པར། །ལྷུན་གྲུབ་ལམ་བགྲོད་མེད་པར་བསྟན། །སོ་དྲུག་པ་དང་སོ་བཞི་པར། །ལུང་ཆེན་ས་སྦྱང་མེད་པར་བསྟན། །རྩ་དགུ་པ་དང་བཅུ་བདུན་པར། །དཀྱིལ་འཁོར་འབྲས་བུ་གཉིས་མེད་བསྟན། །མ་ནོར་ངེས་པའི་མདོ་ལུང་བཅུ། །ཆོས་དབྱིངས་སངས་རྒྱས་ཆེ་བར་བཤད། །ཞེ་གཅིག་པ་དང་བཅུ་བཞི་པ། །ས་སྦྱང་དམ་ཚིག་བསྲུང་མེད་བསྟན། །སོ་བརྒྱད་པ་དང་དགུ་པ་སྲ །ཡེ་ཤེས་དང་ནི་ལྟ་བ་བསྟན། །སོ་ལྔ་པ་དང་བཅུ་དགུ་པར། །ལམ་བགྲོད་མེད་དང་ཕྲ་བ་བསྟན། །བཅོ་བརྒྱད་པ་དང་བརྒྱད་པ་སྲ 
།འཕྲིན་ལས་གཉིས་མེད་འབྲེལ་པ་བསྟན། །བཞི་བཅུ་པ་དང་ང་གཉིས་པར། །ལུང་ཆེན་ཐོག་འབེབས་ལྷུན་གྲུབ་བསྟན། །རྒྱུ་འབྲས་འདས་པའི་མདོ་ལུང་བཅུ། །བདག་ཉིད་སངས་རྒྱས་ཆེ་བར་བཤད། །རྩ་གཉིས་པ་དང་སུམ་ཅུ་པར། །ལྟ་བའི་ཡེ་ཤེས་སྒྲིབ་མེད་བསྟན། །རྩ་བཞི་པ་དང་རྩ་བརྒྱད་པར། །ས་སྦྱང་མེད་དང་རང་བྱུང་བསྟན། །སོ་བདུན་པ་དང་སོ་གཅིག་པར། །འཕྲིན་ལས་བཙལ་མེད་གཉིས་མེད་བསྟན། །རྩ་གསུམ་བ་དང་རྩ་དྲུག་པར། །དམ་ཚིག་བསྲུང་མེད་ཕྲ་བ་བསྟན། །ཞེ་བཞི་པ་དང་ང་དྲུག་པར། །ལམ་བགྲོད་མེད་དང་ལྷུན་གྲུབ་བསྟན། །བྱ་བྲལ་རྫོགས་པའི་མདོ་ལུང་བཅུ། །དེ་ཡིན་སངས་རྒྱས་ཆེ་བར་བཤད། །ཞེ་བརྒྱད་པ་དང་སོ་དགུ་པར། །འབྲེལ་པ་གཉིས་མེད་ལུང་ཆེན་བསྟན། །ཞེ་ལྔ་པ་་དང་སོ་བདུན་པར། །ལྟ་བ་དང་ནི་ཕྲ་བ་བསྟན། །ཞེ་དྲུག་པ་དང་ཞེ་བདུན་པར། །དམ་ཚིག་དང་ནི་འཕྲིན་ལས་བསྟན། །ཞེ་དགུ་པ་དང་ང་གཅིག་པར། །ས་སྦྱང་མེད་ལུང་ལམ་མེད་བསྟན། །ལྔ་བཅུ་པ་དང་ང་གསུམ་པར། །ཡེ་ཤེས་སྒྲིབ་མེད་ལྷུན་གྲུབ་བསྟན། །གཏན་ལ་ཕབ་པའི་མདོ་ལུང་བཅུ། །སངས་རྒྱས་མེད་པའི་ཆེ་བར་བཤད། །ཅེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ཀྱི་རྒྱུད་ལས། །མདོ་ལུང་ལྔ་བཅུ་བསྟན་བའི་ལེའུ་སྟེ་བཅུ་བཞི་པའོ།། །།སེམས་དཔའ་རྡོ་རྗེས་ཡང་ཞུས་པ། ཀྱེ། སྟོན་པ་བྱང་སེམས་ཀུན་ཏུ་བཟང་། །མདོ་ལུང་ཆེན་པོ་འདི་ཉིད་ལ། 
ཁུ།ད་ཀྱི་དངོས་པོ་༄༅ མི་འཚལ་ལམ། །དེ་ཡི་དངོས་པོ་ཇི་ལྟར་ལགས། །ཞེས་ཞུས་པས། དེ་ནས་བྱང་སེམས་ཀུན་བཟང་གིས། སེམས་དཔའ་རྡོ་རྗེ་ལ་བཀའ་སྩལ་པ། ཉོན་ཅིག་སེམས་དཔའ་རྡོ་རྗེ་ཆེ། །ལྟ་སྤྱོད་དཀྱིལ་འཁོར་དབང་དམ་ཚིག །འཕྲིན་སྒྲུབ་ཏིང་འཛིན་མཆོད་སྔགས་ཀྱིས། །རྒྱུད་ཀྱི་དངོས་པོ་གཏན་ལ་དབབ། །རྫོགས་པ་ཆེན་པོ་བདེན་གཉིས་ལས། །རྟོག་པ་གསུམ་ལ་མི་གནས་ཤིང་། །དེ་ཉིད་མ་ནོར་དོན་མཐོང་ཡིན། །མཐའ་བྲལ་ཡེ་ཤེས་ཕྱོགས་ཆ་བྲལ། །སྤྱོད་པ་རྣམ་པ་བཞི་ཡིན་ཏེ། །རྩིས་གདབ་མེད་པ་སྨྱོན་པ་འདྲ། །འཛིན་ཆགས་མེད་པ་རླུད་དང་འདྲ། །ཉམ་ང་མེད་པ་སེང་གེ་འདྲ། །མཚན་མ་རང་གྲོལ་སྤྲིན་དང་འདྲ། །རང་རིག་མཐའ་དབུས་མེད་པའི་དཀྱིལ། །རང་བྱུང་མ་འགགས་ཤར་བས་གྲོལ། །རང་རིག་རང་གསལ་དཀྱིལ་འཁོར་ལ། །དེ་ནས་དཀྱིལ་འཁོར་བསྐྱེད་དུ་མེད། །རང་བྱུང་ཡེ་ཤེས་རང་ཤར་བས། །རིག་པའི་རྒྱལ་པོ་རང་དབང་ཐོབ། །རང་སེམས་བླ་མ་ངོ་མཚར་ཆེ། །མཚན་མ་དབང་ལ་རག་མ་ལུས། །ཡེ་སྟོང་ཡེ་བྲལ་སྟོང་པ་ཉིད། །རྩིས་གདབ་མེད་པས་ཕྱལ་པ་ལ། །བླ་མ་གྲུབ་པས་གཅིག་པུ་ཉིད། །བསྲུང་མཚམས་གཉིས་མེད་ལྷུན་གྱིས་གྲུབ། །རྒྱལ་བའི་ཞལ་ནས་གསུངས་པའི་འཕྲིན། །དེ་ལ་ཐོས་བསམ་བྱེད་པ་ལས། །ཟུག་རྔུ་ཞི་ལ་རང་རིག་རྒྱས། །མཚན་མ་དབང་འདུས་ང་བདག་ཆོད། 
།སེམས་ཉིད་ཡེ་སངས་རྒྱས་པས་བསྙེན། །བླ་མས་བསྟན་པས་ཉེ་བ་སྙེན་ཡིན། །དེ་ཉིད་ངང་གནས་བསྒྲུབ་པའི་མཆོག །རེ་དོགས་ཆོད་པས་སྒྲུབ་ཆེན་པོ། །སྐྱེ་པ་མེད་པས་ཡེ་ནས་ཏིང་། །འགག་པ་མེད་པས་ངེ་ཞེས་བྱ། །སྐྱེ་འགག་གཉིས་མེད་ཏིང་ངེ་འཛིན། །དེ་ནས་ལམ་ལ་བགྲོད་མི་དགོས། །ས་ལམ་མཐོ་དམན་མེད་པས་ན། །བླ་ན་མེད་པའི་མཆོད་པ་ཡིན། །གནས་ལུགས་ངང་ལ་རབ་གནས་པས། །རྒྱལ་བ་སྲས་བཅས་མཉེས་པའི་མཆོག །གཉིས་མེད་བདེ་ཆེན་གསང་སྔགས་དོན། །དེ་ཉིད་རྟོགས་པ་རིག་སྔགས་ཡིན། །རྟོགས་པའི་རང་གནས་གཟུངས་སྔགས་ལ། །བརྗོད་མེད་བརྗོད་བྲལ་ཡེ་ཤེས་མཆོག །སྔགས་དང་ཕྱག་རྒྱ་ཚུལ་གཅིག་དང་། །མི་གཡོ་བ་ནི་སྐུ་ཡི་རྒྱ། །མི་བསྐྱོད་པ་ནི་ཡེ་ཤེས་ཏེ། །མི་ཞེན་པས་ན་བདག་མེད་ཅིང་། །ཐམས་ཅད་མཉམ་ཉིད་བདེ་བ་ཆེ། །འདྲེན་དང་འདྲེན་བཅས་རྒྱུད་ཀྱི་དངོས། །ཞེས་གསུངས་སོ། ཁྲེས་བྱ་མཐའ་གཅོད་ཀྱི་རྒྱུད་ལས། ཁུ།ད་ཀྱི་དངོས་པོ་བསྟན་པའི་ལེའུ་སྟེ་བཅོ་ལྔ་པའོ།། །།དེ་ནས་སེམས་དཔའ་རྡོ་རྗེས་ཡང་ཞུས་པ། ཀྱེ། སྟོན་པ་བྱ་ང་སེམས་ཀུན་ཏུ་བཟང་། །མདོ་ལུང་ཆེན་པོ་འདི་ཉིད་ལ། །འདྲེན་ཐབས་རྣམ་པ་དུ་ཞིག་མཆིས། །འདྲེན་པ་མཆོག་གིས་བཤད་དུ་གསོལ། །ཞེས་ཞུས་པས། ཀུན་བཟང་འདྲེན་གྱིས་བཀའ་སྩལ་པ། །ཉོན་ཅིག་སེམས་དཔའ་རྡོ་རྗེ་ཆེ། །མ་འོངས་སྐལ་ལྡན་དོན་གྱི་ཕྱིར། 
།འདྲེན་པའི་ཐབས་ནི་རྣམ་པ་༄༅། །བཅུ། །སྤྱི་དོན་བསྡུས་དང་རྣམ་པར་དབྱེ། །རང་རྐྱེན་གཉེར་དང་རང་བཞིན་ལྟ། །ལྡེམ་དགོངས་བརྒྱད་དང་འབྲེལ་བར་སྦྱོར། །གཏར་ཁ་གགས་སེལ་བསྣོལ་མཚམས་འཕེན་སྡུད་དང་། །མཚོན་པ་དཔེ་དང་ཚད་མ་བཀའ་གཞུང་ངོ་། །དེ་ལ་སྤྱི་དོན་སྡུད་པ་ནི། །སེང་གེའི་མཆོངས་པ་ཇི་བཞིན་དུ། །ཆོས་ཉིད་ཁོག་དོན་བསྟན་པ་ནི། །བཅུ་གསུམ་རྩ་གཅིག་པ་རུ་བསྟན། །དེ་ལ་རྣམ་པར་འབྱེད་པ་ནི། །པྱ་སྤྱའི་མཆོངས་པ་ཇི་བཞིན་དུ། །གཞུང་འདིའི་དོན་རྣམས་ཐབས་སུ་བཅད། །ལྔ་བཅུ་བཞི་པའི་ནང་དུ་བསྟན། །རང་རྐྱེན་གཉེར་གྱི་བཤད་པ་ནི། །རུ་སྦལ་སྣུར་འགྲོས་ཇི་བཞིན་དུ། །འབྲུ་སྟོང་མི་གཞག་གཟེར་བུས་གདབ། །བཞི་པ་ལྟ་བུར་ཀུན་ལ་སྦྱར། །དེ་ལ་རང་བཞིན་ལྟ་བ་ནི། །ཁྱུད་ཆེན་ནམ་མཁར་ལྡིང་བ་བཞིན། །ཆོས་ཀུན་སྤྱི་རྒྱ་རླབས་ཀྱིས་གཅོད། །བཞི་བཅུ་ལ་སོགས་ཀུན་ནས་གསལ། །དེ་ལ་ལྡེམ་དགོངས་བརྒྱད་བསྟན་པ། །སྣ་ཕྱུག་བྲག་ལ་འགྲོ་འཛེག་ལྟར། །མི་འཚམ་འཚམ་པར་བསྟན་པ་ནི། །སོ་གསུམ་ལ་སོགས་ཕལ་དུ་བསྟན། །དེ་ལ་འབྲེལ་བར་སྦྱོར་བ་ནི། །ངང་མོའི་དལ་འགྲོས་ཇི་བཞིན་དུ། །དོན་གྱིས་འབྲེལ་དུ་བསྟན་པ་ནི། །སོ་གཉིས་པ་ལ་སོགས་པར་བསྟན། །དེ་ལ་གཏར་ཁ་གགས་སེལ་ནི། །གླག་མོ་གཟན་གྱི་ཆོས་ཉིད་ལྟར། །གོལ་བསྒྲིབ་བརྡར་ཤ་གཅོད་པ་ནི། །སོ་གསུམ་ཉིད་དང་དགུ་པ་ལ། །སོགས་པ་ཕལ་དུ་བསྟན་པ་ནི། 
དེ་ལ་བསྣོལ་འཚམས་འཕེན་བསྡུས་ནི། །མི་འཇིགས་ཕྲུག་གུ་རྩལ་སྦྱོང་ལྟར། །གོང་འོག་འཁྲུག་རྣམས་དོན་སྡེབ་པ། །ལྔ་བཅུ་བཞི་པ་ཇི་བཞིན་ནོ། །དེ་ལ་མཚོན་དཔེ་བསྟན་པ་ནི། །མེ་ལོང་དག་ལ་བཞིན་གསལ་བཞིན། །ཆོས་ཉིད་མཚོན་པར་བྱེད་པའི་དཔེ། །སོ་བརྒྱད་པ་ལ་སོགས་པར་བསྟན། །དེ་ལ་ཚད་མ་བཀའ་གཞུང་ནི། །དུས་ཀྱི་འབྲུག་ཆར་ཇི་བཞིན་དུ། །ཆོས་ཀུན་གཏན་ལ་ཕབ་པ་སྟེ། །ལྔ་པ་ལ་སོགས་ཕལ་ནས་བསྟན། །འདྲེན་པའི་ཐབས་བཅུ་འདི་དག་ནི། །རྒྱལ་བ་ཀུན་གྱི་དགོངས་པ་ཡིན། །བསྟན་པ་ཀུན་གྱི་མེ་ལོང་ཡིན། །འདི་མི་ཤེས་པར་ཆོས་བཤད་ནི། །དམུས་ལོང་མཁའ་ལ་མཐོས་འཇལ་འདྲ། །མདོ་ལུང་ཆེན་པོ་འདི་ཉིད་ཀྱང་། །འདྲེན་པའི་ཐབས་བཅུར་འདྲེས་པའི་ཡིན། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་འདྲེན་པའི་ཐབས་བཅུར་བསྟན་པའི་ལེའུ་སྟེ་བཅུ་དྲུག་པའོ།། །།དེ་ནས་ཡང་སེམས་དཔའ་རྡོ་རྗེས་ཞུས་པ། །ཀྱེ། སྟོན་པ་བྱང་སེམས་ཀུན་ཏུ་བཟང་། །སེམས་ཉིད་རྫོགས་པ་ཆེན་པོ་སྲ །ཐེག་དགུའི་དབྱེ་བ་ཇི་ལྷར་རྫོགས། །ཐེག་དགུ་སེམས་སུ་ཇི་ལྟར་རྫོགས། །ཞེས་ཞུསླ་པས། དེ་ནས་སྟོན་པ་ཀུན་བཟང་གིས། །སེམས་དཔའ་ཆེ་ལ་བཀའ་སྩལ་པ། །ཉོན་ཅིག་སེམས་དཔའ་རྡོ་རྗེ་ཆེ། །སེམས་ལས་བྱུང་བའི་ཆོས་ཉིད་ལ། །བདེན་པ་བཞི་རུ་འབྱུང་བས་ན། །སེམས་ཉིད་ཉན་ཐོས་དག་ཏུ་བསྟན། 
།སེམས་ལས་བྱུང་བའི་༄༅། །ཆོས་ཉིད་ལས། །རྟེན་འབྲེལ་བཅུ་གཉིས་བྱུང་བས་ན། །སེམས་ཉིད་རང་རྒྱལ་དག་ཏུ་བཤད། །སེམས་ལས་བྱུང་བའི་ཆོས་ཉིད་ལ། །བདེན་པ་གཉིས་སུ་བྱུང་བས་ན། །སེམས་ཉིད་ཐེག་པ་ཆེན་པོར་བཤད། །སེམས་ལས་བྱུང་བའི་ཆོས་ཉིད་ལ། །དག་པ་རྣམ་གསུམ་བྱུང་བས་ན། །སེམས་ཉིད་ཀྲི་ཡའི་ཐེག་པར་བཤད། །སེམས་ལས་བྱུང་བའི་ཆོས་ཉིད་ལ། །དེ་ཉིད་བཞི་རུ་བྱུང་བས་ན། །སེམས་ཉིད་ཨུ་རུ་ཡ་རུ་བཤད། །སེམས་ལས་བྱུང་བའི་ཆོས་ཉིད་ལ། །མངོན་པར་བྱང་ཆུབ་ལྔ་བྱུང་བས། །སེམས་ཉིད་ཡོ་ག་དག་ཏུ་བཤད། །སེམས་ལས་བྱུང་བའི་ཆོས་ཉིད་ལས། །ཐབས་དང་ཤེས་རབ་གཉིས་མེད་པས། །སེམས་ཉིད་མ་ཧྭ་ཡོ་གར་བཤད། །སེམས་ལས་བྱུང་བའི་ཆོས་ཉིད་ལས། །དབྱིངས་དང་ཡེ་ཤེས་གཉིས་མེད་པས། །སེམས་ཉིད་ཨ་ནུ་ཡོ་གར་བཤད། །སེམས་ལས་བྱུང་བའི་ཆོས་ཉིད་ལས། །རིག་སྟོང་གཉིས་སུ་མེད་པ་ལ། །སེམས་ཉིད་ཨ་ཏི་ཡོ་གར་བཤད། །ཐེག་པ་དགུ་ནི་ཡས་ཕུབ་སྟེ། །སེམས་ཉིད་རྫོགས་པས་གཏན་ལ་ཕབ། །ཐེག་པ་རིམ་དགུ་བྱང་ཆུབ་སེམས། །རང་བྱུང་ཡེ་ཤེས་རོལཔར་ཤར། ཁྲར་བཞིན་ཆོས་ཉིད་བྱང་ཆུབ་སེམས། །ངེས་པར་ཐེག་པ་གཅིག་ལས་མེད། །སེམས་ཉིད་རྫོགས་པའི་ཐེག་པའོ། །ད་ཡང་སེམས་དཔའ་ཆེན་པོ་ཉོན། །དབང་རྣམས་ཀུན་གྱི་མཚན་ཉིད་དང་། །གཟུགས་སྣང་སྐུ་ཡི་དཀྱིལ་འཁོར་ཉིད། 
།ཡེ་ནས་ཀུན་བཟང་སེམས་ཉིད་སྐུ། །བུམ་པའི་དབང་མཆོག་ལོགས་ན་མེད། །སྒྲ་གྲགས་གསུང་གི་དཀྱིལ་འཁོར་ཉིད། །ཡེ་ནས་སེམས་དཔའ་ཀུན་བཟང་གསུང་། །གསང་བའི་དབང་མཆོག་ལོགས་ན་མེད། །དྲན་རིག་ཐུགས་ཀྱི་དཀྱིལ་འཁོར་ཉིད། །ཡེ་ནས་སེམས་ཉིད་ཀུན་བཟང་ཐུགས། །ཐུགས་ཀྱི་དབང་མཆོག་ལོགས་ན་མེད། །སྤྲོ་བའི་མཚན་མ་ཐམས་ཅད་ཀུན། །ཡེ་ཤེས་སྐྱེ་མེད་འོད་གསལ་ཉིད། །བཞི་པའི་དབང་མཆོག་ལོགས་ན་མེད། །རིག་པའི་རྒྱལ་པོ་ང་དབང་མེད། །ཡེ་ནས་དབང་གི་ངོ་བོར་ཆུབ། །བསྐུར་བའི་དབང་ལ་རག་མ་ལུས། །ལྟ་བ་གཟའ་གཏད་བྲལ་བ་ལ། །དབང་ལ་རག་ན་གཟའ་གཏད་ཡིན། །སྒོམ་པ་དམིགས་གཏད་བྲལ་བ་ལ། །དབང་ལ་རག་ན་དམིགས་གཏད་ཡིན། །སྤྱོད་པ་ཤུགས་བྱུང་རང་གྲོལ་ལ། །དབང་ལ་རག་ན་འཛིན་ཆགས་ཡིན། །དམ་ཚིག་བསྲུང་མཚམས་བྲལ་བ་ལ། །དབང་ལ་རག་ན་རྩིས་གདབ་ཡིན། །འབྲས་བུ་ལྷུན་གྲུབ་ཆེན་པོ་ལ། །ཡེ་ནས་སྐྱེ་མེད་འོད་གསལ་བས། །དབང་ལ་རག་ན་མཚན་བཅས་ཡིན། །ཞེས་གསུངས་སོ། ཁྲེས་བྱ་མཐའ་གཅོད་ཀྱི་རྒྱུད་ལས། །ཐེག་པ་དགུ་དབང་བཞི་རང་ལ་རྫོགས་བའི་ལེའུ་སྟེ་བཅུ་བདུན་པའོ།། །།དེ་ནས་སེམས་དཔའ་རྡོ་རྗེས་ཡང་ཞུས་པ། །ཨེ་མ་ཧོ། །སྟོན་པ་བྱང་སེམས་ཀུན་ཏུ་བཟང་། །སེམས་ཉིད་རྫོགས་པ་ཆེན་པོ་མྲ །ཕ་རོལ་ཕྱིན་བཅུ་ལམ་ལྔ་དང་། 
།སྔགས་ཀྱི་ཆོ་༄༅། །ག་ཇི་ལྟར་རྫོགས། །དེ་ནས་སྟོན་པ་ཀུན་བཟང་གིས། །སེམས་དཔའ་ཆེ་ལ་བཀའ་སྩལ་བ། །ཉོན་ཅིག་སེམས་དཔའ་རྡོ་རྗེ་ཆེ། །བྱང་ཆུབ་སེམས་ཀྱི་རང་བཞིན་ལས། །བྱིང་དང་རྒོད་པ་གཉིས་མེད་པས། །ཞི་གནས་བདེ་བ་ལོགས་ན་མེད། །རང་བྱུང་ཡེ་ཤེས་རང་གསལ་བས། །སེམས་ཉིད་ལྷག་མཐོང་ལོགས་ན་མེད། །སེམས་ཉིད་ཆོས་ཉིད་བརྡལ་ཁྱབ་པས། །སེམས་ལ་སྤྱིན་པ་ལོགས་ན་མེད། །སེམས་ཉིད་མ་སྐྱེས་གཟུང་འཛིན་བྲལ། །སེམས་ལས་ཚུལ་ཁྲིམས་ལོགས་ན་མེད། །བྱང་ཆུབ་སེམས་སུ་ཀུན་ཤོང་པས། །སེམས་ལས་བཟོད་པ་ལོགས་ན་མེད། །སེམས་ཉིད་བརྡལ་བར་འུབྲ་ཆུབ་པས། །སེམས་ལས་བརྩོན་འགྲུས་ལོགས་ན་མེད། །བྱང་ཆུབ་སེམས་ལ་གཡོས་མེད་པས། །སེམས་ལས་བསམ་གཏན་ལོགས་ན་མེད། །བྱང་ཆུབ་སེམས་ལས་ཞབྲུལ་མེད་བས། །སེམས་ལས་ཤེས་རབ་ལོགས་ན་མེད། །སྣང་བ་གང་ཡང་མི་འགོག་པས སེམས་ལས་ཐབས་ཉིད་ལོགས་ན་མེད། །སེམས་ལས་གཞན་དུ་སྨོན་མེད་པས། །སེམས་ལས་སྨོན་ལམ་ལོགས་ན་མེད། །སྣང་གྲགས་སེམས་སུ་རང་གྲོལ་བས། །སེམས་ལས་སྟོབས་ཉིད་ལོགས་ན་མེད། །མ་བཙལ་ཡེ་ཤེས་ལྷུན་གྲུབ་པས། །སེམས་ལས་ཡེ་ཤེས་ལོགས་ན་མེད། །དེས་ན་ཕ་རོལ་ཕྱིན་བཅུ་སེམས། །ད་ཡང་སེམས་དཔའ་རྡོ་རྗེ་ཉོན། །ཚོགས་ཀུན་མི་སོག་ཡེ་རྫོགས་པས། 
།སེམས་ལས་ཚོགས་ལམ་ལོགས་ན་མེད། །སེམས་ཉིད་ཆོས་ཉིད་རང་བཞིན་བས། །སེམས་མས་ལས་སྦྱོར་ལམ་ལོགས་ན་མེད། །ཆོས་ཉིད་མངོན་དུ་རང་ཤར་བས། །སེམས་ལས་མཐོང་ལམ་ལོགས་ན་མེད། །དེ་ཉིད་རང་ལ་རང་གནས་པས སེམས་ལས་སྒོམ་ལམ་ལོགས་ན་མེད། །དེ་ཉིད་རྫོགས་པ་སྤྱིར་ཁྱབ་པས། །སེམས་ལས་ཐར་ལམ་ལོགས་ན་མེད། །དེས་ན་ལམ་ལྔ་བྱང་ཆུབ་སེམས། །ད་ཡང་སེམས་དཔའ་རྡོ་རྗེ་ཉོན། །འགྲོ་དྲུག་ཡེ་ནས་སངས་རྒྱས་པས། །སེམས་ལས་བསྐྱེད་པ་ལོགས་ན་མེད། །མི་རྟོག་ཡེ་ཤེས་བགེགས་བསལ་བས སེམས་ལས་འཚམས་གཅད་ལོགས་ན་མེད། །སེམས་ཉིད་བྱིན་ཆེན་རང་བཞིན་ལོགས་ན་མེད། །ཐམས་ཅད་བདུད་རྩིའི་རང་བཞིན་ལས། །སེམས་ལས་བྱིན་བརླབས་ལོགས་ན་མེད། །ཆོས་ཀུར་སེམས་ཉིད་རྣམས་དག་པས། །སེམས་ལས་རྣམ་རྟོག་ལོགས་ན་མེད། །སྙིང་རྗེ་ཆེན་པོའི་ཅིར་མི་མཛད། །སེམས་ལས་ཚད་མེད་ལོགས་ན་མེད། །སྐུ་གསུང་ཐུགས་དང་རང་ལྡན་པས། །ཏིང་འཛིན་རྣམ་གསུམ་ལོགས་ན་མེད། །སེམས་ཉིད་འབྱུང་ལྔ་བཅོམ་ལྡན་འདས། །སེམས་ལས་དབང་ཆེན་ལོགས་ན་མེད། །ཡངས་པ་ཆོས་དབྱིངས་སེམས་ཉིད་གནས། །སེམས་ལས་གཞལ་ཡས་ལོགས་ན་མེད། །རང་རིག་རང་གསལ་ཡེ་ནས་ལྷ། །སེམས་ལས་ལྷ་བསྐྱེད་ལོགས་ན་མེད། །རང་བྱུང་ཡེ་ཤེས་ལུང་ཐོག་ཕེབས། །དེ་ལ་དབང་བསྐུར་ལོགས་ན་མེད། 
།སངས་༄༅། །རྒྱས་སེམས་ཅན་གཉིས་་མེད་པས། །སྤྱན་དྲང་བསྟིམ་པ་ལོགས་ན་མེད། །སེམས་ཉིད་ཡེ་ནས་འགྱུར་མེད་པས། །བརྟན་པར་བཞུགས་པ་ལོགས་ན་མེད། །ཡེ་ནས་བདེ་ཆེན་གཉིས་མེད་ལ། །ཕྱག་དང་མཆོད་སོགས་ལོགས་ན་མེད། །སྒུལ་བསྐྱོད་ཐམས་ཅད་ཕྱག་རྒྱ་བས། །ཕྱག་རྒྱའི་མཆོད་པ་ལོགས་ན་མེད། །མི་གསུང་མཉམ་གཞག་སྔགས་ཚིག་པས། །སྒོམ་དང་བཟླས་བརྗོད་ལོགས་ན་མེད། །བྱ་བ་མེད་པས་ལས་རྣམས་ཏེ། །སེམས་ལས་འཕྲིན་ལས་ལོགས་ན་མེད། །མི་གཟུང་ཡེ་ཤེས་ཆེན་པོ་ལ། །གཏོར་མ་གཏང་བ་ལོགས་ན་མེད། །སྣ་ཚོགས་སྣོད་བཅུད་གཉིས་མེད་པས། །སེམས་ལས་ལྷག་བསྟན་ལོགས་ན་མེད། །ཐིག་ལེ་གཅིག་ཏུ་ཀུན་འདུས་པས། །དཀྱིལ་འཁོར་བསྡུ་བ་ལོགས་ན་མེད། །ཡེ་ཤེས་ལྷུན་གྲུབ་གོ་ལྡན་པས། །སྐལ་ལྡན་ལུས་བསྲུངས་ལོགས་ན་མེད། །ཡོན་ཏན་ཐམས་ཅད་ལྷུན་གྲུབ་པས། །སྨོན་ལམ་གདབ་པ་ལོགས་ན་མེད། །སྐུ་གསུམ་རང་ལ་ལྷུན་གྲུབ་པས། །མཐར་ཕྱིན་འབྲས་བུ་ལོགས་ན་མེད། །ཅེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། །ཕ་རོལ་ཕྱིན་བཅུ་ལམ་ལྔ་སྔགས་ཀྱི་ཆོ་ག་རང་ལ་ལྷུན་གྱིས་གྲུབ་པའི་ལེའུ་སྟེ་བཅོ་བརྒྱད་པའོ།། །།དེ་ནས་སེམས་དཔའ་རྡོ་རྗེས་ཡང་ཞུས་པ། ཀྱེ། སྟོན་པ་ཀུན་ཏུ་བཟང་། །ཁྱིམ་དང་སྡིག་པ་མཐུ་ཁོངས་ནས། 
།མངོན་པར་སངས་རྒྱས་ཇི་ལྟར་ལགས། །སྐུ་ལྔ་སྐུ་གསུམ་བྱེ་བྲག་གང་། །དེ་ནས་སྟོན་པ་ཀུན་བཟང་གིས། །སེམས་དཔའི་འཁོར་ལ་བཀའ་སྩལ་པ། །སེམས་དཔའ་རྡོ་རྗེ་ལེགས་པར་ཉོན། །ང་ཉིད་རྟོག་པས་ལ་བཟླ་ན། །འདོད་ཆགས་ཞེ་སྡང་གཏི་མུག་ཀྱང་། །སྤང་དུ་མེད་དེ་བྱང་ཆུབ་ལམ། །ཡེ་ནས་རང་བྱུང་ཡེ་ཤེས་ཡིན། །ལུས་ལ་ཕོ་མོ་ཡོད་གྱུར་ཕྱིར། །བྱང་ཆུབ་སེམས་ལ་ཕོ་མོ་མེད། །ཆགས་པ་སྤྱད་པས་བདེ་བའི་མཆོག །གསོལ་འདེབས་སྙིང་པོ་ཆོས་སྐུ་ཉིད། །དེ་ཚེ་བདེ་བའི་ཆོས་ཉིད་བརྒྱན། །འཆིང་བར་མི་འགྱུར་གྲོལ་བར་ངེས། །བྱང་ཆུབ་སེམས་ལ་སྐྱེ་ཤི་མེད། །དཀར་པོའི་ཕྱོགས་དང་སྡིག་ལ་སོགས། །བྱང་ཆུབ་སེམས་ལ་གཉིས་སུ་མེད། །ཞིང་བཅུ་དབྱིངས་སུ་བསྒྲལ་གྱུར་ན། །དེ་ཚེ་བསྒྲལ་བའི་ཆོས་ཉིད་བརྒྱན། །འཁོར་བ་ཆོས་ཉིད་ངང་དུ་བརླག སེམས་ཉིད་ཡེ་ནས་འོད་གསལ་ཕྱིར། །ངོ་མཚར་རྨད་དུ་བྱུང་རོལ་པ་མཐུ། །བྱ་བྲལ་ནམ་མཁའ་ཇི་བཞིན་ཏེ། །མི་དམིགས་གཏི་མུག་ཆོས་ཀྱི་སྐུ། །གཉིས་སུ་མེད་པས་ཤེས་རབ་གསལ། །དེ་ལྟར་རྟོགས་པས་ཡེ་ཤེས་ཉིད། །འབྲས་བུ་གཞན་ནས་བཙལ་མི་དགོས། །གདོད་ནས་རང་བྱུང་ངོ་བོ་ཉིད། །འབྲས་བུ་ལ་ཡང་མི་ལྟོས་པར། །སེམས་དང་བྲལ་བས་ཀུན་བཟང་ཐུགས། །ལུས་དང་བྲལ་བས་ཀུན་བཟང་སྐུ། །ངག་དང་བྲལ་བས་ཀུན་བཟང་གསུང་། །ཐུགས་ནི་སྐྱེ་མེད་ཆོས་སྐུའི་ཐུགས། །སྐུ་ནི་ལོངས་སྤྱོད་རྫོགས་པའི་སྐུ། 
།གསུང་ནི་སངས་རྒྱས་སྤྲུལ་༄༅། །པའི་གསུང་། །ད་ཡང་སེམས་དཔའ་རྡོ་རྗེ་ཉོན། །སྐུ་གསུམ་སྐུ་ལྔའི་བྱེ་བྲག་ནི། །སྐུ་གསུམ་དོན་ལ་སོ་སོར་དབྱེ། །ཆོས་སྐུ་ལ་ཡང་རྣམ་པ་གསུམ། །མ་ནི་སྐྱེ་མེད་དཔག་ཏུ་མེད། །ཆོས་ཀྱི་སྐུ་ཡི་ཆོས་སྐུ་ཉིད། །རིགས་ལྔ་དྲུག་པ་དཔའ་བོ་རྣམས། །ཆོ་ཀྱི་སྐུ་ཡི་ལོངས་སྤྱོད་སྐུ། །སེམས་དཔའ་སེམས་མའི་སྤྲུལ་ཚོགས་རྣམས། །ཆོས་ཀྱི་སྐུ་ཡི་སྤྲུལ་པའི་སྐུ། །ལོངས་སྤྱོད་རྫོགས་ལའང་གསུམ་དུ་ངེས། །རྡོ་རྗེ་ཆེན་པོ་རྡོ་རྗེ་དབྱིངས། །ལོངས་སྤྱོད་རྫོགས་པའི་ཆོས་ཀྱི་སྐུ། །རིགས་ལྔ་རིགས་གསུམ་ལ་སོགས་པ། །ལོངས་སྤྱོད་རྫོགས་པའི་ལོངས་སྤྱོད་སྐུ། །སེམས་དཔའ་ལ་སོགས་སྤྲུལ་འཁོར་རྣམས། །ལོངས་སྤྱོད་རྫོགས་པའི་སྤྲུལ་པའི་སྐུ། །སྤྲུལ་སྐུ་ལ་ཡང་གསུམ་དུ་ངེས། །སྨྲ་བསམ་བརྗོད་མེད་ཤེས་རབ་དོན། །སྤྲུལ་པ་སྐུ་ཡི་ཆོས་ཀྱི་སྐུ། །རྣམ་དག་སྐུ་ལྔ་གཟུགས་བཟང་བ། །སྤྲུལ་པ་སྐུ་ཡི་ལོངས་སྤྱོད་སྐུ། །སྲས་དང་མཛད་པ་སྣ་ཚོགས་རྣམས། །སྤྲུལ་པ་སྐུ་ཡི་སྤྲུལ་པའི་སྐུ། །སྐུ་གསུམ་སྣང་ཚུལ་དགུར་བསྟན་ཀྱང་། །བྱང་ཆུབ་སེམས་པ་མ་ལུས་འབྲལ་མེད། །དེ་ནི་དབྱེར་མེད་རྡོ་རྗེའི་སྐུ། །དེ་ལྟ་བུ་ཡི་སྐུ་ཉིད་ལ། །ཟག་མེད་བདེ་ཆེན་མངོན་བྱད་སྐུ། །ངེས་པར་སྐུ་ནི་གཅིག་ལས་མེད། །གཅིག་ནི་བྱང་ཆུབ་ཆོས་ཀྱི་སྐུ། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། 
།དུག་གསུམ་གྱི་གྲོལ་ཚུལ་དང་སྐུ་གསུམ་སྐུ་ལྔ་བསྟན་པའི་ལེའུ་སྟེ་བཅུ་དགུ་པའོ།། །།དེ་ནས་སེམས་དཔའ་རྡོ་རྗེས་ཡང་ཞུས་པ། །ཨེ་མ་ཧོ། །སྟོན་པ་བྱང་སེམས་ཀུན་ཏུ་བཟང་། །རང་བྱུང་ཡེ་ཤེས་དོན་ནི་གང་། །མན་ངག་གཅེས་པའི་དོན་ནི་གང་། །དེ་ནས་སྟོན་པ་ཀུན་བཟང་གིས། །འཁོར་རྣམས་ཀུན་ལ་བཀའ་སྩལ་པ། །ཉོན་ཅིག་སེམས་དཔའ་རྡོ་རྗེ་ཆེ། །དང་པོ་རྒྱུ་ལས་མ་བྱུང་རང་། །ཕ་ཞེས་བྱ་བའི་རྒྱུ་ཡང་མེད། །བར་དུ་རྐྱེན་ལས་མ་བྱུང་རང་། །མ་ཞེས་བྱ་བའི་རྐྱེན་ཡང་མེད། །ཐ་མ་གཉེན་པོས་མི་འཇིག་རང་། །ཡུལ་གཞན་འགྱུར་བའི་གཉེན་པོ་མེད། །འགག་པ་མེད་པས་རང་ཉིད་བྱུང་། །སྒྲིབ་པ་མེད་པས་རང་ཉིད་བྱུང་། །ངོ་བོ་སྣ་ཚོགས་སྣང་བས་བྱུང་། །ཡེ་ནི་ནས་གནས་པ་ཡིན། །ཡེ་ནས་འགྱུར་བ་མེད་པ་ཡིན། །ཡེ་ནས་དངོས་མེད་དངོས་མ་གྲུབ། །ཡེ་ནི་དེས་ན་བརྗོད་མ་གྲུབ། །ཡེ་ནི་རང་བྱུང་ཤུགས་ལས་འཆར། །རིག་པ་རང་གསལ་རང་དུ་ཤེས། །རིག་པ་མ་འགགས་གསལ་བར་ཤེས། །རིག་པ་བདེ་ཆེན་གཉིས་མེད་ཤེས། །རིག་པ་མ་བཅོས་ག་་མར་ཤེས། །རིག་པ་རང་གྲོལ་མཉམ་ཉིད་གྲོལ། །ད་ཡང་སེམས་དཔའ་རྡོ་རྗེ་ཉོན། །རང་བྱུང་ཡེ་ཤེས་རྒྱལ་པོ་འདི། །མི་འགྱུར་འགྱུར་མེད་ཡེ་ནས་གནས། །མ་འགགས་ཤེས་པའི་ཕྱིར་ན་རིག །རིག་པ་དོན་ལ་མི་འགྱུར་ཝལ། །ངོ་བོ་དོན་ལས་མ་ཡེངས་གསལ། །སྐྱེ་མེད་ཐུགས་སུ་ཆུད་པས་སི། །དེ་ཡི་དོན་ལས་མི་ཡེངས་པ། །གང་གིས་རྟོགས་ན་ཀུན་ཏུ་བཟང་། 
།རྟོག་པར་༄༅། །གྱུར་པ་གང་ཡིན་པ། །དེ་ནི་མན་ངག་ཀུན་གྱི་མཆོག །མ་རྟོགས་རྩོལ་བའི་ཚི་ཆད་ཡིན། །དེས་ན་རྟོགས་པ་གཙོ་བོར་བཤད། །སེམས་དཔའ་རྡོ་རྗེ་ད་ཡང་ཉོན། །མན་ངག་ཅེས་སུ་བྱ་བ་ཡང་། །མན་ནི་སྙིང་བོའི་བྱང་ཆུབ་སྐུ། །ངག་ནི་རིག་པ་ས་ལེ་བ། །མན་ནི་སྟོང་རིག་ཡེ་ཤེས་སྐུ། ངག་ནི་བརྗོད་པའི་སྒྲ་ལས་འདས། མན་ནི་ཐུགས་ཀྱི་སྒྲོན་མེ་ཕྱེ། །ངག་ནི་མགུལ་གྱི་བུམ་པར་འདྲིལ། །མན་ནི་རིགས་པ་ས་ལེ་བ། ། །མན་ངག་ནི་ལྗགས་ལ་བཀྲམ་པའོ། །མན་ན་རིང་རིག་ཆོས་ཀྱི་སྐུ། །ངག་ནི་མགུར་ནས་བྱུང་བའོ། །མན་ནི་རང་རིག་རྒྱལ་པོ་ཡིན། །ངག་ནི་རང་བྱུང་ཡེ་ཤེས་གསལ། །ཚེགས་ཆུང་བས་ན་མན་ངག་ཡིན། །གོ་སླ་བས་ན་མན་ངག་ཡིན། །བྱ་བཙལ་བྲལ་བས་ན་མན་ངག་ཡིན། །ཡོན་ཏན་ལྷུན་གྲུབ་མན་ངག་ཡིན། །སེམས་དཔའ་རྡོ་རྗེ་རབ་ཏུ་ཉོན་ལ་ཟུང་། །སྣོད་ལྡན་ཀུན་ལ་དེ་བཞིན་སྟོན། །རབ་ཏུ་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ཀྱི་རྒྱུད་ལས། རང་བྱུང་ཡེ་ཤེས་དང་མན་ངག་བསྟན་པའི་ལེའུ་སྟེ་ཉི་ཤུ་པའོ།། །།དེ་ནས་ཡང་སེམས་དཔའ་རྡོ་རྗེ་ནན་ཏན་ཞུས་པ། །ཨེ་མ་ཧོ། བྱང་སེམས་ཀུན་ཏུ་བཟང་། །སྔར་དུ་བཤད་པའི་རང་བཞིན་བཅུ་པོ་དང་། ཁྲེས་བྱ་བསླབ་པའི་མཐའ་བཅུར་གསུང་པ་ཉིད། །ཐ་དད་ལགས་སམ་དོན་ཁྲིགས་ཇི་ལྟར་ལགས། །བྱང་སེམས་ཀུན་ཏུ་བཟང་པོས་བཤད་དུ་གསོལ། 
།བྱང་སེམས་ཀུན་ཏུ་བཟང་པོས་བཀའ་སྩལ་པ། །སེམས་དཔའ་རྡོ་རྗེ་དེ་ཉིད་རབ་ཏུ་ཉོན། །དེ་ལྟར་བཤད་པའི་རང་བཞིན་བཅུ་པོ་ཉིད། ཁྲེས་བྱ་བསླབ་པའི་མཐའ་བཅུ་ཉིད་དུ་འདུས། །བསླབ་པའི་མཐའ་བཅུའི་དོན་ཁྲིགས་ཇི་ལྟར་ངེས། །རང་བྱུང་ཡེ་ཤེས་ཡེ་ནས་རང་ཤར་བས། །དབང་བསྐུར་མཆོག་ཉིད་ཡེ་ནས་བསྐུར་དུ་མེད། །དམ་ཚིག་ཡེ་ནས་གཉིས་འཛིན་བྲལ་བས་ན། །དམ་ཚིག་མཆོག་ཉིད་ཡེ་ནས་བསྲུང་དུ་མེད། །ལྟ་བ་ཡེ་ནས་གཟའ་གཏད་བྲལ་བས་ན། །ལྟ་བའི་མཆོག་ཉིད་ཡེ་ནས་བལྟ་རུ་མེད། །ཕྲ་བས་ཡེ་ནས་དམིགས་གཏད་བྲལ་བས་ན། །བསྒོམ་པའི་མཆོག་ཉིད་ཡེ་ནས་ལྷར་མི་བསྐྱེད། །སྤྱོད་པ་ཡེ་ནས་བླང་དོར་བྲལ་བས་ན། །སྤྱོད་པའི་མཆོག་ཉིད་ཡེ་ནས་སྦྱད་དུ་མེད། །ལམ་ལ་ཡེ་ནས་བགྲོད་དུ་མེད་པས་ན། །མཁས་ལ་ཡེ་ནས་གནས་ལུགས་དགོངས་པ་ནི། །ས་ལ་ཡེ་ནས་བགྲང་དུ་མེད་པའི་ཕྱིར། །ཐོས་པའི་མཆོག་ཉིད་ཡེ་ནས་བརྗོད་དང་བྲལ། །ཡེ་ཤེས་ཡེ་ནས་སྒྲིབ་པ་མེད་པས་ན། །སྒོ་བསྡུར་མཆོག་ཉིད་ཡེ་ནས་ཐེག་གཅིག་སེམས། །འཕྲིན་ལས་ཡེ་ནས་བཙལ་དུ་མེད་པས་ན། །མན་ངག་མཆོག་ཉིད་ཡེ་ནས་བྱ་བྲལ་ཀློང་། །ལྷུན་གྲུབ་ཡེ་ནས་བྱ་བཙལ་བྲལ་བས་ན། །མདོ་བསྡུས་མཆོག་ཉིད་ཡེ་ནས་ཐིག་ལེ་གཅིག །རང་བཞིན་བཅུ་ནི་བསླབ་པའི་མཐའ་བཅུ་ཉིད། །སེམས་ཉིད་རྗོགས་པས་དེ་ལྟར་གཏན་ལ་ཕབ། 
།བསླབ་པའི་མཐའ་བཅུ་བཅུ་ཕྲག་༄༅། །བཅུ་བསྟན་པ། །ལྷུན་གྲུབ་བཅུ་དང་གཉིས་འཛིན་བྲལ་བས་བཅུ། །གཟའ་གཏད་བྲལ་བ་བཅུ་དང་ངང་ལ་གནས་པ་བཅུ། །བླང་དོར་མེད་པ་བཅུ་དང་དོན་ལ་མཁས་པ་བཅུའོ། །བརྗོད་བྲལ་བཅུ་དང་ཐེག་གཅིག་བྱང་སེམས་བཅུ། །བྱ་བྲལ་བཅུ་དང་ཐིག་ལེ་ཉིད་འདུས་བཅུ། །རིག་པའི་རྒྱལ་པོ་རང་དབང་བཅུ་རུ་ལྷུན་གྱིས་གྲུབ། །དམ་ཚིག་རྒྱལ་པོ་འཛིན་མེད་ལྷུན་གྱིས་གྲུབ། །ལྟ་བ་གཟའ་གཏད་མེད་པར་ལྷུན་གྱིས་གྲུབ། །སྒོམ་པ་དམིགས་གཏད་མེད་པར་ལྷུན་གྱིས་གྲུབ། །སྤྱོད་པ་བླང་དོར་མེད་པར་ལྷུན་གྱིས་གྲུབ། །མཁས་པ་གནས་ལུགས་ཉིད་དུ་ལྷུན་གྱིས་གྲུབ། །ཐོས་པ་བརྗོད་བྲལ་ཉིད་དུ་ལྷུན་གྱིས་གྲུབ། །སྒོ་བསྡུར་ཐེག་གཅིག་སེམས་ཉིད་ལྷུན་གྱིས་གྲུབ། །མན་ངག་བྱ་བྲལ་ཀློང་དུ་ལྷུན་གྱིས་གྲུབ། །མདོ་བསྡུས་ཐིག་ལེ་ཉིད་དུ་ལྷུན་གྱིས་གྲུབ། །དབང་པོ་རྒྱལ་བོ་རང་དབང་ལྷུན་གྲུབ་ཡིན། །རིག་པའི་རྒྱལ་པོ་རང་དབང་ཉིད་མི་འདའ། །དམ་ཚིག་རྒྱལ་པོ་འཛིན་མེད་ཉིད་མི་འདའ། །ལྟ་བ་གཟའ་གཏད་བྲལ་བ་ཉིད་མི་འདའ། །སྒོམ་པ་དམིགས་གཏད་བྲལ་བ་ཉིད་མི་འདའ། །སྤྱོད་པ་བླང་དོར་བྲལ་བ་ཉིད་མི་འདའ། །མཁས་པའི་གནས་ལུགས་དགོས་པ་ཉིད་མི་འདའ། །ཐོས་པ་བརྗོད་བྲལ་དགོངས་པ་ཉིད་མི་འདའ། །སྒོ་བསྡུར་ཐེག་པའི་སེམས་ཅིད་དོན་མི་འདའ། །མན་ངག་བྱ་བྲལ་ཀློང་ཆེན་ཉིད་མི་འདའ། 
།མདོ་བསྡུ་ཐིག་ལེ་ཉག་གཅིག་ཉིད་མི་འདའ། །དམ་ཚིག་རྒྱལ་པོ་འཛིན་པ་བྲལ་པ་ཡིན། །རིག་པའི་རྒྱལ་པོ་རང་དབང་གཟའ་གཏད་བྲལ། །དམ་ཚིག་རྒྱལ་པོ་འཛིན་མེད་གཟའ་གཏད་བྲལ། །ལྟ་བ་ལྟ་རུ་མེད་པས་གཟའ་གཏད་བྲལ། །སྒོམ་པ་དམིགས་གཏད་མེད་པས་གཟའ་གཏད་བྲལ། །སྤྱོད་པ་བླང་དོར་མེད་པས་གཟའ་གཏད་བྲལ། །མཁས་པ་གནས་ལུགས་དགོངས་པས་གཟའ་གཏད་བྲལ། །ཐོས་པ་བརྗོད་བྲལ་དགོངས་པས་གཟའ་གཏད་བྲལ། །སྒོ་བསྡུར་ཐེག་གཅིག་སེམས་ཉིད་གཟའ་གཏད་བྲལ། །མན་ངག་བྱ་བྲལ་ཉིད་བས་གཟའ་གཏད་བྲལ། །མདོ་བསྡུས་ཐིག་ལེ་ཉིད་པས་གཟའ་གཏད་བྲལ། །ལྟ་བའི་རྒྱལ་པོ་གཟའ་གཏད་བྲལ་བས་ནི། །རིག་པའི་རྒྱལ་པོ་རང་དབང་ངང་ལ་གནས། །དམ་ཚིག་རྒྱལ་པོ་འཛིན་མེད་ངང་ལ་གནས། །ལྟ་བ་གཟའ་གཏད་བྲལ་བའི་ངང་ལ་གནས། །བསྒོམ་པ་དམིགས་གཏད་བྲལ་བའི་ངང་ལ་གནས། །སྤྱོད་པ་བླང་དོར་བྲལ་བའི་ངང་ལ་གནས། །མཁས་པའི་གནས་ལུགས་དགོངས་པའི་ངང་ལ་གནས། །ཐོས་པ་བརྗོད་བྲལ་ཉིད་ཀྱི་ངང་ལ་གནས། །སྒོ་བསྡུར་ཐེག་གཅིག་སེམས་ཉིད་ངང་ལ་གནས། །མན་ངག་བྱ་བྲལ་ཀློང་ཆེན་ངང་ལ་གནས། །མདོ་བསྡུ་ཐིག་ལེ་ཉིད་ཀྱི་ངང་ལ་གནས། །སྒོམ་པ་རྒྱལ་པོ་དམིགས་གཏད་མེད་པ་ཡིན། །རིག་པའི་རྒྱལ་པོ་རང་དབང་བླང་དོར་བྲལ། །དམ་ཚིག་རྒྱལ་པོ་འཛིན་མེད་བླང་དོར་མེད། 
།ལྟ་བ་གཟའ་གྭཏད་༄༅། །བྲལ་བས་བླང་དོར་མེད། །སྒོམ་པ་དམིགས་གཏད་བྲལ་བའི་བླང་དོར་མེད། །སྤྱོད་པ་གཟང་ངན་མེད་པས་བླང་དོར་མེད། །མཁས་པ་གནས་ལུགས་ཉིད་ལས་བླང་དོར་མེད། །ཐོས་པ་བརྗོད་བྲལ་ཉིད་ལ་བླང་དོར་མེད། །སྒོ་བསྡུར་ཐེག་གཅིག་སེམས་ཉིད་བླང་དོར་མེད། །ཐོས་པ་བརྗོད་བྲལ་ཉིད་ལ་བླང་དོར་མེད། །མན་ངག་བྱ་བྲལ་ཉིད་ལ་བླང་དོར་མེད། །མདོར་བསྡུས་ཐིག་ལེ་ཉིད་ལ་བླང་དོར་མེད། །སྤྱོད་བའི་རྒྱལ་པོ་བླང་དོར་མེད་པ་ཡིན། །རིག་པའི་རྒྱལ་པོ་རང་དབང་དོན་ལ་མཁས། །དམ་ཚིག་རྒྱལ་པོ་འཛིན་མེད་དོན་ལ་མཁས། །ལྟ་བ་གཟའ་གཏད་བྲལ་བས་དོན་ལ་མཁས། །སྒོམ་པ་དམིགས་གཏད་བྲལ་བའི་དོན་ལ་མཁས། །སྤྱོད་པ་བླང་དོར་མེད་པའི་དོན་ལ་མཁས། །མཁས་པ་གནས་ལུགས་དགོངས་པའི་དོན་ལ་མཁས། །ཐོས་པ་བརྗོད་དང་བྲལ་བའི་དོན་ལ་མཁས། །སྒོ་བསྡུར་ཐེག་གཅིག་སེམས་ཉིད་དོན་ལ་མཁས། །མན་ངག་བྱ་བྲ་ཀློང་ཆེན་དོན་ལ་མཁས། །མདོར་བསྡུས་ཐིག་ལེ་ཉག་གཅིག་དོན་ལ་མཁས། །མཁས་པའི་རྒྱལ་པོ་གནས་ལུགས་དགོངས་པ་ཡིན། །རིག་པའི་རྒྱལ་པོ་རང་དབང་བརྗོད་པ་བྲལ། །དམ་ཚིག་རྒྱལ་པོ་འཛིན་མེད་བརྗོད་དང་བྲལ། །ལྟ་བ་གཟའ་གཏད་བྲལ་བས་བརྗོད་དང་བྲལ། །སྒོམ་པ་དམིགས་གཏད་བྲལ་བས་བརྗོད་དང་བྲལ། །སྤྱོད་པ་བླང་དོར་མེད་པས་བརྗོད་དང་བྲལ། 
།མཁས་པ་གནས་ལུགས་ཉིད་པས་བརྗོད་དང་བྲལ། །ཐོས་པ་བརྗོད་དུ་མེད་པས་བརྗོད་དང་བྲལ། །སྒོ་བསྡུར་ཐེག་གཅིག་སེམས་ཉིད་བརྗོད་དང་བྲལ། །མན་ངག་བྱ་བྲལ་ཀློང་ཆེན་བརྗོད་དང་བྲལ། །མདོ་བསྡུ་ཐིག་ལེ་ཉིད་ལ་བརྗོད་དང་བྲལ། །ཐོས་པའི་རྒྱལ་པོ་བརྗོད་དང་བྲལ་བ་ཡིན། །རིག་པའི་རྒྱལ་པོ་རང་དབང་ཐེག་གཅིག་སེམས། །དམ་ཚིག་རྒྱལ་པོ་འཛིན་མེད་ཐེག་གཅིག་སེམས། །ལྟ་བ་གཟའ་གཏད་བྲལ་བའི་ཐེག་གཅིག་སེམས། །སྒོམ་པ་དམིགས་གཏད་བྲལ་བའི་ཐེག་གཅིག་སེམས། །སྤྱོད་པ་བླང་དོར་མེད་པའི་ཐེག་གཅིག་སེམས། །མཁས་པ་གནས་ལུགས་ཉིད་པས་ཐེག་གཅིག་སེམས། །ཐོས་པ་བརྗོད་དང་བྲལ་བས་ཐེག་གཅིག་སེམས། །སྒོ་བསྡུར་བྱང་སེམས་ཉིད་པས་ཐེག་གཅིག་སེམས། །མན་ངག་བྱ་བྲལ་ཀླེ་ང་ཆེན་ཐེག་གཅིག་སེམས། །མདོར་བསྡུ་ཐིག་ལེ་ཉིད་བས་ཐེག་གཅིག་སེམས། །སྒོ་བསྡུར་རྒྱལ་པོ་དེ་ཉིད་ཐེག་གཅིག་སེམས། །རིག་པའི་རྒྱལ་པོ་རང་དབང་བྱ་བྲལ་ཀླེ་ང་། །དམ་ཚིག་རྒྱལ་པོ་འཛིན་མེད་བྱ་བྲལ་ཀླེ་ང་། །ལྟ་བ་གཟའ་གཏད་བྲལ་བས་བྱ་བྲལ་ཀློ་ང་། །བསྒོམ་པ་དམིགས་གཏད་བྲལ་བའི་བྱ་བྲལ་ཀློང་། །སྤྱོད་པ་བླང་དོར་མེད་པས་བྱ་བྲལ་ཀླེ་ང་། །མཁས་པ་གནས་ལུགས་ཉིད་པས་བྱ་བྲལ་ཀླེ་ང་། །ཐོས་པ་བརྗོད་དང་བྲལ་བས་བྱ་བྲལ་ཀླེ་ང་། །སྒོ་བསྡུར་ཐེག་གཅིག་སེམས་ཉིད་བྱ་བྲལ་ཀློང་། །མན་ངག་བྱ་བཙལ་བྲལ་བས་བྱ་བྲལ་ཀློང་། 
།མདོར་༄༅། །བསྡུ་ཐིག་ལེ་ཉིད་པས་བྱ་བྲལ་ཀློང་། །མན་ངག་རྒྱལ་པོ་བྱ་བྲལ་ཀློང་ཆེན་ཡིན། །རིག་བའི་རྒྱལ་པོ་རང་དབང་ཐིག་ལེ་ཉིད། །དམ་ཚིག་རྒྱལ་པོ་འཛིན་མེད་ཐིག་ལེ་ཉིད། །ལྟ་བ་གཟའ་གཏད་མེད་པས་ཐིག་ལེ་ཉིད། །སྒོམ་པ་དམིགས་གཏད་མེད་པས་ཐིག་ལེ་ཉིད། །སྤྱོད་པ་བླང་དོར་མེད་པས་ཐིག་ལེ་ཉིད། །མཁས་པ་གནས་ལུགས་ཉིད་པས་ཐིག་ལེ་ཉིད། །ཐོས་པ་བརྗོད་དང་བྲལ་བས་ཐིག་ལེ་ཉིད། །སྒོ་བསྡུར་ཐེག་གཅིག་སེམས་ཉིད་ཐིག་ལེ་ཉིད། །མན་ངག་བྱ་བྲལ་ཀློང་ཆེན་ཐིག་ལེ་ཉིད། །མདོར་བསྡུས་འུབ་བསྡུས་ཐིག་ལེ་ཉིད་དུ་འདུས། །མདོར་བསྡུས་རྒྱལ་པོ་ཐིག་ལེ་ཉག་གཅིག་ཡིན། །དེ་ལྟར་བཙལ་དུ་མེད་པའི་རང་བཞིན་བཅུ། །གང་ཞིག་དེ་ལས་རྩོལ་བར་བྱེད་པས་རྐོ། །བྱེ་ཆུང་ལྕ་་གས་ནམ་མཁའི་མཐའ་བཙལ་ཀྱང་། །མཐའ་མི་རྙེད་ཅིང་རང་ཉིད་དུབ་པ་ལྟར། །དེ་བཞིན་བྱ་བྱེད་ཕལ་གྱི་ལམ་བཙལ་ཀྱང་། །ལམ་མི་རྙེད་ཅིང་ཚི་ཆད་ནད་ཀྱིས་འཛིན། །དེས་ན་བསླབ་པའི་མཐའ་བཅུ་རྩོལ་བ་མ་བྱེད་ཅིང་། །རྩོལ་བ་དེ་ནི་ཚི་ཆད་འཛིན་བའི་ནད། །དེ་ཉིད་མ་རྟོགས་ཇི་སྙེད་ཁ་རྒྱུད་ཀྱང་། །བྱ་བྲལ་ལྷུན་རྫོགས་ཉིད་ལམ་མི་རྙེད་དོ། །ཞེས་གསུངས་སོ། །བྱང་ཆུབ་སེམས་ཤེས་བྱ་མཐའ་གཅོད་ལས། །བསླབ་པའི་མཐའ་བཅུ་བསྟན་པའི་ལེའུ་སྟེ་ཉི་ཤུ་གཅིག་པའོ།། །།དེ་ནས་སེམས་དཔའ་རྡོ་རྗེས་ཡང་ཞུས་པ། 
ཀྱེ་ཧོ་སྟོན་པ་བྱ་་་སེམས་ཀུན་ཏུ་བཟང་། །བསོད་ནམས་ཆོས་སྤྱོད་བཅུ་རྣམས་ཇི་ལྟར་རྫོགས། །དེ་ཡི་དོན་ལ་ཇི་ལྟར་གནས་པར་བགྱི། དམིགས་སུ་མེད་པ་དེ་ཉིད་རབ་དབྱེ་ན། བལྟས་རེ་མཐོང་བ་མེད་ན་མཐོང་བ་ཡིན། །སེམས་ཉིད་རང་བཞིན་མཐོང་བ་འདྲ་བ་ཡིན། །སེམས་ཉིད་རང་བཞིན་དམིགས་སུ་མེད་པ་ལ། །བྱང་སེམས་ཀུན་ཏུ་བཟང་པོས་བཀལ་སྩལ་པ། །སེམས་དཔའ་རྡོ་རྗེ་ད་ཡང་ལེགས་པར་ཉོན། །བྱང་ཆུབ་སེམས་ཉིད་ཤེས་བྱ་བསྟན་པ་ནི། །སེམས་ཀྱི་རང་བཞིན་དམིགས་སུ་མེད་པ་ལ། །དེ་རིག་དེ་ཉིད་ཀློང་དུ་གྱུར་པ་ནི། །དེ་བས་དེ་ཉིད་གཉིས་པར་མི་འགྱུར་ཏེ། །གཉིས་མེད་ཀློང་དུ་གྱུར་པ་མཆོད་པ་ཡིན། །སེམས་ཀྱི་རང་བཞིན་དམིགས་སུ་མེད་པ་ལས། ཁ་དོག་དབྱིབས་མེད་ཚོན་ལས་འདས་པ་སྟེ། །གདོད་ནས་མ་བྱུང་མ་སྐྱེས་དེ་ཉིད་ལས། །སྣ་ཚོགས་འདོད་དགུ་འབྱུང་བས་སྤྱིན་པ་ཡིན། །སེམས་ཀྱི་རང་བཞིན་དམིགས་སུ་མེད་པ་ལས། །གསུང་གི་ཀློང་ནས་རིགས་ཉིད་ཤར་བ་དེ། །སྣ་ཚོགས་སེམས་ཉིད་ཤེས་པ་ཉན་པ་ཡིན། །སེམས་ཀྱི་རང་བཞིན་དམིགས་སུ་མེད་པ་ལ། །སེམས་ཉིད་དམིགས་སུ་མེད་དེ་སྙིང་པོའི་མཆོག །ཐིག་ལེ་ཆེན་པོ་ཡོངས་ཀྱིས་མཁའ་ཀློང་དེ། །དེབཞིནའགྱུརམེདགནས་པ་ཀློག་པ་ཡིན། །སེམས་ཀྱི་རང་བཞིན་དམིགས་སུ་མེད་པ་ལ། །འཁོར་བའི་མུན་ཉིད་གདོད་ནས་ཡེ་སངས་རྒྱས། །གདོད་ནས་གཉིས་མེད་སེམས་ཉིད་ལྷུན་གྱིས་གྲུབ། 
།རིག་པ་དེ་༄༅། །བཞིན་གནས་པ་འཛིན་པ་ཡིན། །སེམས་ཀྱི་རང་བཞིན་དམིགས་པ་མེད་པ་ལ། །དུས་གསུམ་དུས་མེད་བརྗོད་དང་བྲལ་བ་ཡིན། །བརྗོད་དང་བྲལ་བའི་དོན་ནི་དེ་ཉིད་ལ། །དམིགས་ཅིང་གང་གིས་བཟློས་པ་འདོན་པ་ཡིན། །སེམས་ཀྱི་རང་བཞིན་དམིགས་སུ་མེད་པ་ཡིན། །མཚོན་པར་བྱེད་པའི་ཚིག་ནི་སྟོན་བྱེད་ཅིང་། །དམིགས་སུ་མེད་པ་དམིགས་སུ་བྱ་བའི་དོན། །མྱ་ངན་འདས་པ་སྨྲ་བར་བཤད་པ་ཡིན། །སེམས་ཀྱི་རང་བཞིན་དམིགས་སུ་མེད་པ་ལ། །དམིགས་པའི་དངོས་པོ་གང་ཡང་མི་སེམས་ཤིང་། །དམིགས་པར་བྱ་བའི་ཆོས་ནི་རྡུལ་ཙམ་མེད། །དམིགས་པ་དངོས་པོ་གང་ཡང་མི་སེམས་ཏེ། །དམིགས་བྱེད་དོན་ལ་སེམས་པ་སེམས་དཔའ་ཡིན། །སེམས་ཀྱི་རང་བཞིན་དམིགས་སུ་མེད་པ་ལ། །སེམས་དེ་ཡེ་སངས་རྒྱས་པར་ཐག་ཆོད་དོ། །མི་སྐྱེ་མི་འགགས་དམིགས་སུ་མེད་པ་ལ། །དམིགས་མེད་དམིགས་སུ་མེད་པ་སྒོམ་པ་ཡིན། །སྔར་འདས་རྒྱལ་བ་སྲས་དང་བཅས་པ་དང་། །ད་ལྟར་ཕྱི་མའི་རྒྱལ་བ་སྲས་བཅས་རྣམས། །ཆོས་སྤྱོད་འདི་བཅུ་རྟོགས་པས་འགྲུབ་པའི་ཕྱིར། །བཅུ་པོ་འདི་ནི་རྒྱལ་བ་ཀུན་གྱི་ཡུམ། །ཞེས་གསུངས་སོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ལས། །ཆོས་སྤྱོད་བཅུ་བསྟན་པའི་ལེའུ་སྟེ་ཉི་ཤུ་རྩ་གཉིས་པའོ།། །།དེ་ནས་སེམས་དཔའ་རྡོ་རྗེས་ཡང་གསོལ་པ། 
།སྟོན་པའི་སྟོན་པ་བྱང་སེམས་ཀུན་ཏུ་བཟང་། །གང་ལ་མི་རྟེན་ལྟ་མེད་ལྟ་མཆོག་ལ། །དེ་ཉིད་མ་བཙལ་བཞག་པའི་སྒོམ་པ་དེ། །བྱང་སེམས་ཀུན་ཏུ་བཟང་པོ་ཉིད་ཀྱིས་རབ་ཏུ་་།ད། །བྱང་སེམས་ཀུན་ཏུ་བཟང་པོས་བཀའ་སྩལ་པ། །ཀུན་གྱི་རང་བཞིན་ཡེ་ནས་ཕྱི་མོ་ཉིད། །དཔེ་ལས་འདས་པས་མཚོན་པའི་དོན་དང་བྲལ། །ཚིག་ལས་འདས་པས་བརྗོད་པའི་ངག་དང་བྲལ། །སྒྲ་ལས་འདས་པས་ཐོས་པའི་ཡུལ་དང་བྲལ། །རྒྱུ་དང་བྲལ་བས་ཐོབ་པའི་འབྲས་བུ་མེད། །རང་བཞིན་མེད་པས་བཅོས་པའི་མཐའ་དང་བྲལ། ཁ་དོག་མེད་པས་དམིགས་པའི་ཡུལ་དང་བྲལ། །ཅི་ཡང་མིན་པས་ཕྱོགས་རིས་ཡོངས་དང་བྲལ། །བཙལ་དུ་མེད་པས་ལྟ་བ་གཟའ་གཏད་བྲལ། །ཅིར་ཡང་མི་དགོངས་ཅིར་ཡང་མི་གཡོ་དང་། །ཅིར་ཡང་མི་བསམ་ཅིར་ཡང་སྤྱད་མི་བྱ། །གང་ལའང་མ་འདྲེས་སྒོམ་དུ་མིང་ཡང་མེད། །ཅི་ཡང་མི་མཐོང་ཅིར་ཡང་ལྟར་མེད་དེ། །དེ་ལྟ་བུ་ཡི་ངང་ལ་གང་གནས་པ། །ཐ་སྙད་ཙམ་དུ་སྒོམ་ཞེས་དེ་ལ་བྱ། །རིག་པ་ཅིར་ཡང་འདུ་ཤེས་མེད་ན་སྒོམ། །ཇི་བཞི་རང་བཞིན་གཞག་ན་སྒོམ་པ་ཡིན། །བྱ་བྲལ་ངང་དུ་གནས་ན་སྒོམ་པ་ཡིན། །གསལ་བ་དམིགས་སུ་མེད་ན་སྒོམ་པ་ཡིན། །ཇི་ལྟ་བུར་ཡང་མ་མཐོང་སྒོམ་པ་ཡིན། །མ་བཅོས་མཉམ་པར་གཞག་ན་སྒོམ་པ་ཡིན། །སྒོམ་དུ་མེད་པའི་དོན་ལ་མ་ཡེངས་ན། །སྒོམ་དུ་མེད་པའི་སྒོམ་པ་མཆོག་ཉིད་ཡིན། །ཞེས་གསུངས་སོ། 
།བྱང་ཆུབ་ཀྱི་སེམས་ཤེས་བྱ་༄༅། །མཐའ་གཅོད་ལས། །ལྟ་སྒོམ་བྱེ་བྲག་ཁྱད་བར་བསྟན་པའི་ལེའུ་སྟེ་རྩ་གསུམ་པའོ།། །།དེ་ནས་སེམས་དཔའ་རྡོ་རྗེས་ཡང་ཞུས་པ། །སྟོན་པའི་སྟོན་པ་བྱང་སེམས་ཀུན་ཏུ་བཟང་། །དུས་གསུམ་རྒྱལ་བའི་རང་བཞིན་ཆོས་ཀྱི་དབྱིངས། །སྤང་བླང་མེད་པ་མཉམ་པ་ཉིད་ཀྱི་ངང་། །རང་རིག་ཀུན་ཏུ་བཟང་པོ་ཉིད་ལ་འདུས། །ཆོས་རྣམས་ཤེས་བྱ་བསླབ་པའི་མཐའ་བཅུར་འདུས། །དེ་ལྟ་བུ་ཡི་བྱ་བྲལ་རྒྱུད་ཆེན་འདི། །སྣོད་ཀྱི་རིམ་པ་གང་ལ་གདམས་ཤིང་གཏད། །ཀུན་བཟང་མཆོག་གིས་བཀའ་སྩལ་པ། །ཉོན་ཅིག་སེམས་དཔའ་རྡོ་རྗེ་ཆེ། །ཕྱི་མ་དུས་ཀྱི་སྣོད་མེད་རྣམས། །བླ་མའི་སྐུ་སྨོད་མོས་པ་ཆུང་། །མཆེད་ལ་མི་གདུང་གཞོགས་ཀྱིས་སྨོད། །རྫས་ལ་ཤིན་ཏུ་ཆགས་སེམས་ཆེ། །དད་ཆུང་ཉམ་ལེན་གཡེལ་བ་དང་། ཁྲེས་ནས་མི་བསྲུང་དམ་མེ་དང་། །ཚིག་ཏུ་ཞིབ་ལ་དོན་ལ་རྩིང་། །ལེ་ལོ་ཆེ་ལ་སྤྱོད་ལམ་རྩིང་། །དྲེགས་པ་ཆེ་ལ་རང་བཞིན་གོང་། །གཟུ་ལུམ་རས་ཆོད་བྱེད་པ་ལ། །དེ་ལྟ་བུ་ལ་འདི་བསྟན་ན། །སྲིད་གསུམ་སེམས་ཅན་བསད་དང་མཚུངས། །རྒྱ་ལ་འབང་བྱ་ཁས་ལེན་ཞིང་། །ཡུལ་དང་བུད་མེད་འབུལ་བྱས་ཀྱང་། དེ་ལ་བསྲན་པར་མ་གསུངས་སོ། །གལ་ཏེ་དེ་ལ་བསྟན་གྱུར་ན། །ཉི་ཚེ་བ་ཡི་དམྱལ་བར་སྐྱེ། །དེ་བས་རྟ་ཤིའིཁབཞིནསྡོམས། །སེམས་དཔའ་རྡོ་རྗེ་ལེགས་པར་ཉོན། །ཨ་ཏི་བྱ་བྲལ་རྒྱུད་རྣམས་ཀུན། 
ཁྲེས་བྱ་བསླབ་པའི་མཐའ་བཅུར་འདུས། །སྣོད་ལ་གདམས་ཤིང་གཏད་པ་ནི། །བླ་མ་ལྷ་ལྟར་མཆོད་ཅིང་གུས། །མཆེད་ལ་གདུང་ཞིང་ཤིན་ཏུ་བྱམས། །རྫས་ལ་ཞེན་ཆགས་ཆུང་བ་དང་། །དམ་ཚིག་མིག་ལྟར་འཚོ་བ་དང་། །ཤེས་བཞིན་ཉམས་སུ་ལེན་པ་དང་། །འཁོར་བ་འདམ་ལྟར་ཤེས་པ་དང་། །བཀའ་ཡི་དོན་ལ་དམ་པར་བལྟ། །ཤེས་རབ་ཆེ་ལ་གཏད་པ་ཐུབ། །དད་པ་ཆེ་ལ་སེར་སྣ་ཆུང་། །དཀའ་བ་སྡོས་ནས་དང་དུ་ལེན། །ཤེས་བཞིན་ཆེ་ལ་བག་དང་ལྡན། །ལུས་སྲོག་མི་ལྟ་ཆོས་ལ་མོས། །གྲོང་ཁྱེར་མེད་ཅིང་དམན་ཆ་འཛིན། །དེ་ལྟ་བུ་ཡི་སློབ་མ་ལ། །ཨ་ཏི་བྱ་བྲལ་རྒྱུད་འདི་བསྟན། །སེམས་དཔའ་རྡོ་རྗེ་ཡིད་ལ་ཞོག །སེམས་ལ་གབ་ན་ཤིན་ཏུ་མཆོག །ཅེས་གསུངས་ནས་སེམས་དཔའ་རྡོ་རྗེ་ལ་རྒྱུད་གདམས་ཤིང་གཏད་དོ། །བྱང་ཆུབ་ཀྱི་སེམས་ཤེས་བྱ་མཐའ་གཅོད་ཀྱི་རྒྱུད་ལས། གདམས་ཤིང་གཏད་པའི་ལེའུ་སྟེ་རྩ་བཞི་པའོ།། །།བྱང་ཆུབ་ཀྱི་སེམས་ཤེས་བྱ་མཐའ་གཅོད་ཀྱི་རྒྱུད་ཅེས་བྱ་བ་རྫོགས་སོ།། །། ༄༅། །རྒྱ་གར་སྐད་དུ། ཙ་ར་ཤ་ཨར་ཐུ། བོད་སྐད་དུ། རྗེ་བཙན་དམ་པ། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། ཁྲེན་ཏུ་རྣལ་འབྱོར་