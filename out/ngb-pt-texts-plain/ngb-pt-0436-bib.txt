{page}པའོ།། །།རྒྱ་གར་སྐད་དུ། བོ་དྷི་ཙི་དྷ་མ་ཧྭ་སན་དྷི་རྙོ་ན་གུ་རྒྱ་ཤི་ཏན་ཏྲ་པྲ་ཀ་ས་ཀོ་དྷི་ས་མ་དྷ་ནཱ་མ། བོད་སྐད་དུ། བྱང་ཆུབ་ཀྱི་སེམས་རྫོགས་པ་ཆེན་པོ་ཡེ་ཤེས་གསང་བ་བཤད་པའི་རྒྱུད་གསལ་བ་མཐའ་དང་མཉམ་པ་ཞེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །འདི་སྐད་བཤད་པའི་དུས་ན། སྟོན་པ་བསྟན་པ་གནས་འཁོར་དུས། །ངོ་མཚར་ཆེན་པོ་ཨ་ལ་ལ། །སྟོན་པ་ཀུན་རིག་རྒྱལ་པོ་ཡིས། །འོག་མིན་རིག་པའི་གཞལ་ཡས་སུ། །བསྟན་པ་ཨ་ཏི་ཡོ་ག་འདི། །གནས་ལུགས་སྟོང་པ་ཀུན་འབྱུང་འཁོར། །འཛིན་པ་སྡུག་བསྔལ་འཁོར་བའི་འཁོར། །ཡེ་ཤེས་རྣམ་དག་གྲོལ་བའི་འཁོར། །གནས་ལུགས་འཁོར་ལུགས་གྲོལ་ལུགས་གསུམ། །དུས་གསུམ་རྟོགས་པའི་དུས་གཅིག་ན། །ཡིད་དང་ཆོས་ནི་ཀུན་ཏུ་བཟང་། །འབྱུང་བ་ལྔ་ནི་ལྷ་མོར་ཤར། །ཕུང་པོ་ལྔ་ནི་རྫོགས་སངས་རྒྱས། །རྣམ་ཤེས་ཚོགས་བརྒྱད་སེམས་དཔར་གྲོལ། །ཡུལབརྒྱད་སེམས་མར་རྟོགས་པས་སུ། །ཀུན་རྫོབ་ཡེ་ཤེས་སྒྱུ་མ་ལ། །འཇིག་རྟེན་བརྟན་གཡོ་ལ་སོགས་པ། །སྣང་བ་ཉིད་ན་ངོ་བོས་སྟོང་། །སྟོང་དང་མི་སྟོང་མཐའ་མ་རེག །དེ་ཀུན་ཆོས་སྐུ་ཆེན་པོ་ཡིན། །རྣལ་འབྱོར་རྣམ་པ་བཞི་དག་དང་། །དུས་གསུམ་སངས་རྒྱས་ཐམས་ཅད་ཡང་། །ང་ཡིརངབཞིནརྟོགསཔལ། །ང་འབྱེད་པ་མི་མངའ་བའི་ཐུགས་རྗེ་ཐབས་ཅིག་ཏུ་བཞུགས་སོ། 
།དེའི་ཚེ་དེའི་དུས་ན་ལྷའི་དབང་པོ་བརྒྱ་བྱིན་༄༅། །གྱིས་ཤིན་ཏུ་གདུང་བའི་ཐུགས་རྗེ་ཆེན་པོས་ཕྱོགས་བཅུའི་སངས་རྒྱས་ཐམས་ཅད་ལ་འདི་སྐད་ཅེས་བསྐུལ་ཏོ། །ཨེ་མ་ཧོ། གསུང་གི་མངའ་བདག་ཐམས་ཅད་ཀྱིས། །རྩོལ་བའི་ཐེག་པ་མཐར་སྟོན་ནས། །རྩོལ་བྲལ་ཐེག་པ་མི་གསུང་བ། །ཐུགས་རྗེ་ཆེན་པོ་ཡལ་ལམ་ཅི། །སྐལ་ལྡན་གདུལ་བྱ་མཆིས་པ་ལ། །བྱ་བྲལ་བདུད་རྩི་ལྟ་བུ་ཡི། །སྐྱེ་མེད་ཡེ་ཤེས་གསང་བའི་རྒྱུད། །ནམ་མཁའ་ལྟ་བུ་བཤད་དུ་གསོལ། །ཞེས་ཞུས་པ་དང་། །དེ་ནས་ཕྱོགས་བཅུའི་སངས་རྒྱས་ཐམས་ཅད་དགོངས་པ་འདུས་ནས་མགྲིན་གཅིག་ཏུ། །རྡོ་རྗེ་སེམས་དཔའ་ལ་འདི་སྐད་ཅེས་བཀའ་སྩལ་ཏོ། །དུས་གསུམ་སངས་རྒྱས་ཐམས་ཅད་ཀྱི། །ཐུགས་རྗེའི་རང་བཞིན་ཁྱོད་ཡིན་པས། །སངས་རྒྱས་ཀུན་གྱི་མཛད་པར་ཤར། །མཛད་པའི་འཕྲིན་ལས་ཁྱོད་ཀྱིས་མཛོད། །གསུང་གི་མངའ་བདག་ཐམས་ཅད་ཀྱི། །ཡེ་ཤེས་རང་བཞིན་ཁྱོད་ཡིན་པས། །ཐམས་ཅད་བྱང་ཆུབ་སེམས་སུ་གསལ། །ཡེ་ཤེས་གསང་བ་ཁྱོད་ཀྱིས་ཤོད། །བདེ་གཤེགས་མ་ལུས་ཐམས་ཅད་ཀྱི། །སྐུ་ཡི་ངོ་བོ་དང་ལྡན་པས། །རྨད་བྱུང་རོལ་བའི་སྐུ་རུ་ཤར། །སྐུ་ཡི་སྤྲུལ་པ་ཁྱོད་ཀྱིས་ཁྱེ། །དུས་གསུམ་མངའ་བདག་ཐམས་ཅད་ཀྱི། །ཡོན་ཏན་འདུས་པ་ཁྱོད་ཡིན་པས། །རྨད་བྱུང་རོལ་བའི་བྱིན་བརླབས་ཤར། །ཡོན་ཏན་ཐམས་ཅད་ཁྱོད་ལས་བྱུང་། །སྐྱེ་མེད་ནམ་མཁའ་ལྟ་་བུའི་ཐུགས། 
།ཚིག་གཅིག་དོན་ཀུན་རྫོགས་པའི་བདག །རིག་ཆེན་འཕྲུལ་གྱི་སྙིང་པོའི་སྒོ། །སྐལ་ལྡན་རྣམས་ལ་བསྟན་དུ་གསོལ། །ཞེས་གསུངས་པ་དང་། །སྐྱེ་མེད་རྡོ་རྗེ་སེམས་དཔའ་དེ་རང་བཞིན་འདུས་མ་བྱས་པའི་རྡོ་རྗེ་ལྟ་བུའི་ཏིང་ངེ་འཛིན་ལས་བཞེངས་ཏེ། ཨེ་མ་ངོ་མཚར་རྨད་བྱུང་གཙུག །རིན་ཆེན་འཕྲུལ་གྱི་ཐབས་ལྡན་པས། །གང་འདོད་འཐུན་པའི་སྒོ་དེ་ནས། །རྩོལ་མེད་དབྱིག་དང་ཕྲད་པར་བགྱི། །བྱང་ཆུབ་སེམས་ཀྱི་དངོས་པོ་ལ། །བརྗོད་པའི་ཐ་སྙད་ཀུན་བྲལ་ཡང་། །མ་རྟོགས་བློ་ལ་ཚིག་སྒོ་ནས། །གསུང་གི་སྒྲོན་མ་གསལ་བར་བགྱི། །ཞེས་གསུངས་སོ། །དེ་ནས་སངས་རྒྱས་རྡོ་རྗེ་སེམས་དཔའ་དེས། རིན་ཆེན་ཐུགས་ཀྱི་དཔལ་བེའུ་ནས། ཕྱག་ན་རྡོ་རྗེ་ཐུགས་ཁ་ནས་ཕྱུང་སྟེ། ཡེ་ཤེས་རང་འབར་བའི་རྡོ་རྗེ་འཁོར་བ་གཅོད་པ་དེ་ལག་ཏུ་གཏད་ནས་འདི་སྐད་ཅེས་གསུངས་སོ། །གཉིས་མེད་ཡེ་ཤེས་གསང་བའི་དོན། །བྱར་མེད་མི་རྩོལ་ཡེ་ཤེས་ཆེ། །དབུ་མ་ཆེན་པོའི་དྲང་པོའི་ལམ། །འདུས་པའི་ཚོགས་ལ་བསྟན་པར་བགྱི། །ཞེས་གསུངས་སོ། །དེ་ནས་ཕྱག་ན་རྡོ་རྗེ་སེམས་དཔའ་ལ་འདི་སྐད་ཅེས་ཞུས་སོ། །ཆོས་རྣམས་ཀུན་གྱི་མཐར་ཐུག་པ། །རྡོ་རྗེ་སེམས་དཔའ་ནམ་མཁའ་ཆེ། །ནམ་མཁའ་རྟོག་པ་སྐྱེ་མེད་ཅིང་། །རྟོག་པ་དེ་ཉིད་ནམ་མཁའ་འདྲ། །མི་གང་ནམ་མཁའ་བསྔོ་བ་ལ། །རང་དོན་ཆེན་པོ་ནམ་མཁས་འབྱུང་། །ཐུགས་རྗེ་ནམ་མཁའ་ཀུན་ལ་ཁྱབ། 
།ངེས་དོན་ཆོས་ཀྱི་རྒྱལ་པོ་༄༅། །འདི། །ཚིག་གི་སྤྱོད་ཡུལ་མ་ཡིན་པས། །བདག་གིས་སྒྲོལ་བར་ཤིན་ཏུ་དཀའ། །མ་རྟོགས་པ་ལ་ཚིགས་སྒོ་ནས། །མཚོན་ནས་རྟོགས་པར་བྱ་བའི་ཕྱིར། །གདུལ་བྱ་སྐལ་ལྡན་ཡོད་པ་ལ། །ཅི་རིགས་པར་ནི་རྣམ་པར་སྒྲོལ། །ཞེས་གསུངས་པ་དང་། །དེའི་ཚེ་ལྷ་དེ་བ་བཟང་སྐྱོང་གི་བུ་ལྷའི་བུ་ཀུན་དགའ་སྙིང་པོ་ཞེས་བྱ་བ། ཁྱེའུ་སྣང་བ་བསམ་གྱིས་མི་ཁྱབ་པ་ཞེས་ཀྱང་བྱ། །ལྷ་བུ་སེམས་ལྷག་ཅན་ཞེས་བྱ་བ་དེས།གསང་བའི་རྡོ་རྗེ་ལ་ཞུས་པ། ཨེ་མ་ཧོ། སྟོབས་པོ་ཆེ་ལ་དྲག་ཤུལ་ཆེ། །རིག་སྔགས་གསང་སྔགས་དགེ་བ་པོ། །གདུལ་དཀའ་མ་ལུས་འདུལ་མཛད་པ། །སེམས་དཔའ་རྡོ་རྗེ་ཕྱག་འཚལ་བསྟོད། །ཡེ་ཤེས་ཞེས་ནི་གང་ལ་བགྱི། །གསང་བ་ཞེས་ནི་ཇི་ལྟར་གསང་། །རྒྱུད་ཅེས་བགྱི་བར་བཤད་དུ་གསོལ། །ཞེས་ཞུས་པ་དང་། །བཅོམ་ལྡན་འདས་ཀྱིས་བཀའ་སྩལ་པ། །གདོད་ནས་མ་སྐྱེ་སྙིང་པོ་ཨ། །རང་བྱུང་ཡེ་ཤེས་རང་གི་སེམས། །ཡེ་ཤེས་ཆེན་པོ་གང་འདོད་པ། །རང་གི་སེམས་ལ་བཙལ་བར་གྱིས། །འདི་ནི་ཀུན་ལ་བདལ་ཁྱབ་ཀྱང་། །རང་གསང་ཐབས་ཀྱི་མཆོད་པས་ན། །ཡེ་ཤེས་གསང་བ་སྦས་པ་ནི། །གསང་བ་ཞེས་ནི་དེ་ལ་བྱ། །རྒྱུད་ཅེས་བྱ་བ་བཞི་རུ་བཤད། །གཞི་ཡི་རྒྱུད་དང་ལམ་གྱི་རྒྱུད། །འབྲས་བུའི་རྒྱུད་དང་འདུས་པའི་རྒྱུད། །འདི་རུ་མ་འདུས་གང་ཡང་མེད། །གཞི་ནི་ཉི་མའི་སྙིང་པོ་ལ། 
།ལམ་ནི་ནམ་མཁའ་ལྟ་བུར་བདེ། །འབྲས་བུ་ཡིད་བཞིན་ནོར་བུ་ལ། །འདུས་པ་རྒྱ་མཚོ་ལྟ་བུའོ། །ཞེས་བཀའ་སྩལ་ཏོ། །དེ་ནས་གསང་བའི་བདག་པོ་དེས། །སུམ་ཅུ་རྩ་གསུམ་ལྷ་གནས་སུ། །ཨ་མོ་ལི་ཀ་ཁྲི་སྟེངས་དེར། །གསེར་གྱི་མཆོད་རྟེན་བང་རིམ་བཞི། །སྲོག་ཞིང་རྡོ་རྗེ་རྩེ་དགུའི་སྟེང་། །ནང་བར་འོད་ཀྱི་ཞགས་པ་ཡིས། །སེམས་དག་ཅན་དེ་སྤྱན་དྲངས་ཏེ། །འཁོར་ལོ་འབར་བའི་སྟེང་དུ་གཞག །གསེར་གྱི་འཁོར་ལོ་རྩིབས་སྟོང་པ། །རིན་ཆེན་འབར་བའི་གདུགས་ཕུབ་སྟེ། །གསང་སྔགས་བདག་པོར་བྱིན་གྱི་བརླབས། །རྒྱལ་ཐབས་སྤྱི་བླུགས་དབང་བསྐུར་ཏེ། །འདའ་བ་མེད་པའི་གདམས་ངག་ཕོག །རྣ་བརྒྱུད་རྡོ་རྗེ་ཟམ་པ་བསྟན། །དུས་མཐའི་སྐད་ཅིག་དེ་ཉིད་ལ། །ཀློང་དགུ་བམ་པོ་ཉི་ཁྲི་དེས། །རིན་ཆེན་འབར་བའི་ཆེད་དུ་གསུངས། །ལྷ་ཡི་དབང་པོའི་དྲིན་གྱི་སུ། །ལྷ་གནས་གསུམ་དུ་འདི་ལྟར་གྲགས། །ཀུན་བཟང་ཐུགས་ཀྱི་བྱིན་བརླབས་ཀྱིས། །རྒྱལ་བ་དགོངས་པ་བརྒྱུད་པ་ནི། །བྱིན་གྱིས་བརླབས་ཀྱིས་བཤད་པ་དེ། །འོག་མིན་ལྷ་ཡི་གནས་སུ་གསུངས། །ཞལ་གྱི་པདྨ་འཛུམ་པ་ལས། །རིགས་འཛིན་རིགས་པས་བརྒྱུད་པ་ནི། །རང་གི་ངོ་བོ་བཤད་པ་དེ། །དགའ་ལྡན་ལྷ་ཡི་གནས་སུ་གསུངས། །ལྗགས་ཀྱི་འོད་ཟེར་ཕྱོགས་བཅུར་འཕྲོས། །གང་ཟག་སྙན་ཁུང་བརྒྱུད་པ་ནི། །སྡེབ་སྦྱོར་ཚིག་གི་བཤད་པ་དེ། །སུམ་ཅུ་རྩ་གསུམ་གནས་སུ་གསུངས། །དེ་ནས་འཛམ་གླིང་ཇི་ལྟར་བབས། 
།ཡང་༄༅། །སྤྲུལ་རྒྱལ་སྲས་ཐུགས་ཀྱི་བུ། །ཨུ་རྒྱན་ཐོར་ཅོག་ཅན་གྱི་བུ། །རྩེ་དྲུག་རིན་ཆེན་རྒང་དེ་མྲ །རྒྱལ་པོ་དྷར་མ་ཨ་ཤོ་ཡི། །བུ་མོ་བདེ་གཤེགས་བྱང་ཆུབ་མས། །དྷ་ན་ཀོ་ཤ་ལི་ཕུག་ཏུ། །བྲག་ཕུག་གསེར་གྱི་ཡུ་བ་ཅན། །ད་ཧེ་ནའི་འདུ་ཁང་དུ། །ཇོ་མོ་དང་གཡོག་མོར་བཅས་ནས་ཕྱིན། །ཚེ་གཅིག་སངས་རྒྱས་བསྒྲུབས་པ་དང་། །ཕ་མེད་སྲས་གཅིག་སྐུ་བལྟམས་ཏེ། །སྐྱེས་མ་ཐག་ཏུ་ཆོས་ཤེས་ཏེ། །སྤྲུལ་པའི་སྐུ་རུ་ཨེ་མ་ཧོ། །དཔོན་གཡོག་ཐམས་ཅད་དགའ་བ་ཡིས། །དགའ་རབ་རྡོ་རྗེར་མཚན་གསོལ་ལོ། །འཛམ་གླིང་འཇིང་དང་རྒྱལ་འཐེབ་བྱ། །རྒྱལ་སྲས་གསང་བའི་སྣོད་ལྡན་ལ། །རྣ་བརྒྱུད་ལུང་གིས་གཏེར་ཆེན་བཀྲོལ། །བརྡ་དོན་སྤྲོད་པའི་གདམས་ངག་བཏབ། །རྒྱལ་ཐབས་སྤྱི་བླུགས་དབང་བསྐུར་ཏེ། །སྣོད་ལྡན་སངས་རྒྱས་ས་ལ་བཀོད། །ཅེས་གསུངས་སོ། །གསལ་བ་མཐའ་དང་མཉམ་པ་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་སེམས་དག་ལྷ་ཡི་བུས། །བཅོམ་ལྡན་འདས་ལ་འདི་སྐད་གསོལ། །ཨེ་མ་གསང་བདག་རྡོ་རྗེ་འཛིན། །ཀུན་གཞི་ཉི་མའི་སྙིང་པོ་ལ། །འཁྲུལ་པའི་དྲི་མ་ཡོད་དམ་མེད། །ནམ་མཁའ་ལྟ་བུའི་ལམ་དེ་ལ། །ཟག་བཅས་བདེ་བ་འཆར་མི་འཆར། །འབྲས་བུ་རིན་ཆེན་ལྟ་བུ་ལ། །ཐུགས་རྗེ་འབྱུང་ངམ་མི་འབྱུང་ལགས། །འདུས་པ་རྒྱ་མཚོ་ལྟ་བུ་ལ། །རྙོག་མ་བདོག་གམ་མི་བདོག་ལགས། 
།ཞེས་ཞུསླ་པ་དང་།བཅོམ་ལྡན་འདས་ཀྱིས་བཀའ་སྩལ་པ། །དུས་གསུམ་གསལ་འགྲིབ་མི་མངའ་ཡང་། །ཆུ་བུར་དང་ནི་ཞིག་གི་མིག །རྐྱེན་གཉིས་གསལ་འགྲིབ་གཉིས་སུ་འབྱུང་། །བསམ་དུ་མེད་པའི་ཆོས་ཉིད་དུ། །བསམ་དུ་མེད་པའི་བློ་གཞག་པས། །སྒྱུ་མའི་བདེ་བ་འབྱུང་བར་འདོད། །མཁའ་བསལ་ནམ་མཁའ་ལྟ་བུའོ། །དཔེར་ན་རིན་ཆེན་མན་ཤེལ་ལ། ཁ་དོག་ཕྱོགས་རིས་མེད་མོད་ཀྱང་། །འོག་གདན་དཀར་དམར་རྐྱེན་གྱིས་སུ། །ཐུགས་རྗེ་སྤྲུལ་པར་འཆར་བའོ། །རྒྱ་མཚོ་ཆུ་བོ་འཕྲོ་འདུ་བཞིན། །རྦ་རླབས་མེད་པའི་མཉམ་ཉིད་མཚོ། །རྙོག་མ་མེད་པའི་བདུད་རྩི་ཆུ། ཁམས་གསུམ་འཁོར་བའི་དྲི་མ་ཁྲུས། །ཞེས་བཀའ་སྩལ་ཏོ། །གསལ་བ་མཐའ་དང་མཉམ་པ་ལས། རྒྱུད་བཞི་མདོར་བསྟན་པའི་ལེའུ་སྟེ་གཉིས་པའོ།། །།དེ་ནས་སེམས་དག་ལྷའི་བུས། བཅོམ་ལྡན་འདས་ལ་འདི་སྐད་ཅེས་ཞུས་སོ། །འདུས་པ་རྩ་བའི་རྒྱུད་དེ་མྲ །ཀུན་གཞི་རྩད་ནས་བཅད་པ་དང་། ཁེས་བྱའི་འབྲས་ཐག་ཆོད་པ་ཡིས། །རིག་པ་རང་སར་གྲོལ་བ་དེ། །སྟོན་པས་བདག་ལ་བཤད་དུ་གསོལ། །སེམས་དག་ཅན་གྱིས་ཞུས་པ་དང་། །བཅོམ་ལྡན་འདས་ཀྱིས་བཀའ་སྩལ་པ། །ནམ་མཁའ་ལྟ་བུའི་རྒྱུད་དེ་སྲ །གདོད་ནས་མ་སྐྱེས་སྙིང་པོ་ཨ། །གཞི་ལ་སྐྱེ་བ་མེད་པར་བཤད། །འགྲོ་བ་ཀུན་ལ་རང་བཞིན་གནས། །དེ་ཉིད་ཀུན་ལ་ཁྱབ་པར་བཤད། །མ་རིག་ལས་དང་རླུད་གིས་འཁོར། 
།དེ་མ་རྟོགས་༄༅། །པས་མཁོར་བར་བཤད། །རྟོགས་ན་རྫོགས་སངས་རྒྱས་སུ་ངེས། །དེ་རྟོགས་སངས་རྒྱས་ཡིན་པར་བཤད། །འདི་དེས་ཀུན་གཞི་རྩ་བཅད་དེ། །འདི་ནི་ཤེས་བྱ་དྲས་ཐག་གཅད། ཁྱུང་ཆེན་ནམ་འཕངས་གཅོད་པ་བཞིན། །ལྟ་བས་ཕྱི་རྒྱ་རླབས་ཀྱིས་བཅད། །རིག་པ་ལས་སུ་རུང་བ་ཡིས། །ཏིང་ངེ་འཛིན་ལ་འབྱུང་འཇུག་མེད། །ཐམས་ཅད་དེ་བཞིན་ཉིད་ཤེས་པས། །གཉིས་མེད་རྫོང་ནས་ཡངས་བའི་རྒྱ། །བརྡལ་ཁྱབ་ཆེན་པོའི་ས་ནོན་པས། །ཀུན་ཏུ་བཟང་པོ་བདེ་ཆེན་ས། །ཐ་མར་རིག་པ་གྲོལ་བ་ནི། །ལྷ་ཡི་བུ་ཁྱོད་འདི་ལྟ་སྟེ། །སྣང་བ་སེམས་སུ་གྲོལ་བ་ནི། །ཐམས་ཅད་རང་རིག་བྱང་ཆུབ་སེམས། །སེམས་དེ་སྟོང་པར་གྲོལ་བ་ནི། །ནམ་མཁའ་བཞིན་དུ་སྤྲོས་དང་བྲལ། །སྟོང་པ་གཉིས་མེད་གྲོལ་པ་ནི། །སྣ་ཚོགས་རང་བཞིན་མི་གཉིས་ཆེ། །དེ་ལ་མཚོན་དུ་མེད་པ་ནི། །ཐིག་ལེར་རྫོགས་པས་མཚོན་དུ་མེད། །རྒྱུད་ཀུན་གཅིག་གིས་གཅིག་བཤད་པ། །གོང་འོག་སྡེབས་ཏེ་འདི་ལྟར་བཤད། །སྐྱེ་མེད་ལྟ་བ་སྟོང་པ་གསུམ། །དུས་གསུམ་གཅིག་སྟེ་ཁྱད་པར་མེད། །རང་བཞིན་རྣམ་པར་དག་པའི་ཕྱིར། །ཀུན་ཁྱབ་སྒོམ་པ་གཉིས་མེད་གསུམ། །དུས་གསུམ་གཅིག་སྟེ་ཁྱད་པར་མེད། །མཚན་ཉིད་གཉིས་སུ་མེད་པའི་ཕྱིར། །འཁྲུལ་སྤྱོད་བྱང་ཆུབ་སེམས་དང་གསུམ། །དུས་གསུམ་གཅིག་སྟེ་ཁྱད་པར་མེད། །རོལ་བ་འགག་པ་མེད་པའི་ཕྱིར། 
།བློ་རྟོག་འབྲས་བུ་ཐིག་ལེ་གསུམ། །དུས་གསུམ་གཅིག་སྟེ་ཁྱད་པར་མེད། །བློ་རྟོག་ཆོས་ཉིད་གྲོལ་བའི་ཕྱིར། །དེ་ལྟར་གཏན་ཚིགས་བཞི་པོ་ལ། །གཏན་ཚིགས་རེ་ལ་གཏན་ཚིགས་གསུམ། །ངང་དང་རང་བཞིན་བདག་ཉིད་དེས། །གཏན་ཚིགས་གསུམ་གྱིས་གཏན་ལ་དབབ། །མ་བྱས་མ་བཅོས་ལྷུན་གྱི་གྲུབ། །ཅེས་བཀའ་སྩལ་ཏོ། །གསལ་བ་མཐའ་དང་མཉམ་པ་ལས། །བདུད་རྩི་ཚིག་གསུམ་གྱི་ལེའུ་སྟེ་གསུམ་པའོ།། །།དེ་ནས་སེམས་དག་ལྷ་ཡི་བུས། །བཅོམ་ལྡན་འདས་ལ་འདི་སྐད་གསོལ། །མཉམ་ཉིད་རྒྱ་མཚོ་ལྟ་བུ་སྲ །ལེ་ཙེ་བཅུ་གསུམ་རྡོ་རྗེ་རྩེ། །ཟབ་མོ་བཅུ་གསུམ་རྨད་དུ་བྱུང་་། །ལྔ་ཚོམས་ལྔ་ལ་བསྡུས་རྒྱས་ལྔ། །འགྲོ་དྲུག་འཁོར་བའི་གཡང་ས་བཅད། །བཞི་སྐོར་བཞི་ལ་གཏན་ཚིགས་བཞི། །བདུད་རྩི་ལྟ་བུ་བཞི་དང་སྦྱར། །ཞེས་པ་དང་། བདུད་རྩི་དྲི་མེད་བརྒྱད་ལྡན་མཚོ། །མཁའ་ལ་ཉི་ཤར་འོད་ཟེར་ལྔ། །དབུས་ན་ནམ་མཁའ་གཞི་ཡི་མཐོངས། །གཏིང་ན་རིན་ཆེན་བཅུ་གསུམ་གཏེར། །དེ་ཚིགས་བདག་ལ་བཤད་དུ་གསོལ། །ཞེས་ཞུས་པ་དང་། །བཅོམ་ལྡན་འདས་ཀྱིས་བཀའ་སྩལ་པ། །དཔེར་ན་སུམ་ཅུ་རྩ་གསུམ་མ། །རྡོ་རྗེ་གདན་གྱི་ས་རིས་བཞིན། །མཉམ་པའི་ས་ལ་གྲུ་བཞིར་བྲི། །ཐིག་བཞི་བཏབ་པས་ལེ་ཙེ་དགུ། །བློ་བུར་བཞི་ཡིས་འབྱེད་པ་ཡི། །ལེ་ཙེ་བཅུ་གསུམ་གྲི་བར་བྱ། །ཕྱོགས་བཞིར་རྡོ་རྗེ་རྩེ་གསུམ་པ། །འགྱུར་བ་མེད་པའི་བརྡ་ཡིན་ནོ། 
།ཟབ་མོ་བཅུ་གསུམ་རྨད་༄༅། །བྱུང་བ། །རྡེའུ་བཅུ་གསུམ་དགོད་པར་བྱ། །དབུས་སུ་རྡེའུ་མཐིང་ཁ་དང་། །ཕྱོགས་བཞིར་དམར་པོ་དགོད་པར་བྱ། །མཚམས་བཞིར་ལྗང་ཁུ་དགོད་པའོ། །བློ་འབུར་བཞི་ལ་སྔོན་པོ་ལས། །དབུས་ལ་ཕྱོགས་བཞིས་བསྐོར་བ་ནི། །ཀུན་གཞི་རིས་མེད་ལྔ་ཚོམས་སོ། ཁྲར་ལ་ཕྱོགས་བཞིས་བསྐོར་བ་ནི། །ལྟ་བ་རྫོང་གི་ལྔ་ཚོམས་སོ། །ལྷོ་ལ་ཕྱོགས་བཞིས་བསྐོར་བ་ནི། །སྒོམ་པ་འཕྲང་གི་ལྔ་ཚོམས་སོ། །ནུབ་ལ་ཕྱོགས་བཞིས་བསྐོར་བ་ནི། །སྤྱོད་པ་ཀླང་གི་ལྔ་ཚོམས་སོ། །བྱང་ལ་ཕྱོགས་བཞིས་བསྐོར་བ་ནི། །འབྲས་བུ་གདེང་གི་ལྔ་ཚོམས་སོ། །བསྡུས་པ་ཁུ་བྱུག་ཚིག་དྲུག་ལ། །རྒྱས་པ་སྒོམ་པའི་དོན་དྲུག་སྟེ། །རྣམ་རྒྱལ་བརྩལ་ཆེན་བརྩལ་ཐབས་དྲུག །ཡོགས་རྒྱས་ཁུང་ཆེན་ཆེ་བ་དྲུག ཁེན་ཏུ་རྫོགས་པར་རྒྱས་པར་ནི། །ནམ་མཁའི་ཆེ་ཡིས་ཐིག་ལེ་དྲུག །དྲུག་ཚན་ལྔ་ཡིས་བཤད་པ་ཡིས། །འགྲོ་དྲུག་འཁོར་བའི་གཡང་ས་ཅད། །དབུས་ལ་ཕྱོགས་བཞིས་བསྐོར་བ་ནི། །ཀུན་གཞི་རྩ་ནས་གཅད་པའི་ཕྱིར། །གཞི་ཡི་ཆོས་བཞིར་བཤད་པར་བྱ། །དབུས་ལ་མཚམས་བཞིས་བསྐོར་བ་ནི། །ཤེས་བྱའི་དྲས་ཐག་གཅད་པའི་ཕྱིར། །ལམ་གྱི་ཆོས་བཞིན་བཤད་པར་བྱ། །དབུས་ལ་འབུར་བཞིས་བསྐོར་བ་ནི། །རིག་པ་རང་སར་གྲོལ་བའི་ཕྱིར། །འབྲས་བུའི་ཆོས་བཞིར་བཤད་པར་བྱ། །རང་བཞིན་རོལ་པ་མཚན་ཉིད་དང་། 
།བློ་གྲོལ་དེ་ལྟར་གཏན་ཚིགས་བཞིས། །གོ་རིམས་སྦྱར་ཏེ་བཤད་པར་བྱ། །དཔེར་ན་རྒྱ་མཚོ་ལྟ་བུ་ཡི། །འདུས་པ་ལེའུ་བརྒྱད་ལྡན་པས། །མཁའ་ལ་ཉི་ཤར་འོད་ཟེར་ལྔ། །བསྡུས་རྒྱས་ལྔ་རུ་བཤད་པར་བྱ། །དབུས་ན་ནམ་མཁའི་བཞི་ཡི་མཐོངས། །བདུད་རྩི་ལྟ་བུ་བཞི་དང་སྦྱོར། །གཏིང་ན་ཟབ་མོ་བཅུ་གསུམ་གཏེར། །རྨད་བྱུང་བདེ་འཇམ་ནམ་མཁའ་ཉིད། །རྗེ་བརྩན་རྩེ་མོ་ཀུན་འདུས་ལ། །སྲོག་དང་མྱུ་གུ་རིན་པོ་ཆེ། །སྒྱི་བཅིངས་འཕྲ་བཀོད་སེམས་ཀྱི་ཏིག ཁམས་གསུམ་སྒྲོན་མ་སེམས་ཀྱི་གཏེར། ཁེན་ཏུ་རྒྱས་པར་བཤད་པ་ནི། །རྒྱུད་ཀུན་རང་རང་ནང་དུ་བཤད། །འདིར་ནི་བསྡུས་ཏེ་བཤད་པ་ལ། །ཡེ་ཤེས་གསང་བ་བཤད་པའི་རྒྱུད། །དེ་ཕྱིར་དོན་འབྲེལ་གསལ་བྱེད་པས། །རྒྱུད་ཀྱི་ཕྱི་མ་ཡིན་པར་བཤད། །ཅེས་གསུངས་སོ། །གསལ་བ་མཐའ་དང་མཉམ་པ་ལས། བསྡུས་ཏེ་བཤད་པའི་ལེའུ་སྟེ་བཞི་པའོ།། །།དེ་ནས་སེམས་ལྷག་ལྷ་ཡི་བུས། །གསང་བའི་བདག་པོ་བཅོམ་ལྡན་འདས། །གསང་སྔགས་གཙོ་ལ་འདི་སྐད་ཞུས། །དེ་གང་གསང་བ་བཤད་དུ་གསོལ། །ཞེས་ཞུས་པ་དང་། བཅོམ་ལྡན་འདས་ཀྱིས་བཀའ་སྩལ་པ། །སྟོན་པ་གསུམ་དང་རིམ་པ་བརྒྱད། །ཕྱིན་ཅི་ལོག་གསུམ་འགྲོ་དྲུག་ལ། །ཡེ་ཤེས་གསང་བ་ཉིད་དུ་བསྟན། །ཞེས་གསུངས་པ་དང་། །ཡང་ནི་ལྷ་ཡི་བུ་ཡིས་ཞུས། །བསྟན་པ་གསུམ་པོ་གང་ལ་བགྱི། །རིམ་པ་བརྒྱད་ལ་ཇི་ལྷར་གསང་། 
།ཕྱིན་ཅི་ལོག་གསུམ་ཅི་རུ་༄༅། །འཀྱུར། །འགྲོ་དྲུག་འཁོར་བ་ཇི་ལྟར་ལགས། །ཞེས་ཞུས་པ་དང་། །སྨྲས་པ། མདོ་སྡེ་ཡན་ལག་བཅུ་གཉིས་དང་། །འདུལ་བའི་ལུང་ནི་སྡེ་བཞི་ལ། །མངོན་པ་གོང་འོག་སྟོན་པ་ཡིས། །ཇི་ཙམ་པ་ཡི་ཚིག་བརྗོད་ཀྱང་། །བྱ་མེད་རྩོལ་བྲལ་མ་བསྟན་པས། །ཡེ་ཤེས་གསང་བ་སྦས་ཏེ་གབ། །ཆོས་སྐུ་གདོད་ནས་དག་པ་ལ། །བཏགས་པའི་གཟུང་འཛིན་ངང་གིས་མེད། །དེས་ན་ཆོས་ཉིད་གསང་བ་ཡིན། །ལོངས་སྤྱོད་རིགས་པ་དག་པ་ལ། །ཕྱི་ནང་མེད་པར་སེམས་ཉིད་གསང་། །དེས་ན་ཡེ་ཤེས་གསང་བའོ། །སྤྲུལ་པ་སྣ་ཚོགས་ཅིར་ཡང་སྟོན། །དཔེར་ན་དུག་སྤྲུལ་རྩེས་པ་འདྲ། །མ་བཅོས་ལྷུན་གྲུབ་ཆེན་པོ་ལ། །ངེས་པ་མེད་པས་གསང་བར་བཤད། །ཡང་སྨྲས་པ། ཉན་ཐོས་མདོ་སྡེ་བྱེ་བྲག་གཉིས། །གཟུགས་ཡེ་ཤེས་གསང་བ་ལ། །གཟུགས་སུ་ཕྲ་རབ་རྡུལ་དུ་མཐོང་། །སེམས་ལ་རྡུལ་མེད་ཕྱིན་ཅི་ལོག །རྡུལ་ལ་རྩོད་པ་ཨེ་མ་ཞབྲུལ། །དེ་ཕྱིར་ཡེ་ཤེས་གསང་བ་ཡིན། །དེ་བཞིན་ཆ་འཐུན་རང་རྒྱལ་ནི། །ཆོས་ནི་རྣམ་པ་བཅོ་ལྔ་ལ། །གཞན་ལ་བདག་མེད་ཅིག་མ་རྟོགས། །རྟེན་འབྲེལ་ཆོས་ལ་ངེས་བརྟགས་པས། ཁུ་མེད་ཆོས་ཀྱི་དོན་མ་མཐོང་། །བསེ་རུའི་ས་ལ་ཡེ་ཤེས་གསང་། །ཐེག་ཆེན་བདེ་བ་གཉིས་སུ་འདོད། །ཀུན་རྫོབ་སྒྱུ་མའི་དཔེ་བཞིན་ཏེ། །དོན་དམ་གཏན་ཚིགས་རིགས་པས་ཚོལ། །ལམ་ལྔ་ས་བཅུ་རིམ་གྱིས་བགྲོད། 
།དེ་ཡང་བསྟི་གནས་དྲང་བའི་དོན། །བགྲོད་མེད་བགྲོད་པས་ཡེ་ཤེས་གསང་། །ཡང་སྨྲས་པ། བྱ་རྒྱུད་ཀྱི་ཀྲི་ཡ་ནི། །མཐོ་འཇམ་དམའ་རྩུབ་རིགས་གསུམ་འདོད། །དག་པ་གསུམ་གྱི་སྒོར་ཞུགས་ནས། །དམ་ཚིག་ཡེ་ཤེས་རྗེ་འབངས་ལྟ། །ཏོགས་པས་རྡོ་རྗེ་འཛིན་པའི་ས། །ངེས་པ་ཐོབ་ཀྱང་བཅོས་པས་གསང་། །གཉིས་ཀ་རྒྱུད་ཀྱི་ཨུ་པ་ལ། །ལྟ་སྤྱོད་གོང་འོག་རྗེས་སུ་འབྲེང་། །ངེས་པ་མེད་པས་ཁྱེ་བེར་འདྲ། །ཡེ་ཤེས་དམ་ཚིག་དཔོན་གཡོག་ཚུལ། །མཚན་མའི་དངོས་པོ་ཆུ་ཟླ་ལྟར། །རིགས་བཞི་ཞེན་པས་ཡེ་ཤེས་གསང་། །རྣལ་འབྱོར་རྒྱུད་ཀྱི་ཡོ་ག་ནི། །མངོན་བྱང་ལྔ་ཡི་སྒོར་ཞུགས་ནས། །དོན་དམ་སྐྱེ་འགག་མེད་པ་ལ། །བྱིན་གྱིས་བརླབས་ནས་ལྷ་རུ་ལྟ། །བདག་དང་ལྷ་ནི་གྲོགས་པོའི་ཚུལ། །སྟུག་པོ་བཀོད་པའི་ས་འདོད་པས། །མ་བཅོས་རྣལ་མའི་ས་མ་རྟོགས། །དེས་ན་ཡེ་ཤེས་གསང་བ་ཡིན། །ཡང་སྨྲས་པ། བསྐྱེད་པ་མ་ཧྭ་ཡོ་ག་ནི། །ཏིང་འཛིན་གསུམ་པོ་གཙོར་བྱས་ནས། །ཐབས་དང་ཤེས་རབ་སྒོར་ཞུགས་ཏེ། ཁོ༑ས་རབ་གཟུངས་མ་མཛེས་ལྡན་ལ། །ཐབས་ཆེན་ཡེ་ཤེས་མངོན་སུམ་དུ། །བདེ་བ་ཟག་མེད་གཟུང་བ་ཡིན། །པདྨ་སྤྱན་གྱི་ས་སྐྱེ་བོ། །དེ་ཡང་རྣམ་པའི་སྐྱོན་ཡིན་པས། །དེ་ལ་བརྟེན་པར་མི་བྱ་གསང་། །རྫོགས་པ་ཨ་ནུ་ཡོ་ག་ཡང་། །གྲངས་མདོག་མ་ངེས་སྐུ་གསུངས་ཐུགས། །དཔེར་ན་ཆུ་ལ་ཉ་ལྡང་ཚུལ། །མ་བསྐྱེད་རྫོགས་པའི་ཚུལ་དུ་སྒོམ། 
།དབྱིངས་དང་ཡེ་༄༅། ཁྲེས་དབྱེར་མེད་བལྟ། །ཡི་གེ་འཁོར་ལོ་ཚོགས་ཆེན་བལྟ། །རང་འདོད་འབྲས་བུ་ཐོབ་མོད་ཀྱང་། །མཐར་ཐུག་འབྲས་བུ་དེས་མི་ནུས། །དེས་ན་ཨེ་མ་ཡེ་ཤེས་གསང་། །བརྩལ་བའི་བསམ་པས་དབྱིངས་མི་བསྐྱོད། །དེས་ན་དེ་སྒྲིབ་སྐྱོན་ཅན་ཡིན། །དེ་བས་དེ་ལུང་དེ་ཉིད་ལ། །དེ་ནས་དེ་ཉིད་གྲུབ་པ་མེད། །བྱ་བྲལ་རྫོགས་པ་ཆེན་པོ་ལ། །རིམ་བརྒྱད་བགྲོད་པས་རྩོལ་བྲལ་སླད། །དེས་ན་ཡེ་ཤེས་གསང་བའོ། །ཞེས་གསུངས་སོ། །གསང་བ་མཐའ་དང་མཉམ་པ་ལས། གང་ལ་གསང་བའི་ལེའུ་སྟེ་ལྔ་པའོ།། །།དེ་ནས་སེམས་དག་ལྷ་ཡི་བུས། །བཅོམ་ལྡན་འདས་ཕྱག་ན་རྡོ་རྗེ་ལ། །ཞེན་དྲུག་འཁོར་བར་འཁྱམས་པ་ཡི། །མ་རིག་འཁྲུལ་པ་ཇི་ལྟར་ལགས། །ཞེས་ཞུས་པ་དང་། བཅོམ་ལྡན་འདས་ཀྱིས་བཀའ་སྩལ་པ། །བྱང་ཆུབ་སེམས་ཀྱི་རང་བཞིན་ནི། །གདོད་ནས་མ་སྐྱེས་འོད་གསལ་དེ། །འཁོར་འདས་མ་ལུས་ཀུན་ལ་ཁྱབ། །ཆོས་རྣམས་ཀུན་གྱི་ངོ་བོར་ཤར། །སངས་རྒྱས་སྐུ་དང་ཡེ་ཤེས་ཐུགས། །སེམས་ཅན་ལུས་ངག་ཡིད་ལ་ཁྱབ། །ཐམས་ཅད་དབྱེར་མེད་བྱང་ཆུབ་སེམས། །དེ་ལྟར་དག་པའི་དོན་རིག་ན། །དཔེར་ན་ཀུན་བཟངས་སེང་ཕྲུག་བཞིན། །ཤེས་རབ་ཅན་གྱིས་རྟོགས་འགྱུར་ཏེ། །མ་རྟོགས་མུན་པའི་མཚོ་ལ་སྤྱོད། །རྟོགས་ན་སྐུ་གསུང་ཐུགས་ཡིན་ཏེ། །རང་བྱུང་ལྔ་རུ་སྣང་བ་ལས། །རང་བྱུང་ཉིད་དུ་མ་རིག་པས། 
།ཞེན་པ་ལྔ་རུ་ཕྱིན་ཅི་ལོག །འབྲས་བུ་ཁམས་གསུམ་སེམས་ཅན་བྱུང་། །འཁོར་བ་ཐོག་མཐའ་མེད་པ་ནས། །རྒྱུ་རྐྱེན་རྟོག་པའི་རྐྱེན་བཞིས་འཁྲུལ། །ལྷན་ཅིག་སྐྱེས་པའི་མ་རིག་པས། །ཀུན་ནས་སློང་བའི་ས་བོན་བྱས། །ལས་དང་ཉོན་མོངས་རྐྱེན་བྱས་ནས། །ཀུན་རྟགས་མ་རིགས་པ་ཡིས་འཁྲུལ། །གྲིབ་མ་གཟུགས་ཀྱི་དབེ་བཞིན་དུ། །སྐྱོད་བྱེད་ལས་ཀྱི་ལུང་གི་རླུབས། །ཞེས་སྡང་དམྱལ་བའི་ཚ་གྲང་འཁོར། །ཉོན་མོངས་ཞེས་སྡང་རྣམ་སྨིན་གྱིས། །དམྱལ་བའི་གནས་སུ་སྐྱེས་སྲིད་ན། །ཞེས་སྡང་ཡེ་ཤེས་ཉིད་དུ་ཤེས། །ཞེ་སྡང་མ་སྤངས་གནས་སུ་དག །དེ་ལྟར་མ་ཤེས་ཡེ་ཤེས་གསང་། །སེར་སྣ་བཀྲེས་སྐོམ་ཡི་དྭགས་འཁོར། །སེར་སྣ་ལས་ཀྱི་རྣམ་སྨིན་གྱིས། །ཡི་དྭགས་གནས་སུ་སྐྱེས་སྲིད་ན། །སེར་སྣ་ཡེ་ཤེས་ཉིད་དུ་ཤེས། །སེར་སྣ་མ་སྤངས་གནས་སུ་དག །དེ་དོན་མ་རིག་ཡེ་ཤེས་གསང་། །གཏི་མུག་གླེན་ལྐུག་བྱོལ་སོང་འཁོར། །གཏི་མུག་ལས་ཀྱི་རྣམ་སྨིན་གྱིས། །དུད་འགྲོའི་གནས་སུ་སྐྱེ་སྲིད་ན། །གཏི་མུག་ཡེ་ཤེས་ཉིད་དུ་ཤེས། །གཏི་མུག་མ་སྤངས་གནས་སུ་དག །དེ་ཉིད་མ་རིག་ཡེ་ཤེས་གསང། །ཕྲག་དོག་འགྱུར་བ་མི་རུ་འཁོར། །ཕྲག་དོག་ལས་ཀྱི་རྣམ་སྨིན་གྱིས། །མི་ཡི་གནས་སུ་སྐྱེས་སྲིད་ན། །ཕྲག་དོག་ཡེ་ཤེས་ཉིད་དུ་ཤེས། །ཕྲག་དོག་མ་སྤངས་གནས་སུ་དག །དེ་དོན་མ་སྤངས་ཡེ་ཤེས་གསང་། །ང་རྒྱལ་འཐབ་རྩོད་ལྷ་མིན་འཁོར། 
།ང་རྒྱལ་ལས་ཀྱི་རྣམ་སྨིན་༄༅། །གྱིས། །ལྷ་མིན་གནས་སུ་སྐྱེས་སྲིད་ན། །ང་རྒྱལ་ཡེ་ཤེས་ཆེན་པོར་ཤེས། །ང་རྒྱལ་མ་སྤངས་གནས་སུ་དག །དེ་ཉིད་མ་རིག་ཡེ་ཤེས་གསང་། །འདོད་ཆགས་ལྟུང་བ་ལྷ་རུ་འཁོར། །འདོད་ཆགས་ལས་ཀྱི་རྣམ་སྨིན་གྱིས། །ལྟུང་བའི་སྡུག་བསྔལ་མྱོང་ཙ་ན། །ལྟུང་བ་ཡེ་ཤེས་ཆེན་པོར་ཤར། །འདོད་ཆགས་མ་སྤངས་གནས་སུ་དག །དེ་ཉིད་མ་རྟོག་ཡེ་ཤེས་གསང་། །འཁོར་བ་ཤིང་རྟའི་འཕང་ལོ་འདྲ། །ལྷ་མི་གཙང་མའི་ལུས་ཐོབ་ཀྱང་། །མ་རྟོགས་བར་དུ་འཁོར་བར་འཁྱམ། །ཐོག་མཐའ་མེད་ཀྱང་རྟོགས་ན་ཡོད། །ཅེས་གསུངས་སོ། །གསང་བ་མཐའ་དང་མཉམ་པ་ལས། ཞེན་དྲུག་ལ་གསང་བའི་ལེའུ་སྟེ་དྲུག་པའོ།། །།དེ་ནས་སེམས་དག་ལྷའི་བུས། །གསང་བའི་བདག་པོ་ལ་འདི་ལྟར་ཞུས། །ལོག་པ་གསུམ་ལ་གསང་བའི་དོན། །སྟོན་པས་འཚམས་པར་བཤད་དུ་གསོལ། །བཅོམ་ལྡན་གསང་བས་བཀའ་སྩལ་པ། །རྟག་པ་ཆད་པ་རྒྱང་འཕེན་གསུམ། །ལམ་ལོག་ཕྱལ་བ་ལོག་པའི་ལམ། །འཇིག་རྟེན་འདི་ཡི་བཙན་ཕྱུག་ལས། །ཕྱི་མ་ཕྱལ་བར་འཇོག་པའི་ཕྱིར། །མུ་སྟེགས་ལྟ་ལོག་བསམ་མི་ཁྱབ། །དབྱེ་ན་སུམ་བརྒྱ་དྲུག་ཅུ་སྟེ། །དེ་ཡང་བསྡུ་ན་དྲུག་ཅུ་གཉིས། ཁྲེན་ཏུ་བསྡུས་པས་རྟག་ཆད་གཉིས། །ཤར་བྱུང་ལོག་པ་དག་དང་གསུམ། །ང་མེད་ང་དང་བདག་ཏུ་བཟུང་། །དེ་ཕྱིར་མུ་སྟེགས་འཁྲུལ་པའི་ལམ། 
།དེས་ན་ཡེ་ཤེས་གསང་བ་ཡིན། །ཚངས་པ་དབང་ཕྱུག་ཁྱབ་འཇུག་གསུམ། །མུ་སྟེགས་ལྟ་ངན་ལྷ་ཡིན་ཏེ། །དེ་ལ་སྲོག་གི་མཆོད་པ་དབུལ། །མེ་ལ་རྟེན་དང་དབྱུག་གུ་གསུམ། །ཕྱ་འམ་དབང་ཕྱུག་མཆོད་ལེགས་ན། །མཐོ་རིས་སུ་ཡང་དེ་ཡིས་གཏོང་། །ཕྱ་འམ་དབང་ཕྱུག་མཆོད་ཉེས་ན། །ངན་སོང་དུ་ཡང་དེ་ཡིས་སྒྱུར། །དེས་ན་རིག་བྱེད་བཞི་ཡིས་སུ། །ལམ་ལོག་ཐར་པ་ཐོབ་པར་འདོད། །དེས་ན་ཡེ་ཤེས་གསང་བ་ཡིན། །བདག་ཅེས་བྱང་བའི་རྟག་པ་དེས། །མཐེ་བོང་ཉུང་འབྲུ་ཚུལ་ཏུ་འདོད། །རང་བཞིན་རྟག་པར་འདོད་པ་ནི། །སྲན་ཟླུམ་ཚེར་མ་རྣོ་སོགས་པ། །འདི་ལ་བྱེད་པ་སུ་ཞིག་ཡོད། །རང་བཞིན་རྒྱུ་དེ་རྟག་པར་འདོད། །རྟག་པར་ལྟ་བ་ཐམས་ཅད་ལ། །རིམ་དང་ཅིག་ཅར་གནོད་པའི་ཕྱིར། །དེས་ན་ཡེ་ཤེས་གསང་བ་ཡིན། །མུར་ཐུག་ཆད་པར་བལྟ་བ་ནི། །འབྱུང་བ་འདུས་བའི་སྣང་བ་ལས རང་སར་ཟད་ནས་ཅང་མེད་འདོད། །མ་ཤི་ཚེ་ལ་སྐྱིད་པར་སྒྲོད། ཁེ་ན་འུ་ཡི་སྦྱོད་ཡུལ་མིན། །ལུས་ཀྱང་ཐལ་བ་བཞིན་སོང་ན། །སླར་འཚོ་བ་དག་ག་ལ་སྲིད། །དཔེར་ན་སྤྱང་ཀུའི་རྗེས་དང་མཚུངས། །དེས་ན་ལོག་པའི་ལམ་ཡིན་པས། །དེ་ལ་རྟེན་པར་མི་བྱའོ། །ཆད་པ་གཉིས་འཛིན་ཤེས་པར་འདོད། །རྟེན་ཅིང་འབྲེལ་པར་འབྱུང་བའི་ཕྱིར། །དངོས་མེད་རྟག་པ་རིག་པའི་རྒྱུན། །རླུད་ལ་རྟེན་གྱིན་རྒྱུན་མི་འཆད། །དེས་ན་ཡེ་ཤེས་གསང་བ་ཡིན། 
།ཨེ་མ་སེམས་ཅན་སྙིང་རེ་༄༅། །རྗེ། །བདག་ཏུ་འཛིན་པས་གཞི་ལ་ལྟ། །ཡེ་ཤེས་ཕྱི་ནང་མེད་པ་ལ། །ཕྱོགས་རིས་བྱེ་བས་ཕྱོགས་ཆར་ལྟུང་། །བདག་མེད་བདག་ཏུ་ལྟས་པས་འཁྲུལ། །བདག་འཛིན་མེད་པའི་ཡེ་ཤེས་ནི། །ཕྱི་ནང་ཟང་ཐལ་ཆེན་པོ་ལ། །ཕྱོགས་སུ་ལྟས་པས་གྲུབ་པ་མེད། །དེས་ན་ཡེ་ཤེས་གསང་བ་ཡིན། །རྟག་ན་ཡེ་ཤེས་ཆེན་པོར་རྟག །ཆད་ན་འཁོར་བ་རྩད་ནས་ཆད། །བྱིང་ན་ཆོས་ཀྱི་དབྱིངས་སུ་བྱིང་། །རྒོད་ན་ཡེ་ཤེས་རོལ་པར་རྒོད། །ཅེས་བཀའ་སྩལ་ཏོ། །གསལ་བ་མཐའ་དང་མཉམ་པ་ལས། ལོག་པ་གསུམ་ལ་གསང་བའི་ལེའུ་སྟེ་བདུན་པའོ།། །།དེ་ནས་སེམས་ལྷག་ལྷ་ཡི་བུས། །གསང་བའི་བདག་ལ་འདི་སྐད་གསོལ། །ཡེ་ཤེས་གསང་བ་ཐུགས་ཀྱི་མཛོད། །ཀུན་ལ་གསང་བ་ཇི་ལྟར་རྟོགས། །ཞེས་ཞུསླ་པ་དང་། གསང་བའི་བདག་པོས་བཀའ་སྩལ་པ། །ཡེ་ཤེས་གསང་བའི་རང་བཞིན་ལ། །སྒྲ་དང་ཐ་སྙད་ཀུན་འདས་ཀྱང་། །སྣོད་ལྡན་རྟོགས་པར་འདོད་པ་ཡིས། །གཏན་ཚིགས་ཚད་མ་གསུམ་གྱིས་ནི། །དེ་རྒྱུད་རྟོགས་པའི་རོལ་པར་བཤད། །བྱ་བྲལ་ལུང་དང་རིག་པའི་ཉམས། །བླ་མ་དམ་པའི་གདམས་ངག་གསུམ། །ཡེ་ཤེས་གསང་བ་རྟོགས་པའི་མཆོག །མཁའ་གསལ་བྱང་ཆུབ་སེམས་ཀྱི་ལུང་། །སྣང་སྲིད་སེམས་སུ་གཏན་ལ་འབེབས། །ཡེ་ཤེས་གསང་བའི་ངོ་བོ་སྟོན། །བདག་ཉིད་གསང་བའི་དཀྱིལ་འཁོར་འཆར། 
།ལུང་གསུམ་སྣང་བས་སྟོན་པའི་བཀའ། །ཡིན་པས་ང་ཡི་བཀའ་དང་འཐུན། །ཐམས་ཅད་སེམས་སུ་འདུས་པས་ན། །སེམས་མ་ཡིན་པའི་ཆོས་མི་སྣང་། །ཇི་ལྟར་སྣང་བའི་ཆོས་རྣམས་ནི། །སེམས་ལ་སྣང་ཕྱིར་སེམས་ཡིན་ཏེ། །ཐམས་ཅད་རང་རིག་བྱང་ཆུབ་སེམས། །དེ་ནི་ལུང་གི་ཚད་མའོ། །དེ་ཕྱིར་སེམས་ལུང་ཆེན་པོ་ཡིན། །ཐམས་ཅད་སེམས་སུ་གཏན་ལ་དབབ། །དེས་ན་ཐམས་ཅད་སེམས་ཡིན་ཏེ། །འཛིན་བའི་ཤེས་པ་ཡོད་པའི་ཕྱིར། །ཚོར་བ་ཉམས་སུ་མྱོང་བའོ། །རིག་པས་ཉམས་སུ་མྱོང་ཙམ་ན། །ཡིད་ཆེས་རིག་པའི་གཏན་ཚིགས་སོ། །རྣམ་གསུམ་ལུང་གི་ངོ་བོ་ནི། །སེམས་ཉིད་རིག་པའི་ཆོས་ཡིན་ནོ། །ངོ་གཅིག་སྣང་ཚུལ་ཐ་དད་ཡང་། །ཐ་དད་མཐོང་བ་བརྟགས་པ་སྟེ། །བག་ཆགས་ལོགས་པས་སྒྱུགས་ཙམ་ན། །སེམས་ཀྱང་ལོག་པར་སྣང་བ་སྟེ། །དུང་ལ་སེར་པོར་མཐོང་བཞིན་དུ། །དུང་ལ་སེར་པོར་མ་གྲུབ་པར། །མི་གསེར་རྐྱེན་གྱིས་ལོག་པར་སྣང་། །དུང་ལ་སེར་པོ་ཡོད་ན་ཏ། །མ་འཁྲུལ་ཤེས་པས་མཐོང་བར་ཐལ། །དེ་བཞིན་ཞེནརྟོག་འཁྲུལ་བ་ཡིས། །བརྟགས་པ་སྣ་ཚོགས་དག་ཏུ་མཐོང་། །དཔེར་ན་ཕུག་རོན་སྐེ་ལྟ་བུ། །དང་པོ་མཚན་མའི་རང་རིག་སྟེ། །གཉིས་པ་མེད་པའི་རང་རིག་ཡིན། །གསུམ་པ་གཉིས་ཀ་མེད་པ་དེ། །མཚན་གཞི་མེད་པའི་མཚན་གཉིས་ནི། །མི་སྲིད་མེ་མེདཚབབཞིན། ཁེསཔསྐྱེལུགས་གསུམ་ཡིན་ཏེ། །རྟོག་པ་དང་པོ་ཆོས་པ་ཡིས། 
།གཉིས་པ་རང་བཞིན་༄༅། །དབྱིངས་སུ་ཐིམ། །མཐོང་བ་སྣ་ཚོགས་རིག་པའི་ཉམས། །བླ་མའི་ཞལ་ལས་ཤེས་པར་བྱ། །དེ་ཕྱིར་ཡེ་ཤེས་གསང་བ་ཡིན། །གསང་སྔགས་སྐྱོན་ཡོད་མ་ཡིན་ཏེ། །བློ་ངན་ཤེས་རབ་ཆུང་བ་ལ། །ཐུགས་རྗེ་ཆེན་པོ་ཐབས་ཀྱིས་གསང་། །ཞེས་གསུངས་སོ། །གསལ་བ་མཐའ་དང་མཉམ་པ་ལས། ཚད་མ་གསུམ་གྱི་ལེའུ་སྟེ་བརྒྱད་པའོ།། །།དེ་ནས་སེམས་ལྷག་ལྷ་ཡི་བུས། །རྡོ་རྗེ་ཟམ་པར་དབང་བསྐུར་ཞུས། །གསང་བའི་བདག་པོར་བཀའ་སྩལ་པ། །གནས་དང་དཀྱིལ་འཁོར་དཔོན་དང་གཡོག །འཇུག་ཚུལ་དུས་དང་ཡོན་བདུན་བཤད། །གཞི་ཡི་གནས་དང་རྟེན་པའི་གནས། །ཐམས་ཅད་རང་རིག་སེམས་ཉིད་དེ། །རྒྱུ་རྐྱེན་བྲལ་བའི་དངོས་བཞི་ནི། །སངས་རྒྱས་སེམས་ཅན་ཐམས་ཅད་ཀྱི། །བཞུགས་གནས་རྨད་བྱུང་ཁྱད་པར་ཅན། །རྟེན་གནས་རི་བོ་དེ་ཤན་ནམ། །ཟ་མ་ཏོག་གི་རྒྱལ་མཚན་ནམ། །རྒྱ་ཕུག་རྡོ་རྗེ་གདན་སྟེངས་སམ། །ཤཱ་རྭ་ཎའ་སིའི་བསིལ་ཁང་ངམ། །གྲུ་འཛིན་ཀོ་ཤ་ལི་ཕྲག་གོ །དཀྱིལ་འཁོར་རང་བྱུང་ཡེ་ཤེས་ཏེ། །མ་བཅོས་དངོས་གཞིའི་དཀྱིལ་འཁོར་ཉིད། །ཐམས་ཅད་རང་རིག་ཡེ་ཤེས་གསལ། །མཁའ་ལྟར་ཁྱབ་པའི་བདེ་ཆེན་ནོ། །ཙིསྟ་རིན་ཆེན་དཀྱིལ་འཁོར་ནི། །འོག་མིན་རིག་པའི་གཞལ་ཡས་ཁང་། །ཟག་པ་ཟད་པའི་མཚན་ཉིད་དེ། །དངས་མ་གསུམ་གྱི་རྩེ་མོར་སྒོམ། །བརྡ་དོན་སྤྲོད་པའི་སློབ་དཔོན་ནི། 
།རང་རྒྱུད་མ་བཅོས་དག་པ་ལ། །དོན་དང་འདྲེས་པའི་སྒྲ་ཚིག་གིས། །ཡེ་ཤེས་རིག་པའི་ངོ་བོ་སྟོན། །མ་ནོར་ངེས་པའི་སློབ་དཔོན་ནི། །རང་སེམས་བླ་མ་ཀུན་གྱི་བདག །ཐམས་ཅད་རང་རིག་རྒྱལ་པོ་ལ། །གདོད་ནས་སྐྱེ་མེད་བྱ་བཙལ་བྲལ། །སློབ་མ་རང་རིག་སེམས་ལ་སློབ། །རྟོགས་ལྡན་བློ་ཡི་ཁྱད་པར་གྱིས། །ཏིང་འཛིན་ཤེས་རབ་རྩལ་དུ་རྫོགས། །གསང་སྔགས་མཛོད་ཀྱི་གཏེར་འཛིན་ནོ། །སྣོད་ལྡན་སློབ་བུ་དད་པ་བརྟན། །རིགས་བརྒྱུད་དག་པས་བླ་མ་ཁུར། །མན་ངག་གཏེར་འཆད་གདམས་ངག་སྦྱིན། །མང་ཡང་གསུམ་ལས་འདའ་མི་བྱ། །ཡེ་ཤེས་གསང་བ་ཐུགས་ཀྱི་བཅུད། །བཀའ་ཡི་བབ་བསྡུས་ཨ་ཏི་ནི། །སྣོད་ལྡན་རྒྱལ་འཐེབ་ཅིག་ལ་གཞག །དབང་དང་སྣོད་བརྟག་ཆོ་ག་དང་། །གསོལ་བ་བཏབ་ནས་གནང་བ་སྦྱིན། །སྔོན་དུ་འགྲོ་བའི་རིམ་པའོ། །དང་པོ་དངོས་གཞིའི་དཀྱིལ་འཁོར་བསྟན། །ཀུན་རྫོབ་དཀྱིལ་འཁོར་ལུས་ལ་འབོག །སྤྲུལ་ཚིག་གདམས་ངག་རྣ་བར་གཞུག །སེམས་ལུང་འབོགས་པའི་གདམས་ངག་བསྟན། །རྒྱས་རྟགས་གདབ་པའི་ཆོ་ག་བྱ། །ལུས་ལ་བདེ་མཆོག་བདེ་བའི་དབང་། །ཡོན་ཏན་ལྡན་པའི་བུ་མོ་དེ། །ཐབས་ཀྱིས་བསྙེན་པ་གསུམ་རྫོགས་ནས། །བདེ་ཆེན་རྫོགས་པ་ཕྱག་རྒྱའི་རྒྱུ། །རིན་ཆེན་གཏེར་གྱི་གདམས་ངག་སྦྱིན། །ཐབས་ཀྱི་གར་སྟབས་བསྐྱོད་པ་ཡིས། །གཉིས་མེད་སྦྱོར་བ་འཕུལ་པ་ཡིན། །དགའ་བར་གྱུར་པསདམཚིགདེ། 
།མཐོང་༄༅། །བར་གྱུར་པས་དངོས་གྲུབ་པོ། །རོལ་པའི་ཆོ་འཕྲུལ་ལ་བརྟེན་ནས། །རྣལ་མའི་དོན་ནི་རྟོགས་པར་བཤད། །ངག་ལ་རང་གྲོལ་རླུད་གི་དབང་། །བེམ་པོའི་རླུད་དང་རིག་པའི་དབང་། །དང་པོ་གྱེན་རྒྱུ་ཐུར་རྒྱུ་དང་། །སྲོག་འཛིན་ཁྱབ་བྱེད་མེ་དང་མཉམ། །འབྱུང་བ་རླུད་ལྔ་རིམ་གྱིས་གཟུང་། །རིག་པའི་རླུད་ནི་གཉིས་ཡིན་ཏེ། །ལས་ཀྱི་རླུད་གིས་ཐུར་དུ་ལྟུང་། །ཡེ་ཤེས་རླུ་་གིས་གྱེན་ལ་འདྲེན། །རླུད་གི་འཕེན་པས་ཐམས་ཅད་བྱེད། །བེམས་པོའི་རླུད་ལ་བརྟེན་ནས་སུ། །རིག་པའི་རླུད་ནི་ཟིན་གྱུར་ན། །རྟོགས་པའི་རླུད་ཆེན་དོན་རྟོགས་དེ། །ཡེ་ཤེས་རླུད་ནི་ཟིན་པ་ཡིས། །ཡེ་ཤེས་གསང་བའི་དོན་དང་ཕྲད། །རོལ་པར་རིག་པ་རྩལ་གྱི་རླུད་། །རྣལ་མའི་དོན་དང་ཕྲད་པར་བཤད། །སེམས་ལ་ཡེ་ཤེས་སྤྱི་བླུགས་དབང་། །རྟོགས་མེད་མཐོང་བའི་ལམ་དང་ཕྲད། །སྒོམ་མེད་དོན་གྱི་གཟེར་ཆེན་གདབ། །བགྲོད་མེད་རྟོག་པའི་འཇིང་དང་བྲལ། །རྣ་བརྒྱུད་ལུང་གི་གཏེར་ཆེན་སྒྲོལ། །རེ་དོགས་མེད་པའི་བཙུན་ས་ཐོབ། །འདི་དེ་རྡོ་རྗེ་ལམ་མཆོག་སྟེ། །སྐལ་ལྡན་འབད་པ་མེད་པར་གྲོལ། །རྒྱལ་ཐབས་ཀྱི་སེམས་རིན་ཆེན་དབང་། །སྤྱི་བླུགས་ཚངས་པའི་དབང་ཞེས་བྱ། །རྒྱུད་དང་ལུང་དང་མན་ངགགསུམ། །གཅིགལགཅིགརྟེནགཅིགགིངང། །རྩལ་དང་ཆོ་འཕྲུལ་རང་སྣང་གསུམ། །རོལ་པས་ཡེ་ཤེས་གསུང་བར་མཚོན། །དང་པོ་བཅུ་བཞི་ཞག་གི་དུས། 
།ནུས་པའི་ཚོགས་བསོག་བར་ཆོད་བསྲུང་། །མཐར་ཕྱིན་ཐུན་མཚམས་བཅུ་ཕྲག་བདུན། །བར་དོ་འབྱོངས་ཤིང་མཐར་ཕྱིན་འགྱུར། །དེ་ནས་སྲོག་འཛིན་བླ་མ་ལ། །ལུས་དང་བཅས་པའི་ལོངས་སྤྱོད་དབུལ། །བརྡ་ཙམ་དབང་གིས་མཚོནི་ནས་སུ། །གནས་ལུགས་རྟོགས་པར་ཐེ་ཚོམ་མེད། །ཅེས་གསུངས་སོ། །གསལ་བ་མཐའ་དང་མཉམ་པ་ལས། དབང་གི་ལེའུ་སྟེ་དགུ་པའོ།། །།དེ་ནས་སེམས་དག་ལྷ་ཡི་བུས། །བཅོམ་ལྡན་འདས་ཕྱག་ན་རྡོ་རྗེ་ལ། ཁྲེས་སྐྱོབ་དོན་དང་ལྡན་པ་ཡིས། །སྔགས་གསུམ་བདག་གིས་འདི་སྐད་ཞུས། །འདུས་པའི་འཁོར་ཚོགས་མང་པོ་ལ། །དམ་ཚིག་གསང་སྔགས་སྲོག་ཡིན་པས། །གསང་བའི་དམ་ཚིག་བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། །ལྷུན་གྲུབ་ཡེ་ཤེས་གསང་བ་ལ། །རྩོལ་བས་བཅོས་པའི་དམ་ཚིག་མེད། །དམ་ཚིག་དམ་ཚིག་ཅེས་བྱ་བ། །གུད་ན་ཡོད་པ་མ་ཡིན་ཏེ། །རང་སེམས་དག་ན་དམ་ཚིག་ཡིན། །དག་པའི་ཀློང་ན་བསྲུང་མཚམས་མེད། །རྟོགས་པས་ལྟ་བའི་ཡུལ་ལས་འདས། །གསལ་བ་བསམ་གཏན་སྤྲོས་དང་བྲལ། །ཡུལ་ལས་འདས་པས་སྤྱད་དུ་མེད། །ལྷུན་གྱིས་གནས་པས་སྒྲུབ་ཏུ་མེད། །མ་ཡེངས་དྲན་པས་རང་སར་གྲོལ། །སྔགས་དང་ཕྱག་རྒྱ་རྣམ་པར་དག །སྟོང་ཉིད་ངང་ལ་མཆོག་བཤད་མེད། །འཁོར་འདས་ཁྱབ་གདབ་ཆེན་པོ་ལ། །འཕྲིན་ལས་རྣམ་བཞི་གདོད་ནས་རྫོགས། 
།རྫོགས་པ་ཆེན་པོ་དམ་༄༅། །ཚིག་ནི། །རྩོལ་བའི་ནད་ཀྱིས་བསྲུང་དུ་མེད། །ཡེ་བསྲུང་གདེང་གི་མཆོད་པ་ལ། །བསྲུང་བྱ་སྲུང་བྱེད་གནང་བཀག་མེད། །རེ་ཞིག་བརྡ་ཙམ་རོལ་པ་ལ། །རིག་པ་གསལ་བའི་དམ་ཚིག་ནི། །རྟོག་ལྡན་འཁོར་བ་སྒྲོལ་བའི་གྲུ། །རྡོ་རྗེ་ཉིད་མ་ལྟ་བུར་གསལ། །དེས་ན་གསལ་བ་མཐའ་དང་མཉམ། །མེད་པ་ཕྱལ་བ་གཅིག་པུ་དང་། །ལྷུན་གྱིས་གྲུབ་པའི་དམ་ཚིག་གོ །རང་རིག་ཡེ་ཤེས་གསང་བ་ལ། །གཟུང་འཛིན་མཚན་མའི་ཆོས་མེད་པས། །བརྗོད་དུ་མེད་པའི་སེམས་ཉིད་ཀྱིས། །བསྲུང་དུ་མེད་པའི་ངང་དུ་བསྡམ། །བསྡམ་བྱ་སྡོམ་བྱེད་བྲལ་བས་བདེ། །གཉིས་མེད་རིག་པའི་དམ་ཚིག་ལ། །འདའ་མེད་སྲོག་གི་གནས་གྱུར་ན། །མ་བཅོས་རྒྱལ་བའི་དམ་ཚིག་ཡིན། །ནམ་མཁའ་ལྟ་བུར་ཁྱབ་པ་ལ། །མཐའ་དང་དབུས་མེད་མ་བཅོས་པས། །འདི་ཡིན་འདི་མན་ཕྱོགས་དང་བྲལ། །ཕྱོགས་བྲལ་སྐྱེས་བུ་ཆེན་པོ་དེས། །ཕྱོགས་གཅིག་སྤང་ཞིང་སྒྲུབ་ཏུ་མེད། །གཏད་མེད་འཛིན་བྲལ་ཆེན་པོ་ལ། །ཕྱོགས་མཚམས་ངེས་པའི་ཆོས་མ་ཡིན། །སངས་རྒྱས་སེམས་ཅད་ཐམས་ཅད་ལ། །མ་བཅོས་སེམས་ཀྱི་རིག་པ་གཅིག །རྒྱུ་ཡིས་མ་བསྐྱེད་ཡེ་ནས་གྲུབ། །རྐྱེན་གྱིས་མ་སྦྱངས་གདོད་ནས་དག །རང་བཞིན་རིག་པ་འོད་གསལ་ལ། །མ་ལུས་དགོངས་པ་ཐམས་ཅད་འདུས། །དུས་གསུམ་བདེ་གཤེགས་ཐམས་ཅད་ལ། །རང་བཞིན་དགོངསཔགཅིགལསམེད། 
།རང་སྣང་མི་འགྱུར་ཆོས་ཉིད་ལ། །རང་གཞག་རིག་པ་མི་འདའ་ན། །སེམས་ཉིད་གཅིག་པུའི་དམ་ཚིག་གོ །དུས་གསུམ་སངས་རྒྱས་ཐམས་ཅད་ལ། །དམ་ཚིག་འདི་ལས་ཡོང་མི་འདའ། །དེ་ལ་དམ་ཚིག་ཕྱི་དང་ནང་། །རང་བཞིན་ཕུང་པོ་ཁམས་བཞིན་གནས། །དུས་གསུམ་འདི་དང་མི་འབྲལ་ན། །དམ་ཚིག་མིང་དུ་བཏགས་པ་མེད། །རང་བྱུང་འོད་གསལ་རྣམ་པར་དག །ལུས་དག་རྩོལ་བའི་ནད་མེད་པས། །ཏིང་འཛིན་རིག་པ་རྩལ་གྱི་དབང་། །མཚོན་པའི་ཐ་སྙད་བྲལ་བའོ། །རེ་ཞིག་ཀུན་བཟང་རོལ་པ་སྲ །གྱི་ནར་ལྷུན་གྲུབ་དམ་ཚིག་ལ། །ཡེ་ཤེས་གསང་བ་བྱ་བཙལ་བྲལ། །འབད་རྩོལ་དམ་ཚིག་ཞི་ནས་དག །སེལ་མེད་རིན་ཆེན་གླིང་བཞིན་དུ། །རྣམ་དག་ཡེ་ཤེས་རང་བྱུང་ལ། །སྐྱོན་གྱི་དྲི་མ་གདོད་ནས་དག །གཞི་རྩ་མེད་པའི་སེམས་ཉིད་དུ། །བརྟགས་པའི་འཛིན་རྟོག་རྣམ་པར་དག །ལྷུན་གྲུབ་འོད་གསལ་བརྡལ་པ་ལ། །རྣམ་རྟོག་བཏགས་པའི་སེམས་གྲུབ་ན། །མུ་སྟེགས་སངས་རྒྱས་ཅི་ལ་རྩོད། སངས་རྒྱས་སེམས་ཅན་ཅི་ལ་བཏགས། །རྟོག་པ་མངོན་སུམ་གྲུབ་པ་ཡི། །གཅིག་པུར་འཛིན་པའི་ལོག་རྟོག་ལ། །འཁྲུལ་པའི་ཐ་རམ་ཤིན་ཏུ་དམ། །རིན་ཆེན་འཕྲུལ་གྱི་ལྡེ་མིག་གིས། །ཐ་མལ་ཞེན་པ་ཇི་ལྟར་བཟློག །མེད་དེ་མེད་པའི་སྙིང་པོ་ཅན། །ཆད་པ་མཐའ་མེད་མ་ཡིན་ནོ། །ཡོད་དེ་རྫས་སུ་གྲུབ་པ་མེད། །ཕྱལ་བ་བཏང་སྙོམས་རྙོག་པ་མེད། 
།རིལ་པོར་འཛིན་པའི་གཅིག་ཏུ་༄༅། །མེད། །ཐིག་ལེ་ཆེན་པོ་སྤྲོས་དང་བྲལ། །མུ་སྟེགས་ལྷུན་གྲུབ་མ་ཡིན་ཏེ། །ལྷུན་གྲུབ་འདོད་པ་ཀུན་དང་བྲལ། །རྒྱ་ཆད་ཕྱོགས་ལྷུང་མེད་པས་བདེ། །ཞེས་གསུངས་སོ། །གསལ་བ་མཐའ་དང་མཉམ་པ་ལས། དམ་ཚིག་གི་ལེའུ་སྟེ་བཅུ་པའོ།། །།དེ་ནས་སེམས་དག་ལྷ་ཡི་བུས། །གསང་བའི་བདག་པོ་བཅོམ་ལྡན་འདས། །བཅོམ་ལྡན་ཐུགས་ཀྱི་བང་མཛོད་ནས། །ཡེ་ཤེས་གསང་བ་རྟོགས་པའི་ཕྱིར། །ཡེ་ཤེས་མཛོད་ཆེན་བཤད་དུ་གསོལ། །ཞེས་ཞུས་པ་དང་། །གསང་བའི་བདག་པོ་བཅོམ་ལྡན་འདས། །རྡོ་རྗེ་འཆང་གིས་བཀའ་སྩལ་པ། །གདོད་ནས་མ་སྐྱེས་སྙིང་པོ་ཨ། །སྒྲོ་སྐུར་ལྟ་བ་ཀུན་དང་བྲལ། །ཐམས་ཅད་གཅིག་གི་རང་བཞིན་ལ། །སྤངས་འགེགས་བྱིས་པས་སླད་པ་མེད། །དབྱེར་མེད་ཡེ་ཤེས་ལྔ་ལྡན་ལ། །སྦྱོང་བགྲོད་གཉིས་ལྟ་རང་སར་གྲོལ། །སྐྱེ་འགག་གཉིས་སུ་མེད་པ་ལ། །བསྒྱུར་དང་སྤྱོད་ལྔ་རྣམ་པར་དག །རྣམ་དག་ལམ་ཆེན་ཀུན་གྲོལ་ཕྱིར། །མི་སྐྱེ་མི་འགག་ཅིར་མི་དགོངས། །གོ་བའི་ཡུལ་ན་བདེ་བ་ཆེ། །འདི་ནི་རྣམ་དག་འཇིག་རྟེན་ཡིན། །དེས་ན་ལུང་ལྡན་བླ་མ་ཡིས། །རྒྱལ་སྲས་སློབ་མ་སྐལ་ལྡན་ལ། །སྤྱི་བླུགས་དབང་ལ་གནས་བྱས་ཏེ། །རྣ་བརྒྱུད་གདམས་ངག་ནོད་པར་བྱ། །བགྲོད་མེད་ལམ་ལ་གནས་བྱས་ན། །སྦྱངས་མེད་ས་ཡི་ཡོན་ཏན་འཕེལ། །པྲ་ཁྲིད་སེམས་ཀྱི་དོན་བསྟན་པས། 
།སེམས་ཉིད་རིན་ཆེན་སྙིང་པོ་ལ། །སྐུར་བའི་ཆ་གཉིས་མི་རྟོག་སྟེ། །བརྡ་དོན་སྤྲོད་པའི་གདམས་ངག་སྤྱིན། །སྤྲད་པ་གསུམ་གྱི་གདམས་ངག་གིས། །དམར་ཁྲིད་ངོ་སྤྲད་བསྟན་པ་དང་། །སྒོམ་ཁྲིད་ཐུན་གྱིས་ཐུན་དུ་དྲང་། །བྱང་ས་གནས་ས་ཐིམ་ས་གསུམ། །བར་དོའི་གདམས་ངག་ཤེས་པར་བྱ། །གནད་ཀྱི་གདམས་ངག་མ་ཤེས་ན། ཁ་ལྟ་མང་པོས་དོན་མི་རྟོགས། །སྒྲ་དང་ཚད་མ་གང་གིས་ཀྱང་། །རིག་པའི་ཡེ་ཤེས་རྙེད་མི་འགྱུར། །རྟོགས་པའི་ལྟ་བ་རིག་པའི་གཏེར། །མཚན་མ་མ་སྤངས་རང་སར་གྲོལ། །འཁོར་བ་མ་བཀག་གནས་སུ་དག །འཁྲུལ་པ་མ་བསལ་རྩ་ནས་ཆོད། །དུག་ལྔ་མ་བསྒྱུར་ཆོས་ཉིད་ཀློང་། །རྩོལ་སྒྲུབ་མེད་བར་ཡེ་སངས་རྒྱས། །ཡིན་པའི་དོན་ལ་ཡིན་པར་ཤེས། །ལྟ་བ་འདི་ལ་གང་གནས་པ། །སངས་མ་རྒྱས་པ་གཅིག་ཀྱང་མེད། ཁྲར་ཚད་རང་ཤར་ཆེན་པོ་ལ། །ཕྱོགས་སུ་མ་ལྷུང་འོད་གསལ་ཆེ། །འཆིང་གྲོལ་མེད་པས་ལྟ་བ་ཡིན། །ཞེས་གསུངས་སོ། །གསལ་བ་མཐའ་དང་མཉམ་པ་ལས། ཡེ་ཤེས་མཛོད་ཀྱི་ལེའུ་སྟེ་བཅུ་གཅིག་པའོ།། །།དེ་ནས་སེམས་ལྷག་ལྷ་ཡི་བུས། །གསང་བའི་བདག་པོ་རྡོ་རྗེ་ཅན། །བཅོམ་ལྡན་འདས་ལ་འདི་སྐད་གསོལ། །ཡེ་ཤེས་གསང་བ་ཐུགས་ཀྱི་བཅུད། །ཏིང་འཛིན་སྒོམ་པའི་བསམ་གཏན་ཞུ། །ཞེས་གསོལ་པ་དང་། གསང་བའི་མངའ་བདག་བཅོམ་ལྡན་འདས། །གསང་བའི་བདག་པོས་བཀའ་སྩལ་པ། 
།དང་པོ་རང་༄༅། །སེམས་རྒྱུན་ལ་ལྷ། །གཉིས་པ་བླ་མའི་གདམས་ངག་སྦྱིན། །གསུམ་པ་བརྡ་དོན་ངོ་བོ་སྤྲད། །དེ་ནས་ལུང་ལྡན་རྒྱལ་པོ་ལ། །རྒྱལ་འཐེབ་བློ་དང་ལྡན་པ་ཡིས། ཁྲིད་གསུམ་སེམས་ཀྱི་དོན་བསྟན་པ། །སེམས་ཉིད་ཡེ་ཤེས་གསང་བ་ལ། །བསྐུར་དང་མ་བསྐུར་གཉིས་མེད་ཀྱང་། །བརྡ་དོན་སྤྱོད་པའི་གདམས་ངག་ཞུས། །མི་རྟོག་ཡེ་ཤེས་བཞི་ཆ་གཅིག །སེམས་ཅན་ཀུན་གྱི་རྒྱུད་ལ་གནས། །གསུམ་ཙམ་འཁོར་བའི་རང་བཞིན་ཡིན། །དུས་ཚོད་བླ་མའི་ཞལ་ལས་ཤེས། །ལྷ་ཡི་བུ་ཁྱོད་འདི་ལྟར་སྟེ། །དེ་ཕྱིར་བརྡ་དོན་སྤྲད་པར་བྱ། །དང་པོ་ཞི་གནས་དུས་སུ་ནི། །གནས་པ་ཡི་ནི་ཏིང་ངེ་འཛིན། །གཉིས་པ་ལྷག་མཐོང་དུས་སུ་ནི། །མི་གཡོ་བ་ཡི་ཏིང་ངེ་འཛིན། །གསུམ་པ་མཉམ་གཞག་དུས་སུ་ནི། །མཉམ་པ་ཉིད་ཀྱི་ཏིང་ངེ་འཛིན། །བཞི་པ་རྗེས་ཐོབ་དུས་སུ་ནི། །ཡེ་ཤེས་ཆེན་པོ་ལྷུན་གྱིས་གྲུབ། །དེ་ཡང་ཞི་གནས་སྒོམ་པ་ལ། །དྲན་པ་ཤེས་བཞིན་རྩི་ཡིས་གཟུང་། །དཔེར་ན་གླང་ཆེན་ལྕགས་ཀྱུ་བཞིན། །མ་ཡེངས་དྲན་པས་རང་སར་གྲོལ། །དེ་ལྟར་ལྷག་མཐོང་སྒོམ་པ་ལ། །ཤེས་བྱ་ཆོས་ཉིད་བུམ་པར་གཞུག །གསེར་བུམ་ཏིལ་གྱི་སྒྲོན་མེ་བཞིན། །འགྱུར་མེད་རིག་པ་ནང་ན་གསལ། །དེབཞིནམཉམཔརའཇོག་པ་ལ། །དབང་པོ་མི་དགག་རང་སར་གཞག །གསེར་གླིང་བརྡ་བའི་ཀློང་ཆེན་བཞིན། །གང་ལྟས་མཉམ་ཉིད་བརྡལ་བའི་ཀློང་། 
།ཐ་མ་རྗེས་ཐོབ་དུས་སུ་ནི། །ཐམས་ཅད་རང་གྲོལ་ཆེན་པོར་ཤར། །དུག་སྤྲུལ་འབར་བའི་མདུད་པ་བཞིན། །རྩོལ་སྒྲུབ་མེད་པར་རང་སར་གྲོལ། །དེ་ལྟར་དུས་བཞིན་བསྒོམས་པ་ཡིས། །རྣལ་འབྱོར་ནམ་མཁའི་བྱ་ལམ་ལ། །མ་གོམས་ངལ་དུབ་ཐུན་ཆེས་པས། །བྱིང་རྨུགས་རབ་ཏུ་འཐིབས་པ་དང་། །ལྕི་ཞིང་འཐམས་ལ་དོན་མི་གསལ། །སྒྲོ་ལྔ་ཡུལ་ལ་འཕྲོ་བ་དང་། །ཡིད་འཁྲུལ་དྲན་རྟོགས་བག་ཆགས་ལྡང་། །རྣམ་རྟོག་ཀུན་བུར་འཛག་པ་རྣམས། །བྱིང་རྒོད་སྐྱོན་དུ་གཏང་མི་བྱ། །བྱིང་ན་གསང་ལ་འཐོར་ན་བསྡུ། །བྱིང་བའི་སྐྱོན་རྣམས་བཅོས་པ་ནི། །ས་མཐོ་སེར་བུ་བསིལ་བའི་སར། ཁྲུས་བྱས་ལུས་བཅག་རྒྱང་མིག་བལྟ། །གླུ་བླང་གར་བྱ་རྒྱང་མིག་བལྟ། །འཐམས་ན་བཤིག་གིན་རིག་པ་དབྱེར། །རྒོད་པ་རྣམས་ཀྱི་བསྡུ་བ་ཡང་། །གཏད་དང་གཟུང་དང་རང་སར་གྲོལ། །རང་བྱུང་རང་ཞི་ནམ་མཁའི་དཔེ། །ལྟ་བ་དྲན་པས་བཅོས་པའོ། །དེ་ལྟར་ཟླ་དྲུག་སྒོམ་པ་དང་། །གཡོ་དང་གོམས་དང་ཐོབས་དང་བརྟན། །གསལ་བ་ནམ་མཁའ་ལྟ་བུ་འབྱུང་། །ནམ་མཁའ་དངས་པའི་ཟླ་བ་བཞིན། །ཀུན་ཏུ་སྙོམས་ལ་རྟོག་སྒྲིབ་མེད། ཁ་སྐོམ་ཟས་དང་བྲལ་བྱས་ཀྱང་། །མདངས་དང་དབང་པོ་གཏིང་ན་གསལ། །བཟོད་ཐོབ་ཆོས་བརྒྱད་སྤོང་ལེན་མེད། །འདོད་ཡོན་ལྔ་ལས་རྣམ་པར་གྲོལ། །ཉོན་མོངས་ཞེན་འཛིན་རྟོག་པ་ཟད། །ལུས་ཡང་ཤིང་བལ་དབུགས་མི་ཚོར། 
།གྲུབ་པའི་དྲོད་དང་རྟགས་རྣམས་མ་བཅོས་པ་༄༅ འཆར། །མངོན་ཤེས་ལ་སོགས་མཚན་མ་ཐོབ། །མཁའ་འགྲོའི་ལུང་བསྟན་ལ་སོགས་འབྱུང་། །དེ་དག་དགའ་བྲོད་མི་བྱ་ཞིང་། །མེད་ཀྱང་ཇི་མི་སྙམ་པའི་ཉམས། །རྟོག་པའི་མཚན་མ་ཅི་སྐྱེས་ཀྱང་། །དེ་ཉིད་ཆོས་ཉིད་ཡིན་ཤེས་ན། །དུག་ལ་སྨན་དུ་ཤེས་པ་བཞིན། །ཆོས་ཉིད་གཞན་ནས་བཙལ་ཅི་དགོས། །རྣམ་རྟོག་གཉེན་པོར་མི་རྟོག་སྒོམ། །དེ་ཀ་རྟོག་པ་ཆེན་པོ་ཡིན། །བཟང་རྟོག་ངན་རྟོག་ལས་གྲོལ་བས། །རྫོགས་ཆེན་རྟོགས་པའི་རྣལ་འབྱོར་བདེ། །ཞེས་གསུངས་སོ། །གསལ་བ་མཐའ་དང་མཉམ་པ་ལས། ཡེ་ཤེས་གསལ་བའི་ལེའུ་སྟེ་བཅུ་གཉིས་པའོ།། །།དེ་ནས་ཀུན་དགའ་སྙིང་པོས་ཞུས། །ཡེ་ཤེས་འབར་བ་སྤྱོད་པའི་གློང་། །སྟོན་པ་ཐུགས་ཀྱི་དཔལ་བེའུ་ནས། །གསང་བའི་བདག་པོས་བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། །ཉོན་ཅིག་སེམས་ལྷག་ལྷ་ཡི་བུ། །ཡེ་ཤེས་གསང་བ་ཐུགས་ཀྱི་མཛོད། །འབྱེད་པར་བྱེད་པའི་ལྡེ་མིག་ནི། །ཡེ་ཤེས་འབར་བའི་སྤྱོད་པ་ཡིན། །སེམས་ཉིད་དོན་གྱི་ཡེ་ཤེས་ལ། །སྤྱད་པར་བྱ་བའི་གནས་དང་བྲལ། །བྱ་བྲལ་ངང་ལས་རྣམ་པར་རོལ། །མི་བརྩལ་མ་སྤྱོད་ཞེས་དེ་བྱ། །ལུས་ངག་ཡིད་གསུམ་སྤྱོད་པ་ནི། །ལུས་ཀྱི་ཕྱག་རྒྱ་རྩོལ་བ་མེད། །ཐ་མལ་ཆེནཔོདེབཞིནཉིད། །བགཡངས་སྤྱོད་པ་ལྷུག་པར་བདེ། །འགྲོ་འཆག་ཉལ་དང་འདུག་པ་རྣམས། 
།ཅི་སྤྱོད་དོན་ལས་མ་གཡོས་ཤིང་། །དོན་དམ་བདེ་བའི་རྩིས་ཟིན་ན། །སྤྱོད་པ་ཞེས་ནི་དེ་ལ་བྱ། །ངག་གི་སྙིང་པོ་བཟླས་བརྗོད་མེད། །མ་བཅོས་གསུང་གི་སྤྱོད་པ་ལ། །དཔེར་ན་བིང་ཀའི་སྐད་བཞིན་དུ། །འགག་མེད་གྲག་སྟོང་སྐྱེ་མེད་གསུང་། །གང་ལྟར་བྱས་ཀྱང་བདེ་བར་སྤྱོད། །འཆིང་གྲོལ་མེད་བའི་སྤྱོད་པའོ། །སེམས་ནི་འཕྲོ་འདུའི་ལས་མི་བྱེད། །རང་གསལ་ཀློང་ལ་ཡེ་གནས་པས། །དྲན་བསམ་རྒྱུ་བ་གང་ཡང་མེད། །སྤྲོས་མེད་ནམ་མཁའི་ལྟ་བུར་བདེ། །རང་གསལ་ཡེ་ཤེས་ཆེན་པོར་ཤར། །སྐྱེ་མེད་བློ་ལས་འདས་པར་སྤྱོད། །བློ་འདས་དགོངས་པ་ཁོང་ཆུད་ན། །ནམ་མཁའ་རྡོ་རྗེའི་སྤྱོད་པའོ། །ཕྱི་ནང་གསང་བ་ཁོ་ན་ཉིད། །ཕྱི་རྟོག་ནང་དུ་བསྡུ་བ་དང་། །ནང་རྟོག་གསང་བར་བསྟིམ་པ་དང་། །གསང་རྟོག་ཁོ་ན་ཉིད་དུ་གྲོལ། །གྲོལ་ནས་གྲོལ་བའི་ལམ་ཡང་སྟོན། །སྙིང་པོ་ཀློང་ནས་གྲོལ་བ་ལ། །མངོན་སུམ་རྗེས་དཔག་ལོག་པར་སྤྱོད། །རྟོག་གེའི་སྤྱོད་ཡུལ་མ་ཡིན་ནོ། །སེང་གེ་གླང་ཆེན་འཐབ་པ་དེ། །ཝ་སྤྲེ་དག་གིས་སྐྱོ་མ་བཅུག །སྒམ་གཉིས་ཨེ་ལ་འཐུན་ཙམ་ན། །ཕྲ་མ་མཁན་དེ་སྐྱར་ལ་འབྱུང་། །ཞེས་གསུངས་སོ། །གསལ་བ་མཐའ་དང་མཉམ་པ་ལས། ཡེ་ཤེས་འབར་བའི་ལེའུ་སྟེ་བཅུ་གསུམ་པའོ།། །།དེ་ནས་ལྷའི་བུ་དེས། གསང་བའི་བདག་ལ་འདི་སྐད་གསོལ། །སངས་རྒྱས་ཀུན་གྱི་མཐར་ཐུག་པ། །ཡེ་ཤེས་ས་ཅིག་བཤད་དུ་གསོལ། 
།བཅོམ་ལྡན་འདས་ཀྱིས་བཀའ་སྩལ་༄༅། །པ། །གདོད་ནས་མ་སྐྱེས་དོན་གྱི་ས། །ཐོབ་སྒྲུབ་ཀུན་གྱི་ཡུལ་ལས་འདས། །རེ་དོགས་བློ་ལས་རྣམ་པར་གྲོལ། །གོ་བའི་ཡུལ་ན་བགྲོད་དུ་མེད། །མ་བཅོས་ཡེ་ཤེས་བླ་མའི་ས། །སྦྱངས་པ་མ་ཡིན་ཡེ་ནས་གྲུབ། །རང་བྱུང་རྣམ་དག་ཀུན་ཏུ་བཟང་། །དབྱེར་མེད་བདེ་བ་ཆེན་པོའི་སྐུ། །སྐུ་དང་མདོ་སྡེ་བླ་མེད་ས། །ཉན་ཐོས་དགྲ་བཅོམ་པ་ཡི་ས། །རང་རྒྱལ་ཡིད་ཞིན་བདེ་བའི་ས། །ཀུན་ཏུ་འོད་དང་རྡོ་རྗེ་འཛིན། །སྟུག་པོ་བཀོད་པ་པདྨ་ཅན། །ཚོགས་ཆེན་ཡི་གེ་འཁོར་ལོ་དང་། །ཀུན་བཟངས་དབྱེ་བ་མེད་པའི་ས། །ས་རྣམས་སེམས་ལ་བགྲང་བ་ཡང་། །ཡེ་ཤེས་གསང་བ་ཅིག་ལ་སྨྲས། །རྫོགས་པ་ཆེན་པོ་ས་གཅིག་པ། །གང་གིས་དེ་རྟོགས་དེ་ཡི་ ས། །རྟོགས་པས་ཡོན་ཏན་དྲུག་ཏུ་ཤར། །བཀྲ་གསལ་གཟུགས་ཀྱི་དཀྱིལ་འཁོར་ལ། །འོད་གསལ་རང་བྱུང་ངོ་མཚར་ཆེ། །བརྗོད་བྲལ་སྒྲ་ཡི་དཀྱིལ་འཁོར་ལ། །གྲག་སྟོང་རིག་པའི་འོད་གསལ་ཤར། །རང་བཞིན་སྣ་ཚོགས་དྲི་དག་ལ། །ཡེ་ཤེས་གསལ་བའི་རང་བྱུང་སེམས། །མུ་ཁ་རོ་ཡི་དཀྱིལ་འཁོར་ལ། །བདུད་རྩི་ཐིགས་པ་ལྕེ་ལ་ཞོག །གསལ་བའི་རེག་བྱའི་བདེ་བ་ལ། །གངས་རི་རྩེ་ནས་བསྙིལ་བར་བྱ། །ཀུན་འདུས་ཆོས་ཀྱི་དཀྱིལ་འཁོར་ལ། །རྒྱལ་པོ་བཙོན་དུ་གཟུང་བར་བྱ། །དེ་ལྟར་ཚོགས་དྲུག་གྲོལ་བ་ཡིས། ཁེང་རྟའི་གཟེར་མགོ་གཅད་པར་བྱ། །ཞེས་བཀའ་སྩལ་ཏོ། 
།གསལ་བ་མཐའ་དང་མཉམ་པ་ལསཡེ་ཤེས་ས་གཅིག་གི་ལེའུ་སྟེ་བཅུ་བཞི་པའོ།། །།དེ་ནས་སྤྲུལ་པ་ལྷ་ཡི་བུས། །གསང་བདག་རྡོ་རྗེ་འཛིན་པ་ལ། །མཐར་ཕྱིན་སྐུ་གསུམ་བཤད་དུ་གསོལ། །ཞེས་ཞུས་པ་དང་། གསང་བའི་བདག་པོས་བཀའ་སྩལ་པ། །སྣང་བ་མ་བཅོས་ཆོས་ཀྱི་སྐུ། །རིག་པ་མ་སྦྱངས་ལོངས་སྤྱོད་རྫོགས། །ཐུགས་རྗེ་སྤྲུལ་བའི་སྐུ་རུ་ཤར། །ཆོས་སྐུས་ནམ་མཁའི་ཁམས་ཀུན་ཁྱབ། །ཞིང་ཁམས་སྣང་སྲིད་ཐམས་ཅད་དང་། །དུས་གསུམ་སངས་རྒྱས་ཐམས་ཅད་དང་། ཁམས་གསུམ་སེམས་ཅན་ཐམས་ཅད་ཀུན། །ཆོས་སྐུ་མ་བཅོས་འཁོར་དུ་འདུས། །ཆོས་སྐུ་དངོས་མེད་ཡེ་ཤེས་ཉིད། །བློ་ལས་གྲོལ་ཏེ་བསམ་དུ་མེད། །བརྗོད་པའི་ཐ་སྙད་ཀུན་དང་བྲལ། །མི་འགྱུར་རྡོ་རྗེ་ནམ་མཁའ་འདྲ། །ལོངས་སྤྱོད་རང་རིག་ཡེ་ཤེས་ཏེ། །གཟུགས་ཀྱི་སྐུ་རུ་ཤར་བ་ནི། །མཚན་དང་དཔེ་བྱད་སྦྲས་པ་ལ། །སྣང་ལ་རང་བཞིན་མེད་པའི་ལུས། །མེ་ལོང་ནང་གི་གཟུགས་བརྙན་བཞིན། །ཡེ་ཤེས་སྒྱུ་མར་སྣང་བའོ། །ལོངས་སྤྱོད་རྫོགས་པའི་ཞིང་ཁམས་ནི། །འདོད་པའི་ལོངས་སྤྱོད་ཐམས་ཅད་ལ། །སྤྱོད་ཀྱང་མ་ཆགས་ལོངས་སྤྱོད་ཡིན། །དེ་བཞིན་མེ་ཏོག་རྒྱན་པའོ། །འཁོར་ནི་བྱང་ཆུབ་སེམས་དཔའི་འཁོར། །ཚིགས་དང་ཡི་གེར་མི་བརྗོད་ཀྱང་། །བརྡ་ཡིས་ཆོས་རྣམས་འཇལ་བར་སྟོན། །ཏིང་འཛིན་རིག་པའི་གདེང་གིས་གོ །ཐུགས་རྗེས་ཡེ་ཤེས་སྤྲུལ་པའི་སྐུ། 
།གདུལ་བྱ་གང་དང་གང་འདུལ་༄༅། །ལ། །དེ་དང་དེ་ཡི་སྐུ་སྤྲུལ་པ། །ཐུབ་དྲུག་ངོ་བོ་ཤཱཀྱ་ཐུབ། །ཞིང་ཁམས་སྟོང་གསུམ་མི་མཇེད་ལ། །གདུལ་བྱ་འགྲོ་བ་དྲུག་འདུལ་ཏེ། །འཁོར་ནི་རང་སྣང་རྣམ་བཞི་ལ། །བསྟན་པ་སྡེ་སྣོད་གསུམ་དུ་འཆད། །ཅེས་གསུངས་སོ། །གསལ་བ་མཐའ་དང་མཉམ་པ་ལས། སྐུ་གསུམ་བསྟན་པའི་ལེའུ་སྟེ་བཅོ་ལྔ་པའོ།། །།དེ་ནས་སེམས་ལྷག་ལྷ་ཡི་བུས། །གསང་བདག་ཆེ་ལ་འདི་སྐད་གསོལ། །བཅོམ་ལྡན་ཐུགས་ཀྱི་དཀྱིལ་འཁོར་ནས། །ཡེ་ཤེས་རོལ་པ་བཤད་དུ་གསོལ། །གསང་བའི་བདག་པོས་བཀའ་སྩལ་པ། །ཡེ་ཤེས་གསང་བ་སྙིང་པོའི་དོན། །ཀུན་འདས་ཡེ་ཤེས་དག་པའི་འོད། །ཐུགས་རྗེ་ཡེ་ཤེས་ཕྱོགས་མེད་ཤར། །ཡེ་ཤེས་མེ་ལོང་གཡའ་དག་ལ། །མ་བཅོས་གཟུགས་བརྙན་རང་ཤར་བས། །གསལ་འགྲིབ་མེད་པར་ཟང་ཐལ་ནི། །མེ་ལོང་ལྟ་བུའི་ཡེ་ཤེས་སོ། །སྣང་སྲིད་བྱང་ཆུབ་སེམས་སུ་གསལ། །རང་སར་མཉམ་པས་ཕྱོགས་བཅུར་བརྡལ། །འགྲོ་འོང་མེད་པས་དབྱིངས་སུ་ཐིམ། །མཉམ་པ་ཉིད་ཀྱི་ཡེ་ཤེས་སོ། །རང་གསལ་རིག་པའི་ཡེ་ཤེས་ཐུགས། །མ་འདྲེས་ཡོངས་རྫོགས་ཀུན་ཏུ་བཟང་། །སོ་སོར་མི་རྟོག་ཡེ་ཤེས་ཉིད། །མ་འདྲེས་གསལ་བའི་ཡེ་ཤེས་སོ། །མི་འདའ་ཕྱག་རྒྱ་ཆེན་པོ་ལ། །རང་བྱུང་མཛད་པ་ཅིར་ཡང་འཆར། །གདུལ་བྱའི་བྱ་བ་ཀུན་སྒྲུབ་པས། །བྱ་བ་སྒྲུབ་པའི་ཡེ་ཤེས་སོ། །མ་བཅོས་དབྱིངས་ཀྱི་ཆོས་ཉིད་ནི། 
།འཛིན་རྟོག་རིག་པའི་ཆོས་མེད་པས། །སེམས་ཀྱི་དཀྱིལ་འཁོར་འོད་གསལ་ཏེ། །སྟ་ང་པ་ཉིད་ཀྱི་ཡེ་ཤེས་སོ། །རང་གསལ་ཤེས་པ་མ་བཅོས་པས། །དོན་དེ་ཤེས་པས་ཡེ་ཤེས་ཡིན། །ཆོས་ཉིད་ཀར་དག་འོད་གསལ་སེམས། །དོན་དེ་རྟོག་ན་ཡེ་ཤེས་ཡིན། །མ་འགགས་རང་རིག་འགྱུར་མེད་སེམས། །རང་བྱུང་ཡེ་ཤེས་ལྷུན་གྱིས་གྲུབ། །དེ་དོན་རྟོགས་པའི་རྣལ་འབྱོར་བ། །ཡེ་ཤེས་ཆེན་པོའི་ཀློང་ན་འཕྱོ། །ཐིག་ལེ་དྲུག་འདུས་ཉག་གཅིག་ལ། །ཆེ་བ་ལྔ་དང་འདོད་ནས་ལྡན། །འདི་དོན་ཤེས་ན་ཡེ་ཤེས་ཡིན། །རྟོགས་པའི་ཀློང་ཆེན་རབ་འབྱམ་ནི། །ཀློང་ཆེན་དགུ་ཡི་ཀློང་ན་འཕྱོ། །འདི་རུ་མ་འདུས་གང་ཡང་མེད། །ཀུན་བྱེད་ཀུན་བཟང་བརྩོན་པའི་སྐུ། །སྐབས་སྦྱོར་ཡི་གེ་ཚུལ་ཅིག་ཀློང་། །འོད་གས་་་མེ་ལོང་རྒྱ་མཚོ་ཀློང་། །ཀློང་དགུ་འདས་པའི་རྒྱ་མཚོ་ཡིས། །མ་རྟོགས་པ་ལ་ཚིག་སྒོ་ནས། །ཡེ་ཤེས་གསང་བར་བཤད་པ་ཡིན། །ཞེས་བཀའ་སྩལ་ཏོ། །གསལ་བ་མཐའ་དང་མཉམ་པ་ལས། ཡེ་ཤེས་ཀྱི་ལེའུ་སྟེ་བཅུ་དྲུག་པའོ།། །།དེ་ནས་སེམས་དག་ལྟ་ཡི་བུས། །གསང་བའི་བདག་པོ་བཅོམ་ལྡན་ལ། །ལུང་བསྟན་རྡོ་རྗེར་བཤད་དུ་གསོལ། །གསང་བའི་བདག་པོས་བཀའ་སྩལ་པ། །ཉོན་ཅིག་ཀུན་དགའ་སྙིང་པོ་ཁྱོད། །ལེགས་པར་ཉོན་ལ་ཡིད་ལ་ཟུང་། །ཡེ་ཤེས་གསང་བ་དམ་པ་འདི། །འདས་པའི་དུས་ན་སྔོན་བྱུང་བ། 
།སངས་རྒྱས་མངོན་རྫོགས་རྒྱལ་པ་༄༅། །ཡིས། །ཐུགས་ཀྱི་རྒྱལ་སྲས་བདུན་ལ་གཏད། །དེ་དག་རིག་པར་མཐར་ཕྱིན་ནས། །དེ་བཞིན་རྩོལ་བྲལ་ཆོས་ལ་བཀོད། །རྡོ་རྗེ་འཛིན་པའི་སྡེ་དཔོན་གྱིས། །སེམས་ཉིད་རིག་པའི་ཐེག་པ་རྟོགས། །ལྷ་གནས་གསུམ་དུ་གྲགས་འགྱུར་ནས། །ཡང་སྤྲུལ་རྒྱལ་སྲས་ཁྱོད་ཀྱིས་སུ། །འཛམ་གླིང་དབུས་སུ་རྒྱས་པར་གྱིས། །རྒྱལ་འཐེབ་གསང་བའི་སྣོད་ལྡན་ལ། །རྣ་བརྒྱུད་རིག་པ་གསང་བའི་རྒྱུད། །ཐུགས་རྗེས་སྤྲུལ་པའི་སྒོ་ནས་སྟོན། །གསང་འཛིན་རིག་པའི་སྣོད་ལྡན་རྣམས། །མ་བཅོས་གསང་བའི་དོན་གོ་ནས། །རྣམ་གྲོལ་འབྲས་བུ་ཐོབ་པར་འགྱུར། །མཉམ་པའི་དོན་ལ་མཉམ་གཞག་ན། །དེ་མ་ཐག་ཏུ་རིག་པ་འཆར། །གསང་བའི་སྣོད་ལྡན་རིགས་འཛིན་བཞིན། །དུས་ཚིགས་ཕྱིར་མར་འབྱུང་བར་འགྱུར། །བསྟན་པ་བཅུད་ཀྱི་མཛོད་འཛིན་ཅིང་། །རིགས་འཛིན་ས་ལ་གནས་པའོ། །རྫོགས་ཆེན་ཨ་ཏིའི་བསྟན་པ་འདི། །བསྣུབས་ཀྱང་ནུབ་པར་མི་འགྱུར་ཏེ། །དོན་ལ་འགྱུར་བ་མེད་པའི་ཕྱིར། །ནམ་མཁའ་བཞིན་དུ་འཇིགས་འདྲལ་མེད། །གདོད་ནས་ཆོས་ཉིད་སྤྲོས་དང་བྲལ། །གཞན་གྱི་ནུབ་པར་མི་འགྱུར་ཏེ། །རྣ་བརྒྱུད་འཕྲུལ་ཚིག་མི་ལྡན་པར། །སྒྲ་བཞིནསྤྱདནསསྨུབ་དང་། །ལྟ་སྤྱོད་ལོག་པའི་ང་རྒྱལ་ཅན། །མ་བཅོས་རང་སྣང་རོལ་པ་དང་། །རྣམ་རྟོག་ཞེན་པའི་བཏགས་པ་དག །བྱེ་བྲག་མ་བྱེད་རྨོངས་པའི་བློས། །བབ་ཅོལ་བསྲེས་ནས་ལོག་པར་སྨྲ། 
།རྒྱ་མཚོར་ལྷུན་གྱི་ཕ་བོང་བཞིན། །རྡོ་རྗེའི་ཁབ་ཏུ་ཧ་ར་ཧན། །དེས་ན་ཐོས་བསམ་སྒོམ་གསུམ་གྱིས། །གཏན་ལ་ཕོབ་ལ་ཉམས་སུ་ལོང་། །ཞེས་བཀའ་སྩལ་ཏོ། །གསལ་བ་མཐའ་དང་མཉམ་པ་ལས། ལུང་བསྟན་རྡོ་རྗེའི་ལེའུ་སྟེ་བཅུ་བདུན་པའོ།། །།དེ་ནས་སེམས་ལྷག་ལྷ་ཡི་བུས། །བརྡ་དང་མཚན་གྱི་བཤད་པ་དེ། །བཅོམ་ལྡན་འདས་ལ་ཡང་ཞུས་པ། །གསང་བའི་བདག་པོས་ཡང་དག་བཤད། །ཨ་ནི་སྐྱེ་བ་མེད་པ་ལ། །ཏི་ནི་འགག་པ་མེད་པའི་བརྡ། །ཡོ་ག་རྫོགས་ཆེན་ཆོས་ཀྱི་རྩི། ཁེན་ཏུ་རྣལ་འབྱོར་ལྷ་ཡི་ལྷ། །ལྷ་ཡི་བུ་ཁྱོད་འདི་ལྟ་སྟེ། །དགྲ་གཉེན་མེད་པར་གོམས་གྱུར་ན། །འདི་དང་བར་མ་དོ་ལ་གྲོལ། །གྲོལ་ནས་གྲོལ་བའི་ལམ་ཡང་སྟོན། །སྤྲད་པ་གསུམ་གྱི་གདམ་ངག་གིས། །རྡོ་རྗེ་སེམས་དཔའི་ཁང་པ་བསྟན། །ཐིག་ལེ་ཁོང་དུ་གདམས་པ་ནི། །ཟག་མེད་ཡེ་ཤེས་བདེ་བར་བསྟན། །སྐུ་གསུང་ཐུགས་ཕྲད་ཉམས་མྱོང་གིས། །ནམ་མཁའ་རྒྱ་མཚོ་ནོར་བུ་བསྟན། །དམིགས་པ་སྤོ་བའི་བསམ་གཏན་གྱིས། ཁྲེས་པ་དྲིམས་པའི་བརྡ་རུ་བསྟན། །ཚོར་བ་རྗེས་མེད་སྒོམ་པ་ནི། །ཕྱོགས་མེད་ལོག་པའི་བརྡ་ཡིས་བསྟན། །དུས་ཚོད་བཞི་ཆའི་རིག་པ་ནི། ཁྲེས་པ་བློག་པའི་བརྡ་ཡིས་བསྟན། །བཏང་སྙོམས་ཆེན་པོའི་གདམས་ངག་ནི། །མཁའ་འགྲོ་རྒྱུད་ཀྱི་བརྡ་ཡིས་བསྟན། །གཡོ་མེད་བུམ་ཆུའི་གདམས་ངག་ནི། །ཐིག་ལེ་དབུས་གནས་ལག་བརྡས་བསྟན། 
།དྲན་༄༅། །པ་རྒྱུན་ཆགས་གདམས་ངག་ནི། །དགུ་བསྡམས་པ་ཡིས་གདམས་པས་བསྟན། །གཏི་མུག་ལམ་ཁྱེར་གདམས་ངག་ནི། །དྲན་པ་མེ་ལོང་བརྡ་ཡིས་བསྟན། །ཚོགས་དྲུག་རང་སར་གྲོལ་བ་ནི། །སྣ་ཚོགས་ཅི་རུང་བརྡ་ཡིས་བསྟན། །དུག་ལྔ་རང་སར་གྲོལ་བ་ནི། །དངུལ་དཀར་མེ་ལོང་བརྡ་ཡིས་བསྟན། །སྟེང་སྒོ་དག་ལ་བརྟེན་པ་ནི། །རླུད་དང་འཁོར་ལོ་བརྡ་ཡིས་བསྟན། །འོག་སྒོ་དག་ལ་བརྟེན་པ་ནི། །བོ་ལ་ཀ་ཀོ་ལ་ཡིས་བསྟན། །དཀྱིལ་འཁོར་དྲུག་གི་གདམས་ངག་ནི། །སྤྱོད་ཡུལ་དྲུག་གི་བརྡ་ཡིས་བསྟན། །སྐྱེ་ས་པ་སྐྱེ་མེད་གདམས་ངག་ནི། །ཕྱག་རྒྱ་བསྒྲེང་བའི་བརྡ་ཡིས་བསྟན། །གག་མེད་རོལ་བའི་གདམས་ངག་ནི། །རྡོ་རྗེ་གདན་གྱི་བརྡ་ཡིས་བསྟན། །གཉིས་སུ་མེད་པའི་གདམས་ངག་ནི། །ཡི་གེ་ཨ་ཡི་བརྡ་ཡིས་བསྟན། །བརྡ་སྤྲད་བརྡ་ནི་བུང་བ་དང་། །བརྡ་བྲལ་ཀློང་དུ་གཞག་པར་བྱ། ཀུན་དགའ་སྙིང་པོ་འདི་ལྟར་ཏེ། །མཚན་དོན་མིང་དེ་བརྒྱད་དུ་གཟུངས། །མ་བཅོས་ལྷུན་གྲུབ་ཟམ་མོའི་ཕྱིར། །མ་བཅོས་ཡེ་ཤེས་གསང་བའི་རྒྱུད། །ཉོན་མོངས་ཞེན་པའི་འཕྲེང་ཐག་གཅོད། །དེ་ཕྱིར་ཡེ་ཤེས་རྫོགས་པའི་རྒྱུད། །ཀུན་ཏུ་བཟང་པོ་རིག་པའི་ཐུགས། །ཡེ་ཤེས་འོད་ཀྱི་རྒྱུད་ཅེས་བྱ། །ཀུན་འདུས་མཉམ་པ་ཆེན་པོ་ཡིས། །རྒྱ་མཚོ་ལྟར་མཉམ་རྙོག་མེད་རྒྱུད། །ཆོས་རྣམས་གསལ་བའི་ཡེ་ཤེས་སྒྲོན། །ཉི་ཟླ་ལྟ་བུར་དྲི་མེད་རྒྱུད། །འདི་ལ་མཐའ་དབུས་མེད་