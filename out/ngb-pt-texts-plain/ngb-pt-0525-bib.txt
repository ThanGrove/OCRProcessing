{page}༄༅། །རྒྱ་གར་སྐད་དུ། ཙྭ་ན་ཏི་ལ་ཏནྟྲ། བོད་སྐད་དུ། ཡེ་ཤེས་ཐིག་ལེ་ཟག་ཐལ་གྱི་རྒྱུད། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། ཡེ་ཤེས་ཞིང་ཁམས་དག་པའི་གནས། །སྟོན་པ་ཀུན་བཟང་རྫོགས་པའི་སྐུ། །གསང་བདག་རྡོ་རྗེ་སེམས་དཔའ་ལ། །ཡེ་ཤེས་ཟང་ཐལ་བསྟན་པ་ལ། །བཅོམ་ལྡན་འདས་ཀྱི་སྐུ་བསྟན་ཏེ། །གསང་བདག་ཆེ་ལ་བཀའ་སྩལ་པ། །གཞི་ནི་ཕྱོགས་མེད་ཆེན་པོ་ལ། །རྒྱུན་དུ་ཕྱོགས་མེད་འཆར་བའི་གཞི། །ངོ་བོ་རང་བཞིན་རོལ་པར་ཤར། །འཕྲིན་ལས་ཅིར་ཡང་ཐོགས་པ་མེད། །སྣ་ཚོགས་སྣང་ཞིང་འགྱུར་བ་མེད། །ཐོགས་མེད་འགག་པ་མེད་པ་ལས། །ཐམས་ཅད་སྣང་བའི་གཞི་མ་ཡིན། །ཞེས་གསུངས་སོ། །གསང་བའི་བདག་པོ་ཆེན་པོ་དེས། །བདེ་ཆེན་སྟན་ལས་བཞེངས་ནས་ཀྱང་། །བཅོམ་ལྡན་འདས་ལ་འདི་སྐད་ཞུས། །མ་དག་འཁྲུལ་པ་དག་པ་འཇིག་རྟེན་དང་། །ཡང་དག་ཡེ་ཤེས་སྣང་བ་གསུམ། །དེ་ཡི་གནས་ལུགས་ཇི་ལྟར་ལགས། །ངོ་སྤྲོད་སྡུད་པ་ཇི་ལྟར་ལགས། །ཡེ་ཤེས་དབྱེ་བ་བཤད་པར་ཞུ། །ཞེས་གསོལ་པས། བཅོམ་ལྡན་འདས་ཀྱིས་བཀའ་སྩལ་པ། །ལེགས་པར་ཉོན་ཅིག་གསང་བདག་ཆེ། །ངས་བཤད་པ་ལ་མ་སྐྲག་ཅིག །ཅེས་གསུངས་སོ། །ཡེ་ཤེས་ཟང་ཐལ་གྱི་རྒྱུད་ལས། གླེང་གཞིའི་ལེའུ་སྟེ་དང་པོའོ།། 
།།བཅོམ་ལྡན་འདས་ཀྱིས་བཀའ་སྩལ་པ། །ལེགས་པར་ཉོན་ཅིག་གསང་བདག་ཆེ། །ཀུན་གཞི་སྤྱི་དབྱིངས་ལྷུན་གྲུབ་ལ། ལྷུན་གྲུབ་གཞི་མི་རྡུང་ལྔ་ལས། །རྩལ་ཤུགས་མ་ནི་རྡུང་འགྱུ་སྲེག །རིག་པའི་ཤེས་པ་ཕྲ་བ་ལ། །རང་སྣ་སྟོང་པའི་སྣང་བ་ལྟས། །ཡིད་ལ་འགྱུས་པའི་རང་སྣང་གསལ། །ཁ་དོག་སྣ་ཚོགས་རང་གསལ་འབར། །འབར་བའི་ཀློང་ན་ཕྱི་ནང་སྣང་བྱེད་གསལ། །འོད་ལ་རིག་པའི་ཡེ་ཤེས་རང་ཤར་ནས། །ཐིག་ལེ་ཡེ་ཤེས་ཟང་ཐལ་ཆེན་པོར་ཤར། །རང་ཤར་ཡིན་པས་ཆོས་ལས་འདས་པའི་སྐུ། །ཕྱི་ནང་མེད་པའི་ཡེ་ཤེས་ཟང་ཐལ་ལ། ཁུ།་རྐྱེན་གཉེན་པོ་རང་སར་གྲོལ་བས་ན། །ཁམས་གསུམ་ཀུན་གྱི་གཉེན་གཅིག་པོ། །ཕྱི་ནང་མེད་པའི་དུར་ཁྲོད་དུ། །ཀུན་ཏུ་བཟང་པོ་དུར་དུ་ཞུགས། །དུར་གྱི་མིང་ནི་ཡངས་པ་ཅན། །ཁྲོད་ཀྱི་མིང་ནི་པདྨ་ཅན། ཁེང་གི་མིང་ནི་ལྗོན་པ་སྟེ། །མཁའ་འགྲོའི་མིང་ནི་རྡོ་རྗེ་མཚོ། །མཆོད་རྟེན་མིང་ནི་རྡོ་རྗེ་རྩེགས། །རི་ཡི་མིང་ནི་ས་རིའི་རོ། །སྒོམ་ཆེན་མིང་ནི་ནོར་བུའི་འོད། །ནོར་གྱི་མིང་ནི་རིན་པོ་ཆེ། །ཕྱི་ནང་མེད་པའི་དུར་ཁྲོད་ཡིན། །ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། སངས་རྒྱས་དུར་དུ་ཞུགས་པའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་ཀྱིས་ནི། །ཐུགས་རྗེ་ཆེན་པོའི་ཀློང་ཡངས་ན། །སེམས་དཔའ་ཆེ་ལ་བཀའ་ཙལ་པ། །མིང་མ་ཐོགས་ཀྱི་སྤྱི་དབྱིངས་ནས། །སེམས་ཅན་ཞབྲུལ་པའི་མཚན་ཉིད་ནི། 
།སྣ་༄༅། །ཚོགས་རང་སྣང་ཁ་དོག་ལས། །མཐིང་ཁ་དཀར་པོ་སེར་ལེ་བརྒན། །ཡེ་ཤེས་ཆེ་བའི་རྩལ་སྣང་བས། །དུ་མ་ཡུལ་དང་འཁྲུལ་པས་ན། །འདོད་ཆགས་ཞེ་སྡང་གཏི་མུག་དང་། །ང་རྒྱལ་ཁོང་ཁྲོ་ཕྲག་དོག་དང་། །གཞི་ཡི་དུས་ན་མཚན་ཉིད་འཛིན། །ལམ་གྱི་དུས་ན་དངོས་སུ་ཤར། །འབྲས་བུའི་དུས་ན་མཚན་མ་གྲོལ། །རང་གྲོལ་མ་ཤེས་སྣང་བས་སྒྲིབས། །མི་ཤེས་རྨོངས་པས་འདམ་དུ་བྱིང་། །འཁོར་བའི་ཆུ་བོས་རྟག་ཏུ་གཡེང་། །ཆུ་བོ་བཞི་ནི་རྟག་ཏུ་འབར། །དུག་སོགས་སྔོན་པོར་གྲུབ་པ་ཡིས། །རང་རང་ལྷུན་གྱིས་མཚན་ཉིད་འཛིན། །ཞེན་པ་བློ་ཡི་ཞབྲུལ་པ་བརྟས། །ཉམས་ཀྱི་སྣང་བས་ལུས་སུ་བཟུང་། །ལུས་ཀྱི་མིང་ནི་འགྲོ་དྲུག་ལུས། །གནས་ཀྱི་མིང་ནི་འཁོར་བའི་གནས། །དུར་ཁྲོད་མིང་ནི་མུ་ཁའི་དུར། །གཉིས་མེད་པ་ལ་གཉིས་འཛིན་པས། །སྒོམ་ཆེན་གྲོང་ཁ་ཡན་དུ་རྟགས། །ཁ་དྲག་ལམ་དུ་ཚོགས་པའི་ཚེ། །ཡེ་ཤེས་གསང་ལམ་མ་ཤེས་པས། །དེ་ཚེ་མ་རྟོགས་མ་རིག་རྨོངས་པ་ཡིས། །འཁོར་བ་རྣམ་པར་རྟོག་ལས་བྱུང་། །རྣམ་རྟོག་མེད་ན་སངས་རྒྱས་མིག་ཡང་མེད། །འགྲོ་དྲུག་མེད་ན་སྐུ་དྲུག་མིང་ཡང་མེད། །དུག་དྲུག་མེད་ན་ཡེ་ཤེས་ཆེན་པོ་དྲུག །ཡེ་ཤེས་བྱ་བ་མིང་ཡང་མི་ཐོགས་སོ། །ཕུང་པོ་ལྔ་པོའི་སྣང་བ་དག །མེད་ན་རིགས་ལྔའི་མིང་ཡང་མ་གྲུབ། །འབྱུང་བ་ལྔ་པོ་མེད་པ་ན། །ཡུམ་ཆེན་ལྔ་པོ་ག་ལ་གྲུབ། །བཅིངས་པ་མེད་ན་རྒྱ་ཆད་ཡིན། 
།ཕྱོགས་མེད་རྟོགས་ན་རང་གྲོལ་ཡིན། །ཚོགས་བརྒྱད་ཆོགས་དྲུག་མེད་པ་ན། །སེམས་དཔའ་སེམས་མ་ཐུབ་པ་དྲུག །སྒོ་བ་སྒོ་མར་གྲུབ་པ་ཅི་ལ་རུང་། །དེ་ལ་རང་རྒྱུད་མ་ཡི་འཁྲུལ་བ་ནི། །འགྲོ་དྲུག་རང་སོའི་མཚན་ཉིད་དབུས་གནས་སོ། །ལྔ་ལྔས་བསྐོར་བས་འཁྲུལ་འཁོར་ཞེས་སུ་བསྟན། །ཅེས་གསུངས་སོ། །ཐིག་ལེ་ཡེ་ཤེས་ཟང་ཐལ་གྱི་རྒྱུད་ལས། འགྲོ་དྲུག་རང་ས་ངོ་སྤྲད་པའི་ལེའུ་སྟེ་གསུམ་པའོ།། །།དེ་ནས་ཡང་བཀའ་སྩལ་པ། ཀྱེ་སེམས་དཔའ་ཆེན་པོ་ཉོན་ཅིག །དག་པ་འཇིག་རྟེན་འཁྲུལ་པ་རྣམ་པ་གཉིས། །ཡར་ལྡན་དག་དང་ངེས་པ་མེད་པ་ཡིས། །ལོངས་སྤྱོད་རྫོགས་པ་སྐུ་ཡི་ཞིང་ཁམས་བསྟན་པ་ཡང་། །འབྱུང་ལྔ་རང་སར་མ་འཁྲུལ་བའི། །འོད་ལྔ་དང་པོའི་དུས་ཡིན་ཏེ། །སྤྱོད་ཡུལ་དང་པོ་འཇུག་པའི་དུས་ཡིན་ཏེ། །འབྱུང་པ་ལྔ་རུ་མིང་མ་ཐོགས་པ་ཡི། །འོད་གསལ་སྣང་བ་འཇའ་ཚོན་དྭངས་པ་འདྲ། །འགྱུ་གཅོད་ཡིད་སྤྱིར་འགྱུས་པ་འདྲ། །གཞི་ཡི་ཡོན་ཏན་རྒྱ་མཚོ་དྭངས་པ་འདྲ། །སྒྱུ་མ་ལྟ་བུའི་རྡོ་རྗེ་སེམས་དཔའ་དེ། །ལ་ཀའི་མི་རེང་འདྲ་སྟེ་རྟག་པ་དཀའ། །ཆོས་ཉིད་དང་སྣང་མེ་ལོང་གཡའ་དག་འདྲ། །འཁྲུལ་སྣང་ལོངས་སྐུ་ཆུ་ཟླའི་དཀྱིལ་འཁོར་ལྟ། །གསལ་ལ་མ་འདྲེས་ཕྱི་ནང་མེད་པར་གནས། །འགྱུ་བ་ཐོགས་མེད་སྨིག་སྒྱུ་ལྟ་བུ་དང་། །སྐུ་ཡི་ཆེ་བ་མཚན་དང་ཡོན་ཏན་རྒྱས། །དེ་འདྲའི་འཁྲུལ་སྣང་ལོངས་སྤྱོད་རྫོགས་སྐུ་ཡི། 
།ཆེ་བའི་ཡོན་ཏན་རང་༄༅། །རང་འཁོར་གྱིས་བསྐོར། །མཚན་ཉིད་འཛིན་པ་རང་རང་སྟེ་ཆོམས་སྦྱོར། །རང་རྟགས་ཕྱག་མཚན་ཐ་དད་སོ་སོར་སྣོར། །འཁོར་ལོ་པདྨའི་ཞིང་ཁམས་བདེ་བ་གསལ། ཁྲེས་རབ་དག་པས་རྡོ་རྗེ་སེམས་དཔའ་དང་། །འབྲས་བུ་མཐར་ཐུག་རྡོ་རྗེ་སེམས་དཔའ་དང་། །འཁྲུལ་སྣང་ལོངས་སྐུ་རྡོ་རྗེ་སེམས་དཔའ་དང་། །མིང་དུ་རྡོ་རྗེ་སེམས་དཔར་མཉམ་པ་ལས། །སྒྲ་མཐུན་དོན་ལ་མན་ངག་རྒྱས་པར་སྟོན། །ཞེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། འཁྲུལ་སྣང་རྡོ་རྗེ་སེམས་དཔའི་ཞིང་ཁམས་ལ་ངོ་སྤྲད་པའི་ལེའུ་སྟེ་བཞི་པའོ།། །།དེ་ནས་ཡང་བཀའ་སྩལ་པ། །འབྲས་བུ་མཐར་ཐུག་རྡོ་རྗེ་སེམས་དཔའ་ཡི། །དེ་ཡི་མཚོན་པའི་གདམས་ངག་ངོ་སྤྲད་བསྟན། །འབྱུང་བ་ལྔ་རུ་མིང་དུ་བཏགས་པ་དང་། །ཚོགས་བརྒྱད་དྲུག་དང་སྒོ་ལྔ་ཕུང་པོ་ལྔ། །འབྱུང་བ་ལྔ་ནི་རྣམ་པ་གཉིས་སུ་སྣང་། །ནང་འབྱུང་ཕྱི་འབྱུང་རྣམ་པ་གཉིས་སུ་སྣང་། །ཕྱི་ཡི་འབྱུང་བ་རྣམ་པ་ལྔ་པོ་དང་། །མཚན་ཉིད་འཛིན་པས་བརྔས་མཚོན་ཏེ། །འོད་ལྔ་ཡུལ་ལྔ་རེ་རེ་ལ་ཡང་སྣང་། །རང་སྣང་རང་གྲོལ་ཡུལ་དང་གཞལ་ཡས་ཁང་། །མ་ཕྲིས་དཀྱིལ་འཁོར་སྒོམ་མི་དགོས། །ཕུང་པོ་དག་ལ་རྟེན་བཅས་པ། ཁྲ་ཁྲག་དྲོདདབུགས་སེམས་ཀྱི་མཚན་ཉིད་འཛིན། །ཡུམ་ལྔ་འོད་ལྔ་དག་ཏུ་ངོ་སྤྲོད་པས། །ཡུམ་དང་འོད་དུ་སྒོམ་པ་བྱ་མི་དགོས། 
།ཕུང་པོ་ལྔ་པོ་སྐུ་ལྔ་རིགས་ལྔར་ངོ་སྤྲད་པས། །སྐུ་ལྔ་རིགས་ལྔ་སྒོམ་པ་བྱ་མི་དགོས། །རྣམ་ཤེས་ཚོགས་བརྒྱད་སེམས་དཔའ་བརྒྱད། །དེ་ཡི་ངོ་སྤྲོད་བྱས་པ་ཡི། །ཚོགས་བརྒྱད་གནས་གྱུར་སེམས་དཔའ་སྒོམ་དུ་མེད། །ཡུལ་བརྒྱད་རང་སྣང་སེམས་མ་བརྒྱད། །སེམས་མའི་ངོ་སྤྲོད་བྱས་པ་ཡི། །གནས་འགྱུར་སེམས་མ་སྒོམ་དུ་གདོད་ནས་མེད། །ཚོགས་དྲུག་ཐུབ་པ་དྲུག་ཏུ་ངོ་སྤྲད་པས། །གནས་སུ་གྱུར་ཐུབ་པ་སྒོམ་དུ་ཡེ་ནས་མེད། །དེ་ལྟར་བསྒོམ་བྱ་སྒོམ་པའི་མཚན་ཉིད་ཀྱང་། །ཕྱིན་ཅི་ལོག་བཞི་རྟག་ཆད་མུ། །གནས་མ་བསྒྱུར་བར་ངོ་སྤྲད་པས། །སྒོམ་པ་སྒོམ་མ་སྒོམ་དུ་ཡེ་ནས་མེད། །ཕྲ་རབ་དག་གི་རྡུལ་ལ་ཡང་། །དག་པ་འཇིག་རྟེན་སྣང་བ་ཡེ་ནས་རྫོགས། །རྫོགས་པར་ཤེས་ནས་བསྐྱེད་དུ་ཡེ་ནས་མེད། །མ་ཤེས་བསྐྱེད་པས་སྤང་བླང་འདུ་འབྲལ་ཅན། །མཐར་ཐུག་རྡོ་རྗེ་སེམས་དཔའ་ཞེས་ཀྱིས་དེ་ལ་བྱ། །ཞེས་གསུངས་སོ། །ཐིག་ལེ་ཉག་གཅིག་ཡེ་ཤེས་ཟང་ཐལ་གྱི་རྒྱུད་ལས། །འབྲས་བུ་རྫོགས་པར་ངོ་སྤྲད་པ་དག་པ་འཇིག་རྟེན་པའི་སྣང་བ་བསྟན་པའི་ལེའུ་སྟེ་ལྔ་པའོ།། །།དེ་ནས་ཡང་བཀའ་སྩལ་པ། ཡང་དག་ཡེ་ཤེས་སྣང་བ་བསྟན་པ་ནི། །ཕྱི་ནང་གཉིས་སུ་དབྱེར་མེད་པས། །ཡེ་ཤེས་ཟང་ཐལ་ཆེན་པོ་དུག་ལྔ་རྩི་རུ་རང་སར་གྲོལ། །སྐུ་ལྔ་རྩི་རུ་དངོས་པོ་མེད། །དབྱེར་མེད་ཡེ་ཤེས་ཟང་ཐལ་ལ། །ཕྱི་ནང་མེད་པའི་ཡེ་ཤེས་བསམ། །མ་དག་སྣང་བ་རང་རྒྱུད་པ། 
།རང་རྒྱུད་མཚན་མར་༄༅། །རང་སར་གྲོལ། །སྤྲུལ་གྱི་མདུད་པ་ལྔ་མདུད་འདྲ། །དྲི་མས་དྲི་མ་འཁྲུ་བ་དང་། །ཀྱུས་ཀུས་ཀྱུས་ཀུ་འབྱིན་པ་ལྟར། །དུག་ལྔ་ལམ་དུ་ཕྱེར་བ་དང་། །དུག་ལྔ་ངོ་སྤྲོད་བྱས་པ་ཡིས། །ཡེ་ཤེས་ཟང་ཐལ་ཁོང་ནས་འབར། །ནམ་མཁའ་དག་ལར་རལ་གྲི་སྐོར་པ་ལྟར། །དུག་ལྔ་ཕྱོགས་མེད་རང་གྲོལ་གྱིས། །སྲོག་གི་སྤུ་གྲི་སོ་བརྡེབས་ཀྱིས། །བདག་གསོད་གཞན་སྒྲོལ་ཤེས་པར་བྱ། །ཉི་མ་ཟླ་བའི་རྟ་ལ་ཤོན། །ཐོག་གི་ཟླ་ནི་བརྡེག་པར་བྱ། །གློག་གི་ཞགས་པས་བཅིང་བར་བྱ། །འཇའ་ཚོན་ཕུབ་ཆུང་སྟན་དུ་བཏིང་། །ནམ་མཁའ་སྟོང་པ་གོས་སུ་གོན། །རླུད་གི་འཁོར་ལོ་གོང་དུ་བསྐོར། །དམིགས་པ་ཅན་ལ་འཕྲང་བར་བྱ། །སྣང་གསལ་རལ་གྲི་ཕྱག་ཏུ་ལོང་། །སྐྱེ་འགྲོའི་རྩེ་ཤིང་གཅད་པར་བྱའོ། །ཡེ་ཤེས་སྟོང་གསལ་ཆེན་པོ་ལ། །ཐུགས་རྗེ་ཉི་མའི་སྙིང་པོ་ལྟར། །ཐམས་ཅད་སེལ་བའི་འོད་པོ་ཆེ། །བདག་གསོད་གཞན་སྒྲོལ་ཐབས་ལ་མཁས། །བྱང་ཆུབ་སེམས་དཔའ་ཤེས་རབ་དག་པའི་རྡོ་རྗེ་སེམས་དཔའ་ལ་ངོ་སྤྲད་པའོ། །ཞེས་གསུངས་སོ། །ཡེ་ཤེས་ཟང་ཐལ་ཐིག་ལེའི་རྒྱུད་ལས། དག་པ་འཇིག་རྟེན་པ་་བསྐང་ལ་ངོ་སྤྲོད་པའི་ལེའུ་སྟེ་དྲུག་པའོ།། །།དེ་ནས་ཡང་བཅོམ་ལྡན་འདས་ཀྱིས་རྡོ་རྗེ་སེམས་དཔར་སྐུ་སྤྲུལ་ནས། ཉིད་ཀྱིས་ཉིད་ལ་བཀའ་སྩལ་པ། །ཡེ་ཤེས་ཆེན་པོ་ཟང་ཐལ་ལ། །འདུས་བྱས་དག་གི་སྒྲ་མི་འཇུག 
།རང་སྣང་གསང་མཛོད་སྣང་བ་ལ། །བར་དོ་འོད་ཀྱི་སྒྲ་མི་འཇུག །བློ་དངོས་གཉིས་མེད་རང་གྲོལ་ལ། །སྒོམ་པར་བྱ་བའི་བློས་མི་བསླད། ཁྲེས་རབ་དག་པའི་ཡེ་ཤེས་ཡིན། །དབུགས་མེད་སྤྱན་གསུམ་རང་གྲོལ་ལ། །བར་དང་དོ་ཡི་སྒྲ་མི་འཇུག །ཆོས་ལས་གྲོལ་བའི་ཟང་ཐལ་ལ། ཁུད་ཅེས་བྱ་བའི་ལྷད་ཀྱིས་བསླད། །འགྱུ་བ་རང་གྲོལ་ཡེ་ཤེས་ལ། །བསམ་ཞེས་བྱ་བ་ཚིག་གིས་བཅོས། །རང་གྲོལ་ཡེ་ཤེས་ཡིན་པ་ལ། །ཐོབ་ཅེས་བྱ་བས་སྦང་བླང་བྱུང་། །མཚན་མ་རང་གྲོལ་གྱི་དགོངས་པ་དེ། ཁུད་ལས་བསྐྱེད་པར་བྱ་བ་མིན། །ལྷག་མཐོང་རིག་པའི་ཡེ་ཤེས་ཤར། །གཟུང་འཛིན་རྣམ་རྟོག་སྒྲིབ་པ་དག །སྒྲིབ་པ་ཀུན་ལས་རབ་ཏུ་གྲོལ། །སྐུ་གསུམ་ཤེས་རབ་ངང་ལས་ཞབྲུངས། །འཁྲུལ་པའི་མཚན་མ་རང་སར་གྲོལ། །མ་དག་དག་ལ་འཇིག་རྟེན་པའི། །སྣང་བ་རྣམ་གཉིས་རང་སར་གྲོལ། །ཕྱི་ནང་མེད་པར་ཐིག་ལེས་ཁྱབ། །ཁྱབ་བརྡལ་ཐིག་ལེ་ཡེ་ནས་བརྡལ། །མ་རིག་པ་ཡི་རྩ་བ་ནི། །དང་པོ་ཐུགས་སར་ག་ས་པ་ལ། །ཞབྲུལ་པ་བ་དས་ཤེས་པར་བྱ། །བར་དུ་འདུག་སར་གནས་པ་ལ། །སྣང་བ་རྣམ་གསུམ་རབ་ཏུ་གཅེས། །ཐ་མ་འགྲོལ་བར་བཏང་བ་ལ། །འགྱུ་བ་སྣ་ཚོགས་འགྲོ་འོང་ལ། །གཉིས་མེད་ཤེས་རབ་ཁྱེར་ཀ་གཅེས། །དུསགསུམགཅིགཏུབསྲེབ་ལ། །ཐིག་ལེ་ཆོས་ཆེན་ཀློང་ཆེན་དུ། །བྱ་བཙལ་མེད་པའི་རྟ་ཕོ་ལ། །འགྱུ་བའི་ཁྱེའུ་ཆུང་ཤོན་ནས་སུ། 
།ཉི་ཟླ་གཉིས་ཀྱི་ལྕགས་༄༅། །ཆེན་དེ། །སྐད་ཅིག་མ་ལ་རང་སར་ཐིམ། །དྷ་ཐིམ་དྷ་ཐིམ། ཞེས་གསུངས་སོ། །ཡེ་ཤེས་ཟང་ཐལ་ཐིག་ལེའུ་རྒྱུད་ལས། །བྱིན་གྱིས་བརླབས་ཀྱིས་བཤད་པའི་ཚུལ་མཚོན་པའི་ལེའུ་སྟེ་བདུན་པའོ།། །།དེ་ནས་ཡང་བཅོམ་ལྡན་འདས་ཀྱིས་བཀའ་སྩལ་པ། གསང་བའི་བདག་པོ་ལེགས་པར་ཉོན། །ངོ་སྤྲོད་བསྡུས་པ་བདག་གིས་བསྟན། །ངོ་སྤྲོད་རྣམ་པ་གསུམ་ཡིན་ནོ། །དཔེ་དང་རྟགས་དང་དོན་དུ་བསྡུ། །དཔེ་ནི་མན་ཤེལ་དྭངས་པ་སྟེ། །དང་པོ་སྤྱི་སའི་གཞི་རུ་བཞག །ཆོས་ལྔ་དག་དང་ལྡན་པ་སྟེ། །ཀུན་གྱི་གཞི་སའི་དཔེ་མཚོན་བསྟན། །སྣང་བ་རྣམ་གསུམ་དེ་རུ་བསྡུ། །དེ་ནས་རྟགས་ལ་ངོ་སྤྲད་པ། །འོད་དང་ཟེར་དང་འགྱུར་བའི་དཔེ་ཤེལ་དང་རྣམ་པ་བཞི་རུ་མཚོན། །དག་དང་མ་དག་ཡང་དག་གསུམ། །བར་སྐབས་དེ་ནས་འཕྲོས་པས་ན། །ངོ་སྤྲོད་རྣམ་གསུམ་དེ་རུ་འདུས། །ཞེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། དཔེའི་ངོ་སྤྲོད་ཀྱི་ལེའུ་སྟེ་བརྒྱད་པའོ།། །།སར་ཨ་དྷ་ཐིམ་དྷ་ཐིམ། དེ་ནས་ཡང་བཀའ་སྩལ་པ། ཕྱི་ཡི་དཔེ་དོན་རྟགས་ཀྱི་བརྡ། །གསང་བདག་ཆེ་ལ་བསྟན་པ་ནི། །རང་ལུས་དཔེ་དོན་རྟགས་ཀྱིས་བརྡ། །ངོ་སྤྲོད་བདག་གིས་བསྟན་པར་བྱ། །མིག་ནི་དཔེ་ཡི་ངོ་སྤྲོད་ཡིན། །དག་དང་མ་དག་ཡང་དག་གསུམ། །རྣམ་ཤེས་འོད་དང་ཟང་ཐལ་གསུམ། །རེ་རེ་ལ་ཡང་ལྔ་ལྔས་བསྐོར། 
།ངོ་སྤྲོད་གསུམ་གྱི་དཔེ་རུ་མཚོན། །ཟང་ཐལ་ཐིག་ལེ་ཆོས་མིན་སྐུ། །འདི་ནི་ལོངས་སྐུའི་ཞིང་ཁམས་སོ། །མཚོན་གང་ནང་ན་སྒྱུ་མའི་སྐུ། །ཀུན་ཏུ་མི་འགག་ཐུགས་ཡིན་ཏེ། །དེ་ནི་ལོངས་སྐུའི་ངོ་སྤྲོད་དོ། །ཐིག་ལེ་ཉག་གཅིག་ངོ་སྤྲོད་ཡིན། །རྣམ་ཤེས་འགག་པ་མེད་པ་ལ། །དུག་ལྔ་རང་བཞིན་རང་ཤར་བ། །འགྲོ་དྲུག་སྨིན་པའི་རྒྱུ་རྐྱེན་ཚང་། །མ་དག་འཁྲུལ་པའི་དཔེས་མཚོན་ཡིན། །ཞེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས།ནང་རང་ལུས་ཀྱི་བརྡའི་ངོ་སྤྲོད་པའི་ལེའུ་སྟེ་དགུ་པའོ།། །།མཧ་ལྷ་མཧ་ལྷ། བཅོམ་ལྡན་འདས་ཀྱིས་བཀའ་སྩལ་པ། །སེམས་དཔའ་ཆེན་པོ་ཁྱོད་ཉོན་ཅིག །གསང་བ་རྟགས་ཀྱང་ངོ་སྤྲོད་བསྟན་པ་ནི། །རྩ་ཡི་རྒྱལ་པོ་ཤེལ་གྱི་སྦུག་མ་ཅན། །ཆོས་གསུམ་འགག་པ་མེད་པའི་ལམ་དུ་ཤར། །སྣང་སྲིད་གསལ་བ་འོད་སྲུངས་ཆེན་པོས་མཛོད། །འོད་གསལ་འཁོར་ལོ་ཐིག་ལེ་རང་ལ་འབར། །ཐིག་ལེ་སྣང་ལ་ཕབ་ཙམ་ན། །ལྕེ་སྤྱང་མིག་འདྲ་ཨེ་ཡི་འོད་གསལ་ཏེ། །བར་དོའི་མཚོན་པ་བརྡ་ཡི་ངོ་སྤྲད་དེ། །ཕྱི་མར་མི་གདོད་ད་ལྟ་ཉིད་དུ་གསལ། །གསལ་བ་ཟང་ཐལ་འདི་ལ་འདུ་ཤེས་ན། །སངས་རྒྱས་ས་ཡང་སྐད་ཅིག་གཅིག་ལ་རྫོགས། །འོད་གསལ་འཁོར་ལོ་སྐོར་བ་དང་། །གནས་ཀྱི་བཙན་ཐབས་ཆེན་པོ་བསྟན་པ་གཅེས། །དེ་ཡང་རྟགས་ཀྱི་ངོ་སྤྲོད་ཡིན་པར་ཤེས། །རྩ་ཡིག་གནད་དང་ཕྱག་རྒྱའི་གནད། 
།སྒོམ་པ་འོད་གསལ་འཁོར་ལོ་༄༅། །བསྐོར་ཤེས་ན། །བར་དོ་མེད་པའི་ཡེ་ཤེས་ཟང་ཐལ་འཆར། །ཞེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། ཐིག་ལེ་བཙན་ཐབས་སུ་བསྟན་པ་དང་འོད་གསལ་འཁོར་ལོ་བསྐོར་བའི་ལེའུ་སྟེ་བཅུ་པའོ།། །།དེ་ནས་ཡང་བཀའ་སྩལ་པ། སེམས་དཔའ་ཆེན་པོ་ཉོན་ཅིག །ཡང་ན་རྟགས་ལ་ངོ་སྤྲོད་འདི་ལྟ་སྟེ། །རྩ་ཡི་རྩལ་པོ་ཤེལ་གྱི་སྦུག་མ་ཅན། །ཉི་མ་ཟླ་བའི་ནང་ན་ཟུག་ནས་གནས། །དོན་གྱི་ངོ་བོ་ཐིག་ལེ་ཆོས་མིན་སྐུ། །གངས་རི་བརྩེགས་པའི་གནས་དང་འབྲེལ་བ་ཡི། །ནུབ་དུས་འཆར་དུས་ཐིམ་དུས་མ་ཤེས་ན། །ཆགས་སྡང་བློ་ཡི་ཡུལ་ལས་འདའ་མི་སྲིད། །སྐྱེ་བ་གཅོད་པ་གནས་པ་གསུམ། །འདུ་འབྲལ་མེད་པར་འཁོར་བའི་རྩལ་དུ་འཆར། །དེ་ཡི་རྩལ་དུ་དབུགས་ཀྱི་འགྲོ་འོངས་ཀྱང་། །གསུམ་དུ་བྱུང་བས་སེམས་ཀྱི་རྟགས་སུ་ཤར། །གངས་རི་གཉིས་ལ་ཡོབ་ཆེན་ལྟ་བུའི་རྩ། །སྙིང་དང་རྩ་ཡི་བར་ན་གོང་དང་འདྲ། །དེ་གཉིས་འབྲེལ་བའི་རྩ་ཡི་ནང་ནས་ནི། །འགག་མེད་ཐོགས་མེད་དབུགས་མེད་པའི། །ཟང་ཐལ་ཕྱོགས་མེད་འགྲོ་བ་ཡི། །གནད་ཀྱི་གདམས་པ་ཡིན་པར་མ་ཤེས་ན། །ཐིག་ལེ་ཉག་གཅིག་ཁས་ལེན་སྨོན་པ་ཡིན། །དགའ་རབ་རྡོ་རྗེའི་རིག་པའི་གསང་ལམ་དང་། །རྡོ་རྗེ་སེམས་དཔའ་ཡེ་ཤེས་གསང་ལམ་དུ། །ཀུན་ཏུ་བཟང་པོའི་ཐིག་ལེ་ཆོས་མིན་སྐུ། །ཐག་ཆོད་དོན་གྱི་ཡེ་ཤེས་མ་ཤར་ན། 
།དཔེ་ཡི་ངོ་སྤྲོད་ཚིག་གི་ན་ཡ་ཡིན། །འགྲོ་དྲུག་འཁྲུལ་པའི་འདམ་ནས་ཐོན་པ་དཀའ། །རྟེན་གྱི་གསང་ལམ་རྟགས་ཀྱི་གསང་ལམ་དང་། །ཡེ་ཤེས་གསང་ལམ་བཞི་པོ་མ་ཕྱེད་ན། །ཐིག་ལེ་ཡེ་བརྡལ་ཅི་ཁྱབ་བློ་ཡི་ཡུལ། །སེམས་འཛིན་སྒོམ་ཆགས་ཞི་དེས་ལྷ་ཡི་ཆོས། །རང་རྒྱུད་ཆགས་སྡང་རང་ཁ་བློ་ཡི་ཆོས། །ཆོས་སྤྱོད་བཅུ་དང་མི་དགེ་ཀྱང་། །ཐིག་ལེ་ཆོས་ཀློང་ཞལ་མི་མཐོང་། ཁྲེས་རབ་རིག་པ་མ་རིག་ཡིད་དང་བཞི། །གནད་ཀྱི་གདམས་ངག་དམ་པ་མ་ཤེས་ན། །ཡེ་ཤེས་ཐུག་ཕྲད་འཆར་བའི་དུས་མི་མཆི། །རྣམ་རྟོག་ཡེ་ཤེས་ཟང་ཐལ་ངོ་སྤྲོད་མ་བསྟན་ན། །སྐུ་གསུམ་འདུ་འབྲལ་མེད་པའི་ངོ་མི་འཕྲད། །གཟུང་འཛིན་ཟང་ཐལ་འགྲོ་བའི་གནད་མེད་ན། །ཐིག་ལེ་ཉག་གཅིག་འཆར་བའི་དུས་མི་མཆི། །ཞེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། རྟགས་ཀྱི་ངོ་སྤྲད་དང་དོན་གྱི་ཡེ་ཤེས་ངོ་བོ་སྤྲད་པའི་ལེའུ་སྟེ་བཅུ་གཅིག་པའོ།། །།དེ་ནས་ཡང་བཀའ་སྩལ་པ།ཉོན་ཅིག་རྡོ་རྗེ་སེམས་དཔའ་ཆེ། །ཡེ་ཤེས་དབྱེ་བ་བསྟན་པ་ནི། །གཞི་གནས་ཡེ་ཤེས་ལྷུན་གྲུབ་ནི། །རྒྱ་མ་ཆད་པའི་ཡེ་ཤེས་བཞི། །འགག་པ་མེད་པའི་གཞི་ཡིན་ནོ། །མ་དག་ཞབྲུལ་པའི་ཡེ་ཤེས་ནི། །ཞབྲུལ་པསཡེ་ཤེས་མིང་མ་ཐོགས། །ལམ་གྱི་ཡེ་ཤེས་རྣམ་པ་བཞི། །རང་བྱུང་རང་རིག་ལྷག་མཐོང་དང་། །ངོ་བོ་ཉིད་ཀྱི་ཡེ་ཤེས་ནི། ཁྲེས་རབ་དག་པའི་ཡེ་ཤེས་ཡིན། །དག་པ་འཇིག་རྟེན་ཡེ་ཤེས་ནི། 
།མེ་ལོང་ཡེ་ཤེས་ལ༄༅། །སོགས་ལྔ། །ཇི་ལྟ་བ་དང་ཇི་སྙེད་མཁྱེན། །ངོ་བོ་ཉིད་ཀྱི་ཡེ་ཤེས་དང་། །རྣམ་པ་བརྒྱད་དུ་རིག་པར་བྱ། །ཡང་དག་ཡེ་ཤེས་སྣང་བ་ནི། །ཡུལ་དང་ཡེ་ཤེས་ཟང་ཐལ་དང་། །ཕྱོགས་ལྷུང་མེད་པའི་ཡེ་ཤེས་དང་། །ཡེ་ཤེས་ཁྱབ་བརྡལ་ཆེན་པོ་དང་། །ངོ་བོ་ཉིད་ཀྱི་ཡེ་ཤེས་དང་། རྣམ་པ་བཞི་རུ་འདུས་པ་ཡིན། །ཡེ་ཤེས་ཡེ་ཤེས་ཁྱད་པར་འཕགས། །ཡེ་ཤེས་ཟང་ཐལ་ཁྱད་པར་ཆེ། །ཕྱི་ནང་མེད་པར་སྣང་སྲིད་བརྡལ། །ཡངས་སོ་ཆེ་ཡི་ཡེ་ཤེས་ཆེ། །ཞེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། ཡེ་ཤེས་ཀྱི་དབྱེ་བའི་ལེའུ་སྟེ་བཅུ་གཉིས་པའོ།། །།དེ་ནས་ཡང་བཅོམ་ལྡན་འདས་ཀྱིས་ཏིང་ངེ་འཛིན་དེ་ལས་བཞེངས་ཏེ། གསང་བའི་བདག་པོ་ལ་བཀའ་སྩལ་པ། ཉོན་ཅིག་སེམས་དཔའ་རྡོ་རྗེ་འཛིན། །ཕྱོགས་འཛིན་མེད་པའི་ཐིག་ལེ་དེ། །འགག་པ་མེད་པའི་ཡེ་ཤེས་ཡིན། །ཡེ་ཤེས་ངོ་སྤྲོད་བསྟན་པ་ནི། །ཡེ་ཤེས་ཟང་ཐལ་ཆོས་ལས་འདས། །འཁོར་བར་འདོགས་པར་འགྱུར་པ་ཡིན། །མྱང་འདས་འདོགས་པའང་འགྱུ་བ་ཕྱེ། །བློ་དངོས་གཉིས་ཀྱི་བར་མཚམས་སུ། །ཕྱི་ནང་གཉིས་ཀྱི་ལྟང་འཛིན་པ། །གཟུང་འཛིན་གཅོད་པའི་ཤེས་རབ་ཀྱིས། །ཕྱི་ནང་མེད་པའི་ཟང་ཐལ་ལ། །ཕྱི་ནང་གཉིས་སུ་འབྱེད་པ་ནི། །ཐིག་ལེ་ཉག་གཅིག་ཀུན་ཁྱབ་ལ། །དུས་ལ་ལྟོས་པ་འཁྲུལ་པའི་བློ། །རྫོགས་ཆེན་ཐིག་ལེ་ཟང་ཐལ་ལ། 
།ཕྱོགས་མཚམས་སྟེང་འོག་འདོད་པ་གང་། །ཐམས་ཅད་མ་བསྒྲུབས་རྫོགས་ཆེན་ལ། །དགག་སྒྲུབ་བྱ་ན་གོལ་བ་ཡིན། །ཨེ་མ་ཧོ་རིགས་ཀྱི་བུ། །ངས་བཤད་པ་ལ་མ་སྐྲག་ཅིག །ཆོས་རྣམས་ཐམས་ཅད་ཐིག་ལེ་ཡེ་བརྡལ་ཡིན། །ཡིན་པར་ཤེས་པས་འཁོར་དུ་འཁོར་ས་མེད། །ཐམས་ཅད་ཕྱི་ནང་མེད་པའི་ཆོས་མིན་ཀློང་། །སངས་རྒྱས་འཁྲུལ་པས་མིང་དུ་བཏགས་པས་ནོར། །ཐིག་ལེ་ཕྱོགས་མེད་ཡེ་ཤེས་ཟང་ཐལ་ལ། །ལྟ་སྒོམ་འདོད་པས་ཀུན་ཏུ་བརྟགས་པས་བསླུས། །ཕྱི་ནང་མེད་པའི་ཡེ་ཤེས་ཟང་ཐལ་ལ། །འབྲས་བུ་ཕྱི་དུས་མི་འདེབས་ད་ལྟ་ཉིད་དུ་གྲུབ། །ཐིག་ལེ་བར་མཚམས་མ་གྲུབ་ཟང་ཐལ་ལ། །བར་དོའི་གདམས་པ་རྫོགས་ཆེན་ལམ་པའི་ཆོས ལམ་ལ་རེག་ན་བག་ཆགས་ལས་ལ་རེ ལས་ལ་རེ་ན་རང་བྱུང་ཡེ་ཤེས་བརྫུན། །སངས་རྒྱས་ཐུགས་རྗེ་དབྲི་བཀོལ་མེད་པ་ལ། །ཐུབ་དྲུག་འབྱུང་བར་འདོད་པ་ཡིད་སྨོན་བློ་ཡི་ཡུལ། །རྫོགས་ཆེན་བློ་ལས་གྲོལ་བའི་ཆོས་མིན་ཡིན། །ཐུགས་རྗེ་དབྲི་བཀོལ་མེད་པ་ཡི། །ཐམས་ཅད་སྐུ་གསུམ་རོལ་པར་མ་ཤེས་ན། །ཐུགས་རྗེ་དུས་ལ་ལྟོས་ན་འཁྲུལ་པས་ཞབྲུལ་པ་རྒྱུད། །ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། ཐིག་ལེའི་རང་སྒོ་ལ་ངོ་སྤྲད་པའི་ལེའུ་སྟེ་བཅུ་གསུམ་པའོ།། །།དེ་ནས་བཅོམ་ལྡན་འདས་ཀྱིས། ཡངས་པ་ཅན་གྱི་གནས་ནས་བཞེངས་ནས། བྱང་ཆུབ་སེམས་དཔའ་བཛྲ་སཏྭ་ལ་བཀའ་སྩལ་པ། 
སྐུ་གསུམ་དབྱེ་༄༅། །བ་བསྟན་པར་བྱ་ཡིས། སེམས་དཔའ་ཆེན་པོ་ཉོན་ཅིག །ཆོས་སྐུའི་ཆོས་སྐུ་ལོངས་སྐུ་དང་། །སྤྲུལ་པའི་སྐུ་རུ་དབྱེ་བར་བྱ། །ལོངས་སྐུའི་ཆོས་སྐུ་ལོངས་སྐུ་དང་། །སྤྲུལ་པའི་སྐུ་ཡི་དབྱེ་བ་དང་། །སྤྲུལ་སྐུའི་ཆོས་སྐུ་ལོངས་སྐུ་དང་། །སྤྲུལ་སྐུའི་དབྱེ་བ་བཤད་པར་བྱ། །ཆོས་སྐུ་ནམ་མཁའ་ལྟ་བུ་ལ། །ལོངས་སྐུ་སྤྲིན་གྱི་ཚུལ་དུ་སྣང་། །སྤྲུལ་པའི་སྐུ་ནི་ཆར་ལྟ་བུ། །ཆོས་སྐུ་མཁའ་ཁྱབ་ཟང་ཐལ་ཡིན། །ཆོས་སྐུའི་ལོངས་སྐུ་ཐིག་ལེ་རང་གསལ་ཡིན། །ཆོས་སྐུའི་སྤྲུལ་སྐུ་ཐུགས་རྗེ་ཕྱོགས་མེད་ཡིན། །འགག་མེད་ཐིག་ལེ་སྤྲུལ་པའི་སྐུ་དེ། །ངོ་སྤྲོད་ཐུགས་རྗེ་ཅན་ལ་གདབ། །ཐུགས་རྗེ་ཕྱོགས་རིས་མེད་པ་ཡིན། །ཕྱོགས་རིས་མེད་པའི་ཟང་ཐལ་ཆོས་མིན་སྐུ། །ཐིག་ལེ་ཆོས་མིན་ཡངས་པའི་རང་ས་ན། །རིག་པ་ཆོས་མིན་ཡེ་ཤེས་ཆེན་པོ་དེ། །ཐིག་ལེ་ངོ་སྤྲོད་འདི་ལ་སྤྱད་ནུས་ན། །ཐིག་ལེ་སྒྲིབ་མེད་ཡེ་ཤེས་ཆོས་མིན་སྐུ། །བར་མཚམས་མེད་པའི་ཐིག་ལེ་ཁོང་ནས་ཤར། །ལམ་གྱི་གདམས་ངག་འགྱུ་བ་མི་དགག་པར། །ཕྱོགས་ལྷུང་མེད་པའི་ཤེས་རབ་ཆེན་པོ་ཡིས། །ཆོས་ཀྱི་སྐུ་གསུམ་ངོ་སྤྲོད་ཆེན་པོ་ཡིན། །དེ་ལས་འདའ་དུས་སངས་རྒྱས་ཡུལ་མེད་མཐོང་། །རིག་པ་ཡུལ་མེད་འདི་ལ་ངོ་སྤྲོད་ན། །སངས་རྒྱས་རང་ཆས་ཡིན་པས་ཡུལ་མེད་ཡིན། །ཅེས་གསུངས་སོ། །ཡེ་ཤེས ཐིག་ལེ་ཟང་ཐལ་གྱི་རྒྱུད་ལས། 
སྐུ་གསུམ་དབྱེ་བའི་ལེའུ་སྟེ་བཅུ་བཞི་པའོ།། །།ཀུན་ཏུ་བཟང་པོས་བཀའ་སྩལ་པ། །སེམས་དཔའ་ཆེན་པོ་ཁྱོན་ཉོན་ཅིག །ལོངས་སྐུའི་དབྱེ་བ་འདི་ལྟ་སྟེ། །ནོར་བུ་རིན་ཆེན་ལྟ་བུ་དེ། །ཐུགས་རྗེ་འདོད་ཡོན་འཆར་བའི་གཞི། །ཡོན་ཏན་སོ་སོར་སྣང་བ་ལྟར། །ལོངས་སྐུའི་ཆོས་སྐུ་བསྟན་པ་ནི། །ཇི་ལྟ་བ་ཡི་ཡེ་ཤེས་ཡིན། །ལོངས་སྐུ་སྒྱུ་མའི་གཟུགས་སྐུ་ཡིན། །སྤྲུལ་སྐུ་ཇི་སྙེད་ཡེ་ཤེས་ཡིན། །སྒྱུ་མ་ལྷུན་གྲུབ་འོད་ཀྱི་ཕུང་པོ་ལ། །སྐུ་ལྔ་ལ་སོགས་བསམ་གྱིས་མི་ཁྱབ་པ། །འཇིག་རྟེན་འདི་འམ་ཐམས་ཅད་ན། །ཏིལ་གྱི་གང་བུ་བཞིན་དུ་ནི། །ཡོངས་སུ་གང་ཞིང་བར་མཚམས་མེད། །ཡེ་ཤེས་སྒྱུ་མའི་སྦུབས་ཀྱི་ངོ་སྤྲོད་འདིས། །མ་ཧྭ་ཡོ་གའི་གོལ་གཞི་གོལ་ས་དང་། །ཨ་ནུ་ཡོ་གའི་གོལ་གཞི་གོལ་ས་གཉིས། །དབྱེར་མེད་རང་སར་མ་ཤེས་སྒྲིབ་པ་ཡིན། །རང་ལུས་ཐིག་ལེ་བརྡུངས་པས་གོལ་ས་ཆོད། །ཕྱི་ནང་མེད་པའི་ཐིག་ལེ་ཆོས་ཉིད་ཀློང་། །འབྲས་བུ་མ་བཙལ་རང་ལ་གྲུབ་པས་ནོར་བུ་རིན་ཆེན་འདྲ། ཡེ་ནས་ཡོད་པ་མཐོང་བས་དབུལ་མོ་གཏེར་རྙེད་ཚུལ། །སངས་རྒྱས་ཐིག་ལེ་ཕྱོགས་མེད་སྐུ། །གཟུགས་སྐུ་མཉམ་ལ་མ་འདྲེས་པ། །ནོར་བུ་རིན་ཆེན་ཡོན་ཏན་འདྲ། །སྤྲུལ་སྐུ་སོ་སོར་ཤར་བ་ནི། །ནོར་བུ་རིན་ཆེན་ཐུགས་རྗེ་འདྲ། །ནོར་བུ་རིན་ཆེན་ཕྱོགས་མེད་དེ། །གཉིས་མེད་ཆོས་སྐུའི་ངོ་སྤྲོད་ཡིན། །ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། 
།ལོངས་སྐུའི་དབྱེ་བ་ངོ་སྤྲད་པའི་ལེའུ་སྟེ་བཅོ་ལྔ་༄༅། །པའོ།། །།དེ་ནས་ཡང་བཀའ་སྩལ་པ། སེམས་དཔའ་ཆེན་པོ་ཁྱོད་ཉོན་ཅིག །སྤྲུལ་པ་སྐུ་ཡི་དབྱེ་བ་བསྟན་པ་ནི། །ཉི་མ་འོད་དང་ཟེར་དང་གསུམ། །ཡོན་ཏན་ཕྱོགས་མེད་མཐུན་པར་གྲུབ། །སྤྲུལ་པ་སྐུ་ཡི་ཆོས་སྐུ་ནི། །ཐིག་ལེ་ཆོས་མིན་ཀུན་གྱི་གཞི། །དམྱལ་བའི་གནས་ན་ལྷུན་གྱིས་གྲུབ། །རྒྱ་ཆད་ཕྱོགས་སུ་མ་ལྷུང་བས། །དོན་ནི་ལྷུན་གྱིས་གྲུབ་པ་ཡིན། །འགྲོ་དྲུག་ཆོས་ཀྱི་སྐུ་ཡི་གཞིར། །ལྷུན་གྱིས་གྲུབ་པར་བཤད་པ་ཡིན། །རྒྱ་མ་ཆད་པས་ལྷུན་གྱིས་གྲུབ། །ཉི་མའི་སྙིང་པོ་སྟོང་གསལ་དེ། ཁྲར་གླིང་ལ་སོགས་རྒྱུ་བའི་དུས། །རྒྱ་མ་ཆད་པས་གར་ཡང་སྣང་། །ཕྱོགས་སུ་མ་ལྷུང་གར་ཡང་རྒྱུ། །ངོ་བོ་རྟོག་མེད་ཟང་ཐལ་དེ། །ཀུན་ལ་དབྲི་བཀོལ་འབྱེད་པ་མེད། །རྟོག་མེད་མཉམ་པར་ལྷུན་གྱིས་གྲུབ། །ཟེར་ནི་ཕྱོགས་མེད་འཆར་བའི་རྒྱུ། །དབྲི་བཀོལ་མེད་པས་ཡོངས་ལ་སྣང་། །སྣང་གསལ་ཡངས་པའི་ཟེར་དུ་ཤར། །སྤྲུལ་པའི་སྐུ་ཡི་ལོངས་སྐུ་ནི། །སྣང་བ་འགག་མེད་རང་དུ་གསལ། །རང་གསལ་རང་གདངས་ཆེན་པོ་འདི། །རྟག་ཏུ་འདི་ལྟར་ལྟ་སྤྱོད་ན། །ལོངས་སྐུའི་ངོ་སྤྲོད་ཆེན་པོ་ཡིན། །སྤྲུལ་པའི་ངོ་སྤྲོད་བསྟན་པ་ནི། །ཉི་མའི་འོད་ཀྱི་སྣང་བ་དེ། །ཉི་མ་ཕྱེད་ཀྱི་དུས་དག་ན། །རང་རང་མཐོངས་ཀྱི་དབྱིངས་སུ་གྲུབ། །བསམ་བ་མི་འདྲ་སྣ་ཚོགས་ཤར། །ཉོན་མོངས་བརྒྱད་ཁྲི་བཞི་སྟོང་སྨིན། །རྩ་བ་དུག་ལྔ་དག་ལ་འདུས། 
།དེ་ཡང་གསུམ་འདུས་གསུམ་པོ་གཅིག །གཅིག་པོ་མ་རིག་དེ་ཉིད་ཅི་ལས་གྲུབ། །རྩ་གཅད་རྩེ་གཅད་སྐེད་གཅོད་ཀྱི། །ཐོག་མ་བར་དང་མཐར་གཅོད་པའི། །ཡེ་ཤེས་ངོ་བཟུང་ངོ་སྤྲོད་སྟོན། །གཅིག་པོ་མཚན་མ་རང་སར་གྲོལ། །གཉིས་མེད་ཐིག་ལེ་ཟང་ཐལ་སྐུ། །ཕྱོགས་ལྷུང་མེད་པའི་ཡེ་ཤེས་ཤར། །རྒྱ་མ་ཆད་ཀྱི་ཆོས་སྐུར་གསལ། །ལྷུན་གྱིས་གྲུབ་པས་རང་སར་གྲོལ། །རང་སྣང་དག་ལས་མེད་ཙམ་ན། །རིག་པ་ཡུལ་མེད་ཅེས་ཀྱང་བྱ། །ཆོས་ལ་བདག་མེད་ཅེས་ཀྱང་བྱ། །སངས་རྒྱས་ཡུལ་མེད་ཅེས་ཀྱང་བྱ། །གཟིགས་སྣང་མཐའ་ལས་གྲོལ་བ་ཡིན། །ཞེས་གསུངས་སོ། །ཡེ་ཤེས་ཐིག་ལེ་འཁོར་ལོ་ཁོང་འབར་གྱི་རྒྱུད་ལས། ལེའུ་སྐབས་ཏེ་བཅུ་དྲུག་པའོ སརྦ་མ་ལ་ད་དུ་ཨ་སིང་ཤ་ཥ༷་ཙ་ལ་ཨུ། དེ་ནས་ཡང་བཅོམ་ལྡན་འདས་ཀྱིས་བདེ་ཆེན་རང་འབར་གྱི་ཏིང་ངེ་འཛིན་ལས་བཞེངས་ནས། རྡོ་རྗེ་སེམས་དཔའ་ལ་བཀའ་སྩལ་པ། ཀྱེ། སེམས་དཔའ་ཆེན་པོ་ཁྱོད་ཉོན་ཅིག །སྐུ་གསུམ་དབྱེར་མེད་བསྟན་པ་ནི། །རྒྱ་མཚོ་དྭངས་པའི་དུས་ཉིད་ན། །དར་དང་རླབས་དང་སྦུ་བ་དང་། །ཆབ་རོམ་སྣ་ཚོགས་ཅིར་སྣང་ཡང་། །ཆུ་བོ་དག་ལས་འདས་པ་འམ། །རྒྱ་ཆད་ཕྱོགས་སུ་ལྷུང་བ་ནི། །ཕྲ་རབ་རྡུལ་ཙམ་མ་མཐོངངོ། །དེབཞིནའགྲོབརིགས་དྲུག་དང་། །ལོངས་སྤྱོད་རྫོགས་པ་སྒྱུ་མའི་སྐུ། །སྣ་ཚོགས་མཚན་མར་སྣང་བ་རྣམས། །ཐིག་ལེ་ལྷུན་གྲུབ་ཡེ་བརྡལ་ཡིན། 
།དབྱེ་རྒྱུ་རྡུལ་ཡང་༄༅། །མི་རྙེད་དེ། །རྒྱ་མ་ཆད་པར་རྟོགས་ཙམ་ན། །རྟོགས་པ་རང་གྲོལ་ཞེས་ཀྱང་བརྗོད། །ཕྱོགས་མེད་ཡེ་ཤེས་རང་ལ་ཤར། །རང་ཤར་རང་སྣང་ཞེས་སུ་བཤད། །དབྱེར་མེད་ཀློང་ནས་རང་གྲོལ་བས། །ཕྱི་ནང་སྣང་སྲིད་དུབ་ཆུབ་བརྡལ། །ཐིག་ལེ་ཀུན་ཁྱབ་ཅེས་སུ་བསྟན། །དཔེར་ན་ཐག་པ་སྦྲུལ་འཁྲུལ་གྲོལ། །འཁྲུལ་པ་འཇུག་ལྡོག་རང་གྲོལ་ཡིན། །དབྱེར་མེད་འདུ་འབྲལ་མེད་ཅེས་བྱ། །སྣང་སྲིད་ཐིག་ལེར་བརྡལ་བས་བར་མཚམས་མཚོན་པར་དཀའ། །ཐིག་ལེ་འགག་མེད་ཡིན་པར་རོལ་པ་ཅིར་ཡང་འཆར རོལ་པ་རང་སར་གྲོལ་བས་མཚན་མའི་ཡུལ་མ་མཐོང་། །བློ་ཆུང་བྱིས་པས་ཕྱོགས་སུ་བཟུང་བ་འཁྲུལ། །ཕྱོགས་མེད་རང་གྲོལ་སྣང་སྲིད་ཐིག་ལེར་འབར འབར་བའི་རྒྱལ་པོ་འདི་ལ་དབྱེ་བ་ཡེ་ནས་མེད། །ཅེས་གསུངས་སོ། །ཐིག་ལེ་འཁོར་ལོ་འབར་བ་ཟང་ཐལ་གྱི་རྒྱུད་ལས། སྐུ་གསུམ་འདུ་འབྲལ་མེད་པའི་ཀློང་བྱ་བཙལ་དང་བྲལ་བར་བསྟན་པའི་ལེའུ་སྟེ་བཅུ་བདུན་པའོ།། །།མཧ་ལྷ་ཨ་སྟེ། དེ་ནས་ཡང་བཀའ་སྩལ་པ། སེམས་དཔའ་ཆེན་པོ་ཉོན་ཅིག །ཡེ་ཤེས་རླུད་ཆེན་ངོ་སྤྲོད་བསྟན་པ་ནི། །དཔེ་དོན་གཉིས་སུ་ངོ་སྤྲད་དེ། །ཁྱུང་ཆེན་ནམ་འཕངས་གཅོད་པ་དེ། །རྩོལ་དང་རློམ་པ་མ་ཡིན་ཏེ། །གཤོག་པ་ཐང་ལྷོད་མེད་པ་ཡིན། །སྐད་ཅིག་རི་རབ་ཁང་སྟེང་ལྟར། །མ་རིག་འགག་མེད་གཟུང་འཛིན་ཀློང་། 
།ཆགས་ཞེན་གཉིས་ཀྱི་རྩ་བ་ཅན། །རླུད་གིས་ཐམས་ཅད་སྨིན་པར་བྱེད། །དངོས་པོ་མེད་པས་དགུང་མཐའ་གླེབ། །བགྲོད་པ་མེད་པར་སྟོང་གསུམ་འགྲོ། །འོང་པ་མེད་པར་རང་སར་ལྡོག །འགྱུ་བ་རླུད་གི་རྟ་ཕོ་ཅན། །རླུད་གི་རྟ་ཕོ་སྒྲོལ་བ་ན། །འཕྱེ་བོ་རྟ་དང་ཕྲེལ་བ་ཡིན། །ལོང་བ་རྟ་དང་བྲལ་བ་ལྟར། །ཡེ་ཤེས་རླུད་ཆེན་གཅོད་པའི་ཡིད། །གཟུགས་སོགས་ལེན་པར་བྱེད་པ་དེ། །འཔྱེ་བོ་རྟ་བྲལ་མན་ངག་གིས། །གཟུགས་སོགས་རང་སྣང་དཔལ་གྱི་མགོན། །ཡེ་ཤེས་ལུས་ལ་རིག་པ་འཇུག །སྦྱོང་བར་བྱེད་པ་རླུད་ཡིན་པས། །རླུད་གི་ངོ་སྤྲོད་བསྟན་པ་ཡིན། །ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། རླུ་་གི་ངོ་སྤྲོད་བསྟན་པའི་ལེའུ་སྟེ་བཅོ་བརྒྱད་པའོ།། །།ཧ་ཡ་ཀྭ་རྭ། དེ་ནས་བཅོམ་ལྡན་འདས་ཀྱིས། རྡོ་རྗེ་སེམས་དཔའ་ཁྱོད་ཉོན་ཅིག །རླུད་གི་ཐམས་ཅད་སྦྱོང་བ་ཡིན། །རླུ་་རྟོགས་ཅན་གྱི་དཔེ་བསྟན་པ། །གཞི་དང་ལམ་དང་འབྲས་བུ་དང་། །དེ་ཉིད་རང་སར་གྲོལ་བ་གཞི། །དེ་ཡི་མཚོན་པ་བསྟན་པ་ནི། །དཔེར་ན་བྱ་ཁྱུང་རུམ་དུ་འཇུག་པའི་དུས། །ཕ་མ་གཉིས་ཀྱང་རླུད་ལས་གྲུབ། །བུ་ཡང་རླུད་གི་རྒྱུ་རུ་གནས། །ཕ་མ་སྲེད་ལེན་སྦྱོར་བའི་ཚེ། །གཞི་རླུ་་འདུས་པ་བུ་ཡི་རླུད་དུ་སྦྱར། །ཁྱུང་མོའི་མངལ་ཁའི་ནང་དུ་ནི། །རླུ་་གི་སྒོ་་ང་ཞབས་རྡོལ་གྲུབ། །ཞབས་རྡོལ་མ་ཡི་མངལ་སྒོར་གཏད། །སྒོ་ངའི་དབྱིབས་ནི་རྒྱ་མདུད་འདྲ། 
།མདོག་ནི་ལྗང་ཁུ་ཐལ་ཁར་༄༅། །གནས། །ཕ་མ་གཉིས་ནི་རླུང་ཟ་བས། །གཟན་མ་མི་དགོས་དེ་ལྟར་ཡིན། །རྩོལ་བ་མེད་པར་མཁའ་ལ་ལྡིང་། །ཚང་གི་མིང་ནི་མ་ཐོགས་སོ། །ཁྱུང་ལ་ཡུལ་མེད་དེ་ལྟ་ཡིན། །བུ་ཡང་རླུང་ཟ་ཆེན་པོར་བྱུང་། །མངལ་གྱི་སྦུག་གུའི་རླུང་གིས་ནི། །བུ་ཡི་གསོས་སུ་འགྱུར་བས་ན། །ཁྱུང་ཕྲུག་མངལ་དུ་གཤོག་རྫོགས་པས། །རླུང་ཆེན་འགོམས་པ་བྱུང་པ་ཡིན། །ཁྱུང་ཕྲུག་མངལ་ནས་ཚར་བ་དང་། །བུ་གུའི་ནང་ནས་ངམ་གྲོག་དང་། །བར་སྣང་སྟོང་པའི་གཡང་མཐོང་བས། །ཁྱུང་ཕྲུག་གཤོག་པ་ཐང་གཅོད་པས། །སྒོང་རྒྱ་ཆག་པ་དེ་ལྟར་ཡིན། །ཁྱུང་ཕྲུག་མ་དང་མཉམ་པ་དང་། །རྩོལ་བ་མེད་པར་མཁའ་ལ་ལྡིང་། །མིས་མ་མཐོང་བ་དེ་ལྟར་ཡིན། །དེ་ཡི་དོན་ནི་འདི་ལྟ་སྟེ། །དང་པོ་ལྷུན་གྲུབ་འགག་མེད་རླུད་། །འཁྲུལ་པའི་གཞི་རླུང་ཞེས་སུ་བཤད། །དེ་ནས་འཁྲུལ་པ་ལམ་གྱི་རླུང་། །ཕྱོགས་མེད་གཡོ་བའི་རླུཎྜ་ཆེན་ཡིན། །འཇུག་པའི་རླུད་དང་གཡོ་བའི་རླུང་། །གཅོད་པའི་རླུད་དུ་བྱུང་བས་ནི། །མཚན་མ་ལམ་པའི་རླུང་ཞེས་བྱ། །ཁམས་གསུམ་རླུང་གི་སྲིད་པས་ན། །ལྷུན་གྲུབ་རླུད་ནི་འཁོར་བ་ཡིན། །ཕ་དང་མ་ནི་ལྷུན་གྲུབ་འགག་མེད་ཡིན། །དེ་ལས་བུ་ནི་ཕྱོགས་མེད་ཤར། །གཟུང་འཛིན་གཉིས་སུ་སྦྱོར་བས་ནི། །རླུད་ཆེན་འགག་པ་མེད་པ་དེས། །འཁོར་བའི་ས་བོན་བསྐྱེད་པ་ཡིན། །འཁོར་བ་སྨིན་པ་རླུང་གིས་བྱ། །རླུད་གིས་སྣ་ཚོགས་གྲུབ་པར་བྱེད། 
།ཁམས་གསུམ་སེམས་ཅན་དག་ཏུ་འགྲུབ། །དེས་ན་རླུ་་ལ་ངོ་སྤྲད་པས། །རླུ་་གསུམ་རྩ་བ་གཅིག་ཏུ་འདུས། །གཅིག་པོ་ཡེ་ཤེས་ཟང་ཐལ་རླུད་། །ཟང་ཐལ་རླུད་དུ་ངོ་སྤྲད་པས། །འགྱུ་བ་ཞབས་རྡོལ་རླུ་་བྲལ་དེས། །དབུགས་མེད་ཟང་ཐལ་ཐོགས་མེད་པས། །འབྱུང་བ་ལྔ་ཡི་མ་གྲུབ་པས། །ཡེ་ཤེས་ཟང་ཐལ་ཡིན་པའི་རྟགས། །ཕུང་པོ་ལྔས་ནི་མ་བསྒྲིབས་པས། །ཐིག་ལེ་ལྷུན་གྲུབ་ཡིན་པའི་རྟགས། །ཆུ་བོ་བཞིས་ནི་ཁྱེར་མ་ནུས། །ཡེ་ཤེསའབའ་ཞིག་ཡིན་པའི་རྟགས། ཁུ་རྐྱེན་ཀ་ནས་མ་གྲུབ་པས། །སྐུ་གསུམ་འདུ་འབྲལ་མེད་པའི་རྟགས། །རླུད་ལས་ཡེ་ཤེས་ངོ་སྤྲད་ནས། །ཐིག་ལེ་ཉག་གཅིག་རང་འབར་བས། །ཡེ་ཤེས་རང་གྲོལ་ཡིན་པའི་རྟགས། །རྒྱུ་ལམ་འབྲས་བུ་དབྱེར་མེད་པས། །གཞི་ནི་ལྷུན་གྱིས་གྲུབ་པའི་རླུད་། །ལམ་ནི་རང་བྱུང་རླུད་དུ་ཤར། །འབྲས་བུ་མཚན་མ་སྣ་ཚོགས་གཅོད་པའི་རླུད་། །རླུད་ཆེན་དེ་ལ་ངོ་སྤྲད་ན། །གཞི་ལམ་འབྲས་བུ་དབྱེར་མེད་པས། །ཡེ་ཤེས་ངོས་བཟུང་རླུ་་དུ་བཤད། ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། །ཡེ་ཤེས་རླུད་ལ་ངོ་སྤྲད་པའི་ལེའུ་སྟེ་བཅུ་དགུ་པའོ།། །།བཅོམ་ལྡན་འདས་ཀྱིས་བཀའ་སྩལ་པ། །སེམས་དཔའ་ཆེན་པོ་ཁྱོད་ཉོན་ཅིག །གོ་བར་དཀའ་བ་བརྡ་ཡི་དོན། །ཟབ་མོ་དགྲ་རུ་བརྗོད་པ་ཉམས། །ཡེ་ཤེས་ཟང་ཐལ་ཕྱི་ནང་མེད་པའི་མཁའ། 
།གཞན་སྣང་མེད་པས་སྒྲིབ་པའི་མིང་ཡང་༄༅། །མེད། །ལྕེ་སྤྱང་མིག་ཅན་རླུ་་ལས་གྲུབ་པའི་སྐུ། །ཉི་ཟླའི་འོད་ཙམ་བྱིན་རླབས་འགག་མེད་སྐུ། །སེང་གེའི་རྩལ་ཅན་མཚན་མ་ཟིལ་གྱིས་གནོན། །རྩལ་གསུམ་ལུས་ལ་རྫོགས་པས་སྐུ་གསུམ་འདུ་འབྲལ་མེད། །ཐོག་མེད་དཔའ་བ་སྟག་མོ་ཚང་མ་ལྟར། །དཔའ་བརྟུལ་ཡེ་ཤེས་ཐོགས་མེད་གཅད་པ་གཅེས། །དངོས་མེད་གཡོ་བ་ལས་ཀྱི་རླུད་དང་འདྲ། །འཇིག་རྟེན་ཆགས་འཛིན་རླུ་་གི་རྩལ་ལས་ཤར། །འཁོར་བ་མྱ་ངན་རྟོག་པ་རླུད་གིས་གདམས། །སྐྱེ་འཆིའི་རྒྱུན་གྱིས་རླུད་གིས་རྟག་ཏུ་འདེབས། །དབུགས་དང་བྲལ་བས་གཉིས་མེད་ཟང་ཐལ་འཆར། །ཡར་ལྡན་ཡོན་ཏན་མར་ལྡན་སྐྱོན་དུ་འཆར། །གཉིས་མེད་ཟང་ཐལ་ཕྱི་ནང་ཐིག་ལེར་བརྡལ། །ཡེ་ཤེས་ཟང་ཐལ་ཞུབྲ་ཆུབ་འདུ་འབྲལ་མེད། །ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། གནས་ལུགས་ལ་ངོ་སྤྲད་པའི་ལེའུ་སྟེ་ཉི་ཤུ་པའོ།། །།དེ་ནས་ཡང་བཅོམ་ལྡན་འདས་བདེ་བ་ཅན་གྱི་གནས། རིན་པོ་ཆེ་པདྨའི་གདན་ལས་བཞེངས་ནས། རྡོ་རྗེ་སེམས་དཔའ་ལ་བཀའ་སྩལ་པ། ཀྱེ་ཀྱེ་ཧོ། ངས་བཤད་པ་ཡི་རྒྱུད་ཆེན་འདི། །ཡེ་ཤེས་ཐིག་ལེ་འདུ་འབྲལ་མེད། །ཟང་ཐལ་ཡིན་པས་ཆོས་མིན་སྐུ། །ཕྱི་ནང་མེད་པས་ཐིག་ལེའི་རྒྱུད་དུ་ཟུང་། །ཡེ་ཤེས་ཟང་ཐལ་རང་ལ་ཤར། །ཡེ་ཤེས་རང་ཤར་རྒྱུད་དུ་ཟུང་། །འབྲས་བུ་ཕྱི་ནང་དུས་མི་འདེབས་པས། 
།ཐོབ་མེད་ནོར་བུའི་རྒྱུད་དུ་ཟུང་། །ཞེས་གསུངས་སོ། །ཡང་བཀའ་སྩལ་པ། འཁོར་བ་རང་གྲོལ་ཡེ་ཤེས་བསྟན། །ཡེ་ཤེས་འཁོར་ལོའི་རྒྱུད་དུ་ཟུང་། །ཡེ་ཤེས་གསང་བ་རང་ལ་ཤར། །འཁོར་བ་མཚན་མ་རང་སར་གྲོལ། །གསང་བ་འཁོར་ལོའི་རྒྱུད་དུ་ཟུང་། །ཞེས་གསུངས་ནས། མྱ་ངན་ལས་འདས་སོ། །དེ་ནས་རྡོ་རྗེ་སེམས་དཔའ་ཐུགས་མྱ་ངན་གྱི་ཟིན་ནས། ཀྱེ་མ་ཀྱེ་ཧུད། ཐུགས་རྗེ་ཆེན་པོ་མྱ་ངན་ལས་འདས་སོ། །བདག་ལ་ནི་སྐྱབས་མེད་དོ། །མགོན་དང་དཔུང་གཉེན་མེད་དོ། །ཀྱི་ཧུད་ཅེས་བརྗོད་པས། རིན་པོ་ཆེའི་ཤོག་བུ་ལ། རིན་པོ་ཆེས་བྲིས་པའི་རྒྱུད་འདི་རང་སྣང་རྣམ་དག་གི་ནམ་མཁའ་ལ་བབས་སོ། །བྱིན་གྱིས་བརླབས་ནས་བཤད་པའི་རྒྱུད། །ཡེ་ཤེས་ཐིག་ལེ་ཟང་ཐལ་འདི། །རྡོ་རྗེ་སེམས་དཔའ་ལ་བྱིན་གྱིས་བརླབས་ཀྱིས་རྗེས་སུ་ཡི་རང་བའི་ལེའུ་སྟེ་ཉེར་གཅིག་པའོ།། །།རྫོགས་སོ།། །། ༄༅། །རྒྱ་གར་སྐད་དུ། གུ་རྒྱ་