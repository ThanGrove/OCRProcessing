{page}བཞིན་བྱང་ཆུབ་ཀྱི་སེམས་བསྒོམ་པ་ལས། འཁོར་ལ་གསང་བ་གཏད་པའི་ལེའུ་སྟེ་བརྒྱད་པའོ།། །།བྱང་ཆུབ་ཀྱི་སེམས་བསྒོམ་པའི་རྒྱུད་རྫོགས་སོ།། །།བོད་སྐད་དུ། དེ་བཞིན་གཤེགས་པ་ཐམས་ཅད་རང་བཞིན་བྱང་ཆུབ་ཀྱི་སེམས་བསྒོམ་པའི་རྒྱུད། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །འདི་སྐད་བཤད་པའི་དུས་ན། བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་བཙུན་མོའི་བྷ་ག་ལ། དེ་བཞིན་གཤེགས་པ་མི་བསྐྱོད་པ་ལ་སོགས་པ་རྣམས་དང་། བཙུན་མོ་དམ་པ་སྤྱན་མ་ལ་སོགས་པ་རྣམས་དང་། བྱང་ཆུབ་སེམས་དཔའ་སའི་སྙིང་པོ་ལ་སོགས་པ་རྣམས་དང་། ལྭ་སེ་ལ་སོགས་པ་བཙུན་མོ་རྣམས་དང་། དམ་པའི་སྒོ་བ་གཤིན་རྗེ་གཤེད་པོ་ལ་སོགས་པ་རྣམས་དང་། དེ་དག་ཐམས་ཅད་བཙུན་མོའི་བྷ་ག་ལ་རང་བཞིན་གྱིས་གནས་པར་གྱུར་ཏོ། །དེ་བཞིན་གཤེགས་པ་ཐམས་ཅད་ཀྱི་རང་བཞིན། །བྱང་ཆུབ་ཀྱི་སེམས་བསྒོམ་པའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་དེ་བཞིན་གཤེགས་པ་མི་བསྐྱེད་པ་ལ་སོགས་པ་རྣམས་ཀྱིས་མགྲིན་གཅིག་པས་གསོལ་པ། བཅོམ་ལྡན་འདས་བྱང་ཆུབ་ཀྱི་སེམས་བསྒོམ་པའི་དོན་དམ་གནས་གང་ལགས། བཅོམ་ལྡན་འདས་ཀྱིས་བྱང་ཆུབ་ཀྱི་སེམས་རྡོ་རྗེས་བཀའ་སྩལ་བ། བྱང་ཆུབ་སེམས་ཀྱི་དོན་ཉིད་ནི། །མཐོང་བས་བལྟར་མེད་དོན་ཉིད་དོ། །མཚན་མ་ཙམ་ན་འདི་རྣམས་འབྱུང་། 
།འབྱུང་གནས་༄༅། །སུམ་ཅུ་རྩ་གཉིས་སོ། །བྱང་ཆུབ་སེམས་ཀྱི་ཡི་གེ་ལས། །མཚན་དཔེ་རྣམས་ནི་ལྷ་རྣམས་ལས། །བྱང་ཆུབ་སེམས་ནི་བསྒོམ་པའོ། །ཆུ་ཟླའི་ཚུལ་དུ་རྣམ་པར་གསལ། །བྱང་ཆུབ་སེམས་ཞེས་བྱ་བ་ནི། །དམ་པའི་སྐྱེས་བུ་ཉེས་པ་སྤོང་། །ཡང་དག་བདེན་པ་ཐར་པའི་མཆོག །བྱང་ཆུབ་ནམ་མཁའི་རང་བཞིན་ཏེ། །ཀུན་འབྱུང་ལམ་ཉིད་ཡང་གནས་སོ། །དེ་བཞིན་གཤེགས་པ་ཐམས་ཅད་ཀྱི་རང་བཞིན་བྱང་ཆུབ་ཀྱི་སེམས་བསྒོམ་པའི་རྒྱུད་ལས། གླེང་བསླང་བའི་ལེའུ་སྟེ་གཉིས་པའོ།། །།དེ་ནས་འཁོར་གྱི་དེ་བཞིན་གཤེགས་པ་རྣམས་ཀྱིས་གསོལ་པ། བྱང་ཆུབ་སེམས་ནི་རྡོ་རྗེ་མཆོག །བདེ་བ་ཉིད་ཀྱི་འབྱུང་ཁུང་ཏུ། །བྱང་ཆུབ་སེམས་ཀྱི་གནས་ཉིད་ནས། །མཚན་དཔེ་ཤིན་ཏུ་རྒྱན་པ་ཡི། །ལྷ་རྣམས་ཐབས་ཀྱིས་ཇི་ལྟར་འབྱུང་། །ཞེས་གསོལ་པ་དང་། བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེས་བཀའ་སྩལ་པ། ཡུམ་གྱི་བྷ་ག་གཞལ་ཡས་ལས། །རྡོ་རྗེ་རྣམ་བཞི་ལས་བསྐྱེད་པ། །མཁའ་ཉིད་གསང་བའི་གཞལ་ཡས་ཁང་། །བྱང་ཆུབ་སེམས་ལས་ལྷར་གྱུར་བ། །སྟོང་པ་ཉིད་དེ་བྱང་ཆུབ་སེམས། །གདགས་སུ་ཡོད་པའི་སྐུར་གྱུར་པ། །ཡི་གེ་རྣམས་ལ་རབ་ཏུ་བྱུང་། །བརྟན་པར་ཤིན་ཏུ་རེད་པ་དེ། །བསྐྱེད་པའི་རིམ་པ་ཡིན་པའོ། །དེ་ལྟའི་ཕྱིར་ན་བྱང་ཆུབ་སེམས། །སྒོམ་པ་ཞེས་པར་རབ་ཏུ་བཤད། 
།དེབཞིནགཤེགསཔཐམས་ཅད་ཀྱི་རང་བཞིན་བྱང་ཆུབ་ཀྱི་སེམས་བསྒོམ་པའི་རྒྱུད་ལས། མཚན་མ་ཤིན་ཏུ་བསྟན་པའི་ལེའུ་སྟེ་གསུམ་པའོ།། །།དེ་ནས་དེ་བཞིན་གཤེགས་པ་རྣམས་ཀྱིས་གསོལ་པ། བདེ་བར་གཤེགས་པ་བྱང་ཆུབ་རྡོ་རྗེའི་མཆོག །བསྐྱེད་དང་རྫོགས་པ་ཇི་ལྟར་ལགས། །དེ་ཡི་མཐར་ཕྱིན་དོན་གང་ལགས། །ཉམས་སུ་བླང་བའི་ཐབས་གང་ལགས། །ཞེས་གསོལ་བ་དང་། བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེས་བཀའ་སྩལ་པ། ཆོས་རྣམས་རང་བཞིན་དག་པ་ལས། །སྐད་ཅིག་མ་ལ་གསལ་གྱུར་པ། རྫོགས་དང་བསྐྱེད་པ་ཞེས་བྱ་སྟེ། །འདི་གོམས་རེད་པ་ལམ་མཐར་ཕྱིན། །སེམས་ཀྱི་སྐད་ཅིག་དང་པོ་ལ། །ལུས་དང་ཆོས་ཀུན་གནས་པའོ། །ཆོས་སྐུ་མཁའ་ལྟརལྷར་གནས་པ། །དེ་ལ་གནས་པ་ག་ལ་འགྱུར། །མི་གནས་པ་ཉིད་ཕ་རོལ་ཕྱིན། །བདེ་གཤེགས་ས་གསུམ་རབ་ཏུ་གནས། །སྣང་དང་མི་སྣང་དྲན་སེམས་མེད། །མཁའ་ལ་མཁའ་གནས་དབྱིངས་ལ་དབྱིངས། །མངོན་སུམ་མི་གནས་མཚོན་དུ་མེད། །དེ་བཞིན་གཤེགས་པ་ཐམས་ཅད་ཀྱི་རང་བཞིན་བྱང་ཆུབ་ཀྱི་སེམས་བསྒོམ་པའི་རྒྱུད་ལས། རྫོགས་པའི་རྫོགས་པ་བསྟན་པའི་ལེའུ་སྟེ་བཞི་པའོ།། །།དེ་ནས་རྩོལ་བ་དང་བྲལ་བའི་འཁོར་གྱི་བདེ་བར་གཤེགས་པ་རྣམས་ཀྱིས་གསོལ་པ། བདེ་གཤེགས་བྱང་ཆུབ་སེམས་དགེས་མཆོག །ལེགས་དགེས་ཁྱོད་ཀྱིས་བཀའ་སྩོལ་ཅིག །སྐུ་མི་མངའ་ལ་བདག་ཕྱག་འཚལ། 
།གསུང་མི་མངའ་ལ་་་་་་་༄༅། །དེ་བཞིན་དུ། །ཐུགས་ལ་ཤིན་ཏུ་གུས་ཕྱག་འཚལ། །ཞེས་གསོལ་པ་དང་། དེ་བཞིན་གཤེགས་པ་བྱང་ཆུབ་ཀྱི་སེམས་རྡོ་རྗེས་བཀའ་སྩལ་པ། ཉོན་ཅིག་འཁོར་གྱི་བདེ་གཤེགས་རྣམས། །རྩོལ་བྲལ་དོན་ནི་ཐུགས་ཉིད་ཀྱི། །ཡེ་ཤེས་དག་པ་ཉིད་ཡིན་ཏེ། །དབྱིངས་ལ་དབྱིངས་ཀྱིས་བལྟས་པས་ན། །གང་ཡང་མཐོང་བ་མེད་པ་ནི། །དེ་ཉིད་མཐོང་ཆེན་པོ་ཡིན། །མཁའ་ལ་མཁའ་ཉིད་མཁའ་ཡི་དོན། །བགྲོད་མེད་པ་ཞེས་བྱ་བ་སྟེ། །བྱ་བྲལ་རྫོགས་པའི་ལུང་ཞེང་བྱ། །མཁའ་ལ་མཁའ་བསམ་དོན་དེ་ནི། །བདེ་གཤེགས་རྣམས་ཀྱིས་དེ་མ་གཟིགས། །བཀའ་ཡང་དག་པ་དཔེ་མེད་དོ། །བཙལ་ན་རྩོལ་ནད་སངས་མི་སྲིད། །མ་བཙལ་བ་ནི་ཡེ་ཤེས་རང་། །ཕྱི་ནང་ཆོས་རྣམས་ཐམས་ཅད་ཀུན། །ཆོས་ཀྱི་དབྱིངས་ཀྱི་རང་བཞིན་ཡིན། །རང་བཞིན་མེད་པའི་དོན་འདི་ལ། །རྟོག་པ་གང་ཡང་མི་སྐྱེ་ན། །དེ་བཞིན་གཤེགས་པ་དེ་ཉིད་ཡིན། །ཆོས་སྐུ་ཆེན་པོ་ཞེས་བྱ་སྟེ། །ཡེ་ཤེས་དེ་ཉིད་ཉམས་སུ་བླང་། །དེ་བཞིན་གཤེགས་པ་ཐམས་ཅད་ཀྱི་རང་བཞིན་བྱང་ཆུབ་ཀྱི་སེམས་བསྒོམ་པའི་རྒྱུད་ལས། རྩོལ་བ་དང་བྲལ་བའི་དོན་བསྟན་པའི་ལེའུ་སྟེ་ལྔ་པའོ།། །།དེ་བར་གཤེགས་པ་རྣམས་ཀྱིས་གསོལ་པ། བྱང་ཆུབ་སེམས་ནི་འབྱུང་བའི་རྩ། །སུམ་ཅུ་རྩ་གཉིས་ངེས་པ་སྟེ། །རྩ་ཡི་དབྱེ་བ་བཀའ་སྩལ་འཚལ། །ཞེས་གསོལ་པ་དང་། 
བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་བཀའ་སྩལ་བ། བྱང་ཆུབ་སེམས་ནི་འབྱུང་བ་དང་། །བདེ་གཤེགས་རྣམས་ནི་བསྟི་གནས་ས། །སྟེང་སྒོ་རྒྱ་སྲུབས་རྩ་ཆེན་བཞི། །མིག་རྩ་གཉིས་དང་རྣ་རྩ་གཉིས། །ལྕེ་རྩ་གཉིས་དང་སྣ་རྩ་གཉིས། །འགྲམ་རྩ་གཉིས་དང་ལྕེའུ་ཆུང་གཉིས། །ནུ་རྩ་གཉིས་དང་མཆན་རྩ་གཉིས། །དཔུང་རྩ་གཉིས་དང་ལག་ངར་གཉིས། །ཕོ་ཟུར་གཉིས་དང་བླ་རྩ་གཉིས། །རྗེ་ངར་གཉིས་དང་ལོང་རྩ་གཉིས། །མཐེབ་རྩ་གཉིས་དང་སུམ་ཅུ་གཉིས། །བྱང་ཆུབ་སེམས་ནི་དཀར་དམར་འབབ། །དེ་བཞིན་གཤེགས་པ་ཐམས་ཅད་ཀྱི་རང་བཞིན་བྱང་ཆུབ་ཀྱི་སེམས་སྒོམ་པའི་རྒྱུད་ལས། རྩའི་དབྱེ་བ་བསྟན་པའི་ལེའུ་སྟེ་དྲུག་པའོ།། །།དེ་ནས་འཁོར་གྱི་བདེ་བར་གཤེགས་པ་རྣམས་ཀྱིས་གསོལ་པ། བྱང་ཆུབ་སེམས་ནི་རྡོ་རྗེ་མཆོག །རང་བཞིན་གནས་པ་བཀའ་སྩལ་པ། མི་དམིགས་བདེ་བ་བཀའ་སྩོལ་ཅིག ཁྱབ་པ་ཆེན་པོ་བཀའ་སྩོལ་ཅིག །ཉག་གཅིག་དགོངས་པ་བཀའ་སྩོལ་ཅིག །ཅེས་གསོལ་པ་དང་།བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་བཀའ་སྩལ་པ། ཉོན་ཅིག་འཁོར་གྱི་བདེ་བར་གཤེགས། །ཡང་དག་མ་བཅོས་སེམས་དེ་ལ། །ཅི་ཡང་མ་གཡོས་བྱུང་བ་ནི། །བག་ཆགས་ཟད་དེ་དེ་བཞིན་ཉིད། །དེ་བཞིན་ཉིད་ཅེས་བྱ་བ་ནི། །གུད་ན་ཡོད་པ་མ་ཡིན་ནོ། །ཡེ་ནས་སེམས་ཉིད་ནམ་འཁའ་ལ། །སྣང་བ་མེད་པ་ཐམས་ཅད་སྣང་། །ཀུན་སྣང་བདེ་བ་དོན་དམ་སྟེ། 
།ཚིག་དང་ཡི་གེ་ཀུན་༄༅། །ལས་འདས། །འདི་ལས་གདགས་པའི་ཆོས་གང་མེད། །དེ་ཁོ་ན་ཉིད་མི་དམིགས་པ། །མཚན་མའི་བྱུང་ཚོར་ཀུན་མེད་ན། །དམིགས་མེད་མཁའ་ཡི་དབུས་ཞེས་བྱ། །ཀུན་པས་བདག་ཉིད་རྒྱལ་བའི་ཐུགས། །སངས་རྒྱས་རྣམས་ཀྱི་ཆེན་པོ་ཞེས། །གྲགས་དང་མ་གྲགས་སེམས་མེད་པ། །ཨེ་མཧོ་དེ་ཉིད་ཁྱབ་པ་སྟེ། །དམིགས་པ་མེད་པའི་མཁའ་ཞེས་བྱ། །དབྱིངས་ལ་དབྱིངས་ཉིད་རང་རིག་ན། །བྱ་བཙལ་རྫོགས་པ་ཞེས་བྱ་སྟེ། །སྟོང་པ་ལ་ནི་སྟོང་པ་སྒོམ། །སྟོང་ཉིད་ཡེ་ཤེས་དག་པ་སྟེ། །དངོས་དང་དངོས་མེད་གཉིས་ཀས་སྟོང་། །ཡེ་ཤེས་དང་ནི་དབྱིངས་མ་བསྐྱེད། །མཁའ་ལ་མཁའ་བསམ་མཁའ་ཡི་དོན། །རང་བཞིན་མེད་པས་ལྷུན་གྲུབ་ས། །ཡེ་ནས་སྐྱེ་བ་མེད་པའི་དོན། །བྱང་ཆུབ་སེམས་ནི་བསྒོམ་པ་ཡིན། །ཡེ་ཤེས་རང་ཐབས་ལྡན་པ་ཡིན། །གནས་མེད་མཉམ་པ་བག་ལ་ཉལ། །དེ་བཞིན་ཆུང་ངུའི་ཆུང་ངུ་ཞིང་། །དེ་ལས་གསུམ་ནི་རང་བཞིན་གནས། །དེ་བཞིན་གཤེགས་པ་ཐམས་ཅད་ཀྱི་རང་བཞིན་བྱང་ཆུབ་ཀྱི་སེམས་བསྒོམ་པའི་རྒྱུད་ལས། རང་བཞིན་གྱིས་གནས་པའི་ལེའུ་སྟེ་བདུན་པའོ།། །།དེ་ནས་འཁོར་གྱི་བདེ་བར་གཤེགས་པ་རྣམས་ལ། རིགས་ཀྱི་བུ་དག་ཅེས་བོས་ནས་བཀའ་སྩལ་བ། ངོ་མཚར་རྨད་དུ་བྱུང་བ་ཡི། །ཐབས་ཆེན་གདམས་ངག་རྒྱུད་མཆོག་འདི། །གསང་བའི་ངེས་དོན་ཉིད་ཡིན་པས། 
།དད་བརྩོན་མ་ཡེངས་གསལ་བའི་དོན། །བྱང་ཆུབ་སེམས་བསྒོམ་དམ་པ་དག །སྐྱེས་བུ་དམ་པའི་དོན་དུ་བཤད། །ཡོངས་སུ་བཏད་པས་འཆང་བ་དང་། །ཀློང་པ་དང་ནི་དོན་བསམ་པ། །ལྷ་དང་ལྷ་མིན་མ་ལུས་འདུད། །ཐམས་ཅད་དངོས་་