བ་རྫོགས་སོ།། །། ༄༅། །རྒྱ་གར་སྐད་དུ། །རཏྣ་ཨ་ས་པ་ཏ་སྟི་ར་པྲ་ར་ཚེ་ད་ནཱ་མ། །བོད་སྐད་དུ། །རིན་པོ་ཆེ་བྱེ་མ་རིག་གཅོད་ཀྱིས་ཀློང་སྡེའི་སྤྲོས་པ་གཅོད་པ་ཞེས་བྱ་བ། །དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །རྡོ་རྗེ་སེམས་དཔའ་ལ་སོགས་པ། །ཀློང་སྡེ་སྤྲོས་གཅོད་བསྟན་པར་བྱ། །འཁོར་རྣམས་མ་ཡེངས་གུས་པས་ཉོན། །རིན་ཆེན་ལྟ་བུའི་གདམས་ངག་འདི། །མ་ཆགས་སེར་སྣ་ཆུང་བ་དང་། །དད་ལྡན་བླ་མ་སྙིང་ལ་སེམས། །ང་རྒྱལ་དྲེགས་པ་ཆུང་བ་དང་། །སྔོན་གྱི་ལས་འཕྲོ་སྐལ་ལྡན་ལ། །ཀློང་སྡེ་སྤྲོས་གཅོད་བཤད་པར་བྱ། །རྫ་ཤིང་སྣོད་ངན་མ་ཡིན་པའི། 
།གུ་ལང་གསེར་གཟོའི་སྣོད་དུ་བླུག །སྙིང་པོའི་རང་བཞིན་མཚོན་མེད་བརྗོད་མེད་ཀྱང་། །མ་མཚོན་བརྗོད་མེད་མི་རྟོགས་པས། །བརྗོད་བྲལ་བརྡལ་བརྟེན་ནས་བཤད། །རྩལ་གྱི་ཀློང་སྡེ་རིམ་པར་ཕྱེ་བ་ལ། །དབྱེ་ན་བསམ་ལས་འདས་མོད་ཀྱང་། །བསྡ་ན་གཅིག་ཏུ་འདུས་པར་སྣང་། །གཅིག་བུ་རྟོག་པར་བྱ་བའི་ཕྱིར། །ཀློང་སྡེ་མདོ་ཙམ་བསྟན་པར་བྱ། །ཡེ་གནས་བཞི་ཡི་ཀློང་སྡེ་དང་། །ཐོག་མར་གནས་པའི་ཀློང་སྡེ་དང་། །སྔོན་ནས་གནས་པའི་ཀློང་སྡེ་དང་། །ཀུན་ཁྱབ་ཡོངས་བརྡལ་ཀློང་སྡེ་དང་། །མཁའ་དབྱིངས་ཆོས་དབྱིངས་ཀློང་དུ་འདུས། །ཀུན་གཞི་སྤྱི་ཁྱབ་ཀློང་སྡེ་དང་། །གཡོ་བ་ཁྱབ་བྱེད་ཀློང་སྡེ་དང་། །འབྱུང་ལྔའི་རྩལ་གྱི་ཀློང་སྡེ་དང་། །འོད་ལྔ་ཟེར་གྱི་ཀློང་སྡེ་བཞི། །མ་འགགས་འགག་མེད་ལྷབ་ལྷུབ་བཞི་རུ་འདུས། །གསལ་ལ་མི་གཡོའི་ཀློང་སྡེ་དང་། ཁྲེས་པ་སྣང་ཚུལ་ཀློང་སྡེ་དང་། །འཆར་སྒོ་འཁྲུལ་སྒོའི་ཀློང་སྡེ་དང་། །གཞི་ཤེས་འཁྲུལ་ཆོད་ཀློང་དུ་འདུས། །ཡིད་འཁོར་ལོ་གསུམ་བསྟན་པ་ལས །ཁམས་གསུམ་འཁོར་བར་འདུས་པ་ཡང་། །སྙིང་པོ་མ་བུ་ཕྲད་པ་ཡིས། །དབྱེ་མེད་འགྱུར་མེད་ཀློང་དུ་འདུས། །འགྱུར་བ་མེད་པའི་ཀློང་སྡེ་དང་། །སྐྱེ་བ་མེད་པའི་ཀློང་སྡེ་དང་། །རྒྱུ་རྐྱེན་མེད་པའི་ཀློང་སྡེ་དང་། །བརྗོད་དུ་ནེད་པའི་ཀློང་སྡེ་དང་། །སྐྱེ་འགག་མེད་པའི་ཀློང་སྡེ་དང་། །འཕོ་འགྱུར་མེད་པའི་ཀློང་སྡེ་དང་། །དབྱེ་བསལ་མེད་པའི་ཀློང་སྡེ་དང་། 
།དགག་བསྒྲུབ་མེད་པའི་༄༅། །ཀློང་སྡེ་དང་། །སྤང་བླང་མེད་པའི་ཀློང་སྡེ་དང་། །ཕྱི་ནང་མེད་པའི་ཀློང་སྡེ་དང་། །གཟུང་འཛིན་མེད་པའི་ཀློང་སྡེ་དང་། །ཕྱོགས་མཚམས་མེད་པའི་ཀློང་སྡེ་དང་། །མཐའ་དབུས་མེད་པའི་ཀློང་སྡེ་དང་། །ཤར་ནུབ་མེད་པའི་ཀློང་སྡེ་དང་། །ཁ་དོག་མེད་པའི་ཀློང་སྡེ་དང་། །བྱེ་བྲག་མེད་པའི་ཀློང་སྡེ་དང་། །ཆགས་པ་མེད་པའི་ཀློང་སྡེ་དང་། །ཞེན་པ་མེད་པའི་ཀློང་སྡེ་དང་། །བཏགས་པ་མེད་པའི་ཀློང་སྡེ་དང་། །མཚོན་དུ་མེད་པའི་ཀློང་སྡེ་དང་། །མཚོན་ལས་འདས་པའི་ཀློང་སྡེ་དང་། །བསམ་དུ་མེད་པའི་ཀློང་སྡེ་དང་། །དམིགས་སུ་མེད་པའི་ཀློང་སྡེ་དང་། །དཔེ་མེད་པ་ཡི་ཀློང་སྡེ་དང་། །ཚིག་དང་བཏགས་མེད་ཀློང་སྡེ་དང་། །ཡི་གེས་མཚོན་མེད་ཀློང་སྡེ་དང་། །ཆོས་མེད་སྟོན་མེད་ཀློང་སྡེ་དང་། །བཤད་མེད་ཉན་མེད་ཀློང་སྡེ་དང་། །མང་མེད་ཉུང་མེད་ཀློང་སྡེ་དང་། དེ་ལ་སོགས་པའི་ཀློང་སྟེ་རྣམས། །བྱང་སེམས་ཆོས་ཉིད་ལྟ་བའི་ཀློང་། །ཞེ་འདོད་མེད་པར་སྤྲོས་པ་ཆོད། །འགྱུར་བ་མེད་པར་སྤྲོས་པ་ཆོད། །ཚིག་ལས་འདས་པར་སྤྲོས་པ་ཆོད། །ཕྱོགས་རིས་མེད་པར་སྤྲོས་པ་ཆོད། །བྱང་སེམས་མཁའ་དབྱིངས་མཁའ་ཀློང་དུ། །སངས་རྒྱས་རང་སེམས་ངང་དངས་ཏེ། །འུབ་ཆུབ་ཚིག་གི་ཀློང་ཆེན་དུ། །མ་བཅོས་དབྱེ་བསལ་མེད་པར་ཞོག །ཁ་གཏིང་མེད་པའི་ཀློང་ཆེན་དུ། །སངས་རྒྱས་རང་སེམས་ངང་དངས་ཏེ། 
།གཞི་ནས་མ་བཅོས་ལྷུན་གྱིས་གྲུབ། །བསམ་མེད་ངང་བཞག་བསྒོམ་མེད་ངང་། །བསམ་བསྒོམ་ཅི་ཡང་མི་བྱ་སྟེ། །ཡིད་ཀྱིས་མ་བྱས་བློ་ཡིས་མ་བཅོས་ཏེ། །སེམས་ཀྱིས་མ་བཞག་རྟོག་པས་མ་གཡེངས་པར། །རྟོག་འགྱུར་མེད་པའི་ཀློང་ཆེན་དུ། །བསམ་དུ་མེད་པས་སྤྲོད་བ་ཆོད། །རྩིས་གདབ་མེད་པར་སྤྲོས་པ་ཆོད། །བསྒོམ་རྒྱུ་མེད་པར་སྤྲོས་པ་ཆོད། །དམིགས་པ་མེད་པར་སྤྲོས་པ་ཆོད། །སེམས་ལ་བཞག་མེད་སྤྲོས་པ་ཆོད། །བྱར་མེད་སྤྲོས་བྲལ་ཀློང་ཆེན་དུ། །རྩོལ་བསྒྲུབ་སྤངས་པའི་རང་བཞིན་ལ། །གང་ཡང་བྱ་བ་བཏང་བ་ལ། །བྱ་རྒྱུ་ཅི་ཡང་མི་བདོག་སྟེ། །ལུས་ཀྱང་རྩོལ་བསྒྲུབ་མེད་པར་ཞོག །ངག་ཀྱང་བརྗོད་དུ་མེད་པར་ཞོག ཡིད་ཀྱ་ང་གཡོ་འགུལ་མེད་པར་ཞོག །སེམས་ཀྱང་དྲན་རྟོག་མེད་པར་ཞོག །འཁོར་བའི་ལམ་ལ་མ་ཆགས་པར། །ལུས་ངག་ཡིད་གསུམ་རྩོལ་བསྒྲུབ་མེད་པར་ཞོག །ཆགས་བ་མེད་པར་སྤྲོས་པ་ཆོད། །ཞེན་པ་མེད་པར་སྤྲོས་པ་ཆོད། །དགག་བསྒྲུབ་མེད་པར་སྤྲོས་པཆོད། །བླང་དོར་མེད་པར་སྤྲོས་པ་ཆོད། །གཟུང་འཛིན་མེད་པར་སྤྲོས་པ་ཆོད། །མི་འགྱུར་སྤྲོས་བྲལ་ཀློང་ཆེན་དུ། །ཐོག་མཐའ་མེད་པའི་དུས་མཐའ་ནས། །རང་ལ་རང་ཆས་ཡོད་པ་ཡི རང་སངས་ངང་རྒྱས་ཆོས་སྐུའི་ཀློང་། །ངང་སངས་འགྱུར་མེད་སངས་རྒྱས་ཏེ། །རེ་བའི་ས་མེད་སྤྲོས་པ་ཆོད། །དོགས་པའི་རྒྱུ་མེད་སྤྲོད་པ་ཆོད། །གསལ་གདངས་ཆེན་པོར་སྤྲོས་པ་ཆོད། 
།རང་སྤངས་ཡིན་གྱིས་༄༅། །སྤྲོས་པ་ཆོད། །རེ་དོག་རྩད་ཆོད་སྤྲོས་པ་ཆོད། །བསྲུང་མཚམས་འདས་པའི་ཀློང་ཆེན་དུ། །ངང་ལས་མི་འདའ་སྤྲོས་པ་ཆོད། །རྩོལ་བསྒྲུབ་འདས་པའི་ཀློང་ཆེན་དུ། །རྩོལ་བསྒྲུབ་མེད་ཀྱིས་སྤྲོས་པ་ཆོད། །བཙལ་བས་མི་རྙེད་ཀློང་ཆེན་དུ། །བཙལ་དུ་མེད་ཀྱིས་སྤྲོས་པ་ཆོད། །སྦྱང་དུ་མེད་པའི་ཀློང་ཆེན་དུ། །སྒྲིབ་པ་སྦྱང་མེད་སྤྲོས་པ་ཆོད། །བགྲོད་དུ་མེད་པའི་ཀློང་ཆེན་དུ། །ལམ་ལ་བགྲོད་མེད་སྤྲོས་པ་ཆོད། ཁུ་རྐྱེན་མེད་པའི་ཀློང་ཆེན་དུ། །ཡེ་ཤེས་རང་ཡིན་སྤྲོས་པ་ཆོད། །ཕྲ་བའི་རང་བཞིན་གཟུང་འཛིན་བྲལ། །གཉིས་འཛིན་མེད་ཀྱིས་སྤྲོས་པ་ཆོད། །ལུང་གི་རང་བཞིན་གཏན་ལ་འབེབས། །མ་ནོར་རང་བཞིན་སྤྲོས་པ་ཆོད། །རྒྱུད་ཀྱི་རང་བཞིན་གཉིས་མེད་འབྲེལ། །སེམས་ཆོས་གཉིས་མེད་ཀློང་ཆེན་དུ། །གཉིས་སུ་མེ་པར་སྤྲོས་པ་ཆོད། །འཛིན་སེམས་མེད་པའི་ཀློང་ཆེན་དུ། །མན་ངག་དག་གིས་རང་བཞིན་ཏེ། །ཞེར་འཛིན་མེད་པར་སྤྲོས་པ་ཆོད། །གཞི་མོ་མའི་འགྱུར་ཀློང་ཆེན་དུ། །མ་བཅོས་གཞག་པས་ལས་རྣམས་ཟིན། །མ་བཙལ་བྱར་མེད་སྤྲོས་བྲལ་སྤྲོས་པ་ཆོད། །དངོས་མེད་བསམ་འདས་སེམས་ཉིད་དེ། །ངོས་བཟུང་མེད་པར་སྣ་ཚོགས་སྣང་། །དངོས་པོ་མེད་པར་ཀུན་ལ་ཁྱབ། །གཤོག་པ མེད་པར་ནམ་འཕངས་གཅོད། །འདེགས་པ་མེད་པར་ནམ་མཁར་སྙེག །འདེད་པ་མེད་པར་ཀུན་ཏུ་འཆོར། 
།བཅོལ་བ་མེད་པར་ལས་རྣམས་བྱེད། །འགུགས་པ་མེད་པར་སླར་ལ་ལྡོག །དགོས་པ་མེད་པར་བག་ཆགས་སོག །ཅི་མ་གྲུབ་པར་སྣཚོགས་སྣང་། །རྟེན་པ་མེད་པར་ཐམས་ཅད་རྟེན། །ཅི་ཡང་མེད་པར་སྡུག་བསྔལ་མྱོང་། །སྐྱེ་ཤི་ཀུན་དང་བྲལ་བ་ལ། །སྐྱེ་རྒས་ན་འཆིའི་གཞི་མ་ཅན། །སྡུག་བསྔལ་ངོ་བོ་མ་གྲུབ་པས། །སྐྱིད་སྡུག་སྣ་ཚོགས་འབྱུང་བའི་རྒྱུ། །སེམས་ཉིད་རིན་ཆེན་འོད་གསལ་དེ། །ངོ་བོ་ཅིར་ཡང་མ་གྲུབ་པས། །མཚན་ཉིད་ཅིར་ཡང་འཆར་བ་སྟེ། །མཉམ་པཉིད་ཀྱི་ཀློང་ཆེན་དུ། །དབྱེ་བསལ་མེད་པར་སྤྲོས་པ་ཆོད། །ཕྱོགས་མཚམས་འདས་པའི་ཀློང་ཆེན་དུ། །རྩིས་གདབ་མེད་པར་སྤྲོས་པ་ཆོད། །ཕྱི་ནང་གཉིས་སུ་སྣང་ཚད་ཀུན། །གཉིས་མེད་ཀློང་དུ་སྤྲོས་པ་ཆོད། །མང་བར་ཕྱེ་ཡང་གཅིག་ལས་མེད། །གཅིག་པུ་སྐྱེ་མེད་བྱང་ཆུབ་སེམས། །ངང་དངས་ཆེན་པོར་རང་སེམས་རྫོགས། །ངང་སངས་ཆེན་པོར་གསལ་གདངས་ཡིན། །འགྱུར་མེད་མ་བཅོས་ཀློང་དུ་ཞོག །རིན་ཆེན་བྱེ་མ་རེག་གཅོད་ཀྱིས། །ཕྱེ་ཚད་དབྱེ་མེད་སྤྲོད་པ་ཆོད། །བརྗོད་ཚད་བརྗོད་མེད་སྤྲོས་པ་ཆོད། །བསྟན་ཚད་བཏགས་མེད་སྤྲོས་པ་ཆོད། །ཡིད་ལ་འགྱུས་ཚད་སྤྲོས་པ་ཆོད། །རིག་པས་མྱོང་ཚད་སྤྲོས་པ་ཆོད། །སེམས་ཀྱིས་བརྟགས་ཚད་སྤྲོས་པ་ཆོད། །བློ་ཡིས་ཕྱེ་ཚད་སྤྲོས་པ་ཆོད། །སྨྲ་བསམ་བརྗོད་འདས། །རིན་ཆེན་འོད་འབར་ཀློང་ཆེན་དུ། །ཅིར་ཡང་བཟུང་དུ་མེད་པ་ལ། །གང་ཡང་བསམ་དུ་མེད་པར་