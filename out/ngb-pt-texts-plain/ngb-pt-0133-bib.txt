{page}མཁའཆེབྲམཟེརྒྱསཔདང། བྱང་ཀྱིསེམས་དུབྱུངབལེའུཞེགཉི་པ་ད། །བོད་སྐད་དུ། བྱང་ཆུབ་ཀྱི་སེམས་བསྒོམ་པ། བཅོམ་ལྡན་འདས་དཔལ་བདེ་བའི་མཆོག་ལ་ཕྱག་འཚལ་ལོ། །བཅོམ་ལྡན་འདས་བདེ་བ་ཆེན་པོ་དེ། ཐམས་ཅད་ཆོས་ཉིད་ཟབ་མོ་ལ་གཟུད་པར་དགོངས་ནས། ཆོས་དབྱིངས་གཏིང་དཔག་དཀའ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། རང་བཞིན་གྱི་འཁོར་ཉིད་དང་ཐ་མི་དད་པ་རྣམས་ལ། རང་བཞིན་གསུང་དུ་མེད་པ་འདི་བཀའ་སྩལ་པ་དེ་ཡི་ཚེ་ན་ཐམས་ཅད་ཆོས་ཉིད་སྟོང་པའི་ངང་དུ་གྱུར། བྱང་ཆུབ་སེམས་ཀྱི་ངོ་བོ་ནི། །བསམ་མེད་དྲན་མེད་མི་གཡོ་བ། །བསམ་པ་བསྟན་དུ་མེད་པའོ། །ཐ་སྙད་གདགས་སུ་ག་ལ་ཡོད། །འདི་ནི་བརྗོད་མེད་སྤྲོས་ལས་འདས། །དིག་མའི་རྨི་ལམ་ལྟ་བུའོ། །རྣལ་འབྱོར་དམ་པའི་ལམ་ཞེས་བྱ། ཁུབ་མཐའ་མ་ཉམས་ཡོངས་སུ་དག །སངས་རྒྱས་ས་ལ་རང་བཞིན་གནས། །རྫོགས་པ་ཆེན་པོའི་དོན་ཞེས་བྱ། །དེ་བཞིན་གཤེགས་པ་ཐམས་ཅད་ཀྱི་རང་བཞིན་ལས། རང་བཞིན་གསུང་དུ་མེད་པའི་དོན་གསུངས་པའི་སྐབས། །བདེ་བའི་མཆོག་གི་ཡེ་ཤེས་གསུང་དུ་མེད་པ་འདི་བཀའ་སྩལ་པ། ཆོས་ཉིད་ཇི་བཞིནབདེལ། །བློཡང་དེ་འདྲ་བཞག་གྱུར་ན། །སེམས་ཀྱི་སྐད་ཅིག་དང་པོ་ལ། །ལུས་ཆོས་གནས་པ་དོན་ལ་རེག །དེ་དུས་འབྱུང་ཚོར་ཤེས་འཇུག་མེད། །བག་ཆགས་རྒྱུན་ཆད་རང་བྱུང་ཤར། 
།ཡེ་ཤེས་མེད་དེ་༄༅། །སྐད་ཅིག་མ། །དེ་བཞིན་དབྱིངས་ཀྱང་སྐད་ཅིག་མ། །དེ་དང་དེ་ཞེས་དབྱེར་མེད་པ། །དེ་ནི་རྒྱུན་ཆགས་ཐམས་ཅད་སྤངས། ཁེས་པ་ཡེ་ཤེས་ཉིད་དུ་འགྱུར། །དེ་བཞིན་སྦྱོང་བའི་ལམ་པ་ཡི། །ཡེ་ཤེས་ལ་རེག་མི་རྣམས་ལ། །རང་རྒྱུད་དུ་ནི་བདུད་བཞི་འབྱུང་། །འཇིགས་པ་གཟུགས་དང་གྲགས་པ་སྒྲ། །འོད་ཀྱི་བདུད་དང་བསླུ་བ་རྣམས། །བྱུང་ཚེ་དེ་ལ་རིག་བྱས་ལ། །མི་ཞེན་མི་ཆགས་ལམ་རྒན་བསམ། །ཀུན་འོང་འགྲོ་བ་དེ་ཉིད་ལམ། ཁྲེས་པ་ཁྱད་པར་ཅན་ཞེས་བྱ། །ཡེ་ཤེས་གཟུང་དུ་མེད་པའི་སྐབས།། །།དེ་ནས་ཡང་བདེ་བའི་མཆོག་དེས་དབྱིངས་ཟང་མ་བཀའ་སྩལ་པ། ཞི་བའི་དབྱིངས་ཏེ་འདུས་མ་བྱས། །རང་བཞིན་བཟང་དང་རབ་འདྲེས་པ། །བཙལ་མེད་ཚུལ་དུ་བྱུང་བ་སྟེ། །གང་གིས་མ་བསླད་རང་བཞིན་དབྱིངས། །ཐོག་མཐའ་མེད་པའི་རྒྱལ་པོའོ། །སྐད་ཅིག་རྒྱུ་འབྲས་མེད་པར་དབྱིངས། །རྒྱུན་ཆད་རིག་པའི་དབྱིངས་མ་ཡིན། །བཙལ་ན་རྩོལ་ནད་སངས་མི་སྲིད། །བཙལ་བ་མེད་པ་དབྱིངས་ཀྱི་གཙོ། །དེ་ལྟ་བུ་ཡི་དབྱིངས་དེ་ལ། །དེ་ལྟ་བུ་ཡི་ཡེ་ཤེས་དབབ། །ཡང་ན་དབབ་དང་མི་དབབ་མེད། ཁྲེས་རིག་བག་ཆགས་རྒྱུན་དེ་ཡང་། །གཉེན་པོའི་སྒོ་ནས་མི་གཅོད་དེ། །རངབཞིནརངགིསརྟོགས་གྱུར་པ། །དེ་ཡིས་བག་ཆགས་རང་བཞིན་དག །རང་ཁའི་བསམ་པ་གྱ་གྱུ་ལ། །དེ་རེག་པ་ཡངབདེབརགཤེགས། 
།གཅིག་ཏུ་གཟུང་བར་ངས་མ་བཤད། །ཡེ་ཤེས་དེ་ཡང་བསམ་པའི་དབང་། །བསམ་པ་རང་ཁ་མ་ཡིན་ཏེ། །དབྱིངས་དང་ཡེ་ཤེས་རབ་འབྱོར་ན། །རིག་པ་ཅན་གྱིས་ཆར་བཟུང་སྟེ། །རིམ་པ་མེད་པའི་དོན་དེ་ནི། །ཡང་དག་པ་ཡི་དམ་པའོ། །བྱང་ཆུབ་ཀྱི་སེམས་བསྒོམ་པ་ལས་དབྱིངས་ཟང་མའི་སྐབས།། །།དེ་ནས་རང་བཞིན་མཐོང་དུ་མེད་པ་བཀའ་སྩལ་པ། །རང་བཞིན་རང་གི་རྟོགས་པ་ནི། །དྲ་སྙིག་མེད་པའི་ཟབ་མོ་སྟེ། །རང་ཁའི་ཚེ་ན་ཡོད་མེད་ན། །བསམ་པ་མཚན་མ་ཅན་གྱིས་ནི། །དེ་ལ་མི་དཔོག་གྱ་གྱུ་ཅན། །གསལ་བ་མེད་པར་རང་བཞིན་གསལ། །གསལ་བ་ཉིད་ནི་གྲུབ་མཐའི་སྐྱོན། །རང་བཞིན་མཁའ་ལ་རང་བཞིན་སེམས། །བསམ་པ་རང་བཞིན་རང་བཞིན་གནས། ཁྲེས་རྒྱུན་དེ་ཡང་རང་བཞིན་ཙམ། །དེ་ནི་ཉམས་མེད་ཉམས་ཞེས་བྱ། །ལྟ་བ་རིམ་པ་མ་ཡིན་ལ། །བསྒོམ་པ་རིམ་པ་མ་ཡིན་པ། །ལྟ་སྤྱོད་གཉིས་ཀ་རང་བཞིན་ཙམ། །ཁྱད་པར་འཕགས་པའི་རང་བཞིན་ནོ། །བྱང་ཆུབ་ཀྱི་སེམས་བསྒོམ་པ་ལས་རང་བཞིན་གྱིས་མཚོན་དུ་མེད་པའི་སྐབས།། །།དེ་ནས་དབྱིངས་དང་ཡེ་ཤེས་དབྱེར་མེད་ཡིན་པ་འདི་བཀའ་སྩལ་པ། ཐམས་ཅད་དབྱིངས་ལས་ཕྱེད་ཡིན་པས། །དབྱིངས་དང་ཡེ་ཤེས་དབྱེར་མེད་སྙེ། །ཡེ་ནས་མ་བཅོས་དབྱིངས་དེ་ལ། །མ་བཅོས་རིག་པ་ཀློང་དུ་ཡིན། །རང་བཞིན་དོན་དང་ལྡན་བྱས་ཏེ། །རྟོག་གེའི་སྤྱོད་ཡུལ་མ་ཡིན་པས། 
།དབྱིངས་དང་༄༅། །ཡེ་ཤེས་གཉིས་མེད་དེ། །གཉིས་མེད་བདེ་བའི་མཆོག་རྒྱལ་པོ། །དེ་ལྟར་མ་ཡིན་རྟོག་གེ་པས། །བསམ་པ་དེ་ལ་གནས་པ་ན། །གལ་ཏེ་སེམས་ལ་གཏད་ཡོད་པས། །བཏང་བ་མི་མཐོང་འཆིང་བའི་རྒྱུ། །གཏོང་མི་དགོས་པའི་སྐྱེས་བུ་ཡིས། །ནམ་མཁའ་བཞིན་དུ་ནད་དུ་བསྡུས། །དང་པོའི་ཚེ་ན་འདི་གཉིས་སྒྲིམས། །དབང་པོ་ཡུལ་ལ་འཕྲོས་པ་ཡང་། །དེ་ཁ་དབྱིངས་ཟང་ཤེས་རབ་མོད། །ཁ་ཅིག་རྫོགས་ཆེན་དོན་འདོད་པ། །རང་བཞིན་བདེ་བ་ཉམས་སུ་བླང་། །བདེ་བ་སྙོམས་ཏེ་མ་ཚོར་འཆོར། །དེ་བས་ཆད་པ་ཞི་བར་བཞག །དེར་བཞག་གསེར་འདོད་བོང་བ་བཞིན། །དབྱིངས་དང་ཡེ་ཤེས་སྐད་ཅིག་ལ། །མེད་པ་ཤེས་རབ་ཐབས་རྫོགས་པ། །དེ་ནི་སངས་རྒྱས་ས་ལ་གནས། །གཉིས་སུ་མེད་པར་མི་བལྷ་བར། །དེ་ནི་སངས་རྒྱས་ས་ལས་འདས། །དེ་ཀ་གཏིང་དཔག་དཀའ་བའི་དོན། །བྱང་ཆུབ་ཀྱི་སེམས་བསྒོམ་པ་ཡི་གེ་མེདཔ་ལས། དབྱིངས་དང་ཡེ་ཤེས་གཉིས་སུ་མེད་པའི་སྐབས།། །།དེ་ནས་མཐོང་བས་བལྟར་མེད་པའི་དོན་འདི་བཀའ་སྩལ་པ། མཐོང་བས་བལྟ་རུ་མེད་པ་ནི། །ཆུ་སྲིན་གྲེ་བའི་རིན་ཆེན་བཞིན། །ནམ་ཡང་བསྟན་དུ་མེད་པའོ། །མཚན་མ་ཀུན་དང་བྲལ་བས་ན། །བཙལ་དང་བྲལ་བའི་ཡི་གེ་མེད། །རྩོལ་དང་བྲལ་བ་ཉམས་ཀྱི་གཙོ། །མི་དམིགས་སྐུ་ལ་བལྟར་མེད་དེ། །མི་དམིགས་གསུང་ཐུགསདེབཞིནཡིན། 
།མམཐོང་བས་ན་མཐོང་བ་ཆེ། །ཐབས་ཀྱི་ཐབས་ཏེ་དངོས་གྲུབ་རྨད། །ཤིན་ཏུ་ངོ་མཚར་རྫོགས་ཆེན་པོ། །སངས་རྒྱས་ཐུགས་ལ་མི་མངའ་བ། །འདི་རྟོག་གོ་བ་བརྒྱ་ནང་ན། །གཅིག་མི་འོང་བར་ཤིན་ཏུ་གྲགས། །ལུང་དུ་བསྒོརྨ་བསྒྲུབ་ཀུན་དང་བྲལ། །ཁྱབ་པས་བདེ་ཆེན་དོན་ཞེས་བྱ། །མཐོང་མེད་བསམ་པས་ཐམས་ཅད་མཐོང་། །དེ་ནི་ངེས་བསྒོམ་མཆོག་ཆེན་པོ། །ས་དང་ཕ་རོལ་ཕྱིན་ལས་འདས། །དེ་ཡི་སྣང་བ་རང་བཞིན་མེད། །རང་བཞིན་མེད་པ་མི་བསམ་སྟེ། །སྨྲ་བསམ་ཡུལ་ལས་འདས་པའོ། །སེམས་ཀྱི་འབྱུང་ཚོར་བྱུང་བ་ན། །དེ་ཀ་རང་བཞིན་རང་ཞི་བ། །ངེས་དོན་སྙིང་པོ་བླ་ན་མེད། །རྣམ་རྟོག་བསགས་པའི་ཕྲ་རྒྱས་ཀྱིས། །ལོག་ཁྲིག་དོན་མིན་བརྟས་པའི་མཐུ། །བཟློག་དཀའ་གཉེན་པོས་བཟློག་པ་མིན། །རྒྱལ་ལས་དམངས་བྱུང་ཐ་མར་རྒྱལ། །རྒྱལ་པོ་ཐུ་བོ་མི་ཡི་མཆོག །རྒྱལ་བཟུང་རྒྱལ་ཁམས་ཆམ་ལ་ཕབ ངེས་པར་བསད་པས་སྡིག་མི་འོང་ འདི་ནི་སླར་འཚོ་ཤིན་ཏུ་རྒྱལ། །མཁས་པས་རྒྱལ་པོ་བསད་གྱུར་ན། ་གོན་ཏུ་རྒྱལ་འཁོར་བཟང་བར་འོང་། །ལུག་བཟློག་བདེ་ཆེན་ས་ལ་འདས། །བྱང་ཆུབ་སེམས་བསྒོམ་པ་ལས་མཐོང་བ་བལྟར་མེད་པའི་སྐབས།། །།དེ་ནས་ཆོས་ཉིད་ཇི་བཞིན་པའི་དོན་བཀའ་སྩལ་པ། སེམས་མི་གཡོ་བ་སངས་རྒྱས་སོ། །གང་ཡང་མ་བསྐྱེད་དོན་དེ་ལ། །གང་གནས་ཆོས་ཉིད་ཡིན་པར་བཤད། 
།གནས་དང་མི་གནས་གཉིས་༄༅། །མེད་དོ། །དེ་ཕྱིར་རྣམ་པ་ཐམས་ཅད་མཁྱེན། །འདི་ནི་སྐུ་ཡི་དངོས་གྲུབ་ཡིན། །ཆོས་ཉིད་ཅིར་ཡང་མ་མཐོང་བ། །ཐུགས་ལ་ཡང་དག་དོན་མ་ལོག །བཟླས་ཤིང་གསལ་བར་མ་གྱུར་པ། །གསུང་གི་དངོས་གྲུབ་ཤིན་ཏུ་ཡིན། །ས་ལ་མི་བརྟེན་ལྷུན་གྱིས་གྲུབ། །འདི་ནི་ལམ་རྒན་ཀུན་འོང་འགྲོ། །ཐམས་ཅད་འདུས་པའི་དངོས་གྲུབ་ཡིན། །རང་བཞིན་རང་ལ་རང་བཞིན་ཡིན། །རང་བྱུང་རིག་པ་ཞེས་བྱའོ། །འདི་མི་སྣང་བ་གཞན་སྣང་མེད། །གལ་ཏེ་བློ་ལ་སྣང་བ་དེ། །དོན་སྣང་མ་ཡིན་མཚན་མའོ། །དེ་ནི་རང་བྱུང་རིག་པ་མིན། །བྱང་ཆུབ་ཀྱི་སེམས་བསྒོམ་པ་ལས། །ཆོས་ཉིད་ཇི་བཞིན་པའི་སྐབས།། །།དེ་ནས་རྨད་དུ་བྱུང་བ་འདི་བཀའ་སྩལ་པ། སེམས་མི་གཡོ་བ་བདེ་བ་སྟེ། །སེམས་ཀྱི་སེམས་འཆིང་མི་འཆོར་བས། །སེམས་ལ་ཞིབ་པས་བརྟག་དཔྱད་བྱ། །ཤེས་བཞིན་གྱིས་ནི་ཐང་བཅད་དེ། །སེམས་ཀྱི་སེམས་ལ་བལྟས་པས་ན། །ཅིར་ཡང་མ་མཐོང་མ་ཡེངས་པ། །བསྒོམས་ན་མ་བསྒོམས་བསྒྲུབས་ན་ཉམས། །དེ་བས་འབྱུང་ཚོར་ཅི་བྱུང་ཡང་། །རང་བྱུང་རང་ཞི་བསྒོམ་པའི་གཙོ། །རང་བྱུང་རང་ཞི་ཙམ་མི་གདགས། །སེམས་ཀྱི་སྤྱོད་འཇུག་ཐམས་ཅད་ཀྱང་། །ཡི་གེ་མེད་པའི་ངང་དུ་བཞག །དེ་ནི་རྒྱལ་པོའི་རྒྱལ་སའོ། །མན་ངག་སྙིང་པོའི་རྒྱུད་ཅེས་བྱ། །བདེ་གཤེགས་ཉག་གཅིག་དགོངས་པ་ལ། །ཕྱི་རབས་རྣལ་འབྱོར་དོན་ལ་ནི། 
།ཡང་རབ་བསམ་པའི་ཏིང་ངེ་འཛིན། །རབ་ཀྱི་རབ་ཀྱིས་དོན་ལ་དཔྱད། །བྱང་ཆུབ་ཀྱི་སེམས་བསྒོམ་པ་ཡི་གེ་མེད་པ་ལས། རྨད་དུ་བྱུང་བར་བསྟན་པའི་སྐབས།། །།དེ་ནས་སྐུ་གསུང་ཐུགས་སུ་འཁོར་རྣམས་རང་བཞིན་