{page}༄༅། །ཁྲོ་བོ་དབྱུག་པ་སྔོན་པོའི་རྒྱུད་ལས། །རྒྱུད་ཡོངས་སུ་གཏད་པའི་ལེའུ་སྟེ་ལྔ་པའོ།། །ཁྲོ་བོ་དབྱུག་པ་སྔོན་པོའི་རྒྱུད་རྫོགས་སོ།། །།༄༅། །རྒྱ་གར་སྐད་དུ། ཀྲོ་དྷ་ཡ་མྱརྙ་ཀ་ཏནྟྲ། བོད་སྐད་དུ།ཁྲོ་བོ་གཤིན་རྗེའི་གཤེད་པོའི་རྒྱུད། དཔལ་ཡ་མྱན་ཏ་ཀ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །འོག་མིན་ཆོས་ཀྱི་དབྱིངས་ཀྱི་ཕོ་བྲང་ན། །མཐའ་དང་དབུས་མེད་པའི་རང་བཞིན་བཞུགས་གནས་ཆེན་པོ་ན། །བཅོམ་ལྡན་འདས་དཔལ་ཁྲག་འཐུང་གི་རྒྱལ་པོ་ཡུམ་དང་གཉིས་སུ་མེད་པར་བདེ་བ་ཆེན་པོའི་ངང་ལ་བཞུགས་སོ། །དེའི་ཚེ་འཁོར་ཀརྨ་ཧེ་རུ་ཀ་དང་། ཤ་བའི་མགོ་ཅན་དང་། འུག་པའི་མགོ་ཅན་དང་། མགོ་བརྙན་གྱི་ཚོགས་ཀྱིས་བཅོམ་ལྡན་འདས་ཁྲག་འཐུང་གི་རྒྱལ་པོ་ལ། །མཉམ་པ་ཉིད་ཀྱི་ངང་ལས་བཞེངས་ནས། སེམས་ཅན་གྱི་དོན་ལ་བསྐུལ་ཏེ་འདི་སྐད་ཅེས་གསོལ་ཏོ། །ཨེ་མ་ཧོ། །བཅོམ་ལྡན་རྡོ་རྗེའི་ངང་ཉིད་ལས། །གདུག་པའི་ལོག་རྟོག་གདུལ་སླད་དུ། །སྔོན་གྱི་སྨོན་ལམ་ཆེར་དགོངས་ལ། །སྙིང་རྗེ་ཆེན་པོ་བདག་ལ་སྟོན། །ཞེས་བསྐུལ་བས། །དཔལ་ཁྲག་འཐུང་གི་རྒྱལ་པོས་བསྐུལ་བར་མཁྱེན་ནས། །དེ་བཞིན་ཉིད་ཀྱི་ཏིང་ངེ་འཛིན་ལ་བཞེངས་ནས། གདུག་པ་ཅན་གྱི་ཚོགས་ཐམས་ཅད་ལ་ཁྱབ་པའི་སྙིང་རྗེ་ཆེན་པོ་བསྐྱེད་དེ། འདི་སྐད་ཅེས་བཀའ་སྩལ་ཏོ། །ཨེ་མ་ཧོ་འཁོར་གྱི་ཚོགས། 
།རིན་ཆེན་བྱང་ཆུབ་སེམས་ཆེན་པོ། ཁྲོས་པའི་སྐུ་རྣམས་བསྐྱེད་པའི་རྒྱུ། །གདུགཔ་མ་ལུས་བསྒྲལ་བའི་པྱིར། ཁྲོས་པའི་སེམས་སུ་གྲུབ་མཛོད་ཅིག །ཧོ། པདྨ་དག་པ་ཡི་ཡང་། ཞེས་རྣམ་པར་བསྐུལ་ལོ། །ཡང་དེའི་ཚེ་དྲེགས་པའི་ཚོགས་དང་མགོ་བརྙན་གྱེ་ཚོགས་ཀྱི་མ་དང་བུ་མོའི་ཚོགས་ཐམས་ཅད་གཡེམས་པའི་སེམས་དང་ལྡན་པར་གྱུར་ཏོ། །དེ་ནས་ཡང་ཁྲོ་མོའི་རྒྱལ་མོ་བྱང་ཆུབ་སེམས་ལ་ཡབ་ཀྱིས་བསྐུལ་བ་གླུ་འདིས་བསྐུལ་ལོ། །ཧུ༷་ཕ་དང་མ་དང་དགའ་བའི་ཀློང་། །གདུག་པ་སྒྲོལ་བའི་བྱང་ཆུབ་སེམས། །གདོད་ནས་དག་པའི་གཞལ་ཡས་སུ། ཁྲོས་པའི་ཚོགས་རྣམས་འབྱུང་བའི་དབྱིངས། །ཧོ་ཞེས་རྣམ་པར་བསྐུལ་ལོ། །དེ་ནས་ཡང་དེའི་ཚོ་ཁྲག་འཐུང་གི་རྒྱལ་པོའི་ཚོགས་ཡུམ་ལ་ཆགས་པའི་སེམས་དང་ལྡན་པ་འགྱུར་ཏོ། །དེ་ནས་བདེ་བའི་ངང་ལ་རྟག་ཏུ་ལྷན་ཅིག་ཏུ་བཞུགས་སོ། ཁྲོ་བོ་གཤིན་རྗེའི་གཤེད་པོའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་ཁྲག་འཐུང་གི་རྒྱལ་པོ་དེས། གཤིན་རྗེའི་གཤེད་པོའི་དཀྱིལ་འཁོར་འདི་གསུངས་སོ། །གཤིན་རྗེའི་གཤེད་པོའིདཀྱིལ་འཁོར་ནི། །གྲུ་གསུམ་མཐིང་ནག་འབར་བ་ལ། །ཟུར་གསུམ་བེ་ཅོན་སྔོན་པོས་བརྒྱན། །དེ་ཡི་དབུས་སུ་བསམ་བྱ་བ། །གྲོ་ག་ཤིན་ཤུན་གང་ཡིན་ལ། །ཐར་ནུ་ར་ལྗག་འདི་ཡིས་ནི། །རངབྱུངམེཏོགདངསྦྱརནས། །གཟུགས་བརྙན་སོར་བཞིའི་ཚད་དུ་བྲི། །དེ་ཡི་དབུས་སུ་རབ་བཞག་པ། 
།དེ་ཡི་སྙིང་གའི་༄༅། །གནས་སུ་ནི། །ས་བོན་བསམ་ལ་སྐུ་བསྐྱེད་དེ། །རྡོ་རྗེའི་ཆོ་ག་གསུམ་གྱིས་བསྐྱེད། །ཡོངས་སུ་རྫོགས་པའི་སྐུ་དེ་ལ། །ཕྱི་ནང་གསང་བའི་དབང་ཡང་བསྐུར། །བྱིན་གྱིས་བརླབ་པའི་སྔགས་དག་ལ། །གསང་བའི་གནས་སུ་བྱིན་གྱིས་བརླབས། །ཡེ་ཤེས་དཀྱིལ་འཁོར་སྤྱན་དྲང་མཆོད། །རང་བཞིན་གནས་སུ་དེ་བཞུགས་པར། །ཡོངས་སུ་བལྟས་ལ་སྔགས་ལ་སྦྱར། །སྲས་ཀྱི་དམ་པར་རབ་བསྐྱེད་ལ། །བྱིན་བརླབས་དབང་ཡང་བསྐུར་བ་ཡིན། །དུག་དང་མ་རུངས་པ་ཡང་བྱུག །བཟླས་ཡུངས་ཐུན་ཡང་བརྡེག་པ་ཡིན། །དུག་ལ་སོགས་པའི་ཐུན་ཡང་བརྡེག །ཞབས་འོག་གསང་བའི་དཀྱིལ་འཁོར་དུ། །བསད་པའི་སྦྱོར་བ་བྱས་པས་ནི། །ཐང་གཅིག་ཡུད་ལ་དེ་རླག་འགྱུར། །དུར་ཁྲོད་རས་མ་བླངས་ནས་ནི། །དུག་དང་མ་རུངས་པ་ཡིས་བྱུག །མ་དེ་ར་ཡི་ཤིང་བུ་ལ། །པདྨའི་སྣོད་དུ་ངད་པས་བསགས། །དེ་ལ་བསེ་ཤིང་ཞོ་ཡིས་སྦྱངས། །དུར་ཁྲོད་རྐང་གི་སྨྱུ་གུས་བྲི། །རྔ་མོ་བོང་བུའི་གཟུགས་བྲིས་ལ། །དེ་སྟེངས་འབད་ཅིང་འཐབ་པ་བྲི། །དེ་ལ་གསང་སྔགས་འབུམ་དུ་བཟླས། །དེ་ཡི་རྩིག་པའི་རྨང་དུ་བཟླས། །བརྒྱ་རྩ་བརྒྱད་དུ་ཐེམ་པ་དང་། །ས་བརྐོས་བཅུག་ལ་མི་མངོན་སྦ། །དེ་ཡིས་དབྱེ་བར་གདོན་མི་ཟ། །དུར་ཁྲོད་རོ་རས་ས་མེ་རླུ་་། །དེ་དག་འཁོར་ལོ་རབ་བྲིས་ལ། །འཁོར་ལོའི་དབུས་སུ་གཟུགས་བརྙན་བྲི། 
།རྔ་མོ་སྐེ་རིང་རྩལ་དང་བཅས། །དེ་ཡི་རྨིག་པ་བཞི་རྣམས་ལ། །ཡ༷་ལས་རླུང་གི་དཀྱིལ་འཁོར་བསྐྱེད། །དེ་སྟེང་དམིགས་པའི་གཟུགས་བརྙན་བཞག །བཟླས་པ་ཁྲི་ཕྲག་གཅིག་བྱས་ལ། །ཐེམ་པའི་འོག་ཏུ་སྦས་གྱུར་ན། །གནས་ལས་འཕོ་བ་ངེས་པར་འགྲུབ། །དགུག་པ་རླུད་གི་ལྕགས་ཀྱུ་སྟེ། །ཐང་གཅིག་ཡུད་ལ་འགུགགས་པར་བྱེད། ཁྲོ་བོ་གཤིན་རྗེ་གཤེད་པོའི་རྒྱུད་ལས། དཀྱིལ་འཁོར་དགུག་པའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་ཁྲག་འཐུང་རྒྱལ་པོ་དེས་ཚེ་སྒྲུབ་པའི་དོན་འདི་གསུངས་སོ། །རིན་ཆེན་སྣ་ལྔའི་བུམ་པ་སྲ །སྨན་ལྔ་འབྲུ་ལྔ་རིན་ཆེན་ལྔ། །སྤོས་ལྔ་སྙིང་པོ་ལྔ་རུ་གསུངས། །སྒོ་བཞི་ཕྱི་ལ་སྙི་བཞི་བྲི། །རྟ་མགྲིན་རྒྱལ་པོར་མངའ་གསོལ་ལ། །ནང་བླུག་བུམ་པའི་ཁ་རྒྱན་བཅས། །སྤོས་དང་གུ་གུལ་དུད་པས་བདུག །དཀར་གསུམ་མངར་གསུམ་རིལ་བུ་བྱ། །སྐུ་གསུང་ཐུགས་ལ་ཐིམ་པར་བསྟིམ། །མཚམས་བཅད་བགེགས་བསྐྲད་གཟུངས་ཐག་གཟུངས། །ལྷ་བསྐྱེད་འཛབ་བྱ་མཆོད་པ་དབུལ། །སྙན་གསན་དབབ་ཅིང་སྐུ་གསུང་ཐུགས་ལ་བསྟིམ། །སྔགས་ཀྱི་བདག་པོ་དབུས་སུ་བསྒོམ། །དཀྱིལ་འཁོར་པདྨ་འདབ་བརྒྱད་ལ། །ལྭ་པྱ་བཱ་ལེ་ཚེ་ཡི་བདག །ནིར་ཏི་གིར་ཏི་དབང་གི་སྐུ། །ནུབ་ནས་བཅོམ་ལྡན་མགོན་པོ་ཚེ་དཔག་མེད། །རྩི་བཅུད་ཐམས་ཅད་བུམ་པར་བསྡུ། །བྱང་སེམས་ཐམས་ཅད་སྐུ་གསུང་ཐུགས་ལ་བསྡུ། །རྩ་སྔགས་བསྐྱེད་ཅིང་ལས་སྔགས་་་་་