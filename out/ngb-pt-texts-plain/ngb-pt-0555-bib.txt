{page}༄༅། །རྒྱ་གར་སྐད་དུ། །ཛ་ལ་མ་ཏ་རིས་ཏདྷ་ཡ་རི་ད་པན་ཙ་ཏན་ཏྲ། །བོད་སྐད་དུ། །རིན་པོ་ཆེ་རལ་གྲི་འབར་བས་རྒྱུད་སྡེ་སྤྲོས་པ་གཅོད་པ་ཞེས་བྱ་བ། །བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །བློ་ཆ་བློ་ཡང་བློ་ཟབ་པའི། །སྐལ་ལྡན་རིན་ཆེན་ལྟ་བུ་ལ། །རྒྱུད་སྡེའི་སྤྲོས་གཅོད་བཤད་པར་བྱ། །སྙིང་པོའི་རང་བཞིན་མིང་མེད་བརྗོད་མེད་ལ། །རྩལ་སྣང་ཡན་ལག་རིག་པོ་མིང་བཏགས་པས། །རྒྱུད་ཀྱི་སྡེ་ཡི་སྤྲོས་གཅོད་ལ། །དོན་རྒྱུད་ཚིག་རྒྱུད་གཉིས་སུ་ཤེས་པར་བྱ། །དོན་གྱི་རྒྱུད་ཀྱི་རང་བཞིན་ནི། །ཐོག་མ་མེད་ནས་ཐ་མ་མྲ །རང་བཞིན་རྒྱུད་དུ་གནས་པའི་རྒྱུད། །མ་བཅོས་མ་བསླད་གཞི་མོའི་རྒྱུད། །འཛིན་རྟོག་བཏགས་ཞེན་བློ་ལས་འདས། །ཞེ་འདོད་བློ་དང་ཚིག་ལས་འདས། །སྐྱེ་མེད་འགག་མེད་འཕོ་འགྱུར་མེད། །དེ་ནི་སྙིང་པོ་དོན་གྱི་རྒྱུད་ལ། །ཚིག་གི་རྒྱུད་ལ་རྣམ་གསུམ་སྟེ། །གཞི་ཡི་རྒྱུད་དང་ལམ་གྱི་རྒྱུད། །འབྲས་བུའི་རྒྱུད་དང་རྣམ་གསུམ་མོ། །གཞི་ཡི་རྒྱུད་ལ་གཉིས་ཡོད་དེ། །ཁྱབ་པའི་རྒྱུད་དང་གནས་པའི་རྒྱུད། །ཁྱབ་པའི་རྒྱུད་ཀྱི་རང་བཞིན་ནི། །ཡ་ཐ་རྒྱལ་བའི་དཀྱིལ་འཁོར་ནས། །མ་ཐ་དམྱལ་བའི་འཇིགས་ཚོགས་སུ། །ཏིལ་ལ་མར་གྱིསཁྱབབཞིནདུ། །ཀུནལ་ཁྱབ་པར་གནས་པ་ཡིན། །གནས་པའི་རྒྱུད་ཀྱིརངབཞིནནི། །དངཔོ་རྒྱུ་ཡིས་མ་བསྐྱེད་དོ། །བར་དུ་རྐྱེན་གྱིས་མ་བསྒྲུབས་སོ། 
།ཐ་མ་གཉེན་པོས་མི་འཇིག་གོ །དུས་གསུམ་འཕོ་འགྱུར་མེད་པར་གནས། །དེ་གཉིས་གཞི་ཡི་རྒྱུད་དུ་ཟུང་། །ལམ་གྱི་རྒྱུད་ཀྱི་རག་བཞིན་ནི། །རང་གཞུང་གཞན་གཞུང་གཉིས་ཀྱི་རྒྱུད། །རང་གཞུང་རྒྱུད་ཀྱི་རྒྱལ་པོ་ལྔ། །སྤྲོས་གཅོད་སྡེ་ལྔའི་དོན་རྒྱུད་བསྟན། །གཞན་གཞུང་རྒྱུད་ཀྱི་རྣམ་གྲངས་ཏེ། །བསམ་ལས་འདས་ཏེ་རེ་ཞིག་དབྱེ། །རྣམ་པ་གཉིས་སུ་ཤེས་པར་བྱ། །གཏེར་རྒྱུད་དང་ནི་ཡོངས་གྲགས་རྒྱུད། །གཏེར་རྒྱུད་རེ་ཞིག་མདོ་ཙམ་དབྱེ། །རིན་པོ་ཆེ་རྒྱས་པའི་རྒྱུད་ལ་ནི། །མདོ་རིན་པོ་ཆེ་རྒྱས་པའི་རྒྱུད་དང་། །རྒྱུན་གྱི་རིན་པོ་ཆེའོ་རྒྱུད་དང་། །མན་ངག་གི་རིན་པོ་ཆེ་རྒྱས་པའི་རྒྱུད་དོ། །མའི་རྒྱུད་ནི། །སྐུའི་རྒྱུ་དང་། །གསུང་གི་རྒྱུད་དང་། །ཐུགས་ཀྱི་རྒྱུད་དོ། །ཡོན་ཏན་འཕྲིན་ལས་ལྔ་ཡིན་ནོ། །རྒྱལ་པོ་བླ་གཏེར་རྒྱུད་ལ་ནི། །རྩ་བའི་རྒྱུད་རིན་པོ་ཆེ་འཁོར་ལོ་དང་། །བཤད་པའི་རྒྱུད་རིན་པོ་ཆེ་སྣང་བྱེད་ཀྱི་རྒྱུད་དང་། །རྒྱུད་ཕྱི་མའི་རྒྱུད་རིན་པོ་ཆེ་སྒྲོན་མ་འབར་བའི་རྒྱུད་དང་། །ཡན་ལག་གི་རྒྱུད་ཧ་དགུ་དང་གནད་དགུའི་རྒྱུད་དོ། །རྒྱུད་པ་བར་པའི་རྒྱུད་ལ། །རྩ་བའི་རྒྱུད་རྒྱུད་ཀྱི་རྒྱལ་པོ་གསེར་གྱི་རུས་སྦལ་དང་། །བཤད་པའི་རྒྱུད་བྱང་སེམས་ཐིགས་པ་ཉི་ཤུ་རྩ་གཉིས་ཀྱི་རྒྱུད་དང་། །ཁུ་བྱུག་གསུང་གི་རྒྱུད་དང་། །སེང་ཆེན་འབྱོངས་བའི་རྒྱུས་དང་། །ངང་མོ་འགྲོས་ཀྱི་རྒྱུད་དང་། །རུས་སྦལ་སྐུམ་གྱི་རྒྱུད་དང་། །སྟག་མོ་འཕྱོངས་པའི་རྒྱུད་དང་ལྔའོ། །ཡན་ལག་གི་རྒྱུད་བཅུ་གཉིས་སོ། 
།རིན་༄༅། །པོ་ཆེ་ས་རྒྱུད་དང་། །རིན་པོ་ཆེ་གནམ་རྒྱུད་དོ། །རིན་པོ་ཆེ་སྤངས་པའི་རྒྱུད། །རིན་པོ་ཆེ་འཕྲུལ་གྱི་རྒྱ་མདུད་ཀྱི་རྒྱུད་དོ། །བྱང་གཏེར་ཆེན་པོའི་ལུགས་ཀྱིས་ནི། །རྒྱུད་ཆེན་རྣམ་པ་དགུ་ཡིན་ནོ། །གཏེར་རྒྱུད་མདོ་ཙམ་ཕྱེ་བའོ། །སྤྱིར་ཀྲི་ཡའི་རྒྱུད་ལྔ་བརྒྱ་བཞུགས་པ་ལས། །བསྡུད་པས་ཀྲི་ཡ་བརྒྱད་ཕྱེ་སྟེ། །བཅོམ་ལྡན་འདས་རྡོ་རྗེ་འཛིན་པའི་དབུའི་གཙུག་ནས། །གཙུག་ཏོར་འཁོར་ལོས་སྒར་བའི་རྒྱུད་དང་གཅིག །ལྗགས་ལས་སོ་སོར་ཕྱེ་སྟེ། །ཁྲི་པདྨ་འཁྱིལ་བའི་རྒྱུད་དང་གཉིས། །དཔུང་པ་གཉིས་ལས་སུ་ན་ཧུ་ཏ་དཔུང་བཟངས་ཕྱུང་བའི་རྒྱུད་དང་གསུམ། །ཐུགས་ཁ་ནས་ཁྲོ་བོ་རིག་པ་མཆོག་གི་རྒྱུད་་དང་བཞི། །ལྟེ་བ་ནས་སུ་སི་ཏི་ཀ་ར་ཕྱུང་བའི་རྒྱུད་དང་ལྔ། །སྣ་ལས་དཔལ་སྡོམ་པའི་རྒྱུད་ཕྱུང་བ་དང་དྲུག །ཞབས་ལས་གཤིན་རྗེ་ནག་པོའི་རྒྱུད་ཕྱུང་བ་དང་བདུན། །སྐུ་གསུང་ཐུགས་ཀྱི་བྱིན་གྱིས་བརླབས་པ་ལ་གཟུངས་ཐམས་ཅད་ཕྱུང་བའི་རྒྱུད་དང་བརྒྱད་དོ། །རྡོ་རྗེ་གཙུག་ཏོར་གྱི་རྒྱུད་ཆུང་དུན་དང་། །དེའི་རྒྱུད་བསམ་གཏན་གྱི་རྒྱུད་དོ། །ཨུ་པའི་ཐེག་པའི་རྒྱུད་སྡེ་ལ། །རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་སྡེ་དང་། །ཕྱག་ན་རྡོ་རྗེ་དབང་བསྐུར་བའི་རྒྱུད་དོ། །མ་ཧྭ་ཡོ་ག་ལ། །སྐུའི་རྒྱུད་སངས་རྒྱས་མཉམ་སྦྱོར་གྱི་རྒྱུད་དང་། །གསུང་གི་རྒྱུད་ཟླ་གསང་ཐིག་ལེའི་རྒྱུད། །ཐུགས་ཀྱི་རྒྱུད་གསང་བ་འདུས་པའི་རྒྱུད་དང་། 
།ཡོན་ཏན་གྱི་རྒྱུད་དཔལ་མཆོག་དང་པོའི་རྒྱུད་དང་། །འཕྲིན་ལས་ཀྱི་རྒྱུད་ཀརྨ་མ་ལེ་དང་། །སྐུ་གསུང་ཐུགས་ཡོན་ཏན་འཕྲིན་ལས་དང་ལྔ་པོ་རེ་ལ་ཡང་སྐུ་གསུང་ཐུགས་དང་ལྡན་པ་ལྔ་གསུམ་བཅོ་ལྔ་སྟེ། །དེ་ཡང་གསུམ་སྟེ། །སངས་རྒྱས་མཉམ་སྦྱོར་དང་གཅིག །དཔལ་མཆོག་དག་པོའི་རྒྱུད་དང་གཉིས། །གླང་པོ་ཆུར་ཞུགས་ཀྱི་རྒྱུད་དང་གསུམ་མོ། །གསུང་གི་རྒྱུད་ལའང་གསུམ་སྟེ། །ཟླ་གསང་ཐིག་ལེའི་རྒྱུད་དང་། །དཔལ་ཆེན་འདུས་པའི་རྒྱུད་དང་། །སྒྲོན་མ་བརྩེགས་པའི་རྒྱུད་དང་གསུམ་མོ། །ཐུགས་ཀྱི་རྒྱུད་ལ་ཡང་གསུམ་སྟེ། །གསང་བ་འདུས་པའི་ལས་འདས། །འཕོ་འགྱུར་མེད་པ་ལོངས་སྐུའི་རྒྱུད། །ཡིད་ལ་མི་བྱེད་དྲན་པ་བརླག །གཡོ་མེད་རྩོལ་མེད་སྤྲུལ་སྐུའོ། །སྐུ་གསུམ་དབྱེར་མེད་འབྲས་བའི་རྒྱུད། །རྒྱུད་ཀྱི་རང་བཞིན་རྒྱུན་ཆད་མེད། །རྒྱུད་ཀྱི་མཚན་ཉིད་བྱ་རྩལ་མེད། །རྒྱུད་ཀྱི་ངོ་བོ་འགྱུར་བ་མེད། །རྒྱུད་ཀྱི་འབྲས་བུ་རང་གནས་ཡིན། །རིན་ཆེན་རལ་གྲི་འབར་བ་ཡིས། །གཉིས་པའི་ཆོས་རྣམས་རྩད་ནས་གཅོད། །གཟུང་འཛིན་གཉིས་ཀྱང་རྩད་ནས་གཅོད། །ཡུལ་སེམས་གཉིས་ཀྱང་རྩད་ནས་གཅོད། །ཕྱི་ནང་གཉིས་ཀྱང་རྩད་ནས་གཅོད། །ང་བདག་གཉིས་ཀྱང་རྩད་ནས་གཅོད། །སྤོང་ལེན་གཉིས་ཀྱང་རྩད་ནས་གཅོད། །དགག་བསྒྲུབ་གཉིས་ཀྱང་རྩད་ནས་གཅོད། །རྩོལ་བསྒྲུབ་གཉིས་ཀྱང་རྩད་ནས་གཅོད། །བཟང་ངན་གཉིས་ཀྱང་རྩད་ནས་གཅོད། 
།ཡིད་ལ་འགྱུར་ཚད་རྩད་༄༅། །ནས་གཅོད། །སེམས་ཀྱིས་ཕྱེད་ཚད་རྩད་ནས་གཅོད། །རིག་པས་བཏགས་ཚད་རྩད་ནས་གཅོད། །སེམས་ཆོས་གཉིས་ཀྱང་རྩད་ནས་གཅོད། །རྒྱུད་སྡེ་ཇི་སྙེད་རྩད་ནས་བཅད། །ཅེས་གསུངས་སོ། །རིན་ཆེན་རལ་གྲི་འབར་བས། །རྒྱུད་སྡེ་རྩད་ནས་གཅོད་པ་རྫོགས་སོ།། །།རྒྱ་གར་གྱི་གུ་རུ་པདྨ་སམ་བྷ་བ་ལས། །བོད་ཀྱི་ལོ་ཙ་བ་ཀ་བ་དཔལ་བརྩགས་ཀྱིས་བསྒྱུར་ཅིང་གཏན་ལ་ཕབ་པའོ། །ལས་འཕྲོ་ཅན་དང་འཕྲད་པར་ཤོག །ཨི་ཐི།། །། ༄༅། །རྒྱ་གར་སྐད་དུ། །རཏྣ་ཙཀླུ་ཨ་ཏྲི་ཏན་ཏྲ་ནཱ་མ། །བོད་སྐད་དུ། །རིན་པོ་ཆེ་མིག་སེལ་ཞེས་བྱ་བའི་རྒྱུད། །བཅོམ་ལྡན་འདས་རིག་པ་རང་དག་ཡེ་ཤེས་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །འོག་མིན་གྱི་གནས་མཁའ་དབྱིངས་དག་པའི་ཀློང་ན། །རིག་པའི་རྒྱལ་པོ་ལ་འཁོར་རིགས་ལྔའི་སངས་རྒྱས་དང་། །ལྷ་