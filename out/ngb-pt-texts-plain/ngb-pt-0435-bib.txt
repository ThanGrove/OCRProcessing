{page}༄་། །རྒྱ་གར་སྐད་དུ། སརྙི་མ་ཧྭ་ཙྭ་ན་གུ་རྒྱ་ཏནྟྲ། བོད་སྐད་དུ། རྫོགས་པ་ཆེན་པོ་ཡེ་ཤེས་གསང་བའི་རྒྱུད། བཅོམ་ལྡན་འདས་ཀུན་རིག་རྣམ་པར་སྣང་མཛད་ལ་ཕྱག་འཚལ་་ངངཅི་མིང་ང་ངངསྒྲིངཆེན་་་ཀྱིལ། །འད་སྐད་བསྟན་པའ་དུས་ག ག་ན། འག་ ན་གྱ་གནས་ཆས་ཉད་མ་བཅས་པའ་དབྱངས། ཀུན་ཏུ་མ་བ བས་པའ་གནས་ ་པ་ན། །བཅམ་ལྡན་འདས་ཆས་ཐམས་ཅད་ ་སྙི་་ཤེང་མི་ང་་ཏེདེངཚེ་ང་རྗེསེ་་་ང་པ། ཡ་ ས་གསང་བའ་རྒྱལ་པ་སྐུ་ ་བསྐྱད་པའ་ང་བར་བཞུགས་ ། འ་ ་སྟན་པའ་མདུན་ན་དཔལ་རྡ་ ་ མས་དཔའ་བཞུགས་ས། །གཞན་ཡང་འཁར་འདུས་པ་མང་པ་དང་དབྱེ་བ་མི་མངའ་བར་ཐབས་ཅིག་གོ །དེ་ནས་རྡོ་རྗེ་སེམས་དཔའ་སྟན་ལས་ལངས་ཏེ། འཁོར་འདུས་པ་ཐམས་ཅད་ལ་ཕན་གདགས་པ་དང་། 
བློ་ཐེ་ཙོམ་གསལ་བའི་དོན་དུ་འདི་སྐད་ཡིན། །ཡེ་ཤེས་སེམས་ཀྱི་ངོ་བོ་ལས། །གཞན་དུ་གཡོ་བ་ཅི་ཡང་མེད། །མ་རིག་རྟོག་ཚོགས་མིང་མེད་པས། །དེ་ལ་དམིགས་ཤིང་བཏད་དུ་མེད། །ཡེ་ཤེས་རང་ཤར་ལྟ་བའི་མཆོག །དཔེར་ན་མཁའ་ལ་ཉི་ཤར་འདྲ། །དོན་གྱི་ཆོས་ཉིད་དག་པ་ལ། །རྩོལ་བའི་རང་བཞིན་བྲལ་བས་ན། །རང་རིག་ཡུལ་དང་བྲལ་བས་ན། །དམིགས་པ་མེད་པ་གསལ་བའི་ཕྱིར། །ཆོས་ཀྱི་དབྱིངས་ལས་གཞན་མེད་དོ། །དེ་ལྟ་བུ་ཡི་ཡེ་ཤེསལ། །གོལ་ས་སྒྲིབ་པ་ཡེ་ནས་མེད། །དེ་ཡང་ཇི་ལྟར་མེད་ཅེ་ན། །ཡེ་ཤེས་སྒྲོན་མ་རང་ལ་ཤར་བ་ལ། །མ་རིག་མུན་པས་བསྒྲིབས་པ་ཡེ་ནས་གསལ། །ཡེ་ཤེས་ཆེན་པོས་འཁོར་བ་དབྱིངས་ནས་ཐོན། །རྟོགས་པའི་ལྟ་བས་ཡེ་ནས་ཐག་ཆོད་པས། །བདག་འཛིན་ཞེན་ཆགས་གནས་སུ་དག་པར་བཅོམ། །བདེ་གཤེགས་དགོངས་པའི་ཕུག་ཀྱང་དེ་རུ་བཏིབ། །མཁའ་གློང་བདེ་བའི་གནས་ཆེན་པོ། །ཐམས་ཅད་བྱང་ཆུབ་སེམས་སུ་གཅིག །ཀུན་ཡིན་དཔེ་ནི་ནམ་མཁའ་འདྲ། །ཕྱི་ནང་སྣོད་བཅུད་ཐམས་ཅད་ཀུན། །བྱང་ཆུབ་སེམས་ཀྱིས་བྱས་པའི་ཕྱིར། །ཆོས་ཀྱི་དབྱིངས་སུ་ཡེ་སངས་རྒྱས། །དེ་ལ་དགག་ཅིང་བསྒྲུབ་ཏུ་མེད། །སེམས་ཉིད་ཅིར་ཡང་སྣང་བ་ལ། །ཅིར་ཡང་དམིགས་སུ་ཡེ་ནས་མེད། །དེ་ལྟ་བུ་ཡི་ཡེ་ཤེས་ལ། །ཐམས་ཅད་གཉིས་མེད་ཡེ་སངས་རྒྱས། །དེ་ཡང་ཇི་ལྟར་ཡིན་ཞེ་ན། །ཐེག་པ་མཐོ་དམན་ཐམས་ཅད་ཀུན། 
།ཀུན་འབྱུང་ཡེ་ཤེས་ཤར༄༅ བ་ལ། །བཟང་ངན་ཆེ་ཆུང་གཉིས་སུ་མེད། །རང་བྱུང་ཡེ་ཤེས་ཆོས་ཉིད་ལ། །འཁོར་འདས་གཉིས་སུ་མེད་པར་བསྟན། །ཡུལ་དང་སེམས་ཉིད་གཉིས་སུ་མེད། །ཐམས་ཅད་ཡེ་ནས་སངས་རྒྱས་པས། །བྱ་བཙལ་མཐའ་ལས་དེ་ལྟར་རྒྱལ། །དེ་ལྷར་ཡེ་ཤེས་ཆེན་པོ་ལ། །ཀུན་འབྱུང་ཡེ་ཤེས་ཉིད་དུ་དག །ལྷུན་གྲུབ་མུ་མཐའ་མེད་པའི་མཆོག །ཀུན་ཡིན་ཅི་ཡང་མ་ཡིན་པའོ། །དེ་ནི་ཀློང་ཡངས་བདེ་བའི་མཆོགཁམས་གསུམ་ཐམས་ཅད་དག་པའི་དཔལ། །སེམས་ཀྱི་ཞིང་ཁམས་འཇམ་ཀླས་པས། །ཐིག་ལེ་ཉག་གཅིག་ལྟ་བའི་མཆོག །ཀུན་ཏུ་བཟང་པོ་ཀུན་བཟང་བས། །ནམ་མཁའི་རང་བཞིན་དག་པའི་ཀློང་། །དེ་ལས་གཞན་པའི་ཆོས་མེད་དོ། །ཞེས་གསུངས་པས། འཁོར་རྣམས་སྐྲགས་དངངས་ཏེ། རྡོ་རྗེ་སེམས་དཔའ་ཉིད་ཀྱང་རྒྱལ་བར་གྱུར་ཏོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། ཡེ་ནས་སངས་རྒྱས་པར་བསྟན་པའི་ལེའུ་སྟེ་དང་པོའོ།། །།རྡོ་རྗེ་སེམས་དཔས། ཡེ་ཤེས་གསང་བའི་རྒྱལ་པོ་ལ་འདི་སྐད་ཅེས་གསོལ་ཏོ། །ལྟ་བ་ཡེ་ནས་སངས་རྒྱས་པའི་དོན་དེ་ཐབས་གང་གིས་རྟོགས་བྱ་ཞེས་གསོལ་པ་དང་། ཡེ་ཤེས་གསང་བའི་རྒྱལ་པོས་འདི་སྐད་ཅེས་གཀའ་སྩལ་ཏོ། །ཀྱེ་སེམས་དཔའི་ཚོགས་ཆེན་པོ་ཉོན་ཅིག །འདི་ལྷ་སྟེ། ཆེ་བའི་ཡེ་ཤེས་གསང་བ་འདི། ཤེས་རབ་ཐབས་ལ་བརྟེན་པས་གྲུབ། 
།དེ་ཡང་ཇི་ལྷར་འགྲུབ་ཅེ་ན། །ཆོས་ཐམས་ཅད་ངང་དང་རང་བཞིན་བདག་ཉིད་གསུམ་དུ་འདུས། མ་བྱུང་མ་སྐྱེས་ཆོས་ཉིད་དེ། །ཐམས་ཅད་ཀུན་ལ་ཁྱབ་པར་གནས། །ཀུན་ལ་ཁྱབ་ཀྱང་དངོས་པོ་མེད། །དེ་ནི་མ་སྐྱེས་ཆོས་ཉིད་ངང་། །དེ་ལྟར་རྟོགས་པའི་རིགས་མཆོག་ལ། །ཀུན་ཀྱང་མ་སྐྱེས་ཆོས་ཀྱི་དབྱིངས། །དེ་ལ་ངང་ཞེས་བྱ་བར་བཤད། །སེམས་ཉིད་སྐྱེ་བ་མེད་པ་ལས། །མ་བཙལ་ཆོ་འཕྲུལ་ཅིར་ཡང་འཆར། །སྣང་བ་གཉིས་ཀྱི་ངོ་བོར་ཤར། །དེ་ཡང་ཇི་ལྟར་ཤར་ཞེ་ན། །ཡེ་ཤེས་རྟོགས་པའི་ཁྱད་པར་ལས། །སྐུ་དང་ཡེ་ཤེས་མ་བཙལ་ཤར། །མ་རྟོགས་འཁོར་བའི་གནས་སུ་ཤར། །ཀུན་བཟངས་རོལ་པ་ཡིན་པར་ཟད། །མ་སྐྱེས་མ་འགགས་གཉིས་མེད་དེ། །མ་སྐྱེས་པ་ཉིད་རོལ་པའི་ངང་། །སྐྱེ་བའི་ཆོ་འཕྲུལ་རང་བཞིན་ཅན། །དེ་གཉིས་དབྱེར་མེད་མཉམ་པ་ལྟར། །དེ་ཡི་ངང་དུ་ཐམས་ཅད་འདུས། །རང་བཞིན་ཆོས་ཉིད་གཏན་ཚིགས་ཡིན། །འདི་ལ་གཞལ་བྱ་གཞལ་བྱེད་མེད། །དེ་ལྟར་མེད་རྟོགས་གནས་ཚིགས་ཡིན། །ཅེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། ཡེ་ཤེས་གསང་བའི་དོན་གཏན་ལ་ཕབ་པའི་ལེའུ་སྟེ་གཉིས་པའོ།། །།དེ་ནས་རྡོ་རྗེ་སེམས་དཔས་གསོལ་བ། དེ་ལྟར་རྟོགས་པ་ལ་ཡོན་ཏན་ཅི་མཆིས། བསྟན་དུ་གསོལ། དེ་ནས་ཡེ་ཤེས་གསང་བའི་རྒྱལ་པོས་བཀའ་སྩལ་པ། ཀྱེ་སེམས་དཔའ་ཆེན་པོ་ཉོན་ཅིག 
།བྱང་ཆུབ་སེམས་རྟོགས་ཡོན་ཏན་༄༅། །ཁྱད་པར་འཕགས། །རྟོགས་པ་རང་ལ་མ་ཤར་སྔོན་རོལ་དུ། །སངས་རྒྱས་ཞེས་བྱ་བའི་མིང་ཡེ་ནས་མེད། །དེ་ནི་སྦྱན་མཆོག་ཤེས་རབ་ཅན། །མ་བཅོས་ཆོས་ཉིད་རྟོགས་པའི་རྣལ་འབྱོར་པ། །སྐྱེ་བ་གཞན་དུ་མི་ལེན་པར། །སངས་རྒྱས་རིགས་ཆེན་འདི་ཡིས་འཛིན་པར་འགྱུར། །སྣང་སྲིད་རང་བྱུང་ཡེ་ཤེས་དེ་ཡིས་རྟོགས་པ་ལ། །ཡེ་ཤེས་ཆེན་པོ་དེ་ལས་འཆར་བར་འགྱུར། །ཕྱི་ནང་ཆོས་ཀྱི་དབྱིངས་སུ་རྟོགས་པ་ལ། །ཐིག་ལེ་ཆེན་པོ་དེ་ལས་འབྱུང་བར་འགྱུར། །ཆེ་ཆུང་ཡེ་ནས་དབྱེར་མེད་ངང་རྟོགས་པས། །མཉམ་ཉིད་ཆོས་སྐུ་དེ་ཡིས་རྟོགས་པར་བྱེད། །ཡང་དོག་གཉིས་སུ་མེད་པར་རྟོགས་པ་ལ། །ཀུན་ཏུ་བཟང་པོའི་ཀློང་ན་རང་རིག་འཕྱོ། །བཟང་ངན་གཉིས་སུ་མེད་པར་རྟོགས་པ་ལ། །དགག་བསྒྲུབ་མེད་པའི་བདེ་ཆེན་ཡེ་ཤེས་འགྲུབ། །བྱ་བཙལ་མི་དགོས་རང་བྱུང་རང་ལས་བྱུང་། །བདེ་དང་སྡུག་བསྔལ་གཉིས་སུ་མེད་རྟོགས་པས། །བདེ་བ་ཆེན་པོའི་ལོངས་སྤྱོད་དེ་ལས་འབྱུང་། །བྱང་ཆུབ་སེམས་རྟོགས་བསོད་ནམས་ཁྲི་ཕྲག་ཡས། །ནམ་མཁའི་དབྱིངས་སུ་ཤོང་བར་རབ་ཏུ་དཀའ། །ཞེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། ལྟ་བའི་ངོ་བོ་དང་རྟོགས་པའི་ཡོན་ཏན་བསྟན་པའི་ལེའུ་སྟེ་གསུམ་པའོ།། །།དེ་ནས་རྡོ་རྗེ་སེམས་དཔས། ཡེ་ཤེས་གསང་བའི་རྒྱལ་པོ་ལ་འདི་སྐད་ཅེས་གསོལ་ཏོ། 
།ཀྱེ་བཅོམ་ལྡན་འདས་ཡེ་ཤེས་གསང་བའི་རྒྱལ་པོ། དོན་དེ་ཕྱི་རབས་བདག་གིས་ཉམས་སུ་བླངས་ན་ཇི་ལྟར་བླང་བར་བགྱི། ཞེས་གསོལ་པ་དང་། བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་ཏོ། །རྡོ་རྗེ་སེམས་དཔའ་ཉོན་ཅིག །དོན་མན་ངག་ཏུ་བཤད་དོ། །དོན་ནི་ཉམས་སུ་བླང་འདོད་པས། །དབེན་པ་ཆེན་པོའི་ས་ཕྱོགས་སུ། །ཕྱི་ནང་འབྲེལ་ཐག་བཅད་ནས་ནི། །རང་ལུས་བདེ་བའི་ངོ་བོ་ལ། །ཆོས་བདུན་འབྱུང་བ་ཆ་བསྙམས་ཏེ། །དང་པོ་སེམས་ཉིད་ཐ་མལ་པའི། ཁྲེས་པ་ཙམ་དུ་གཞག་པར་བྱ། །མ་བཅོས་མ་བསྒྱུར་ཆོས་ཉིད་རྣལ་མ་ལ། །དངོས་པོ་མཐོང་ཐོས་མི་སྤངས་དེ་བཞིན་ཉིད་དུ་གཞག །སེམས་ཀྱི་རྟོག་པ་མ་སྐྱེས་ཙམ་དུ་གཟུང་། །དྲན་པའི་ཐག་པ་དམ་པོས་བཏགས་ལ་གཞག །དེ་ལ་མི་རྟོག་ཡེ་ཤེས་སྐྱེ་བར་འགྱུར། །དེ་ཡི་སེམས་ནི་སྤྲོས་གྱུར་ན། །འཕྲོ་བ་དེ་ཉིད་ལ་ནི་སེམས་གཏད་དེ། །དྲག་ཏུ་བརྩོན་འགྲུས་བརྩམ་པར་བྱའོ། །དེ་ཡི་སེམས་ནི་མི་འཕྲོ་ན། །དེ་ལ་མ་ཡེངས་དྲག་ཏུ་བསྒོམ། །ཚད་ནི་རང་གི་ཁམས་དང་སྦྱར། །སྤྱིར་ནི་མི་རིང་ཙམ་དུ་སྒོམ། །མི་བདེ་སེམས་ནི་འཕྲོས་གྱུར་ན། །ཡང་ན་ལངས་ཏེ་བཅག་པར་བྱ། །ཡང་ན་ནམ་མཁའི་དབྱིངས་སུ་འཕངས། །ཡང་ན་ཆོས་ཀྱི་དབྱིངས་སུ་སྦ། །དེ་ཡི་སེམས་ནི་མི་འཕྲོ་ན། །དང་པོ་མི་རྟོག་ཡེ་ཤེས་བསྐྱེད། །དེ་ཡི་དུས་ན་རྟོག་པ་མེད། །མཚན་མས་ཟིལ་གྱིས་དེ་རུ་མནན། །དེ་ལ་ངོ་བོ་འདི་ལྟར་འབྱུང་། 
།སྣ་ཚོགས་༄༅། །སྣང་ལ་ཞེན་པ་མེད། །མ་བཅོས་ཆོས་ཉིད་གཡོས་བ་མེད། །ཕྱི་ནང་སྣོད་བཅུད་ཆོས་ཀྱི་དབྱིངས། །དགག་སྒྲུབ་མེད་པའི་ཡེ་ཤེས་གསལ། །གསལ་ཙམ་ཉིད་ན་ཆོས་ཀྱི་སྐུ། །རྣམ་རྟོག་ཕྲ་རགས་ཅི་བྱུང་ཡང་། །དེ་ཉིད་རང་བྱུང་ཉིད་དུ་ལྟ། །འབྱུང་དང་འདུས་དང་དེ་བཞིན་ཉིད། །ནམ་མཁའི་ངང་དུ་སྤྲིན་སངས་འདྲ། །རྣམ་རྟོག་མི་བསྐྱེད་ཡེ་ཤེས་བརྗོད་དུ་མེད། །དེ་ལྟར་རྟོགས་པའི་རྣལ་འབྱོར་པས། །ཕྱི་ཡི་ཡུལ་དང་འབྱུང་བ་སྙོམས། །ནང་དུ་དབུགས་ཀྱི་འགྲོ་འོང་བྲལ། །མ་བཅོས་རྣལ་མའི་དོན་ལ་ཕེབས། །བདེ་བའི་ཡེ་ཤེས་བརྗོད་པར་དཀའ། །ཕྱི་ནང་ཞེན་ཆགས་རབ་ཏུ་ཆུང་། །དུག་ལྔ་བགས་ཀྱིས་བཅད་པ་དང་། །འདོད་པ་ལྔ་དང་མཉམ་པ་ཉིད། །ཅི་ལའང་ཆགས་པ་མེད་པས་ལེན། །ཐམས་ཅད་མཉམ་ཉིད་ཆོས་ཀྱི་དབྱིངས། །བདེ་སྡུག་མེད་པས་ཤིན་ཏུ་བདེ། །གཞན་ཡང་འདི་ལྟ་བུ་རུ་འབྱུང་། །བཅོ་བརྒྱད་བདུད་ཀྱི་ཆོ་འཕྲུལ་དང་། །ལུང་སྟོན་བཀུར་སྟི་བྱེད་པ་དང་། །སྐོར་བ་བྱེད་ཅིང་སྔགས་པ་བརྗོད། །རྟོག་པ་བཟང་ངན་ཅི་སྐྱེས་ཀྱང་། །རང་བཞིན་ཉིད་ཀྱི་རྟགས་སུ་བཤད། །ཅེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། ལས་དང་པོ་ལ་བསྟན་པའི་ལེའུ་སྟེ་བཞི་པའོ།། །།དེ་ནས་བཅོམ་ལྡན་འདས་ཡེ་ཤེས་གསང་བའི་རྒྱལ་པོ་ལ། རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །ཡེ་ཤེས་ཆོས་སྐུར་བསྟན་པ་དང་། 
།འགྲོ་དྲུག་གཡང་ས་བཅད་པའི་དོན་བསྟན་དུ་གསོལ། དེ་སྐད་གསོལ་བའི་ཚིག་གསན་ནས། །ཡེ་ཤེས་རྫོགས་པས་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའ་གཙོ། །ཆོས་ཀྱི་སྐུ་ཞེས་བྱ་བ་ནི། །དགེ་དང་སྡིག་པའི་བག་ཆགས་དང་། །ཉོན་མོངས་ཕྱིས་འབྱུང་ཤེས་པ་དང་། །ཡུལ་གྱི་རྗེས་འབྲངས་ཤེས་པ་རྟོག་པ་ཡིས། །ཆོས་སྐུ་སླད་པས་འཁོར་བ་ཡིན། །དེ་དག་གསུམ་དུ་མ་གྱུར་པའི། །རང་གི་ངོ་བོ་ཆོས་ཀྱི་སྐུ། །འཛིན་པའི་རྟོག་བྲལ་ཡེ་ཤེས་ལྔ། །དེ་རྟོགས་རྒྱལ་བ་ཀུན་དང་མཉམ། །འགྲོ་ཉལ་འདུག་འདོད་ཆོས་ཀྱི་དབྱིངས། །དེ་ལ་གནས་པས་ཆོས་ཉིད་རྟོགས། །ཞེས་གསུངས་སོ། །འགྲོ་དྲུག་གཡང་ས་གཅད་པ་ནི། །གཉིས་སུ་མེད་དང་རྒྱུ་འཐུན་དང་། །གཉེན་པོ་སྟོབས་ཀྱིས་བཅད་པའོ། །ཡི་དྭགས་བཀྲེས་སྐོམ་སྡུག་བསྔལ་ཡང་། །རྡོ་རྗེ་སེམས་དཔའི་ངོ་བོ་ཉིད། །སེམས་ཀྱི་སྤྲུལ་པ་ཤར་བ་ལ། །བཀྲེས་དང་སྐོམ་པས་ཅི་ཞིག་གདུང་། །དམྱལ་བའི་ཚ་གྲང་སྡུག་བསྔལ་ཡང་། །ཡེ་ཤེས་གསང་བའི་རྒྱལ་པོ་ཉིད། །དེ་ལ་དམྱལ་བའི་སྡུག་བསྔལ་མེད། །དེས་ན་དམྱལ་བ་ཆོས་ཀྱི་སྐུ། །བྱོལ་སོང་བླུན་རྨོངས་གནས་པ་ཡང་། །རང་རིག་ཡེ་ཤེས་སྒྲོན་མ་ཆེ། །དེ་ལ་སྒྲིབ་པ་མི་མངའ་ཡང་། །མ་རིག་པ་ཉིད་ཡེ་ཤེས་གསལ། །མི་བདེ་བ་དང་སྡུག་བསྔལ་བ། །བདེ་དང་སྡུག་བསྔལ་རྒྱུ་འཐུན་པས། །ཡེ་ཤེས་གསང་བ་ང་ཡིས་བཤད། །ལྷ་མིན་འཐབ་རྩོད་སྡུག་བསྔལ་ཡང་། 
།རང་བྱུང་ཡེ་༄༅། ཁྲེས་ཆོས་ཀྱི་སྐུ། །ཞི་བ་ཆེན་པོ་ཡེ་ཤེས་ལ། །ཕྲག་དོག་སྡུག་བསྔལ་ངང་གིས་སྟོང་། །ལྷ་ཡི་ལྟུང་བའི་སྡུག་བསྔལ་ཡང་། །ལྟུང་ས་ཆོས་སྐུ་ཀུན་བཟང་གནས། །ཀུན་བཟང་ངང་ལ་ལྟུང་ས་མེད། །སྦྱིར་བསྟན་ཉོན་མོངས་ལྔ་ཉིད་ཀྱང་། །ཡེ་ཤེས་རོལ་བར་ཡང་དག་ཤར། །དེ་ལ་ཉོན་མོངས་སྡུག་བསྔལ་མེད། །ཉོན་མོངས་ལྔ་ཉིད་བྱང་ཆུབ་མཆོག །སྡུག་བསྔལ་བདེ་ཆེན་ལོངས་སྤྱོད་ཡིན། །འགྲོ་བ་རིགས་དྲུག་ཡེ་སངས་རྒྱས། །ཞེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། ཆོས་སྐུ་བསྟན་པ་དང་། འགྲོ་དྲུག་གཡང་ས་བཅད་པ་བསྟན་པའི་ལེའུ་སྟེ་ལྔ་པའོ།། །།དེ་ནས་ཡེ་ཤེས་གསང་བའི་རྒྱལ་པོས་འདི་སྐད་ཅེས་གསུངས་སོ། །ཉོན་ཅིག་སེམས་དཔའ་རྡོ་རྗེ་ཆེ། །རྟོགས་པའི་རླུད་ཆེན་བསྟན་པ་ནི། །རྣམ་རྟོག་མཚན་མ་ཐམས་ཅད་ཀུན། །ཡེ་ཤེས་ཆེན་པོར་རབ་གསལ་བའི། །རྫོགས་པ་ཆེན་པོའི་རྣལ་འབྱོར་པས། །ཐམས་ཅད་བྱང་ཆུབ་སེམས་སུ་གསལ། །དེ་ལས་གཞན་དུ་གཡེལ་བ་མེད། །རྣམ་རྟོག་མཚན་མ་ཅི་བྱུང་ཡང་། །རྟོག་པ་རང་གི་མཚན་ཉིད་ནི། །རང་བྱུང་ཡེ་ཤེས་ཡང་དག་ཤར། །རྣམ་རྟོག་ཡེ་ཤེས་དངོས་ཡིན་པར། །ཡེ་ཤེས་གསང་བའི་རྒྱལ་པོས་བཤད། །དེ་ལྟར་རྟོགས་པའི་རྣལ་འབྱོར་པས། །དངོས་པོ་སྣ་ཚོགས་ཆོས་ཀྱི་སྐུ། །སྦྱང་དགག་སྒྲུབ་ཏུ་དེ་ལ་མེད། །མེ་ལ་ཤིང་བསྣན་དཔེ་བཞིན་དུ། 
།རྟོགས་པ་སྣ་ཚོགས་ཡེ་ཤེས་གསལ། །མཚན་མ་རང་གྲོལ་ཆོས་ཀྱི་སྐུ། །ཡུལ་གྱི་མཚན་མ་ཐམས་ཅད་ཀུན། །རང་བྱུང་ཡེ་ཤེས་རང་སྣང་བ། །རང་གི་མཚན་ཉིད་ཡེ་ཤེས་ཡིན། །དེ་ལྟར་རྟོགས་པའི་དབང་ཕྱུག་དེ། །མཚན་མར་སྣང་ཡང་ཡེ་ཤེས་སྐུ། །རང་རིག་ཅིར་ཡང་གསལ་བ་ལས། །གཞན་དུ་མི་འགྱུར་ཡེ་ཤེས་དང་། །དེས་ན་མཚན་མ་གནས་སུ་དག །དེ་ལ་མཚན་མ་སྤང་དུ་མེད། །ནམ་མཁའི་ངང་དུ་སྤྱིན་འདུས་འདྲ། །རང་བྱུང་ཡེ་ཤེས་རྟོག་པའི་རླུད་། །དེ་ལ་འབྱུང་འཇུག་ངང་གིས་མེད། །འཁོར་དང་མྱ་ངན་འདས་པའི་ཆོས། །རང་བྱུང་ཡེ་ཤེས་ངོ་བོ་ཡིན། །ཐམས་ཅད་རང་བྱུང་ཡེ་ཤེས་གསལ། །དེ་ལས་གཞན་དུ་མི་གཡོ་བས། །ཐམས་ཅད་ཡེ་ཤེས་སྐུ་རུ་སྣང་། །དེ་ལྟར་རྟོགས་པའི་རང་དབང་ཅན། །འབྱུང་དང་འཇུག་པ་དེ་ལ་མེད། །འདི་ལྟར་རྣམ་པ་ཐམས་ཅད་དུ། །ཆོས་ཉིད་ངང་ལ་གནས་པ་ལ། །དང་པོར་བལྟ་བ་དེ་ལ་མེད། །བཙལ་བའི་བསམ་པས་ཆོས་ཀྱིས་དབྱིངས་མི་བསྐྱོད། །ཡེ་ཤེས་ཀློང་དུ་ཤར་བའི་ཏིང་འཛིན་ལ། །རྩོལ་བ་མེད་པར་ཡང་དག་བཤད། །དཔེར་ན་གསེར་གླིང་ཕྱིན་པ་ལྟར། །ཆོས་རྣམས་སེམས་སུ་གསལ་བ་ལ། །ཀློང་ན་མི་འདུག་གང་ཡང་མེད། །དངོས་པོར་སྣང་བ་ཐམས་ཅད་ཀུན། །བྱང་ཆུབ་སེམས་སུ་རབ་གསལ་ན། །དྲན་པ་མེད་པར་ཡེ་ཤེས་གསལ། །བྱེད་སྤྱོད་མེད་པར་ཡེ་ཤེས་པས། །ཡེ་ནས་རྫོགས་པས་ཚོགས་ཀྱི་ལུང་། 
།དངོས་པོའི་ཆོས་༄༅། །རྣམས་མ་ལུས་ཀུན། །བྱང་ཆུབ་སེམས་ཀྱི་ངང་ན་གནས། །དེ་ལས་ཡེ་ཤེས་གཉིས་སུ་མེད། །དེ་ཡི་དབྱིངས་ལ་ཐམས་ཅད་གནས། །ཡུལ་དུ་སྒོམ་པ་ཅི་ཡང་མེད། །དངོས་པོ་རང་གི་སེམས་སྣང་བས། །སྣང་བའི་ཡུལ་ན་དྲན་པ་མེད། །རྣམ་རྟོག་མ་སྤངས་ཆོས་ཀྱི་སྐུ། །རྟོགས་པའི་ཡེ་ཤེས་རང་སྣང་བས། །དེ་ལ་ཡུལ་ཞེན་གཉིས་མེད་པའོ། །འདུ་ཤེས་སྐྱེས་པས་ཡེ་ཤེས་ངང་། །ཡུལ་མེད་སེམས་ཀྱི་ཀློང་ན་འཕྱོ། །དེ་ལྟར་མ་རྟོགས་འདི་ལ་སྒྲིབ། །ཅེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། །ཏིང་འཛིན་གྱི་རླུད་ཆེན་པོ་རང་ལ་ཤར་བར་བསྟན་པའི་ལེའུ་སྟེ་དྲུག་པའོ།། །།དེ་ནས་ཡེ་ཤེས་གསང་བའི་རྒྱལ་པོས་བྱང་ཆུབ་སེམས་སྒོམ་པའི་ཡོན་ཏན་འདི་དག་བཀའ་སྩལ་ཏོ། །ཀྱེ་སེམས་དཔའ་ཆེན་པོ་ཉོན་ཅིག །བྱང་ཆུབ་སེམས་འདི་སྒོམ་པའི་ཡོན་ཏན་ནི། །སྐུ་གསུམ་བཙལ་བ་མེད་པར་རང་ལས་འབྱུང་། །རྣམ་དག་བྱང་ཆུབ་སེམས་ཀྱི་ངང་ཚུལ་སྒོམ་པའི་ཡོན་ཏན་ནི། །བློ་ལྡན་བྱང་ཆུབ་སེམས་འདི་མངོན་དུ་གྱུར་པས་ན། །སྐུ་གསུམ་མཆོག་ཏུ་གྱུར་བས་ཆོས་ཀྱི་སྐུ་ཞེས་དེ་ལ་བྱ། ཁྲེས་བྱེད་དམ་པ་ཤེས་རབ་སྤྱན་གྱི་མཆོག་དང་ལྡན། །རྡོ་རྗེ་རྩེ་མོ་མི་རྟོག་ཡེ་ཤེས་དེ་ཡིས་ཐོབ། །ཕྱི་ནང་དཀྱིལ་འཁོར་ཀུན་ཏུ་དེ་བཞིན་ཐོབ། །དམ་ཚིག་མ་ལུས་དེ་ཡིས་སྲུང་བར་འགྱུར། 
།ཚུལ་ཁྲིམས་སྡོམ་པ་མི་རྟོག་ངང་དུ་བསྲུངས། །འཇིག་རྟེན་གསུམ་གྱི་སྦྱིན་གནས་དམ་པ་དེ་ལ་བསྔགས། །བདུད་ཀྱི་སྡེ་རྣམས་དེ་ལ་ཟིལ་གྱིས་གནོན། །དམ་ཚིག་དེ་ཕྱིར་བྱང་ཆུབ་སེམས་ཀྱི་བསོད་ནམས་དཔག་པར་རབ་ཏུ་དཀའ། །རྟོག་པའི་རླུད་དུ་སྲིད་པ་མི་ཞེས་བྱ་བ་སངས་རྒྱས་ཡིན། །རྡོ་རྗེ་སེམས་དཔའ་གུད་ན་མེད། །སེམས་ལས་མ་ཡེངས་སྒོམས་པའི་རླུད་། །དེ་ལྟར་རྟོགས་པའི་རྣལ་འབྱོར་པས། །སངས་རྒྱས་ཉིད་དུ་རང་གནས་པའོ། །ལུས་འདི་གང་ཟག་མིར་སྣང་ཡང་། །དགོངས་པ་གསང་བ་ང་དང་མཉམ། །ལྷ་ཀླུ་གནོད་སྦྱིན་སྲིན་པོ་ཡང་། །བདེན་པའི་བཀའ་ལ་ཡོངས་མི་འདའ། །དེ་ཡིས་མི་འདུལ་གང་ཡང་མེད། །དེ་ལྟ་བུ་ཡི་རྣལ་འབྱོར་པས། །འཁོར་བའི་རྩ་བ་དེ་ཡིས་བཅད། །ཕྱིན་ཆད་འཁོར་བར་དེ་མི་ལྡོག །དེ་དབང་ཆེན་པོ་དེ་ལ་རྫོགས། །ཞེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། སྒོམ་པའི་ཡོན་ཏན་བསྟན་པའི་ལེའུ་སྟེ་བདུན་པའོ།། །།དེ་ནས་རྡོ་རྗེ་སེམས་དཔའ་ཡིས། །ཡེ་ཤེས་གསང་བའི་རྒྱལ་པོ་ལ། །སྤྱོད་པ་བླང་དོར་མེད་པར་བསྟན་དུ་གསོལ། །ཅེས་གསོལ་པ་དང་། འདི་སྐད་དུ་བཀའ་སྩལ་ཏོ། །སེམས་དཔའ་རྡོ་རྗེ་སྙིང་པོ་ཁྱོད་ཉོན་ཅིག །སྤྱོད་པ་བླང་དོར་མེད་པར་ངེས་བཤད་དོ། །ཆོས་ཉིད་བྱང་ཆུབ་སེམས་ཀྱི་རང་བཞིན་འདི། །ཆགས་དང་མ་ཆགས་བདེ་དང་སྡུག་བསྔལཀུན། །གཅིགསྟེདེལཕྱོགས་རིགས་མེད་པར་སྤྱོད། 
།དེ་བཞིན་༄༅། །གང་སྤྱོད་བདེ་བ་ཆེན་པོའི་ངང་། །བརྟགས་ཤིང་མཚན་མར་སྤྱོད་པ་ཐམས་ཅད་ཀུན། །སྤྱོད་པའི་དུས་ན་བདག་གཞན་མེད་པར་སྤྱོད། །དེ་ལྟ་བུ་ཡི་སྤྱོད་པ་ལ། །ཉེས་པར་སྤྱོད་ཀྱང་དཔལ་དུ་ཆེ། །དགེ་དང་མི་དགེ་ལ་སོགས་ཀུན། །མ་ཆགས་གཉིས་མེད་ཐབས་ཀྱིས་སྤྱོད། །ད་ལྟར་སྤྱད་ཀྱང་ཡོན་ཏན་སྣང་། །འདོད་སྤྱོད་ཡོན་ཏན་ལྔ་པོ་དང་། ཁེས་རབ་ཐབས་ལ་སོགས་པ་ཀུན། །སྤྱད་ཀྱང་སྐྱོན་མེད་རྟོགས་པ་གསལ། །སྐྱོན་དང་ཡོན་ཏན་བརྟགས་པ་ཀུན། །འཆིང་གྲོལ་ཡོན་ཏན་ཞེས་ཆགས་མེད་པར་སྤྱོད། །དགེ་བའི་ཆོས་དང་མི་དགེ་བཅུ། །དགེ་བ་ལྷག་པར་རྟེན་དུ་མེད། །མི་དགེ་བ་ལ་སྤང་དུ་མེད། །མཉམ་པ་ཉིད་ཀྱི་དོན་རྟོགས་ན། །ཐམས་ཅད་ཀུན་ལ་ཐོབ་པ་མེད་པར་སྤྱོད། །སྨན་གྱི་རྒྱལ་པོ་མ་ཏི་ཀས། །གང་ལ་རེག་པ་སྨན་དུ་འགྱུར། །རྫོགས་པ་ཆེན་པོའི་དོན་བསྟན་ན། །ཉོན་མོངས་ལྔ་དང་མཚམས་མེད་ལྔ། །སྲོག་གཅོད་མི་བྱིན་ལེན་པ་དང་། །མི་ཚངས་སྤྱོད་དང་ཐམས་ཅད་ཀུན། །ཅི་ལ་སྤྱོད་ཀྱང་ཉེས་མེད་རྫོགས། །ཀུན་ལ་བླང་དོར་མེད་པར་སྤྱོད། །རང་དབང་ཀློང་དུ་གྱུར་བར་སྤྱོད། །གོང་གི་དོན་དེ་མ་རྟོགས་པར། །དོན་མེད་སྒྲ་ཕྱིར་འབྲེངས་ན་ནི། །ཉོན་མོངས་ལྔ་སོགས་སྤྱོད་པ་ཀུན། །སྤྱན་དངོས་དམྱལ་བའི་གནས་སུ་ལྟུང་། །དེས་ན་ཉམས་དང་སྦྱར་ལ་སྤྱད། །ཅེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། 
།སྤྱོད་པ་བླང་དོར་མེད་པར་བསྟན་པའི་ལེའུ་སྟེ་བརྒྱད་པའོ།། །།དེ་ནས་རྡོ་རྗེ་སེམས་དཔའ་ཡིས། །ཡེ་ཤེས་གསང་བའི་རྒྱལ་པོ་ལ། །བླང་དོར་མེད་པའི་འབྲས་བུ་བསྟན་དུ་གསོལ། །ཡེ་ཤེས་གསང་བས་བཀའ་སྩལ་པ། །ཉོན་ཅིག་དཔལ་ལྡན་རྡོ་རྗེ་སེམས། །བླང་དོར་མེད་པའི་འབྲས་བུ་ནི། །ངོ་བོ་ཐོབ་ཚུལ་མཛད་སྤྱོད་དོ། །ངོ་བོ་རང་བྱུང་ཆོས་ཀྱི་སྐུ། །རང་བཞིན་སྤྲོས་དང་བྲལ་བ་ལ། །གཡོས་པ་མེད་པའི་ཡེ་ཤེས་ཤར། །གཉིས་སུ་མེད་པའི་ཐབས་ཆེན་པོ། །ཀུན་དང་ཐུན་མོང་མ་ཡིན་པའི། །ཆོས་སྐུ་འཛིན་པ་མེད་པ་ང་ཡིས་བཤད། །བྱ་བཙལ་མེད་པར་ལྷུན་གྱིས་གྲུབ། །རྒྱུད་ཉིད་མ་བཙལ་འབྲས་བུར་གནས། །ཐམས་ཅད་དབྱེར་མེད་གདོད་ནས་དག །སྒྲུབ་པ་མེད་པར་འབྲས་བུར་ཤར། ཁུ་དང་རྐྱེན་ལས་མི་ལྟོས་པར། །དུས་གསུམ་འདུས་མ་བྱས་པའི་ངང་། །མཐའ་དབུས་ཕྱོགས་རིགས་ཀུན་བྲལ་བའི། །ཆོས་ཉིད་མ་སྐྱེས་ཀློང་ཤར་བདལ། །དེ་བཞིན་ཉིད་ཀྱིས་གར་ཁྱབ་པར། །རང་རིག་ཡེ་ཤེས་ཆེན་པོར་རོལ། །དངོས་མེད་སྤྲོས་བྲལ་བྱང་ཆུབ་སེམས། །ཆོས་ཉིད་མ་བཅོས་དེ་བཞིན་ཉིད། །རིག་པ་དེ་བཞིན་ཉིད་དུ་སོན། །དབྱེར་མེད་གཉིས་སུ་མེད་པ་ནི། །ཆོས་ཀྱི་སྐུ་ཡི་སངས་རྒྱས་སོ། །དེ་ལ་དུས་གསུམ་འཕོ་འགྱུར་མེད། །སྐྱེ་ཤི་མེད་པའི་གཡུང་དྲུང་སྐུར། །ཡེ་ནས་ཆོས་སྐུར་གནས་པ་ལ། །སངས་རྒྱས་གཞན་ནས་བཙལ་དུ་མེད། 
།ཕྱོགས་བཅུའི་འཇིག་རྟེན་ཁམས་རྣམས་༄༅། །ཀུན། །བྱང་ཆུབ་སེམས་ཉིད་རྟོགས་པ་ལ། །འབྲས་བུ་གཞན་ལས་མ་ཚོལ་ཅིག །ཅེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། འབྲས་བུ་ཆོས་སྐུར་བསྟན་པའི་ལེའུ་སྟེ་དགུ་པའོ།། །།དེ་ནས་ཡེ་ཤེས་གསང་བའི་རྒྱལ་པོས་ཐོབ་ཚུལ་འདི་སྐད་གསུངས་སོ། །ཉོན་ཅིག་རྡོ་རྗེ་སེམས་དཔའ་ཆེ། །བག་ཆགས་ངན་པའི་རོ་བསད་ནས། །གྲོང་ཁྱེར་ངན་པ་དགག་པ་དང་། །ཉིད་གསུམ་གཅིག་ཏུ་རྟོགས་པ་ཡིས། །འཁོར་བའི་གནས་ནས་མ་བཙལ་ཐར། །དགེ་དང་སྡིག་པའི་བག་ཆགས་དང་། །ཉོན་མོངས་སྡིག་པའི་བག་ཆགས་དང་། །གཏི་མུག་མུན་པ་འཐིབས་པོ་ཡིས། །རྣལ་འབྱོར་ཆེན་པོ་ཐབས་མཁས་པས། །རྟོགས་པ་གསུམ་ལས་གྲོལ་བ་ཡིས། །ཐིག་ལེ་ཆོས་ཉིད་རྟོགས་པ་ཡིན། །བག་ཆགས་ངན་པའི་རོ་ཡང་བསད། །དེས་ཀྱང་ཅིས་ཏེ་འཁོར་བར་འགྱུར། །སྣང་བའི་སེམས་དང་མུན་པའི་སེམས། །གཅིག་ཏུ་འགྱུར་བར་མཁས་པས་བརྟག །དེ་གཉིས་གཅིག་ཏུ་གྱུར་བས་ན། །འདི་དང་ཕྱི་མ་དེ་ཡི་ཚུལ། །རང་དབང་སྒྱུར་པའི་རྣལ་འབྱོར་པས། །གྲོང་ཁྱེར་ངན་པར་དེ་མི་འགྲོ། །དུས་བཞི་མཉམ་པ་ཉིད་དུ་བརྟག །རང་རིག་གསལ་བའི་བྱང་ཆུབ་སེམས། །ཡུལ་མེད་གསལ་བས་མར་མེ་འདྲ། །མི་གཡོ་མི་འགྱུར་ཆོས་ཀྱི་དབྱིངས། །མཐའ་དབུས་མེད་པས་ནམ་མཁའ་འདྲ། །གསལ་ལ་མི་གཡོ་ནམ་མཁའ་གཉིས་མེད་པས། 
།གཉིས་སུ་མེད་པའི་ནམ་མཁའ་མཐའ་ལས་འདས། །ཆོས་ཀྱི་ཆོས་ཉིད་དག་ཏུ་གསུངས། །རང་བྱུང་གསལ་བ་ཆོས་ཀྱི་སྐུ། །དེ་ཡང་ཇི་ལྟར་ཐོབ་ཅེ་ན། །རྟོགས་པའི་དུས་ཉིད་འབྲས་བུ་ཐོབ། །རྒྱུ་འབྲས་འཕེལ་འགྲིབ་མེད་མོད་ཀྱང་། །འདི་དང་བར་མ་ལན་གྲངས་གཞན། །ཐོབ་ཀྱི་སྐལ་བར་ཡོངས་མི་འགྱུར། །འདི་ལ་ཐོབ་པ་ཆོས་ཀྱི་སྐུ། །བར་མ་ཐོབ་པ་ཆོས་ཀྱི་སྐུ། །དེ་ཡང་ཇི་ལྟར་ཐོབ་ཅེ་ན། །རྣལ་འབྱོར་ཆེན་པོའི་དབང་ཕྱུག་དེ། །རྟོག་པའི་དྲ་བ་ལུས་གྲོལ་བ། །འབྱུང་ལྔ་དང་པོ་རྒྱུས་བསྐྱེད་ནས། །མས་ཡར་རིམ་པས་འགགས་ན་ནི། །རང་བྱུང་གསལ་བའི་ཆོས་སྐུ་དེ། །བར་མ་དོ་ནི་མངོན་དུ་འབྱུང་། །ལྔ་པ་རྟོགས་གོམས་མཐུ་ཡོད་པས། །སྐད་ཅིག་མ་ལུས་འགག་པ་མེད། །རིག་པའི་ཡེ་ཤེས་དབང་སྒྱུར་བས། །ལམ་ལྔ་རིམ་པས་སྦྱང་དུ་མེད། །ས་བཅུ་རིམ་པས་བགྲོད་པ་མེད། །དེ་ཉིད་རྫོགས་པས་སྦྱིར་ཆིབས་པས ཐོབ་པར་ཡེ་ཤེས་གསང་བས་གསུངས། །དེ་ལ་རྒྱུ་ཉིད་འབྲས་བུ་ལ། །ཕྱི་ནང་ཐོབ་པ་དེ་ལ་མེད། །དེ་ལྟར་རྟོགས་པའི་རྣལ་འབྱོར་པ། །འདི་སྒོར་ཞུགས་པ་མཐར་མ་ཕྱིན། །མངོན་དུ་འབྲས་བུ་མི་སྣང་ཡང་། །ཕྱི་མར་ལྷ་གནས་གསུམ་དུ་བསྐྱེད། །ཡང་ན་འཁོར་ལོས་སྒྱུར་བའི་ཚུལ། །ངན་པའི་ལུས་སུ་ཡོངས་མི་སྐྱེ། །ཆོས་ཉིད་གཟུངས་ཀྱི་འབྲེལ་པ་ཡིས། །གཉེན་བཤེས་དམ་པ་དག་དང་འཕྲད། །དེ་ཡིས་ལུང་བསྟན་རང་སེམས་རྟོགས། 
།སྐྱེ་བ་དེ་ལས་མི་འགྱང་༄༅། །བར། །རྡོ་རྗེ་སེམས་དཔའ་ཉིད་དུ་འགྱུར། །ཞེས་གསུངས་སོ། །ཡེ་ཤེས་གསང་བའི་རྒྱུད་ལས། འབྲས་བུ་ཐོབ་ཚུལ་བསྟན་པའི་ལེའུ་སྟེ་བཅུ་པའོ།། །།དེ་ནས་ཡེ་ཤེས་གསང་བའི་རྒྱལ་པོ་དེས།རྡོ་རྗེ་སེམས་དཔའ་ལ་མཛད་པ་དམ་པ་འདི་བཀའ་སྩལ་ཏོ། །ཆོས་ཀྱི་སྐུ་ཡི་བྱིན་བརླབས་ལས། །སྐུ་གསུམ་ཁྱད་པར་ཅིར་སྣང་ཡང་། །བྱང་ཆུབ་སེམས་ལས་གཞན་མ་ཡིན། །གཉིས་སུ་མེད་པའི་ཆོས་ཉིད་ལོངས་སྤྱོད་ཅིང་། །འདོད་སྤྱོད་གང་ཡང་མ་སྤངས་ཡེ་ཤེས་ལོངས་སྤྱོད་རྒྱན། །ཐམས་ཅད་ཆེ་བའི་རོལ་བ་རང་ལ་ཤར། །ལོངས་སྤྱོད་རྫོགས་པའི་སྐུ་ཞེས་དེ་ལ་བྱ། །ས་བཅུའི་བྱང་ཆུབ་སེམས་དཔའ་རྣམས་ལ་སྣང་། །དེ་ཡང་དེ་ཡི་ཡེ་ཤེས་རོལ་པ་ཡིན། །ཐུགས་རྗེ་ཆེན་པོའི་སྤྲུལ་པས་ཀུན་ཏུ་ཁྱབ། །སེམས་ཅན་རྣམས་ལ་བསྟན་པའི་ཆར་པ་འབེབས། །ཆོས་ཀྱི་བདུད་རྩིས་འགྲོ་བ་བདེ་ལ་བཀོད། །གཉིས་མེད་བྱང་ཆུབ་སེམས་ཀྱི་སྤྲུལ་པ་ཡིས། །འཇིག་རྟེན་ཡོངས་ལ་མ་ཁྱབ་གཅིག་ཀྱང་མེད། །ཐུགས་རྗེ་སྤྲུལ་པས་གདུལ་བྱ་ཀུན་འདུལ་ཡང་། །སྒྱུ་མའི་བྲོ་ལྡན་རློམ་སེམས་ཅི་ཡང་མེད། །དེ་ཡང་ང་ཡི་སྤྲུལ་པར་བཤད་པ་ཡིན། །དོན་དམ་ཐུགས་ཀྱི་སྤྲུལ་བ་རང་ལ་ཤར། །ཐུགས་རྗེ་ཐུགས་ཀྱི་སྤྲུལ་པའི་སྐུ་ཞེས་གསུང་བས་བཤད། །སྐྱེ་འགྲོ་ཕྱི་ནང་གཟུགས་རྣམས་ཐམས་ཅད་ཀུན། །ཡེ་ཤེས་གསང་བའི་སྐུ་མཆོག་ཉིད་དུ་རྫོགས། 
།སྒྲ་སྐད་རབ་འབྲིང་ཐ་མ་ཐམས་ཅད་ཀུན། །ཡེ་ཤེས་གསང་བ་ང་ཡི་གསུང་དུ་བཤད། །སེམས་རྟོགས་ཕྲ་རགས་མ་ལུས་ཇི་སྙེད་པ། །ཡེ་ཤེས་གསང་བ་ང་ཡི་ཐུགས་སུ་དེ་ལས་མེད། །སྐུ་གསུང་ཐུགས་ཀྱི་འཁོར་ལོ་རྒྱུན་དུ་བསྐོར། །གསང་བའི་མཛད་སྤྱོད་དེ་ལས་མེད། །ཅིར་སྣང་ཡེ་ཤེས་གསང་བ་ལ། །གཞན་ནས་ཐོབ་པ་ཅི་ཡང་མེད། །ཅེས་གསུངས་སོ། །ཡེ་ཤེས་གསང་བའི་རྒྱུད་ལས། །མཐར་ཕྱིན་པ་མཛད་པ་བསྟན་པའི་ལེའུ་སྟེ་བཅུ་གཅིག་པའོ།། །།དེ་ནས་ཡང་དཔལ་རྡོ་རྗེ་སེམས་དཔས། ཡེ་ཤེས་གསང་བའི་རྒྱལ་པོ་ལ་འདི་སྐད་ཅེས་གསོལ་ཏོ། །ཀྱེ་ཡེ་ཤེས་གསང་བའི་རྒྱལ་པོ། །དོན་དེའི་ཐེ་ཙོམ་གྱི་གགས་གསལ་བའི་ཐབས་བསྟན་དུ་གསོལ། ཡེ་ཤེས་གསང་བའི་རྒྱལ་པོས་བཀའ་སྩལ་པ། སེམས་དཔའ་ཆེན་པོ་ཁྱོད་ཉོན་ཅིག །དོན་དེ་ངེས་པར་ངས་བཤད་དོ། །འཁོར་བའི་ཆོས་དང་འདས་པའི་ཆོས། །ཡེ་ནས་གཉིས་སུ་མེད་ཅེས་གསུངས་པས།རྡོ་རྗེ་སེམས་དཔས་གསོལ་བ། འཁོར་འདས་གཉིས་སུ་མ་མཆིས་ན། །གཉིས་སུ་བྱུང་བ་དོན་དང་གོལ། །ཡང་ན་འཁོར་བ་འདས་པར་འགྱུར། །ཡང་ན་འདས་པ་འཁོར་བར་འགྱུར། །དེ་ཡི་སྐྱོན་ནི་གང་གིས་གསལ། །ཡེ་ཤེས་གསང་བས་བཀའ་སྩལ་པ། །དངོས་པོ་གཉིས་སུ་བསྟན་པ་ནི། །སྟོབས་དང་མ་འདྲེས་ཁྱད་པར་ལས། །སྣང་བ་གཉིས་སུ་བསྟན་པ་ལས། །ཡང་དག་དོན་ལ་གཉིས་སུ་མེད། 
།གཉིས་མེད་ཡེ་ཤེས་༄༅། །ཅིར་སྣང་ཡང་། །རང་བྱུང་ཡེ་ཤེས་དེ་ལས་གཞན་པའི་ཆོས་མེད་དོ། །རྡོ་རྗེ་སེམས་དཔས་ཡང་གསོལ་པ། །སངས་རྒྱས་ཐུགས་དང་སེམས་ཅན་སེམས། །གཅིག་གམ་ཐ་དད་ཇི་ལྟར་ལགས། །གཅིག་ན་སྐྱོན་གསུམ་འབྱུང་བར་འགྱུར། །མི་གཅིག་ན་ནི་སྐྱོན་གསུམ་འབྱུང་། །ཡེ་ཤེས་གསང་བས་བཀའ་སྩལ་པ། །སངས་རྒྱས་ཐུགས་དང་སེམས་ཅན་སེམས། །ངོ་བོ་ཆོས་ཀྱི་སྐུ་རུ་གཅིག །གཅིག་ལས་ལས་དང་ཐུགས་རྗེ་འབྲེལ། །དེ་ལ་སྐྱོན་གཉིས་ཡེ་ནས་དག །སྣང་ཚུལ་ཐ་དད་ཅིར་སྣང་ཡང་། །དེ་ལྟར་སྣང་བས་སྐྱོན་གསུམ་དག །ཡིན་སྣང་སེམས་ཀྱི་ཁྱད་པར་ལས། །རྟོགས་པ་རྣམས་ལ་ཡེ་ཤེས་སྐུ། །མ་རྟོགས་པ་ལ་འཁོར་བའི་གནས། །སྣང་བ་གཉིས་སུ་ཡང་དག་བཤད། །རྡོ་རྗེ་སེམས་དཔས་ཡང་གསོལ་བ། །ངོ་བོ་ཆོས་སྐུ་གཅིག་བཞིན་དུ། །སེམས་ཅན་མ་རྟོགས་ཅི་ལས་འབྱུང་། །རྒྱུ་རྐྱེན་དག་པས་བྱུང་ལགས་སམ། །ཡེ་ཤེས་གསང་བས་བཀའ་སྩལ་པ། །འཁོར་བའི་རྒྱུ་ནི་མ་རིག་པ། །རྐྱེན་ནི་ལས་དང་ཉོན་མོངས་ལྔ། །འབྲས་བུ་བཅུ་གཅིག་དག་ཏུ་སྣང་། །རྒྱུ་རྐྱེན་དག་ལས་འཁོར་བ་སྣང་། །དེས་ནི་མ་རིག་སྐྱོན་དང་བྲལ། །རྡོ་རྗེ་སེམས་དཔས་ཡང་གསོལ་པ། །འཁོར་བའི་རྒྱུ་ནི་མ་རིག་པ། །མ་རིགས་རྒྱུ་ནི་གང་ལས་བྱུང་། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་པ། །འཁོར་བའི་རྒྱུ་ནི་མ་རིག་པ། 
།མ་རིག་རྒྱུ་ནི་བྱང་ཆུབ་སེམས། །ཡེ་ཤེས་གསང་བ་ང་ཡིས་བཤད། །རྡོ་རྗེ་སེམས་དཔས་ཡང་གསོལ་བ། །བྱང་ཆུབ་སེམས་ཤེས་བྱ་བ་ནི། །དུས་གསུམ་རྒྱལ་བའི་དགོངས་པ་ཡིན། །དེ་ཡིས་མ་རིག་བསྐྱེད་ལགས་ན། །ཐམས་ཅད་མཁྱེན་པའི་སངས་རྒྱས་ཀྱང་། །མ་རིག་མུན་པའི་ནང་ན་གནས། །ཐམས་ཅད་མཁྱེན་པ་ཅི་སྟེ་འགྱུར། །ཡེ་ཤེས་གསང་བས་བཀའ་སྩལ་པ། །ང་ཡི་ཆོས་ཉིད་བྱང་ཆུབ་སེམས། །ཐམས་ཅད་ཀུན་གྱི་བདག་ཉིད་ཡིན། །མ་སྐྱེས་པ་ཉིད་ཅིར་ཡང་སྣང་། །མ་རྟོགས་པ་ལ་མུན་པའི་དབྱིངས། །རྟོགས་པ་རྣམས་ལ་ཐམས་ཅད་མཁྱེན། །གཉིས་སུ་ཆོས་ཉིད་རིགས་པས་འགྲུབ། །རྡོ་རྗེ་སེམས་དཔས་ཡང་གསོལ་པ། །ཆོས་ཉིད་བྱང་ཆུབ་སེམས་འདི་ལ། །ངེས་དང་མ་ངེས་ཇི་ལྟར་ལགས། །ངེས་ན་སྐྱོན་གཅིག་མ་ངེས་གཉིས། །དེ་ཡི་གཏན་ཚིགས་བསྟན་དུ་གསོལ། །ཡེ་ཤེས་གསང་བས་བཀའ་སྩལ་པ། །ང་ཡི་རང་བྱུང་ཡེ་ཤེས་ལ། །མི་གནས་པ་ནི་ཅི་ཡང་མེད། །ངོ་བོ་རང་བྱུང་ཡེ་ཤེས་སུ། །དེ་ཡི་ངང་དུ་ཐམས་ཅད་འདུས། །དེས་ན་སྐྱོན་གཉིས་ངོ་བོས་དག །མ་རིག་ཡེ་ཤེས་ཆོ་འཕྲུལ་ནི། །ཅི་ཡང་མེད་ལས་ཅིར་ཡང་སྣང་། །དེས་ན་རྟག་པར་གང་ལ་འགྱུར། །རིམ་པར་སྐྱེ་བ་ཡེ་ཤེས་ཡིན། །དེ་ལ་སྐྱོན་གྱིས་གོས་པ་མེད། །རྡོ་རྗེ་སེམས་དཔས་ཡང་གསོལ་པ། །ཀུན་མཁྱེན་ལྟ་བའི་ངོ་བོ་ཁྱོད། །ལྷུན་གྲུབ་ལགས་སམ་དག་པ་ལགས། །ལྷུན་གྲུབ་ལགས་ན་སྐྱོན་གཅིག་འབྱུང་། 
།དག་པ་༄༅། །ལགས་ན་མཐའ་རུ་འགྱུར། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་པ། །བལྟ་བའི་ངོ་བོ་ལྷུན་གྲུབ་བྱང་ཆུབ་སེམས། །རྟོག་པ་ཐམས་ཅད་བྱང་ཆུབ་སེམས། །དེ་ལ་འཁྲུལ་རྟོག་ངང་གིས་མ་གྲུབ་པས། །རྒྱལ་བའི་བྱང་ཆུབ་དགོངས་བ་དེ་ལ་འཁྲུལ་རྟོག་མེད། །ཐུགས་ཀྱི་ཆོ་འཕྲུལ་ཐམས་ཅད་ཡེ་ནས་མེད། །དག་པའི་ཕྱོགས་གཅིག་མ་ཡིན་ཅིར་ཡང་སྣང་། །ཅིར་སྣང་ཡེ་ཤེས་གསང་བའི་རོལ་བ་ལ། །ཐམས་ཅད་ལྷུན་གྲུབ་ཡེ་ཤེས་ལ། །དག་པའི་མཐའ་རུ་ལྟང་བ་དེ་ལ་མེད། །ཅེས་གསུངས་པས། རྡོ་རྗེ་སེམས་དཔའ་ལ་སོགས་པའི་འཁོར་རྣམས་ཐམས་ཅད་ཡི་རང་ནས་མངོན་པར་དགའ་འོ། །ཡེ་ཤེས་གསང་བའི་རྒྱུད་ལས། ལྟ་བའི་ཐེ་ཙོམ་བསལ་བའི་ལེའུ་སྟེ་བཅུ་གཉིས་པའོ།། །།དེ་ནས་རྡོ་སེམས་དཔས་གསོལ་པ། རྫོགས་པ་ཆེན་པོ་ཡེ་ཤེས་གསང་བ་ལ། །སྒོམ་པར་གསུང་བ་མི་འགལ་ལམ། །སྒོམ་དུ་མེད་པར་གསུང་བའང་མི་འགལ་ལམ། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའ་ཆེ། །ང་ཡིས་བྱས་པའི་ཆོས་ཉིད་དེ། །སྒོམ་དུ་ཡོད་མེད་མཐའ་ལས་འདས། །ཅི་ཡང་མི་སྒོམ་ཅི་ཡང་མེད། །སྒོམ་དུ་ཡོད་མེད་སྒྲོ་སྐུར་གནས་སུ་ལྟུང་། །ཆོས་ཉིད་གཏན་ལ་ཕེབས་དུས་སུ། །བསྒོམས་ཀྱང་སྐྱོན་མེད་ཅིར་ཡང་སྣང་། །རྟོག་པའི་ཀློང་དུ་གྱུར་པས་ན། 
།དེ་ལ་སྒོམ་དུ་ཅི་ཡང་མེད། །སྒོམ་དུ་མེད་པའི་ཆོས་རྣམས་ལ། །ཐ་སྙད་སྒྲ་འདས་ཀློང་ན་འཕྱོ། །རྟོགས་པའི་ཀློང་ཆེན་རང་ཤར་ཏེ། །ཡེ་རླུད་མཉམ་པའི་དགོངས་པས་འགྲུབ། །སྒོམ་པའི་གནས་མེད་དག་ཏུ་རབ་རྟོགས་ན། །བསྒོམས་ཀྱང་སྐྱོན་ཡོན་དབྱིངས་ཉིད་ནམ་མཁའ་འདྲ། །ཆེད་དུ་བསྒོམས་པས་གཞན་ནས་ཐོབ་པ་མེད། །དེ་ལྟར་རྟོགས་པའི་ངང་ལ་གནས་གྱུར་ཀྱང་། །སྐྱེ་བོ་ལྟ་བུའི་ཕྱལ་པ་ནམ་ཡང་མེད། །དེས་ན་སྒོམ་དུ་མེད་པས་སྐྱོན་ལས་གྲོལ། །ཅེས་གསུངས་པའོ། །ཡེ་ཤེས་གསང་བའི་རྒྱུད་ལས། །སྒོམ་པའི་སྐྱོན་བསལ་བའི་ལེའུ་སྟེ་བཅུ་གསུམ་པའོ།། །།དེ་ནས་རྡོ་རྗེ་སེམས་དཔས་ཡང་གསོལ་བ། སྤྱོད་པ་བླང་དོར་མེད་པའི་གགས་བསལ་བ་འདི་གསུངས་སོ། །ཀྱེ་ཡེ་ཤེས་གསང་བའི་རྒྱལ་པོ་ལགས། །ཆགས་སྡང་བདེ་སྡུག་གཅིག་བསྟན་པ། །ཆགས་པ་འཁོར་བའི་རྩ་བ་དང་། །བདེ་བ་ཐར་པའི་རྩ་བ་གཉིས། །གཅིག་ཏུ་བསྟན་པ་མི་འགལ་ལམ། །གལ་ཏེ་གཅིག་ན་སྐྱོན་གཉིས་འབྱུང་། །ཡེ་ཤེས་གསང་བས་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའི་གཙོ། །ཆགས་པ་བདེ་བའི་ཆོས་གཉིས་པོ། །བྱང་ཆུབ་སེམས་སུ་གཅིག་རྟོགས་ན། །ཇི་ལྟར་སྤྱད་ཀྱང་ཡེ་ཤེས་ཡིན། །དེ་ལ་རྒྱུ་འབྲས་གཉིས་སུ་མེད། །རྡོ་རྗེ་སེམས་དཔས་ཡང་གསོལ་པ། །འདོད་ཡོན་ལྔ་པོ་ཐམས་ཅད་དང་། ཁྲེས་རབ་ཐབས་ལ་སོགས་སྤྱད་པས། 
།འོག་མའི་སྤྱོད་པར་མི་འགྱུར་༄༅། །རམ། །ཡེ་ཤེས་གསང་བས་བཀའ་སྩལ་པ། །འོག་གི་སྤྱོད་པ་དེ་དག་ཀུན། །བྱང་ཆུབ་སེམས་སུ་རབ་རྟོགས་ན། །གང་ལའང་བླང་དོར་མེད་པས་ན། །འོག་མའི་སྤྱོད་པར་དེ་མི་ལྟུང་། །རྡོ་རྗེ་སེམས་དཔས་ཡང་གསོལ་པ། །མཚམས་མེད་ལྔ་ཡིས་སྤྱོད་པ་ཡིས། །སེམས་ཅན་དམྱལ་བར་སྐྱེ་ལགས་ན། །དེ་དག་སྤྱོད་པ་མི་འགལ་ལམ། །ཡེ་ཤེས་གསང་བས་བཀའ་སྩལ་པ། །གོང་གི་སྤྱོད་པ་དེ་དག་ཀུན། །མཚམས་མེད་ལྔ་ཉིད་བྱང་ཆུབ་སེམས། །བྱང་ཆུབ་སེམས་ལ་ལྟུང་ས་མེད། །ཏ་ལའི་རྩ་བ་བཅད་པ་འདྲ། །རྣམ་སྨིན་མི་སོབ།ས་ཚོགས་ཆེན་རྫོགས། །དེས་ནི་ཀུན་ལ་སྤྱད་པར་བྱ། །ལྷ་ཁང་མཆོད་རྟེན་བཟླས་བརྗོད་དགེ་བ་རྣམས། །རྟོགས་པའི་ཀློང་དུ་མཉམ་སྙོམས་གཞག་བར་བྱ། །རྡོ་རྗེ་སེམས་དཔས་ཡང་གསོལ་པ། །དེ་ལྟུང་ས་མེད་པར་བསྟན་ན། །ལྟུང་བ་གསུངས་པ་མི་འགལ་ལམ། །ཡེ་ཤེས་གསང་བས་བཀའ་སྩལ་པ། །རང་རིག་རྟོགས་ང་འི་སྐལ་པ་དང་ལྡན་རྣམས་ལ། །ངན་སོང་རྣམ་གཉིས་བདེ་བ་ཆེན་པོའི་དབྱིངས། །དེ་ལྟར་རྟོགས་པས་སྤྱད་ཀྱང་ལྟུང་མི་འགྱུར། །རང་རིག་ཡེ་ཤེས་རྟོགས་པ་མ་ཤར་ན། །རྒྱལ་བའི་ཞིང་ཡང་ངན་སོང་གནས་སུ་སྣང་། །དེས་ནི་ཀུན་ལ་ཁྱབ་པར་ཡོང་མ་གསུང་། །མཉམ་ཉིད་ཆོས་ཀྱི་སྐུ་ནི་མ་རྟོགས་པས། །དེས་ནི་ཀུན་ལ་མི་སྤྱད་སྡིག་མཛེམ་བསོད་ནམས་ཁྲི་ཕྲག་ཡས། །ཞེས་གསུངས་སོ། 
།ཡེ་ཤེས་གསང་བའི་རྒྱུད་ལས། སྤྱོད་པའི་གགས་བསལ་བའི་ལེའུ་སྟེ་བཅུ་བཞི་པའོ།། །།རྡོ་རྗེ་སེམས་དཔས་འབྲས་བུའི་དོགས་པ་བསལ་བ་འདི་ཞུས་སོ། །ཀྱི་ཡེ་ཤེས་གསང་བའི་རྒྱལ་པོ། །ཐུན་མོང་མ་ཡིན་ཆོས་སྐུ་དེ། །སྤྲོས་དང་བྲལ་བར་གསུངས་པ་དེ། །ཐུན་མོང་དག་དང་ཅི་མི་འདྲ། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་པ། །ང་ཡི་ངོ་བོ་ཆོས་སྐུ་དེ། །སྤྲོས་པའི་མཐའ་རྣམས་དང་བྲལ་ཏེ། །སྤྲོས་པའི་མཐའ་དང་ཡང་དག་ལྡན། །གཟུགས་བྲལ་ཆོས་ཀྱི་སྐུ་དེ་ལ། །གཟུགས་རྣམས་ཐམས་ཅད་ཡོངས་སུ་རྫོགས། །ཐུན་མོང་སྦྲོས་དང་བྲལ་བ་དེ་ཉིད་ནི། །སྤྲོས་པའི་མཐའ་རུ་ཅི་སྟེ་འགྲོ། །མེད་ལ་གནས་པའི་རང་བཞིན་ཅན། །ཡེ་ཤེས་སྒྱུ་མ་ཡང་དག་ཆད། །སྨོན་ལམ་མཐུ་སྟོབས་གདུལ་བྱའི་ལས། །སྐུ་གཉིས་བྱུང་བའི་དོན་གཉིས་རྫོགས། །བྱིན་བརླབས་ཡོན་ཏན་ངོ་བོས་འཕགས། །འདིར་ནི་སྐུ་གསུམ་གཅིག་གི་ངང་། །དེ་གཉིས་ཁྱད་པར་ཅིར་མི་འདོད། རྡོ་རྗེ་སེམས་དཔས་ཡང་གསོལ་པ། །འགྲོ་བ་སེམས་ཅན་ཐམས་ཅད་ལ། །ཆོས་ཉིད་ཁྱབ་པས་བདལ་བའི་སྐུ། །དེ་ཉིད་རྟོགས་པ་འབྲས་བུ་ནི། །འབྲས་བུ་ཐོབ་ཚུལ་གསུམ་གསུངས་བ། །འདི་ཡི་གཞུང་དང་མི་འགལ་ལམ། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་བ། །ཀུན་ཁྱབ་ཆོས་ཀྱི་ངོ་བོ་ཉིད། །རྟོག་པའི་དུས་ཉིད་རང་ལ་ཤར། 
།དེ་ཉིད་ཆོས་སྐུ་ཆེན་པོ་༄༅། །བས། །ཕྱི་ནས་ཐོབ་པ་དེ་ལ་མེད། ཁུ་དང་འབྲས་བུ་དེ་ལ་མེད། ཁུ་འབྲས་རོ་གཅིག་ཀུན་གྱི་རྗེ། །བར་མ་དོ་ཡི་སངས་རྒྱས་ཀྱང་། །དེ་ཉིད་ཡིན་ཏེ་ཁྱད་པར་མེད། །ཡང་དག་རྫོགས་པའི་སངས་རྒྱས་ཀྱི། །ཆེ་བའི་ཡོན་ཏན་སྟོབས་ལྡན་རྣམས། །རྣམ་རྟོག་འབྱུང་བའི་ལུས་གྲོལ་ནས། །དེ་ནས་མ་བཙལ་འབྱུང་བར་ངེས། །རྡོ་རྗེ་སེམས་དཔས་ཡང་གསོལ་པ། །ཆོས་སྐུ་ཁྱད་པར་མེད་པ་ལ། །ཆེ་བའི་ཡོན་ཏན་ཐམས་ཅད་ཀུན། །ད་ལྟར་མི་འབྱུང་སྐྱོན་ཅི་ལགས། །དེ་ཡི་གཏན་ཚིགས་བསྟན་དུ་གསོལ། །ཡེ་ཤེས་གསང་བས་བཀའ་སྩལ་པ། །ང་ཡི་ཆོས་ཉིད་འབྲས་བུ་ལ། །རང་བཞིན་ཆོས་སྐུ་གཅིག་ཡིན་ཀྱང་། ཁུ་རྐྱེན་ངན་པའི་རང་ལུས་དེས། །སྒྲིབས་ནས་ཡོན་ཏན་སྟོན་མི་ནུས། །བུམ་བའི་ནང་གི་མར་མེ་འདྲ། །དགོངས་པ་གསང་བ་ང་དང་མཉམ། །རྡོ་རྗེ་སེམས་དཔས་ཡང་གསོལ་པ། །བར་མ་དོ་ཡི་སངས་རྒྱས་ལ། །ཡོན་ཏན་འབྱུང་བར་འདོད་པ་དེ། །འོག་མའི་ལུགས་སུ་མི་འགྱུར་རམ། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་པ། །ང་ཡི་ཆོས་ཉིད་འབྲས་བུ་ལ། །འདི་དང་བར་མ་དོ་གཉིས་ཀྱི། ཁྱད་པར་དབྱེ་བ་དེ་ལ་མེད། །འདི་དང་ཕྱི་མ་གཉིས་ཀྱི་མྲ །ཐོབ་པ་ཆོས་ཀྱི་སྐུ་ཉིད་ཡིན། །འོག་མ་རྒྱུ་འབྲས་འདོད་པ་དང་། །བར་མ་ཐོབ་པའང་རིགས་འཛིན་ས། །དེས་ཀྱང་རིམ་པར་བཀོད་ནས་ཀྱང་། 
།ཐ་མ་འཁོར་ལོ་ས་ལ་བསྒྱུར། །དེ་ཉིད་ཁྱད་པར་ཅིར་མི་འདོད། །རྡོ་རྗེ་སེམས་དཔས་ཡང་གསོལ་བ། །ཆོས་ཀྱི་སྐུ་ཡི་བྱིན་བརླབས་ལ། །སྐུ་གསུམ་འབྱུང་བར་འདོད་པ་དེ། །འདི་ཡི་གཞུང་དང་མི་འགལ་ལམ། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་པ། །ང་ཡི་ཆོས་སྐུ་ཆེན་པོ་དེ། །རོལ་པའི་ཁྱད་པར་ཅིར་སྣང་ཡང་། །གདུལ་བྱ་རྣམས་ལ་སྐུ་གསུམ་ཚུལ། །མ་བཙལ་ཆོས་ཉིད་ཤར་བ་ལ། །ཞེས་པ་འདོད་པ་དེ་ལ་མེད། །འཁོར་བའི་གནས་སུའང་དེ་ལྟར་ཤར། །ཕྱོགས་མེད་བ་ཡི་ཡེ་ཤེས་ཡིན། །དེ་ལས་མ་གྲུབ་ཅི་ཡང་མེད། །སྣང་བ་ང་ཡི་སྐུ་རུ་ཤར། །གྲགས་པ་ང་ཡི་གསུང་དུ་ཤར། །དྲན་རྟོག་ང་ཡི་ཐུགས་སུ་ཤར། །ང་ཡི་སྐུ་གསུངས་ཐུགས་ཉིད་དུ། །སངས་མ་རྒྱས་པ་གཅིག་ཀྱང་མེད། །ཅེས་གསུངས་པས། རྡོ་རྗེ་སེམས་དཔའ་ལ་སོགས་པའི་འཁོར་ཐམས་ཅད་མངོན་པར་དགའ་འོ། །ཡེ་ཤེས་གསང་བའི་རྒྱུད་ལས། འབྲས་བུ་ཐེ་ཚོམ་བསལ་བའི་ལེའུ་སྟེ་བཅོ་ལྔ་པའོ།། །།དེ་ནས་རྡོ་རྗེ་སེམས་དཔའ་ལ་སོགས་པའི་འཁོར་འདུས་པ་ཐམས་ཅད་ཀྱིས། བཅོམ་ལྡན་འདས་ཡེ་ཤེས་གསང་བའི་མདུན་དུ་བལྟས་ཏེ། འདི་སྐད་ཅེས་བསྟོད་དོ། །ཡེ་ཤེས་གསང་བའི་སྐུ་ནི་རི་བོ་བརྩེགས་པ་འདྲ། །ཐམས་ཅད་ཟིལ་གནོན་ཡོན་ཏན་རྒྱས་པའི་སྐུ། །ཐུབ་པ་ཁྱུ་མཆོག་འཇིག་རྟེན་སྒྲོན་མེ་མཛད། །འཇིག་རྟེན་སྒྲོན་མེ་དེ་ལ་ཕྱག་འཚལ་འདུད། 
།འཇིག་རྟེན་སྒྲ་སྒྲོགས་༄༅། །སྟོན་པའི་གསུང་འབྱིན་པ། །སྟོན་པ་སྨྲ་བའི་སེང་གེ་ཡེ་ཤེས་སྐུ། །སྨྲ་མཆོག་ཡང་དག་དོན་རྣམས་སྟོན་མཛད་པའི། །ཡང་དག་དོན་སྟོན་དེ་ལ་ཕྱག་འཚལ་འདུད། །ཞི་དང་མ་ཞི་ཐམས་ཅད་ཀུན་ཏུ་ཡང་དག་གསལ། །དམིགས་མེད་དོན་དམ་རྒྱ་མཚོ་འདྲ་བའི་ཐུགས། །ཐམས་ཅད་མཉམ་པའི་ཐུགས་ལ་ཕྱག་འཚལ་འདུད། །ཡོན་ཏན་ཐམས་ཅད་མ་འདྲེས་ཡོངས་སུ་རྫོགས། །གཏི་མུག་མུན་པ་སེལ་བ་སྒྲོན་མའི་མཆོག །བཀའ་བཟང་རྨད་དུ་བྱུང་བ་ཀུན་གྱི་མཛོད། །སྟོན་པ་ཡེ་ཤེས་ཅན་ལ་ཕྱག་འཚལ་བསྟོད། །ཞི་བའི་གསུངས་སྒྲོགས་སེང་གེ་ལྟ་བུའི་གསུང་། །ཕ་རོལ་མུ་སྟེགས་ཐམས་ཅད་འཇོམས་མཛད་ཅིང་། །ཡེ་ཤེསམཚོན་གྱིས་སྲིད་པའི་བཙོན་ར་འཇོམས། །འགྲོ་བའི་སྡུག་བསྔལ་སེལ་མཛད་དེ་ལ་ཕྱག་འཚལ་བསྟོད། །དེའི་ཚེ་འཁོར་འདུས་པ་ཐམས་ཅད་ཡེ་ཤེས་གསང་བའི་སྐུ་ལ་ཐིམ་པར་གྱུར་ཏོ། །ཡེ་ཤེས་གསང་བའི་རྒྱུད་ཆེན་པོ་ལས། འཁོར་ཐམས་ཅད་མངོན་པར་དགའ་ནས་བསྟོད་པའི་ལེའུ་སྟེ་བཅུ་དྲུག་པའོ།། །།དེ་ནས་བཅོམ་ལྡན་འདས་ཡེ་ཤེས་གསང་བའི་རྒྱལ་པོས། ཀུན་དང་ཐུན་མོང་མ་ཡིན་པའི་ཡེ་ཤེས་གསང་བའི་རྒྱུད་ཆེན་པོ་འདི་མི་ནུབ་ཅི་དར་བར་བྱ་བའི་ཕྱིར། བསྟན་པ་གཏད་པ་འདི་གསུངས་སོ། །ང་ཡིས་གསུངས་པའི་རྒྱུད་རྒྱལ་འདི། །ཆོས་རྣམས་ཀུན་གྱི་མེ་ལོང་ཡིན། །བསྟན་པ་ཐམས་ཅད་འདི་ལས་བྱུང་། 
།དུས་གསུམ་བདེ་གཤེགས་རྣམས་ཀྱི་ཤུལ། །གོ་འཕང་གཅོད་པའི་ལམ་ཆེན་ཡིན། །མ་རིག་སེལ་བའི་ལམ་ཆེན་ཡིན། །རྒྱུད་ཀྱི་རྒྱལ་པོ་ལུང་གི་བླ། །མན་ངག་ངེས་པའི་རྩ་བ་ཡིན། ཁུད་ཀྱི་རྒྱལ་པོ་གསང་བ་འདི། །རྡོ་རྗེ་སེམས་དཔའ་ཁྱོད་ལ་གཏད། །སེམས་དཔའ་རྡོ་རྗེ་ཁྱོད་ཀྱིས་ཀྱང་། །སྟོན་པ་སྨྲ་བའི་སེང་གེ་གྱིས། །འདུས་བའི་འཁོར་དུ་ལུང་སྟོན་ཅིག །འདུས་པའི་འཁོར་ཚོགས་རྣམས་ཀྱིས་ཀྱང་། །ཞེ་སྡང་ཅན་དང་ལོག་སྲེད་ཅན། །ཐེག་པ་དམན་པ་དག་ལ་ནི། ཁ་མཁས་གཞོག་ངོམས་སེར་སྣས་བཅིངས། །ཉོན་མོངས་རྒྱུད་ལ་རྟེན་བྱེད་དང་། །བླ་མ་དག་ལ་མ་གུས་དང་། །དཔོན་བས་མཁས་པར་སྨྲ་བ་དང་། ཁ་གསང་བཀའ་རྐུན་དམ་ཉམས་དང་། །མཁས་ལ་སྨོད་ཅིང་རང་ཆེ་འབྱིན། །དེ་ལ་གསང་བའི་རྒྱུ་རྒྱལ་འདི། །ནམ་ཡང་བསྟན་པར་མ་གསུངས་སོ། །གལ་ཏེ་གསང་བ་འདི་བསྟན་ན། །དུས་གསུམ་རྒྱལ་བའི་ཐུགས་དཀྲུགས་ཏེ། །ཡེ་ཤེས་གསང་བའི་ཞབས་ནས་དྲངས། །འཕགས་པ་ཐམས་ཅད་ཐུགས་ཁྲོས་ཏེ། །དེ་ཡི་ལུས་སེམས་སྒྲོལ་བར་ངེས། །མཁའ་འགྲོ་ཆོས་སྐྱོང་བསྲུངས་མའི་ཚོགས། །དེ་ཡི་ལུས་ལ་ཟ་ཚོགས་བཀྲམ། །ཚེ་ཡི་དུས་བྱེད་བྱས་ནས་ནི། །དེ་མ་ཐག་ཏུ་སྐད་ཅིག་ལ། །རྡོ་རྗེ་དམྱལ་བའི་བསྟན་པ་བྱེད། །དེ་ཡི་སྡིག་པ་ཆར་མི་ཕོད། །དེ་བས་སྣོད་དང་ལྡན་པ་ཡི། །དཔོན་ལ་གུས་དང་དད་པ་ཆེ། །བརྩོན་འགྲུས་དྲག་དང་ཤེས་རབ་རྣོ། 
།ཐེག་པ་ཆེ་ལ་༄༅། །མོས་པ་དང་། །རྡོ་རྗེ་མཆེད་ལ་གདུང་སེམས་ཆེ། །སྙིང་རྗེ་ཆེན་པོའི་རླན་དང་ལྡན། །ཅི་ཡང་མ་ཆགས་དགའ་བ་ཡིས། །བླ་མ་སྒོ་གསུམ་མཉེས་བྱེད་པའི། །ལས་དང་སྐལ་བར་ལྡན་པ་ཡིས། །རྣལ་འབྱོར་ཆེན་པོ་ཁྱོད་ལ་གཏོད། །གསང་བའི་རྒྱུད་རྒྱལ་ཆེན་པོ་འདི། །གཅིག་དང་གཉིས་ལས་མ་གཏོགས་པ། །གསུམ་ལ་སྤེལ་ན་དམྱལ་བར་ལྟུང་། །གདེང་ལྡན་འགའ་ཡི་གཏེར་དུ་བཅང་། །སྣང་དགུ་རྣམས་ཀྱི་སྤྱོད་ཡུལ་མིན། །ཅེས་གསུངས་སོ། །ཀུན་ཏུ་བཟང་པོ་དགོངས་པའི་ཕུགས་ཡང་དག་པའི་དོན་མན་ངག་ཏུ་གསུངས་པ། རྫོགས་པ་ཆེན་པོ་ཡེ་ཤེས་གསང་བའི་རྒྱུད་ཀྱི་རྒྱལ་པོ་ལས། སྡུད་པ་བྲམ་ཟེ་ལ་མན་ངག་ཁོང་ཐོན་དུ་བསྟན་པའི་ལེའུ་སྟེ་བཅུ་བདུན་པའོ།། །།རྒྱ་གར་དགའ་རབ་རྡོ་རྗེས། བྲམ་ཟེ་བདེ་མཆོག་ལ། བདེ་ལྡན་གྱི་ཡང་ཐོག་ཏུ་རིན་པོ་ཆེ་གསེར་གྱི་གླེགས་བམ་ལ་བི་ཌརླ་ཞུན་མས་བྲིས་པའི་བླ་དཔེ་གནང་སྟེ།གདུང་རབས་ལྔར་བླ་དཔེ་ལས་མི་བཞུགས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་རྫོགས་སོ།། །།བུ་ལ་གཏད་དོ་ཕ་ཡི་བཙས། །སྣོད་མེད་རྣམས་ལ་ཤོར་ར་རེ། །རྫོགས་པ་ཆེན་པོའི་ཀློང་དགུ་བམ་པོ་འབུམ་སྡེ་ལས་འདི་ལས་ཟབ་པ་མི་བཞུགས་སོ། །རྡོ་རྗེ་མཁའ་འགྲོས་སྲུངས་ཤིག །ས་མ་ཡ། རྒྱ་གར་གྱི་མཁན་པོ་ཤ་རི་སིང་ཧ་པྲ་བ་ཏ་དང་། བོད་ཀྱི་ལོ་ཙ་བ་ཨུ་ཙརུ་བི་རོ་ཙ་ནས་བསྒྱུར་ཅིང་གཏན་ལ་ཕབ་