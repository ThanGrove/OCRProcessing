{page}༄༅། །པ། །ཡེ་བཞེངས་ཆེན་པོ་ཞེས་ཀྱང་བྱ། །གཞི་བཞག་ཆེན་པོ་ཞེས་ཀྱང་བྱ། །ཡེ་གྲོལ་ཆེན་པོ་ཞེས་ཀྱང་བྱ། །ཡང་ཏི་ནག་པོ་ཞེས་ཀྱང་བྱ། །གསེར་གྱི་འབྲུ་གཅིག་ཞེས་ཀྱང་བྱ། །ཐིག་ལེའི་ངང་དུ་ཤར་བ་ཡི། །ཐབས་དང་ཤེས་རབ་ཀྱི་རྒྱུད། །སྲོག་གི་ཐིགས་པ། བདུད་རྩིའི་བུམ་པ། སྣང་བྱེད་སྤུ་གྲིའི་རྒྱུད་རྫོགས་སོ།། །།བཅོམ་ལྡན་ཀུན་ཏུ་བཟང་པོ་ཡིས། །འཁོར་གྱི་རྡོ་རྗེ་སེམས་དཔའ་ལ། །ཕྱི་ནང་མེད་པའི་ཆོས་དབྱིངས་སུ། །འབྲས་བུ་ཐོབ་པ་མེད་པའི་དུས། །ཐམས་ཅད་ཡེ་གྲོལ་བསྟན་པ་ལ། །ཡང་ཏི་ནག་པོའི་འབྲུ་གཅིག་ཤར། །བྱིན་གྱི་རླབས་ཀྱིས་བྱུང་བ་ཡི། །འབྲས་བུ་ཡེ་གྲོལ་ཆེན་པོའི་རྒྱུད་ལས། །ངང་ལ་ཤུགས་ཀྱིས་ཤར་བའོ། །འབྲས་བུ་ལ་ཡང་རྣམ་བཞི་སྟེ། །ཕྱི་ཡི་འབྲས་བུ་བསྟན་པ་དང་། །ནང་གི་འབྲས་བུ་བསྟན་པ་དང་། །གསང་བའི་འབྲས་བུ་བསྟན་པའོ། །ཕྱི་ཡི་འབྲས་བུ་བསྟན་པ་ནི། །ཕྱི་ཡི་འབྱུང་བ་ལྔ་པོ་ཡེ་ཤེས་ལྔ། །ནང་གི་འབྲས་བུ་བསྟན་པ་ནི། །རྟགས་ཀྱི་ཡེ་ཤེས་ཚོན་གང་ལ། །ཡང་གསང་འབྲས་བུ་གཉིས་ཡིན་ཏེ། །ངོ་བོ་རང་བཞིན་ཐུགས་རྗེ་དང་། །རིག་པའི་ཡེ་ཤེས་ཁོ་ནའོ། །རེ་རེ་ལ་ཡང་བཞི་བཞིས་བསྐོར། །མཚན་ཉིད་འཛིན་པ་དབུས་གནས་ཏེ། །ཐམས་ཅད་ཡེ་ཤེས་ཆེན་པོར་ཤར། །ཐམས་ཅད་མཁྱེན་པའི་ཡེ་ཤེས་ལས། །ཐམས་ཅད་འབྱུང་ཡང་རང་བྱུང་ལ། 
།ཐམས་ཅད་འགགས་ཀྱང་རང་འགགས་ལ ཐམས་ཅད་གྲོལ་ཡང་རང་གྲོལ་ལས། །འབྲས་བུ་ཐོབ་པའི་ས་མེད་དེ། །དཔེར་ན་རྒྱ་མཚོའི་ཉ་མོ་བཞིན། །གར་ཕྱིན་རྒྱ་མཚོའི་ནང་དུ་གནས། །ལྷུན་གྱིས་གྲུབ་པས་ཐོབ་པ་མེད། །པད་མ་ནོར་བུ་རིན་པོ་ཆེ། །ཐམས་ཅད་གཅིག་ལས་རང་བྱུང་བས། །དེ་ནི་ལྷུན་གྲུབ་ཆོས་སྐུའོ། །དབང་པོ་རབ་ཀྱི་ཆོས་ཡིན་ཏེ། །འབྲིང་དང་ཐ་མ་འཁྱམས་པར་མཆིའོ། །རྫོགས་ཆེན་གནད་དུ་མ་ཕེབས་པར། །ཆོས་སྤྱོད་གང་དགར་བཏང་བ་ནི། །དེ་ནི་རྫོགས་ཆེན་རྒྱུན་ཆད་ཡིན། །རྫོགས་ཆེན་རྟག་ཅིང་མ་ཆད་པར། །དགེ་སྡིག་འཆོལ་བར་སྤྱོད་པ་ནི། །དེ་ནི་རྫོགས་ཆེན་དྲང་ཐད་ཡིན། །རྫོགས་ཆེན་རྒྱུད་ལ་མ་ཐེབས་པར ཐོས་བསམ་བསྒོམ་སྒྲུབ་མི་བྱེད་པ། །དེ་ནི་རྫོགས་ཆེན་ཕྱལ་པ་ཡིན། །ཡེ་ཤེས་གནད་དུ་མི་འཛིན་པར། །སེམས་འཛིན་ཕྲ་མོ་བརྩམ་པ་ནི། །དེ་ནི་སྒྲོན་མའི་ཡིད་སྨོན་ཡིན། །སེམས་འཛིན་གཅིག་ལ་ཡིད་འཆའ་བ། །དེ་ནི་ལོང་བའི་ལམ་སྣ་ཡིན། །གདམས་ངག་ཕྱོགས་རེ་མ་རྫོགས་པར། །རྒན་མོ་མཛུབ་ཚུགས་བསྒོམ་པ་ནི། །དམ་པར་ཞེན་པའི་བསྒོམ་པ་ཡིན། །ཞེ་འདོད་གཅིག་ལ་རྟེན་འཆའ་བས། །རྒད་པོ་མཁར་ཐོགས་བསྒོམ་པ་ནི། །དེ་ནི་ལོང་བའི་ལམ་རྒྱུས་ཡིན། །བདེ་བའི་ཉམས་མྱོང་ལ་བརྟེན་ནས། །གཤོན་པ་བདེ་བ་བསྒོམ་པ་ནི། །དེ་ནི་གཞོན་པའི་རྨི་ལམ་ཡིན། །ཞེས་གསུངས་སོ། ཀུན་ཏུ་བཟང་པོ་སྲོག་གི་ཐིགས་པ། 
འབྲས་བུ་ཡེ་གྲོལ་ཆེན་པོའི་རྒྱུད་༄༅། །རྫོགས་སོ།། །།བཅོམ་ལྡན་ཀུན་ཏུ་བཟང་པོ་ཡ། །ལྷུན་གྲུབ་སྐུ་ལ་ཕྱག་བཙལ་ནས། །ཐག་ལེ་མཐོང་བརྡོལ་རྒྱུད་གསུངས་པ། །སྟོན་པ་ཀུན་ཏུ་བཟང་པོ་ཡས། །གནས་ན་ཐག་ལེ་མཁའ་ཁྱབ་