{page}༄༅། །པའི་ལེའུ་སྟེ་བདུན་པའོ།། །།དེ་ནས་བདག་པོའི་མཆོག་ལ་ཡང་ཞུས་པ། །མཚན་མ་འདི་ནི་མིང་དུ་ཡང་། །སྨོས་པ་དེ་ཡང་འགལ་ལགས་སམ། །མངའ་བདག་ཁྱོད་ཀྱི་མཁྱེན་པ་སྲ །བློ་རྣམས་སྦྱང་ཕྱིར་བཀའ་སྩལ་འཚལ། །ཁྱེད་ཅག་བསམ་པ་དམན་པ་ལ། །ཟབ་མོའི་རྒྱུད་རྒྱལ་ཡི་གེ་མེད། །གུས་དང་བཅས་པས་མཉན་པར་གྱིས། །ཐོ་རངས་ཚེ་ན་གཅད་པར་བྱ། །དེ་ནས་རེད་ཅིང་གོམས་པ་ནི། །ཡི་གེ་མེད་པའི་ཡན་ལག་ཡིན། །མཛད་སྤྱོད་གཏད་རྒྱ་དང་བཅས་པ། །རིན་ཆེན་རིགས་ནི་གདམས་བྱས་ལ། །བཀའ་ཡི་སྣོད་ནི་ཤེས་པ་ལ། ཁུད་ནི་རིམ་པ་བཞིན་དུ་སྤྱིན། །ཡི་གེ་མེད་པ་རྒྱལ་པོ་ཆེན་པོ་ལས། འཁོར་ལ་གཏད་པའི་ལེའུ་སྟེ་བརྒྱད་པའོ།། །།དེ་ནས་འཁོར་ལ་གདམས་ངག་ཏུ་གནང་བ། བསྒོམ་བསྒྲུབ་ཀུན་དང་བྲལ་བ་ཡི། །ཏིང་འཛིན་འདི་ནི་བཙལ་བ་དང་། །དང་པོའི་འདུ་བ་ཆུད་མ་ཟོས། །བར་དུ་བསམ་པ་ཐག་ཆོད་པ ཐ་མར་སེམས་ཆོས་ཤེས་པ་སྟེ། །མི་དམིགས་པ་ལ་གང་གནས་པ། །དེ་ནི་བཙལ་དང་བྲལ་བའོ། །བདེ་བར་གཤེགས་པས་གཏད་རྒྱ་དང་བཅས་པ་རྫོགས་སོ།། །།བོད་ཀྱི་དགེ་སློང་བི་རོ་ཙ་ན་དང་། རྒྱ་གར་གྱི་མཁན་པོ་ཙྭ་ན་གསྟེས་བསྒྱུར་ཅིང་ཞུས་ཏེ་གཏན་ལ་ཕབ་པའོ།། །།རྫོགས་ཆེན་བདེ་འབྱམས། །བདེ་འབྱམས་དབྱིངས་ཕྱུག་བྷ་ག་ལ། །དབྱེར་མེད་ལྷུན་རྫོགས་ཐིག་ལེའི་དབྱིངས་ཉིད་ཆེ། 
།བསྐྱེད་པ་མི་མངའ་ཡེ་ཤེས་རིན་པོ་ཆེ། །བྱ་བ་མེད་པ་ལྷུན་རྫོགས་ཐིག་ལེ་ཆེ། །ཐམས་ཅད་མ་བཀག་དབྱེར་མེད་བདག་ཉིད་ཆེ། །སྐྱེ་མེད་དབྱིངས་ལས་ཐམས་ཅད་སྐྱེས། །དོན་དམ་ཉིད་དུ་སེམས་དཔའ་ཆེ། །བསྒྲུབ་ཏུ་མེད་པས་ཡེ་ནས་གནས། །བཙལ་དུ་མེད་པས་མངོན་སུམ་དབྱིངས། །སྨོན་དུ་མེད་པས་རང་ལ་རྫོགས། །ཐ་སྙད་མེད་པས་རྣལ་འབྱོར་བདག །གོ་འཕང་གཅོད་པས་ཀུན་གྱི་དབྱིངས། །ལམ་རྣམས་ཐམས་ཅད་ཅི་སྤྱད་ཀྱང་། །ཐིག་ལེ་ཉིད་ལས་སྤང་དུ་མེད། །འདོད་ཆགས་ཞེ་སྡང་གཏི་མུག་ཀྱང་། །སྤང་དུ་མེད་པས་བདག་གི་རྒྱུ། །གཏི་མུག་མེད་པས་བསམ་དུ་མེད། །རྣམ་གྲངས་མེད་པས་དབྱིངས་ཉིད་ཀློང་། །གཟུགས་རྣམས་མེད་པས་བྱང་ཆུབ་སྐུ། །ཐིག་ལེ་མེད་པས་ཡེ་ནས་དམ་ཚིག་པས། །དམ་ཚིག་མིང་དུ་བཏགས་པ་མེད། །འཆི་བ་མེད་པས་བདུད་རྩིའི་དབྱིངས། །ཁྱད་པར་ཉིད་ལས་ཡེ་ཤེས་ཆེ། །རི་རབ་རྩེ་ལ་ཉི་མ་སྟོང་ཤར་བས། །ཡེ་ཤེས་ཐུགས་ཀྱི་ཉི་མ་གཅིག་ཤར་དྲོ། ཁྲར་བ་ཉིད་ནས་ནུབ་པ་མེད། །བསྒོམ་པ་ཉིད་ནས་བསྒོམ་དུ་མེད། །བསྒོམ་པའི་དམིགས་པ་མེད་པའོ། །བསྒྲུབས་པས་གཞན་ནས་ཆོས་མི་རྙེད། །རྡོ་རྗེ་རིན་ཆེན་འབར་བ་ལྟར། །ཐམས་ཅད་ཀུན་ཀྱངདེབཞིནནོ། །འགྱུར་བ་མེད་པས་བལནགབཞིན། །འགྱུརདུ་བ་་པ་བལ་དཀར་བཞིན། །བརྟགས་པ་བལ་ནག་ཉིད་ཀྱི་དབྱིངས། །ལྷུན་གྱིས་གནས་པས་གོ་འཕང་གཅོད། 
།གདོད་༄༅། །ནས་དག་པས་པདྨ་བཞིན། །འགྱུར་བ་མེད་པ་ཐིག་ལེ་བདེ། །བྱ་བ་མེད་པས་ཐིག་ལེ་བདེ། །དུས་གསུམ་མེད་པས་ཐིག་ལེ་བདེ། །བཙལ་དུ་མེད་པས་ཐིག་ལེ་བདེ། །རྩོལ་བར་འདོད་ལས་དབྱིངས་མི་