<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0940-text.xml">
    <teiHeader lang="tib">
        <fileDesc>
            <titleStmt>
                <title><!--a ti rdzogs pa chen po'i[-]rgyu[.]/-->ཨ་ཏི་རྫོགས་པ་ཆེན་པོའི-རྒྱུ.།</title>
            </titleStmt>
            <publicationStmt lang="eng">
                <idno type="thdl">ngb-pt-0940-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=172.5; end=181.1--><milestone unit="line" n="172.5"/>གིས་མཚན་བསྟན་པའོ། །ཐིག་ལེ་འདུས་པ་མན་ངག་གི་རྒྱུད་རྫོགས་སོ།། །།ཨུ་ཏི་རྫོགས་པ་ཆེན་པོའི་རྒྱུད་བཞུགས་སོ། །༄་། །རྒྱ་གར་སྐད་དུ། ཨདྷི་སརྙི་མ་ཧྭ་ཏུནྟྲ། བོདྭ་སྐད་དུ། ཨ་ཏི་རྫོགས་པ་ཆེན་<milestone unit="line" n="172.6"/>པོའི་རྒྱུད། དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བྱང་ཆུབ་ཤིང་དྲུང་གནས་མཆོག་ཏུ། སྤྲུལ་སྐུ་དགའ་རབ་རྡོ་རྗེ་ནི། མེ་ཏག་པདྨའི་གདན་ལ་བཞུགས། །སངས་<milestone unit="page" n="173"/><milestone unit="line" n="173.1"/>༄༅། །རྒྱས་ལུས་ཀྱི་རྒྱན་ཡང་རྫོགས། །ཕྱག་མཚན་འགྱུར་མེད་རྡོ་རྗེ་བསྣམས། །ཞི་དང་ཁྲོ་བའི་མཚན་མཆོགམངའ། །སྙིང་རྗེ་ཆེན་པོས་གཞན་དོན་མཛད། །ཆོས་དང་ཡུལ་ལ་དམིགས་པ་ཡིས། །སྙིང་རྗེས་<milestone unit="line" n="173.2"/>འགྲོ་བའི་དོན་ཡང་མཛད། །ཐབས་ཀྱི་སྒོ་ནས་ཐམས་ཅད་འདུལ། །བྱིན་རླབས་ཉི་མའི་འོད་ལྟར་འཆར། ཁུ་རྒྱུག་གསུང་འདྲ་དུས་ཚོད་འཛིན། །ཐམས་ཅད་རང་ལ་རྫོགས་པའི་དུས། །བརྡ་དང་སྒྲ་དང་ཚིག་དང་དོན་<milestone unit="line" n="173.3"/>གྱིས་བསྡུས། །ཨེ་མ་ཧོ། ཡང་གསང་རྨད་དུ་བྱུང་བའོ། །ཨ་ཏེ་རྫོགས་པའི་རྒྱུད་ལས་སྟོན་པས་གླེང་སླང་བའི་ལེའུ་སྟེ་དང་པོའོ།། །།དེ་ནས་འཇམ་དཔལ་བཤེས་གཉེན་གྱིས། །ཀྱི་སྟོན་པ་དགའ་རབ་རྡོ་རྗེ་<milestone unit="line" n="173.4"/>ལགས། ཁུད་ཀྱི་ངོ་བོ་བསྟན་དུ་གསོལ། །ཞེས་ཞུསླ་པས། ཐུགས་རྒྱུད་ཞལ་བརྒྱུད་ཞུས་ལན་གསུམ་གསལ། །དགོངས་ཏེ་གསུམ་ཉིད་རྣམ་པར་གསུངས། །ཆོས་གསུམ་ཕུན་སུམ་ཚོགས་པས་རྒྱུད་ཅེས་བྱ། །ཞེས་<milestone unit="line" n="173.5"/>གསུངས་པས། དེའི་དོན་འདི་བསྟན་དུ་གསོལ་ཅེས་ཞུས་པས། ཐུགས་སུ་རྒྱུད་པ་ཀུན་བཟང་རྒྱུད། །ཞལ་ནས་གསུངས་པའི་རྒྱུད་དག་ནི། །རྡོ་རྗེ་སེམས་དཔས་གསུངས་པའོ། །ཞུས་ལན་ཕྲ་མེད་འཕེལ་རྒྱས་རྒྱུད། །<milestone unit="line" n="173.6"/>དགའ་རབ་རྡོ་རྗེ་བདག་གི་བཤད། །བྱིན་བརླབས་ཉི་མའི་འོད་ལྟར་ཤར། །སྐྱེས་བུའི་ཐུགས་ལ་གང་ཤར་བ། །ཀུན་ཏུ་བཟང་པོའི་ཐུགས་རྒྱུད་རྫོགས། །སྣང་ལ་རང་བཞིན་མེད་པའི་དོན། །ཆུ་ཟླའི་དཀྱིལ་འཁོར་ལྟ་<milestone unit="page" n="174"/><milestone unit="line" n="174.1"/>བུར་་ཤད། །སྒྱུ་མ་ལྟ་བུའི་གསུང་གི་བརྒྱུད། །རྡོ་རྗེ་སེམས་དཔའི་ཞལ་བརྒྱུད་རྫོགས། །དཔལ་ལྡན་སངས་རྒྱས་པདྨའི་ནང་། །སྐྱེས་པའི་ཚུལ་གྱིས་སྐུར་བསྟན་པ། །བྱིན་བརླབས་དུག་ལ་སྔགས་ལྟར་ཤར། །འཕེལ<milestone unit="line" n="174.2"/>རྒྱས་ཕྲ་མེན་རྒྱུད་འདི་རྫོགས། །ཞེས་གསུངས་སོ། །ཨ་ཏིའི་རྫོགས་པའི་རྒྱུད་ལས། རྒྱུད་ཀྱི་ཞུས་ལན་གྱི་ལེའུ་སྟེ་གཉིས་པའོ།། །།དེ་ནས་ཡང་ཞས་པ། རྒྱུད་ལུང་འབྲེལ་པར་བཤད་པར་ཞུ། ཞེས་གསུངས་པས།<milestone unit="line" n="174.3"/>གསུང་གི་བསྒྱུར་ཞིང་གངམཚོནཔ། །སྐྱེསབུ་རྒྱལ་པོའི་བཀའ་ལུང་རྫོགས། །བྱིན་གྱིས་བརླབས་ཀྱི་ཐུགས་དག་ལ། །ངེས་པའི་ཤེས་པ་སྐྱེད་པ་འདི། །སྐྱེས་བུའི་རྒྱལ་པོའི་བྱིན་ལུང་རྫོགས། །སྐྱེས་བུ་གདམས་པའི་<milestone unit="line" n="174.4"/>ལུང་ཕོག་པས། །ངེས་པར་བྱིན་བརླབས་ཕྲ་མེན་ལུང་ཡང་རྫོགས། །སྙིང་པོའི་དོན་ལ་བཀོལ་བ་མེད། །རང་བྱུང་ཡེ་ཤེས་འཕོ་འགྱུར་མེད། །རིག་པའི་ཡེ་ཤེས་གཡོ་བ་མེད། །རང་རིག་ཡེ་ཤེས་འགག་པ་མེད། །ཐིག་<milestone unit="line" n="174.5"/>ལེའི་ཡེ་ཤེས་སྐྱེ་འགག་མེད། །དོན་དེ་ཐུགས་ལ་གང་འཛིན་པ། །སྐྱེས་བུ་ངའི་བཀའ་ལུང་རྫོགས། །རྒྱ་ཆེན་ལུང་ལ་ཟབ་པ་རྒྱུད། །རྒྱ་ཆེ་རིག་པའི་སྣང་བ་ལ། །ཟབ་པ་ཡེ་་་ས་ངོས་བཟུང་བཤད་པ་ཡི་།དེ་དོན་ངེས་<milestone unit="line" n="174.6"/>པར་བསྟན་པ་ཡིན། །ཞེས་གསུངས་སོ། །ཨ་ཏི་རྫོགས་པའི་རྒྱུད་ལས། རྒྱུད་ལུང་སྦག་ཏུ་བཤད་པའི་ལེའུ་སྟེ་གསུམ་པའོ།། །།དེ་ནས་བཀའ་སྩལ་པ། ཐིག་ལེ་ཉག་ཅིག་ཞེག་ཏུ་བཤད་པ་དང་། །གཉས་སུ་བཤད་<milestone unit="page" n="175"/><milestone unit="line" n="175.1"/>༄༅། །པ་དང་། །གསུམ་དུ་བཤད་པ་དང་། བཞི་དང་ལྔ་རུ་བཤད་པ་བལྷན་དུ་གསོལཀྱེ་ ས་ཞུས་པས། །བཀའ་སྩལ་པ། ཐིག་ལེ་ཉག་ཅིག་ཞིག་ཏུ་བཤད་པ་ནི། ཐིག་ལེ་ཉག་ཅིག་ཡེ་ཤེས་ཆེན་པོ་སྟེ། རྒྱ་ཆེ་ལྟ་<milestone unit="line" n="175.2"/>བ་ལ་ཟླའི་དོན་དུ་བཤད་པ་ཡང་། །གཞི་མ་དངོས་པོའི་གནས་ལུགས་ལ། །རྟགས་དང་མ་རྟགས་གཉིས་སུ་མེད། །སངས་རྒྱས་སེམས་ཅན་གཉིས་སུ་མེད། །དག་དང་མ་དག་གཉིས་སུ་མེད། །སྣང་དང་མ་སྣང་<milestone unit="line" n="175.3"/>གཉིས་སུ་མེད། །བསྒོམ་དང་མི་སྒོམ་གཉིས་སུ་མེད། །སྐྱོན་དང་ཡོན་ཏན་གཉིས་སུ་མེད། །ཐབས་དང་ཐིག་ལེ་རང་སྣང་ལ། །གཉིས་སུ་འཛིན་པ་འཁྲུལ་པ་ཡིན། །རྒྱ་ཆེ་ནམ་མཁའ་ལྟ་བུ་ཡིན། །ཕྱོགས་འཚམས་<milestone unit="line" n="175.4"/>སྒྲུབས་པས་ག་ལ་གྲུབ། །ཐམས་ཅད་ཕྱོགས་མེད་ཁྱབ་བརྡལ་ལ། །རྣམ་རྟོག་བློ་ཡི་ག་ལ་སློད། །ལྡོངས་བས་ནམ་མཁའ་ག་ལ་སྙེགས། །གྲང་ནད་ཅན་གྱི་སྐྱེས་བུ་ལ། །ག་བུར་དུག་དུ་ངེས་པར་འགྱུར། །བློ་ཆུང་ཤེས་<milestone unit="line" n="175.5"/>རབ་ཆུང་བ་ལ། །ཉག་ཅིག་བསྟན་པས་ལྐུག་པར་འགྱུར། །ཨེ་མ་ཧོ། ཐམས་ཅད་གཅིག་པ་ལ། སྒྲོ་བཏགས་ཆོས་ཀུན་ཐིག་ལེར་ཅིག །སྣ་ཚོགས་ཐིག་ལེ་ཉག་ཅིག་དང་། །ཞེས་གསུངས་སོ། །ཨ་རྟ་རྫོགས་པའི་རྒྱུད་<milestone unit="line" n="175.6"/>ལས། ཐིག་ལེ་རྒྱ་ཆེ་བ་རུ་བཤད་པའི་ལེའུ་སྟེ་བཞི་པའོ།། །།ཐིག་ལེ་ཟབ་པར་བཤད་པར་ཞུ་ཞེས་ཞུས་པས། བཀའ་སྩལ་པ། ཟབ་ཅིང་ཡངས་ལ་རྒྱ་ཆེ་བ། །ཟབ་མོ་སངས་རྒྱས་དགོངས་པ་སྟེ། །དེ་དག་ཉམས་སུ་<milestone unit="page" n="176"/><milestone unit="line" n="176.1"/>ལེན་པ་ལ། །ཐིག་ལེ་གཉིས་སུ་བཤད་པར་བྱ། །སྣང་བ་མ་འགགས་ཐིག་ལེའི་རྒྱན། །རོལ་པ་ཡིན་པར་ཤེས་པར་བྱ། །རིག་པ་ཡེ་ཤེས་མ་འགགས་རྩལ། །འགག་པ་མེད་པར་ཤེས་པར་བྱ། །སྣང་བ་ཐིག་ལེའི་<milestone unit="line" n="176.2"/>གནས་དུ་མ་ཤེས་པ། །མངལ་ཁ་རྒྱ་ཡིས་གང་ལ་ཐེབས། །སྣང་བ་སྟོང་པར་བསྒོམས་པས་བསམ་ངོ་ཡིད་སྨོན་ཡུལ། །རིག་པ་ཡེ་ཤེས་གནད་དུ་མ་ཤེས་ན། །འགྱུ་བ་སྟོང་པར་བསྒོམས་པས་རིག་པ་རྐྱང་སྒོམས་<milestone unit="line" n="176.3"/>ཡིན། །ཉན་ཐོས་གང་ཟག་བདག་མེད་རྟོགས་དང་ཁྱད་པར་མེད། །འགྲོ་དྲུག་གཡང་ས་ཆོད་པར་ག་ལ་འགྱུར། །རྟ་བརྒྱུགས་འདྲོག་ལ་མེ་ཏོག་ཆོད་པ་བཞིན། །གང་ལྟར་བལྟས་པས་ཡེ་ཤེས་ཤར་ན་སངས་རྒྱས་<milestone unit="line" n="176.4"/>དགོངས་པ་ཡིན། །ཐབས་ཤེས་གཉིས་ནི་བཙུན་མོ་ཟོ་ཆུ་ཁྱུད་མོ་འདྲ། །རྣམ་རྟོག་ཡེ་ཤེས་གཉིས་ནི་མེ་ལ་ཤིང་བསྣན་འདྲ། །ཡེ་ཤེས་གནད་དུ་གཟིར་ན་རྒྱ་མཛོ་ཉ་མོ་འདྲ། །ཡེ་ཤེས་བྱིན་བརླབས་མུན་པའི་ཉི་མ་<milestone unit="line" n="176.5"/>འདྲ། །མ་དྲེས་རང་སར་གནས་པ་ཟ་འོག་སྣལ་བུ་འདྲ། །ཅེས་གསུངས་སོ། །ཨ་ཏི་རྫོགས་པའི་རྒྱུད་ལས། ཡེ་ཤེས་དང་རྣམ་རྟོག་གཉིས་བརྡར་བསྟན་པའི་ལེའུ་སྟེ་ལྔ་པའོ།། །།ཐིག་ལེ་གསུམ་དུ་བཤད་པ་ནི། །<milestone unit="line" n="176.6"/>གཞི་དང་ལམ་དང་འབྲས་བུ་གསུམ། །གཞི་ལམ་རྣམ་གསུམ་ཤེས་བྱ་སྟེ། །དབྱིངས་ཀྱི་ཐིག་ལེ་སྟོང་པ་ལ། །ཡེ་ཤེས་ཐིག་ལེ་གསལ་ལ་འཚེར། །རྩལ་གྱི་ཐིག་ལེ་ལྗང་ལ་སྒྲམ། །འདུ་འགྲོ་ལས་ཀྱི་ཐིག་ལེ། །བཀོད་པ་<milestone unit="page" n="177"/><milestone unit="line" n="177.1"/>༄༅། །རྒྱན་གྱི་ཐིག་ལེ། །གཉིས་མེད་རང་གསལ་གྱི་ཐིག་ལེ། །ལམ་གྱི་ཐིག་ལེ་རྣམ་གསུམ་སྟེ། །རང་སྣང་འོད་ཟེར་གྱི་ཐིག་ལེ་ལ་ཆགས་པ་སྣ་ཚོགས་སྐྱེ་བ་ཨེ་མ་ཧོ། །རིག་པ་རྩལ་གྱི་ཐིག་ལེ་ལ། ཞེན་པ་<milestone unit="line" n="177.2"/>དངོས་པོར་ཤར་བ་ཨེ་མ་ཧོ། །དབྱེར་མེད་སྙིང་པོའི་ཐིག་ལེ་ལ། །གཉིས་སྣང་ཉམས་སུ་རྨྱོང་བས་འབྲས་བུ་སྣ་ཆོགས་སུ་གྲུབ་པ་ཨེ་མ་ཧོ། །འབྲས་བུའི་ཐིག་ལེ་རྣམ་གསུམ་སྟེ། །ལྷུན་གྲུབ་རྟོགས་པའི་ཐིག་ལེས་ཐས་<milestone unit="line" n="177.3"/>ཅད་མཁྱེན། ། རང་བྱུང་རང་ལ་སྣང་བའི་ཐིག་ལེས་བདེ་ཆེན་རང་ལ་ཤར། །རྒྱུན་གྱི་ཐིག་ལེས་བྱིན་བརླབས་ལ་རྒྱུན་ཆད་མེད། །སྣང་བ་རྣམ་ཤེས་ཡིད་དང་གསུམ། །འཁོར་བ་སངས་རྒྱས་གནས་ལུགས་གསུམ། །<milestone unit="line" n="177.4"/>རྒྱུ་དང་ལམ་དང་འབྲས་བུ་གསུམ། །བྱིན་བརྒྱུད་སྙན་བརྒྱུད་ཐུགས་བརྒྱུད་གསུམ། །སྙིང་པོ་འོད་དང་ཟེར་དང་གསུམ། །རྣོ་དང་མྱུར་དང་ཟབ་དང་གསུམ། །བརྟན་དང་རྒྱ་ཆེ་ཕྲ་དང་གསུམ། །མན་ངག་གདམས་ངག་<milestone unit="line" n="177.5"/>སྙན་བརྒྱུད་གསུམ། །ཐིག་ལེ་གསུམ་དུ་བཤད་པའོ། །ཞེས་གསུངས་སོ། །ཨ་ཏི་རྫོགས་པའི་རྒྱུད་ལས། ཟབ་མོ་གསུམ་དུ་བཤད་པའི་ལེའུ་སྟེ་དྲུག་པའོ།། །།ཡང་བཀའ་སྩལ་པ། ཟབ་མོ་བཞི་རུ་བསྟན་པ་བཤད་<milestone unit="line" n="177.6"/>དུ་གསོལ། ། ཞེས་ཞུས་པས། བཀའ་སྩལ་པ། དངོས་པོ་གཅིག་ལ་བཞིར་དབྱེ་བ། །ལེའུ་དག་གི་དཔེ་བཞིན་ནོ། །དཔེ་དང་དོན་དང་ཚིག་དང་ནི། །བརྡ་ཡི་དགྲོལ་བར་བཤད་པའོ། །ཆོས་ཀྱི་སྐུ་ཡི་དོན་དང་ནི། །<milestone unit="page" n="178"/><milestone unit="line" n="178.1"/>རང་སྣང་ལོངས་སྤྱོད་རྫོགས་པའི་སྐུ། །སྤྱིར་ཡང་སྤྲུལ་པའི་སྐུ་ལ་ངོ་སྤྲད་པས། །དེའི་ཡོན་ཏན་ངོ་བོ་ཉིད་ཀྱི་སྐུ། །ཡེ་ཤེས་བཞིའི་དོན་ཀྱང་རང་སོར་འབྲེལ། །འབྱུང་བ་ལྔ་ནི་ཆོས་སྐུའི་བརྡ། ཁེང་སྤགས་མེ་ནི་ག་ལ་<milestone unit="line" n="178.2"/>འབྱུང་། །རྣམ་རྟོག་མེད་ན་ཡེ་ཤེས་ག་ལ་སྐྱེ། །རྣམ་རྟོག་ཡེ་ཤེས་ཡིན་ན་བཀའ་རྒྱུད་ཟབ་མོ་གང་ལ་དགོས། །འབད་པ་མེད་པར་ཡེ་ནས་གྲོལ། །སྦྲལ་པའི་སྐ་ལ་རྣམ་རྟོག་སྐྱེས་ནས་ཡེ་ཤེས་གསལ། །དཔེར་ན་མེ་ལ་<milestone unit="line" n="178.3"/>ཤིང་བསྣན་འདྲ། །ཟུང་དུ་ཞྭགས་པས་ལོངས་སྤྱོད་རྗོགས་པའི་སྐུ། །ཇི་ལྟར་སྦད་ཀྱང་ཟད་པ་མེད། །ངོ་བོ་ཉིད་ཀྱི་སྐུའི་ངང་དུ་གནས། །ཡེ་གྲོལ་བཞོ་ཡི་སྐུ་བཞི་དེ། །རྒྱ་ཆེ་བའི་དོན་དུ་བཤད་པ་ཡིན། །ཟབ་མོ་ཉམས་<milestone unit="line" n="178.4"/>སུ་ལེན་ན་རང་གྲོལ་སྐུ་བཞིའེ་ངོ་སྤྲོད་ན། །རྣམ་རྟོག་ཝལ་གྱི་སྐྱེས་པའི་དུསཉི་ ད་ན། །རང་རིག་ཡེ་ཤེས་ངོ་སྤྲོད་ཀྱིས། །རྣམ་རྟོག་དྭངས་ནས་ཡེ་ཤེས་གསལ། །འགྱུ་བ་མེད་ན་ཡེ་ཤེས་ག་ལ་གསལ། །འགྱུ་བ་དྭངས་<milestone unit="line" n="178.5"/>པས་ཡེ་ཤེས་གསལ། །རང་གྲོལ་སྤྲུལ་པའི་སྐུའི་ངོ་སྒོད་ཡིན། །རང་གྲོལ་ལོང་སྐུའི་ངོ་སྤྲོད་ནི། །འགྱུ་བ་དང་པས་འོད་གསལ་ལ། །ལྷ་ནེ་བརྟན་པར་གནས་པ་དེ། །དེ་ནི་ལོང་སྐུའི་ངོ་སྤྲོད་དོ། །འགྱུ་བ་འོད་གསལ་<milestone unit="line" n="178.6"/>གཉིས་སུ་མེད། །གང་གི་ཕྱོགས་སུ་མ་ལྷུང་པ། །དེནི་ ་ཆོས་སྐུའི་ངོ་སྤྲོད་ཡིན། །་ག་ལེ་ཡེ་ཤེས་ཟང་ཐལ་ལ། ཁུ་དང་རྐྱེན་གྱིས་མ་སྐྱེད་པར། །རང་བཞིན་ཤུགས་ཀྱི་ཤར་བ་དེ། །ངོ་བོ་ཉིད་ཀྱི་སྐུའི་ངོ་སྤྲོད་ཡིན།<milestone unit="page" n="179"/><milestone unit="line" n="179.1"/>༄༅། །ཞེས་གསུངས་སོ། །ཨ་ཏི་རྫོགས་པའི་རྒྱུད་ལས། ཐིག་ལེ་བཞི་སྒོར་ངོ་སྤྲོད་ཀྱི་ལེའུ་སྟེ་བདུན་པའོ།། །།དེ་ནས་ཡང་བཀའ་སྩལ་པ། ཐིག་ལེ་ལྔ་སྟོར་བཤད་པ་ནི། །དབྱིངས་ཀྱི་ཐིག་ལེ་འོད་གསལ་<milestone unit="line" n="179.2"/>བ། །རང་རྒྱུང་ཡེ་ཤེས་མལ་དུ་གཞུག །ཡེ་ཤེས་ཐིག་ལེ་ཆེན་རྦོ་དེ། །རིག་པའི་ཐོ་ཤེས་མ་བུ་སྤྲད། །གཉིས་སུ་སྣང་བའི་ཡེ་ཤེས་དེ། །ལྷག་མཐོང་རིག་པའི་ཡེ་ཤེསསྟུ་ རྟོས། །གཟུང་འཛིན་ཐག་པ་བཅད་པར་བྱ། །དེ་ནི་<milestone unit="line" n="179.3"/>ལྷུན་གྲུབ་ཐིག་ལེ་ཡིན། །སྙིང་པོ་གཡོ་མེད་ཡེ་ཤེས་ཀྱིས། །དང་དུ་ཕྲད་ན་བཟུང་འཛིན་འཆད། །དབྱིངས་ཉིད་རྣམ་དག་ཐིག་ལེ་ཡིན། །ཡེ་ཤེས་ཟང་ཐལ་ཟེན་པོར་བཟླ། །བལྟ་བའི་སྒོང་རྒྱ་རལ་པ་ཡིན། །ལྷུན་གྱི་<milestone unit="line" n="179.4"/>གནས་པའི་ཐིག་ལེ་ཡིན། །སྒོ་ལྔ་ཆགས་སྡང་མདུད་པ་ལ། །ལྷག་མཐོང་རིག་པའི་ཡེ་ཤེས་ཀྱིས། །རལ་གྲིས་བཅད་དེ་གཏང་བར་བྱ། །སྣང་བ་འོད་གསལ་གྱི་ངོ་སྤྲོད་དོ། །དཀར་དམར་འདོད་ཆགས་ཀྱི་མདུད་པ་<milestone unit="line" n="179.5"/>ལ། །རང་བྱུང་རང་སྣང་གི་ཡེ་ཤེས་ཀྱིས། །ལྕག་ཀྱུས་བཟུང་བ་གཏང་པར་བྱ། །ཟློས་སྐུ་འོད་གསལ་གྱི་ངོ་སྤྲོད་དོ། །སེམས་འགྱུ་བ་རྣམ་རྟོག་གི་མདུད་པ་ལ། །ཉམས་མྱོང་སྒོམ་པའི་སྒོང་རྒྱ་རལ། །རང་རིག་ཡེ་ཤེས་<milestone unit="line" n="179.6"/>ཀྱི་ངོ་སྤྲོད་བྱས། །སྙིང་པོ་ཡེ་ཤེས་སྣང་མེད་ཀྱིས། །ཆགས་འཛིན་སྒོམ་པའི་ཞེན་པ་སྤངས། །རང་སྣང་ཐིག་ལེའི་ངོ་སྤྲོད་དོ། །ཡིད་འགྱུས་བག་ཆགས་ཀྱི་མདུད་པ་ལ། །འོད་གསལ་གསང་ལམ་གྱི་ངོ་སྤྲོད་ཀྱིས། །རྒྱས་<milestone unit="page" n="180"/><milestone unit="line" n="180.1"/>འདེབས་སྤྱོད་པའི་སྒོང་རྒྱ་རལ། །རང་ལ་ཤར་བའི་འོད་གསལ་སྐྱེས། །མཚན་མ་ལམ་གྱི་གོལ་ས་ཆོད། །ཀུན་གཞི་ཟང་ཐལ་གྱི་ཐིག་ལེ་དང་། །མཚན་མ་རང་སྣང་གི་ཐིག་ལེ་གཉིས། །བསྲེས་པ་མེད་པར་དཀྲུག་<milestone unit="line" n="180.2"/>གིས་འདྲེས། །འབྲས་བུ་སྤངས་ཐོབ་དུས་ཀྱི་སྒོང་རྒྱ་རལ་ཨེ་མ་ཧོ། །ཞེས་གསུངས་སོ། །ཨ་ཏི་རྫོགས་པའི་རྒྱུད་ལས། ཐིག་ལེ་ལྔ་སྦྱོར་དུ་བཤད་པའི་ལེའུ་སྟེ་བརྒྱད་པའོ།། །།དེ་ནས་ཡང་བཀའ་སྩལ་པ། འགག་<milestone unit="line" n="180.3"/>གི་རྣམ་པ་བསྟན་པར་བྱའོ་ཞེས་གསུངས་སོ། །སེམས་འཛིན་ཕྲ་མོ་རྩོམ་པ་ནི། །ཡེ་ཤེས་ཟང་ཐལ་སྐྱེ་བའི་འགག །ཚོགས་དྲུག་བཀག་ནས་དབུགས་ལ་གཏོད། །ཆོས་ཉིད་འོད་གསལ་སྐྱེ་བ་འགག །དབུགས་ལ་<milestone unit="line" n="180.4"/>གཏོད་ཅིང་རླུད་ལ་སྦྱོང་། ། རང་བྱུང་ཡེ་ཤེས་སྐྱེ་བ་འགག །ཕུང་པོ་ལྷ་དང་ལྷ་མོར་སྒོམ། །སྐུ་ཡིས་དམ་ཚིག་རྟེན་པ་དེས། །ཆོས་སྐུ་འོད་གསལ་སྐྱེ་མེད་འགག །ངག་གི་བཟླས་བརྗོད་འཕྲོ་འདུ་སྦྱོང་། །གསུང་གི་དམ་<milestone unit="line" n="180.5"/>ཚིག་རྒྱུན་དུ་སྤྱོད། །དེས་ནི་རང་རིག་ཡེ་ཤེས་འགག །དམ་རྫས་རྣམ་ལྔ་རྒྱུན་དུ་རྟེན། །ཐུགས་ཀྱི་དམ་ཚིགཐུ་ །ན་མི་གཅོད། །ལྷག་མཐོང་རིག་པའི་ཡེ་ཤེས་འགག །རྒྱ་ཆེ་ལྟ་བ་ཁ་འགྱང་ཁྱེར། །འགྱུ་དྭངས་ཡེ་ཤེས་སྐྱེ་<milestone unit="line" n="180.6"/>བ་འགག །འགག་མེད་ཐིག་ལེ་འདི་ཡིན་གྱིས། །ཐུག་པར་མོས་ལ་སྤྱད་པར་གྱིས། །ཞེས་གསུངས་ནས་ཆས་ཉིད་རང་སྣང་གི་དབྱིངས་སུ་གཤེགས་སོ། །ཨ་ཏི་རྫོགས་པའི་རྒྱུད་ལས་ལེའུ་དགུ་པའོ།། །།ཨ་ཏི་<milestone unit="page" n="181"/><milestone unit="line" n="181.1"/>༄༅། །རྫོགས་པའི་རྒྱུད་རྫོགས་སོ།། །།ཨ་ཏི་སྤྱི་གཅོད་ཀྱི་རྒྱུད་བཞུགས་སོ། །༄་། །རྒྱ་གར་སྐད་དུ། ཨ་ཏི་ལ་བྷ་ཏི། བོད་སྐད་དུ། ཨ་ཏི་སྒྱི་གཅོད་ཀྱི་རྒྱུད། དཔལ་རྡོ་རྗེ་སེམས་དཔའ་ལ་ཕྱག་</p></div1>
        </body>
    </text>
</TEI.2>