<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0562-text.xml">
    <teiHeader lang="tib">
        <fileDesc>
            <titleStmt>
                <title><!--sangs rgyas thams cad kyi thugs gsang ba chen po'i rgyud/-->སངས་རྒྱས་ཐམས་ཅད་ཀྱི་ཐུགས་གསང་བ་ཆེན་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0562-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=216.2; end=227.6--><milestone unit="line" n="216.2"/>ལོངས་སྤྱོད་ཤོག །ཅེས་གསུངས་སོ། །ཁ་ཐ༷།། །། ༄༅།རྒྱ་གར་སྐད་དུ། སརྦ་བུརྙ་ཙིསྟ་མ་ཧྭ་གུ་གྱེ་ཏནྟྲ། བོད་སྐད་དུ། །སངས་རྒྱས་ཐམས་ཅད་ཀྱི་ཐུགས་གསང་བ་ཆེན་པོའི་རྒྱུད།<milestone unit="line" n="216.3"/>བཅོམ་ལྡན་འདས་འབྲས་བུ་ཐམས་ཅད་ཀྱི་མངའ་བདག་ལ་ཕྱག་འཚལ་ལོ། །འདི་སྐད་བདག་གིས་བསྟན་པ་རང་འབྱུང་བའི་དུས་གཅིག །ཡུལ་ཆོས་ཉིད་ལ་ཡེ་ཤེས་ཟང་ཐལ་དུ་ཤར། ཞིང་ཁམས་ཐམས་ཅད་ཡེ་<milestone unit="line" n="216.4"/>ཤེས་སུ་མ་སྒྲིབས་པར་གསལ་བའི་དུས་གཅིག་ན། སྣ་ཚོགས་ཡུལ་སྣང་ཐམས་ཅད་ནི་ལོང་སྤྱོད་རྫོགས་པའི་སྐུ། འབྱུང་བའི་སྒྲ་ཐམས་ཅད་ནི་བསྟན་པའི་གསུང་དུ་སྒྲོགས་པ། ཇི་ལྟར་འགྱུ་ཞིང་དྲན་པ་ཐམས་ཅད་<milestone unit="line" n="216.5"/>ནི་ཐུགས་རྣམ་དག་ཆེན་པོའི་ཀློང་བརྡོལ་ནས་ཆོས་ཉིད་དོན་གྱི་ནམ་མཁའ་ལ་གནས་ལུགས་རིག་པའི་སྒྲ་ནི་བསྒྲགས། ཆོས་སྐུ་ཉག་གཅིག་སྤྲོས་དང་བྲལ་བའི་སྤྱིན་ཕུང་ནི་གཏིབས །གཉིས་མེད་མཉམ་པའི་ཆར་ཆེན་<milestone unit="line" n="216.6"/>པོ་ནི་ཕབ། ཉོན་མོངས་བདག་ཏུ་འཛིན་པ་ཐབ་ནི་རླན། གདུལ་བྱ་ཡུལ་ཅན་རྣམ་རྟོག་ནི་བཅད། སེམས་ཅན་འཁོར་བར་ཡུན་རིངས་གནས་པ་རྣམས་ནི་དྲངས། ཕྱོགས་བཅུར་ཁྱབ་པའི་དུང་ནི་བུས། ཐེག་པ་<milestone unit="page" n="217"/><milestone unit="line" n="217.1"/>༄༅། །མཐའ་དག་གི་སྒྲ་ནི་གྲགས། སངས་རྒྱས་ཐམས་ཅད་ཀྱིས་བྱིན་གྱིས་བརླབས་ལས་ཤར་བའི་ཚིག་གི་རྒྱལ་པོ་འདི་དག་རང་བྱུང་ཞིང་རང་བཅས་པའོ། །སངས་རྒྱས་ཐམས་ཅད་ཀྱི་ཐུགས་གསང་བ་ཆེན་<milestone unit="line" n="217.2"/>པོའི་རྒྱུད་ལས། །བྱིན་བརླབས་རྫོགས་ལྡན་རང་ཤར་གྱི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོ་མཉམ་རྫོགས་ཆེན་པོའི་དགོངས་པ་ལས་བཞེས་ནས་འབྱུང་བ་རང་ཟད་ཀྱི་<milestone unit="line" n="217.3"/>དགོངས་པ་ལ་ཨ་ར་ཧ་ནེའོ། །དེའི་ཚེ་རྡོ་རྗེ་འཆང་ལ་སངས་རྒྱས་ཐམས་ཅད་ཀྱི་འཕྲིན་ལས་ཆེན་པོས་མངའ་དབང་རྫོགས་པར་བསྐུར་ནས། ནམ་མཁའ་རྣམ་དག་གི་དགོངས་པའི་ཀློང་ནས། རྡོ་རྗེ་སེམས་དཔའ་ལ་<milestone unit="line" n="217.4"/>བཀའ་སྩལ་བ། ཨེ་མ་ཧོ། བསྐལ་པ་སྟོང་ཕྲག་བཅུ་དགུ་དང་། །ཉེར་ཉེར་ལྔ་དང་བན་བུན་བདུན། །ཕྱལ་ཕྱོལ་བགྲང་ལས་འདས་པ་ལས། །མངོན་འཕགས་དྲན་པ་མགོན་པོ་ཡིས། །སངས་རྒྱས་དུས་གསུམ་བཞུགས་<milestone unit="line" n="217.5"/>རྣམས་ཀྱི། །གཉིས་མེད་ཀློང་ནས་དྲན་གཡོས་ཏེ། །ཀརྨ་ཙཀྲ་འཕྲིན་ལས་བཞིས། །ལས་ལ་བསྐུལ་ཏེ་སྟོང་གསུམ་འདིར། །འོད་ལྔས་ཁྱབ་ཅིང་གསལ་བར་བྱས། དེ་ཡི་སངས་རྒྱས་སེམས་ཅན་རྣམས། འབྱུང་བ་རྒྱུ་<milestone unit="line" n="217.6"/>མཐུན་གཅིག་པའི་མཐུས། །ས་རྣམས་གཡོས་ཤིང་སྒྲ་རྣམས་བསྒྲགས། །སྣང་བ་འོད་ཀྱིས་གསལ་བར་བྱས། །བྱིན་བརླབས་རྫོགས་ལྡན་རང་བྱུང་གིས། །མ་བྱས་སྒྲུབ་བྲལ་རང་བྱུང་ཚིག །འབྱུང་བའི་སྒྲ་དང་བྲལ་<milestone unit="page" n="218"/><milestone unit="line" n="218.1"/>བའཕྱར། །གཞི་མ་རིན་ཆེན་སྣ་ལྔ་དང་། །མཐིང་ཤོག་སྔོན་མོའི་བྱང་བུ་ལ། །མར་གདལྗག་ཁུ་རན་ཆེན་ལྔ། །རང་ནན་ཡི་གེ་རྒྱ་ཡིས་བཏབ། །རིན་ཆེན་ཤེལ་གྱི་གླེགས་བམ་དུ། །གཏམས་དང་རིན་ཆེན་འཁོར་ལ་<milestone unit="line" n="218.2"/>ཡིས། །ཟ་ཏོག་མཐེབ་གང་ནག་བཙལ་ནས། །ཆོས་ཉིད་ནང་གསལ་ནམ་མཁའ་ལ། །ཉི་མ་སྤྲིན་ལས་ཐར་པ་ལྟར། །འོད་སྣང་སྒྲ་དང་བཅས་ཏེ་བབས། །དེ་ཚེ་རིགས་དྲུག་གནས་སུ་རྣི། ཡུན་རིངས་འཁོར་རྣམས་<milestone unit="line" n="218.3"/>དབུགས་ཕྱུང་སྟེ། འདས་པ་ཉིད་ལ་འཁོད་གྱུར་ཏོ། །སངས་རྒྱས་བྱེ་བ་དུང་ཕྱུར་གྱི། །རང་བྱུང་བྱིན་བརླབས་ཆུ་རྒྱུན་ཏེ། ཆོས་སྐུ་སྤྲོ་བྲལ་ཐུགས་ལ་བབས། འཁོར་བའི་དོང་ནས་འདོན་སླད་དུ། །འགྲོ་བའི་དོན་ལ་<milestone unit="line" n="218.4"/>འཕྲིན་ལས་བསྐུལ། །དེ་ཚེ་ཉིད་ཀྱི་རང་བྱུང་འདི། །གསལ་སྣང་འོད་ཀྱི་ནམ་མཁའ་ལ། །མི་ཟད་རིན་ཆེན་རྒྱ་དང་ནི། །མི་ཤིག་རྡོ་རྗེ་རྒྱ་ཡིས་བཏབ། །དེ་ལ་རླུད་གི་འཁོར་ལོ་ཕོག །རླུང་དེ་རེག་པའི་སེམས་ཅན་<milestone unit="line" n="218.5"/>རྣམས། །ཡང་དག་ངེས་པའི་ས་ལ་འཁོད། ད་ལྟའི་འཕྲིན་ལས་རང་བྱུང་སྟེ། །ནུས་པའི་མཐུ་དང་རབ་ལྡན་ཡང་། །འདི་ལ་ལོངས་པའི་དཔའ་བོ་ཉུང་། །དེ་ཚེ་ང་ཉིད་འཕྲིན་ལས་ནི། རྩལ་རྣམས་རྫོགས་པའི་ཏིང་ངེ་<milestone unit="line" n="218.6"/>འཛིན། དེ་ལ་སྙོམས་པ་ཞུགས་པའི་དུས། །འདས་པའི་དུས་ཀྱི་སངས་རྒྱས་ནི། བྱེ་བ་དགུ་ཁྲི་བསམ་འདས་ཀྱི། །འཁོར་བ་དོང་ཚོགས་དབང་ཡང་བསྐུར། །རྟགས་སུ་རང་བྱུང་ཆེན་པོ་འདིས། །དེ་ཚེ་ང་ཡི་སྤྱི་གཙུག་<milestone unit="page" n="219"/><milestone unit="line" n="219.1"/>༄༅། །རྒྱན། །ཉིད་ཀྱིས་ཀུན་ཏུ་བལྟས་པ་ཡིས། །འཕྲིན་ལས་ཐོགས་མེད་སྐུ་ཡང་ཐོབ། །དེ་དོན་གཞན་གྱིས་བརྗོད་མི་ནུས། ཞེས་བཀའ་སྩལ་ཏོ། །དེ་ནས་རྡོ་རྗེ་སེམས་དཔའ་ཞེས་བྱ་བ། དུས་གསུམ་གྱི་བདེ་<milestone unit="line" n="219.2"/>བར་གཤེགས་པ་ཐམས་ཅད་ཀྱི་ཐུགས་རྡོ་རྗེའི་ལྟེ་བ་ལས་འཁྲུངས་པ་དེ་ཉིད་གླིང་བཞི་བརྒྱན་པའི་ཞིང་ཁམས་བརྡལ་བ་ཆེན་པོའི་འཕྲིན་ལས་ལ་དབང་བར་མ་བསྐུར་ནས། རང་བྱུང་གི་ཡི་གེ་ཆེན་པོ་རྡོ་རྗེ་སེམས་<milestone unit="line" n="219.3"/>དཔའི་ཕྱག་མཐིལ་གཡས་སུ་འཕངས་ཏེ། ཅི་ཡང་མི་གསུང་བར་ཞལ་གྱི་དཀྱིལ་འཁོར་སྦས་ཏེ་བཞུགས་སོ། །དེའི་ཚེ་རྡོ་རྗེ་སེམས་དཔས་ཟ་མ་ཏོག་ཞལ་ཕྱེ་སྟེ། བལྟས་པས་ངོ་མཚར་བར་སྣང་ཡང་། གསང་བ་ཆེན་<milestone unit="line" n="219.4"/>པོ་རྡོ་རྗེའི་ཚིག་འདི་ཤིགས་པར་མ་གྱུར་ནས།།ཐུགས་མཉམ་པར་བཀོད་པའི་མཐུས་གསོལ་བ་བཏབ་པ། ས་གཡོ་བ་ཆེན་པོ་ཡང་བྱུང་། སྒྲ་ཆེན་པ་ཡང་གྲག །འོད་ཀྱི་སྣང་བ་ཆེན་པོ་ཡང་བྱུང་སྟེ །བལྷས་པས་རང་<milestone unit="line" n="219.5"/>བྱུང་གི་ཡི་གེ་ཆེན་པོ་འགྲོ་བ་སོ་སོའི་སྐད་ཀྱི་རིགས་ལྟར་སྣང་བར་གྱུར་ཅིག །ཅེས་ཡང་བྱུང་ངོ་། སྒྲ་དེས་ཞིང་ཁམས་འདི་ཉིད་དུ་སྒྲ་རྣམས་ཇི་སྙེད་པའི་སྒྲར་རང་སྣང་བའོ། །སངས་རྒྱས་ཐམས་ཅད་ཀྱི་ཐུགས་གསང་<milestone unit="line" n="219.6"/>བ་ཆེན་པོའི་རྒྱུད་ལས། ངོ་མཚར་བའི་ལྟས་མཐོང་ཞིང་རྗེས་སུ་བཟུང་བའི་ལེའུ་སྟེ་གཉིས་པའོ།། །།དེ་ནས་སྟོན་པས་ཞལ་གྱི་དཀྱིལ་འཁོར་ཕྱེ་ནས་བཀའ་སྩལ་པ། ཨེ་མ་ཧོ། སངས་རྒྱས་དུས་གསུམ་བཞུགས་<milestone unit="page" n="220"/><milestone unit="line" n="220.1"/>པའི་ཐུགས། །རང་བྱུང་ཆེན་པོའི་ཡི་གེ་འདི། །ཀུན་གྱིས་རྟོགས་པ་མ་ཡིན་ཏེ། །འཇུག་སྒོ་ལམ་ལ་སྦྱངས་པ་ཡང་། །འདི་མ་མཏོང་བར་གྲོལ་བ་མེད། འདས་དང་མ་བྱོན་ད་ལྟར་གྱི། །ཡེ་ཤེས་གཉིས་ལྡན་སངས་རྒྱས་<milestone unit="line" n="220.2"/>རྣམས། །འདི་དང་མ་འཕྲད་འབྲས་བུ་ནི། །མ་ཐོབ་མི་ཐོབ་ཐོབ་མི་འཀྱུར། །བསྟན་པའི་འཇུག་སྒོ་ཕྲག་ཡས་རྣམས། །སྦྱང་བྱ་བློ་ཡིས་རིག་རྩལ་ལས། །མི་ལྡོག་ངེས་པའི་འབྲས་བུ་ལ། །རྡུལ་ཆ་ཙམ་ཡང་རེག་པ་<milestone unit="line" n="220.3"/>མེད། །དེ་ཕྱིར་ཞིང་ཁམས་གང་གཞན་དུ། །མྱང་འདས་འབྲས་བུ་སུས་ཐོབ་ཚེ། འདི་དང་འཕྲད་ནས་གྲོལ་བ་ཡིན། །འདི་ཉིད་བསྟན་པའི་ཁ་དོག་ཏུ། །གང་གི་ལུསལ་འཆང་བ་དེའི། །གླེགས་བམ་དེ་ནི་ལན་གསུམ་<milestone unit="line" n="220.4"/>ང་། །འཕར་ཞིང་རང་འོད་ལྔ་པོ་འབྱུང་། །དེ་ཡི་ཚེ་ན་ལན་གསུམ་དུ། །རྡོ་རྗེ་ལྕེ་ཡིས་བཀླག་པར་བྱ། །དེ་ཡང་དེ་དང་སྐལ་བ་མཉམ། །འདི་དང་འཕྲད་བའི་སྐྱེས་བུ་དེ། །རིམ་གྱིས་རྩལ་བ་སྔར་སྦྱངས་ཤིང་། །ཚོགས་<milestone unit="line" n="220.5"/>གཉིས་ཤིང་རྟའི་འཁོར་ལོ་ལྟར། །ཟུང་འཇུག་ལམ་ཡང་སྔར་སྦྱངས་ཤིང་། །བག་ཆགས་ལས་ཀྱི་བལ་གཤམ་བྲེགས། །དེ་ལྟའི་གང་ཟག་དེ་དང་འཕྲད། དེ་ལ་ཡིད་གཉིས་ཐེ་ཚོམ་བྲལ། །དེ་ལྟ་མ་ཡིན་གང་ཟག་<milestone unit="line" n="220.6"/>རྣམས། །འདི་དང་གལ་ཏེ་འཕྲད་གྱུར་ཀྱང་། །ཡིད་གཉིས་བློ་ཡིས་སྤོང་བར་འགྱུར། །དེ་ཉིད་སྤངས་པའི་སེམས་ཅན་རྣམས། མནར་མེད་གནས་སུ་ཡུན་རིང་གནས། །དེ་ན་རང་བྱུང་ཡི་གེ་འདི། །ངེས་པའི་ཤེས་<milestone unit="page" n="221"/><milestone unit="line" n="221.1"/>༄༅། །པར་སྤྱན་པར་བྱ། །དེ་ལྟར་འཆང་བའི་སེམས་ཀྱི་བུ། །བྱ་བའི་གནད་དང་གྲོལ་བ་ཡི། །རྒྱུད་ཀྱི་འགྲོ་དོན་འདི་ལྟར་བྱ། །རིན་ཆེན་མཐིང་ཤོག་བྱང་བུ་ལ། །བསྟན་པ་གང་འཛིན་དེ་ཡི་ནི། །རིན་ཆེན་<milestone unit="line" n="221.2"/>སྙིང་པོས་བྲིས་བྱས་ལ། །མུ་ཏིག་དམར་པོའི་སྣོད་དུ་གཏམ། །དེ་ཡི་ཚད་ནི་སོར་བཞིའོ། །དེ་ཉིད་ལུས་དང་ཡོངས་མི་འབྲལ། །རང་གི་ཕུང་པོ་འདོར་དུས་སུ། །རྣམ་དག་འོད་གསལ་ཞིང་ཁམས་སུ། །འབྲས་བུ་གང་<milestone unit="line" n="221.3"/>ལ་འོད་ཕྱུང་སྟེ། །རང་བཞིན་སྤྲུལ་པས་འགྲོ་བ་འདུལ། །དེ་ཉིད་ཤི་འཕོས་མྱ་ངན་འདའ། །ཨེ་མ་ཏོ། འདི་དང་འཕྲད་པའི་སྐལ་ལྡན་དེས། །འགྲོ་བའི་དོན་ཉིད་བྱེད་འདོད་ན། །འདི་བྲིས་གླེགས་བམ་དམ་པ་<milestone unit="line" n="221.4"/>དེ། །གང་ཞིག་ཕ་རོལ་འཕོ་བའི་ཚེ། །ཚེ་འདས་དེ་ཡི་སྤྱི་གཙུག་གམ། ལུས་ལ་བཏགས་ཏེ་མེར་སྦྱངས་ན། །འོད་གསལ་ལ་འཕོས་འཇའ་ཡང་འབྱུང་། །དྲན་རིག་དབྱིངས་གྲོལ་སྒྲ་ཡང་འབྱུང་། །ས་ལམ་ཆིག་ཆོད་ས་<milestone unit="line" n="221.5"/>ཡང་གཡོ། །རང་སྣང་རྒྱ་ཡན་སྐུ་ཡང་འབྱུང་། །ཐིག་ལེ་མཐར་ཕྱིན་གསུང་ཡང་འབྱུང་། །སྤྲུལ་པའི་གཟུགས་སྐུ་ཐོབ་རྟགས་རྣམས། །ཡིད་སྤྱོད་འཛིན་པའི་ཐེག་པ་ལྟར། །སྒྲུབ་པ་མ་ཡིན་བྱས་བྱུང་མིན། །མ་བྱས་ལྷུན་<milestone unit="line" n="221.6"/>ཡིས་གྲུབ་པའི་དོན། །རང་བྱུང་འགྲོ་དོན་དེ་ལྟར་བྱ། །ཡི་གེ་མི་སྤེལ་གསང་བར་རིགས། སྤེལ་ན་རང་བྱུང་བཀའ་དང་འགལ། །གསང་ཞིང་ཚིག་ཙམ་ཁར་མི་དབྱུང་། །འདི་ཉིད་ལུས་ལ་བཅངས་པ་ན། །དུས་གསུམ་<milestone unit="page" n="222"/><milestone unit="line" n="222.1"/>རྒྱལ་བའི་གདུང་ཡང་འཛན། །འབྱུང་པའི་སྒྲ་དོན་གོམས་པ་གཅེས། །འདས་དུས་སྐུ་གསུམ་བཞུགས་ལྟངས་ལྟ། །འབྲུ་གཅིག་དཔའ་བོ་ཧཱུཾ༷་ལ་བསླབ། །མི་རྒྱུད་རང་ཡལ་འདོད་པ་ན། །སྒྲོན་མ་འབར་བའི་འཁར་ལ་<milestone unit="line" n="222.2"/>གཟུང་། །དེ་ལྟར་བྱེད་པའི་སྐལ་ལྡན་བུ། །འབྱུང་བ་རང་ཡལ་འཁོར་བ་གྲོལ། །ལྷག་མ་མེད་པར་ཟག་བཅས་ལུས། །འོད་གསལ་ཉིད་དུ་དྭངས་སྙིགས་ཕྱེད། །དེ་ཕྱིར་གསང་ཆེན་ངེས་པ་ནི། །ཡིད་སྤྱོད་འཛིན་པས་<milestone unit="line" n="222.3"/>ཁྱད་འཕགས་ཕྱིར། །མ་སྒྲུབ་སྐུ་ཡང་ལྷུན་གྱིས་གྲུབ། །འབྱུང་བ་ཟད་བའི་ས་ལ་ཕྱིན། །རང་བྱུང་གདོང་མའི་ཀློང་དུ་ཕྱིན། །དེ་ཕྱིར་རང་བྱུང་ཆེན་པོ་ཡི། །གསང་རྒྱུད་འདི་ནི་རབ་དཀོན་ཕྱིར། །ཕལ་པ་འདི་ཉིད་སྣང་<milestone unit="line" n="222.4"/>བ་མིན། །སེང་གེ་འགྱིང་འདྲའི་གནས་ཉིད་དུ། །ཐབས་དང་ལྡན་པས་སྦ་བར་བྱ། །ཨེ་ཀ་ནག་མོ་རལ་གཅིག་མ། །བྷ་ལིང་བྱིན་ཏེ་གཉེར་གཏད་བྱ། །ལས་ཅན་འབྱུང་ཕྱིར་བཀའ་ཡང་གྲོལ། །དེ་བྱས་རང་བྱུང་ཆུད་མི་<milestone unit="line" n="222.5"/>ཟ། །ཡང་ན་རང་གི་ལུས་དང་འགྲོགས། །སྒྱུ་ལུས་འདོར་ཚེ་སྣོད་ལྡན་བུ། །གཅིག་ལས་གཞན་དུ་སྤེལ་གྱི་བྱ། །རྒྱས་གདབ་འགྲོ་དོན་སྣང་བ་སྦྱིན། །དེས་ཀྱང་བཀའ་བཞིན་རྗེས་སུ་བསྲུངས། །དེ་བས་མང་ན་ཆད་པ་<milestone unit="line" n="222.6"/>ཆོད། །འདི་འདྲ་ཞིང་ཁམས་གཞན་ན་མེད། །ཡང་ནས་ཡང་ཞུས་བསྟན་པའི་བཅུད། །ང་ཡི་བཀའ་བཞིན་བསྲུང་ཞེས་པའི། །མགོན་པོའི་ཚོགས་རྣམས་མ་གཡེལ་ཅིག །ཡེ་ཤེས་ལས་ལས་གྲུབ་པ་ཡི། །དུར་ཁྲོད་སྐྱོང་<milestone unit="page" n="223"/><milestone unit="line" n="223.1"/>༄༅། །བའི་མཁའ་འགྲོ་མ། །ཡུད་ཙམ་འདི་དང་མ་བྲལ་ཅིག །དམ་མེད་བདུད་ཆོད་སྲོད་རྩ་ཆོད། །རིགས་ཀྱི་བཀའ་སྡོད་ལྕགས་གདོང་ཅན། །བཀའ་ལོག་སྤྱོད་པའི་སྲོག་རྩ་ཆོད། །སྲུངས་ཤིག་སྐྱོངས་ཤིག་ས་<milestone unit="line" n="223.2"/>མ་ཡ། །མ་མ་རུ་ལུ་རུ་ལུ་སྒག་ཙ་ཙ་ཙིསྟ་རུ་དྲ་མར་ཡ་རྦད་སྨྱོ། གཉེར་གཏད་བཅོལ་ལོ། །སངས་རྒྱས་ཐམས་ཅད་ཀྱི་ཐུགས་གསང་བ་ཆེན་པོའི་རྒྱུད་ལས། བྱིན་བརླབས་འགྲོ་དོན་སྣང་བའི་ལེའུ་སྟེ་གསུམ་<milestone unit="line" n="223.3"/>པའོ།། །།དེ་ནས་འབྱུང་བ་རང་གནད་ཀྱི་དགོངས་པ་བྱིན་བརླབས་རང་བྱུང་དུ་སྣང་བའི་ཚིག །སྤྲུལ་སྐུའི་ས་བོན་འཕེལ་བར་བྱེད་པ། །སྐུ་གསུམ་རང་སྣང་དུ་རྫོགས་པའི་ཐིག་ལེ། ཞིང་ཁམས་ཕྱོགས་མེད་དུ་ལྟ་<milestone unit="line" n="223.4"/>བའི་མེ་ལོང་། །དྲང་སྣང་རང་ཡུལ་དུ་སྤྱོད་པའི་འཁོར་ལོ། །གདོས་བཅས་ལྒབྲུལ་པ་འཇིག་པའི་གཟོང་བུ། ས་ལམ་དུས་གཅིག་གཅོད་པའི་རླུད་ཤུགས། །བསྟན་པ་ཆིག་རྫོགས་སུ་བསྟན་པའི་རྩལ་ཆེན། དུས་གསུམ་<milestone unit="line" n="223.5"/>གྱི་སངས་རྒྱས་རང་བྱུང་གི་ཡི་གེའི་གཟུགས་སུ་སྣང་བ། །བྱིན་བརླབས་རང་བྱུང་དུ་བབས་པའི་ཚིག་འདི་ལྟ་སྟེ། དྲན་སྣག་ཐམས་ཅད་ཁམས་ལས་བྱུང་བས། ཁམས་རང་ཡལ་ལ་བསླབ་པའི་ཐབས་ཀྱི་རྒྱལ་པོ། དྲན་<milestone unit="line" n="223.6"/>རིག་ཕྱག་རྒྱའི་ངང་དུ་སྦྱོར་ཅིག །བདེན་པའི་མཐུ་སྨིན་པར་གྱུར་ཅིག །ཨོ་ཨུ༷༷ཧཱུཾ༷། ཆོས་རྣམས་མཉམ་པར་བསྟན་པའི་ཕྱིར། །སརྦ་དྷརྨ་མ་ཨ་སིརྙ་ཡེ། བདེ་གཤེགས་དགོངས་པ་བསྟན་པའི་ཕྱིར། །ཏ་ཐུ་ག་ཏ་དྷརྨུ་ཀྭ་<milestone unit="page" n="224"/><milestone unit="line" n="224.1"/>ཡ། འབྱུང་བ་གནས་སུ་དག་པའི་ཕྱིར།།ཡམ་ཨེ་ར་ཡ༷་ཁེ་ར༷་སུ་སྟི་ཡུ། རིག་པ་མངོན་སུམ་བསླབ་པའི་ཕྱིར། །སུ་ཏ་ཨ་བ་དྷརྨུ་ཧོ། །དགོངས་པ་རང་གནད་དབབ་པའི་ཕྱིར། །ས་མ་ཡ་ཏ་ཀྲ་མ་ཏི། དམ་ཚིག་ཆེན་པོའི་<milestone unit="line" n="224.2"/>དགོངས་བསྟན་ཕྱིར། །ཨ་སྟི་སརྦ་མ་ཧྭ་བྷ། །འཁྲུལ་པའི་ངོ་བོ་རང་དག་ཕྱིར། །སརྦ་ཀརྨ་ལོ་ཀི་ཡ། །ཡེ་ཤེས་སྣང་བ་དག་བྱའི་ཕྱིར། །དྷརྨུ་ཙྭ་ན་ཏྲ་དུ་ཡུ། །སྐྱེ་ཤི་རྩད་ནས་གཅད་པའི་ཕྱིར། །ཀུ་ཡ་ཝ་ག་ཙིསྟ་ཨུ་པ་<milestone unit="line" n="224.3"/>ལི། །དུག་ལྔ་གནས་སུ་དག་པའི་ཕྱིར། དུ་བ་སི་ཏ་ལོཀ༷ །དམ་ཚིག་ཆེན་པོ་གཏན་ལ་དབབ་པའི་ཕྱིར། །ས་མ་ཆ་ཨ་པ་ཧ་ར་ཧེ། རང་བཞིན་མཉམ་པའི་དགོངས་བསྟེན་ཕྱིར། །ལ་ཡ་དྷརྨ་ཨ་ཨ་ཨ། སྤྲོས་བཅས་ཆོས་ཉིད་ལ་<milestone unit="line" n="224.4"/>བསླབ་ཕྱིར། །པྲ་བྷ་དྷ་ན་དྷརྨུ་མ་ཏ་ཡུ། །ཆོས་རྣམས་སྟོང་པར་མྱང་འདས་ཕྱིར། །སརྦ་དྷརྨུ་ཨ་ཡ་ཏི། །དགེ་སྡིག་ཐམས་ཅད་ལ་བཟླའི་ཕྱིར། །ཀརྨ་ཐུ་སརྦ་དུ་ལྒེ། དབང་པོའི་ཞེན་པ་བཟློག་པའི་ཕྱིར། །ཀརྨ་རག་ཤ་ལྷི་<milestone unit="line" n="224.5"/>ཧང་ཧི། །ཕུང་པོའི་ཞེན་པ་བཟློག་པའི་ཕྱིར། །སྙེ་ག་ར་ན་སོ་གད་ཀླིང་། །ཡུལ་ཀུན་ཞེན་པ་བཟློག་པའི་ཕྱིར། །བྱུ་ག་ར་ལ་བྷ་དུ་ཏྲི། །སེམས་ཀྱི་དངོས་པོ་སྐྲུར་པའི་ཕྱིར། །ར༷་པ་ཀ་ལས་མི་ཁྱེ། །བྱུང་ཚོར་གནས་སུ་<milestone unit="line" n="224.6"/>གཅད་པའི་ཕྱིར། །མ་ཏང་ཕ་ཕེར་རསྨི་ཏི། །འདུས་ཚོགས་སྣང་བ་ངོས་བཟུང་ཕྱིར། །ཁཊ་རེ་ཊ་ས་མིག་རླུད་། །རིག་པ་གཅེན་རར་གཞུག་པའི་ཕྱིར། །ཨ་ཀེར་ན་སྙེ་ཙག་ཤ །འཁྲུལ་པའི་རང་རྒྱུད་ཁུང་གཅད་<milestone unit="page" n="225"/><milestone unit="line" n="225.1"/>༄༅། །ཕྱིར། །ཡ་རི་མུ་ཏ་ས་ལྷུ་ལི། །རིགས་དྲུག་རིམ་གྱིས་བསྒྲལ་བའི་ཕྱིར། །ཡ་སིང་ར་ཌང་པ་ལ་ཡ། །འཁོར་བ་དོང་ནས་འདོན་པའི་ཕྱིར། །མ་མ་ཀོ་ལིང་ས་མ་རྙ། ཆོས་ཅན་ཐུར་དུ་གཞུག་པའི་<milestone unit="line" n="225.2"/>ཕྱིར། །བྷ་རི་ར༷་པ་པར་མ་ཏི། །རོལ་པའི་བྱུང་ཁུང་སྤུར་བའི་ཕྱིར། །བྱུ་ཧ་སིང་ཧ་ཕ་བྷ་ལ། །ཞེན་པའི་འཕྲེང་ཐག་གཅད་པའི་ཕྱིར། །རི་མ་པི་པི་ཁེ་ཏ་པ། །ལུ་གུ་རྒྱུད་ཨར་ལ་གཏད་པའི་ཕྱིར། །སྟིག་ཁུ་མ་ལ་པ་ཏ༷་<milestone unit="line" n="225.3"/>གི །ལྷ་ཡི་ཕྱག་རྒྱ་བལྟ་བའི་ཕྱིར། །ས་མ་ཉི་ཝ་དྷི་ར་པ། །ལྟ་སྒོམ་ལོག་པ་དག་བྱའི་ཕྱིར། །བཛྲ་ས་ཏོ་ཏི་ཏོ་མ། །ས་ལམ་དུས་གཅིག་གཅད་པའི་ཕྱིར། །ཀྟ་བ་པུ་ཀྟ་རྣ་རྨ་ཡེ། ཡིད་སྤྱོད་ལྟ་བ་ཁུངས་གཅད་ཕྱིར། །རྡརྨུ་<milestone unit="line" n="225.4"/>ཨ་ཏོ་ལ་ས་བྷ་ལི། །སྐུ་གསུམ་ལམ་དུ་བསླང་བའི་ཕྱིར། །རས་མིས་མ་ཁ་རྒད་ཙེ། །སྣང་བ་དངོས་སུ་བླང་བའི་ཕྱིར། །རུ་པས་མི་མི་ཏ་ལམ། །སྒྲ་ཡི་ཞེན་པ་མཐའ་གཅད་ཕྱིར། །ད་ཏིག་བ་ཡང་ཀ་ལི་ས། །བསམ་<milestone unit="line" n="225.5"/>གཏན་ཆེན་པིའི་ས་ནོན་ཕྱིར། །བྷ་ཚ་པ་ལ་ས་མི་ཏྲ༷། །འཕྲིན་ལས་མཐའ་རུ་དབྱུང་བའི་ཕྱིར། །ཀརྨ་ཨེ་ཨ་ཨ་ནུ་ས། །སངས་རྒྱས་མངོན་ཞེན་བཟློག་པའི་ཕྱིར། །སང་ཀྲི་མ་མ་ཀྲརྨ་ཏ། རྒྱལ་སྲས་རྣམས་ཀྱི་གནས་<milestone unit="line" n="225.6"/>བཙལ་ཕྱིར། །ང་ལ་ཁེ་པ་ཀི་ལིས།། འདི་ཀུན་རང་ཤུག་ཚིག་ཏུ་བྱོན། །སངས་རྒྱས་ཐམས་ཅད་ཀྱི་ཐུགས་གསང་བ་། ཆེན་པོའི་རྒྱུད་ལས། ཕྲིན་ལས་འདུལ་ཚིག་རང་སྒྲའི་ལེའུ་སྟེ་བཞི་པའོ།། །།དེ་ནས་ཐུགས་<milestone unit="page" n="226"/><milestone unit="line" n="226.1"/>ཀྱི་གསང་བ་ཆེན་པོ་འདི་དག་རང་བྱུང་ངོ་། ཨེ་མ་ཀི་རི་ཀི་རི། སྨས་ཏ་བྷ་ལི། ས་མི་ཏ་སུ་རུ་སུ་སྲ ཀུན་དྷ་ལི་མ་སུ། ཨི་ཀ་རི་ལི་བྷ་ཏ་ཡེ། ཙ་ཀ་བྱུ་ལི་ཏ་ལྕ་ཡེ །ས་མུརྙ་ཙརུ་སུ་ཀྟ་ཡེ། སྟི་ཏི་ས་༷མ་ཡ། སྟི་ལྷུ་ཡེ། ཀི༷་<milestone unit="line" n="226.2"/>རི་དྷ་ཀི་ན །དྷ་པ་མ་ཧྭ་རི་སྙེ། ཧ་ན་པ་ར་ལི་ཧི། ས་ན༷་ཁ་ར་ཏ་ཀེ་ལན་ན། ས༷་བྱུ་ཏ་མེ་ཀ་ཙ་ར་སྟ། དྷ་པ་སུ་རྒྱ་ཏ་ར་ཨ། མ་ཤ་བ་ར་སྟི་ཧི། ཏིས་ལྷུ་ར་ལ། མ་སྨིན་སྙུ་ཏི་ཏ་ཡ་སྙུ་ར། ལྷུ་ར་བྷ་ར་ལ། ག་ཁ་ལ་ར་ན་ལ།<milestone unit="line" n="226.3"/>ཨི་ཐ་ར་པ་ཏ་ལ༷། སིར་རྣ་སྟེ་ས་ར་ལ༷། པ༷་གེ་ལ༷། ས་སྭ་རི་རྡི་ལི་སྙི། ཨི་སྙི། མ་མྱ། ར་རྭ། འཆང་བ་པོའི་དགོངས་པ་ཐམས་ཅད་རྒྱས་པར་གྱུར་ཅིག །གཟུངས་འདི་གང་ཡང་རུང་བས་བཅང་ན་དུས་མ་ཡིན་པར་འཆི་<milestone unit="line" n="226.4"/>བ་ཐམས་ཅད་ལས་ལྡོག་པར་འགྱུར་རོ། །སངས་རྒྱས་པའི་རྟགས་སུ་སྐུ་དང་། གདུང་དང་། རིང་བསྲེལ་ཡང་འབྱུང་བར་འགྱུར་རོ། སངས་རྒྱས་ཐམས་ཅད་ཀྱི་ཐུགས་གསང་བ་ཆེན་པོའི་རྒྱུད་ལས། གསང་ཚིག་<milestone unit="line" n="226.5"/>གནད་ཀྱི་ལེའུ་སྟེ་ལྔ་པའོ།། །།དེ་ནས་ཡང་བཀའ་སྩལ་པ། ཨེ་མ་ཧོ། འདི་ལྟར་གསང་བའི་ཡང་གསང་ཉིད། །སྐལ་བ་དམན་པའི་སེམས་ཅན་ལ། །བསྟན་པར་གྱུར་ན་ལུས་དང་ངག །མེ་འབར་ཁ་ནས་ཁྲག་ཏུ་<milestone unit="line" n="226.6"/>སྒྱུག །ན་རག་ཟུག་རྔུ་ཆེན་པོ་མྱོང་། །དུས་གསུམ་སངས་རྒྱས་མཐུ་བསྡོམས་པའི། །འཕྲིན་ལས་གསང་བར་དབང་བསྐུར་བ། །ཀུན་བཟང་ཆོས་སྐུ་མ་རྟོགས་པའི། །དུས་གསུམ་འདུལ་དོན་ཐ་དད་པའི། སངས་རྒྱས་<milestone unit="page" n="227"/><milestone unit="line" n="227.1"/>༄༅། །བྱེ་བ་དུང་ཕྱུར་གྱིས། འདི་ཉིད་བསྟན་མ་ནུས་རེ་སྐན། །འདི་འདྲའི་བསྟན་པ་དུས་གསུམ་དུ། །མ་བྱུང་མི་འབྱུང་འབྱུང་མི་འགྱུར། །དེ་ཡི་ཕྱིར་ན་གསང་བ་ཡིན། །རང་བྱུང་ཡི་གེ་སུམ་ཅུ་བརྒྱད། །སྐད་ཀྱི་<milestone unit="line" n="227.2"/>རིགས་ལྟར་རང་སྣང་ཡང་། །བསྟན་པ་འབྱུང་བྱེད་བསྐལ་པ་དག །བན་བུན་ཕྲག་ཡས་བསམ་ལས་འདས། །ཡོན་ཏན་རྫོགས་པའི་བསྐལ་པ་ནི། །སུམ་ཅུ་བརྒྱད་དུ་སྣང་བ་ལས། །རྒྱུན་ཆད་མ་མངའ་བཀའ་རུ་<milestone unit="line" n="227.3"/>ཅན། །ཡུལ་ལ་རྫོགས་ཕྱིར་དེ་ལྟར་རོ། །དེ་ལྟརརང་བྱུང་གསང་ཚིག་འདི། །བལྟ་བ་འམ་ཀློག་ཚེ་མི་མེད་པར། །བདུད་ཕྱོགས་ནག་པོའི་མི་མིན་དབེན། །དེ་རུ་གསུམ་པོ་ལ་མཆོད་ཅིང་། །ས་བདག་གཉན་ལ་བདེན་<milestone unit="line" n="227.4"/>པ་སྒོ། །བཀའ་སྲུངས་ཚོགས་དང་གཏོར་མས་བསྐང་། །བླ་མ་གསོལ་གདབ་རང་བྱུང་ལ། །ཕྱག་བྱ་ངོ་མཚར་སེམས་ཀྱིས་ལྟ། །ཀློག་པར་བྱ་བའང་དེ་དང་མཚུངས། །འདི་དག་དབེན་པར་བྱ་བ་ཡང་། །ཅི་ཡི་ཕྱིར་ན་<milestone unit="line" n="227.5"/>ལྔ་བརྒྱ་ཡི། །ཐ་མའི་སེམས་ཅན་ལོག་ལྟ་དང་། །ཕྲག་དོག་སྐུར་བའི་སེམས་དང་འགྲོགས། །བསྟན་པ་འདི་ལ་སྐུར་བཏབ་ནས། །དུས་གསུམ་སངས་རྒྱས་ཐམས་ཅད་ཀྱི། །སྐུ་གསུང་ཐུགས་ལ་བརྙས་པར་<milestone unit="line" n="227.6"/>འགྱུར། །སྐལ་བ་དམན་པའི་སེམས་ཅན་དེ། །ཟུག་རྔུའི་གནས་ལས་ཐར་ཐབས་མེད། །མི་མིན་ནག་པོའི་སེམས་ལྡན་ཡང་། །འདི་ཐོས་ཚེ་ན་གདུག་སེམས་དེ། །མེས་བསྲེགས་རླུང་གིས་འཐོར་ལ་སོགས། །བཟོད་</p></div1>
        </body>
    </text>
</TEI.2>