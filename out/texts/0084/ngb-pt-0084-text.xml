<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0084-text.xml">
    <teiHeader lang="tib">
        <fileDesc>
            <titleStmt>
                <title><!--dur khrod phung po 'bar ba man ngag gi rgyud/-->དུར་ཁྲོད་ཕུང་པོ་འབར་བ་མན་ངག་གི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0084-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=671.1; end=689.6--><milestone unit="page" n="671"/><milestone unit="line" n="671.1"/>༄༅། །ཆོད།སྐུ་གསུམ་གྱི་སྣང་བ་ངོ་སྤྲོད་བཞིའི་རྒྱུད་འདིར་འཇུག །། ༄༅། །རྒྱ་གར་སྐད་དུ། ཤཱ་ཤ་ན་སྐསྟོ་ཛ་ལོ་པ་དེ་ཤ་ཏནྟྲ་ནཱ་མ། བོད་སྐད་དུ། དུར་ཁྲོད་ཕུང་པོ་འབར་བ་མན་ངག་གི་<milestone unit="line" n="671.2"/>རྒྱུད་ཅེས་བྱ་བ། དཔལ་རྡོ་རྗེ་འཆང་ཆེན་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། དུར་ཁྲོད་ཆེན་པོའི་རྫོང་། ཀེང་རུས་ཀྱི་རི་རབ། ལྕང་ལོ་ཅན་གྱི་ཕོ་བྲང་། གསང་བའི་སྒོ་བཞི་བཏོད་པ་<milestone unit="line" n="671.3"/>ན། ཉི་ཟླ་ཟུང་ཅིག་གསལ་བ་ན། བཅོམ་ལྡན་འདས་བརྗིད་པའི་ཁྲོ་གཉེར་ཅན། རང་རིག་པའི་རྒྱལ་པོ་ཡེ་ཤེས་ཆེན་པོ་བཞུགས་ཏེ། ནང་གི་འཁོར་ཆེན་མཁའ་འགྲོ་ལྔ། ཕྱིའི་འཁོར་དག་ཁྱེའུ་ལྔ། གསང་བའི་འཁོར་<milestone unit="line" n="671.4"/>ནི་ལྷ་མོ་ལྔ་དང་ཐབས་གཅིག་ཏུ་བཞུགས་སོ། །དེའི་ཚེ་གསང་བའི་བདག་པོས་ཞུས་པ། ཀྱེ་ཀྱེ་བཅོམ་ལྡན་ག་་ཁྲོ་འབར། །ཉི་ཟླ་འབར་བའི་གདན་སྟེང་ནས། །རྒྱ་མཚོའི་ནང་ནས་སྐུ་བཞེངས་ནས། །ཆོས་ཉིད་<milestone unit="line" n="671.5"/>ཀློང་ནས་གདངས་བསྐྱོད་ལ། །བདག་ཅག་འདུས་པའི་འཁོར་ཚོགས་ལ། །ཕུང་པོ་འབར་བའི་གསང་རྒྱུད་འདི། །ཐུགས་ཀྱི་ཀློང་ནས་རབ་བཀྲོལ་ལ། །མགུར་གྱི་བུམ་པར་ཆོས་ཉིད་དྲིལ། །ལྗགས་ཀྱི་པརློ་དག་ལ་<milestone unit="line" n="671.6"/>བཀྲམ། ཁྲངས་ཀྱི་རླུང་སྒྲོམ་དུང་གི་ཚེམས་པར་དག་ནས་སྟོན་མཛོད་ལ། །ཡོན་ཏན་སྒོ་ལྔ་ཁྱེའུ་ལྔ་ལ་བརྡ་སྤྲད་ནས། །མོས་པའི་འཁོར་ལ་གསུང་དུ་གསོལ། །ཞེས་ཞུས་སོ། །དུར་ཁྲོད་ཕུང་པོ་འབར་བའི་རྒྱུད་ལས།<milestone unit="page" n="672"/><milestone unit="line" n="672.1"/>གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་བརྗིད་པའི་ཁྲོ་གཉེར་ཅན་གྱིས་ཞུ་བའི་འཁོར་གསང་བའི་བདག་པོ་དང་། སྡུད་པའི་འཁོར་དགའ་རབ་རྡོ་རྗེ། མོས་པའི་འཁོར་མཁའ་འགྲོ་ལྔ་ལ་<milestone unit="line" n="672.2"/>སོགས་ཏེ་བསམ་གྱིས་མི་ཁྱབ་པ་རྣམས་ལ། དུར་ཁྲོད་ཕུང་པོ་འབར་བའི་གསང་རྒྱུད་འདི། ང་ཡིས་བཤད་ཀྱིས་ཡིད་ལ་ཟུང་། །ཞེས་བཀའ་སྩལ་ཏོ། །སྔོན་དུར་ཁྲོད་ཕུང་པོ་འབར་བའི་རི་རབ་ན། །དཔག་བསམ་གྱི་<milestone unit="line" n="672.3"/>ལྗོན་ཤིང་ལྕང་ལོ་ཅན་གྱི་ཕོ་བྲང་ན། །རླུད་ནག་མུན་ལྟར་གཏིབ་པའི་ནང་ཤེད་ན། །འདོད་ཆགས་ཆུ་ལྟར་འཁྲུགས་པའི་དཀྱིལ་ཤེད་ན། ཁྱེའུ་ཤེལ་གྱི་སྒྲོན་མེ་ཐོགས། །རེས་འགའ་རི་རབ་རྩེ་ལ་གནས། །རེས་འགའ་<milestone unit="line" n="672.4"/>དུར་ཁྲོད་འདམ་དུ་རྒྱུ། །རེས་འགའ་འཁོར་བའི་ཆུ་བོས་ཁྱེར། །རེས་འགའ་རླུད་ནག་འ་ས་མས་ཁྱེར། ཁྱེར་ཡང་ཁོ་ལ་ཤི་བ་མེད། །ཡང་གསང་བའི་བདག་པོས་ཞུས་པ། །ཀྱེ་ཀྱེ་བཅོམ་ལྡན་ཁྲོ་གཉེར་<milestone unit="line" n="672.5"/>ཅན། །བདག་ཅག་འདུས་པའི་འཁོར་ཚོགས་ལ། །དེ་ཡི་དོན་རྣམས་གསུང་དུ་གསོལ། །ཞེས་ཞུས་སོ། །སྟོན་པས་གསུངས་པ། །བརྡ་ཡི་དོན་རྣམས་མ་གོ་ན། །ངས་བཤད་ཡིད་ལ་ངེས་པར་ཟུང་། །དུར་ཁྲོད་ཕུང་པོ་<milestone unit="line" n="672.6"/>འབར་བ་ནི། །ད་ལྟའི་དུས་ན་མེ་རི་འབར་བ་སྟེ། །ཕྱིས་ཀྱི་དུས་ན་གཟུགས་ཀྱི་ཕུང་པོའོ། །དཔག་བསམ་ལྗོན་ཤིང་བསྟན་པ་ནི། །སྲོག་ཏུ་གྱུར་པའིརླུ་བཞིནཏེ། །ལྕངལོའི་ཕོ་བྲང་བསྟན་པ་ནི། །ཕྱི་ལྟར་བསྟན་ན་<milestone unit="page" n="673"/><milestone unit="line" n="673.1"/>༄༅། །འོག་མིན་གནས། །ནང་ལྟར་བསྟན་ན་ཐོད་པ་སྟེ། །འདོད་ཆགས་ཆུ་ལྟར་བྲུབ་པ་ནི། །ཉོན་མོངས་འདོད་ཆགས་ཆེན་པོ་སྟེ། །རླུད་ནག་མུན་ལྟར་གཏིབས་པ་ནི། །ཕྲག་དོག་གཏི་མུག་བདུད་ཀྱིས་<milestone unit="line" n="673.2"/>ཁྱེར། །ཁྱེའུ་སྒྲོན་མེ་ཐོགས་པ་ནི། །རིག་པའི་རྒྱལ་པོ་རང་སྣང་སྟེ། །རི་རབ་རྩེ་ལ་གནས་པ་ནི། །རྒྱ་མཚོའི་མདངས་ལ་གནས་པ་ཡིན། །དུར་ཁྲོད་འདམ་དུ་རྒྱུ་ཞེས་པ་ནི། །ཙིསྟའི་ནང་དུ་རྒྱུ་བ་ཡིན། །འཁོར་བའི་ཆུ་<milestone unit="line" n="673.3"/>བོས་ཁྱེར་བ་ནི། །རྣམ་རྟོག་ཆུ་བོས་ཁྱེར་བ་ཡིན། །རླུད་ནག་འཅོས་མས་ཁྱེར་བ་ནི། །དུག་ལྔའི་དབང་དུ་གྱུར་པ་ཡིན། ཁོ་ལ་ཤི་བ་མེད་ཅེས་པ་ནི། །རིག་པ་རྡོ་རྗེ་ལྟ་བུའི་སྐུ། །ཅིར་ཡང་ཤར་ཡང་ཁོ་ཡི་སྐུ། །ཞེས་<milestone unit="line" n="673.4"/>གསུངས་སོ། །དུར་ཁྲོད་ཕུང་པོ་འབར་བའི་རྒྱུད་ལས། འདུས་པ་བརྡའི་ལེའུ་སྟེ་གཉིས་པའོ།། །།དེ་ནས་ཡང་གསང་བའི་བདག་པོས་ཞུས་པ། །ཀྱེ་ཀྱེ་བཅོམ་ལྡན་རྡོ་རྗེ་འཆང་། །ཕུང་པོ་འབར་བའི་དོན་<milestone unit="line" n="673.5"/>རྣམས་གསུང་དུ་གསོལ། །སྟོན་པས་བཀའ་སྩལ་པ། ངས་བསྟན་འཁོར་རྣམས་ཡིད་ལ་ཟུང་། །ཕུང་པོ་ཞེས་སུ་བསྟན་པ་ནི། །དུ་མ་འདུས་པས་ཕུང་པོའོ། །འཇིག་པའི་ཕྱིར་ན་ཕུང་པོའོ། །རྟེན་པའི་ཕྱིར་ན་ཕུང་<milestone unit="line" n="673.6"/>པོའོ། །འདུས་པའི་ཕྱིར་ན་ཕུང་པོའོ། །ཕུང་པོ་དག་ལ་བརྟེན་པ་ནི། །ཀླད་པ་དུང་ཁང་གཞལ་ཡས་ནི། །ཧེ་རུ་ཀ་ཡི་བཞུགས་གནས་ཡིན། །ཐུགས་རྗེ་འབྱུང་བའི་་་བཞི་ནི། །རིག་པ་ ་བའི་གསང་བ ་ཡིན ་་<milestone unit="page" rend="page" n="674"/><milestone unit="line" n="674.1"/>གུ་ཙཀྟའི་སྒོ་ཡིས་ནི། །རིག་པའི་ངོ་བོ་གདངས་གསལ་བསྟན། །མངོན་དུ་འགྱུར་བའི་ཡེ་ཤེས་ཡིན། །འབྱེད་པ་མེད་དེ་ཟང་ཐལ་ལོ། །དེ་ཡི་ངང་ལས་མ་གཡོས་ན། །དགོངས་པ་ཟིན་པའི་ཚད་ཡིན་ནོ། །སལ་ལེ་སང་<milestone unit="line" n="674.2"/>ངེ་རྟོག་་མེད་གསལ། །དུག་ལྔ་སྐྱེ་ཡང་འཕེལ་འགྲིབ་མེད། །དཔེར་ན་ཉི་མའི་སྙིང་པོ་བཞིན། །དུས་གསུམ་རྒྱུན་གྱི་མུན་པ་སེལ། །ཐུགས་རྗེ་འབྱུང་བའི་སྒོ་ཡིས་ནི། །སྒྲོན་མ་རིག་པའི་རྩ་རུ་འགྱུས། །ལུས་ཀྱི་བཅུད་<milestone unit="line" n="674.3"/>དང་ཐིག་ལེར་བཅས། །སྒལ་ཚིག་གསང་བའི་རྟ་བརྒྱུད་ནས། །རྡོ་རྗེའི་ལམ་དུ་བདེ་བར་ཐོན། །ཡུམ་གྱི་པདྨའི་རྫིང་བུར་འཁྱིལ། །ཟླ་དགུ་ངོ་དང་བཅུ་རུ་གནས། །ངོ་བོ་ཉིད་ཀྱི་དགེ་སློང་དེ། །ཆོས་ཉིད་རང་སྒྲ་ཨ་ཧ༷་<milestone unit="line" n="674.4"/>ཟློས། །སྤྲུལ་པའི་སྐུ་རུ་རབ་ཏུ་སྨིན། །ཐུགས་རྗེས་གཟིགས་སྣང་དོན་དམ་བཅད། །ཆོས་ཉིད་ཤེས་རབ་སྒོ་ཡིས་ནི། ཁེས་རབ་དཔྱོད་པའི་རིག་པ་སྟེ། །སོ་སོར་རྟོག་པའི་ཡེ་ཤེས་སོ། ་ས་རབ་སྐྱེས་པའི་རླུད་ཞེས་<milestone unit="line" n="674.5"/>བྱ། །ཆོས་རྣམས་ཀུན་གྱི་ཐོག་མཐའ་བཅད། །སྐྱེ་མེད་ངང་དུ་བསྒོམ་པར་ཤེས། །སྒོ་བཞི་མཐའ་ཡི་སློབ་དཔོན་ནི། །སྐྱེ་མེད་ནམ་མཁའ་སྒོ་ཡིན་ཏེ། །ཐོས་བྱ་མ་འགགས་སྣ་ཚོགས་ལྡན། །སྒོ་གསུམ་འདན་ལ་སྒོ་<milestone unit="line" n="674.6"/>གཉིས་ཕྱེ། །སྒོ་གསུམ་ཆོད་ལ་སྒོ་གཅིག་སྡོམ། །སྤྱིར་ན་སྒོ་རྣམས་མ་བཅད་ཀྱང་། །ཆོས་ཉིད་སྒོ་ལ་ཡེངས་པ་མེད། །ཆུ་བོ་གཞུང་ཆེན་དགོངས་པ་ཡིན། །དུས་གསུམ་རྒྱུན་གྱིས་རྟོག་པས་ཏེ། །རྒྱལ་པོས་ས་འཛིན་བློན་<milestone unit="page" n="675"/><milestone unit="line" n="675.1"/>༄༅། །པོས་བྱས། །རིག་པ་འབྱེད་མེད་རང་གསལ་ནི། །རྒྱལ་པོ་བློན་པོ་དམངས་ཀྱི་ཚུལ། །རྒྱལ་པོ་རིག་པའི་ངོ་བོ་ཉིད། །མི་འགྱུར་མ་བཅོས་རང་བཞིན་གནས། །མ་བཅོས་ཇི་བཞིན་ལྷུན་གྲུབ་<milestone unit="line" n="675.2"/>གནས། །སྟོང་པ་ཆེན་པོ་རྡོ་རྗེའི་སྐུ། །སྙིང་པོ་རང་གསལ་འཛིན་མེད་དེ། །ཆོས་ཉིད་རང་གི་གདངས་ལ་བཞུགས། །འདུ་འཛིས་གཡེངས་ཀྱང་གཡོས་པ་མེད། །རྭ་ཛ་ཞེས་ནི་དེ་ལ་བྱ། །བློན་པོ་སེམས་ཀྱི་ངོ་བོ་སྟེ། །ཕྱི་<milestone unit="line" n="675.3"/>བློན་ནང་བློན་གཟུང་འཛིན་གཅོད། །རྣམ་རྟོག་སྣ་ཚོགས་ཡུལ་ལས་སྐྱེ། །དྲན་པ་ཕྱོགས་མེད་ཞེན་པར་གཅོད། །གཟུང་འཛིན་རྒྱུད་ལ་རབ་ཏུ་བསགས། །རྣམ་རྟོག་ཕྱིན་ཅི་ལོག་ལ་སྤྱོད། །དུག་ལྔ་ངར་འཛིན་ཁོང་དུ་<milestone unit="line" n="675.4"/>བཅས། །བྱན་མོ་མཛངས་མའི་མཛོད་བཞིན་དུ། །དགེ་སྡིག་རྟོག་པ་སྣ་ཚོགས་བསགས། །མ་རྟོགས་བློན་པོས་དབང་བསྒྱུར་ཏེ། །ངན་སོང་གསུམ་དུ་ཐེ་ཚོམ་མེད། །རྟོགས་ན་ཆོས་ཉིད་རང་རྩལ་ཏེ། ཁྲར་ཡང་རིག་<milestone unit="line" n="675.5"/>པའི་ངང་ལས་ཤར། །སྐྱེ་ཡང་རིག་པའི་ངང་ལས་སྐྱེ། །གྲོལ་ཡང་རིག་པའི་ངང་དུ་གྲོལ། །སྣ་ཚོགས་ཤར་ཡང་རིག་པའི་རྩལ། །དཔེར་ན་ནམ་མཁའི་ཀློང་ཉིད་ནས། །སྤྲིན་དང་ན་བུན་ཁུ་རླངས་ཤར། །ཤར་ཡང་ནམ་<milestone unit="line" n="675.6"/>མཁའི་ཀློང་དུ་ཐིམ། །དེབཞིནརིགཔའིརྒྱལ་པོ་ལ། །བློན་པོས་ལས་རྣམས་རྩལ་དུ་འགྱུར། །རིག་པའི་རྩལ་དུ་ཤེས་ཙམ་ན། །རྒྱན་དང་རོལ་པ་ཐུགས་རྗེའོ། །རིག་པའི་ངང་ནས་མ་གཡོས་ན། །སྟོང་གསུམ་འཇིག་<milestone unit="page" rend="page" n="676"/><milestone unit="line" n="676.1"/>རྟེན་བསྒྲལ་གྱུར་ཀྱང་། །སྟོན་པའི་ཐུགས་རྗེས་བསྒྲལ་བ་ལས། །སྡིག་ཅེས་བྱ་བའི་མིང་ཡང་མེད། །རྟོག་པ་གདེང་དུ་མ་གྱུར་ན། །སྐད་ཅིག་སེམས་ཀྱི་འཁུ་འཕྲིགས་ཀྱང་། །ངན་སོང་གསུམ་པོ་དག་དང་འདྲ། །དེས་<milestone unit="line" n="676.2"/>ན་རྭ་ཛས་ས་ཟིན་ན། །བློན་པོས་ལས་རྣམས་ཅི་སྤྱད་ཀྱང་། །རྭ་ཛའི་ངང་ལས་གཡོས་པ་མེད། །རྟོགས་པ་རབ་ཀྱི་མཚན་ཉིད་དོ། །དབང་པོ་འབྲིང་གི་མཚན་ཉིད་ནི། །རྭ་ཛས་གདན་ས་མ་ཟིན་ན། །བློན་པོའི་དབང་<milestone unit="line" n="676.3"/>དུ་རྭ་ཛ་བྱས། །བློན་པོ་བཙོན་དུ་བཟུང་བ་དང་། །རྭ་ཛ་གདན་ས་ཟིན་ཏེ་མི་བསྐྱོད་དོ། །རྭ་ཛ་གདན་ས་ཟིན་པའི་མཚན་ཉིད་ནི། །རྒྱ་མཚོ་ཨར་ལ་གཏད་དེ་མི་བསྒུལ་ཧར་པོར་བཞག ཁྲེས་རབ་གསེར་ཡི་ཐུར་མས་<milestone unit="line" n="676.4"/>རིག་པ་རང་དབང་བསྐུར། །དེས་ནི་མཉམ་བཞག་མ་ཡིན་རྗེས་ཐོབ་བོ། །ཉམས་སུ་བླང་བའི་ཚད་ཡིན་ནོ། །ཞེས་གསུངས་སོ། །དུར་ཁྲོད་ཕུང་པོ་འབར་བའི་རྒྱུད་ལས། ཕུང་པོ་བཤིགས་ནས་རིགས་པ་ངོས་བཟུང་<milestone unit="line" n="676.5"/>བའི་ལེའུ་སྟེ་གསུམ་པའོ།། །།ཡང་ཞུས་པ། ཀྱེ་ཀྱེ་བཅོམ་ལྡན་ཁྲོ་གཉེར་ཅན། །ཕུང་པོའི་ནང་དུ་རྒྱལ་བློན་དངོས་བསྟན་ཏེ། །དམངས་དང་གྲོལ་ལུགས་ཇི་ལྟར་ལགས། །མཉམ་པའི་ངང་ནས་གསུང་དུ་<milestone unit="line" n="676.6"/>གསོལ། །ཡང་གསུངས་པ། ངས་བསྟན་འཁོར་རྣམས་ངེས་ཟུང་ཞིག །རིག་པ་མི་འགྱུར་རྒྱལཔོབཞིན། །བློནཔོས་སྣ་ཚོགས་གཟུང་འཛིན་བྱེད། །དམངས་ཀྱིས་གཞན་སྣང་ཡུལ་ལ་སྤྱོད། །གསོག་པའི་དམངས་དང་<milestone unit="page" n="677"/><milestone unit="line" n="677.1"/>༄༅། །མཆོད་པའི་དམངས། །མ་རྟོགས་པ་ཡི་དུས་ཉིད་ན། །སྒོ་ལྔའི་རྣམ་ཤེས་རྣམ་པ་ལྔ། །སྣ་ཚོགས་རྐྱེན་གྱིས་ཡུལ་ལ་སྤྱོད། །སྡུག་མི་སྡུག་གི་ཡུལ་གསུམ་སྐྱེ། །སྣ་ཚོགས་སྤྱད་ཀྱིན་ཡུལ་ལ་འཕྱོ། །གཟུང་<milestone unit="line" n="677.2"/>འཛིན་རྣམ་རྟོག་རྒྱུན་དུ་བསགས། །སྒྲིབ་པ་གཉིས་ཀྱིས་ཡུན་དུ་བསྒྲིབས། །མ་རིག་བདག་ཏུ་ངེས་པར་གཟུང་། །རྒྱུད་དྲུག་དག་ཏུ་རྟག་ཏུ་འཁོར། །མ་རྟོགས་དུས་ན་དེ་ལྟར་སྣང་། །གསོག་པའི་དམངས་ཏེ་ཡུལ་<milestone unit="line" n="677.3"/>ལ་སྤྱད། །ཡིད་ཀྱི་རྣམ་ཤེས་བདག་ཏུ་བཟུང་། །རྒྱལ་པོ་མུན་པའི་ནང་ན་འཁྱམས། །ཡང་གསུངས་པ། མཆོད་པའི་དམངས་ནི་འདི་ལྟ་སྟེ། །སྒོ་ལྔའི་རྣམ་པར་ཤེས་པ་སྟེ། །བྱང་ཆུབ་སེམས་ཀྱི་ཁྱེའུ་ལྔ། །མིག་ནི་ས་ཡི་<milestone unit="line" n="677.4"/>སྙིང་པོ་སྟེ། །སྣང་བའི་ཡུལ་ལ་ཤེས་པ་ཤར། །མཐོང་བའི་གཟུགས་ནི་སྣ་ཚོགས་སྤྱད། །རིག་པའི་ངོ་བོ་འཛིན་མེད་དེ། །འཛིན་མེད་ངང་ལས་རྩལ་དུ་ཤར། །སྣང་བ་རྣམས་ལ་རྒྱ་ཡིས་བཏབ། །མི་འགྱུར་ངང་དུ་རང་<milestone unit="line" n="677.5"/>སར་གྲོལ། ཁྲར་བའི་དུས་ན་ཐུགས་རྗེའི་རྒྱན། །གྲོལ་བའི་དུས་ན་རྒྱལ་པོ་མཉེས། །ས་ཡི་སྙིང་པོ་འགྲོ་བ་འཛིན། །རྣ་བ་ཕྱག་ན་རྡོ་རྗེ་སྟེ། །ཐོས་བྱ་མ་འགགས་ཡུལ་ལ་སྤྱད། །སྒྲ་ཡིས་རོལ་མོའི་མཆོད་པ་སྟེ། །རིག་<milestone unit="line" n="677.6"/>པ་སྐྱེ་མེད་ངང་དུ་ཐིམ། །རིག་པ་རང་གསལ་བརྡ་ཡིན་ཏེ། །གདངས་ནི་རང་གསལ་དག་ཏུ་ཐིམ། །སྐྱེ་མེད་ཆེན་པོའི་མཆོད་པའོ། །སྣ་ནི་ནམ་མཁའི་སྙིང་པོ་སྟེ། །བསྒོམ་བྱའི་རིག་པའི་རྩལ་ཡིན་ཏེ། །སྣང་བའི་དྲི་མ་<milestone unit="page" rend="page" n="678"/><milestone unit="line" n="678.1"/>རང་བཞིན་གསལ། །དྲི་ཉིད་རིག་པའི་གདངས་ཡིན་ཏེ། །དྲི་ཡི་རང་བཞིན་དངོས་པོ་མེད། ཁྲར་ཡང་རིག་པའི་ངང་ལས་ཤར། །ཐིམ་ཡང་རིག་པའི་ངང་དུ་ཐིམ། །མཉམ་ཉིད་ཐུགས་ཀྱི་ཀློང་དུ་ཐིམ། །ལྕེ་ནི་ཁྱེའུ་སྤྱན་<milestone unit="line" n="678.2"/>རས་གཟིགས། །རོ་མཆོག་རིག་པའི་ངང་ནས་གསལ། །སྣ་ཚོགས་རོ་ཡི་མཆོད་པ་སྟེ། །རོ་ནི་གཉིས་མེད་རིག་པར་ཐིམ། །རིག་པ་ཆོས་ཀྱི་སྐུ་ཉིད་ལ། །གཟུགས་ནི་སྐུ་ཡི་མཆོད་པ་ཡིན། །བདེ་ཆེན་ཐུགས་ཀྱི་མཆོད་<milestone unit="line" n="678.3"/>པ་ཡིན། །དྲི་ནི་གསུང་གི་མཆོད་པ་ཡིན། །རོ་ནི་ཡོན་ཏན་མཆོད་པའོ། །ལུས་ནི་སྒྲིབ་པ་རྣམ་སེལ་ཏེ། །རེག་བྱ་སྣ་ཚོགས་ཡུལ་ལ་སྤྱད། །བདེ་བ་ཆེན་པོར་ཉམས་མྱོང་སྟེ། །བདེ་ཆེན་གཉིས་མེད་ངང་དུ་ཐིམ། །རེག་ནི་<milestone unit="line" n="678.4"/>ཕྲིན་ལས་མཆོད་པའོ། །རིག་པ་རང་གྲོལ་ཤེས་ཙམ་ན། །རིག་པའི་རྒྱལ་པོ་རང་དབང་ཐོབ། །རིག་པ་གཉིས་མེད་ཆོས་སྐུ་ལ། །མཆོད་དང་མི་མཆོད་མི་མངའ་སྟེ། །རྟོགས་པ་བདེ་ཆེན་རྙེད་ཙམ་ན། །དོན་གྱི་ངོ་ལ་<milestone unit="line" n="678.5"/>མཆོད་མི་མངའ། །མཚོན་པའི་ངོ་ནས་བཏགས་པ་ཙམ། །ཅིར་སྣང་ཅི་སྲིད་རིག་པའི་རྩལ། །རྒྱལ་པོའི་ངང་ལས་མ་རྟོགས་པ། །བློན་པོ་དམངས་ནི་ཡོད་མི་སྲིད། །མིང་དུ་བཏགས་ཀྱང་རིག་པའི་རྩལ། །རོལ་པ་<milestone unit="line" n="678.6"/>མཛ ་་ ་ཐུ ས་ ་འཆར ་ ར་་ ས་ ་ ་ངས་པའི་མཆོ ཅེས་ སུངས་སོ ར་ཁྲོ ་ཕུང་པོ་འབར་བའི་ ་ལས མངས་ཀྱི་ ་པའི་ལེའུ་ ་བཞི་པའོ།། །།ཡང་ཞུས་པ། ཀྱེ་ཀྱེ་བརྗིད་<milestone unit="page" n="679"/><milestone unit="line" n="679.1"/>༄༅། །པའི་ཁྲོ་གཉེར་ཅན། །ཕུང་པོའི་ནང་ནས་ཇི་ལྟར་འབྱེད། །རྩ་ཡི་ལམ་ནི་ཇི་ལྟ་བུ། །ཞེས་ཞུས་སོ། །སྟོན་པས་བཀའ་སྩལ་པ། ངས་བསྟན་འཁོར་རྣམས་ངེས་ཟུང་ཞིག །ཕུང་པོའི་ནང་དུ་དབྱེ་བ་ནི། །རྒྱ་<milestone unit="line" n="679.2"/>མཚོ་ཉི་མ་ཅན་ན་རིག་པ་ཉིད། །རིག་པའི་སྙིང་པོ་ཏིལ་འབྲུའི་ཆ་དང་མཚུངས། །དེ་ཡི་རང་ལུས་མཚོནི་པ་སྐྲུ་རིས་ཙམ། །དེ་ཡི་རང་གདངས་ནམ་མཁའི་མཐའ་དང་མཉམ། །རིག་པ་དངོས་མེད་ནམ་མཁའ་ཉིད་ལ་<milestone unit="line" n="679.3"/>གསལ། །སྣང་མེད་མཁའ་ལ་འཇའ་ཚོན་ཏེ། །དུས་གསུམ་འགྱུར་མེད་ཡེ་ནས་གནས། །གཏང་བཞག་མེད་པར་ཀློད་ལ་བཞག །ཆོས་ཀྱི་སྐུ་ཞེས་བྱའོ། །རིག་པ་ཆོས་སྐུའི་དབྱེ་བ་ནི། །ཆོས་ཉིད་སྣང་བའི་སྒོ་ནས་<milestone unit="line" n="679.4"/>ནི། ཁྲེས་རབ་འགག་མེད་གསལ་དུས་སུ། ཁྲེས་རབ་ལོངས་སྤྱོད་སྐུ་ཡིན་ཏེ། །ཐོགས་མེད་ཅིར་ཡང་མཁྱེན་པར་སྤྱོད། །དེས་མཚོན་ཤེས་རབ་སྐུ་ལྔ་སྟེ། །མི་འགྱུར་རྡོ་རྗེ་ལྟ་བུའི་སྐུ། །དེ་ཉིད་ཡོན་ཏན་འགག་མེད་<milestone unit="line" n="679.5"/>ལས། །རིན་འབྱུང་ཆེན་པོའི་སྐུ་རུ་ཤར། །དེ་ཉིད་སྐྱོན་གྱིས་མ་གོས་ཏེ། །མ་ཆགས་སྣང་བ་མི་འགག་སྟེ། །པདྨའི་རིགས་ཆེན་སྐུ་རུ་གསལ། །དེ་ཉིད་ཐོགས་མེད་མཐའ་བཞི་གྲོལ། །སྣ་ཚོགས་རིག་པའི་ངང་དུ་<milestone unit="line" n="679.6"/>གྲུབ། །དོནགྲུབཆེནཔོརརངསྣང་ངོ་། །དེ་ཉིད་ཐོགས་མེད་ཀུན་ཏུ་སྣང་། །ཀུན་གྱི་གཞི་མོར་རྣམ་སྣང་གསལ། །རྣམསྣངཆེནཔོདེཉིདདོ། །དངོས་སུ་མིསྣངམཁྱེནཔམིའགགསྟེ། །དོན་གྱི་ངོ་ལ་དབྱེར་མེད་<milestone unit="page" n="680"/><milestone unit="line" n="680.1"/>ཀྱང་། །མཚོན་པའི་སྒོ་ནས་སྣ་ཚོགས་སྣང་། །ཐུགས་མཆོག་རིག་པའི་ངང་ནས་དབྱེ། །རིག་པ་གཉིས་མེད་ཆོས་སྐུ་ལ། །སྤྲུལ་སྐུ་ཙམ་དུ་ཤར་བ་ནི། །ལམ་གྱི་སྒྲོན་མེའི་ཐིག་ལེ་སྟེ། །དངོས་མེད་དངོས་གསལ་འཛིན་<milestone unit="line" n="680.2"/>མེད་དེ། །དྲུག་ནི་ཐུབ་པ་ཞེས་སུ་བསྟན། །དེ་ནི་རིག་པའི་རང་ལུགས་སོ། །དེ་ཤེས་ནས་ནི་རང་ས་ཟིན། །སྤྲུལ་སྐུ་དག་གི་དབྱེ་བའོ། །ཆོས་སྐུའི་ངོ་བོ་འགག་མེད་ལ། །ལོངས་སྐུ་ཤེས་རབ་འགག་མེད་སྤྱོད། །སྤྲུལ་སྐུ་<milestone unit="line" n="680.3"/>གདུལ་བྱའི་ཡུལ་སྣང་བ། །མཚོན་པའི་དཔེ་ནི་ཉི་མའི་སྙིང་པོ་བཞིན། །ཉི་མའི་སྙིང་པོ་ཆོས་སྐུའི་དཔེ། །དེ་ལས་འོད་ཟེར་སྣ་ཚོགས་ཤར། །དེས་ནི་འགྲོ་དྲུག་མུན་པ་སེལ། །དེ་བཞིན་ཆོས་སྐུ་རྟོག་མེད་<milestone unit="line" n="680.4"/>གསལ། །ལོངས་སྐུ་ཤེས་རབ་འགག་མེད་སྤྱོད། །སྤྲུལ་སྐུ་ཐུགས་རྗེས་ཉོན་མོངས་སྒྲོལ། །དེ་གསུམ་མཐའ་དག་གཅིག་གི་ངང་། །ཆོས་སྐུའི་བཞུགས་གནས་རྒྱང་ཞགས་ཏེ། །ལོངས་སྐུའི་བཞུགས་གནས་ཙིཏི་<milestone unit="line" n="680.5"/>ཡིན། །སྤྲུལ་སྐུའི་བཞུགས་གནས་སྒོ་ལྔའོ། །ཕུང་པོའི་ནང་དུ་དེ་ལྟར་དབྱེ། །ཞེས་གསུངས་སོ། །ཡང་གསུངས་པ། རྩ་ཡི་ལམ་ཞེས་བསྟན་པ་ནི། །རྒྱང་ཞགས་དག་ནས་རྩ་ཤར་བ། །ཆོས་ཉིད་རང་བྱུང་རྩ་ཞེས་<milestone unit="line" n="680.6"/>བྱ། །ནམ་མཁའི་མཐོང་ཁུང་སྒོ་ནས་རྩ་ཤར་བ། །གསང་བ་འགག་མེད་རྩ་ཞེས་བྱ། །རྩགཉི་རཔཡིནནམ། དེ་བཞི་ཙིསྟ་དག་ལ་ཟུག །ཚད་མེད་སྒོ་བཞིའི་རྩ་ཞེས་སོ། །ཙིསྟ་རིན་ཆེན་གུར་ཕུབ་ནས། །གཟུང་འཛིན་<milestone unit="page" n="681"/><milestone unit="line" n="681.1"/>༄༅། །རྟོག་པའི་རྩ་ཞེས་ཏེ། །རྩོད་པའི་སྒོ་གསུམ་དག་ཏུ་ཟུག །དེ་ལ་མིང་དུ་མཚོན་པ་ན། ཁྲེས་རབ་མྱུར་བྱེད་མི་བོ་ཆེ། །རྣམ་ཤེས་རླུང་གི་རྟ་ལ་ཞོན། །གཟུང་འཛིན་ལྕགས་ཀྱུ་ལག་ན་ཐོགས། །རྩོད་པའི་སྒོ་<milestone unit="line" n="681.2"/>གསུམ་དག་ཏུ་ཕྱིན། །སྣང་བའི་ཡུལ་ལ་གཟུང་འཛིན་སྤྱད། །རྣམ་ཤེས་ཚིམ་བྱེད་ཅེས་སུ་བྱ། །རིག་པའི་རྩལ་ནི་གཞི་རུ་འཛིན། །སྙིང་རྗེ་མེད་པ་བསྐལ་པའི་རླུད་ཞེས་བྱ། །དེ་དང་བདུད་ལངས་རྩ་རུ་འབྲེལ། །རྩ་དེ་<milestone unit="line" n="681.3"/>འདུས་ན་འཆི་རྟགས་སོ། །སྲོག་ཏུ་འཛིན་པའི་རྩ་དག་གནས། །མདུད་པ་དར་ཤོག་རྩ་ཞེས་བྱ། །དེ་དང་བདུད་ལངས་རྩ་རུ་འབྲེལ། །སྡུད་བྱེད་རླུབ་ཆེན་བརྟགས་པའོ། །ནག་པོ་སྡིག་མེད་རྩ་དེ་ནས། །དཔག་བསམ་<milestone unit="line" n="681.4"/>ལྗོན་ཤིང་རྩ་ཞེས་ཏེ། །དེ་ནི་བཤད་པ་རང་བྱུང་རྩ་རུ་རྟག །དེས་ནི་ལུས་ཀྱི་དབང་པོ་བཟུང་། །ཐུགས་རྗེ་འབྱུང་བའི་དུས་ཉིད་ན། །རྩ་ནི་མདུད་པའི་ལྟག་སྒོ་ཞེས། །རྩ་ཆེན་དེ་རྣམས་དག་ཏུ་ནི། ཁྲག་དང་ཆུ་སེར་མི་རྒྱུ་<milestone unit="line" n="681.5"/>སྟེ། །རིག་པའི་རྩལ་ནི་རླུད་དུ་རྒྱུ། །ངོ་བོ་འགག་མེད་གསལ་བ་ལ། །རྩ་ནི་དེ་རྣམས་དག་ཏུ་རྒྱུ། །རྩ་ལས་ཐུགས་རྗེ་སྤྲུལ་སྐུ་འབྱིན། །ལ་ལས་ཤེས་རབ་ཆེན་པོར་འཆར། །ལ་ལས་མི་བསྐྱོད་གཞི་རུ་འཛིན། །ལ་ལས་<milestone unit="line" n="681.6"/>དུས་ཟད་འཆི་རྟགས་སྟོན། །ཕུང་པོའི་ནད་དུ་དེ་ལྟར་དབྱེ། །ཞེས་གསུངས་སོ། །དུར་ཁྲོད་ཕུང་པོ་འབར་བའི་རྒྱུད་ལས། རིག་པའི་གནས་ལུགས་དང་། རྩའི་དབྱེ་བ་བསྟན་པའི་ལེའུ་སྟེ་ལྔ་པའོ།། །།དེ་ནས་<milestone unit="page" rend="page" n="682"/><milestone unit="line" n="682.1"/>ཡང་ཞུས་པ། ཀྱེ་ཀྱེ་བཅོམ་ལྡན་ཁྲོ་གཉེར་ཅན། །སེམས་སུ་དབྱེ་བ་ཇི་ལྟར་དབྱེ། །ཡེ་ཤེས་ཞེས་ནི་གང་ལ་བགྱི། །ཞེས་ཞུསླ་སོ། །བཀའ་སྩལ་པ། ངས་བསྟན་ཡིད་ལ་ངེས་ཟུང་ཞིག །ངོ་བོ་དཔེ་དང་རྣམ་གྲངས་<milestone unit="line" n="682.2"/>དང་། །གནས་དང་ལམ་དང་སྒོ་དང་ནི། །སྐྱོན་དང་ཡོན་ཏན་འབྲས་བུའོ། །ཕྱེད་ཚད་དབྱེ་བའི་དུས་བསྟན་པའོ། །སེམས་ཀྱི་མཚན་ཉིད་བསྟན་པ་ནི། །རླུ་་ཅན་དག་ཏུ་རྩལ་འགྱུས་ཏེ། །དབུགས་ནི་བརྙན་མ་དག་<milestone unit="line" n="682.3"/>དང་འདྲེས། །རིག་པ་རྐྱེན་དང་ཕྲད་པ་ཡིས། །གཟུང་འཛིན་རྟོག་པ་ཆེར་སོང་ངོ་། །དེ་ལ་སེམས་ཞེས་བྱ་བ་ནི། །དབྱེ་བ་རྣམ་པ་གསུམ་ཡིན་ཏེ། །དོན་ལ་སེམས་པ་སྣ་ཚོགས་པ། །གསོག་པའི་ཕྱིར་ཡང་སེམས་ཞེས་<milestone unit="line" n="682.4"/>བྱ། །ངོ་བོ་དབུགས་ནི་བརྙན་མས་ཏེ། །ཡེ་ནས་མེད་དེ་འཕྲལ་ལ་བྱུང་། །དཔེར་ན་ཚོང་དུས་འོ་མ་བཞིན། །ཇེ་ལད་ཇེ་ལད་སོང་བའོ། །གྲངས་ནི་རྣམ་པ་བརྒྱད་དུ་བསྟན། །གནས་ནི་རླུད་ཅན་གྲོང་ན་གནས། །ལམ་<milestone unit="line" n="682.5"/>ནི་མགྲིན་པ་དག་ཏུ་རྒྱུ། །སྒོ་ནི་འདོད་པའི་སྒོ་གསུམ་ཤར། །སྐྱོན་ནི་རྟོག་པ་སྣ་ཚོགས་བྱེད། །འབྲས་བུ་བག་ཆགས་ཕུང་པོ་ལེན། །ཕྱེད་པའི་ཚད་ནི་རྒྱུ་སྲང་ཚད། །དབྱེ་བའི་དུས་ནི་ཕུང་པོ་བོར། །ཞེས་<milestone unit="line" n="682.6"/>གསུངས་སོ། །ཡང་གསུངས་པ། ཡེ་ཤེས་ཞེས་བྱ་བསྟན་པ་ནི། །དབྱེ་བ་རྣམ་གྲངསངེསཚིགདང། །ངོབོ་གནས་དང་ལམ་དང་སྒོ། །ལས་དང་ཡོན་ཏན་འབྲས་བུ་དང་། །བྱེད་ཚདདབྱེབའིདུས་བསྟན་ནོ། །དབྱེ་བ་<milestone unit="page" n="683"/><milestone unit="line" n="683.1"/>༄༅། །རྣམ་པ་ལྔ་ཡིན་ནོ། །རྣམ་གྲངས་དག་ནི་བརྒྱད་དུ་བསྟན། །ངེས་ཚིག་ཡེ་ནས་ཤེས་པས་ཡེ་ཤེས་སོ། །གློ་བུར་མིན་པས་ཡེ་ཤེས་སོ། །ཡེ་ནས་ཡོད་པའི་རིག་པ་དེ། །བླ་མ་དམ་པས་མཚོན་ནས་ནི། །རང་<milestone unit="line" n="683.2"/>རིག་རྟོགས་པས་ཤེས་ཙམ་ན། །ཡེ་ཤེས་ཞེས་ནི་དེ་ལ་བྱ། །ངོ་བོ་ལམ་གྱི་སྒྲོན་མ་དེ། །མ་བུ་རྣམས་ལ་རང་ཆས་གནས། །ལམ་ནི་ཆོས་ཉིད་རྩ་རུ་བརྒྱུད། །སྒོ་ནི་སྒྲོ་གུ་ཏ་རུ་ཤར། །ལས་ནི་ཤེས་རབ་ཐོགས་<milestone unit="line" n="683.3"/>མེད་སྤྱོད། །ཡོན་ཏན་གཟུང་འཛིན་རྟོག་པ་མེད། །འབྲས་བུ་སྐུ་གསུམ་རང་ལ་རྫོགས། །ཕྱེད་པའི་མཚན་ཉིད་བསྟན་པ་ནི། །རྒྱུ་སྲང་གཅད་ལ་ཁ་ལ་གདོན། །རང་གསལ་འཛིན་མེད་ངང་ལ་བཞག །དབྱེ་དུས་ཕུང་པོ་<milestone unit="line" n="683.4"/>བོར་བའོ། །གཟུང་འཛིན་ནམ་མཁའི་མཐའ་ལ་དངས། །ཕུང་པོ་ས་དང་རྡོ་དང་འདྲ། །ཡེ་ཤེས་ཞིང་ཁམས་རྣམ་པར་དག །སྒྲོག་ནི་གསུམ་སྦྲེལ་གྱེས་པ་བཞིན། །ཞེས་གསུངས་སོ། །དུར་ཁྲོད་ཕུང་པོ་འབར་བའི་རྒྱུད་<milestone unit="line" n="683.5"/>ལས། སེམས་དང་ཡེ་ཤེས་དབྱེ་བའི་ལེའུ་སྟེ་དྲུག་པའོ།། །།དེ་ནས་ཡང་གསང་བའི་བདག་པོས་ཞུས་པ། ཀྱེ་ཀྱེ་བཅོམ་ལྡན་ཁྲོ་གཉེར་ཅན། །སྤུབས་གསུམ་རྒྱུད་ལ་ཅི་འདྲ་མཆི། །སྐུ་གསུམ་འདུ་འབྲལ་ཡོད་<milestone unit="line" n="683.6"/>དམ་མེད། །ཅེས་ཞུས་སོ། །ཡང་གསུངས་པ། ངས་བསྟན་ཡིད་ལ་ངེས་པར་ཟུང་། །རཏྣ་འགྱུར་མེད་སྦུབས་བསྟན་པ། །ཆོས་ཉིད་རང་སྟོར་གསལ་བ་ལ། །རིག་པ་རང་གདངས་འགྱུར་མེད་ཤར། །ཆོས་སུ་ངོ་བོ་<milestone unit="page" n="684"/><milestone unit="line" n="684.1"/>འགག་མེད་ལ། །རང་བཞིན་འོད་ཀྱི་སྣང་བ་ཤར། །དང་པོ་སྲིད་པ་ཞི་ནས་ནི། །ཐ་མ་ཕུང་པོ་མ་བོར་བར་དག་ཏུ། །ཆོས་ཉིད་རང་སྒོའི་ངང་ན་གནས། །ཐོག་མའི་ལྷུན་གྲུབ་སངས་རྒྱས་ཏེ། །ད་ལྟ་གསལ་བའི་སྒྲོན་<milestone unit="line" n="684.2"/>མར་གནས། ཡོན་ཏན་འབྱུང་བའི་རིན་པོ་ཆེ། །སྐུ་གསུམ་ཡེ་ཤེས་ལྔ་རུ་ཤར། །འགྱུར་བ་མེད་པས་རྡོ་རྗེ་སྟེ། །རིག་པ་གནས་པས་སྦུབས་ཞེས་བྱ། །ཕུང་པོ་དག་ལ་མཚོན་གྱུར་ན། །ཆོས་ཉིད་རང་བྱུང་སྒོ་ཡིན་ནོ། །ཡེ་<milestone unit="line" n="684.3"/>ཤེས་སྒྱུ་མའི་སྦུབས་ཞེས་ནི། །བྱང་ཆུབ་ལམ་གྱི་སྒྲོན་མ་སྟེ། །རྟོགས་ཀྱི་ཡེ་ཤེས་ཉིད་ལ་བཟུང་། །ཆོས་ཉིད་བར་དོ་ཞེས་ཀྱང་བྱ། རིག་པ་རང་ལུས་འོད་དུ་གནས། །སངས་རྒྱས་རྣམས་ཀྱི་རང་ལུས་ཏེ། །བ྅གས་ན་<milestone unit="line" n="684.4"/>མེད་ལ་བཞག་ན་འབྱུང་བས་ལེགས་པ་ཆེ། །ཚོན་གང་འོད་ཀྱིས་ཀུན་ཏུ་ཁྱབ། །ཡེ་ཤེས་སྣང་བ་ཞེས་བྱ་སྟེ། །སྒྱུ་མ་སྦུབས་ཀྱི་ངོས་བཟུང་ངོ་། །རྣམ་རྟོག་བག་ཆགས་སྐྲུབས་ཞེས་ནི། །གཟུགས་ཀྱི་ཕུང་པོ་ཉད་ཡིན་<milestone unit="line" n="684.5"/>ཏེ། །དེ་མ་རྫོགས་ན་རྩལ་མི་རྫོགས། །རྩལ་མ་རྫོགས་ན་སྒོ་མི་རྒྱས། །སྒོ་མ་རྒྱས་ན་མཐའ་མི་ཆོད། མཐའ་མ་ཆོད་ན་དོན་མི་རྟོགས། །ལུས་ངག་རྫོགས་ན་དགོངས་སངས་རྒྱས། །རྩལ་རྫོགས་ཆོས་རྣམས་ཀུན་གྱི་<milestone unit="line" n="684.6"/>རྟོགས་མཐའ་ཆོད། །ཡང་དག་མཐའ་ལས་རྣམ་པར་གྲོལ། །དུས་གསུམ་འགྱུར་མེད་དགོངས་པ་ཆོད། །རྟོགས་པ་རྒྱུད་ལ་རབ་ཏུ་སྨིན། །ལྟ་བའི་ཐག་ནི་ཡོངས་སུ་བཅད། །བསྒྲུབ་པའི་དགོངས་པ་ཕུལ་དུ་དབྱུང་། །ཆུ་<milestone unit="page" n="685"/><milestone unit="line" n="685.1"/>༄༅། །བོ་རྒྱུན་གྱི་རྣལ་འབྱོར་ཏེ། །དུས་གསུམ་འཕོ་འགྱུར་མེད་པར་གནས། ཁྱུང་ཆེན་གནམ་འཕང་གཅོད་པ་ལ། །ཉམ་ང་བག་ཚ་ཀ་ནས་དག །ཅེས་གསུངས་སོ། །ཡང་གསུངས་པ། སྐུ་གསུམ་འདུ་འབྲལ་<milestone unit="line" n="685.2"/>མེད་པས་ཏེ། །གང་ཟག་རྒྱུད་ལ་མཚོན་པས་ཏེ། །དབང་པོས་མཐོང་བ་མ་འགགས་པ། ཁྲེས་བྱ་ཡེ་ཤེས་མེད་པས་ཏེ། །རིག་པ་ཆོས་ཀྱི་སྐུ་ཞེས་བྱ། །མཐོང་བ་ངེས་པར་མཁྱེན་པས་ཏེ། ཁེས་རབ་རང་གྲོལ་ཐོགས་<milestone unit="line" n="685.3"/>མེད་འཆར། །གསལ་ལ་རྟོག་མེད་ངང་དུ་ཤེས། །མཁྱེན་པ་ལོངས་སྐུ་ཞེས་སུ་བྱ། །མིག་གི་དེ་ཉིད་ཁོ་ན་སྟེ། །རྣམ་ཤེས་མ་ཡིན་འོད་ལྔར་གསལ། །སྣང་ལ་རང་བཞིན་མེད་པས་ཏེ། །དྲུག་ནི་ཐུབ་པ་ཁོ་ནས་ཏེ། །སྤྲུལ་<milestone unit="line" n="685.4"/>པའི་སྐུ་ཞེས་དེ་ལ་བྱ། །ངོ་བོ་རང་བཞིན་ཐུགས་རྗེ་སྟེ། །དཔེར་ན་རྨ་བྱའི་སྒོ་ང་བཞིན། །དབྱིབས་སུ་གྲུབ་པ་ཆོས་སྐུ་སྟེ། །ཆོས་ཉིད་འོད་ལྔར་ཤར་བ་ན། །ལོངས་སྐུ་མཚོན་པའི་དཔེ་རུ་བསྟན། །རྨ་བྱའི་ཕྲུ་གུར་བྱུང་<milestone unit="line" n="685.5"/>བའི་ཚེ། །སྤྲུལ་པ་སྐུ་ཡི་དཔེ་རུ་བསྟན། །དེ་གསུམ་འདུ་འབྲལ་ཡོད་དམ་མེད། །འདུ་འབྲལ་མེད་དེ་གཅིག་གི་ངང་། །དེ་གསུམ་སྐུ་གསུམ་ཡེ་ཤེས་ལྔ། །སྣ་ཚོགས་བགྲངས་ཀྱང་ཐ་དད་མེད། །མཚོན་བྱའི་ཡུལ་དུ་<milestone unit="line" n="685.6"/>བགྲངས་པ་ཙམ། །དོན་ནི་དངོས་མེད་གཅིག་ལས་མེད། །ཅེས་གསུངས་སོ། །དུར་ཁྲོད་ཕུང་པོ་འབར་བའི་རྒྱུད་ལས། སྐུ་གསུམ་སྐྲུབས་གསུམ་རྒྱུད་ལ་བརྩེ་བ་བསྟན་པའི་ལེའུ་སྟེ་བདུན་པའོ།། །།དེ་ནས་<milestone unit="page" n="686"/><milestone unit="line" n="686.1"/>ཡང་གསང་བའི་བདག་པོས་ཞུས་པ། །ཀྱེ་ཀྱེ་བཅོམ་ལྡན་ཁྲོ་གཉེར་ཅན། །གང་ཟག་གཟུགས་ཀྱི་ཕུང་པོ་ལ། །གྲོང་ཁྱེར་གསུམ་པོ་ཇི་ལྟར་བརྩེ། །བདག་ཅག་འདུས་པའི་འཁོར་ཚོགས་ལ། །བརྗིད་པའི་ཁྲོ་གཉེར་<milestone unit="line" n="686.2"/>གསུང་དུ་གསོལ། །ཞེས་ཞུས་སོ། །ཡང་སྟོན་པས་བཀའ་སྩལ་པ། །འཁོར་བའི་གྲོང་ཁྱེར་སྡུག་བསྔལ་མཚོ། །ཕུང་པོར་རོ་སྨད་དག་ཡིན་ཏེ། །འདོད་པའི་འདོད་ཆགས་སྡུག་བསྔལ་རྒྱུ། །མི་གཙང་པ་ལ་<milestone unit="line" n="686.3"/>ལོངས་སྤྱོད་ནས། །ཉོན་མོངས་དུག་ལྔ་སྣ་ཚོགས་བསྐྱེད། །དོན་ནི་དངོས་མེད་མ་རྟོགས་པར། །ལོག་སྲིད་འདོད་པ་སྣ་ཚོགས་སྤྱད། །ཆོས་སྐུ་གཉིས་མེད་དོན་རྟོགས་ན། །ཐུགས་རྗེ་བདེ་བའི་རང་བཞིན་<milestone unit="line" n="686.4"/>བསྐྱེད། །རྒྱུ་ཉིད་རྡོ་རྗེ་དབྱིངས་ཉིད་དེ། །འབྲས་བུ་ཡེ་ཤེས་དཀྱིལ་འཁོར་རྫོགས། །ཞེས་གསུངས་སོ། །མྱ་ངན་འདས་པའི་གྲོང་ཁྱེར་ནི། །མངོན་པར་དགའ་བའི་ཞིང་ཁམས་ཏེ། །མཁྱེན་པ་ལོངས་སྐུའི་གནས་<milestone unit="line" n="686.5"/>ཡིན་ནོ། ཁྲེས་རབ་འབྱེད་མེད་རང་སར་ཤར། །ཐུགས་རྗེ་མ་འདྲེས་སོ་སོར་མཁྱེན། ཁྲེས་རབ་སྲོག་ཏུ་གྱུར་པ་སྟེ། །རླུ་་ལྔ་ལས་ནི་ཐ་དད་མེད། །རླུད་ཆེན་མི་བསྐྱོད་བཞི་རུ་གནས། །ཞེས་གསུངས་སོ། །སྲིད་<milestone unit="line" n="686.6"/>པའི་གྲོང་ཁྱེར་རྗེ་བློན་བྱ་རའི་ས། །རྗེ་ནི་རིག་པ་ཆོས་སྐུ་ལ། །བློན་པོ་འགྱུར་མེད་སེམས་ཞེས་བྱ། །རྒྱལ་པོ་མི་འགྱུར་ཆོས་སྐུ་སྟེ། །ས་འཛིན་བློན་པོ་ཞེས་སུ་གྲགས། །གྲོང་ཁྱེར་གསུམ་བརྩེགས་མན་ངག་<milestone unit="page" n="687"/><milestone unit="line" n="687.1"/>༄༅། །ནི། །གཟུགས་ཀྱི་ཕུང་པོ་ཉིད་ལའོ། །དེ་གསུམ་རིག་པའི་བཞུགས་གནས་ཡིན། །ཞེས་གསུངས་སོ། །དུར་ཁྲོད་ཕུང་པོ་འབར་བའི་རྒྱུད་ལས། གང་ཟག་གི་རྒྱུད་ལ་གྲོང་ཁྱེར་གསུམ་བརྩེགས་བསྟན་<milestone unit="line" n="687.2"/>པའི་ལེའུ་སྟེ་བརྒྱད་པའོ།། །།དེ་ནས་ཡང་གསང་བའི་བདག་པོས་ཞུས་པ། ཀྱེ་ཀྱེ་བཅོམ་ལྡན་ཁྲོ་གཉེར་ལྡན། །བདག་ཅག་འདུས་པའི་འཁོར་ཚོགིས་ལ། །ཉམས་སུ་བླངས་ལུགས་གསུང་དུ་གསོལ། །ཞེས་<milestone unit="line" n="687.3"/>ཞུས་སོ། །སྟོན་པས་བཀའ་སྩལ་པ། འདུས་པའི་འཁོར་རྣམས་ངེས་ཟུང་ཞིག །ཉམས་སུ་བླང་ལུགས་བསྟན་པ་ནི། །ཡང་རབ་ཉམས་སུ་བླང་ལུགས་ནི། །སྤྱོད་ལམ་རྣམ་བཞི་གར་སྤྱོད་ཀྱང་། །ལྟ་བའི་ངང་ལས་<milestone unit="line" n="687.4"/>གཡོས་པ་མེད། །རྒྱུན་ཆད་མེད་པའི་དགོངས་པའོ། །རྐང་མེད་མཁའ་ལ་འགྲོ་བ་ནི། །ལྟ་བ་འགྱུར་མེད་རྒྱབ་ཤར་བཤད། །གྲོགས་མེད་གཅིག་པུར་གནས་པ་ནི། །དགོངས་པ་ཉག་གཅིག་རྒྱབ་ཤར་བཤད། །འགྲོ་<milestone unit="line" n="687.5"/>ཉལ་སྤྱི་ཚུགས་ཅི་བྱེད་ཀྱང་། །སྙིང་པོའི་དོན་ལས་གཡོས་པ་མེད། དེ་ལྟར་སྙིང་པོའི་དོན་རྟོགས་ན །མ་རིག་པ་ཉིད་རྩད་ནས་བཅད། །རང་རིག་དང་པོའི་སོ་ལ་བཞག ཁྲེས་བྱའི་སྒྲིབ་པ་ཀ་ནས་དག །ཞབྲུལ་པའི་<milestone unit="line" n="687.6"/>སྣང་བ་རྒྱ་ཡིས་བཏབ། །སྐུ་གསུམ་འདུ་འབྲལ་མེད་པའི་ངང་ན་གནས། །ཞེས་གསུངས་སོ། །ཡང་གསུངས་པ། དབང་པོ་འབྲིང་གི་ཉམས་བླངས་ནི། །བློན་པོ་བཙོན་དུ་ཟིན་པས་རྒྱལ་པོས་གདན་ས་ཟིན། །མ་ཡེངས་<milestone unit="page" n="688"/><milestone unit="line" n="688.1"/>མཉམ་པར་བཞག་པས་བྱང་ཆུབ་སྐྱེ། ཁོ༑ས་པ་ཆུ་ཡི་རྒྱུན་དང་འདྲ། །བརྟགས་ཀྱིན་བརྟགས་ཀྱིན་རང་དབང་ཐོབ། ་།ས་རབ་ཆེན་པོའི་རང་དབང་ཐོབ། །སྤྲོས་མེད་དབྱིངས་ནས་རང་བྱུང་གསལ། །ལྷུན་གྲུབ་ཡོངས་<milestone unit="line" n="688.2"/>སུ་རྫོགས་ཞེས་བྱ། །དེ་ལྟར་དགོངས་པའི་དོན་ཤེས་ན། །ཉིན་མཚན་མེད་པའི་ཡེ་ཤེས་ཏེ། །རིག་པ་རྒྱུན་གྱི་རྟོགས་པའོ། །གླང་ཆེན་ཆུར་ཞུགས་དགོངས་པ་སྟེ། །ཉམ་ང་བག་ཚའི་ཤེས་པ་མེད། །ཅེས་གསུངས་<milestone unit="line" n="688.3"/>སོ། །དབང་པོ་ཐ་མའི་ཉམས་བླང་ནི། །སེམས་གཟུང་རིག་པ་ཨར་ལ་གཏད། །བྱིང་བ་མི་གསེང་རང་སར་བསྒོམ། །དེ་ལྟར་བསྒོམས་ན་རིག་པ་ཟིན། །བར་དོར་རྟོགས་པ་གདོད་སྐྱེའོ། །ཞེས་གསུངས་སོ། །དུར་ཁྲོད་<milestone unit="line" n="688.4"/>ཕུང་པོ་འབར་བའི་རྒྱུད་ལས། དབང་པོ་རབ་འབྲིང་ཐ་མ་གསུམ་གྱིས་ཉམས་སུ་བླང་ལུགས་བསྟན་པའི་ལེའུ་སྟེ་དགུ་པའོ།། །།དེ་ནས་ཡང་གསང་བའི་བདག་པོས་ཞུས་པ། ཀྱེ་ཀྱེ་བཅོམ་ལྡན་ཁྲོ་གཉེར་<milestone unit="line" n="688.5"/>ཅན། །ཕུང་པོའི་དོན་ལ་ཇི་ལྟར་སྦྱང་། །དུར་ཁྲོད་ཅེས་ནི་གང་ལ་བགྱི། །མཐོང་སྣང་རིམ་གྱིས་ཇི་ལྟར་འཆར། །རིག་པའི་རྒྱལ་པོས་གསུང་དུ་གསོལ། །ཞེས་ཞུས་སོ། །ཡང་གསུངས་པ། ཕུང་པོའི་དོན་ནི་འདི་བཞིན་<milestone unit="line" n="688.6"/>ཏེ །ད་ལྟའི་བག་ཆགས་རྣམ་རྟོག་ལ། །རྟོགས་པའི་ཡེ་ཤེས་མ་སྐྱེས་པས། །མ་རིག་རང་གར་གཟུང་འཛིན་སྤྱད། །ཉོན་མོངས་དུག་ལྔའི་དབང་དུ་གྱུར། །རིག་པའི་ཡེ་ཤེས་ཕུང་ཞེས་བྱ། །པོ་ནི་རང་ས་མ་ཟིན་འཇིག་<milestone unit="page" n="689"/><milestone unit="line" n="689.1"/>༄༅ པའོ། །འབར་ནི་ཉོན་མོངས་དུག་ལྔ་འབར། །བརྒྱུད་ནི་འཁོར་བ་རང་གར་བརྒྱུད། །དུར་ཁྲོད་མི་གཙང་ནང་ན་གནས། །མ་རིག་མ་རྟོགས་དུས་ནའོ། །སྐྱོན་གྱི་མཐར་གསུམ་སེལ་གྱུར་ན། །མ་རིག་<milestone unit="line" n="689.2"/>སེམས་ཀྱི་གདར་ཤ་བཅད། །དུག་ལྔ་རང་གྲོལ་ཡེ་ཤེས་ཏེ། །དེ་ལྟར་རིག་པའི་དོན་ཤེས་ན། །རིག་པ་མ་ཡིན་གཞན་སྣང་མེད། །སྐྱེ་མེད་ཆེན་པོའི་ངང་དུ་གོལ། །ཐམས་ཅད་མངོན་སངས་ཉིད་དུ་རྒྱས། །དེ་<milestone unit="line" n="689.3"/>ལྟར་ཐམས་ཅད་རྒྱས་ཐེབས་ན། །ཕུང་ནི་མ་རིག་དུག་ལྔ་ཕུང་། །པོ་ནི་རིག་པ་འགྱུར་བ་མེད། །འབར་ནི་བདེ་ཆེན་རྟོགས་པ་འབར། །དུར་ནི་ཆོས་ཀྱི་དབྱིངས་ཡིན་ཏེ། ཁྲོད་ནི་རིག་པའི་ཡེ་ཤེས་ཉིད། །རང་གིས་རང་<milestone unit="line" n="689.4"/>སྣང་ཟིན་པའོ། །ཆོས་ཉིད་ཞིང་ཁམས་དག་གསལ་ལ། །རིག་པའི་ཡེ་ཤེས་རང་གསལ་ཐིམ། །དབྱིངས་དང་ཡེ་ཤེས་རིག་པ་གཉིས་མེད་དེ། །རང་ས་ཟིན་ཏེ་མི་འགྱུར་བའོ། །ཞེས་གསུངས་སོ། །དུར་ཁྲོད་ཕུང་པོ་<milestone unit="line" n="689.5"/>འབར་བའི་རྒྱུད་ལས། ཕུང་པོ་རྒྱུད་ལ་སྦྱར་ཞིང་སྣང་བ་གོ་བཟློག་པའི་ལེའུ་སྟེ་བཅུ་པའོ།། །།དེ་ནས་ཡང་གསང་བའི་བདག་པོ་དང་། །སྡུད་པའི་འཁོར་དགའ་རབ་རྡོ་རྗེ་དང་། འཁོར་མཁའ་འགྲོ་མ་ལྔ་སྟེ། ཡེ་<milestone unit="line" n="689.6"/>ཤེས་མཁའ་འགྲོ་མ། ལས་ཀྱི་མཁའ་འགྲོ་མ། གཙུག་གི་རྒྱན་གཅིག་མ། རྡོ་རྗེ་ཁྲོ་གདོང་མ་ལ་སོགས་ཏེ་མཁའ་འགྲོ་མའི་ཚོགས་དང་། བྱང་ཆུབ་སེམས་དཔའ་ཁྱེའུ་ལྔ་དང་། གསང་བའི་འཁོར་དུག་ལྔ་དབང་དུ་སྡུད་</p></div1>
        </body>
    </text>
</TEI.2>