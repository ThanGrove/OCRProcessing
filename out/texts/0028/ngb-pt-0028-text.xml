<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0028-text.xml">
    <teiHeader lang="tib">
        <fileDesc>
            <titleStmt>
                <title><!--rdzogs pa chen po kun tu bzang po ye shes gsal bar ston pa'i rgyud/-->རྫོགས་པ་ཆེན་པོ་ཀུན་ཏུ་བཟང་པོ་ཡེ་ཤེས་གསལ་བར་སྟོན་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0028-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=101.1; end=113.6--><milestone unit="page" n="101"/><milestone unit="line" n="101.1"/>༄༅། །རྒྱ་གར་སྐད་དུ། །མ་ཧྭ་སདྷི་ས་མརྙ་བྷ་དྲ་ཙྭ་ན་པྲ་ཀ་ཊ་ཤཱསྟུ་སྟནྟྲ་ནཱ་མ། བོད་སྐད་དུ། རྫོགས་པ་ཆེན་པོ་ཀུན་ཏུ་བཟང་པོ་ཡེ་ཤེས་གསལ་བར་སྟོན་པའི་རྒྱུད་ཅེས་བྱ་བ། བཅོམ་ལྡན་འདས་དཔལ་ཀུན་<milestone unit="line" n="101.2"/>ཏུ་བཟང་པོ་མཉམ་ཉིད་ཆོས་ཀྱི་སྐུ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་དཔལ་ཀུན་ཏུ་བཟང་པོ་གསང་བ་མཆོག་གི་བདག་པོ། དུས་གསུམ་པ་ཉིད་ཀྱི་ངོ་བོ། སྐུ་<milestone unit="line" n="101.3"/>གསུམ་གྱི་རང་བཞིན། ཡེ་ཤེས་ལྔའི་བདག་ཉིད་ཅན། རོལ་པའི་རྫུ་འཕྲུལ་ལ་མངའ་བརྙེས་པ་དེ་ཉིད། དོན་ཆོས་ཉིད་སྐྱེ་བ་མེད་པ་ལས་རྟགས་ཡེ་ཤེས་འགག་པ་མེད་པའི་ཆོས་འཕྲུལ་དུ་བཞུགས་སོ། །དེ་ཡང་འོག་<milestone unit="line" n="101.4"/>མིན་གྱི་གནས་གསང་བ་མཆོག་གི་དཀྱིལ་འཁོར་ཆེན་པོ། དུས་གསུམ་གྱི་སངས་རྒྱས་རྒྱལ་བ་རྣམས་གཤེགས་ཤིང་བཞུགས་ཏེ། བཞུགས་པར་གྱུར་བའི་གནས། དབྱིབས་དང་ཁ་དོག་ཐ་དད་པ་ལས་ངོ་བོ་ཉིད་<milestone unit="line" n="101.5"/>གཅིག་པ་སྟེ། དེ་དག་དབྱིངས་ལས་ཡེ་ཤེས་གསལ་བའི་གཞལ་ཡས་ཁང་། ཁྱབ་པ་གདལ་བ་ཆེན་པོ་དེ་ན། འཁོར་རྡོ་རྗེ་འཛིན་པ་དང་། འཁོར་ལོ་འཛིན་པ་དང་། རིན་ཆེན་འཛིན་པ་དང་། པད་མ་འཛིན་པ་དང་།<milestone unit="line" n="101.6"/>རྒྱ་གྲམ་འཛིན་པ་ལ་སོགས་པ་ཏིལ་མར་ཁྱབ་པ་ལྟར་གནས་སོ། །དེའི་ཚེ་དེའི་དུས་ན་རྡོ་རྗེ་འཛིན་པ་ལ་སངས་རྒྱས་ཀུན་གྱི་ཞུ་བ་པོར། བཀའ་བསྒོས་ཏེ་ཐབས་གཅིག་ཏུ་བཞུགས་སོ། །རྫོགས་པ་ཆེན་པོ་ཀུན་ཏུ་<milestone unit="page" n="102"/><milestone unit="line" n="102.1"/>བཟང་པོ་ཡེ་ཤེས་གསལ་བར་སྟོན་པའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་དཔལ་གསང་བ་མཆོག་གི་བདག་པོ་དུས་གསུམ་དང་འཁར་བ་དང་མྱ་ངན་ལས་འདས་<milestone unit="line" n="102.2"/>པའི་བདག་པོ་དེས་ཆོས་ཐམས་ཅད་ལ་རྫུ་འཕྲུལ་གྱིས་ཀུན་ལ་ཁྱབ་པར་གཟིགས་པས་རྣམ་པར་གཟིགས་སོ། །དེ་བཞིན་དུ་གཟིགས་པས། ཆོས་ཐམས་ཅད་བྱང་ཆུབ་སེམས་ཀྱི་མཚན་ཉིད། སྟོང་གསལ་ཆེན་པོའི་<milestone unit="line" n="102.3"/>རང་བཞིན། སྨྲ་བསམ་ལས་འདས་པའི་དེ་བཞིན་ཉིད། དེ་ཁོ་ཉིད་ཀྱི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ནས་རྡོ་རྗེ་འཛིན་པ་རང་གི་བསྟན་ལས་ལངས་ཏེ། འདི་སྐད་ཅེས་གསོལ་ཏོ། །ཀྱེ་ཀྱེ་བཅོམ་ལྡན་<milestone unit="line" n="102.4"/>འདས་གསང་བ་མཆོག་གི་བདག་ཉིད་ཀྱིས། ཡེ་ཤེས་གསལ་བར་སྟོན་པའི་དོན། །གསལ་སྟོང་ཆེན་པོའི་བདག་ཉིད་དེ། །རིམ་པས་བདག་འདུད་བཤད་དུ་གསོལ། །ཞེས་གསོལ་པས། བཅོམ་ལྡན་འདས་དཔལ་<milestone unit="line" n="102.5"/>ཀུན་ཏུ་བཟང་པོས། གསང་བ་མཆོག་གི་བདག་པོ་ལ་བཀའ་སྩལ་པ། །ཉོན་ཅིག་རྡོ་རྗེ་འཛིན་པ་ཁྱོད། །གུས་པས་ཉོན་ལ་ཡིད་ལ་ཟུང་། །ཆོས་ཉིད་ཡེ་ཤེས་གསལ་བ་ནི། །འཁོར་འདས་ཀུན་གྱི་རྩ་བ་བྱང་ཆུབ་སེམས་<milestone unit="line" n="102.6"/>ཉིད་དེ། །རྩ་བ་དེ་ཡི་དོན་རྟོགས་ན། །ལྷ་བ་སེམས་ཉིད་ནམ་མཁའ་ཡིན། །སྒོམ་པ་སེམས་ཉིད་ཡུལ་མེད་གསལ། །སྤྱོད་པ་སེམས་ཉིད་རྒྱ་མཚོའི་འཇིང་། །འབྲས་བུ་སེམས་ཉིད་སྐུ་དང་ཡེ་ཤེས་ངང་། །དེ་ཉིད་མ་<milestone unit="page" n="103"/><milestone unit="line" n="103.1"/>༄༅། །རྟོགས་འཁོར་བར་སྣང་། །ཞེས་གསུངས་སོ། །ཀུན་ཏུ་བཟང་པོ་ཡེ་ཤེས་གསལ་བར་སྟོན་པའི་རྒྱུད་ལས། གླེང་བསླང་ནས་ལན་གསུངས་པའི་ལེའུ་སྟེ་གཉིས་པའོ།། །།དེ་ནས་ཡང་བཅོམ་ལྔན་<milestone unit="line" n="103.2"/>འདས་དཔལ་ཀུན་ཏུ་བཟང་པོ་དེས། རྡོ་རྗེ་འཛིན་ལ་སོགས་པ་རིགས་ལྔའི་སངས་རྒྱས་ལ་བཀའ་སྩལ་པ། །སེམས་ཉིད་རྟོགས་དང་མ་རྟོགས་ལས། །འཁོར་བ་དང་ནི་མྱ་ངན་འདས། །གཞི་ནི་སྟོང་གསལ་སྨྲོང་<milestone unit="line" n="103.3"/>མ་ཐོགས། །གང་དུ་མ་གྲུབ་ག་བུར་ཚུལ། །མཉམ་པ་ཉིད་ཀྱི་རང་བཞིན་ལས། །མཚན་མ་རང་སར་གྲོལ་བ་ཡིས། །སྟོང་གསལ་ཀུན་ཏུ་སངས་རྒྱས་ཏེ། །སྐུ་གསུམ་ཞིང་ཁམས་དག་ཏུ་གནས། །མ་རྟོག་ས་པ་ལ་འ་ལ་<milestone unit="line" n="103.4"/>པའི་ཡེ་ཤེས་ཏེ། །ཀུན་གཞི་འོད་ཀྱི་ཁང་བུ་ནས། །མ་རིག་པ་ཡིས་ཞབྲུལ་པ་ནི། །དྲན་པ་ཕྲ་མོའི་རྒྱུན་བྱུང་ནས། །འགྱུ་བ་དྲན་པས་ངར་འཛིན་བྱུང་། །ངར་འཛིན་དག་ལས་འཁོར་བར་འ་ས། །མིང་མ་ཐོགས་་ཀྱི་<milestone unit="line" n="103.5"/>ཆོས་ཉིད་ནས། །འཆར་སྒོ་རྣམ་པ་གཉིས་སུ་བྱུང་། །དེ་ཡང་མ་རིག་ཡེ་ཤེས་ཏེ། །མ་རིག་ཡེ་ཤེས་ཐ་དད་མེད། །སོ་སོར་དབྱེ་བ་རྣམ་པ་ཙམ། །མ་རྟོགས་པ་ལ་ལམ་དུ་གཅིག །རྟོགས་ན་བྱང་ཆུབ་ཆེན་པོའི་<milestone unit="line" n="103.6"/>ལམ། །ཞེས་གསུངས་སོ། །ཀུན་ཏུ་བཟང་པོ་ཡེ་ཤེས་གསལ་བར་སྟོན་པའི་རྒྱུད་ལས། འཁོར་འདས་གྱེས་པའི་ལུགས་བསྟན་པའི་ལེའུ་སྟེ་གསུམ་པའོ།། །།དེ་ནས་ཡང་རྡོ་རྗེ་འཛིན་པས་བཀའ་སྩལ་པ།<milestone unit="page" n="104"/><milestone unit="line" n="104.1"/>དེ་ལྟར་གསུངས་པའི་དོན་དེ་ལ། །མིང་མ་ཐོགས་ཀྱི་གཞི་ཉིད་ནས། །འཆར་སྒོ་གཉིས་སུ་བྱུང་བ་ཡང་། །གཞི་དང་འཁྲུལ་པའི་མཚན་ཉིད་སྟེ། །གཞི་ལས་འཁྲུལ་པ་གྲུབ་མ་གྲུབ། །མཐུན་པའི་དཔེ་ནི་ཅི་ཡིས་<milestone unit="line" n="104.2"/>མཚོན། །ཞབྲུལ་པ་རྩད་ནས་ཇི་ལྟར་བཅད། །ཅེས་གསོལ་པས། ཀུན་བཟང་ཉིད་ཀྱིས་བཀའ་སྩལ་པ། །གཞི་ནི་ངེས་པར་ཆོས་སྐུ་སྟེ། །འཁྲུལ་པ་ཡིད་རྟོག་གློ་བུར་ཡིན། །དེས་ན་ཞབྲུལ་པ་གཞི་ལ་ཡང་། །གདོད་<milestone unit="line" n="104.3"/>ནས་མ་གྲུབ་གློ་བུར་ཡིན། །གཞི་ནི་རིག་པའི་རྒྱུན་ཡིན་ཏེ། །འཁྲུལ་པ་རྣམ་རྟོག་དུམ་བུར་སྣང་། །དཔེར་ན་སྨིག་ཐག་ཐོ་ཡོར་བཞིན། །ཆུ་སྦྲུལ་མི་རུ་འཛིན་བཞིན་ནོ། །ཞབྲུལ་པ་རྩད་ནས་བཅད་པ་ནི། །བལྟ་<milestone unit="line" n="104.4"/>བསྒོམ་སྤྱོད་པའི་རིམ་པ་ཡིས། །འཁྲུལ་པ་ལོག་སྟེ་འབྲས་བུ་ཡང་། །སྐུ་གསུམ་ཡེ་ཤེས་ལྔ་ལྡན་འགྱུར། །ཞེས་གསུངས་སོ། །རྫོགས་པ་ཆེན་པོ་ཡེ་ཤེས་གསལ་བར་སྟོན་པའི་རྒྱུད་ལས། ཞབྲུལ་པ་ལྡོག་ཐབས་ཀྱི་ལེའུ་<milestone unit="line" n="104.5"/>སྟེ་བཞི་པའོ།། །།དེ་ནས་གཞན་ཡང་བཀའ་སྩལ་པ། །བལྟ་བསྒོམ་སྤྱོད་པའི་རིམ་པ་ཡང་། །བལྟ་བ་དབྱེར་མེད་རང་གྲོལ་ཏེ། །ཁྱུང་ཆེན་ནམ་མཁར་ལྡིང་དང་འདྲ། །དེ་ཡང་ཇི་ལྟར་འདུག་ཅེ་<milestone unit="line" n="104.6"/>ན། །སྣང་སྲིད་ངེས་མེད་ཕྱི་ནང་སེམས། །སེམས་ལ་ངོས་བཟུང་མེད་པའོ། །དེ་ཉིད་འཛིན་མེད་རང་ཤར་དུ། །ངང་གིས་གྲོལ་ཏེ་བློ་ལས་འདས། །ལྟ་བ་དེ་ཉིད་མི་ལྡན་ན། །བྱ་སྒྲོ་རླུད་གིས་ཁྱེར་དང་མཚུངས། །ཚིག་ཏུ་<milestone unit="page" n="105"/><milestone unit="line" n="105.1"/>༄༅། །མ་སོང་དོན་ལ་སྦྱར་བས་ན། །བསྒོམ་པ་འཛིན་མེད་རང་གྲོལ་ཏེ། །གར་སྦྱིན་སྦྲང་མ་ཆགས་དང་འདྲ། །བྲམ་ཟེ་སྐུད་པ་འཁལ་བ་བཞིན། ཁེས་པ་ཀློད་ལ་གར་བདེར་བཞག །བསྒོམས་པ་དེ་ལྟར་མ་<milestone unit="line" n="105.2"/>ལྡན་ན། །ལག་རྡུམ་བྲག་ལ་འཛེགས་པ་འདྲ་བའོ། །མཉམ་བཞག་དང་ནི་རྗེས་ཐོབ་མེད། །དེ་ལྷར་བྱུང་ན་བསྒོམ་པའི་མཆོག །བྱིང་རྨུགས་རྒོད་པའི་དགྲ་བྱུང་ཡང་། །རང་གི་དེ་ཉིད་ཤེས་པས་སེལ། ཞེས་གསུངས་<milestone unit="line" n="105.3"/>སོ། རྫོགས་པ་ཆེན་པོ་ཀུན་ཏུ་བཟང་པོ་ཡེ་ཤེས་གསལ་བར་སྟོན་པའི་རྒྱུད་ལས་བལྟ་བསྒོམ་བསྟན་པའི་ལེའུ་སྟེ་ལྔ་པའོ།། །།དེ་ནས་སྤྱོད་པ་བཤད་པར་བྱ་སྟེ། །སྤྱོད་པ་རང་བྱུང་ལྷུག་པ་སྟེ། །བི་ཤྭ་ཀརྨའི་བཟོ་<milestone unit="line" n="105.4"/>དང་འདྲ། །ཚུལ་འཆོས་མེད་པའི་ངང་ཉིད་དེ། །ཐབས་དང་ཤེས་རབ་མཐུན་པར་བྱ། །སྤྱོད་པ་དེ་དང་མ་ལྡན་ན། །དམུས་ལོང་བྲག་ལ་འཛེགས་དང་མཐུན། །ཇི་བཞིན་པ་ཡིས་ལྟ་བ་ལ། །དེ་བཞིན་པ་ཡིས་བློ་བཞག་<milestone unit="line" n="105.5"/>སྟེ། །དེ་ཡིས་ངང་ལས་མ་ཡེངས་པ། །སངས་རྒྱས་ས་ལ་གནས་པ་ཡིན། །ཞེས་གསུངས་སོ། །རྫོགས་པ་ཆེན་པོ་ཀུན་ཏུ་བཟང་པོ། ཡེ་ཤེས་གསལ་བར་སྟོན་པའི་རྒྱུད་ལས། སྤྱོད་པའི་མན་ངག་དང་བཅས་པའི་ལེའུ་<milestone unit="line" n="105.6"/>སྟེ་དྲུག་པའོ།། །།དེ་ལྟར་གསང་བ་མཆོག་གི་བདག་པོས་བཀའ་སྩལ་པ། རིགས་ལྔའི་སངས་རྒྱས་ཀྱིས། བཅོམ་ལྡན་འདས་ལ་རང་རང་གི་སེམས་ཀྱི་རྟོགས་ཚད་འདི་སྨྲས་སོ། །ཨེ་མ་བདེ་གཤེགས་བཅོམ་<milestone unit="page" n="106"/><milestone unit="line" n="106.1"/>ལྡན་འདས། །སངས་རྒྱས་ཀུན་གྱི་བྱང་ཆུབ་སེམས། །ཚིག་དང་ཡི་གེའི་སྤྱོད་ཡུལ་མིན། །དེ་ལ་གདོད་ནས་རྟོགས་པའི་གནས་མེད་དོ། །ཞེས་རྡོ་རྗེ་སེམས་དཔས་སྨྲས་སོ། ཨེ་མ་ཆོས་ཀུན་སྟོང་པའི་བདག །རང་གི་ངོ་<milestone unit="line" n="106.2"/>བོ་བརྗོད་དུ་མེད། །བརྗོད་མེད་དེ་ནི་སྣ་ཚོགས་པའི། །ཆོས་རྣམས་ཀུན་ལ་ཁྱབ་པར་གནས། །ཞེས་འཁོར་ལོ་འཛིན་པས་སྨྲས་སོ། །ཨེ་མ་མཉམ་ཉིད་བྱང་ཆུབ་སེམས། །མིང་དུ་བཏགསོ་པའི་ཆོས་རྣམས་<milestone unit="line" n="106.3"/>ཀུན། །མཉམ་པ་ཉིད་ལ་གནས་བྱས་ཕྱིར། །མཉམ་པ་ཉིད་ལས་གཞན་མེད་དོ། །ཞེས་རིན་ཆེན་འཛིན་པས་སྨྲས་སོ། །ཨེ་མ་ཆོས་སུ་སྣང་བ་ཀུན། །རང་གི་ངོ་བོ་ཡུལ་ལས་འདས། །དེ་ཉིད་བྱང་ཆུབ་སེམས་ཉིད་<milestone unit="line" n="106.4"/>ནི། །མཁས་པས་བསྒོམ་ན་རྟོགས་པར་འགྱུར། །ཞེས་པདྨ་འཛིན་པས་སྨྲས་སོ། །ཨེ་མ་ཆོས་ཀུན་སེམས་ཉིད་དེ། །ངེས་པ་མེད་དེ་དངོས་རྟོགས་བྲལ། །དེ་ཉིད་དག་པའི་ཡེ་ཤེས་རང་བཞིན་ཏེ། །མཁས་པས་ཅི་དགའ་<milestone unit="line" n="106.5"/>བསྒོམས་ན་འགྲུབ། །ཅེས་རྒྱ་གྲམ་འཛིན་པས་སྨྲས་སོ། །དེས་ནས་དཔལ་གསང་བ་མཆོག་གི་བདག་པོས་བཀའ་སྩལ་པ། རང་གི་སེམས་གསལ་བའི་ངང་ཉིད་ཤིན་ཏུ་རྫོགས་པ་ཤིན་ཏུ་ལེགས། །ཕྱོགས་བཅུའི་<milestone unit="line" n="106.6"/>འཇིག་རྟེན་གང་ནས་ཀྱང་། །སངས་རྒྱས་རྙེད་པར་མི་འགྱུར་རོ། །སེམས་ཉིད་རྟོགས་པ་སངས་རྒྱས་མཆོག །ཅེས་གསུངས་སོ། །རྫོགས་པ་ཆེན་པོ་ཀུན་ཏུ་བཟང་པོ། ཡེ་ཤེས་གསལ་བར་སྟོན་པའི་རྒྱུད་ལས། བྱིན་<milestone unit="page" n="107"/><milestone unit="line" n="107.1"/>༄༅། །རླབས་ཀྱིས་འཁོར་རྣམས་ཀྱིས་རང་རང་གི་རྟོགས་ཚད་ཕུལ་བའི་ལེའུ་སྟེ་བདུན་པའོ།། །།དེ་ནས་རྡོ་རྗེ་འཛིན་པས་ཡང་གསོལ་པ། །ཀྱེ་ཀྱེ་བཅོམ་ལྡན་རྡོ་རྗེ་འཆང་། །བལྟ་བསྒོམ་སྤྱོད་པ་དེ་<milestone unit="line" n="107.2"/>དག་ལ། །འབྲས་བུའི་རིམ་པ་ཇི་ལྟར་ལགས། །དེ་དག་བསྒོམ་པའི་རྣལ་འབྱོར་པས། །འཆི་ཀའི་རྟགས་དང་བར་དོའི་དུས། །རིམ་པ་བདག་ལ་བཤད་དུ་གསོལ། །ཉོན་ཅིག་དཔལ་ལྡན་རྡོ་རྗེ་འཛིན། །མ་འོངས་པ་ཡི་<milestone unit="line" n="107.3"/>དོན་ཆེད་དུ། །ཁྱོད་ཀྱིས་དོན་ཞུས་ཡ་མཚན་ཆེ། །གུས་པས་རབ་ཏུ་ཉོན་ལ་ཡིད་ལ་ཟུང་། །འབྲས་བུ་སྐུ་གསུམ་ཡེ་ཤེས་ལྔ། །ཆོས་སྐུ་སྟོང་གསལ་ཟུང་དུ་འཇུག །ཆོས་སྐུ་བདེ་ཆེན་རྡོ་རྗེ་འཆང་། །སྤྲུལ་སྐུས་འགྲོ་བ་<milestone unit="line" n="107.4"/>རིགས་དྲུག་འདུལ། །ཡེ་ཤེས་ལྔ་ལྡན་ཡོན་ཏན་ཆ་ནས་ལྡན། །དེ་ཉིད་རང་གི་སེམས་ཉིད་དེ། །ལོགས་ནས་འབྱུང་བ་མ་ཡིན་ནོ། །འཆི་རྟགས་རིམ་པ་བསྟན་པ་ནི། །ཉམས་ལེན་རྣལ་འབྱོར་ཉིད་ཀྱི་རྟགས། །ས་ནི་ཆུ་<milestone unit="line" n="107.5"/>ལ་ཐིམ་པ་ཡིས། །ལུས་ནི་མི་ཐེག་ལྡང་མི་ནུས། །ཆུ་ཉིད་མེ་ལ་ཐིམ་པའི་དུས་སུ་ནི། །ཁ་སྣ་སྐམས་ཏེ་ནང་བཀྲག་ཤོར། །མེ་ཉིད་རླུད་ལ་ཐིམ་དུས་སུ། །ལུས་ཀྱི་དྲོད་སྟོར་ཡལ་བར་འགྱུར། །རླུད་ནི་རྣམ་ཤེས་ལ་ཐིམ་<milestone unit="line" n="107.6"/>ཚེ། །དབུགས་སྡུད་མི་ཤེས་རྔམ་པ་བརྩེགས། །དེ་ཡི་དུས་སུ་དྲན་པ་བསྐྱེད་པར་བྱ། །དེ་ནས་དབུགས་ནི་ཆད་པ་དང་། །རྣམ་ཤེས་སྣང་བ་དག་ལ་ཐིམ། །སྣང་བ་མཆེད་པ་དག་ལ་ཐིམ། །མཆེད་པ་ཐོབ་པ་དག་<milestone unit="page" n="108"/><milestone unit="line" n="108.1"/>ལ་ཐིམ ཐོབ་པ་ཆོས་སྐུ་དག་ལ་ཐིམ། །དེ་དུས་ཆོས་སྐུ་དེ་ཉིད་ནི། ་གོན་ཏུ་གསལ་ལ་ངོས་བཟུང་བྲལ། །སྟོང་གསལ་འཛིན་མེད་རང་གསལ་དེ། །ངོ་ཡས་ ན་པས་མངན་ཤེས་དྲུག ཁྲར་ནས་རག་པའ་དབང་<milestone unit="line" n="108.2"/>མཆོག་ཐོབ། །མན་ངག་དམ་པ་ལྡན་གྱུར་ན། །དེ་ནི་སངས་རྒྱས་ས་ལ་གནས། །བཅུ་བཞི་སྤྱིར་ཆིབ་ས་ཡང་ནོན། །བགྲོད་དུ་མེད་པའི་ལམ་མཆོག་ཡིན། །གལ་ཏེ་སྟོང་གསལ་མ་ཟིན་ཅིང་། །འགྱུ་བ་བྱུང་ན་འགྲོ་དྲུག་<milestone unit="line" n="108.3"/>ཏུ། །རང་གི་ལས་ཀྱིས་ལུས་ལེན་ཏེ། །འཁོར་བའི་མཐའ་ལ་ཟད་པ་མེད། །ཅེས་གསུངས་སོ། །རྫོགས་པ་ཆེན་པོ་ཀུན་ཏུ་བཟང་པོ་ཡེ་ཤེས་གསལ་བར་སྟོན་པའི་རྒྱུད་ལས། ཕྱི་རབས་རྣལ་འབྱོར་པའི་འཆི་རྟགས་<milestone unit="line" n="108.4"/>བསྟན་པའི་ལེའུ་སྟེ་བརྒྱད་པའོ།། །།དེ་ནས་ཡང་རྡོ་རྗེ་འཛིན་པས་གསོལ་པ། །ཀྱེ་ཀྱེ་རྡོ་རྗེ་གསང་བ་མཆོག་གི་བདག །སྟོང་གསལ་རིག་པའི་ཡེ་ཤེས་དེ། །ངོ་ཡིས་གཟུང་ན་ཇི་ལྟར་གཟུང་། །དེ་ཉིད་ལ་<milestone unit="line" n="108.5"/>ནི་གང་དུ་བཟླ། །ཞེས་གསོལ་པས། བཅོམ་ལྡན་འདས་གསང་བ་མཆོག་གིས་བཀའ་སྩལ་པ། སྟོང་གསལ་རིག་པ་ཆེན་པོ་དེ། །ཀུན་གཞི་གཉིས་ཀྱི་ངོས་ནས་བཟུང་། །ཡེ་ཉིད་དོན་གྱི་ཀུན་གཞི་དང་། །སྦྱོར་བ་རྐྱེན་<milestone unit="line" n="108.6"/>གྱི་ཀུན་གཞི་ནི། །སེམས་ཅན་ཐམས་ཅད་ལ་ཡིན་ཏེ། །སྔར་གྱི་བག་ཆགས་དག་དང་ནི། །ཕྱིས་ཀྱི་ཉོན་མོངས་རྣམ་རྟོག་དང་། །དཔེར་ན་ས་དང་ཆུ་འདྲེས་ལ། །རྙོག་མར་གྱུར་པ་དག་དང་མཐུན། །དེ་གསུམ་དག་དང་<milestone unit="page" n="109"/><milestone unit="line" n="109.1"/>༄༅། །ཆོས་སྐུ་འདྲེས། །ད་ནི་ཆོས་སྐུ་མ་ཡིན་ཏེ། །དེ་ཉིད་དོན་གྱི་ཀུན་གཞི་ནི། །དཔེར་ན་ཆུ་ནི་རྙོག་མ་དྭངས་པ་བཞིན། །བག་ཆགས་རྟོག་པ་ཉོན་མོངས་ཀྱིས། །མ་བསླད་པ་ཡི་ཤེས་པ་དེ། །མ་རྟོགས་པ་ཡི་<milestone unit="line" n="109.2"/>ཟུག་རྔུ་མེད། །འཛིན་མེད་རང་ཤར་ཆོས་ཀྱི་སྐུ། ཁེས་པ་རང་ལུགས་གློད་བྱས་པས། ཁྲེས་པ་དངས་སངས་བདེ་བ་ལ། །མ་ཞེན་རྟོགས་པའི་ཟུག་རྔུ་མེད། །དབེན་པའི་གནས་སུ་ཐུན་བཅད་ལ། །དང་པོ་ཁོ་ན་<milestone unit="line" n="109.3"/>བསྒོམ་པར་བྱ། །དེ་ལ་ངང་གིས་གནས་པ་ལ། །སྒོ་ལྔ་གསལ་ལ་འཛིན་པ་མེད། །དེ་ཡི་ངང་ལ་གནས་པར་བྱ། །དེ་ནས་བརྟན་པར་གྱུར་པ་དང་། །ཡུལ་གྱི་སྙིང་པོ་ཐམས་ཅད་ཀུན། །ལྟར་སྣང་བུན་ནེ་ལོང་ངེ་<milestone unit="line" n="109.4"/>ཙམ། །དེ་ཡི་ངང་དུ་གནས་ཙམ་ན། །འབྱམས་ཐུབ་པ་ཡི་རྣལ་འབྱོར་ཏེ། །དེ་ལ་བསྒོམ་དུ་ག་ལ་ཡོད། །ཡེ་ཤེས་འགྱུ་བ་མ་ཟིན་ན། །བསྒོམས་ཀྱང་སྒོམ་པར་ག་ལ་འགྱུར། །མ་བསྒོམས་རང་སྒོམ་བྱུང་ཙམ་<milestone unit="line" n="109.5"/>ན། །བསྒོམ་དུ་མེད་པའི་སྒོམ་པ་ཡིན། །དེ་ཉིད་གདེང་དུ་གྱུར་པ་ནི། །བལྟ་རུ་མེད་པའི་ལྟ་བ་ཡིན། །དེ་ཉིད་ངང་དུ་གནས་པ་ནི། །སྤྱད་དུ་མེད་པའི་སྤྱོད་པ་ཡིན། །དེ་ལྟར་གྱུར་ན་སངས་རྒྱས་ཡིན། །ཞེས་གསུངས་སོ།<milestone unit="line" n="109.6"/>རྫོགས་པ་ཆེན་པོ་ཀུན་ཏུ་བཟང་པོ་ཡེ་ཤེས་གསལ་བར་སྟོན་པའི་རྒྱུད་ལས། ཡེ་ཤེས་ངོས་བཟུང་བའི་ལེའུ་སྟེ་དགུ་པའོ།། །།དེ་ནས་གཞན་ཡང་བཤད་ཀྱིས་ཉོན། །དེ་ཉིད་ལ་བཟླའི་རིམ་པ་ནི། །སངས་རྒྱས་ས་<milestone unit="page" n="110"/><milestone unit="line" n="110.1"/>ལ་གནས་འདོད་ན། །ཟུང་འཇུག་ཉིད་དུ་ལ་ཆེན་བཟླ། །སྟོང་གསལ་ངང་ལ་གནས་ཙ་ན། །སྙིང་རྗེ་ངང་གིས་འབྱུང་བ་ནི། །སྟོང་དང་སྙིང་རྗེ་ཟུང་འཇུག་ཡིན། །དེ་ཉིད་འཛིན་མེད་རང་ཤར་གནས་པ་ནི། །བདེ་སྟོང་<milestone unit="line" n="110.2"/>ཟུང་དུ་འཇུག་པ་ཡིན། །གསལ་བ་དང་ནི་སྟོང་པ་དག །གཉིས་སུ་མེད་ན་ཟུང་འཇུག་ཡིན། །ལྟ་བ་དང་ནི་སྤྱོད་པ་དག །གཉིས་མེད་ཟུང་འཇུག་ཉིད་དུ་ལ་བཟླའོ། །ཐབས་དང་ཤེས་རབ་ཟུང་དུ་འཇུག །མ་ཞེན་བློ་<milestone unit="line" n="110.3"/>ལས་འདས་པ་ནི། །སྟོང་གསལ་ཆོས་སྐུ་བདེ་ཆེན་ཡིན། །རིག་པ་སྟོང་གསལ་བདེ་བ་ལ། །སྣང་བ་འཛིན་མེད་རང་ཤར་ན། །གཉིས་མེད་བདེ་བ་ཆེན་པོ་ལ། །ཐུན་དུ་བཅད་ལ་བསྒོམ་དུ་མེད། །བར་བར་སེམས་ཀྱིས་<milestone unit="line" n="110.4"/>སེམས་ལ་བྱ་ར་བྱ། །བྱ་ར་བ་ལ་ངོས་གཟུང་མེད། །དེ་ཡི་ངང་ལ་གནས་པ་དེས། །མཐའ་དབུས་མེད་པའི་དགོངས་པ་སྟེ། །གང་ལྟར་སྣང་བ་ཆོས་ཀྱི་སྐུ། །གང་མྱོང་རིག་པ་ལོངས་སྐུ་ཡིན། །སྣ་ཚོགས་ཤར་བ་སྤྲུལ་སྐུ་<milestone unit="line" n="110.5"/>ཡིན། །དེ་གསུམ་དབྱེར་མེད་རྡོ་རྗེའི་སྐུ། །སྣང་ཚད་སྐུ་ལ་གྲག་ཚད་གསུང་། །དྲན་རྟོག་ཐུགས་ཀྱི་དཀྱིལ་འཁོར་ཡིན། །བགྲོད་དུ་མེད་པའི་ས་ཆེན་ནོན། །ཞེས་གསུངས་སོ། །རྫོགས་པ་ཆེན་པོ་ཀུན་ཏུ་བཟང་པོ་ཡེ་<milestone unit="line" n="110.6"/>ཤེས་གསལ་བར་སྟོན་པའི་རྒྱུད་ལས། ལ་བཟླ་བའི་ལེའུ་སྟེ་བཅུ་པའོ།། །།དེ་ནས་གཞན་ཡང་གུས་པས་ཉོན་ལ་ཡིད་ལ་ཟུང་། །རྫོགས་པ་ཆེན་པོའི་གདམ་ངག་འདི། །ཐེག་པ་ཀུན་ལས་ཁྱད་པར་<milestone unit="page" n="111"/><milestone unit="line" n="111.1"/>༄༅། །འཕགས། །ཀུན་གྱི་དངོས་གཞིར་ཤར་བས་ན། །ལྟ་བ་ཁྱད་པར་འཕགས་པ་ནི། །འཛིན་མེད་རང་ཤར་ཟུང་འཇུག་ཡིན། །བསྒོམ་པ་ཁྱད་པར་འཕགས་པ་ནི། །རིག་པ་ཡུལ་མེད་བློ་ལས་འདས། །སྤྱོད་<milestone unit="line" n="111.2"/>པ་ཁྱད་པར་འཕགས་པ་ནི། །སྤྱོད་པ་རང་བྱུང་ལྷུག་པའི་ངང་། །ཀུན་ལས་ཁྱད་འཕགས་བསམ་མི་ཁྱབ། །འབྲས་བུ་ཁྱད་པར་འཕགས་པ་ནི། །དབྱེར་མེད་སྐུ་ལས་ཁྱད་འཕགས་བགྲོད་དུ་མེད། །ས་ལས་ཁྱད་<milestone unit="line" n="111.3"/>པར་ཐོབ་མེད་པ། །རང་བྱུང་ཡེ་ཤེས་བློ་ལས་གྲོལ། །འདི་ལྟར་སྣང་བའི་སེམས་ཉིད་དེ། །སེམས་ལས་ལོགས་ན་རྡུལ་ཙམ་མེད། །ཕྱི་ཡིས་སྒྲོ་འདོགས་ཆོད་པ་ཡིན། །དེ་དག་འཛིན་མེད་རང་ཤར་ལས། །སེམས་ནི་ཁ<milestone unit="line" n="111.4"/>་དོག་དབྱིབས་དང་བྲལ། །རྟག་པ་མ་ཡིན་དངོས་པོ་མེད། །ཆད་པ་མ་ཡིན་རིག་ཅིང་གསལ། །ནང་གི་སྒྲོ་འདོགས་ཆོད་པ་ཡིན། །སྟོང་དང་གསལ་བ་དབྱེར་མེད་པས། །ཟུང་འཇུག་བདེ་ཆེན་ཆོས་སྐུ་སྟེ། །གསང་བའི་<milestone unit="line" n="111.5"/>སྒྲོ་འདོགས་ཆོད་པ་ཡིན། །དེ་དག་འཛིན་མེད་རང་ཤར་བས། །བློ་ཡི་སྤྱོད་ཡུལ་དག་ལས་འདས། །རང་བྱུང་ཡེ་ཤེས་བཙལ་མེད་པ། །མཐར་ཐུག་སྒྲོ་འདོགས་ཆོད་པ་ཡིན། །དེ་ནི་ཁྱད་འཕགས་ལྟ་བའི་དོན། །དེ་ཡི་<milestone unit="line" n="111.6"/>ངང་ལ་གནས་པ་ནི། །བསྒོམ་པའི་ཁྱད་འཕགས་དོན་ཉིད་ཡིན། །དེ་ཡི་ངང་ལ་མ་ཡེངས་ནས། །གར་བདེར་རིག་པ་གནས་པ་ནི། །སྤྱོད་པ་ཁྱད་པར་འཕགས་པའི་དོན། །དེ་ཡི་དོན་ལ་སླེབས་པ་ནི། །འབྲས་བུ་ཁྱད་<milestone unit="page" n="112"/><milestone unit="line" n="112.1"/>པར་འཕགས་པའི་དོན། །དེ་ལ་བགྲོད་དང་ཐོབ་རྒྱུ་མེད། །ལམ་དང་ས་ཡི་ཁྱད་པར་འཕགས་པ་ཡིན། །འདི་ནི་ལམ་མཆོག་དམ་པ་སྟེ། །རི་བྲན་ཐམས་ཅད་ལྟ་འདོད་ན། །རི་བོའི་རྩེ་ལ་འཛེགས་པ་བཞིན། །ཐེག་པ་<milestone unit="line" n="112.2"/>འོག་མ་ཤེས་འདོད་ན། །ཨ་ཏི་ཡོ་གའི་དོན་ལ་བལྟ། །ཞེས་གསུངས་སོ། །རྫོགས་པ་ཆེན་པོ་ཀུན་ཏུ་བཟང་པོ་ཡེ་ཤེས་གསལ་བར་སྟོན་པའི་རྒྱུད་ལས། ཁྱད་པར་འཕགས་པའི་ལེའུ་སྟེ་བཅུ་གཅིག་<milestone unit="line" n="112.3"/>པའོ།། །།དེ་ནས་ཡང་དཔལ་ཀུན་ཏུ་བཟང་པོ་ཆོས་ཀྱི་སྐུ་དེས། འཁོར་རྣམས་ལ་བཀའ་སྩལ་པ། ངའི་རྒྱུད་འདི་ནི་རྒྱུད་ཐམས་ཅད་ལས་ཁྱད་པར་འཕགས་པ་ཡིན་ཏེ། དེ་ཅིའི་ཕྱིར་ཞེ་ན། ལོག་པའི་ལམ་ནི་<milestone unit="line" n="112.4"/>རྟག་ཆད་དུ་ཞེན་པ། ཉན་ཐོས་ལ་སོགས་པ་ཨ་ནུ་མན་ཆད་ནི་ཕྱོགས་སུ་འཛིན་ཏེ། ཡང་དག་པའི་དོན་དང་འགལ་ཏེ། རྒྱུད་འདི་ནི་སྟོང་གསལ་བདེ་བ་ཆེན་པོ། དུས་གསུམ་གྱི་སངས་རྒྱས་ཐམས་ཅད་ཀྱི་དགོངས་<milestone unit="line" n="112.5"/>པ་དྲིལ་ཏེ་གཅིག་ཏུ་བསྟན་པ་ཡིན་པས། ཀུན་ཏུ་བཟང་པོ་ཡེ་ཤེས་གསལ་བར་སྟོན་པའི་རྒྱུད་ཅེས་བྱ་བར་ཟུང་ཞིག །ངའི་རྒྱུད་འདི་ནི་རྟགས་ཙམ་འཛིན་པའི་དུས་སུ། གང་ཟག་སྐལ་བ་དང་ལྡན་པ་རྣམས་ཀྱིས་སྤྱོད་<milestone unit="line" n="112.6"/>པར་འགྱུར་རོ། །དེ་ཡང་རྒྱུད་འདི་སྟོན་པའི་དུས་སུ། གང་ཟག་སྐལ་བ་དང་ལྡན་པ་རྣམས་ལ། རིག་པ་རྩལ་གྱི་དབང་གསུམ་བསྐུར་ལ། དམ་ཚིག་ལ་གནས་པར་བྱའོ་ཞེས་བཀའ་སྩལ་པ་དང་། རྡོ་རྗེ་འཛིན་པ་ལ་<milestone unit="page" n="113"/><milestone unit="line" n="113.1"/>༄༅། །སོགས་པ་རྣམས་ཡི་རངས་ཏེ། རང་རང་གིས་སྟོང་གསལ་ཆེན་པོའི་དོན་རྟོགས་ནས། སྐུ་གསུམ་ཡེ་ཤེས་ལྔའི་ངང་དུ་སངས་རྒྱས་པར་གྱུར་ཏོ། །དེ་ལྟར་དུ་གྱུར་ནས། དཔལ་རྡོ་རྗེ་འཆང་ལ་འཁོར་<milestone unit="line" n="113.2"/>ང་རྗེངཚི་ངཨེ་ཞི་་ཚནང་་་དེངངཁྱེ<milestone unit="line" n="113.3"/>རྣམས་ཀྱས་རྡ་ འ་ ག་ཏུ་བསྟད་པ་ན། ། ་མ་ཧ་བདུད་བ ་བཅམ་ནས་ཡན་ཏན་ལྡན། །མ ་མའ་དངས་པ་ཀུན་ལས་འདས། །སྟང་གསལ་བ ་བའ་བདག་ཉད་ཅན། །ཐམས་ཅད་མ ན་ལ་དད་པས་<milestone unit="line" n="113.4"/>་ཅེ་རྗེངཚིང་་་ཆེ་་་ཤེ་ང་ངལེསྟེང་<milestone unit="line" n="113.5"/>བསྟད། ། ས་རྡ་ འ་ ག་གས་བསྟད་པར་གྱུར་ཏ། །རྫགས་པ་ ན་པ་ཀུན་ཏུ་བཟང་པ་ཡ་ ས་གསལ་བར་སྟན་པའ་རྒྱུད་ལས། རྒྱུད་ཡངས་སུ་གཏད་པའ་ འུ་ ་བཅུ་གཉས་པའ།། །།དུས་གསུམ་སངས་<milestone unit="line" n="113.6"/>རྒྱས་ཀྱི་དགོངས་པ་གཅིག་ཏུ་དྲིལ་བའི་རྒྱུད་ཅེས་བྱ་བ་རྫོགས་སོ། །བདག་འདྲ་སངས་རྒྱས་ཡེ་ཤེས་ཀྱིས། །གུ་རུ་ཤི་སིདྷ་ལ། །དད་པས་མཉེས་བྱས་རྒྱུད་འདི་གནང་།། །།</p></div1>
        </body>
    </text>
</TEI.2>