<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0724-text.xml">
    <teiHeader lang="tib">
        <fileDesc>
            <titleStmt>
                <title><!--phur pa rdzogs pa'i rgyud chen po'i don rnam par phye ba/-->ཕུར་པ་རྫོགས་པའི་རྒྱུད་ཆེན་པོའི་དོན་རྣམ་པར་ཕྱེ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0724-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=43.1; end=72.1--><milestone unit="page" n="43"/><milestone unit="line" n="43.1"/>༄༅། །བཞི་རུ་ཤེས་པར་བྱའོ། །དཀྱིལ་འཁོར་ནི་གསུམ་མམ་དྲུག་ཏུ་ཤེས་པར་བྱ། བསྒྲུབ་པ་ནི་གཉིས་སུ་ཤེས་པར་བྱའོ། །དེ་རྣམས་ཀྱི་དོན་ནི་ཇི་ལྟ་བུ། གསང་བའི་བདག་པོ་བཞིའི་དང་པོ་ནི་འདི་ལྟ་སྟེ།<milestone unit="line" n="43.2"/>ལས་ཀྱི་དཀྱིལ་འཁོར་ནི་བྱ་བ་དང་གཅིག །རྫས་དང་ཡོ་བྱད་བསགས་པ་དང་གཉིས། དྲག་པོ་སྔགས་ཀྱི་བྱ་ཐབས་དང་གསུམ། བསྐུལ་བ་ལས་ཀྱི་ཕོ་ཉ་དང་བཞི། ཁྲིག་དང་བསྟན་དེ་འཕང་དང་ལྔ། །དེ་ལྔས་དང་པོ་<milestone unit="line" n="43.3"/>དོན་ཤེས་བྱ། །གཏན་ཚིགས་རྒྱས་པར་བཤད་དུ་གསོལ། །དཀྱིལ་འཁོར་ཆེན་པོ་འཇུག་ལ་ནི། །བྱ་བའི་ལས་རྣམས་གོང་བཞིན་ནི། །རང་གི་དགོས་སུ་བྱ་བ་ནི། །མཐིང་ནག་གྲུ་གསུམ་ཟླ་གམ་དམར། །ཟླུམ་པོ་ཨེ་<milestone unit="line" n="43.4"/>ཡི་མཐའ་བསྐོར་ལ། །རྩང་དང་ཐོད་པ་གཞུད་བཞི་དགོད། །འཕྲིན་ལས་བཞི་ཡི་ཕུར་བུ་བཞི། །ཕྱོགས་བཞི་དག་ཏུ་མཚམས་གཅད་བྱ། །མཆོད་པའི་རིམ་པ་གཞུད་བཞིན་གཟུགས། །འཛབ་དང་ཏིང་འཛིན་གོང་<milestone unit="line" n="43.5"/>བཞིན་ཤེས། །བར་མཚམས་བསྟོད་དང་མཆོད་པ་བྱ། །རང་གིས་ཏིང་འཛིན་མ་ཡངས་བཟླས། །སྐབས་སུ་དམ་ཅན་གནད་ལ་དབབ། །རྫས་དང་ཡོ་བྱད་གང་ཞེ་ན། །ཡོ་བྱད་བསྒྲུབ་པའི་ཞག་དང་སྦྱོར། །དྲག་པོའི་<milestone unit="line" n="43.6"/>སྔགས་ཀྱི་སྔགས་རྫས་དང་། །རང་རང་མཐུན་པའི་རྫས་གསུམ་དང་། །ཐོད་པ་མཚན་ལྡན་བཞིའམ་ལྔ། །དུག་གི་གཏོར་མ་ཆ་གསུམ་དང་། །མུད་ཀའི་ཆན་དང་སྦྱར་བ་ཡིས། །ཏིལ་དང་ཛུ་ཚེ་ཕུབ་མ་དང་། ་་ས་<milestone unit="page" n="44"/><milestone unit="line" n="44.1"/>ཀར་རྒྱལ་པོ་དག་དང་ནི། །ཐུན་གྱི་རྫས་སུ་སྦྱར་བ་ཡི། །འབྲུལ་གཏོར་མ་ཆ་གཅིག་བཤམ་པར་བྱ། །ལྕགས་ཕྱེ་ཟངས་ཕྱེ་རྡོ་ཕྱེ་དང་། །ཨ༷་གུ་ཤ་ནི་དཀར་ནག་བསོགས། །མདའ་ནག་སླེ་ནག་དག་ཀྱང་བྱ། །སྨ་ཤད་<milestone unit="line" n="44.2"/>དག་ནི་བླ་མ་ལ། །བདུད་ཀྱི་ཁྲམ་བམ་བཅུ་བདུན་བྲི། །རྨེ་དྲི་མོ་ཡི་ཐོད་པའམ། །གླིང་བརྒྱད་རབས་ཆད་མོའི་ཐོད་པ་མྲ ཁྲག་སྣ་ཉི་ཤུ་རྩ་གཅིག་བ་སོགས། །མ་མོ་དག་གི་ཁྲག་གི་ཟོར་རོ། །སྤའམ་སྨྱུག་མ་དག་ལ་<milestone unit="line" n="44.3"/>ནི། །དུར་བྱ་སྒྲོ་ཡིས་བསྐྱོན་ནས་སུ། །བུད་ཤིང་སྐྱེར་པའི་མདེའུ་གཞུག །སྒྲོ་མཚམ་བུག་པ་ཉི་ཤུ་གཅིག །ལས་སྔགས་རྫས་དང་ཚང་བར་གཞུག །དེ་ནི་མིང་གི་མདའ་ཟོར་རོ། །དང་པོ་བདག་ཉིད་སྙིང་པོ་<milestone unit="line" n="44.4"/>བཟླས། །དེ་ནས་ཁྲོ་བཅུ་སྙིང་པོ་བཟླས། །བར་དུ་རང་རང་བསྐུལ་རྣམས་བཏང་། །དེ་ནས་མ་མོ་འདུས་པ་དང་། །དམ་ཅན་སིལ་བུའི་སྔགས་རྣམས་བཟླས། །དེ་ནི་རྫས་ཀྱིས་ཐོད་པ་ལ། །སྟོང་སྟོང་ཐོན་ནས་སྔགས་<milestone unit="line" n="44.5"/>ཀྱིས་བྲབ། །རང་གི་བསྐུལ་ནི་སྐབས་སུ་གཞུག །མ་མོའི་རིམས་ནད་སྣ་ཚོགས་ཀྱིས། །གཟས་པ་གང་ཡིན་དེ་ལ་ནི། །ནད་རིམས་སྣ་ཚོགས་བཏང་བར་བསམ། །དེ་ནས་བདུད་ཀྱི་ཁྲམ་བམ་ལ། །ཟབ་མོའི་སྔགས་<milestone unit="line" n="44.6"/>བདུན་རིམ་བཞིན་བཟླས། །སྐབས་སྐབས་རང་གི་བསྐུལ་དང་ནི། །ཐུན་གྱིས་སྔགས་དག་སྦྲག་ལ་བརྡེག །གཟས་པ་གང་ཡིན་དེ་ཉིད་ལ། །བདུད་ཀྱི་ཁྲམ་ལ་ཐེབས་པར་བསམ། །དེ་ནས་གྱི་གི་མདའ་ཉིད་ལ། །ལས་<milestone unit="page" n="45"/><milestone unit="line" n="45.1"/>༄༅། །སྔགས་ཉི་ཤུ་རྩ་གཅིག་བཟླས་པར་བྱ། །ཚར་རེ་ཐོན་ཅིང་རང་གི་བསྐུལ་རེ་དང་། །བཟླས་ཉུངས་རེ་སྦྲགས་ཏེ་གཞུག་པར་བྱ། །གཟས་པ་གང་ཡིན་དེ་ཉིད་ལ། །སྐར་མདའ་ལམ་དུ་གཞུག་པ་<milestone unit="line" n="45.2"/>བཞིན། །རང་དབང་མེད་པར་ཐལ་ཕྱུང་ནས། །བཟོད་གླགས་མེད་པར་དམྱལ་ཐག་གཅོད། །བསྐུལ་ནི་དུས་ལ་བབ་དྲུག་དང་། །མཆོད་དྲུག་དག་ཏུ་སྦྲགས་ལ་གཏང་། །ཏིང་འཛིན་སྔགས་དང་ཕོ་ཉ་གསུམ། །ཀུན་ལ་<milestone unit="line" n="45.3"/>བཏགས་པར་ཤེས་པར་གྱིས། །རང་རེའི་ཐུན་སྔགས་ཟིན་པ་དང་། །བསྐུལ་དྲུག་མཆོད་དང་གདགས་པར་བྱ། །གང་ཟིན་དེ་ནི་ལས་ལ་འགྲོ་ལ་མ་རེག་པར། །ཀུན་ཀྱང་ཆས་པའི་མདོག་ཏུ་སྣང་། །ཁྲིགས་ནི་སྲིད་པའི་<milestone unit="line" n="45.4"/>མར་ངོ་ཡི། །ཁྱབ་འཇུག་རྒྱུ་བའི་དུས་སུ་བྱ། །བདག་ཉིད་ཆས་གོས་ནག་པོར་བྱ། །ཏིང་འཛིན་གདེང་དང་ལྡན་པར་བྱ། །གྱིང་པོ་གསུམ་གྱི་ཟོར་སྣ་གསུམ། །རང་རང་ལག་ཏུ་ཁྱེར་ནས་ནི། །རང་རང་སྔགས་ནི་རང་<milestone unit="line" n="45.5"/>རང་བཟླས། །རང་རང་བསྐུལ་ཀྱང་རང་རང་གཏང་། །གུ་རུ་དག་གི་ཕྱག་ཏུ་ནི། །དྲག་པོའི་སྔགས་རྫས་ཀུན་ཁྱེར་ལ། །མགོ་འཇུག་སྔགས་རྣམས་མ་ནོར་བར། །བཟླས་ཤིང་ཏིང་འཛིན་གསར་བར་བྱ། །ཀུན་དགའི་<milestone unit="line" n="45.6"/>ཏིང་འཛིན་ང་རྒྱལ་བསྐྱེད། །བཟླས་པ་གང་ཡིན་ཕྱོགས་སུ་ནི། །ཉེའམ་རིང་བའི་ཕྱོགས་བརྟགས་ལ། །བསྐུལ་དང་ཕོ་ཉ་དྲག་ཏུ་གཏང་། །ཁྲིགས་དང་སྦྲགས་ལ་གདགས་པར་བྱ། །ཟོར་ལམ་དག་ཀྱང་འདི་ལྟར་<milestone unit="page" n="46"/><milestone unit="line" n="46.1"/>བསྟན། །སྟེང་གི་ལྷ་ལ་མི་ཟོར་རོ། །འོག་གི་ཀླུ་ལ་མི་ཟོར་རོ། །བར་སྣང་ལྷ་བྲན་མི་ཟོར་རོ། །འདི་ནི་སྡང་བའི་དགྲལ་ཟོར། །འདི་ནི་གནོད་པའི་བགེགས་ལ་ཟོར། །ཅེས་པ་དང་། རྡོ་རྗེ་གསང་བའི་དང་། སྔགས་<milestone unit="line" n="46.2"/>མགོ་འཇུག་མ་ནོར་པར་བཟླས་ཤིང་། དེ་ནས་ཁྲག་ཟོར་དང་ཁྲམ་ཟོར་རིམ་པ་བཞིན་དུ་བརྡེག །གང་ཡིན་རྡུལ་དུ་བརླག་པར་བྱ། །ཚངས་པའི་ཚེ་དང་ལྡན་པ་ཡང་ཞག་ཉི་ཤུ་རྩ་གཅིག་དག་གིས་རླག་པར་བྱེད། ནོར་<milestone unit="line" n="46.3"/>ཅིང་ལོག་ན་རང་ལ་ལྡོག་པའི་ཉེན་ཡོད་དོ། །དེ་སྐད་ཅེས་གསུངས་པ་དང་། འཁོར་རྣམས་ཐམས་ཅད་བརྒྱལ་བར་གྱུར། །རྡོ་རྗེ་འཇིགས་བྱེད་གསང་བའི་རྒྱུད་ལས། དྲག་པོའི་ཟོར་བསྟན་ང།འི་ལེའུ་སྟེ་བཅུ་གཅིག་<milestone unit="line" n="46.4"/>པའོ།། །།དེ་ནས་ཡང་རྡོ་རྗེ་འདུས་པ་ཆེན་པོས་བཀའ་སྩལ་པ། གསང་བ་བའི་བདག་པོ། འདི་ནི་ལས་ངན་པའི་སྡིག་ཅན་གང་གིས་ཀྱང་འདུལ་བའི་དུས་ལ་མ་བབ་པ་ལེགས་པའི་དོན་ནི་གང་ཡང་མེད་པ། རྣམ་པར་<milestone unit="line" n="46.5"/>འཚེ་བའི་ལས་ནི་སྣ་ཚོགས་བྱེད་པ། བསྟན་པ་འཇིག་པའི་ལོག་སྡེ་པ། དཀར་བའི་སེམས་ནི་གཏན་བརླག་པ། ཐུགས་རྗེ་གང་གིས་ཀྱང་འདུལ་བར་མ་གྱུར་པ། སྔོན་གྱི་དུས་སུ་དགེ་སློང་ཐར་པ་ནག་པོ་དང་འདྲ་བའི་<milestone unit="line" n="46.6"/>སེམས་ཅན་དེས་གཞན་ལ་གནོད་པའི་ལས་སྣ་ཚོགས་བྱེད་པ་དེ་བསྒྲལ་ཅིང་མནན་པའི་ཕྱིར། དྲག་པོ་ལས་ཀྱི་འཁོར་ལོ་འདི་བཤད་པར་བྱའོ། །གསང་བའི་བདག་པོས་ཞུས་པ། དུས་ཀྱིས་མནར་བའི་སྡིག་ཅན་<milestone unit="page" n="47"/><milestone unit="line" n="47.1"/>༄༅། །འདི། །ལས་ཀྱི་མཐའ་ནི་གང་དུ་གཏད། །འཁྲུལ་འཁོར་ལས་འདི་ཇི་ལྟར་བྱ། །དྲག་པོའི་རྫས་རྣམས་ཇི་ལྟར་གསོག །ཅེས་ཞུས་པ་དང་། རྡོ་རྗེ་འདུས་པ་ཆེན་པོས་བཀའ་སྩལ་པ། གཟུགས་བརྙན་<milestone unit="line" n="47.2"/>མཎྜལ་མངོན་བཞེངས་ལ། །བྱ་བའི་ལས་རྣམས་རྫོགས་པར་བྱ། །རྨེ་དྲི་མོ་ཡི་ཐོད་པ་ལ། །སྡིག་པ་ནག་པོའི་གཟུགས་སུ་བྱ། །རབས་ཆད་མོན་གྱི་ཐོད་པ་ལ། །སྦལ་པ་ནག་པོའི་གཟུགས་ཀྱང་བྲི། །དྲག་པོའི་འཁོར་<milestone unit="line" n="47.3"/>ལོ་རྩིབས་བརྒྱད་པ། །ཆ་གཉིས་སུ་ནི་བྲི་བར་བྱ། །རྩིབས་བརྒྱད་འཁོར་ལོ་གོང་མ་ལ། །ཨོ་ནི་དབུས་ཀྱི་དང་ལ་བཞག །གཟས་པའི་མིང་བྱང་བར་དུ་གཞུག །ཡབ་ཡུམ་ཞལ་ནི་སྤྲད་པའམ། །འབྲུ་བརྒྱད་དག་གི་<milestone unit="line" n="47.4"/>འཁོར་ལོ་བརྒྱད། །རྡོ་རྗེ་དག་ནི་ཤར་དུ་སྟེ། །འདི་འམ་རུ་ནི་ལྷོ་རུའོ། །འོག་མ་དག་ནི་ནུབ་ཏུ་སྟེ། །མཛེས་པ་དག་ནི་བྱང་དུའོ། །སྣ་ཚོགས་ལྔ་པ་ཤར་ལྷོའོ། །འབིགས་པ་དག་ནི་ལྷོ་ནུབ་བོ། །འགུགས་པ་དག་ནི་བྱང་<milestone unit="line" n="47.5"/>ནུབ་ཏུ། །གནན་པ་དག་ནི་བྱང་ཤར་རོ། །ཡོན་ཏན་ལྡན་པ་ལྟེ་བ་ལ། །དྲག་པོའི་མིང་སྤེལ་རྩིབས་ལ་བསྐྱོན། །མོ་ཡི་སྔགས་ཀྱང་འོག་ཏུ་སྟེ། །བདེ་གཤེགས་ལྡན་པ་ལྟེ་བ་ལ། །རི་རབ་དག་ནི་ཤར་དུའོ། །ཐུགས་ནི་རི་<milestone unit="line" n="47.6"/>རབ་ལྷོ་རུའོ། །གཉིས་མེད་དག་ནི་ནུབ་བྱང་ལ། ཁྲོ་མོ་རྣམས་ནི་བྱང་དུའོ། །བཅོམ་ལྡན་འདས་ནི་ཤར་ལྷོ་ལ། །ཤེས་རབ་དག་ནི་ལྷོ་ནུབ་བོ། །ཐབས་དང་ལྡན་པ་བྱང་ནུབ་ཡིན། །གཉིས་སུམེད་པ་བྱང་ཤར་རོ། །ཁྲོ་<milestone unit="page" n="48"/><milestone unit="line" n="48.1"/>བོ་འདུས་པའི་རྩིབས་ལ་བསྐྱོན། །གཟས་པའི་མིང་བྱང་བར་དུ་གཞུག །ཨོ༷་བཛྲ་ཀི་ལི་ཀི་ལ་ཡ། སརྦ་བིག་ནན་བ༷་དྲི་མ་ར་ཡ་ཧུ༷་ཕཊ། ཨོ༷་ལ༷་ཧུ༷་ལ༷་སྟམ་པ་ནན་མོ་ཧཀྟ་ཡ་བྷ་ག་བན། གྲི་ཀྲི་བི་ཀྲི། བྲི་བཛྲ། ཧུ༷་ཀ་ར་ཧུ༷་<milestone unit="line" n="48.2"/>ཧུ༷་ཕཊ་ཕཊ །མ་ར་ཡ་སྟ༷་བ་ནན། ཨེ་ག༷་འབར་བའི་དཀྱིལ་འཁོར་རམ། །ཉི་ཤུ་རྩ་གཅིག་ཁྱམས་བྱས་ནས། གོང་གི་ཕུར་པ་ཚུལ་བཞིན་དགོད། །གནན་ན་ཕུར་པ་བརྒྱ་ནི་རྩ་བརྒྱད་ནི། །འབྱུང་བ་བཞི་ལ་བཏབ་པའི་<milestone unit="line" n="48.3"/>ཕྱིར། །སོར་བཞི་པ་ཡི་ཚད་དུ་བྱ། །མིང་བྱང་བརྒྱ་ནི་རྩ་བརྒྱད་དང་། །བར་ཁྱམས་དག་ལ་དགོད་པར་བྱ། །ཨེ་གམ་ཡིན་ན་གྲྭ་རུ་བཞག །གཟས་པའི་མིང་བྱང་དག་ལ་ནི། །ཟབ་མོ་སྔགས་ཀྱི་འཁོར་ལོ་དགོད། །ཧ་<milestone unit="line" n="48.4"/>ས་དག་ནི་རྣ་བ་ལ། ་༽་པ་དག་ནི་ཡན་ལག་ལ། །ཛ་ལ་དག་ནི་ཁ་ལའོ། །ཏ་པ་དག་ནི་མིག་ལ་བྱ། །ཨ་པ་དག་ནི་ལྟེ་བ་ལ། །བིད་ད་དག་ནི་འཕོངས་སུའོ། །ཨ་ཨ་ཨ་དག་ནི་སྙིང་ལའོ། །ཧ་ས་ཡ་ར་ཧ་ཏ་ན་ཧུ༷་ཕཊ།<milestone unit="line" n="48.5"/>ཐྲི་ཀྲི་བི་ཀྲི་ཨ་ན་ཡ་ཧུ༷་ཕཊ །ཨ་བེ་ཤ་ཡ་ཨ་བེ་ཤ་ཡ་ཧཱུཾ་ཕཊ། ཛ་ལ་པ་ཡ་ཛ་ལ་བ་ཡ་ཧུ༷་ཕཊ། ཏ་ཐ་ཡ་ཏ་ཐ་ཡ་ཧུ༷་ཕཊ། བིད་ཏ་ཡ་བིད་ཏ་ཡ་ཧཱུཾ་ཕཊ། ཧུ༷་ཀ་ར་ཨ་ཨ་ཨ། མཛོ་དང་ཏོལ་གྱི་ཐོད་པ་སྲ །ཕག་པ་ཕྲ་བོ་ཁྱི་<milestone unit="line" n="48.6"/>ནག་དང་། །ཙི་ཙི་ཛ་ལའི་ཐོད་པ་དང་། །ཐོད་སྣ་ཚང་བར་བསོག་པར་བྱ། །ལྕགས་ཕྱེ་ཟངས་ཕྱེ་ཉུངས་ཀར་རྒྱལ། །དུརདག་གི་སོལ་བ་དང་། །ཨ༷་གུ་ཤ་ནི་དཀར་ནག་དང་། །དུག་རྫས་རྣམ་པ་སྣ་ཚོགས་དང་། །དར་<milestone unit="page" n="49"/><milestone unit="line" n="49.1"/>༄༅། །དང་མཚལ་དང་གུ་གུལ་དང་། །ཀླུ་སྨན་རྣམ་པ་སྣ་ཚོགས་དང་། །བལ་ཚོན་བྲུབ་དང་སྔོན་དམར་བྱད། །ལྕགས་ཐགས་རིམ་པ་སུམ་རིམ་དང་། །རེ་ནག་གོས་ནག་དག་དག་ནི། །ཏིལ་དང་ཇུ་ཚེ་ཕུག་མ་<milestone unit="line" n="49.2"/>དང་། ཁྲེ་དང་མོན་སྲན་མུན་ཀའི་ཆན། །འབྲས་དང་གྲོ་དང་ནས་ལ་སོགས། །འབྲུ་སྣ་རྣམ་པ་སྣ་ཚོགས་བསོག །གསེར་དང་སྦུག་དང་ཨ་མ་གར་བ་སོགས། །རིན་པོ་ཆེ་ནི་སྣ་ཚོགས་གསོག །དེ་ལ་སོགས་པ་མཐུན་<milestone unit="line" n="49.3"/>པའི། །རྫས་རྣམ་པ་སྣ་ཚོགས་བསགས། །རྫས་རྣམས་ཀུན་ནི་ཚོགས་པ་དང་། བསྒྲུབ་པའི་རིམ་པ་ཚུལ་བཞིན་བྱ། །ཀུན་གྱི་འཕྲིན་ལས་ཀྱི་ཁ་ཚར་རྫོགས་པར་བྱ། །བསྙེན་པའི་མན་ངག་ཟིན་པར་བྱ། །དེ་ནས་<milestone unit="line" n="49.4"/>འགུག་པའི་བརྟུལ་ཞུགས་བསྐྱེད། །དེ་ནས་བསྒྲུབ་པའི་བསྙེན་པ་བཟླས། །དེ་ནས་འཁོར་འོའི་སྔགས་རྣམས་བཟླས། །བར་བར་ཛ་ཧུ༷་བ༷་ཧོ་དགུག་གཞུག་བྱ། །ཕྲལ་དང་གཟིར་དང་བྱད་དུ་གཞུག །རང་དབང་མེད་<milestone unit="line" n="49.5"/>པར་འོང་བར་བྱ། །སྟོང་སྟོང་ཐོན་མཆོད་བསྟོད་ཚུལ་བཞིན་བྱ། །དེ་ནས་སྔགས་བདུན་སྡེ་བདུན་དག་དང་ནི། །སྦྲགས་ཏེ་མ་འགུགས་བར་དུ་བཟླས། །བསྐུལ་དང་གནད་ལ་དབབ་པ་དང་། །སྐབས་དག་ཏུ་ནི་བྱ་བར་<milestone unit="line" n="49.6"/>ཤིས། །ཟབ་མོའི་སྔགས་ནི་རྐྱངཔལ། །ཏིསྟཙཀྲབཏགས་པ་ནི། །སྒྲོལ་བ་དག་ཏུ་ཤིས་པར་བཤད། །མཆོད་དང་བསྟོད་པ་གོང་བཞིན་ནོ། །སྐབས་སྐབས་རྫས་དང་ཚིག་ཏུ་སྦྲགས་ཏེབྲབ། །ཨ་།་དག་ལ་མེ་ཆེན་<milestone unit="page" n="50"/><milestone unit="line" n="50.1"/>ཤོར་བ་བཞིན། །རང་དབང་མེད་པར་འཚིག་པར་བསམ། །ཕ་རོལ་ཕྱིན་ལ་སོགས་པ་ཡི། །སྔགས་ནི་ཉི་ཤུ་རྩ་གཅིག་གི །རྣལ་འབྱོར་པ་ཡི་བཟླས་པ་ཡིས། །ཐམས་ཅད་གཅེར་བུ་རལ་པ་ཅན། །སྟོད་ནི་ཞལ་གཅིག་<milestone unit="line" n="50.2"/>ཕྱག་གཉིས་ལ། །སྨད་ནི་ཕུར་པའི་རང་བཞིན་ལ། །བརྒྱ་ནི་རྩ་བརྒྱད་དག་ཏུ་ཤར། །མགར་གྱི་ཚ་ཚས་བཏབ་པ་བཞིན། །གཅིག་ལ་བཏབ་པས་ཀུན་ལ་ཐེབས། །སྡུག་བསྔལ་ཉམས་སུ་མྱོང་བར་བགྱིས། །ཉི་ཤུ་རྩ་རེ་<milestone unit="line" n="50.3"/>ཚངས་པ་དང་། །དུས་དྲུག་གི་ནི་དགུག་གཞུག་བྱ། །གནད་ལ་དབབ་དང་སྐུར་བ་ཡིས། །དྲག་པོ་རྫས་སྦྲགས་ཏེ་བྲབ་པར་བྱ། ་གོན་ཏུར་དང་གཟས་པ་གསལ་བ་ཡིས། །སྡུག་བསྔལ་ཉམས་སུ་མྱོང་བ་ཡིས རང་<milestone unit="line" n="50.4"/>དབང་མེད་པར་བརླག་པ་ཡིས། །མ་བརླག་བར་དུ་བསྐྱར་ཅིང་བཟླས། །དེ་ལྷར་དྲོད་རྟགས་བྱུང་བ་དང་། །ལས་ཀྱི་སྦྱོར་བ་རིམ་པར་བྱ། །རྫས་དང་ལག་ཆ་ཀུན་ཁྱེར་ལ། །སྤྱིའམ་ཡང་ན་རེ་རེ་འགྲས། །སྤྱི་ལ་དུར་<milestone unit="line" n="50.5"/>ཁྲོད་གླིང་དག་ཏུ། །གནན་པའི་ཁ་ཚང་ཚང་བར་བྱ། །གཡས་རི་ནག་པོའི་ལྕགས་ཐགས་ལ། །དུར་ཁྲོད་དག་གི་སོལ་བ་ཡིས། །རྒྱ་གྲམ་དག་གི་ཚུལ་བཞིན་བྲི། །རྒྱ་གྲམ་ཐ་མ་དྲི་ཡིས་བསྐོར། །ཆ་གཉིས་ཚུལ་དུ་<milestone unit="line" n="50.6"/>བསོག་པར་བྱ། །འོག་མ་དག་ནི་འོག་ཏུ་གདིང་། །དེ་ཡི་སྟེང་དུ་འདི་ལྟར་བྱ། །དུས་ལ་བབ་པའི་ཚིག་ཚོ་དང་། །བསྐུལ་དང་སྔགས་སུ་སྦྲགས་པ་ནི། །གཟིར་བ་རི་རབ་གསུམ་གྱིས་གཟིར། །བརྒྱ་རྩ་བརྒྱད་ཀྱི་གབ་<milestone unit="page" n="51"/><milestone unit="line" n="51.1"/>༄༅། །གཟུང་བྱ། །དགྲ་བོས་ཉེས་པའི་བགྲང་ལུང་བྱ། །རང་ཉིད་ཤིན་ཏུ་གསལ་བསྒོམ་ལ། །གཟས་པའི་མིང་བྱུང་དེ་ཉིད་ལ། །དངོས་སུ་བསྒྲལ་བའི་འཕྲིན་ལས་བྱ། །གནས་ནི་ཉི་ཤུ་རྩ་གཅིག་ཏུ། །དྲུག་ཚོ་<milestone unit="line" n="51.2"/>བཅུ་བདུན་རྐྱང་བ་བཞི། །བརྒྱ་རྩ་བརྒྱད་ཀྱིས་གདབ་པར་བྱའོ། །སྔགས་ནི་གོང་གི་ལས་སྔགས་ཚོ་ཡིས་གདབ། །གདབ་པའི་ཁ་ཚར་ཟིན་པ་དང་། །ཐུན་གྱི་ལས་རྣམས་རྫོགས་པར་བྱ། །ད་ནི་གཏད་པའི་ལས་བྱ་<milestone unit="line" n="51.3"/>སྟེ། །བདག་ཉིད་དཔའ་བོའི་ལས་ལྡན་པས། །ཕུར་པའི་ལིང་གར་བཅས་པ་ནི། །འཁོར་ལོ་དག་གི་དབུས་སུ་གཞུག །དྲི་ཡི་ཐོད་པ་འོག་ཏུ་བཅའ། །གཤེད་ཀྱི་ཐོད་པ་སྟེང་ནའོ། །སྦལ་པ་སྡིག་པ་སྟེང་འོག་གོ །སྤྲུལ་<milestone unit="line" n="51.4"/>གྱི་ཆུ་འཁོར་དག་གིས་བཅིང་། །མཛོའམ་ཏོལ་གྱི་ཐོད་པ་དག །གཡས་ཀྱི་ཕྱོགས་སུ་གཞུག་པར་བྱ། །ཕག་པ་ཁྲ་བོའི་ཐོད་པ་དག །གཡོན་ཕྱོགས་སུ་ནི་གཞུག་པར་བྱ། ཁྱི་ནག་དག་གི་ཐོད་པ་དང་། །རྟ་ནག་དྲེད་<milestone unit="line" n="51.5"/>ཀྱི་ཐོད་པ་ནི། ཁྲར་ནུབ་གཉིས་སུ་གཞུག་པར་བྱ། །དུར་ཁྲོད་རེ་བས་ཐུམ་པོ་བྱ། །བདག་ཉིད་ཀུན་མ་རར་གསལ་ནས། །གནོད་སྤྱིན་རྒྱལ་པོ་ལག་ཏུ་གཏད། །ཧ་པ་དག་གིས་གཏད་པར་བྱ། །དེས་ནི་མ་མོ་འཁོར་<milestone unit="line" n="51.6"/>ལོ་རྣམས། །མ་ནོར་ཚུལ་དུ་གཏད་པར་བྱ། །མ་མོ་འདུས་པའི་མན་ངག་རྣམས། །དེ་ནི་བདུད་ཀྱི་ལག་ཏུ་གཏད། །ཧ་བ་དག་གི་མན་ངག་སྤྱིན། །གཏད་དོ་མ་གཏང་ཤོ་ར་རེ། །ཐམས་ཅད་འདུས་པའི་མན་ངག་<milestone unit="page" n="52"/><milestone unit="line" n="52.1"/>གིས། །རི་བོ་ཆེན་པོའི་འོག་ཏུ་གཟིར། །ཀུན་ཀྱང་མི་་།ར་ལྕགས་ཐག་གིས། །རང་དབང་མེད་པར་བཅིང་བར་བྱ། །རྒྱ་གྲམ་གཅིག་གིས་གོང་ནས་མནན། །ཀརྨ་འདུས་པའི་འཕྲིན་ལས་གདབ། །དེ་ནས་བདག་ཉིད་<milestone unit="line" n="52.2"/>དཀྱིལ་འཁོར་དགོད། །ཤིན་ཏུ་བརྗོད་པའི་ང་རྒྱལ་བྱ། །འཕྲིན་ལས་རྣམ་བཞིའི་བྲོས་ཀྱང་བརྡུང་། །དེ་ལྟ་བུ་ཡི་ཚུལ་རིག་ན། །ཐམས་ཅད་མ་ལུས་ཕུང་བར་བྱེད། །སྟམ་པ་ནན་ཞེས་རི་རབ་གཟིར། །བཟླས་བརྗོད་མ་<milestone unit="line" n="52.3"/>ཉམས་ཚུལ་བྱས་དང་། །འཕྲིན་ལས་ཚུལ་བཞིན་བྱས་པས་ནི། །རྩ་རྒྱུད་ཀུན་ཀྱང་བརླག་པར་འགྱུར། །དེ་ནས་གསང་བའི་བདག་པོ་དེས། །རྡོ་རྗེ་འདུས་པ་ཆེན་ལ་ཞུས། །རང་རང་བསྒོས་སུ་འགྲས་པ་ལ། །བྱ་<milestone unit="line" n="52.4"/>བའི་ཐབས་ནི་ཇི་ལྟ་བུ། །སྟོན་པའི་སྟོན་པས་བཤད་དུ་གསོལ། །གསང་བ་བའི་བདག་པོ་ཉོན་ཅིག །འདི་ཡི་དོན་ནི་འདི་ལྟ་སྟེ། །བཏད་ཐབས་བཞི་རུ་ཤེས་པར་གྱིས། །སྲོག་ལ་བྱེད་ན་དམུ་བདུད་ཙན་ལའོ། །རིམས་<milestone unit="line" n="52.5"/>ནད་གཏོང་ན་མ་མོ་ལའོ། །ཞ་གྲུམ་བྱེད་ན་ས་བདག་ལའོ། །མཛ་རྣམས་གཏོང་ན་ཀླུ་རྣམས་སོ། །གང་ལ་བྱེད་པར་གྱུར་པ་ལ། །བྱ་བའི་རིམ་པ་དེ་བཞིན་ནོ། །མཐུན་པའི་རྫས་ནི་རང་རང་གི །གང་ཡིན་དེ་ནི་བསག་<milestone unit="line" n="52.6"/>པར་བྱ། །སྲོག་གི་རྫས་ནི་གང་བྱེད་པ། །སྙིང་སྣ་རྣམ་པ་སྣ་ཚོགས་དང་། །དྲག་པོའི་རྫས་རྣམས་ཀུན་དང་ནི། །ལིང་ག་འཁོར་ལོ་སྦྲགས་པ་ཡིས། །ཁྱུ་བ་ནག་པོའི་རྭ་ནི་གཡོན་པ་དག་ཏུ་བྱ། །བདུད་ལ་གཏོད་པར་<milestone unit="page" n="53"/><milestone unit="line" n="53.1"/>༄༅། །གྱུར་པ་ན། །བྲག་ནི་ནག་པོའི་རྩ་ཤེད་དམ། །གྲོག་པོ་ཕུག་རྡུགས་དག་ཏུ་གནན། །དེ་ནི་གླང་ཐབས་དག་གིས་འཆི་བར་འགྱུར། །བཙན་པོ་དག་ལ་གཏོད་འགྱུར་ན། །གླང་དམར་དག་གི་རྭ་གཡས་<milestone unit="line" n="53.2"/>ལ། །བྱ་བའི་རིམ་པ་དེ་བཞིན་ནོ། །གནན་པ་བྲག་དམར་བཙན་སྐྱར་འདུག་པ་ལ། །ཆུ་ནི་ཙག་ཙོག་དག་ཀྱང་ཡོད། །དེ་ཡི་འགྲམ་ལོགས་གནན་པར་བྱ། །མཛས་པའི་ང་རྒྱལ་ཚུལ་བཞིན་བྱ། །གཟེར་བ་དག་གིས་<milestone unit="line" n="53.3"/>འཆི་བར་འགྱུར། །མ་མོ་དག་ལ་བྱེད་འགྱུར་ན། །ཐོད་པ་མཚན་ངན་བཞི་བཤམས་ལ། །སྨེ་དྲི་མོ་ཡི་ཐོད་པ་སྲ །ནལ་ཕྲུག་ཤ་ཁྲག་ཚོགས་པ་ལ། །ལྷ་མོ་ནག་མོའི་ཐུན་ཡིག་བྱ། །རབས་ཆད་ནག་པོའི་ཐོད་པ་སྲ །ཤ་<milestone unit="line" n="53.4"/>སྣ་ཁྲག་སྣ་ཚོགས་པ་ལ། །མཆེད་བཞི་བདག་གིས་ཐུན་ཡིག་བྱ། ཁྱིའམ་སྤྱང་ཁུའི་ཐོད་པ་མྲ །ཤསྣ་ཀུན་ནི་ཚོགས་པ་ལ། ་༑ན་ན་ཀའི་ཐུན་ཡིག་བྱ། །དུར་ཁྲོད་དག་གི་ཐོད་པ་མྲ །ཤ་ཚིལ་ཁྲག་རྣམས་ཚོགས་པ་<milestone unit="line" n="53.5"/>ལ། །བསེ་ཡི་ལྷ་མོའི་ཐུན་ཡིག་བྱ། །རང་རང་འཛབ་ནི་རྫོགས་པ་དང་། །བསྐུལ་དང་མཆོད་པ་ཚུལ་བཞིན་བྱ། །རྟགས་ནི་དྲོད་ལ་ཕེབས་པ་ལ། །སྨེ་དྲི་མོ་ཡི་ཐོད་པ་སྲ །གོང་གི་རྫས་རྣམས་གཅིག་ཏུ་གསོག །མཚན་<milestone unit="line" n="53.6"/>མའི་གཟུགས་དང་སྦྲགས་ལ་ནི། །དུར་ཁྲོད་མ་མོ་བཞི་རྣམསབྱས། །སྙིང་ཁར་མཚན་མའི་མིང་བྱང་ནི། །གཞུག་པར་བྱ་བའི་རིམ་པོ་ནི། །ནུབ་བྲག་དག་ཏུ་གྲུ་གསུམ་བྲུས་ནས་ནི། །བྱ་ནག་དང་གི་སྒོ་ང་དང་། །སྨུག་<milestone unit="page" n="54"/><milestone unit="line" n="54.1"/>དང་དཀར་དང་གྲོ་དང་བཞི། །དེ་བཞི་སྒོ་ང་བཞི་ནང་དུ། །མཚན་མའི་ལིང་ཁ་གཞུག་པར་བྱ། །ལྷ་ཁང་ལྡེར་སོ་དག་གམ་ནི། །གཟུགས་བརྙན་ཡོད་པའི་འོག་ཏུ་གཞུག །བདག་ཉིད་ཀྱིས་ནི་བསྒོ་བ་ཡིས། །མ་མོ་<milestone unit="line" n="54.2"/>རྣམས་ཀྱང་ལག་ཏུ་གཏད། །མ་མོ་དེ་རྣམས་ཀྱིས་ནི། །གནོད་སྤྱིན་རྣམས་ཀྱི་ལག་ཏུ་གཏད། །གནོད་སྤྱིན་རྒྱལ་པོ་ཆེན་པོ་ཡིས། །ས་བདག་ཕག་གི་ལག་ཏུ་གཏད། །དེས་ནི་ཀླུ་རྒྱལ་མཆོག་ལ་གཏད། །དེས་ནི་མཚོ་<milestone unit="line" n="54.3"/>སྨན་དབུ་དགུ་མའི་ལག་ཏུ་གཏད། །དེས་ནི་ཨེ་ཀ་ཛ་ཏི་གསང་བའི་ཡུམ་ལ་གཏད། །བྱང་ཆུབ་མཆོག་དང་མ་ལྡན་ན། །ནམས་ཀྱང་ཐར་པའི་ཁར་མི་དབྱུང་། །ནད་ནི་རིམས་ནད་སྣ་ཚོགས་དང་། །གཟིར་བ་ཕོ་ལོག་<milestone unit="line" n="54.4"/>དག་གིས་འཆི། །ལོ་དུས་དག་ཏུ་འབྱུང་བར་འགྱུར། །ས་བདག་ཀླུ་ལ་གཏད་པ་ནི། །བྱ་བའི་རིམ་པ་གོང་བཞིན་ནོ། །འཁྲུལ་འཁོར་ལས་ཀྱི་འཁོར་ལོ་བརྩམ། །སྦྲུལ་གྱི་འཁོར་ལོ་མགོ་བརྒྱད་ལ། །མཚན་མའི་མིང་<milestone unit="line" n="54.5"/>བྱང་དབུས་སུ་གཞུག །སྔགས་ཀྱི་ཐེམ་ཡིག་གོང་བཞིན་བཟླས། །དེ་ནས་ཀླུ་ཡི་མཆོད་པ་བྱ། །དགུག་གཞུག་བྱ་ཞིང་གཟུགས་ལ་བསྟིམ། །སྦལ་པ་ནག་པོའི་གཟུགས་བྲིས་ལ། །ཁོང་བ་དག་ཏུ་མཚན་མ་གཞུག །སྡིག་<milestone unit="line" n="54.6"/>པ་ནག་པོའི་གཟུགས་བྲིས་ལ། །རྭ་ཕྲག་དག་ཏུ་མཚན་མ་གཞུག །ས་བདག་དག་གི་དགུག་གཞུག་ལ། །མཆོད་དང་བསྟོད་པཚུལབཞིནབྱ། །རངགི་འཕྲིན་ལསཚུལབཞིནབྱ། །ཀླུདང་ས་བདག་བཅོལ་བསྐུལ་<milestone unit="page" n="55"/><milestone unit="line" n="55.1"/>༄༅། །བྱ། །ཨ་བེ་ཤ་ཡིས་གཟུགས་ལ་བསྟིམ། །ཧ་པ་དག་ནི་དབང་དུ་བསྡུ། ཁེ་བ་བཟླས་ཤིང་སྔོན་དམར་གྱིས། །སྦྲུལ་གྱིས་ཆུན་འཁོར་དག་ཏུ་བཅིང་། །གདབ་པའི་ཕུར་པ་གོང་བཞིན་དུ། །ལས་ཀྱི་རིམ་<milestone unit="line" n="55.2"/>པ་རྫོགས་པར་བྱ། །བདག་ཉིད་ཀུ་མ་ར་རུ་བསྒོམ། །ཞལ་གཅིག་ཕྱག་ནི་གཉིས་པ་ལ། །རིན་ཆེན་གཤོག་པ་དག་ལ་ནི། །ཀླུ་རྣམས་ཐམས་ཅད་ཟིལ་གྱིས་གནོན། །ཕྱག་གཉིས་སྦྲུལ་གྱི་ཞགས་པ་འཛིན། ཁེན་ཏུ་<milestone unit="line" n="55.3"/>འདྲིས་པར་གསལ་བར་བྱ། །ས་བདག་ཀླུ་རྣམས་དབང་དུ་བསྡུ། །ཨ་བ་ཡང་ཡང་བཟླས་ཤིང་བསྡུ། །ཀླུ་ཡི་མཆོད་པ་སྐབས་སུ་གཞུག །ཨ་པའི་ཞབས་ལ་ན་ག་གདགས། ཁྲི་ཚོ་གཅིག་ཏུ་བསྐྱལ་བར་བྱ། །ལས་ལ་<milestone unit="line" n="55.4"/>སྦྱོར་བའི་ལ་ཁར་ནི། །གླང་བུ་དམར་པོའི་རྭ་ནང་དུ། །སྤྲ་ཚིལ་ཚས་དང་ལྡན་པར་གཞུག །གོང་གི་ལིང་ཁ་དབུས་སུ་གཞུག །ལ་ཆ་ཐིགས་པའི་ཁ་ཡང་བཅད། ཁེང་བུ་རྐང་གཅིག་དྲུང་དུ་གནན། །བྱ་བའི་རིམ་པ་<milestone unit="line" n="55.5"/>གོང་བཞིན་ནོ། །གྲུ་གསུམ་ཁྲུ་གང་འཐུར་དུ་བྲུས་ལ་ནི། །ས་བདག་ཆེན་པོའི་ལག་ཏུ་གཏད། །རྒྱ་གྲམ་འཕྲིན་ལས་བྲོ་ཡིས་བརྡུང་། །རང་གི་རྗེས་རྣམས་ཁྲག་གིས་བཅད། །རག་ཏའི་ཐིག་ལེ་གསུམ་དུ་བྱ། །གཏིང་ལ་<milestone unit="line" n="55.6"/>ཕུར་པ་ཁྲོ་བོར་གདབ། །རྭ་ཡ་འགྲམ་དུ་ཁྲོ་འདུས་བཏབ། །ཉལ་དང་ལངས་པའི་དུས་ཚོད་བཏབ། །སྒོ་དང་ཕུག་ནི་ངོ་ཤེས་བྱ། །འཇིགས་པ་མེད་པའི་སེམས་ཀྱི་གནན། །དེ་ལྟར་བྱས་པ་རྫོགས་པ་ན། །ལོ་དུས་དག་<milestone unit="page" n="56"/><milestone unit="line" n="56.1"/>རུ་ནད་ཀྱིས་གཟིར། །འཆི་བར་འགྱུར་ཏེ་ཐེ་ཚོམ་མེད། །རྡོ་རྗེ་འཇིགས་བྱེས་གསང་བའི་རྒྱུད་ལས། གནན་གཟིར་གྱི་ལས་ཀྱི་ལེའུ་སྟེ་བཅུ་གཉིས་པའོ།། །།རྡོ་རྗེ་འདུས་པ་ཆེན་པོས་བཀའ་སྩལ་པ། གསང་བ་པའི་<milestone unit="line" n="56.2"/>བདག་པོ་བསྒྲུབ་པའི་དོན་ནི་འདི་ལྷར་ཤེས་པར་གྱིས་ཤིག །སྔོན་དུ་བྱ་བའི་ལས་དང་ནི། །བསྒྲུབ་པའི་ཁ་ཚར་དང་བསྐྱེད་པའི་རིམ་པ་བྱ་བ་དང་། །རང་བཞིན་གྲུབ་པའི་གནས་ནས་སྤྱན་དྲངས་བསྟིམ། །མཆོད་པའི་<milestone unit="line" n="56.3"/>ཁ་ཚར་རྫོགས་པར་བྱ། །བསྒྲུབ་པ་ཆེན་པོའི་ལས་རྣམས་བྱ། །དབང་དང་དངོས་གྲུབ་རིམ་པ་བྱ། །དྲག་པོ་ཧོམ་གྱི་མཐའ་བརྟུལ་བྱ། །ལྟ་བའི་མཐའ་བརྟུལ་རྫོགས་པར་བྱེད། །ཅེས་གསུངས་པས། གསང་བའི་བདག་<milestone unit="line" n="56.4"/>པོ་ལ་སོགས་པ་རྣམས་ཡི་རང་བར་གྱུར་ཏོ། །དེ་ནས་གསང་བའི་བདག་པོས་ཞུས་པ། རྡོ་རྗེ་འདུས་པ་ཆེན་པོ། གསང་སྔགས་ཀྱི་སྔོན་དུ་འགྲོ་བའི་རིམ་པ་ནི་གང་ལགས། དེ་སྐད་ཅེས་ཞུས་པ་དང་། རྡོ་རྗེ་འདུས་པ་<milestone unit="line" n="56.5"/>ཆེན་པོས་བཀའ་སྩལ་པ། གསང་བའི་བདག་པོ་དེ་ནི་འདི་ལྟར་ཤེས་བར་གྱིས་ཤིག །དམ་ཚིག་མ་དག་པ་རྣམས་དག་པར་བྱ་བའི་ཕྱིར་མདོ་གསུམ་དུ་བཀླག་པར་བྱ། ཞི་དང་རྒྱས་དང་དབང་དང་དྲག །འཕྲིན་ལས་<milestone unit="line" n="56.6"/>བཞི་ཡིས་སྐུ་གདུང་གདབ། །བགེགས་རྣམས་ཞི་དང་བརླག་པ་དང་། །མ་དག་པ་རྣམས་དག་པའི་ཕྱིར། །རྡོ་རྗེ་ཁྲུས་ཀྱི་མདོ་དག་གདོན། །ཡོངས་ཀྱི་སྒྲིབ་པ་དག་པའི་ཕྱིར། །ཡན་ལག་བདུན་པ་ཚུལ་བཞིན་<milestone unit="page" n="57"/><milestone unit="line" n="57.1"/>༄༅། །བྱ། །བསྒྲུབ་པ་པོ་ལ་སྟོང་གྲོགས་བྱ་བའི་ཕྱིར། །མགོན་པོ་རྣམས་ལ་མཆོད་སྤྱིན་གཏོར་མ་སྦྱིན། །འགྲོ་དྲུག་སེམས་ཅན་ཚིམ་བྱའི་ཕྱིར། །མཆོད་སྒྱིན་གཏོར་མ་གཉིས་པ་སྤྱིན། །བགེགས་རྣམས་ཐམས་<milestone unit="line" n="57.2"/>ཅད་བསྐྲད་པ་དང་། །གཟས་པའི་གཤེད་དང་དབྲལ་བའི་ཕྱིར། །མཆོད་སྦྱིན་ཐ་མ་བསྔོ་བར་བྱ། །རྒྱལ་ཆེན་བཞིའམ་ཕྱོགས་སྐྱོང་བཅུ་རྣམས་ལ། །གཏོར་མ་བཞིའམ་བཅུ་བཞི་དག་ནི་བྱིན་བརླབས་པ། །མཆོད་རྟེན་<milestone unit="line" n="57.3"/>བཞིའམ་བཅུ་བཞི་དག་ཀྱང་བརྩིག །རང་རང་མིང་དག་གནོད་པའི་འབྱུང་པོ་རྣམས། །མཇུག་ལ་བཏགས་ཤིང་འཕྲིན་ལས་བཅོལ། །ཨེ་གམ་རེ་ལ་ཕུར་པ་བཞི་འམ་བཅུ་བཞི་དག །རང་རང་སྔགས་ཀྱིས་བྱིན་གྱིས་<milestone unit="line" n="57.4"/>བརླབས་ལ་གཟུགས། །དེ་ནས་འཕྲིན་ལས་བཅོལ་ལ་དབང་ཡང་གཟུགས། །ཕྱི་མཚམས་རིམ་པ་དེ་བཞིན་བྱ། །ཐོད་པ་གླིང་བརྒྱན་མཚན་མ་ལ། །དམ་སྲི་མ་ར་ཡ་བྲིས་ལ་གནན། །བདུད་རྩི་ཀུན་ད་ལི་བསྒོམས་<milestone unit="line" n="57.5"/>པའི་ཕུར་པས་གདབ། །ལས་ཀྱི་གཤེད་བཞི་གཞོམ་པའི་ཕྱིར། །འཕྲིན་ལས་བཞི་ཡིས་མནན་ཏེ་བཅད་པའི་ལས་བྱའོ། །སེང་ལྡེང་སྐྱེར་བ་དག་ལ་བྱས་པ་ཡིས། །རྫས་ཀྱི་ཕུར་པ་བཅུ་ལ་ནི། །བྱུག་དང་བདུག་པ་ཚུལ་<milestone unit="line" n="57.6"/>བཞིན་བྱ། །ཡེ་ཤེས་ལྔ་ཡི་རྒྱན་བྱའི་ཕྱིར། །མཐིང་ཁ་དར་གྱི་ཅོད་པན་གདགས། །ཕྱོགས་སྐྱོང་བཅུ་ནི་གནན་པའི་ཕྱིར། །ཕྱོགས་བཞི་མཚམས་བརྒྱད་སྟེང་འོག་ཏུ། །རང་རང་སྔགས་ཀྱིས་བསྐྱེད་སྒོམ་ནས། །ཕྱོགས་<milestone unit="page" n="58"/><milestone unit="line" n="58.1"/>ཕྱོགས་དག་ཏུ་གདབ་པར་བྱ། །མི་རེ་བསྐལ་པའི་འདབ་འབྱོར་དུ། །ར༷་གྱིས་ཐམས་ཅད་བསྲེགས་པར་བྱ། །དེ་ནི་མཚམས་ཀྱི་འཕྲིན་ལས་སོ། །མཎྜལ་འདོམ་གང་གྲུ་བཞིར་རྩིག །རྫ་ས་དུར་ཁྲོད་དག་ལས་<milestone unit="line" n="58.2"/>ནི། །འཇིམ་པ་ཤིན་ཏུ་འཐག་པར་བྱ། །དུར་ཁྲོད་ཁྲག་གིས་སྐྱང་ནུལ་བྱ། །སྐུ་གསུང་ཐུགས་དང་ལྡན་བྱའི་ཕྱིར། །དངོས་གཞི་གསུམ་གྱིས་ཆག་ཆག་གདབ། །ཡེ་ཤེས་ལྔ་དང་ལྡན་བྱའི་ཕྱིར། །རིན་ཆེན་ལྔ་ཡིས་སྐྱང་<milestone unit="line" n="58.3"/>ནུལ་བྱ། །སྲབ་འཐུག་ཚད་ནི་གླང་ཀོ་ཙམ་དུ་བྱ། །བཅུ་དྲུག་ལོན་པའི་གཟུགས་མ་ཡིས། །བཀལ་བྱས་ཚོན་སྐུད་རྣམ་ལྔ་ལ། །སྐུ་གསུང་ཐུགས་དང་ཡོན་ཏན་ལས། །རྣམ་ལྔར་བྱིན་གྱིས་བརླབས་པ་ཡི། །གསང་<milestone unit="line" n="58.4"/>བའི་ཐིག་ནི་མཁའ་ལ་གདགས། །ཚོན་སྐུད་གསར་ལས་བྱས་པ་ཡི། །དམ་ཚིག་དག་གི་ཐིག་རྣམས་གདབ། །དྲི་ཟ་གཤིན་རྗེ་ཀླུ་རྣམས་དང་། །གནོད་སྤྱིན་དག་གི་ཕྱོགས་རྣམས། །ཚང་ཐིག་ཟུར་ཐིག་གདབ་པར་<milestone unit="line" n="58.5"/>བྱ། །རླུད་ལྷ་དབང་ལྡན་མེ་ལྷ་དང་། །སྲིན་མོ་དང་ནི་ཆུ་ལྷ་དང་། །ཕྱོགས་དང་ཟུར་ཐིག་གདབ་པར་བྱ། །ཆ་ནི་རྣམ་པ་བཞིར་བྱ་སྟེ། །བྱ་རོག་རྗེས་གཉིས་དོར་བར་བྱ། །དེ་ནས་ཐིག་ཆ་བཞི་རུ་གདབ། །ཆ་བརྒྱད་དག་<milestone unit="line" n="58.6"/>ཏུ་གྱུར་པ་ལ། །ནང་གི་ཕྱོགས་སུ་བསྒོ་བར་བྱ། ཁྲར་ནས་ཚང་ཐིག་ལྷོ་རུ་གདབ། །ལྷོ་ནས་ནུབ་ཏུ་ནུབ་ནས་བྱང་། །བྱང་ནས་ཤར་དུ་གདབ། །ལྷོ་ཤར་ནས་ལྷོ་ནུབ་ཏུ། །ལྷོ་ནུབ་ནས་ནི་ནུབ་བྱང་དུ། །བྱང་ནུབ་ནས་<milestone unit="page" n="59"/><milestone unit="line" n="59.1"/>༄༅། །ནི་ནུབ་བྱང་ཤར་དུ། །དེ་ནས་ཤར་ལྷོ་མཚམས་སུ་གདབ། །དེ་ནི་བཅུ་དྲུག་ཨེ་ཡི་རང་བཞིན་ནོ། །ཐིག་རྐང་གཉིས་གཉིས་ཀུན་ལ་གདབ། །ཆེ་ཆུང་རེ་རེའི་བར་མཚམས་བཞག །མུ་ཁྱུད་ཟླུམ་པོ་བསྐོར་<milestone unit="line" n="59.2"/>བ་ཡིས། །ཉི་ཤུ་བར་ནི་ཤེས་པར་བྱ། །ཟླ་གམ་དམར་པོ་ཨེ་དང་བཅས། །རྩ་གཅིག་པ་ཡི་ཚུལ་དུ་བྲི། །མཐིང་ནག་གྲུ་གསུམ་རང་བཞིན་ཡུམ་གྱི་དབྱིངས། །ཟངས་ལམ་དམར་པོ་རྡོ་རྗེ་ར་བར་བཅས། །ཟླ་གམ་<milestone unit="line" n="59.3"/>དམར་པོ་དབང་གི་ཚུལ། །དཀར་པོའི་ཟླུམ་པོ་ཞི་བའི་ངང་། །ཕྱི་རིམ་ཐོད་པ་ཚར་གསུམ་དུར་ཁྲོད་གཞལ་ཡས་ཁང་དུ་ལྡན་པར་བྱ། །དེའི་ཕྱི་རིམ་སྒོ་ཁྱུད་རྟ་བབས་བཅས་པར་བྱ། །ཉི་ཤུ་རྩ་གཅིག་ཤེས་རབ་ཡུམ་གྱི་<milestone unit="line" n="59.4"/>རང་བཞིན་ཏེ། །དྲག་པོའི་ཕུར་པ་ཉི་ཤུ་གཅིག །གཟས་པའི་མིང་དང་རུས་སུ་བཅའ། །ཉི་ཤུ་རྩ་གཅིག་བདུན་ཚོ་གསུམ། །ཟླ་གམ་དམར་པོ་གསུམ་ལ་དགོད། །དེ་ནི་བྱ་བའི་རིམ་པའོ། །རྡོ་རྗེ་འཇིགས་བྱེད་གསང་<milestone unit="line" n="59.5"/>བའི་རྒྱུད་ལས། སྔོན་དུ་བྱ་བའི་རིམ་པ་བསྟན་པའི་ལེའུ་སྟེ་བཅུ་གསུམ་པའོ།། །།དེ་ནས་གསང་བའི་བདག་པོ་དེས་ཞུས་པ། བསྒྲུབ་པ་ལས་ཀྱི་ཁ་ཚར་ནི་ཇི་ལྟར་བྱ་བར་འགྱུར། ཚུལ་གང་ལྟར་བྱ། རྡོ་རྗེ་འདུས་པ་<milestone unit="line" n="59.6"/>ཆེན་པོས་བཀའ་སྩལ་པ། དྲག་པོའི་གཟུགས་བརྙན་མངོན་བཞེངས་ནས། །ཕུར་པ་ལས་ཀྱི་ཁ་ཚར་བྱ། །བདག་ཉིད་ཀུ་མ་ར་བསྒོམ་ལ། །ཕུར་པ་གཞལ་ཡས་ཁང་དམིགས་ལ། །བཀྲ་ཤིས་མཚན་ལྡན་ཐོད་པ་རྣམ་<milestone unit="page" n="60"/><milestone unit="line" n="60.1"/>གསུམ་དུ། །ཧྲུ༷་དང་ལ༷དང་ཨེ་བཀོད་ལ། །ཡུམ་གྱི་མཁའ་རུ་དམིགས་པ་བྱ། །འོག་མིན་ཆོས་ཀྱི་དབྱིངས་ཉིད་ལས། །སྐྱེ་མེད་དབྱིངས་ནས་འབར་བའི་སྐུར་བསྟན་པ། །བཞེངས་ཤིག་བཞེངས་ཤིག་ཆོས་ཀྱི་དབྱིངས་<milestone unit="line" n="60.2"/>ནས་བཞེངས། །ཆོས་ཉིད་ནམ་མཁའ་ལྟ་བུ་ལ། །བཞེངས་དང་མ་བཞེངས་ཡེ་ནས་མེད། །ཞེན་པ་དྲན་ཕྱིར་སྐུ་རུ་སྤྲུལ། །ནམ་མཁའ་དབྱིངས་ཀྱི་མཐའ་ཡས་པ། །དཀྱིལ་འཁོར་གསུམ་གྱི་ངོ་བོ་སྤྲུལ། །སྟོང་གསུམ་<milestone unit="line" n="60.3"/>འཇིག་རྟེན་རབ་འབྱམ་ནས། །རིག་པ་རྩལ་གྱི་ཁྱད་པར་ལས། །སྐར་མདའ་ལམ་དུ་ཞུགས་པ་བཞིན། །རང་དབང་མེད་པར་བྱོན་པར་བསམ། །ཏིང་འཛིན་ཡིད་ཀྱིས་ཕྱག་འཚལ་ནས། །རང་རང་སྔགས་ཀྱིས་བསྟིམ་<milestone unit="line" n="60.4"/>པར་བྱ། །རང་ལ་རང་ཉིད་གཉིས་སུ་མེད། །བྱིན་བརླབ་བརྒྱད་དང་བྱུག་དུག་གསུམ། །ཡེ་ཤེས་ལྔའི་དབང་དང་བཅུ་གཉིས། །ལས་ཀྱི་ཁ་ཚར་བྱ། བསྐུལ་བའི་ཚིག་གིས་རབ་བསྐུལ་ལ། །མཎྜལ་ལ་ཨེ་ལ་དགོད་<milestone unit="line" n="60.5"/>པར་བྱ། །བསྟོད་པ་དག་གིས་རབ་བསྐུལ་ལ། །སྲས་ཀྱི་ཕུར་པ་དགོད་པར་བྱ། །དེ་ནི་ཕུར་པའི་རིམ་པའོ། །མཆོད་པ་ཕྱི་ནང་གསང་བ་གསུམ། །རིམ་པ་བཞིན་དུ་དགྲམ་པར་བྱ། །བདག་ཉིད་ལས་ཀྱི་ལྷར་བསྒོམས་<milestone unit="line" n="60.6"/>ལ། །རིགས་ལྔ་སྲས་མཆོག་ལྔ་ཡིས་ནི། །བརྒྱབྱིནདྲིཟགཤིནརྗེསྲིནཔོ་ཆུ་ལྷ་དང་། །རླུང་ལྷ་གནོད་སྤྱིན་དབང་ལྡན་དང་། །ཉོན་མོངས་ས་བདག་ལ་སོགས་པ། །རང་རང་སྔགས་ནི་བཟླས་བྱས་པས། །ཀུན་ཀྱང་<milestone unit="page" n="61"/><milestone unit="line" n="61.1"/>༄༅། །བརྒྱལ་ནས་གཟིར་བར་བསམ། །འབྱུང་པོ་ཕལ་དག་སྨོས་ཅི་དགོས། །རང་དབང་མེད་པར་བརླག་པར་བསམ། །རྡོ་རྗེ་གུར་གྱིས་བསྐོར་བར་བསྒོམ། །དཀྱིལ་འཁོར་ལྷ་དང་དམ་ཅན་ཚོགས། །རྣལ་<milestone unit="line" n="61.2"/>འབྱོར་ཕོ་མོ་ཚོགས་པ་རྣམས། །དེས་སྒྲིབ་མ་དག་དེ་དག་བྱ། །ཟླ་དང་ཞལ་ལ་ཉམས་པ་རྣམས། །དག་པར་བྱ་ཕྱིར་བཤགས་བྱང་བྱ། །དཔལ་ཆེན་མཁའ་འགྲོ་གསང་བ་ཡི། །སྣོད་མིན་གསང་བའི་སྒོ་བཅད་<milestone unit="line" n="61.3"/>དེ། །བདག་ཉིད་སྔགས་པ་ཚུལ་ལྡན་གྱིས། །བརྡ་དང་སྔགས་ཀྱིས་སྒོ་དབྱེའོ། །བདུད་དང་རྣལ་འབྱོར་ཆ་དབྱེའི་ཕྱིར། །དུར་ཁྲོད་རྟགས་ཀྱིས་གདབ་པར་བྱ། །བྱིན་བརླབས་ནུས་མཐུ་ལྡན་གྱུར་པས། །བྱིན་<milestone unit="line" n="61.4"/>གྱིས་བརླབས་པ་ཚུལ་བཞིན་བྱ། །རིགས་ལྔ་བྱིན་གྱིས་བརླབས་པའི་ཕྱིར། །བདག་དང་དཀྱིལ་འཁོར་རྫས་རྣམས་གསུམ། །ལྷ་ཉིད་དུ་ནི་བརླབ་པར་བྱ། །བདག་ཉིད་ལུང་སྲོག་ལྡན་པའི་ཕྱིར། །ཕྱིན་ཆད་མི་ཉམས་<milestone unit="line" n="61.5"/>དམ་བཅའ་འོ། །དཀྱིལ་འཁོར་མཁའ་འགྲོ་དམ་ཅན་ཚོགས། །རྫས་དང་ཏིང་འཛིན་གཟུགས་ཀྱིས་ནི། །ཐུགས་དམ་བསྐང་བའི་ལས་རྣམས་བྱ། །དམ་ཅན་བསྟེན་པའི་བསྟེན་རྫས་དང་། །སྒྲུབ་པའི་རྫས་དང་མཆོད་<milestone unit="line" n="61.6"/>པའི་རྫས། །དྲག་པོ་སྔགས་ཀྱི་སྔགས་རྫས་དང་། །དྲག་པོ་སྔགས་ཀྱི་ཆས་གོས་གསུམ། །ཚང་བར་བསོགས་ན་ནུས་མཐུ་ལྡན། །གསང་བ་པའི་བདག་པོ་དེ་ནི་མངོན་དུ་བྱ་བའི་ཁ་ཚར་རོ། །རྡོ་རྗེ་འཇིགས་བྱེད་གསང་<milestone unit="page" n="62"/><milestone unit="line" n="62.1"/>བའི་རྒྱུད་ལས། །ལས་ཀྱི་ཁ་ཚར་གྱི་ལེའུ་སྟེ་བཅུ་བཞི་པའོ།། །།དེ་ནས་ཡང་གསང་བའི་བདག་པོས་ཞུས་པ། རྡོ་རྗེ་འདུས་པ་ཆེན་པོ། རྣལ་འབྱོར་བསྐྱེད་པའི་རིམ་པ་ཇི་ལྟར་བྱ། ཐབས་ནི་ཇི་ལྟ་བུ་ཞེས་ཞུས་པས། རྡོ་<milestone unit="line" n="62.2"/>རྗེ་འདུས་པས་གསུངས་པ། སྔོན་དུ་བྱ་བའི་ལས་རྫོགས་ནས། །བསྐྱེད་པའི་རིམ་པ་འདི་ལྟར་བྱ། །རྡོ་རྗེ་རང་བཞིན་འདུས་མ་བྱས། །སྟོང་པ་ཉིད་ཀྱི་ཡེ་ཤེས་ཏེ། །རྣམ་པར་མི་རྟོག་རྟོག་ལས་འདས། །དང་པོའི་དོན་དུ་<milestone unit="line" n="62.3"/>བསྒོམ་པར་བྱ། །ཆོས་ཀྱི་སྐུ་ཡི་དོན་རྟགས་སོ། །ཆོས་ཉིད་ངང་གིས་ཁྲོ། །ཐུགས་རྗེ་ཤུགས་ཀྱི་ཁྲོ། །མཚན་མ་ཁྲོ་བོར་བཅས་དང་བཅོས། །ཚོལ་ག་གཉིས་བའི་དོན་གསལ་བ། །རང་བཞིན་མ་བཅོས་ངང་གིས་<milestone unit="line" n="62.4"/>གསོལ། །ལོངས་སྤྱོད་རྫོགས་པའི་སྐུ་རྟགས་ལྡན། །ཞེ་སྡང་གི་རང་བཞིན་གྱིས་ཞེ་སྡང་གིས་ཞེ་སྡང་གཅོད་པ་སྟེ། དོན་གྱི་ཧུ༷་དང་རིག་པའོ་ཧུ༷། །ཧུ༷་གཉིས་སུ་ནི་ཤེས་པར་བྱ། །དོན་གྱི་ཧུ༷་ནི་ཆོས་ཉིད་དོ། །རྟགས་ནི་<milestone unit="line" n="62.5"/>སེམས་ཉིད་ཧུ༷་དུ་ཤར། །ཚོལ་བ་གཉིས་པ་སྤྲུལ་སྐུའོ། །སྲོག་ནི་མི་འགྱུར་ཡེ་ཤེས་ཏེ། །འདི་ནི་ཐམས་ཅད་གཅོད་དང་ལྡན། གོ་རྒྱུ་རིམ་པ་རིམ་པར་ཤར། །ཆོས་ཉིད་སྟོང་པའི་བསྲེགས་སྦྱངས་ལས། །དབང་ཆེན་རིམ་<milestone unit="line" n="62.6"/>པ་རིམ་པར་ཤར། །སྣ་ཚོགས་སྨྲོ་ལས་གཞལ་ཡས་ཁང་། །རིམཔབཞིནདུབསྐྱེདཔར་བྱ། །སྒྱུ༷། རིག་པ་རྩལ་གྱི་ཁྱད་པར་ལས། །ཕྱོགས་སྐྱོང་གདན་རྣམསརངབཞིནཤར། །ཐབསདང་ཤེས་རབ་ཉི་ཟླ་ལ། །མ་<milestone unit="page" n="63"/><milestone unit="line" n="63.1"/>༄༅། །ཆགས་པདྨའི་གདན་དུ་ཤར། །སངས་རྒྱས་པ་ཡི་ཨེ་ལ་གནས། །རིག་པའི་ཡེ་ཤེས་མཚོན་པའི་ཕྱིར། །རྩ་བའི་རྣལ་པར་ཤེས་པ་ཉིད། །ཧུ༷་ཉིད་ལས་ནི་ཀུ་མ་ར། །མཚན་མའི་རྟོག་པ་མ་སྤངས་<milestone unit="line" n="63.2"/>དག །ཆོས་ཀྱི་སྐུ་དང་ལྡན་པའི་རྟགས། །གཡས་ཀྱི་ཞལ་མདོག་དཀར་བ་ཡིན། །སྤྲུལ་པའི་སྐུ་དང་ལྡན་པའི་རྟགས། །གཡོན་གྱི་ཞལ་མདོག་དམར་བ་ཡིན། །ལོངས་སྤྱོད་རྫོགས་པའི་སྐུ་དང་ལྡན་<milestone unit="line" n="63.3"/>པའི་རྟགས། །དབུས་ཀྱི་ཞལ་མདོག་མཐིང་ཁ་ནི། །རྣམ་ཐར་སྒོ་གསུམ་དབུ་སྒྲ་ཁམ་ནག་གྱེན་དུ་འབར། །སྤྱན་དགུ་ཡེ་ཤེས་དགུ་དང་ལྡན། ་ངས་དྲུག་སྟོང་པ་དྲུག་དང་ལྡན། །སྙན་དྲུག་ཕ་རོལ་ཕྱིན་པ་དྲུག་དང་<milestone unit="line" n="63.4"/>ལྡན། །ཞལ་གསུམ་ལྗགས་དང་བཅས་པ་ནི། །སྤྲུལ་པའི་སྐུ་གསུམ་རྣམ་པར་སྒྲོགས། །ཕྱག་དྲུག་ཐབས་ཀྱི་སྤྱོད་པ་དྲུག །ཞབས་བཞི་འཕྲིན་ལས་བཞི་ཡི་ཚུལ། །ཉོན་མོངས་མ་སྤངས་དུར་ཁྲོད་ཆས་བརྒྱད་<milestone unit="line" n="63.5"/>ལྡན། །དུག་གསུམ་མ་སྤངས་སྐུ་གསུང་ཐུགས་ལྡན་ཕྱིར། །ཐོད་པ་ཚར་གསུམ་སེ་རལ་ཁ་རུ་བཅིང་། །མེ་རི་མེ་དཔུང་ཀུན་ལས་གཏམས། །དོན་དམ་མ་སྤངས་ལྷུན་གྱིས་གྲུབ་པའི་ཕྱིར། །ཡེ་ཤེས་སེམས་དཔའ་སྙིང་<milestone unit="line" n="63.6"/>ལ་ངེས་པར་གནས། །སྐྱེ་མེད་ནམ་མཁའི་ཆོས་ཀྱི་དབྱིངས་ཉིད་ལས། །རིག་པ་མ་འགགས་འཁོར་ལོ་རྒྱས་འདེབས་གསལ། །སྟིབྷ་ཙཀྲ་ཧ་ན་ཧ་ན་ཧུ༷་ཕཊ།ཞལ་གཅིག་ཕྱག་གཉིས་སྐུ་མདོག་མཐིང་། །ཐབས་དང་<milestone unit="page" n="65"/><milestone unit="line" n="65.1"/>༄༅། །ལ། །ཀུན་ཀྱང་ཡབ་ཀྱི་ཆ་འཛིན་པ། །བསྙེན་བསྒྲུབ་རྣམ་གསུམ་རིམ་པ་ལ། །སྐབས་སྐབས་སྒྱུར་ཞིང་བསྒོམ་པར་བྱ། །སྤྲུལ་པ་སྐུ་ཡི་རྟགས་འཛིན་ནོ། །རྡོ་རྗེ་འདུས་པ་ཆེན་པོས་དེ་སྐད་ཅེས་གསུངས་<milestone unit="line" n="65.2"/>པས། གསང་བའི་བདག་པོ་ལ་སོགས་པ་ཐམས་ཅད་བསྐྱེད་པའི་རིམ་པ་དང་ལྡན་པར་གྱུར་ཏོ། །རྡོ་རྗེ་འཇིགས་བྱེད་གསང་བའི་རྒྱུས་ལས། ཏིང་ངེ་འཛིན་བསྒོམ་པའི་རིམ་པ་བསྟན་པའི་ལེའུ་སྟེ་བཅོ་ལྔ་བའོ།། །།དེ་<milestone unit="line" n="65.3"/>ནས་གསང་བའི་བདག་པོས་ཞུས་པ། སྤྱན་དྲང་མཆོད་པའི་དོན་ནི་གང་། །ཚུལ་དང་རིག་པ་ཇི་ལྟར་བྱ། །ཞེས་གསོལ་བ་དང་། །རྡོ་རྗེ་འདུས་པ་ཆེན་པོས་བཀའ་སྩལ་པ། །གསང་བ་བའི་བདག་པོ་ཉོན་ཅིག །དོན་<milestone unit="line" n="65.4"/>དམ་ངང་ལ་བྱོན་དང་མ་བྱོན་ཡེ་ནས་གཉིས་སུ་མེད། །མཆོད་དང་མཆོད་བྱ་གང་ཡང་མེད། །གདུལ་བྱ་རྣམས་ཀྱི་དོན་དུ་ནི། །འཇིག་རྟེན་པ་དང་ཚུལ་བསྟུན་ཕྱིར། །སྤྱན་དྲང་མཆོད་པའི་རིམ་པ་ཡོད། །ཆོས་ཉིད་<milestone unit="line" n="65.5"/>མཉམ་པའི་ངང་ཉིད་ལ། །ཏིང་ངེ་འཛིན་གྱི་བྱེ་བྲག་གིས། །རང་གི་ཏིང་འཛིན་རྩལ་གྱུར་ཕྱིར། །སྙན་གསན་དབབ་དང་སྤྱན་དྲང་དགོས། །མི་དམིགས་སྟོང་བའི་ངང་ཉིད་ལས། །བསྐུལ་དང་བཅས་སུ་བཅས་པ་<milestone unit="line" n="65.6"/>ཡིས། །ཆོས་ཀྱི་སྐུ་ལས་གཟུགས་སྐུར་བཞེངས། །རྒྱན་དང་ཆ་ལུགས་ལོངས་སྤྱོད་རྫོགས། །རང་བཞིན་དཀྱིལ་འཁོར་རྣམ་གསུམ་ཤར། །ནམ་མཁའ་དག་ལ་སྐར་ཆེན་ཤརབ བཞིན། །མསྐྱེསཔ ལས་ཆོ་འཕྲུལ་<milestone unit="page" n="67"/><milestone unit="line" n="67.1"/>༄༅། །ཚོགས་ལ་དབུལ། །བཟའ་དང་བཅའ་དང་བཏུང་དང་བགོ །ལོངས་སྤྱོད་ལྔ་ལྡན་ཐམས་ཅད་ཀྱི། །དཀྱིལ་འཁོར་ལ་ཡང་དཀྱིལ་འཁོར་ཐིམ། །ཆོས་ཉིད་ལ་ནི་ཆོས་ཉིད་རོལ། །ཀི་ལི་ཀི་ལ་ཡ་ཁྭ་<milestone unit="line" n="67.2"/>ཧི། །དུག་གསུམ་མཆོད་པ་བསྟབས་མཆོད་བྱ། །སྦྱོར་དང་སྦྱོར་པའི་མཆོད་པ་བྱ། །རང་རང་རྩ་བའི་སྙིང་པོ་ལ། །བྱི་ཏ་ཨ་མྲི་བཏགས་པས་མཆོད། །དེ་སྐད་ཅེས་གསུང་པས་ཐམས་ཅད་མཉེས་པར་འགྱུར་<milestone unit="line" n="67.3"/>རོ། །འཁོར་རྣམས་ཐམས་ཅད་དགྱེས་ནས་བཅོམ་ལྡན་འདས་ལ་བསྟོད་པ། ཧུ༷་ཨོ་ཨོ་སྒེག་པོ་དཔའ་བོ་འཇིགས་སུ་རུང་བ་དང་། །རྒོད་དང་གཤེ་དང་འཇིགས་པར་མངོན་པ་དང་། །གཤིན་རྗེ་རྔམ་དང་ཞི་བ་ལ་སོགས་<milestone unit="line" n="67.4"/>པ་ཡི། །སྐུ་ཆེ་ཡན་ལག་རགས་པས་འཇིགས་འཇིགས་འདྲ། །རྒྱན་དང་ཆ་ལུགས་ལྡན་པས་སྒེག་སྒེག་འདྲ། །གདུག་ཚོགས་ཞལ་དུ་རྡུབ་པས་རྔམ་རྔམ་འདྲ། །ཞལ་གཡས་དཀར་ལ་བཞད་པས་ཞི་ཞི་འདྲ། །ཞལ་<milestone unit="line" n="67.5"/>གཡོན་དམར་ལ་གདངས་པས་རྔམ་རྔམ་འདྲ། །ཞལ་དབུས་སྔོ་ལ་མཐིང་བས་ཁྲོ་ཁྲོ་འདྲ། །དེ་འདྲའི་ཁྲོ་བོ་འཇིགས་པའི་ཚུལ་བསྟན་པ། །རྡོ་རྗེ་རྩེ་དགུས་ས་དགུའི་རྟོག་པ་འཇོམས། །རྡོ་རྗེ་རྩེ་ལྔས་རྒྱུད་ལྔ་གནས་སུ་<milestone unit="line" n="67.6"/>འདྲེན། །ཡེ་ཤེས་མེ་དཔུང་ཁམས་གསུམ་འཁོར་བ་བསྲེག །ཁ་ཊ༷་རྩེ་གསུམ་དུག་གསུམ་རྩ་ད་ནས་གཅོད། །རི་རབ་ཕུར་བུས་ཁམས་གསུམ་དབང་དུ་སྡུད། །དུར་ཁྲོད་རྒྱན་གྱིས་དཔལ་ཆེན་ཆས་སུ་བརྒྱན། །དེ་འདྲའི་<milestone unit="page" n="68"/><milestone unit="line" n="68.1"/>ཁྲོ་བོ་འཇིགས་པའི་ཚུལ་བསྟན་པ། །ཚེ་མཆོག་ཁྲོ་རྒྱལ་ཉིད་ལ་ཕྱག་འཚལ་བསྟོད། །ཅེས་བསྟོད་པས་མཉེས་པར་གྱུར་ཏོ། །རྡོ་རྗེ་འཇིགས་བྱེད་གསང་བའི་རྒྱུད་ལས། སྤྱན་དྲངས་པ་དང་མཆོད་པའི་ལེའུ་སྟེ་བཅུ་དྲུག་<milestone unit="line" n="68.2"/>པའོ།། །།དེ་ནས་གསང་བའི་བདག་པོས་ཡང་ཞུས་པ། རྡོ་རྗེ་འདུས་པ་ཆེན་པོས། དྲག་པོ་ལས་ཀྱི་ཁ་ཚར་ཇི་ལྟར་བྱ། །བསྒྲལ་བའི་ཐབས་ནི་ཇི་ལྟ་བུ། །ཞེས་ཞུསླ་པས། རྡོ་རྗེ་འདུས་པས་གསུངས་པ། གསང་བ་བའི་<milestone unit="line" n="68.3"/>བདག་པོ་ཉོན་ཅིག །དྲག་པོ་ལས་ཀྱི་ཁ་ཚར་འདི། །མཚན་མ་དང་ནི་བཟླས་བརྗོད་དང་། །ཏིང་འཛིན་ཕོ་ཉ་རྣམས་ཀྱིས་སོ། །ཐབས་ནི་ཏིང་ངེ་འཛིན་དང་མངོན་འབྱུང་གཉིས་ཀྱིས་བསྒྲལ། །མཚན་མའི་རྟེན་ནི་ལིང་<milestone unit="line" n="68.4"/>ག་ལ། །དཀྱིལ་འཁོར་ཆེན་པོ་ལ་བསྟེན་ནས། །བསྒྲལ་བའི་དཀྱིལ་འཁོར་ཆེན་པོ་ནི། །དུག་གསུམ་བམ་རིམ་གསུམ་བརྩེགས་ལ། །ཟ་་བྱེད་ཞལ་དང་མདའ་གཞུ་བཅས། །རྡོ་རྗེ་དབྱུག་ཐོ་རལ་གྲི་དང་། །མཚོན་ཆ་ལྔ་<milestone unit="line" n="68.5"/>ཡིས་ཀུན་ལ་གཏང་། །ཉི་ཤུ་རྩ་བརྒྱད་རྩང་གིས་བསྐོར། །མེ་ལྷ་སྲིན་པོ་གནས་པའི་ཕྱོགས་སུ་བརྩིག །བདག་གི་དབང་དུ་གྱུར་དང་རླག་པའི་ཕྱིར། །རང་གི་ཕྱོགས་སུ་གཞུག་པར་བྱ། །དམིགས་པའི་བྱ་ཐབས་གོང་དེ་<milestone unit="line" n="68.6"/>བཞིན། །འཇིག་རྟེན་པ་དང་ཚུལ་བསྟན་ཕྱིར། །མ་ཉེས་དག་གི་དཔང་ཡང་གཟུགས། །དམ་ཉམས་ཉེས་པའི་བགྲང་ལུང་བྱ། །དེ་ནས་བསྐུལ་བ་ལས་ཀྱི་ཕོ་ཉ་གཏང་། །ཏིང་འཛིན་སྔགས་དང་ཕོ་ཉ་གསུམ། །རེ་རེ་ལ་<milestone unit="page" n="69"/><milestone unit="line" n="69.1"/>༄༅། །ཡང་གསུམ་གསུམ་མོ། །དང་པོར་བདག་ཉིད་རྩ་བ་བསྐུལ། །བདག་ཉིད་ཤིན་ཏུ་གསལ་བ་ལས། །སྟོང་གསུམ་གཞལ་ཡས་ཁང་གྱུར་ལས། །ཕོ་ཉ་ཁ་སྐོང་རྫོགས་པར་བྱ། །བདག་ནིད་ལས་ཀྱི་སྤྲུལ་<milestone unit="line" n="69.2"/>པ་འཕྲོས། །རྒྱ་ཤོག་དག་ནི་རླུད་ཁྱེར་བཞིན། །རང་དབང་མེད་པར་འོང་བར་བསམ། །བཛྲ་ཀི་ལི་ཀི་ལ་ཡ་ཛ་ཧུ༷་བ༷་ཧོ། བཛྲ་ཨ༷་གུ་ཤ་ཛ་ཛ། སེམས་བསྐྱེད་མཆོད་དང་ལྡན་པས་དགུག །སྟོང་གསུམ་ཁྲོ་བོ་ལས་སྤྲུལ་<milestone unit="line" n="69.3"/>བ། ཁྲོ་བོ་ཁྲོ་མོ་བསམ་མི་ཁྱབ། །བསྐུལ་བའི་ཕོ་ཉ་དྲག་ཏུ་བསྐུལ། ཁྲ་ཐབས་སྤྲུལ་པ་མགོ་བརྙན་ཚོགས། །རེ་རེ་ལ་ཡང་བསམ་མི་ཁྱབ། །རྒྱ་གྲོག་གློངས་པའི་ཚང་བཞིན་དུ། །རང་དབང་མེད་པར་བཀུག་པར་<milestone unit="line" n="69.4"/>བསམ། །ཤོ་ན་དུང་གི་ཁྱི་མོ་བཞི། །བདེ་བར་གཤེགས་པའི་སྤྲུལ་པ་སྟེ། །ཕྱོགས་བཞི་ནས་ནི་བཀུག་ནས་སུ། །རེ་རེ་ལ་ནི་འཁོར་ནི་འབུམ་ཕྲག་སྟེ། །རང་དབང་མེད་པ་ཁུགས་པར་བསམ། །བདག་ཉིད་ཆེན་མོ་ལ་<milestone unit="line" n="69.5"/>སོགས་པའི། །ས་བརྒྱད་ནོན་པའི་སེམས་མ་དང་། །ཡེ་ཤེས་བཞི་ཡི་སྤྲུལ་པ་བཞི། །འཁོར་ནི་མ་མོ་འབུམ་གྱིས་བསྒོར། །གཡོག་དང་ཡང་གཡོག་བཅས་པ་ཡིས། །རང་དབང་མེད་པར་བཀུག་པར་བསམ ཚ་བའི་<milestone unit="line" n="69.6"/>མ་མོ་བཅུ་གཉིས་ནི། །མཚོ་བརྒྱད་དག་ལ་གནས་བཅས་ཤིང་། །དབང་ཕྱུག་མ་ཡི་ཕོ་ཉ་སྟེ། །ལས་རྣམས་ཀུན་ལ་བརྒྱུག་པར་བྱེད། །ཉི་ཟེར་དག་ནི་གཟིངས་པ་བཞིན། །རང་དབང་མེད་པར་འགུགས་པར་<milestone unit="page" n="70"/><milestone unit="line" n="70.1"/>བསམ། །དམིགས་པའི་རྟེན་ལ་ཨ་བེ་ཤ་ཡས་དབབ། །ཏིང་འཛིན་ཡིད་ལ་མངོན་སུམ་དུ། །སྡུག་བསྔལ་ཉམས་སུ་མྱོང་བསམ་ལ། །ཉུངས་ཀར་རྒྱལ་པོ་ལག་ཐོགས་ལ། །ཞིང་བཅུ་དག་གི་བགྲང་ལུང་བྱ། ཁུ་གསུམ་<milestone unit="line" n="70.2"/>དག་ཏུ་མི་གཞུག་ཏུ། །ཁྱོད་ནི་དུག་གསུམ་དག་ཏུ་མི་གཞུག་ཏེ། ཁྱོད་ནི་དུག་གསུམ་དབང་ལ་སྐྱེས། །མཚོན་ཆའི་ར་བར་མི་གཞུག་ཏུ། ཁྱོད་ནི་ལས་ངན་དུས་ཟད་ཡིན། །ཟ་བྱེད་ཞལ་གྱིས་མི་བསྐོར་དུ། ཁྱོད་ཀྱིས་<milestone unit="line" n="70.3"/>ཆོས་བསྐོར་གཉན་པོ་བཤིག །ཏིལ་གྱི་ཕུག་མ་མི་གདིང་དུ། ཁྱེད་ནི་ཉོན་མོངས་དབང་ལས་སྐྱེས། །ཚེར་མའི་དོང་དུ་མི་གཞུག་ཏུ། ཁྱོད་ཀྱི་ང་རྒྱལ་ཚེར་མས་རྣོ། །རེ་བའི་ཐུམ་པོར་མི་གཞུག་ཏུ། ཁྱོད་ནི་འདོད་ཆགས་<milestone unit="line" n="70.4"/>དབང་ལས་སྐྱེས། །སྔོན་དམར་བྱད་དུ་མི་གཞུག་ཏུ། ཁྱོད་ནི་ཞེ་སྡང་དབང་གིས་སྐྱེས། །ལྕགས་ཐག་ནག་པོས་མི་གདགས་སུ། །ཁྱོད་ནི་ལས་ངན་རྒྱུན་ཆད་ཡིན། །ཀི་ལི་ཀི་ལ་ཡ་སྟི་རི་མུག་ཏ་ནི་མ་ར་ཡ་ཕཊ། ཅེས་<milestone unit="line" n="70.5"/>ཉུངས་ཀར་རྒྱལ་པོ་བྲབ་པོ། །གུ་གུལ་ནག་པོའི་དུད་པ་གཏང་། །དེས་ནི་འགོ་བའི་ལྷ་ཐམས་ཅད་ཕྲལ་ནས་བདག་གི་དབང་དུ་གྱུར་པར་བྱའོ། །དེ་ནས་འཛབ་དགོངས་ཀྱི་རིམ་པ་ལ་འཛུག་པར་བྱ་སྟེ། །བསྙེན་པ་དང་<milestone unit="line" n="70.6"/>ཉེ་བའི་བསྙེན་པ་གཉིས་ནི་བདག་ཉིད་ཚགས་སུ་གཞུག་པའོ། །བསྒྲུབ་པའི་ཁམས་གསུམ་ཡོངས་གྲོལ་གྱི་དགོངས་པ་བྱ་བའོ། །བསྒྲུབ་པ་ཆེན་པོ་འདིའི་དུས་སུ། །གུ་ཡ་བཛྲ་འདུས་པ་ནི། །ལྷ་རྣམས་ཐམས་ཅད་དྲག་<milestone unit="page" n="71"/><milestone unit="line" n="71.1"/>༄༅ པོ་ལས་ལ་བསྐུལ། །ཕྱག་རྒྱ་བཞི་ནི་བཏགས་པ་ཡིས། སྤྲུལ་པའི་ཕོ་ཉ་མང་བཀྱེ་ནས། །གྲོག་ཚང་དེ་ནི་ཀློག་པ་བཞིན། །རང་དབང་མེད་པར་ཁུགས་པར་བསམ། །གུ་ཡ་བཛྲ་བཅུ་པ་བཟླས་པ་<milestone unit="line" n="71.2"/>ཡིས། །རེ་རེ་ལ་ནི་སྤྲུལ་པ་བསམ་མི་ཁྱབ། །གང་ཡིན་དེ་ནི་དགུག་པར་བསམ། །སྐབས་སྐབས་ཕོ་ཉ་དྲག་ཏུ་བསྐུལ། །ནི་ཛ་དག་གིས་བརྡུངས་བར་བྱ། །སྦྱར་བའི་གུ་གུལ་དག་གིས་བདུག །དེ་ནི་དང་པོའི་དོན་<milestone unit="line" n="71.3"/>དུ་ཤེས་པར་བྱ། ཟབ་མོ་དག་གི་སྔགས་བདུན་དང། །དམ་ཅན་དག་ནི་བདུན་དུ་སྦྱར། །བསྐུལ་བའི་ཕོ་ཉ་བདུན་དུ་སྡེབ། །གནད་ལ་བབ་པའི་ཚིག་ཏུ་སྡེ། །རང་གི་བསྐུལ་ཚིག་བདུན་དུ་སྦྱར། །མཐུན་པའི་རྫས་ནི་<milestone unit="line" n="71.4"/>བདུན་དུ་རྒྱུག །ཀུན་ཀྱང་རང་དབང་མེད་པ་སྲ །རྒྱལ་པོ་དག་གིས་བཀའ་སྩལ་བཞིན། །རང་དབང་མེད་པར་འགྲོ་བར་བསམ། །ཧོར་མོ་དག་གིས་བྱ་འདེད་བཞིན། །གར་ཡང་འགྲོ་བའི་དབང་མེད་པར། །དམིགས་<milestone unit="line" n="71.5"/>པའི་རྟེན་ལ་དབབ་པར་བྱ། །མ་ཁུགས་བར་དུ་བསྐྱར་ཞིང་བཟླས། །གཉིས་པའི་དོན་དུ་ཤེས་པར་བྱ། །ལས་ལ་རྒྱུག་པའི་ཉི་ཤུ་གཅིག །སྐོར་ཚོགས་ཉི་ཤུ་གཅིག་ཏུ་བཟླས། །རང་གི་ཚིག་གི་བསྐུལ་དྲུག་དང་། །ཕོ་ཉ་<milestone unit="line" n="71.6"/>ཁ་ཚར་དྲུག་ཏུ་གཏང་། །དགོངས་པའི་ཏིང་འཛིན་དྲུག་ཏུ་དགྱེ། །བསྐུལ་བའི་སྔགས་ནི་ཉི་ཤུ་གཅིག །ཀི་ལི་ཀི་ལི་ཉི་ཤུ་གཅིག །ཁྲག་ཟོར་དག་ནི་ཉུངས་ཟོར་དང་། །དུག་ཟོར་མཚོན་ཟོར་གཏོར་ཟོར་དང་། །དམ་ཆུ་<milestone unit="page" n="72"/><milestone unit="line" n="72.1"/>ཁྲག་དང་བསྲེས་པའ་རྫས། །བཞིའམ་ཉི་ཤུ་རྩ་གཅིག་རྒྱུག །རྒྱ་་།ག་དག་ལ་སེར་ཆེན་འབབ་པའམ། །སྐར་མདའ་ལམ་དུ་ཞུགས་བའི་ཚུལ་དུ་བཟླས། །སྡུག་བསྔལ་ཉམས་སུ་མྱོང་བར་འགྱུར། །ཚངས་པའི་ཚ་དང་</p></div1>
        </body>
    </text>
</TEI.2>