<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0123-text.xml">
    <teiHeader lang="tib">
        <fileDesc>
            <titleStmt>
                <title><!--byang chub kyi sems khyung chen gyi rgyud/-->བྱང་ཆུབ་ཀྱི་སེམས་ཁྱུང་ཆེན་གྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0123-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=447.1; end=468.1--><milestone unit="page" n="447"/><milestone unit="line" n="447.1"/>༄༅། །གིས་ས་ལ་བཞུགས་པ་ལ། །སྙིང་པོ་སངས་རྒྱས་ཐམས་ཅད་བསྐྱེད་མཛད་པའི། །གསང་བའི་ཐིགས་པ་འདི་ནི་བཤད་བྱའི་ཕྱིར། །དེ་བཞིན་མཆོག་གི་སྣོད་ཆེན་བཟེར་པར་མཛོད། །བྱང་ཆུབ་སེམས་<milestone unit="line" n="447.2"/>རྩལ་ཆེན་གྱི་རྒྱུད་ལས། རྒྱུད་ཀྱི་བདག་པོ་ལ་བསྟོད་པ་དང་། རྒྱུད་ལ་བསྟོད་པ་དང་། གཏད་པའི་ལེའུ་སྟེ་དགུ་པའོ།། །།བྱང་ཆུབ་སེམས་ཐིགས་པ་ལྟར་སྤྱོད་པ་དམ་ཚིག་དང་ཏིང་ངེ་འཛིན་རྩལ་སྤྲུགས་པའི་<milestone unit="line" n="447.3"/>རྒྱུད་རྫོགས་སོ། ཁྲེ་སིདྷ་དང་བི་རོའི་འགྱུར། །འདིམིགནསཡུལམེདཀྱི་ལེའུཉརགཉིསཔཁྱུངགོགྱིརྒྱུད་ཡིན། །དེ་ནས་བཅོམ་ལྡན་འདས་དཔལ་རྡོ་རྗེ་སེམས་དཔའ་ལ་སོགས་པ་རྣམས་ཀྱིས་ཤིན་ཏུ་གུས་པས་ཕྱག་འཚལ་ནས།<milestone unit="line" n="447.4"/>བཅོམ་ལྡན་འདས་དཔལ་ཀུན་ཏུ་བཟང་པོ་རྣམ་པར་གྲོལ་པའི་ལམ་ལ་བཞུགས་སོ། །བདེ་བར་གཤེགས་པ་ལེགས་སོ་ཞེས་བསྟོད་དེ། ཅང་མི་སྨྲ་བར་འཁོར་རྣམས་འདུས་ཏེ་འདུག་གོ། །དེ་ནས་བཅོམ་ལྡན་འདས་<milestone unit="line" n="447.5"/>དཔལ་ཀུ་ན་ཏུ་བཟང་པོ་ཉིད་ཀྱིས་ཉིད་ཆེ་བའི་ལྷུན་ལ་བཞུགས་ཏེ་བརྗོད་པ། དམིགས་པའི་ཡུལ་མེད་མི་རྟོག་ཆོས་ཀྱི་ལམ། །མི་གནས་ཐིག་ལེ་ཇི་བཞིན་ཉིད་ཀྱི་ངང་། །རང་བྱུང་ཡེ་ཤེས་ཀུན་ཏུ་ཇི་བཞིན་<milestone unit="line" n="447.6"/>གནས། །ཡུལ་ལ་མི་གནས་གཉེན་པོས་བཅོས་སུ་མེད། །སྤྱོད་བཞིའི་དོན་ཚོལ་ཁྱད་པར་དོན་མེད་པས། །གཟུགས་མེད་ཆོས་ཀུན་བསྒོམ་དུ་ག་ལ་ཡོད། །སེམས་ནི་གཞི་སྟེ་ཆོས་རྣམས་སྣ་ཚོགས་ལམ། །མཆོག་ཏུ་<milestone unit="page" n="448"/><milestone unit="line" n="448.1"/>སྟོང་པ་དེ་བཞིན་ཆོས་ལ་གནས། །གནས་དང་མི་གནས་རང་བཞིན་ཉིད་ཀྱི་ལམ། །ཇི་བཞིན་ཉིད་དུ་བསྒོམས་པས་རྙེད་མི་འགྱུར། །ཆགས་པས་གྲོལ་བ་འདི་ལ་འདོད་པ་མིན། །དབང་པོ་རྣོ་བརྟུལ་ཆོས་ལམ་འཛིན་<milestone unit="line" n="448.2"/>པས་ཀྱང་། །རྙེད་པའི་ཡུལ་མེད་སྙིང་པོ་མི་འབྱུང་ཞིང་། །དཔག་ཅིང་གཞལ་བས་འདི་ལ་དཔོགས་པ་མིན། །ནམ་མཁའི་མཐའ་བཞིན་གང་ཡང་ཐོག་པ་མེད། །སྟོང་པའི་སྟོང་པ་ནོར་བུ་རིན་ཆེན་བཞིན། །དམིགས་པ་<milestone unit="line" n="448.3"/>མེད་ཅིང་འགྱུར་བར་མི་བྱེད་པར། །རང་བཞིན་གནས་པས་རེ་བ་ཐམས་ཅད་སྐོང་། །བརྟག་མེད་བཞག་ན་ལེགས་པའི་འབྱུང་བ་ཆེ། །དྲན་དང་ཞི་བ་འབྱེད་མེད་སྙིང་རྗེས་བསྟན། །བླ་མེད་བྱང་ཆུབ་སྙིང་པོར་འགྲོ་<milestone unit="line" n="448.4"/>བའི་ལམ། །དེ་ལྟའི་ཡུལ་མེད་སངས་རྒྱས་མཐོང་བ་མེད། །སངས་རྒྱས་མེད་པས་སངས་རྒྱས་མིང་ཡང་མེད། །སངས་རྒྱས་སྟོན་པས་མིང་དུ་བཏགས་པས་ནོར། །སངས་རྒྱས་གཞན་ནས་ཐོབ་བྱེད་ནོར་བའི་<milestone unit="line" n="448.5"/>ལམ། །རང་རིག་བྱང་ཆུབ་སེམས་ཉིད་སངས་རྒྱས་སྐུ། །གཞན་གྱིས་ནོར་མིན་ཡེ་ནས་གནས་པ་ཡིན། །བདེ་བ་འདོད་པས་བདེ་ལ་རྒྱབ་ཀྱིས་ཕྱོགས། །མ་གཡོག་ནང་དུ་བཙལ་བའི་གནས་མེད་དེ། །ཡུལ་ཕྱིར་ཆགས་<milestone unit="line" n="448.6"/>ཤིང་ཡུལ་ལ་བསྔོ་བའི་དམིགས་པ་མེད། །ཁྱུང་ཆེན་ནམ་མཁར་ལྡིང་སྟེ་འགྲོ་བ་བཞིན། །རང་བཞིན་སྤྲོ་བ་མེད་ཅིང་བསྡུ་བ་མེད། །རྒྱ་མཚོ་ཆེནཔོབཞིནདུཡེགནསལ། །ཆོས་རྣམས་སྣ་ཚོགས་མ་ལུས་འབྱུང་བར་<milestone unit="page" n="449"/><milestone unit="line" n="449.1"/>༄༅། །བྱེད། །ཀུན་ཏུ་བཟང་པོའི་སྤྱོད་ཡུལ་དག་པ་ལ། །སྐྱེ་ཞིང་འཕོ་བའི་གནས་མེད་དེ་བཞིན་ཉིད། །བཤད་པ་བཞིན་དུ་བརྟགས་པའི་ཆོས་ཀུན་ལས། །རྙེད་པར་མི་འགྱུར་ནང་གི་སེམས་ལས་<milestone unit="line" n="449.2"/>བཙལ། །ཞབྲུལ་པ་རྣམས་ཀྱི་སྒོ་ཙམ་ཉིད་དུ་ནི། །ཚིག་དང་ཡི་གེར་སྟོན་པས་བཤད་པ་ཡིན། །རང་རིག་བྱང་ཆུབ་སྙིང་པོ་ཆོས་ཀྱི་དབྱིངས། །ཆོས་དབྱིངས་གཞན་ནས་མི་རྙེད་དེ་བཞིན་ཉིད། །མཁས་པ་རྣམས་ཀྱིས་<milestone unit="line" n="449.3"/>དེ་བཞིན་ཤེས་པར་གྱིས། །བྱང་ཆུབ་ཀྱི་སེམས་ཁྱུང་ཆེན་གྱི་རྒྱུད་ལས། སེམས་ལས་མ་གཏོགས་པའི་ཆོས་གུད་ན་བསྟན་དུ་མེད་པའི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་དཔལ་ཀུན་ཏུ་བཟང་<milestone unit="line" n="449.4"/>པོས་ཉིད་ལ་ཉིད་བརྗོད་པ། །མི་གནས་དམིགས་པའི་ཡུལ་མེད་མི་རྟོག་ཆོས་ཀྱི་ལམ། །བསྔོ་བའི་ཆ་ཤས་ཕྲ་མོ་ཡུལ་ལས་བྱུང་བ་སྟེ། །རྟོག་བསྒོམ་ཆོས་ཀྱི་ཁྱད་པར་དོན་མེད་པས། །རང་བྱུང་ཡེ་ཤེས་མི་རྟོག་ཀུན་ཏུ་<milestone unit="line" n="449.5"/>ཇི་བཞིན་གནས། །བྱ་བྲལ་ཡུལ་ལ་མི་གནས་གཉེན་པོས་བཅོས་སུ་མེད། །ལྷག་པའི་དོན་མེད་འདི་ཡི་རང་བཞིན་ལས། །སྙིང་པོའི་རང་བཞིན་འབྱུང་བས་ཆོས་སྐུ་གནས། །མངོན་སུམ་ཀུན་ཏུ་མི་རྟོག་ཡངས་པའི་<milestone unit="line" n="449.6"/>སྙིང་པོ་ལ། །རྟག་ཏུ་འདུག་པར་འདོད་པའི་དྲང་སྲོང་ཉིད། །རྣམ་དག་ལམ་དེར་ཞུགས་པས་མཉམ་པའི་རྒྱལ་པོ་འཐོབ། །གང་ལ་ཐོས་པར་མི་རིགས་བསྙད་པ་ཀུན་དང་བྲལ། །ཆོས་དང་ཆོས་མིན་འདྲེས་ཤིང་དབྱེར་<milestone unit="page" n="450"/><milestone unit="line" n="450.1"/>མེད་ལ། །དོན་དམ་ཆོས་ཞེས་ལྷག་པའི་གནས་ཞེས་བཤད་པའང་མེད། །འཁྲུལ་དང་བྱང་ཆུབ་ལམ་དེ་རྟོག་པས་འཐོབ་པའང་མེད། །བྱང་ཆུབ་ལམ་ཆེན་ཚིག་གི་མཐའ་ལས་འདས། །འདི་དང་སངས་རྒྱས་འདྲ་<milestone unit="line" n="450.2"/>སྟེ་ཐམས་ཅད་མཁྱེན། །མི་པྱེད་རྟོག་པར་ཞུགས་ཕྱིར་བསམ་པ་ཀུན་དང་བྲལ། །དེ་ཉིད་དེ་བཞིན་ཉིད་ལ་རྟག་ཏུ་བཞུགས་པ་ཡིན། །ལམ་མེད་ལམ་དུ་འཇུག་པ་འཁྲུལ་པའི་ནད་ཆེ་བས། །བཙལ་བར་འདོད་པས་རི་<milestone unit="line" n="450.3"/>དགས་སྨིག་རྒྱུ་བསྙེག་པ་འདྲ། །རྙེད་པའི་ཡུལ་མེད་བཙལ་བས་མི་འབྱུང་ཞིང་། །གང་ལའང་མ་ཆགས་ཡེ་ཤེས་དབྱིངས་འདས་ཕྱིར། །ས་བཅུར་ལྷོས་པའི་གནས་ཀྱང་བྱང་ཆུབ་སྒྲིབ་པ་ཡིན། །དེ་ཕྱིར་བྱང་ཆུབ་ཉིད་<milestone unit="line" n="450.4"/>ལ་རྟག་ཏུ་གཞོལ་བར་བྱ། །མི་གཏང་བྱང་ཆུབ་ཉིད་ཀྱི་དྲན་པ་ཤིན་ཏུ་བསྐྱེད། །མི་གཡོ་རང་བཞིན་གནས་པས་སྨན་ཆེན་མ་བྱས་ན། །མཐོ་རིས་བགྲོད་པའི་རྒྱུ་དེས་ཉོན་མོངས་ཟིན་པར་འགྱུར། །ལམ་མེད་ལམ་དུ་<milestone unit="line" n="450.5"/>འཇུག་པས་ལམ་འདི་མི་རྙེད་དེ། །ཆུས་གདུངས་གླང་ཆེན་སྨིན་རྒྱུ་བསྙེག་པ་འདྲ་། །བསྐལ་པར་བགྲོད་ཀྱང་རྙེད་པར་རབ་ཏུ་དཀའ། །བྱང་ཆུབ་ཀྱི་སེམས་ཁྱུང་ཆེན་གྱི་རྒྱུད་ལས། ཡང་དག་པའི་དོན་འདིས་མ་ཟིན་ན་<milestone unit="line" n="450.6"/>སངས་རྒྱ་བར་བྱ་བའི་ཐབས་མེད་པའི་ལེའུ་ ་གཉིས་པའོ།། །།དེ་ནས་ཡང་བཅོམ་ལྡན་འདས་ཀྱིས་ཉིད་ལ་ཉིད་ཀྱིས་བརྗོད་པ། །དཀྱིལ་འཁོར་ ང་པོ་འདི་ནི་སྐུ་རྣམས་བཞི། །ཕྱག་རྒྱའི་དཀྱིལ་འཁོར་སྐུ་ལ་<milestone unit="page" n="451"/><milestone unit="line" n="451.1"/>༄༅། །ཡེ་ནས་རོལ། །ཐམས་ཅད་མ་ལུས་རྫོགས་པའི་ཀློང་ཆེན་འདི། །བལྟ་བའི་ཡུལ་མེད་བྱ་བྲལ་མྱ་ངན་འདས། །ནམ་མཁའ་ལ་ནི་ས་ཆུ་མེ་རླུད་རྫོགས། །ཡེ་ཤེས་སྙིང་པོ་འདི་ལ་ཆོས་རྣམས་མ་ལུས་<milestone unit="line" n="451.2"/>རྫོགས། །སྐུ་དང་ཡེ་ཤེས་ཡོན་ཏན་ཤར་བ་རྣམས། །ཉིད་ལས་བྱུང་བའི་གཟུགས་བརྙན་ཡིན་པས་དེ། །བློ་ལ་གང་སྣང་སྙིང་པོའི་གོལ་སར་གསུངས། །བླ་མེད་མཆོག་ལ་རང་རིག་དེ་བཞིན་པ། །མི་བསམ་མི་<milestone unit="line" n="451.3"/>གཡེངས་མི་དམིགས་དེ་བཞིན་ཉིད། །དམ་པར་མི་གསུང་དེ་བཞིན་དེ་བཞིན་བཞག །བརྗོད་བསམ་རྟོག་པ་ཡིན་པས་བསམ་མི་བྱ། །གྲུབ་མཐའ་མི་དཔྱོད་དེ་བཞིན་དེ་བཞིན་ཉིད། །མཐའ་མེད་ཡང་དག་མཐའ་སྟེ་<milestone unit="line" n="451.4"/>མཐའ་ལས་འདས། །ཡུལ་དུ་མི་བལྟ་དེ་བཞིན་དེ་བཞིན་གཞག །གཞག་པའི་སེམས་ཀྱང་མི་གཏང་བཏང་སྙོམས་གཞག །ཕྱག་རྒྱ་སྟོང་གཞིལ་བསྒོམ་པ་གོལ་བ་ཡིན། །མི་གནས་གནས་པའི་ཡུལ་མེད་ཕྱག་རྒྱའི་<milestone unit="line" n="451.5"/>མཆོག །ཡུལ་མེད་ཇི་བཞིན་ངང་ལ་བརྩོན་པར་བཞག །བླུན་པའི་ཚུལ་དུ་ཅི་ཡང་བསམ་པ་མེད། །ཀུན་ཏུ་བཟང་པོའི་དཀྱིལ་འཁོར་སྙིང་པོ་ཉིད། །ཐམས་ཅད་མ་ལུས་སྦྱོར་བའི་ཐིག་ལེ་ཆེ། །རྒྱལ་པོའི་ཚུལ་དུ་ཆེ་བའི་<milestone unit="line" n="451.6"/>ངང་ལ་གནས། །གཞན་ཀྱི་འཁོར་ལྡན་ཀུན་རྫོབ་འདུ་འབྲལ་མེད། །རྒྱ་མཚོའི་ཚུལ་དུ་སྡུད་འབྱུང་གཏིང་དཔག་མེད། །མྱ་ངན་འདས་འཁོར་ལྷུན་རྫོགས་ངང་གིས་འབྱུང་། །དཔེ་མེད་དཔག་ཏུ་མེད་དེ་ཤིན་ཏུ་ཟབ། །རྡོ་<milestone unit="page" n="452"/><milestone unit="line" n="452.1"/>རྗེའི་ཚུལ་དུ་མི་འཇིག་འདུ་འབྲལ་མེད། །ཡེ་ཤེས་དཀྱིལ་འཁོར་ཀུན་དང་དེ་བཞིན་གནས། །བསྐལ་པའི་མེ་ཡི་ཚུལ་དུ་གཅིག་ཏུ་གནས། །སྣང་སྲིད་ཡེ་རྒྱས་བཏབ་ནས་གཅིག་པུར་བཞུགས། །ལྷུན་རྫོགས་ཐབས་<milestone unit="line" n="452.2"/>མཁས་འཁོར་བའི་ལྟོ་བ་ཅན། །ཁྱུང་དང་སེང་གེའི་བུ་དང་རྒྱལ་པོའི་བུ། །མངལ་ནས་གཉེན་པོའི་ཚུལ་དུ་གཞན་ཟིལ་གནོན། །གཉེན་པོ་མ་བསྒྲུབས་ཡེ་ནས་གཉེན་པོ་ལྟར། །མི་གནས་གནས་མེད་དམིགས་པ་མེད་<milestone unit="line" n="452.3"/>པའི་ལམ། །རྒྱུ་འབྲས་མི་འབྱེད་མཉམ་པའི་སྙིང་པོ་འདི། །འཁོར་བ་མྱ་ངན་འདས་པའི་གཉེན་པོ་ཡིན། །གཉེན་པོ་མ་བསྒྲུབས་ཡེ་ནས་གཉེན་པོར་གནས། །འཕུར་སྐྱེན་བྱ་ནི་སྒོང་བཅག་མཁའ་ལ་འཔྱོ། །ལུང་ལ་མི་<milestone unit="line" n="452.4"/>ལྟོས་ཡི་ གེས་མཚོན་མེད་པའི། །ཉེ་ལམ་བདེ་རྫོགས་བྱ་བྲལ་ལྷུན་རྫོགས་་ནི། །འཇུག་སྒོ་ལམ་ལ་མི་ལྟོས་ཡེ་རྒྱས་ཡིན། །ཁྱུང་ཆེན་གཤོག་རྒྱས་མཁའ་ལ་མ་ཆགས་ལྟར། །ཐེག་པ་ཀུན་རྒྱལ་བླ་མེད་ཡངས་པའི<milestone unit="line" n="452.5"/>ས། །ཡེ་གནས་ས་ལ་མི་ཆགས་བདེ་ལ་ལྷུན་གྱིས་རྫོགས། །ཁྱུང་ཕྲུག་སྒོ་ངའི་ནང་ནས་ལུས་རྒྱས་ལྟར། །སྐྱེ་མེད་དེ་བཞིན་ཉིད་ཀྱི་རང་བཞིན་འདི། །དེ་བཞིན་ཐིག་ལེའི་ཀློང་ནས་དེ་བཞིན་རྒྱས། །བྱ་བྱེད་མེད་པའི་<milestone unit="line" n="452.6"/>ཆོས་འདི་མི་མཐོང་ན། །ཀུན་ཏུ་འོད་ས་བསྐལ་པར་མཐོང་མི་སྲིད། །བྱང་ཆུབ་ཀྱི་སེམས་ཁྱུང་ཆེན་གྱི་རྒྱུད་ལས། བསྒོམ་པའི་ཐབས་དེ་བཞིན་ཉིད་དང་མཚན་ཉིད་བསྟན་པའི་ལེའུ་སྟེ་གསུམ་པའོ།། །།དེ་<milestone unit="page" n="453"/><milestone unit="line" n="453.1"/>༄༅། །ནས་བཅོམ་ལྡན་འདས་དཔལ་ཀུན་ཏུ་བཟང་པོ་ཉིད་ཀྱིས་ཉིད་ལ་བརྗོད་པ། །ཁྱུང་ཆེན་ནམ་མཁར་མི་གནས་ས་ལ་མི་གནས་ལྟར། །ཀུན་འདུས་ཀུན་ཀློང་ཀུན་གྱི་ཡིད་བཞིན་ནོར། །མི་དམིགས་མི་སྐྱེ་<milestone unit="line" n="453.2"/>མི་འགག་སྣང་བ་མེད། །སངས་རྒྱས་འཚོལ་བར་མི་བྱེད་དེ་བཞིན་ཉིད། །ཐམས་ཅད་ལྷུན་གྱིས་གྲུབ་པས་བྱ་བྱེད་བྲལ། །ས་བཅུ་མཐར་ཕྱིན་པ་ཉིད་དེ་འཛིན་དེ་རྟོགས་པས། །དེ་ལའང་མི་གནས་གནས་པའི་གནས་<milestone unit="line" n="453.3"/>དང་བྲལ། །ལམ་མེད་ལམ་དུ་འདོད་པས་འགྲོ་ས་འཁྲུལ། །འབྲས་བུ་ཐོབ་རེ་འཇིགས་པས་དོན་མི་མཐོང་། །ཡང་དག་མཐའ་ལ་བསྙེག་པས་ལུང་དང་བྲལ། །དེ་བཞིན་དབྱིངས་སུ་འདོད་པས་བདེ་མི་རྙེད། །འདོད་<milestone unit="line" n="453.4"/>ཡོན་ཉོན་མོངས་སྤངས་པས་བྱང་མི་ཆུབ །འཁོར་བ་རྒྱབ་ཕྱོགས་མྱ་ངན་ཡོང་མི་འདའ། །ས་དང་ཕ་རོལ་ཕྱིན་ལམ་ཟད་མཐའ་མེད། །སྣང་སྲིད་ཕྱག་རྒྱར་བསྒོམས་པས་སངས་མི་རྒྱ། །བྱང་ཆུབ་སེམས་ལུང་ཡང་དག་<milestone unit="line" n="453.5"/>དམ་པའི་ལུང་། །ལུང་གི་རྒྱལ་པོས་གཏན་ལ་མ་ཕབ་ན། །ཚིག་འཆལ་མུ་ཅོར་སྨྲ་བས་དོན་མི་རྙེད། །གང་ལའང་མི་གནས་མི་གནས་ཉིད་ཀྱང་འདས། །སྨིག་རྒྱུའི་ཆུ་རུ་བསྙེག་པས་ཆུ་མི་རྙེད། །བདེན་པ་གཉིས་<milestone unit="line" n="453.6"/>འཛིན་ཡི་གེས་དོན་མི་རྙེད། །འཕུར་རྐྱེན་བྱའམ་རྒྱལ་པོས་ཕྲུ་གུ་ལྟར། །གཞན་གྱིས་མི་བསྙད་ཡེ་ནས་དེ་བཞིན་པས། །ཚད་མས་མི་གཞིག་ལུང་གི་ཚད་མ་ཡིན། །འཁྲུལ་པའི་ཚད་གསུམ་རྟོག་པའི་ཚིག་ལམ་<milestone unit="page" n="454"/><milestone unit="line" n="454.1"/>ཕབ། །བྱིས་པས་བསླུས་པའི་ཆོས་ལ་དེ་ཡོད་པས། །བླ་མེད་ལམ་འདིར་དོན་འདི་མི་དགོས་ཚད་མེད་ལུང་། ཁྲེས་རབ་ཆུང་བས་འདི་ལ་དཔོག་ཅིང་ལམ་བགྲོད་བྱེད། །འདི་འདོད་པ་ལ་འདི་མི་གནས་ཏེ་རྟོག་པའི་<milestone unit="line" n="454.2"/>ཀླུང་། །ཡང་དག་མི་སྲིད་བྱང་ཆུབ་གཏིང་ནས་མེད། །ཀུན་ཁྱབ་ཡེ་སངས་རྒྱས་ཏེ་སྒོ་ཕུག་མེད། །ཚིག་གིས་ཕེབས་པར་མི་འགྱུར་འབྲས་ཐོབ་མེད། །ཁྱུང་ཆེན་ལུས་རྒྱས་འདབ་གཤོག་རྫོགས་པ་དེ། །གཞན་ནས་མ་<milestone unit="line" n="454.3"/>བཙལ་ཡེ་ནས་རྫོགས་པ་ལྟར། །རྡོ་རྗེ་སྐྱེ་འཇིག་མེད་པར་རྟོགས་པ་དེ་ཁོ་ན། །འཇུག་ལྟ་སྲུང་འཛིན་ཕྱིན་རྫོགས་ས་རྫོགས་ཤིང་། །ཕྱག་རྒྱའི་དཀྱིལ་འཁོར་སྐུ་རྣམས་རྫོགས་པ་དང་། །རང་བཞིན་ཉིད་ཀྱིས་ཡེ་ནས་<milestone unit="line" n="454.4"/>རྫོགས་པ་ལས། །བཙལ་ནས་བསྡུས་ཏེ་རྫོགས་པ་མ་ཡིན་པས། །ལྷུན་རྫོགས་ཐ་སྙད་མེད་པའི་བྱང་ཆུབ་སྟེ། །གཟུགས་སྐུ་ཇི་ལྟར་སྣང་ཡང་རང་བཞིན་རྫོགས། །ཀུན་རྫོབ་སྙིང་པོ་འདི་ནི་ནོར་བུའི་ཚུལ། །འདི་མ་<milestone unit="line" n="454.5"/>མཐོང་བ་རྒྱ་མཚོ་གདྷ་ཡི། །འགྲམ་ན་འདུག་པ་སྐོམ་དྲིར་འཆི་བཞིན་ནོ། །རྣམ་པར་མི་རྟོག་ཡེ་ཤེས་སྙིང་པོ་འདི། །ཐེག་པ་ཡོངས་ཀྱི་ཆོས་ལ་མ་སྦས་ཤིང་། །སངས་རྒྱས་གསུང་གི་རྒྱུད་ལ་སྦས་པ་མེད། །བགྲོད་རྩོལ་<milestone unit="line" n="454.6"/>ལམ་ལ་སྦྱངས་པས་རྙེད་མི་འགྱུར། །མི་ལེན་མི་སྤང་བྱང་ཆུབ་སྤྱོད་རྣམས་ལ། །རྣམ་པ་ཀུན་ཏུརངབཞིནཇིབཞིནགནས། །མི་རྟོག་ཡེ་ཤེས་དབྱིངས་ལས་འདས་པས་ན། །ཀུན་མཉམ་དབྱེར་མེད་རང་བཞིན་སྙིང་<milestone unit="page" n="455"/><milestone unit="line" n="455.1"/>༄༅། །པོ་ལ། །སྐུ་དང་ཡེ་ཤེས་ཏིང་འཛིན་བརྟག་མི་བྱ། །དམིགས་པའི་གཟའ་གཏད་ཞི་བའི་བྱང་ཆུབ་ལ། །ཡེ་ཤེས་རོལ་པས་ཆོས་ཉིད་བསྒོམ་མི་བྱ། །ཏིང་འཛིན་རོ་ལ་ཆགས་མེད་ཐིག་ལེར་དག །གར་སྟ<milestone unit="line" n="455.2"/>བས་རོལ་མོ་སྣ་ཚོགས་བསྒྱུར་བ་ཡང་ ལུས་ལས་མ་གོས་གཞན་གྱི་ཡིད་སྡུད་ལྟར། །ཐབས་ཀྱི་རྒྱལ་པོ་ལུང་གི་སྙིང་པོ་འདི། །ངོ་བོ་ཉིད་ལས་མ་གཡོས་ཀུན་གྱི་འབྲས། །བསྒྲུབས་པས་གྲུབ་པའི་འབྲས་བུ་ཀུན་ཡིད་<milestone unit="line" n="455.3"/>ཚིམ། །བྱང་ཆུབ་ཀྱི་སེམས་ཁྱུང་ཆེན་གྱི་རྒྱུད་ལས། །ངོ་བོ་བསྟན་པ་དང་། ཚད་མས་གཞིག་ཏུ་མི་རུང་བ་བསྟན་པ་དང་། ལྷུན་གྱིས་རྫོགས་པར་བསྟན་པ་དང་། རྟག་ཏུ་མེད་པར་བསྟན་པ་དང་། ཀུན་གྱི་འབྲས་བུ་<milestone unit="line" n="455.4"/>བསྟན་པའི་ལེའུ་སྟེ་བཞི་པའོ།། །།དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས། ཉིད་དང་དབྱེར་མེད་པའི་འཁོར་རྨད་དུ་བྱུང་བ་ལ་ཉིད་ཀྱིས་བརྗོད་པ། །སྒྲིབ་པ་སྣོད་དང་ཆོས་སྤང་ལས་ཀྱི་སྒྲིབ་ཕྲ་<milestone unit="line" n="455.5"/>རགས། །རྟེན་ཅིང་འབྲེལ་པར་འབྱུང་བས་འདི་ཡི་གཏིང་མི་རྙེད། །མཚན་ཉིད་གསུམ་ལྡན་ཆོས་ཀྱི་ཚོགས་ཀྱང་དག་པར་འགྱུར། །བདག་མེད་རྣམ་པ་གཉིས་ཀྱི་ཚིག་གཉིས་ཡེ་ནས་ཞི། །སྙིང་རྗེའི་རྒྱུན་ཆད་སེམས་<milestone unit="line" n="455.6"/>ཅན་མ་མཐོང་སེམས་ཅན་མེད། །ཐམས་ཅད་མཉམ་པ་ཉིད་ཡིན་རྡོ་རྗེ་སེམས་དཔའ་ཉིད་ཀྱི་སྐུ། །གཉིས་མེད་དེ་བཞིན་ཉིད་དུ་གཅིག་པའི་ཆོས་ཉིད་ཡིན། །རྡོས་པ་ཅན་གྱི་ཆོས་ཉིད་གཉེན་པོས་བཅོས་སུ་མེད། །ཏིང་<milestone unit="page" n="456"/><milestone unit="line" n="456.1"/>འཛིན་བརྟན་པས་གཟུང་བའི་བསྒོམ་ཡུལ་བྲལ། ཁྲེས་རབ་གསུམ་གྱིས་སྦྱད་དུ་འདི་ལ་ག་ལ་ཡོད། །ཐམས་ཅད་མཉམ་པའི་དཀྱིལ་འཁོར་ཀུན་གྱི་རང་བཞིན་ལ། །རང་བྱུང་ཡེ་ཤེས་དེ་ལ་འཕྱོ་བ་ཡིན་པ་ནི། །སོ་སོ་<milestone unit="line" n="456.2"/>མ་ཡིན་གཅིག་གི་ངང་སྟེ་རྒྱུ་འབྲས་རྣམ་པར་དག །ཐུགས་རྗེ་བཞིན་དུ་བྱིན་གྱིས་རླབས་ཆེན་ཉིད་གྱུར་པས། །ཐམས་ཅད་བྱང་ཆུབ་ཆེན་པོ་མཆོག་ཏུ་མ་གྱུར་མེད། །སྡོམ་རྩོལ་འདུལ་དང་དམ་ཚིག་བསམ་ཡས་<milestone unit="line" n="456.3"/>པ། །མི་ཤེས་བྱིས་པས་བསླད་པས་འཁྲུལ་པ་ཡིན་པའི་ཕྱིར། །ཅི་ཡང་མི་དགོས་བསྲུང་བ་མི་དགོས་བསྒོམ་མི་དགོས། །འདི་ལ་སྤྱོད་པ་མི་དགོས་འདི་ལས་གཞན་མི་དགོས། །སྟོང་ཉིད་བདག་མེད་ཡེ་མཁྱེན་རང་<milestone unit="line" n="456.4"/>རིག་ཐུགས་ཉིད་དེ། །ཐམས་ཅད་ནད་གསོ་མཛད་པ་སྨན་པའི་རྒྱལ་པོ་ཡིན། །མཐོ་རིས་བགྲོད་པའི་རྒྱུད་དེས་བྱང་ཆུབ་ལམ་མི་རྙེད། །དུག་གསུམ་དུག་ལྔ་ཡེ་ནས་དག་པའི་སྨན་ཆེན་པོ། །ཇི་བཞིན་རང་བཞིན་<milestone unit="line" n="456.5"/>གནས་པའི་སྨན་ཆེན་མ་བྱས་ན། །འཁྲུལ་རྟོག་ལམ་ལ་གནས་པའི་ཐེག་དམན་རྣམས། །དུག་གསུམ་དུག་ལྔའི་ནད་ཀྱིས་འཚོ་བའི་གླགས་ཡོངས་མེད། །ཡེ་ནས་ས་རྫོགས་ལམ་གྱི་འགྲོ་ས་གདོད་ནས་དག །གདོད་<milestone unit="line" n="456.6"/>ནས་ཐོབ་མིན་ཐོབ་པར་བྱ་བ་ཅི་ཡང་མེད། །ཚིག་གིས་མི་ཕེབས་དབྱིབས་དང་ཁ་དོག་དབང་པོའི་སྤྱོད་ཡུལ་མིན། །བསྟན་ཅིང་བརྟག་པར་དཀའ་ལ་བརྗོད་དུ་རྡུལ་ཙམ་མེད། །མི་དམིགས་མི་གནས་བསམ་པ་ཀུན་<milestone unit="page" n="457"/><milestone unit="line" n="457.1"/>༄༅། །དང་བྲལ་བ་ནི། །འདི་ལས་བསྟན་པའི་ལམ་མེད་གཅིག་དང་དུ་མ་མེད། །བདག་དང་གཞན་དུ་བྲལ་བའི་སྟོན་མཁན་རིན་ཆེན་མཛོད། །གཅིག་ཏུ་ལྷུན་གྱིས་གྲུབ་པའི་དབང་ཕྱུག་རྡོ་རྗེ་ཉིད། །དཀྱིལ་<milestone unit="line" n="457.2"/>འཁོར་ཀུན་གྱི་གཙོ་བོ་བདག་ཉིད་འདི། །རླབས་ཆེན་ཁམས་གསུམ་འགུལ་བ་ཀུན་བསད་ཀྱང་། །རང་བྱུང་མཁའ་ཀློང་དག་པའི་དབྱིངས་སུ་རྣམ་པར་དག །སྲོག་མེད་སྲོག་བཅད་དབྱིངས་ཀྱི་ནམ་མཁར་གཅིག་པས་<milestone unit="line" n="457.3"/>ན། །ནམ་མཁའི་དབྱིངས་ལ་དབྱིངས་ཉིད་རོལ་པ་མཛད། །ཁམས་གསུམ་ཀུན་བསད་མི་བསྐྱོད་ཞིང་དུ་དག་པ་ཡི། །སྲོག་དང་སྡིག་ཏུ་མཐོང་བའི་ཆོས་ལམ་གང་སྤྱོད་པའི། །ཆོས་ལམ་དེ་ཡི་བྱང་ཆུབ་བསྐལ་པའི་<milestone unit="line" n="457.4"/>མཐར་ཡང་ནི། །རྙེད་པར་མི་འགྱུར་བྱ་རྗེས་ཚོལ་བ་འདྲ་བ་ཡིན། །བྱང་ཆུབ་ཀྱི་སེམས་ཁྱུང་ཆེན་གྱི་རྒྱུད་ལས། ཅིའང་ཐོབ་པར་བྱར་མེད་པའི་ལེའུ་སྟེ་ལྔ་པའོ།། །།དེ་ནས་བཅོམ་ལྡན་འདས་དཔལ་རྡོ་རྗེ་སེམས་<milestone unit="line" n="457.5"/>དཔའ་ལ་སོགས་པས་བཅོམ་ལྡན་འདས་དཔལ་ཀུན་ཏུ་བཟང་པོ་ཉིད་ལ་སྤྱན་གཟིགས་ཏེ་ཅང་མི་སྨྲ་བར་བཞུགས་པས། བཅོམ་ལྡན་འདས་དཔལ་ཀུན་ཏུ་བཟང་པོ་ཉིད་ཀྱི་ཉིད་ལ་བརྗོད་པ། །སྐུ་ཡི་དཀྱིལ་འཁོར་<milestone unit="line" n="457.6"/>དཀྱིལ་འཁོར་མཆོག་ཏུ་འགྱུར། །དེ་་བཞིན་ཉིད་དུ་འདུས་བསམ་ངོ་བོ་ཉིད། །མཆོད་བསྟོད་སྤྱན་དྲངས་ཕྱག་རྒྱ་བཟླས་པ་དང་། །ཕྱག་རྒྱའི་སྐུར་ནི་འདི་ལ་བསྒོམ་མི་དགོས། །སྒྱུ་མའི་གཟུགས་བརྙན་འདི་ལས་འབྱུང་<milestone unit="page" n="458"/><milestone unit="line" n="458.1"/>བས་ན། །ལོ་མ་མི་བསྙད་ཤེས་པས་འབྲས་ཐོབ་མིན། །སྒྱུ་འདྲའི་ཕྱག་རྒྱ་ལུགས་མའི་ཕྱག་རྒྱ་ལ། །འབྲས་བུ་རྣམ་པར་གྲོལ་པའི་ལམ་མི་གནས། །དེ་ཡིས་རྣམ་གྲོལ་དག་པའི་ལམ་ཆེན་རྙེད་འགྱུར་ན། །མཐོང་ཐོས་<milestone unit="line" n="458.2"/>ལ་སོགས་ཕྱག་རྒྱའི་ངོ་བོར་གནས། །ཆགས་ཡོད་ཕྱིར་ན་གནས་པ་ཡོད་མ་ཡིན། །ལྷུན་གྲུབ་སངས་རྒྱས་ཀུན་ཀྱང་རྒྱས་བཏབ་པས། །ཐམས་ཅད་མ་ལུས་ཀུན་ཏུ་བཟང་པོའི་ངང་། །ཡེ་ཤེས་སྙིང་པོ་ཕྱག་རྒྱ་ཐམས་<milestone unit="line" n="458.3"/>ཅད་ཟུང་། །བླང་དོར་མེད་པའི་སྐྱེས་མཆོག་བླ་མེད་ས། །འདི་འདྲའི་དོན་ཉིད་བྱིས་པས་མི་ཤེས་ཕྱིར། །ཅི་ཡང་མི་དམིགས་གཏི་མུག་ངང་ཉིད་འདི། །ཞབྲུལ་པའི་ཆོས་ལམ་དག་པ་ཡོངས་མི་གནས། །ཟངས་ལ་<milestone unit="line" n="458.4"/>གསེར་རྩིས་གསེར་དུ་འགྱུར་རུང་གིས། །ཟངས་རྩི་གསེར་དུ་བསྒྱུར་དུ་ཡོད་མ་ཡིན། །འདི་ཡི་རྩི་ཡིས་གཞན་གྱི་འབྲས་རུང་གིས། །གཞན་གྱི་དོན་གྱིས་འདི་ཡི་དོན་མི་རུང་། །འདི་ནི་གང་དང་བསྒྲུན་དུ་ཡོད་པ་མ་<milestone unit="line" n="458.5"/>ཡིན་པས། །བྱང་ཆུབ་བདེ་ཆེན་རྒྱལ་བའི་ཡུམ་ཞེས་བྱ། །རིན་ཆེན་སྒྲོམ་བུ་ཐེབ་རྒྱས་བཏབ་པ་བཞིན། །རང་བཞིན་གནས་པས་འདི་ནི་བསྟན་པར་དཀའ། །སྲིད་གསུམ་དབང་བསྒྱུར་དེ་བཞིན་ཉིད་དུ་གནས། །འདུ་<milestone unit="line" n="458.6"/>མཆེད་ལྷག་པར་གནས་པའི་དབང་ཡང་རྫོགས། །དཀའ་ཐུབ་མི་དགོས་སྙིང་པོ་དེ་མ་ཐག་པ་ཉིད། །སྡུག་བསྔལ་དེས་ནི་བུདྷའི་ལམ་མི་རྙེད། །སྡོམ་སྲུང་ལ་སོགས་རྩ་བ་བྱང་ཆུབ་རིང་། །གང་ཡང་མ་ཡིན་རང་རིག་དེ་<milestone unit="page" n="459"/><milestone unit="line" n="459.1"/>༄༅། །ཁོ་ཡིན། །དཀའ་ཐུབ་སྤྱོད་པ་ཡིས་ནི་དོན་འཚོལ་བ་། །གླང་པོ་ཤོན་ནས་གླང་རྗེས་གཅོད་དང་འདྲའོ། །ནང་ནས་མི་བཙལ་ནང་གི་རང་བཞིན་ཉིད། །ཕྱི་ནས་མི་བཙལ་ཕྱི་ཡི་རང་བཉིན་ཉིད། །གཉི་<milestone unit="line" n="459.2"/>གར་མི་གནས་གནས་མེད་གནས་ལ་གནས། །གནས་མཆོག་རྒྱལ་བའི་དཀྱིལ་འཁོར་དེ་ཉིད་ནི། །བྱང་ཆུབ་སྙིང་པོའི་ངོ་བོར་ཐམས་ཅད་གཅིག །གང་དུའང་མ་སོང་གར་ཡང་མི་འགྲོ་ཞིང་། །ཡུལ་ན་མི་གནས་ཕྱོགཇོ་<milestone unit="line" n="459.3"/>ན་གནས་མིན་ཏེ། །འདི་འདྲར་བསྟན་དུ་མེད་པའི་རང་རིག་དེ། །བྱང་ཆུབ་སྙིང་པོ་ཉིད་ན་དེ་བཞིན་ཉིད། །གང་དུའང་མ་སོང་རང་ལ་རབ་ཏུ་གནས། །བྱ་བྲལ་ནམ་མཁའ་ཇི་བཞིན་ལྷུན་གནས་པས། །ཁ་རྡོག་<milestone unit="line" n="459.4"/>དབྱིབས་ཀྱིས་མཚོན་དུ་ག་ལ་ཡོད། །ཡི་གེ་རྒྱུད་མེད་བསྒོམ་དུ་མེད་པ་ཡིན། །བྱང་ཆུབ་ཀྱི་སེམས་ཁྱུང་ཆེན་གྱི་རྒྱུད་ལས། བྱང་ཆུབ་སེམས་ཀྱི་བཙལ་ཐབས་ཀྱི་ལེའུ་སྟེ་དྲུག་པའོ།། །།དེ་ནས་བཅོམ་ལྡན་འདསི་<milestone unit="line" n="459.5"/>དཔལ་ཀུན་ཏུ་བཟང་པོས་ཉིད་ལ་ཉིད་ཀྱིས་བརྗོད་པ། བཞི་བཅུ་རྩ་གཉིས་འོད་འབར་དངོས་འབྱུང་བས། །ཐམས་ཅད་ཀུན་གཡོས་སྟོང་གསུམ་ལ་སོགས་གྲགས། །འབྱུང་བ་ལྔ་སོགས་ཐམས་ཅད་ཀུན་ཏ་<milestone unit="line" n="459.6"/>གཡོས། །གསུམ་ཤར་གསུམ་གྱིས་སྣ་ཚོགས་མ་ལུས་སྡུད། །དཀྱིལ་འཁོར་འོད་འབར་གསུམ་དུ་བསམ་ཡས་ཏེ། །ཡི་གེའི་འཁོར་ལོ་དཀྱིལ་འཁོར་ཕྱག་རྒྱར་བསྟན། །སྣ་ཚོགས་འདོད་ཡོན་མཆོག་ཏུ་རྨད་གྲོགཇོ་<milestone unit="page" n="460"/><milestone unit="line" n="460.1"/>པ། །བྱེད་པ་གཙོ་བོར་དམིགས་པ་དེ་ལ་འདུད། །མེད་ལ་ཡོད་པར་བརྟགས་པའི་རྟོགས་པའི་རྒྱུན། །བསྐལ་པར་བྱང་ཆུབ་ཐོབ་དཀའ་འཁྲུལ་པའི་ལམ། །བྱིས་པའི་ལམ་བཞིན་འབྲས་བུར་འགྱུར་བར་<milestone unit="line" n="460.2"/>དཀའ། །མཚན་མའི་ཡུལ་ལ་ཆགས་པས་ཡང་དག་དོན། །རྙེད་པའི་ཡུལ་མེད་ཆགས་ཕྱིར་ཆགས་ལ་གནས། །སྣང་མེད་བྱང་ཆུབ་སེམས་ཀྱི་ཐིག་ལེ་འདི། །ཅིས་ཀྱང་བཤིག་ཏུ་མེད་པ་རྡོ་རྗེའི་སྐུ། །འཁོར་ལོ་རབ་<milestone unit="line" n="460.3"/>བསྐོར་ཐིག་ལེ་གཅིག་ཏུ་བཟླུམས། །གང་ཡང་མི་འབྱེད་མཉམ་པ་ཆེན་པོའི་ངང་། །མཉམ་ཉིད་སྙིང་པོ་རྟོག་པ་ལས་འདས་པས། །སྐུ་གསུང་ཐུགས་ཀྱི་སྙིང་པོ་རྟོག་མི་བྱེད། །རང་བཞིན་འོད་གསལ་ཡི་གེའི་རྣམ་པར་<milestone unit="line" n="460.4"/>ཞི། །དབྱིངས་ལ་དབྱིངས་ཀྱི་འོད་ནི་རྣམ་གསལ་བས། །ཡི་གེ་མིང་ཚིག་འདས་པའི་ཡི་གེ་མཆོག །སྟོང་གསུམ་རྒྱ་ཆད་སྟོང་ཉིད་རྣམ་པར་དག །གང་ལའང་མི་གནས་སུས་ཀྱང་དངོས་གྲུབ་ཉིད། །གཞན་ནས་ཐོབ་<milestone unit="line" n="460.5"/>མེད་སྙིང་པོ་དེ་བཞིན་ཉིད། །དེ་ལྷ་དེ་ལྟར་གནས་པ་གྲོལ་བའི་ལམ། །ཡེ་སངས་རྒྱས་པས་སངས་རྒྱས་བསྒྲུབ་མི་དགོས། །གདོད་ནས་བྱས་ཟིན་རྩོལ་བའི་ལས་མི་དགོས། །ལྷུན་རྫོགས་བདེ་བ་ཉིད་ལ་ཡེ་བཞུགས་<milestone unit="line" n="460.6"/>པས། །འབྲས་བུའི་ས་ཐོབ་མི་ལྟོས་རང་བཞིན་པ། །མཉམ་ཉིད་སྙིང་པོ་ངང་གི་ཇི་བཞིན་ལ། །བསྐྱེད་པའི་ཕྱག་རྒྱ་མི་དགོས་བསྐྱེད་མི་དགོས། །མི་གསུང་མཉམ་གཞག་གསང་སྔགས་བཟླས་པའི་གསུང་། །མ་ཆགས་<milestone unit="page" n="461"/><milestone unit="line" n="461.1"/>༄༅། །པ་ལ་ཤིན་ཏུ་ཆགས་པ་དང་། །ཆགས་པ་ཉིད་ན་དེ་ལ་ཆགས་མེད་པ། །དེ་ནི་ཆགས་པའི་རྒྱལ་པོ་ཆེན་པོ་སྟེ། །ཤིན་ཏུ་ཆགས་པ་ཆེན་པོ་ཡིན་པར་གྲགས། །ཅི་ལའང་མི་གནས་བསམ་པ་ལས་འདས་<milestone unit="line" n="461.2"/>པ། །ཏིང་འཛིན་བདེ་བའི་རོ་ལ་ཆགས་པ་མེད། །གཞི་རྩ་མེད་པའི་བྱང་ཆུབ་སེམས་ཉིད་འདི། །ཆོས་རྣམས་མ་ལུས་ཀུན་གྱི་རྩ་བ་ཡིན། །ཁ་དོག་དབྱིབས་མེད་མཚན་མ་རིགས་རྒྱུད་མེད། །ཡོད་མེད་མཐའ་འདས་<milestone unit="line" n="461.3"/>དབུ་མ་ཡོད་མ་ཡིན། །ཕོ་མོ་མ་ཡིན་མ་ནིང་ཉིད་ཀྱང་མིན། །གང་ཡང་མ་ཡིན་གང་གི་མཐར་མི་གནས། །མཐར་ཡང་མི་གནས་ཡང་དག་མཐའ་ལས་འདས། །ཁྱུང་ཆེན་མཁའ་ལྡིང་བྱ་ལམ་རྗེས་མེད་འདྲ། །ཁྱུང་ཆེན་<milestone unit="line" n="461.4"/>གཤོག་རྒྱས་མཁའ་ལ་མི་ཆགས་ཚུལ། །བསོད་ནམས་རྫོགས་པའི་ཐིག་ལེར་རྒྱུ་འབྲས་མེད། །རང་བཞིན་ལྷུན་གྱིས་གྲུབ་པའི་དཀྱིལ་འཁོར་འོད་གསལ་བས། །རིགས་ཀྱི་ཕྱག་རྒྱ་གསལ་བ་བསྒོམ་མི་<milestone unit="line" n="461.5"/>དགོས། །མཆོག་གསུམ་ཆོས་སྐུའི་དཀྱིལ་འཁོར་བདག་ཡིན་པས། །སངས་རྒྱས་སྲས་ཚོགས་བཅས་ལ་ཕྱག་མི་འཚལ། །ཡེ་ཤེས་འབར་བའི་ཧོམ་ཁུང་བདག་གི་ཁར། །ཁམས་གསུམ་སྲིད་གསུམ་མ་ལུས་ཀུན་<milestone unit="line" n="461.6"/>བསྲེགས་པས། །ཕྲིན་ལས་རྣམ་བཞི་བསྲེག་པའི་ལས་མི་དགོས། །སྐྱེ་མེད་ཐིག་ལེས་འཁོར་བ་ཀུན་བསད་དེ། །ཡེ་ཤེས་སྙིང་པོས་འཁོར་བ་ཀུན་སྦྱངས་ནས། །རྒྱུ་འབྲས་མེད་པའི་ངང་དུ་རོ་གཅིག་<milestone unit="page" n="462"/><milestone unit="line" n="462.1"/>པས། །གཉིས་མེད་སྦྱོར་བ་འདི་ལ་བྱ་མི་དགོས། །ཕྱོགས་བཅུར་རྒྱ་ཆད་སྟོང་གསུམ་ཡེ་ནས་མེད། །སྲིད་གསུམ་མ་ལུས་ཡེ་ནས་དག་པའི་ཞིང་། །ཇི་བཞིན་བཙན་པའི་ཡེ་རྒྱས་ཀུན་ལ་བཏབ། །ཀུན་བཟང་བརྡལ་<milestone unit="line" n="462.2"/>བའི་ཞལ་བཟང་ཡངས་པ་ཡིན། །ཁམས་གསུམ་སྣོད་བ་་མ་ལུས་དུས་གཅིག་གསོལ། །འཁོར་བའི་མིང་མེད་དཔེ་མེད་ཆེན་པོས་བསྒྲལ། །སངས་རྒྱས་སེམས་ཅན་བྱང་ཆུབ་ཆེན་པོར་འཁྱིལ། །ཐམས་ཅད་ཀུན་<milestone unit="line" n="462.3"/>བསྒྲལ་གྲོལ་བའི་ལམ་གནས་པས། །གནས་སྦང་སྒོར་སྒྲོལ་ཕྲིན་ལས་བྱ་མི་དགོས། །བྱང་ཆུབ་ཀྱི་སེམས་ཁྱུང་ཆེན་གྱི་རྒྱུད་ལས། མ་ཧྭ་ཡོ་གའི་རྩོལ་བསྒྲུབ་ལ་ཚི་ཆད་དེ་བྱ་མི་དགོས་པའི་ལེའུ་སྟེ་བདུན་<milestone unit="line" n="462.4"/>པའོ།། །།དེ་ནས་བཅོམ་ལྡན་འདས་རྡོ་རྗི་སེརྨིས་དཔས། བཅོམ་ལྡན་འདས་དཔལ་ཀུན་ཏུ་བཟང་པོ་ལ། ཨེ་མ་ཧོ་དེ་བཞིན་གཤེགས་པའི་གཙོ། །ཐེ་ཚོམ་ཐམས་ཅད་གཅོད་མཛད་ཆེ་བའི་མཆོག །ཆོས་ཀྱི་<milestone unit="line" n="462.5"/>ཆོས་ཉིད་དེ་བཞིན་ཉིད། །བཅོམ་ལྡན་འདས་ཀྱིས་བཤད་དུ་གསོལ། །དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོ་ཉིད་ཀྱིས་ཉིད་དང་དབྱེར་མེད་པའི་དཔའ་བོ་རྡོ་རྗེ་འཛིན་པ་ལ་བཀའ་སྩལ་པ། གང་ཡང་ཤེས་<milestone unit="line" n="462.6"/>པར་མ་གྱུར་ཅིང་། །ཅིའང་ཤེས་པ་མེད་པ་ནི། །རྣམ་པའིདེབཞིནམཡིནདེམཡིན། །གཞན་ནས་ཡོད་འོང་མ་ཡིན་དེ་བཞིན་ཉིད། །ཡེ་ཤེས་མི་གནས་པའང་དེ་ཉིད་ཡུལ་ཡང་མེད། །རྟག་མཐའ་མི་རྟག་མཐའ་<milestone unit="page" n="463"/><milestone unit="line" n="463.1"/>༄༅། །གཉིས་འཇིག་པའི་ལམ། །མཐའ་མེད་མཐའ་ལ་དཔྱོད་པས་དབུས་མི་མཐོང་། །བསམ་གཏན་བསམ་གཏན་གཉིས་ལ་འཇུག་པའང་། །འབྱུང་འཇུག་ལས་སྒོ་གཞན་ཟད་ཅིག་ཆར་འཇུག །དབང་པོ་<milestone unit="line" n="463.2"/>བརྟུལ་པོ་མ་རབས་རིམ་གྱིས་འཇུག །དམ་པ་ཅིག་ཆར་དེ་བཞིན་ཉིད་གནས་པས། །རིམ་གྱིས་གནས་པ་སྒྲིབ་པ་ཆེན་པོར་གསུངས། །དུག་གི་རིགས་ཤེས་པས་ནི་དུག་མཐོང་ན། །ཟ་བར་མི་བྱེད་དེ་ཡིས་སྐྲག་པར་<milestone unit="line" n="463.3"/>བྱེད། །ཁོང་དུ་མི་གཏོང་ལྷན་ཅིག་གནས་མི་བྱེད། །ལྟ་ངན་ལ་སྤྱོད་ཞིབ་པའི་ཐེག་དམན་རྟགས། །ས་བཅུ་ཕ་རོལ་ཕྱིན་བཅུའི་ལམ་སྤྱོད་པ། །རྒྱུ་འབྲས་ལྷུན་གྲུབ་མཉམ་ཉིད་མཆོག་གི་ལམ། །ཡེ་གྲོལ་མཉམ་གནས་<milestone unit="line" n="463.4"/>སྒྲོ་སྐུར་ཞི་བ་ཡི། །ཡེ་ནས་བྱར་མེད་འདི་ཡི་དོན་མཐོང་ན། །འཇུག་པར་མི་ནུས་འདི་ཡིས་སྐྲག་འགྱུརནས། །ཆུད་པར་མི་བྱེད་ལྷན་ཅིག་འགྲོགས་མི་བྱེད། །འདི་ལ་ལྟ་བ་བཟང་སྟེ་ཡེ་ཁྱབ་ཀུན་ལ་གདལ། །སྩོད་<milestone unit="line" n="463.5"/>པ་ཟབ་སྟེ་ཆུས་གདུངས་གླང་འཐུང་བཞིན། །ཅི་ལའང་མི་སྤྱོད་དེ་བཞིན་བདེ་བར་གནས །ཕྱི་དང་ནང་མེད་ཡེ་ཤེས་ཡངས་པའི་མཁའ། །དུས་གསུམ་དུས་མེད་གཅིག་སྟེ་ཁྱད་པར་མེད། །སྔོན་མེད་ཕྱིས་མེད་གརྡོད་<milestone unit="line" n="463.6"/>ནས་དག་པ་ཡིན། །ལྷ་བས་བལྟར་མེད་ལྷ་བའི་ཚིག་ལས་འདས། །ཡིད་ཀྱིས་འཇོག་མེད་སྒོམ་པ་ཆེན་པོའི་ཀློང་། །གདོད་ནས་དག་པའི་བདུད་རྩི་དེ་ལྟར་གནས། །རྣམ་རྟོག་འཁོར་བ་བཅད་པ་དེ་ཡི་ལས། །རྒྱུ་<milestone unit="page" n="464"/><milestone unit="line" n="464.1"/>འབྲས་རོ་གཅིག་མཉམ་གནས་མཆོག་ཏུ་གནས། །གང་ནའང་མི་གནས་བྱང་ཆུབ་སེམས་ལ་གནས། །རྒྱུ་དང་རྐྱེན་ལས་མ་བྱུང་སྐྱེ་ཤི་མེད། །རང་བཞིན་འོད་གསལ་བདུད་རྩི་ཆེན་པོ་འདི། །སུ་ཡིས་རྟོགས་པས་དངོས་<milestone unit="line" n="464.2"/>གྲུབ་ཆེན་པོར་གསུངས། །མཆོག་གི་དངོས་ལ་མཆོག་གྱུར་གང་གནས་པ། །རྒྱལ་མཆོག་ལྷུན་གྱིས་གྲུབ་པའི་དངོས་གྲུབ་པས། །ལྷ་ཀླུ་མཐུ་ཆེན་རྣམས་ཀྱིས་འཕྲོག་ཏུ་མེད། །འཇིག་རྟེན་འདས་ནས་འཇིག་རྟེན་འདི་<milestone unit="line" n="464.3"/>ཉིད་ཀྱི། །དགོས་པ་ཐམས་ཅད་འདི་ལས་འབྱུང་བར་འགྱུར། །འཇིག་རྟེན་དངོས་གྲུབ་ལ་སོགས་ཅི་རུ་རུང་། །དངོས་གྲུབ་གཞན་ལ་བདུད་རྩི་མེད་པར་གྲགས། །སྟོན་པ་ཐབས་ལ་མཁས་པས་བཤད་པས་<milestone unit="line" n="464.4"/>ཀྱང་། །དངོས་གྲུབ་འདི་ནི་སྟེར་བར་སྟོན་མི་དབྱོད། །སངས་རྒྱས་ཉིད་ལའང་འདི་ནི་མངའ་བ་མེད། །དེ་ཕྱིར་སངས་རྒྱས་ཀྱིས་ཀྱང་འདི་ནི་སྟེར་མི་སྩོད། །བསམ་གཏན་བརྗོད་མེད་མཆོག་གི་བདུད་རྩི་འདི། །ཕལ་<milestone unit="line" n="464.5"/>གྱིས་མི་ཐོབ་རིས་སུ་ཆད་མེད་དེ། །རྣམ་པ་ཅན་ལ་ཤིན་ཏུ་གསང་བར་འགྱུར། །བལྟ་ཡང་མི་དགོས་ལྟ་བ་མཆོག་ཏུ་གྲགས། །ཅི་སྤྱོད་མི་རྟོག་སྐྱེ་བ་འདི་ཡི་དོན། །ཉམ་ང་སྐྱོན་གྱིས་མི་སྒྲིབ་འདི་ཡི་ལམ། །གཙང་སྨེའི་<milestone unit="line" n="464.6"/>བློ་རྟོག་བོར་ནས་དོན་ལ་བསྙེགས། །མ་སྲིང་ཀུན་སྦྱར་མཚམས་མེད་ཀུན་སྤྱོད་ཅིང་། །ཆ་ཤས་ཕྲ་བའང་མ་རིག་ཉན་ཐོས་ནི། ་རྐོན་ཏུ་གསང་བ་འདི་ནི་དམ་ཚིག་མཆོག །ཆུ་སྲིན་རྫས་འཛིན་ཚུལ་དུ་མི་གཏོང་<milestone unit="page" n="465"/><milestone unit="line" n="465.1"/>༄༅། །ན། །ཁྱད་པར་གྱུར་པའི་བདུད་རྩི་མཆོག་ཉིད་གྲུབ། །བྱས་ཟིན་བདེ་བ་ལྷུན་གྱིས་གྲུབ་པ་ཡི། །ཉེ་ལམ་བདེ་རྫོགས་ལྷུན་གྲུབ་པ་ཡིས། །བློ་འཆལ་འདི་ལྟར་དོན་ལ་མི་སྤྱོད་པ། །མཆིང་བུ་བྱི་དོར་བྱས་<milestone unit="line" n="465.2"/>ཀྱང་རིན་ཆེན་མིན། །སོལ་བ་སྒེག་པར་བྱས་ཀྱང་ཙསྡོན་མིན། །སེང་གེའི་སྐད་ཀྱིས་གཞན་ཟིལ་གནོན་པ་དང་། །ནམ་མཁའི་ཁམས་ནས་ཐམས་ཅད་འབྱུང་བ་བཞིན། །མ་མནན་མ་བྱུང་ངང་གིས་རང་བཞིན་<milestone unit="line" n="465.3"/>འབྱུང་། །བྱང་ཆུབ་ཀྱི་སེམས་ཁྱུང་ཆེན་གྱི་རྒྱུད་ལས། ཐེག་པ་ཆེན་པོ་ལ་འཇུག་པའི་ཐབས་དང་། ཞུགས་པ་ལ་སྐྱོན་མེད་པ་དང་། །བདུད་རྩི་བསྟན་པའི་ལེའུ་སྟེ་བརྒྱད་པའོ།། །།དེ་ནས་བཅོམ་ལྡན་འདས་<milestone unit="line" n="465.4"/>དཔལ་ཀུན་ཏུ་བཟང་པོ་ཉིད་ཀྱིས་ཉིད་ལ་བརྗོད་པ། སྐྱེ་བོ་མོས་པའི་ཉོན་མོངས་དེ་ཉིད་ནི། །སེམས་ཀྱི་ཚུལ་ཁྲིམས་ཡིན་པ་རང་སྨྲ་ཞིང་། །ཆོས་རྣམས་ཀུན་གྱི་དེ་བཞིན་ཉིད་ཀྱང་དེ་ཉིད་ཡིན། །གཞན་ན་མེད་དེ་དེ་<milestone unit="line" n="465.5"/>ཉིད་དེ་ལྟའི་ངང། །སེམས་ཅན་སངས་རྒྱས་གཉིས་ཀྱི་ངོ་བོ་ཉིད། །གཅིག་མིན་ཐ་དད་མིན་ཏེ་བརྟག་པར་དཀའ། །ཉོན་མོངས་ལྔ་ཉིད་བྱང་ཆུབ་ཆེན་པོའི་ལམ། །གཞན་གྱིས་མ་བསླད་དེ་ཉིད་དེ་ལྟར་ཡིན། ཁེས་<milestone unit="line" n="465.6"/>རབ་ཐབས་མེད་ཤེས་རབ་ཐབས་བསམ་ཡས ཅིའང་མ་ཡིན་ཐམས་ཅད་ཀུན་གྱི་སྐུ། །ངོ་མཚར་རྨད་བྱུང་ཨེ་མ་ཧོ་ཁྱད་པར་ཅན། །ཉིད་ལ་ཉིད་ཀྱིས་ཡང་དག་དོན་བཤད་པ། །སེམས་ཅན་དོན་དུ་མ་གསུངས་<milestone unit="page" n="466"/><milestone unit="line" n="466.1"/>སངས་རྒྱས་ཅིར་བསྟན་ཏོ། །ཨེ་མ་ཧོ་སངས་རྒྱས་དམ་པ་ཉིད་ལ་རོལ་པས་ཀྱང་། །ངོ་མཚར་རྨད་ཀྱི་ཆོས་འདི་གཏད་མི་བྱ། །རྟག་པ་ཆེན་པོ་རྟོགས་པར་རོལ་པ་ཆེ། །འདི་ལ་གནས་པའི་སྐལ་ལྡན་ལེགས་པ་<milestone unit="line" n="466.2"/>ཆེ། །འདི་ལ་སྤྱོད་པའི་སྐལ་ལྡན་སྤྱོད་པ་བཟང་། །འདི་ལ་བལྟ་བའི་སྐལ་ལྡན་བལྟ་བ་བཟང་། །འདི་ལ་གནས་པའི་སྐལ་ལྡན་འདུག་ས་བཟང་། །ལམ་འདིར་འགྲོ་བ་རྣམས་ཀྱིས་རྣམས་རྫོགས། །ཕ་རོལ་ཕྱིན་བཅུ་ས་<milestone unit="line" n="466.3"/>རྣམས་ཡེ་ནས་དག །འདུག་སར་འདུག་པས་སངས་རྒྱས་ས་ལ་གནས། །གར་དུའང་མ་ཕྱིན་དེ་བཞིན་ཉིད་ཀྱི་ངང་། །ཉེ་ལམ་འདི་ལས་བདེ་བའི་ཉེ་བ་མེད། །གང་ཡང་མ་བསྒྲུབས་འབྲས་བུའི་ངོ་བོ་ཉིད། །རེ་མཛེས་<milestone unit="line" n="466.4"/>ངོ་མཚར་ཆེ་བའི་གནས་ཆེན་འདི། །བདག་ཉིད་ཆེན་པོ་སྐལ་ལྡན་ཉག་གཅིག་ལས། །སུས་ཀྱང་འདི་ཉིད་རིག་པར་དཀའ་བའི་ཕྱིར། །ཉིད་ལ་ཉིད་ཀྱི་བསྟན་པ་ངོ་མཚར་ཆེ། །རྒྱུད་ཀྱི་རྒྱལ་པོ་ཆེན་པོ་རྒྱས་པའི་<milestone unit="line" n="466.5"/>སྒོ། །བྱང་ཆུབ་ཀྱི་སེམས་ཁྱུང་ཆེན་གྱི་རྒྱུད་ལས། ཆོས་ཉིད་ཀྱི་དོན་བསྟན་པར་དཀའ་བ་དང་། ཉིད་ལ་ངོམས་པའི་ལེའུ་སྟེ་དགུ་པའོ།། །།དེ་ནས་བཅོམ་ལྡན་འདས་ཆེན་པོ་རྒྱུད་ཀྱི་དོན་བཤད་པས་མཉེས་<milestone unit="line" n="466.6"/>པར་གྱུར་ཏོ། །མཉེས་ནས་རྒྱུད་ཀྱི་བདག་པོ་ལ་བསྟོད་པ། དཔལ་གྱི་སྐུ་མངའ་བཅོམ་ལྡན་ཉག་གཅིག་གཙོ། །བཟང་པོ་བླ་མེད་ཆེན་པོའི་དོན་མཛད་པ། །དོན་ཆེན་ཁྱད་པར་འཕགས་པ་རྒྱུད་ཀྱི་དོན། །ཉིད་ཀྱིས་ཉིད་<milestone unit="page" n="467"/><milestone unit="line" n="467.1"/>༄༅། །ལ་བཤད་བྱས་ ་མ ས་མཆག །ཡང་དག་ཉད་ཀྱས་ཡང་དག་ཉད་གསུངས་པ། །ཡང་དག་ཉད་ལ་སྣང་བའ་མཆག་ ་དན། །རྒྱལ་བ་ཐུབ་པ་ཁྱད་ལ་ཕྱག་ཀྱང་འཚལ། །དཔའ་བོ་ཐར་ལམ་སྟོན་<milestone unit="line" n="467.2"/>མཛད་ཁྱོད་ཉིད་ལ། །ཡང་ནས་ཡང་དུ་འདུད་ཅིང་ཕྱག་ཀྱང་འཚལ། །ཨེ་མ་ཧོ་རེ་མཛེས་ངོ་མཚར་ཆེ་བའི་དོན། །སངས་རྒྱས་གསུངས་པ་མ་ཡིན་བདག་མེད་ཆོས། །རྒྱུ་འབྲས་གཉིས་ཟད་རྣམ་གྲོལ་དག་པའི་སྐུ། །ཟླ་<milestone unit="line" n="467.3"/>རྒྱས་སྐུ་འདྲའི་སྐུ་ལ་འདུད་པར་བགྱིད། །དམ་ཆོས་བདག་མེད་རྣམ་པར་དག་པའི་ཆོས། །དཔལ་གྱི་ཐུགས་ལས་གསུང་དུ་རབ་ཏུ་བསྒྲགས་པ་ཡི། །དྲི་མེད་གསུང་མཆོག་ཁྱོད་ལ་ཕྱག་ཀྱང་འཚལ། །འདི་འཆང་ཀློག་<milestone unit="line" n="467.4"/>དང་ཁ་ཏོན་སེམས་པ་ཡི། །རྒྱལ་སྲས་འཁོར་བཅས་གང་ཡང་འདི་འཛིན་པའི། །སྐལ་ལྡན་ཉག་གཅིག་དེ་ལ་བཞིན་ཕྱག་འཚལ། །དེ་རྗེས་བལྟ་ཞིང་དེ་བཞིན་གང་འཆང་བའི མ་རབས་ཐ་མལ་པ་ལ་སངས་རྒྱས་<milestone unit="line" n="467.5"/>སུ། །བལྟ་ཞིང་བལྟ་ཞིང་དེ་བཞིན་ཕྱག་ཀྱང་འཚལ། །འདི་ལ་གང་མོས་ཁུ་དང་ཁྱི་ལ་སོགས། །དེ་ཡང་སངས་རྒྱས་ཉིད་དེ་ཀུན་ལས་འཕགས། །འཕགས་རྒྱལ་ཁྱེད་རྣམས་ལ་ནི་དེ་བཞིན་བཞིན་ཕྱག་འཚལ། །མཆོག་<milestone unit="line" n="467.6"/>གསུམ་མཆོག་ཏུ་གྱུར་པའི་རྒྱལ་པོ་ལ། །ཁྱད་པར་བསྟོད་པ་རེ་མཛེས་དོན་དང་ལྡན། །དེ་ནས་རྒྱུད་ཀྱི་བདག་པོ་ལ་གཏད་པ། །ཆོས་འཕགས་ཆོས་རྒྱལ་བླ་མེད་སྙིང་པོ་འདི། །ཡོངས་ལ་ཁྱབ་པའི་ཁྱད་པར་མཛེས་པས་<milestone unit="page" n="468"/><milestone unit="line" n="468.1"/>ན། །ཐུགས་ཀྱི་གཟེར་བསྐྱེད་དམ་ལ་རྣམས་ཀྱི་དོན། །ཡང་དག་བསྟན་པ་དེ་ལ་ཡེ་ནས་གནས། །སངས་རྒྱས་ས་ལ་རྟག་པར་བཞུགས་པ་ཡི། །ལྷུན་གྲུབ་མཆོག་ལ་འདི་ཡིས་བཞག་པར་བྱས། །བྱང་ཆུབ་སེམས་ཀྱི་ག་</p></div1>
        </body>
    </text>
</TEI.2>