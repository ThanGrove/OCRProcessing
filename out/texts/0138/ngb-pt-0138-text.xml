<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0138-text.xml">
    <teiHeader lang="tib">
        <fileDesc>
            <titleStmt>
                <title><!--yang 'byed 'phrul gyi lde'u mig ces bya ba/-->ཡང་འབྱེད་འཕྲུལ་གྱི་ལྡེའུ་མིག་ཅེས་བྱ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0138-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=697.1; end=728.1--><milestone unit="page" n="697"/><milestone unit="line" n="697.1"/>༄༅། །རྒྱ་གར་སྐད་དུ། ཨ་ཏི་སྟེད་ནིརྨ་ཎ་ཀུསྩི་ཀྭ་ནཱ་མ། བོད་སྐད་དུ། ཡང་འབྱེད་འཕྲུལ་གྱི་ལྡེའུ་མིག་ཅེས་བྱ་བ། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །དེ་ནས་གསང་བའི་བདག་པོ་<milestone unit="line" n="697.2"/>དེ། ཆོས་ཀྱི་དབྱིངས་ཀྱི་ཕོ་བྲང་མཁའ་ཀློང་དག་པ། རྒྱ་ཡོངས་སུ་མ་ཆད་པ་ན། འབྱེད་པ་མེད་པའི་འཁོར་གྱིས་བསྐོར། བྱང་ཆུབ་སེམས་ཀྱི་དོན་རྣམ་པར་འགྲེལ་ཞིང་དུས་གསུམ་ཅི་བཞིན་པར་བཞུགས་སོ། །དེ་<milestone unit="line" n="697.3"/>ནས་སེམས་དཔའ་རྡོ་རྗེ་འཁོར་གྱི་ནང་ནས་ལངས་ཏེ། འདི་སྐད་ཅེས་གསོལ་ཏོ། །ཀྱེ་ཀྱེ་གསང་བའི་བདག་པོ་ལགས། །བདེ་བར་གཤེགས་པའི་སྙིང་པོ་འདིས། །འགྲོ་བ་ཀུན་ལ་ཁྱབ་ཅེས་པ། །འགྲོ་ཀུན་མ་གྲོལ་ཇི་<milestone unit="line" n="697.4"/>ལྷར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །བདེ་བར་གཤེགས་པའི་སྙིང་པོ་ཡིས། །འགྲོ་བ་ཀུན་ལ་ཁྱབ་མོད་ཀྱང་། །རང་<milestone unit="line" n="697.5"/>རང་བག་ཆགས་སྒྲིབ་པས་བསྒྲིབས། །སྐྱེས་བུའི་ལུས་དང་བྱད་འགྲོགས་འདྲ་མོད་ཀྱང་། །རང་གི་བྱད་མ་མཐོང་བཞིན་དུ། །སྙིང་པོ་རང་ལ་ཡོད་མོད་ཀྱང་། །རང་གི་རྣམ་པར་རྟོག་པས་བསྒྲིབས། །དེ་ཡི་ཁམས་<milestone unit="line" n="697.6"/>གསུམ་འཁོར་བར་འཁོར། །ཀྱེ་སེམསདཔའཆེནཔོཉོནཅིག །ངེས་པའི་གསང་མཛོད་ཆེན་པོ་ན། །མི་ཟད་རིན་ཆེན་གཏེར་ཡོད་ཀྱང་། །མ་རིག་ཐ་རམ་སྔོན་པོ་དམ། །དེ་འབྱེད་འཕྲུལ་གྱི་ལྡེ་མིག་སྟོར། །ཡེ་ཤེས་<milestone unit="page" n="698"/><milestone unit="line" n="698.1"/>འཕྲུལ་གྱི་བཟོ་བོ་ཡིས། །དང་པོ་ལྕགས་བཙལ་མགར་བ་བཀུག །བར་དུ་གྱོང་བཏུལ་འཐར་ཡང་བྱས། །ལྔ་གཉིས་གསུམ་དང་བཅས་པ་ཡིས། །མན་ངག་ལུས་ཚད་ལྡེ་མིག་གིས། །ངེས་པའི་གསང་སྒོ་ཕྱེ་ནས་<milestone unit="line" n="698.2"/>ནི། །མི་ཟད་རིན་ཆེན་གཏེར་ཆེན་ལེན། །ཐོབ་མེད་འབྲས་བུར་རང་ལ་སྨིན །ཞེས་གསུངས་སོ། །ཡང་འབྱེད་འཕྲུལ་གྱི་ལྡེ་མིག་ལས། །གླེང་གཞི་དང་གླེང་སློང་བའི་ལེའུ་སྟེ་དང་པོའོ།། །།དེ་ནས་སེམས་དཔའ་<milestone unit="line" n="698.3"/>རྡོ་རྗེས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །ཀྱེ་ཀྱེ་གསང་བའི་བདག་པོ་ལགས། །ཆོས་ཉིད་བྱང་ཆུབ་སེམས་ཀྱི་དོན། །མ་བཤད་གོ་བར་མི་འགྱུར་ན། །དེ་ཡི་བཤད་ལུགས་ཅི་ལྟར་ལགས། །གསང་བའི་<milestone unit="line" n="698.4"/>བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །ཁྱུང་ཆེན་གཤོག་རྫོགས་ལྟ་བུའི་བློས། །དོན་གྱི་སྤྱི་ཁོག་ཕུབ་སྟེ་བཤད། །སྟག་གི་མཆོངས་སྟབས་ལྟ་བུའི་<milestone unit="line" n="698.5"/>བློས། །དཀྱུས་ཀྱི་ས་རྣམས་བཅད་སྟེ་བཤད། །རུས་སྦལ་ནུར་འགྲོས་ལྟ་བུའི་བློས། །ཡི་གེའི་འབྲུ་རྣམས་ཆོམས་པར་བཤད། །ཅེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །དོན་གྱི་སྤྱི་<milestone unit="line" n="698.6"/>ཁོག་ཅི་ལྟར་དབུབ། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །དོན་གྱི་སྤྱི་ཁོག་དབུབ་པ་ནི། །སྔོན་དུ་འགྲོ་བའི་ཡན་ལག་གིས། །ཆོས་གཏམ་རིམ་པར་དབུགས་དབྱུང་<milestone unit="page" n="699"/><milestone unit="line" n="699.1"/>༄༅། །འཚལ། །དགོངས་པ་ཉེ་བར་བཞག་ནས་ནི། །བསྟན་པ་རིམ་པར་དགོད་ཀྱང་འཚལ། །འདོད་པ་རང་རྐྱེན་འཚམས་པ་སྲ །རང་སྣང་ངོ་བོའི་ཆོས་བསྟན་དགོས། །བྱིན་རླབས་སྣང་བ་མི་ནུབ་<milestone unit="line" n="699.2"/>ཕྱིར། །ཐེག་པའི་བབས་ཚུལ་བསྟན་ཡང་དགོས། །ལོ་རྒྱུས་ཡིད་ཆེས་བྱ་བའི་ཕྱིར། །བཀའ་དང་བསྟན་བཅོས་ཁུངས་བསྟན་དགོས། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །དཀྱུས་<milestone unit="line" n="699.3"/>ཀྱི་ས་རྣམས་ཅི་ལྟར་བཅད། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །ལྔ་གཉིས་གསུམ་གྱི་ཡན་ལག་གིས། །དཀྱུས་ཀྱི་ས་རྣམས་བཅད་དེ་<milestone unit="line" n="699.4"/>བཤད། །ཅེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཡི་གེའི་འབྲུ་རྣམས་ཅི་ལྟར་གཞོམ། །གསང་བའི་བདག་པོས་བསྟན་དུ་གསོལ། ཀྱེ་ཀྱེ་སེམས་དཔའ་ཆེན་པོ་ཉོན་ཅིག །གོང་གི་<milestone unit="line" n="699.5"/>ཤུགས་དང་འོག་གི་ཤུགས། །རྒྱལ་བའི་ལུང་དང་དོན་སྦྱར་ནས། །ཡི་གེའི་འབྲུ་ནི་ཆོམས་པར་བཤད། །ཅེས་གསུངས་སོ། །ཡང་འབྱེད་འཕྲུལ་གྱི་ལྡེ་མིག་ལས། བྱང་ཆུབ་ཀྱི་སེམས་བཤད་ཐབས་ཀྱི་ལེའུ་སྟེ་གཉིས་<milestone unit="line" n="699.6"/>པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཐེག་པའི་འཇུག་སྒོ་གང་དང་གང་། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམསདཔའཆེནཔོ་<milestone unit="page" n="700"/><milestone unit="line" n="700.1"/>ཉོན་ཅིག །ཉན་ཐོས་བདེན་བཞིའི་སྒོ་ནས་འཇུག །རང་རྒྱལ་རྟེན་འབྲེལ་སྒོ་ནས་འཇུག །མདོ་སྡེ་བདེན་གཉིས་སྒོ་ནས་འཇུག །ཀྲི་ཡ་དག་གསུམ་སྒོ་ནས་འཇུག །ཨུ་པ་ཡ་ལ་ངེས་པ་མེད། །ཡོ་ག་དག་གི་འཇུག་སྒོ་<milestone unit="line" n="700.2"/>ནི། །མངོན་པར་བྱང་ཆུབ་ལྔ་སྒོ་ནས། །མ་ཧྭ་ཡོ་གའི་འཇུག་སྒོ་ནི། །ཏིང་འཛིན་རྣམ་གསུམ་སྒོ་ནས་འཇུག །རྫོགས་པ་ཨ་ནུ་ཡོ་ག་ནི། །དབྱིངས་དང་ཡེ་ཤེས་སྒོ་ནས་འཇུག །རྫོགས་ཆེན་ཨ་ཏི་ཡོ་ག་ནི། །དམིགས་<milestone unit="line" n="700.3"/>མེད་དག་པའི་སྒོ་ནས་འཇུག །ཅེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཐེག་པའི་བསྲུང་མཚམས་གང་དང་གང་། །གསང་བའི་བདག་པོས་བསྟན་དུ་གསོལ། །གསང་བའི་བདག་<milestone unit="line" n="700.4"/>པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །ཉན་ཐོས་རང་རྒྱལ་བསྲུང་མཚམས་ནི། །ཉིས་བརྒྱ་ལྔ་བཅུའི་འདུལ་ཁྲིམས་ཡིན། །ཐེག་ཆེན་མདོ་སྡེའི་བསྲུང་མཚམས་ནི། །རྩ་བའི་སྡོམ་པ་ཉི་ཤུ་བསྲུང་། །བྱ་<milestone unit="line" n="700.5"/>བའི་རྒྱུད་ཀྱི་བསྲུང་མཚམས་ནི། །རྩ་བ་དང་ནི་ཡན་ལག་བསྲུང་། །དེ་ཡང་ཅི་ལྟར་བསྲུང་ཞེ་ན། །དཀོན་མཆོག་གསུམ་དང་བྱང་ཆུབ་སེམས། །སྔགས་དང་ཕྱག་རྒྱ་མི་སྤང་ཞིང་། །རྡོ་རྗེ་དྲིལ་བུ་སྤང་མི་བྱ། །ལྷ་དང་བླ་<milestone unit="line" n="700.6"/>མ་དེ་བཞིན་ནོ། །དེ་ནི་ཡན་ལག་དམ་ཚིག་ཡིན། །རྩ་བའི་དམ་ཚིག་ལྔ་པོ་ནི། །ཁྲི་ལ་ཉལ་བར་མི་བྱ་ཞིང་། ཁྲ་མི་བཟའ་ཞིང་ཆང་མི་བཏུང་། །སྒོག་པ་ལ་ཕུག་བཟའ་མི་བྱ། །རྣལ་འབྱོར་རྒྱུད་ཀྱི་བསྲུང་མཚམས་<milestone unit="page" n="701"/><milestone unit="line" n="701.1"/>༄༅། །ནི། །གོང་གི་བསྲུང་མཚམས་སྟེང་དུ་ནི། །ལུང་གཅིག་ཆུ་ལ་མི་བ་་ཞིང་། །ཉམས་དང་ཁ་མི་བསྲེ་བ་བསྲུང་། །རྣལ་འབྱོར་ཆེན་པོའི་བསྲུང་མཚམས་ནི། །རྩ་བའི་དམ་ཚིག་གསུམ་པོ་དང་། །ཡན་<milestone unit="line" n="701.2"/>ལག་ཉི་ཤུ་རྩ་ལྔ་བསྲུང་། །ཡན་ལག་དམ་ཚིག་བསྟན་པ་ནི། །སྤང་དང་མི་སྤང་དང་དུ་བླང་། ཁྲེས་དང་བསྒྲུབ་པར་བྱ་བའོ། །ཨ་ནུ་ཡོ་གའི་བསྲུང་མཚམས་ནི། །དབྱིངས་ལས་མི་འདའ་དམ་ཚིག་བསྲུང་། །ཨ་ཏི་ཡོ་<milestone unit="line" n="701.3"/>གའི་དམ་ཚིག་ནི། །མེད་པ་དང་ནི་ཕྱལ་པ་དང་། །གཅིག་བུ་དང་ནི་ལྷུན་གྱིས་གྲུབ། །དེ་ཡི་དོན་ལས་འདའ་མི་བྱ། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཐེག་པའི་བགྲོད་ལམ་<milestone unit="line" n="701.4"/>ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །ཐེག་པའི་བགྲོད་ལམ་བསྟནཔ་ནང་། །སྤང་འགེག་སྦྱང་དང་བསྒྱུར་བའི་<milestone unit="line" n="701.5"/>ལམ། ཁྲེས་པར་བྱེད་པའི་ལམ་དང་ལྔ། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཐེག་པ་རྣམས་ཀྱི་བལྟ་བ་གང་། །གསང་བའི་བདག་པོས་བསྟན་དུ་གསོལ། །གསང་བའི་<milestone unit="line" n="701.6"/>བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །ཉན་ཐོས་ཐེག་པའི་ལྟ་བ་ནི། །ཆོས་ལ་བདག་མེད་མ་རྟོགས་ཏེ། །དོན་དམ་ཕྲ་རབ་རྡུལ་ཕྲན་ཆ། །ཀུན་རྫོབ་གཡག་རྔ་ནེའུ་སིང་ཚུལ། །སྡེ་པ་གཉིས་ཀྱི་<milestone unit="page" n="702"/><milestone unit="line" n="702.1"/>འདོད་གཞུང་ཡིན། །གང་ཟག་ལ་ནི་བདག་མེད་རྟོགས། །ཕྱི་ནང་གཟུང་འཛིན་གཉིས་སུ་འདོད། །རང་རྒྱལ་འཛིན་པའི་སེམས་སུ་འདོད། །སེམས་ཙམ་ལྟ་བ་གཉིས་ཡོད་དེ། །སེམས་ཙམ་རྣམ་བཅས་ལྟ་བ་ནི། །ཕྱི་<milestone unit="line" n="702.2"/>རོལ་དཀར་དམར་ལ་སོགས་པ། །དབང་པོའི་ཡུལ་དུ་སྣང་བ་ཀུན། །སེམས་ལས་ལོགས་གཅིག་མ་ཡིན་ཞིང་། ཁོགོས་པའི་བདག་ཉིད་བདེན་པར་འདོད། །རྣམ་མེད་དག་པའི་ལྟ་བ་ནི། །རྣམ་པར་ཤེས་དང་མགོ་<milestone unit="line" n="702.3"/>མཉམ་དུ། །ཡང་དག་ཡོད་པ་མ་ཡིན་ཏེ། ་།ས་པ་བདེན་ཏེ་རྣམ་པ་རྫུན་པར་འདོད། །དབུ་མའི་ལྟ་བ་མི་མཐུན་ཏེ། །ལ་ལ་བདེན་པ་གཉིས་སུ་འདོད། །ལ་ལ་རང་རིག་འོད་གསལ་འདོད། །ལ་ལ་དག་གི་བལྟ་བ་<milestone unit="line" n="702.4"/>ནི། །ཆོས་ཉིད་སྟོང་པ་ནམ་མཁར་འདོད། །ལ་ལ་རབ་ཏུ་མི་གནས་པར། །སེམས་དང་སེམས་ལས་བྱུང་བའི་ཆོས། །ཡེ་ཤེས་རྒྱུན་ཆད་ལྟ་བར་འདོད། །གསང་སྔགས་ཐུན་མོང་ལྟ་བ་ནི། །དོན་དམ་སྐྱེ་འགག་མེད་<milestone unit="line" n="702.5"/>པར་མཐུན། །ཅུང་ཟད་ཀུན་རྫོབ་མི་མཐུན་ཏེ། །དམ་ཚིག་ཡེ་ཤེས་སེམས་དཔའ་གཉིས། །ལ་ལ་རྗེ་དང་བྲན་གྱི་ཚུལ། །ལ་ལ་དཔོན་དང་གཡོག་གི་ཚུལ། །ལ་ལ་སྐྲུན་དང་གྲོགས་ཀྱི་ཚུལ། །བསྐྱེད་པ་མ་ཧྭ་ཡོ་ག་<milestone unit="line" n="702.6"/>ནི། །ཡེ་ཤེས་དམ་ཚིག་ཚུལ་མི་འཛིན། །རང་རྒྱུད་དག་པའི་ལྷ་རུ་འདོད། །རྫོགས་པ་ཨ་ནུ་ཡོ་ག་ནི། །མ་བསྐྱེད་རྫོགས་པའི་ལྷ་རུ་འདོད། །རྫོགས་པ་ཆེན་པོ་ཨ་ཏི་ཡོ་ག་ནི། །ཀུན་བྲལ་ཅི་མ་སྤངས་པ་དང་། །རྒྱ་ཆད་<milestone unit="page" n="703"/><milestone unit="line" n="703.1"/>༄༅། །ཕྱོགས་ལྷུང་མེད་པ་དང་། །ལྷུན་གྲུབ་ཡོངས་སུ་རྫོགས་པར་འདོད། །ཅེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ས་དང་ས་ཡི་རིམ་པ་གང་། །གསང་བའི་བདག་པོས་<milestone unit="line" n="703.2"/>བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །མཚན་ཉིད་སྡེ་གསུམ་ས་བསྟན་པ། །བརྒྱད་དང་བཅུ་རྣམས་སྦྱངས་ནས་ནི། །བཅུ་གཅིག་ཀུན་ཏུ་འོད་ཀྱི་ས། །ཐུན་མོང་<milestone unit="line" n="703.3"/>སྔགས་ཀྱི་ས་བསྟན་པ། །མ་ཆགས་པདྨ་ཅན་གྱི་ས། །རྫོགས་པ་ཆེན་པོའི་ས་བསྟན་པ། །རང་བཞིན་ལྷུན་གྲུབ་མངོན་དུ་སྣང་། །དེ་ཉིད་མངོན་དུ་གྱུར་པའི་ས། །འཁོར་ལོ་ཚོགས་ཆེན་ས་རུ་འདོད། །ཅེས་གསུངས་<milestone unit="line" n="703.4"/>སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཐེག་པ་རིམ་པར་ཕྱེ་བ་ཡི། །འབྲས་བུ་ཐོབ་ཚུལ་ཇི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་<milestone unit="line" n="703.5"/>སེམས་དཔའ་ཆེན་པོ་ཉོན་ཅིག །ལ་ལ་དགྲ་བཅོམ་འབྲས་བུ་ཡིན། །ཟུང་བཞི་ཡ་བརྒྱད་གོ་འཕང་ཐོབ། །ལ་ལ་བསེ་རུ་ལྟ་བུ་སྟེ། །ལ་ལ་སྐུ་གསུམ་ཡེ་ཤེས་བཞི། །ཐུན་མོང་སྔགས་ཀྱི་འབྲས་བུ་ནི། །ཐུན་མོང་ཕྱག་<milestone unit="line" n="703.6"/>རྒྱའི་རིག་འཛིན་ཐོབ། །རྫོགསཆེནཨཏིའིའབྲས་བུ་ནི། །གདོད་ནས་སྙིང་པོ་བྱང་ཆུབ་ཏུ། །ཐོབ་མེད་འབྲས་བུ་རང་ལ་སྨིན། །ཞེས་གསུངས་སོ། །ཡང་འབྱེད་འཕྲུལ་གྱི་ལྡེ་མིག་ལས། སྒོ་མོ་ཀུན་ནས་བསྡུས་པའི་<milestone unit="page" n="704"/><milestone unit="line" n="704.1"/>ཡན་ལག་བསྟན་པའི་ལེའུ་སྟེ་གསུམ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །དམ་ཚིག་ཅེས་བྱ་ཅི་ལྟར་ལགས། །བསྲུང་བའི་ཐབས་ནི་ཅི་ལྟར་ལགས། །ཉམས་པའི་གསོ་ཐབས་ཅི་ལྟར་<milestone unit="line" n="704.2"/>ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །དམ་ཚིག་དམ་ཚིག་ཅེས་བགྱི་བ། །རང་རང་རྟོགས་པའི་ལྟ་བ་སྟེ། །དེ་ལས་འདས་ན་<milestone unit="line" n="704.3"/>འཚིག་པར་འགྱུར། །ས་སྟེང་ཀོ་བས་གཡོགས་འདོད་ན། །དེ་ཉིད་གཡོགས་པར་ག་ནས་ལངས། །རྐང་མཐིལ་གང་གི་ཀོ་བ་ཡིས། །ས་སྟེང་གཡོགས་དང་ཅི་མ་འདྲ། །སྡོམ་དང་དམ།་ཚིག་བསྲུང་མཚམས་<milestone unit="line" n="704.4"/>ཀུན། །ཐམས་ཅད་བསྲུང་བར་ག་ནས་ལངས། །ཅི་བཞིན་པ་ཡི་ཆོས་ཉིད་ལ། །མ་བཅོས་པ་ཡི་བློ་བཞག་སྟེ། །དེ་ཡི་ངང་ལ་མ་ཡེངས་ན། །དམ་ཚིག་ཐམས་ཅད་བསྲུང་བ་ཡིན། །ཉམས་ཀྱི་ཆད་པ་བྱུང་བ་ལ། །གསོ་<milestone unit="line" n="704.5"/>བའི་ཐབས་སུ་དེ་ཉིད་ཆེ། །དམན་པའི་ཐེག་པ་ཐམས་ཅད་ཀྱིས། །བསྲུང་དུ་མེད་ལ་བགྲུངས་པས་ཉམས། །མཉམ་རྫོགས་ཨ་ཏི་ཡོ་ག་ལ། །ཉམས་དང་མ་ཉམས་གཉིས་མེད་པས། །མ་ཡེངས་གསལ་བའི་ངང་དུ་<milestone unit="line" n="704.6"/>བརྡལ། །ཞེས་གསུངས་སོ། །ཡང་འབྱེད་འཕྲུལ་གྱི་ལྡེ་མིག་ལས། དམ་ཚིག་འཕྲུལ་གྱི་ཡན་ལག་བསྟན་པའི་ལེའུ་སྟེ་བཞི་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །བརྡ་མཐུན་དོན་གྱི་<milestone unit="page" n="705"/><milestone unit="line" n="705.1"/>༄༅། །ཁྱད་པར་ཅི། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །ཡེ་ཤེས་སྣ་ཚོགས་ལུས་ཅན་དང་། །ཞབྲུལ་པ་སྣ་ཚོགས་ལུས་ཅན་<milestone unit="line" n="705.2"/>གཉིས། །སྣ་ཚོགས་ལུས་སུ་འདྲ་མོད་ཀྱང་། །མི་མཐུན་ཁྱད་པར་ཤིན་ཏུ་ཆེ། །ཡེ་ཤེས་སྒྱུ་མར་སྣང་བའི་སངས་རྒྱས་དང་། །ལོག་རྟོག་སྒྱུ་མར་སྣང་བའི་སེམས་ཅན་གཉིས། །སྒྱུ་མ་ཙམ་དུ་མིང་དུ་འདྲ་མོད་ཀྱང་། །མི་<milestone unit="line" n="705.3"/>མཐུན་ཁྱད་པར་ཤིན་ཏུ་ཆེ། །འགྲོ་དྲུག་ལུས་དང་བག་ཆགས་ངན་འཁྲུལ་དང་། །སྔགས་ལམ་སྐུ་དང་ཡེ་ཤེས་བཟང་ཞབྲུལ་གཉིས། །ཞབྲུལ་པ་ཙམ་གྱི་མིང་དུ་འདྲ་མོད་ཀྱང་། །མི་མཐུན་ཁྱད་པར་ཤིན་ཏུ་ཆེ། །བཟང་<milestone unit="line" n="705.4"/>རྟོག་ངན་རྟོག་ལོག་རྟོག་གསུམ། །ངོ་བོ་ཉིད་ཀྱི་རྟོག་པ་བཞི། །རྟོག་པས་བསྡུས་པར་འདྲ་མོད་ཀྱང་། །མི་མཐུན་ཁྱད་པར་ཤིན་ཏུ་ཆེ། །རྫོགས་ཆེན་ཤུགས་འབྱུང་སྤྱོད་པ་དང་། །ཐེག་དམན་བྱས་པའི་སྤྱོད་པ་<milestone unit="line" n="705.5"/>གཉིས། །སྤྱོད་པ་ཙམ་དུ་འདྲ་མོད་ཀྱང་། །མི་མཐུན་ཁྱད་པར་ཤིན་ཏུ་ཆེ། །རྫོགས་ཆེན་རང་བྱུང་ཡེ་ཤེས་དང་། །ཐེག་དམན་གནས་འགྱུར་ཡེ་ཤེས་གཉིས། །ཡེ་ཤེས་ཙམ་དུ་འདྲ་མོད་ཀྱང་། །མི་མཐུན་ཁྱད་པར་ཤིན་<milestone unit="line" n="705.6"/>ཏུ་ཆེ། །རྫོགས་ཆེན་ལྷུན་གྲུབ་འབྲས་བུ་དང་། །ཐེག་དམན་ཚོགས་བསགས་འབྲས་བུ་གཉིས། །འབྲས་བུ་ཙམ་གྱིས་འདྲ་མོ་་ཀྱང་། །བྲ་སྲན་འབྲས་ཀྱི་དཔེ་བཞིན་ནམ། །རོ་ཉེ་དང་ནི་གསེར་སྐུ་བཞིན། །སྐུ་གཟུགས་<milestone unit="page" n="706"/><milestone unit="line" n="706.1"/>ཙམ་དུ་འདྲ་མོད་ཀྱང་། །མི་མཐུན་ཁྱད་པར་ཤིན་ཏུ་ཆེ། །ངོས་བཟུང་ཙམ་གྱི་ལྟ་བ་དང་། །ངོས་གཟུང་མེད་པའི་ལྟ་བ་གཉིས། །ལྟ་བ་ཙམ་དུ་འདྲ་མོད་ཀྱང་། །མི་མཐུན་ཁྱད་པར་ཤིན་ཏུ་ཆེ། །ཕྱོགས་མཚམས་འཛིན་<milestone unit="line" n="706.2"/>པའི་སྙིང་རྗེ་དང་། །ཕྱོགས་རིས་མེད་པའི་སྙིང་རྗེ་གཉིས། །སྙིང་རྗེ་ཙམ་དུ་འདྲ་མོད་ཀྱང་། །མི་མཐུན་ཁྱད་པར་ཤིན་ཏུ་ཆེ། །ཞེས་གསུངས་སོ། །ཡང་འབྱེད་འཕྲུལ་གྱི་ལྡེ་མིག་ལས། བརྡ་མཐུན་དོན་འཕགས་ཀྱི་ཡན་<milestone unit="line" n="706.3"/>ལག་བསྟན་པའི་ལེའུ་སྟེ་ལྔ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །སངས་རྒྱས་སེམས་ཅན་གཟིགས་མི་གཟིགས། །འགྲོ་དོན་ཆེད་དུ་མཛད་མི་མཛ་ན། །གསང་བའི་བདག་པོས་བསྟན་<milestone unit="line" n="706.4"/>དུ་གསོལ། །གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །སངས་རྒྱས་སེམས་ཅན་སོ་སོ་སྲ །ཡེ་ཤེས་ཆེན་པོས་ཡོངས་མི་གཟིགས། །དེས་ན་སྙིང་རྗེ་ཅིར་མི་མཛད། །ཆོས་སྐུ་མངོན་དུ་<milestone unit="line" n="706.5"/>གྱུར་ཙམ་ན། །གཟུགས་སྐུ་རྣམ་གཉིས་ཤུགས་བྱུང་ནས། །གྲོལ་ནས་གྲོལ་བའི་ལམ་ཡང་སྟོན། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །སངས་རྒྱས་སེམས་ཅན་མི་གཟིགས་<milestone unit="line" n="706.6"/>ན། །ཀུནཏུབདེགཤེགས་སྐལ་བཟང་གིས། །འགྲོ་རྣམས་སྣ་ཚོགས་སྣ་ཚོགས་ལ། །སྤྲུལ་པ་སྣ་ཚོགས་སྣ་ཚོགས་པས། །འདུལ་བ་སྣ་ཚོགས་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་<milestone unit="page" n="707"/><milestone unit="line" n="707.1"/>༄༅། །བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །ཀུན་ཏུ་བདེ་གཤེགས་སྐལ་བཟང་གིས། །འགྲོ་བ་སྣ་ཚོགས་འདུ་བ་ཡང་། །སྣ་ཚོགས་འགྲོ་རྣམས་རང་རང་གི། །ལས་འཕྲ་འི་དབང་གིས་<milestone unit="line" n="707.2"/>སྣང་བར་ཟད། །བདེ་གཤེགས་རྒྱལ་བ་ཐམས་ཅད་ཀྱིས། །དངོས་པོ་རྡུལ་ཡང་མི་གཟིགས་པས། །ཆེད་དུ་རྣམ་པར་མི་སྤྲུལ་ཡང་། །སེམས་ཅན་ལྟ་སྤྱོད་ཐ་དད་པས། །བདེ་གཤེགས་སྐུ་ཡང་སྣང་མཐའ་ཡས། །དེས་<milestone unit="line" n="707.3"/>ན་གདུལ་བྱ་སྣ་ཚོགས་དང་། །བདེ་གཤེགས་སྒྱུ་འཕྲུལ་སྣ་ཚོགས་ཀྱང་། །འཁྲུལ་པའི་དབང་གིས་སྣང་བར་མཛད། །ཅེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཐེག་པ་ཐུན་མོང་འབྲས་<milestone unit="line" n="707.4"/>བུ་དང་། །རྫོགས་པ་ཆེན་པོའི་འབྲས་བུ་ལ། །དོན་ལ་ཁྱད་པར་ཡོད་དམ་མེད། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །ཐེག་པ་ཐུན་<milestone unit="line" n="707.5"/>མོང་སངས་རྒྱས་དང་། །རྫོགོས་ཆེན་འབྲས་བུའི་སངས་རྒྱས་གཉིས། །ཐུན་མོང་མཆོག་གི་དངོས་གྲུབ་སྟེ། །མི་མཐུན་ཁྱད་པར་ཤིན་ཏུ་ཆེ། །ཐུན་མོང་བསྟི་གནས་ས་ལ་གནས། །རྫོགས་ཆེན་ལྷུན་གྲུབ་ས་ལ་<milestone unit="line" n="707.6"/>གནས། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །དུས་གསུམ་སངས་རྒྱས་གཅིག་མི་གཅིག །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་<milestone unit="page" n="708"/><milestone unit="line" n="708.1"/>སེམས་དཔའ་ཆེན་པོ་ཉོན་ཅིག །དཔེར་ན་གཟུགས་རྣམས་སྣ་ཚོགས་ཀྱང་། །རི་རབ་ངོས་ལ་ཕྱིན་ཙམ་ན། །ཀུན་ཀྱང་གསེར་གྱི་མདོག་ཏུ་གཅིག །དཔེར་ན་ཆུ་རྣམས་ཐམས་ཅད་ཀྱང་། །རྒྱ་མཚོ་ཆེན་པོར་ཕྱིན་ཙམ་<milestone unit="line" n="708.2"/>ན། །ཀུན་ཀྱང་ལན་ཚྭའི་རོ་རུ་གཅིག །དེ་བཞིན་དུས་གསུམ་སངས་རྒྱས་ཀྱང་། །མ་བཅོས་སེམས་ཀྱི་ལམ་ཞུགས་ནས། །ཆོས་སྐུ་ནམ་མཁའ་ལྟ་བུར་གཅིག །ཅེས་གསུངས་སོ། །ཡང་གསོལ་པ། །ཀྱེ་ཀྱེ་གསང་བའི་<milestone unit="line" n="708.3"/>བདག་པོ་ལགས། །རྟོགས་དང་མ་རྟོགས་ཁྱད་པར་ཅི། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །རྟོགས་དང་མ་རྟོགས་ཁྱད་པར་<milestone unit="line" n="708.4"/>ནི། །དམུས་ལོང་དང་ནི་གླང་ཆེན་བཞིན། །ཕྱོགས་རྟོགས་ཅི་བཞིན་ཉིད་མ་རྟོགས། །མིག་ཅན་རྣམས་ཀྱིས་ཅི་བཞིན་རྟོགས། །མ་རྟོགས་པ་དང་ལོག་པར་རྟོགས། །ཕྱོགས་ཙམ་རྟོགས་དང་ཅི་བཞིན་པ། །ལོག་པར་<milestone unit="line" n="708.5"/>རྟོག་པ་མུ་སྟེགས་ཏེ། །ཉན་ཐོས་རང་རྒྱལ་མ་རྟོགས་པ། །ཐེག་པ་དྲུག་གིས་ཕྱོགས་ཙམ་རྟོགས། །རྫོགས་ཆེན་རྟོགས་པ་ཇི་བཞིན་རྟོགས། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་<milestone unit="line" n="708.6"/>ལགས། །ཞབྲུལ་དང་ཡེ་ཤེས་བདེ་སྡུག་བསྔལ། །རྒྱུན་དང་དུམ་བུ་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམསདཔའཆེནཔོཉོནཅིག །དུས་<milestone unit="page" n="709"/><milestone unit="line" n="709.1"/>༄༅། །གསུམ་སངས་རྒྱས་ཐམས་ཅད་ལ། །ཡེ་ཤེས་རྒྱུན་དུ་གནས་པ་ཡིན། །འགྲོ་དྲུག་སེམས་ཅན་ཐམས་ཅད་ལ། །འཁྲུལ་པ་རྒྱུན་དུ་གནས་པ་ཡིན། །ལམ་ལ་གནས་པའི་རྣལ་འབྱོར་ལ། །འཁྲུལ་དང་ཡེ་<milestone unit="line" n="709.2"/>ཤེས་དུམ་བུར་གནས། །དུས་གསུམ་སངས་རྒྱས་ཐམས་ཅད་ལ། །བདེ་བ་རྒྱུན་དུ་གནས་པ་ཡིན། །ངན་སོང་རྣམ་པ་གསུམ་པོ་ལ། །སྡུག་བསྔལ་རྒྱུན་དུ་གནས་པ་ཡིན། །མཐོ་རིས་མི་དང་ལྷར་བཅས་པ། །བདེ་དང་<milestone unit="line" n="709.3"/>སྡུག་བསྔལ་དུམ་བུར་གནས། །ཆོས་ཉིད་རང་གི་ངོ་བོ་ལ། །བདེ་དང་སྡུག་བསྔལ་དབྱེར་མེད་མཉམ། །ཞེས་གསུངས་སོ། །ཡང་གསོལ་པ། །ཀྱེ་ཀྱེ་གསང་བའི་བདག་པོ་ལགས། །ལྷ་ཞེས་བྱ་བ་གང་ལ་བགྱི། །འདྲེ་<milestone unit="line" n="709.4"/>ཞེས་བྱ་བ་གང་ལ་བགྱི། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །ཡ་མ་དམ་སྲི་ལ་སོགས་པ། །མ་རྟོགས་ལོག་པའི་འདྲེ་ཡིན་<milestone unit="line" n="709.5"/>ཀྱང་། །གང་གིས་རྟོགས་པ་དེ་ཡི་ལྷ། །སངས་རྒྱས་བྱང་ཆུབ་སེམས་དཔའ་ཡང་། །རྟོགས་པ་རྣམས་ཀྱི་ལྷ་ཡིན་ཏེ། །གང་གིས་མ་རྟོགས་དེ་ཡི་འདྲེ། །ཆོས་ཉིད་རང་གི་ངོ་བོ་ལ། །རྟོགསི་དང་མ་རྙིགས་གཉིས་ཟླུ་<milestone unit="line" n="709.6"/>མེད། །ཅེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །འཁོར་འདས་གཉིས་ཀྱི་ཐོག་མཐའ་གང་། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གཧཱུཾངས་པ།། ཀྱེ་ཀྱེ་<milestone unit="page" n="710"/><milestone unit="line" n="710.1"/>སེམས་དཔའ་ཆེན་པོ་ཉོན་ཅིག །ཅི་བཞིན་པ་ལ་ཐོག་མཐའ་མེད། །འཁོར་བ་ལ་ནི་ཐོག་མཐའ་མེད། །མྱ་ངན་འདས་ལ་ཐོག་མཐའ་མེད། །མ་རིག་འཁྲུལ་པ་ལོག་པ་དང་། །རང་བྱུང་ཡེ་ཤེས་ཤར་བ་དང་། །འཁོར་<milestone unit="line" n="710.2"/>འདས་གཉིས་ཀྱི་ཐོག་མཐར་གཅིག །ཅེས་གསུངས་སོ། །ཡང་འབྱེད་འཕྲུལ་གྱི་ལྡེ་མིག་ལས། གནད་བསྡུ་བའི་ལེའུ་སྟེ་དྲུག་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །སྣང་བ་རྐྱེན་གྱི་ཡན་<milestone unit="line" n="710.3"/>ལག་གིས། །གང་དང་གང་གི་རྒྱུ་རྐྱེན་བྱེད། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །སྣང་བ་རྟེན་འབྲེལ་འཁོར་ལོ་གཉིས། །བླ་མའི་<milestone unit="line" n="710.4"/>གདམས་ངག་དྲན་ཙམ་ན། །རང་བྱུང་ཡེ་ཤེས་རྒྱུ་རྐྱེན་བྱེད། །རང་བྱུང་ཡེ་ཤེས་ཆེན་པོ་དེས། །རྟོགས་པ་མངོན་དུ་གྱུར་པ་ཡིས། །བདེ་ཆེན་ཆོས་སྐུའི་རྒྱུ་རྐྱེན་བྱེད། །བླ་མའི་གདམས་ངག་མ་དྲན་ན། །མ་རིག་འཁྲུལ་<milestone unit="line" n="710.5"/>པའི་རྒྱུ་རྐྱེན་བྱེད། །མ་རིག་པ་ཡི་འཁྲུལ་རྟོག་གིས། །ཁམས་གསུམ་འཁོར་བའི་རྒྱུ་རྐྱེན་བྱེད། །ཆོས་ཉིད་རང་གི་ངོ་བོ་ལ། །རྟོགས་དང་མ་རྟོགས་ཁྱད་པར་ལས། །སངས་རྒྱས་སེམས་ཅན་གཉིས་སུ་མེད། །ཅེས་<milestone unit="line" n="710.6"/>གསུངསསོ། །ཡང་འབྱེད་འཕྲུལ་གྱི་ལྡེ་མིག་ལས། སྣང་བ་རྐྱེན་གྱི་ཡན་ལག་་བསྟན་པའི་ལེའུ་སྟེ་བདུན་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །དྲན་པ་རྒྱུན་གྱི་ཐེག་པ་ཡིས། །གང་ལ་<milestone unit="page" n="711"/><milestone unit="line" n="711.1"/>༄༅། །ཅི་ལྟར་བསྡམ་པར་བྱ། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །ལྟ་བས་རྟོགས་པར་བྱེད་དུས་སུ། །བླ་མའི་གདམས་ངག་<milestone unit="line" n="711.2"/>དྲན་བྱས་ནས། །རང་བྱུང་ཡེ་ཤེས་གསལ་འཕང་བསྟོད། །བསྒོམ་པ་ཉམས་སུ་ལེན་དུས་སུ། །ལྟ་བའི་སྲོག་དང་མ་བྲལ་བར། །དེ་ཡི་རླན་དང་ལྡན་པར་བྱ། །མར་མེ་འབར་བའི་རྩེ་མོའམ། །ཆུ་བོ་འབབ་པའི་རྒྱརྣོ་<milestone unit="line" n="711.3"/>བཞིན་དུ། །ཏིང་འཛིན་འབྱུང་འཇུག་མེད་པ་ཡི། །རྒྱུན་མི་ཆད་པའི་བསམ་གཏན་བྱ། །རྗེས་ཤེས་པ་ཡི་དུས་ཉིད་དུ། །བལྟ་བསྒོམ་གྲོགས་དང་ལྡན་པ་ཡིས། །དྲན་པའི་ཐག་པས་གདགས་པར་བྱ། །ཞེས་གསུརྗོཇོ་<milestone unit="line" n="711.4"/>སོ། །ཡང་འབྱེད་འཕྲུལ་གྱི་ལྡེ་མིག་ལས། དྲན་པ་རྒྱུན་གྱི་ཡན་ལག་བསྟན་པའི་ལེའུ་སྟེ་བརྒྱད་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །དྲོད་རྟགས་ཚད་ཀྱི་ཡན་ལག་གང་། །་གསཇི་བའི་<milestone unit="line" n="711.5"/>བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །རྟགས་ནི་རྣམ་པ་བཞི་ཡིན་ཏེ། །ཆུ་བོ་དག་ལས་བརྒལ་བ་དང་། །རྫིང་ཆེན་དག་ལ་ཁྲུས་བྱེད་དང་།། །གཞན་<milestone unit="line" n="711.6"/>གྱིས་བུམ་པས་ཁྲུས་བྱེད་རྣམས། །བག་ཆགས་སྦྱངས་པའི་སྔ་ལྟས་ཡིན། །མས་ཡར་གྱེན་དུ་འགྲོ་བ་དང། །རིན་ཆེན་སྐས་ལ་འཛེག་པ་དང་། །ཕལ་པའི་སྐས་ལ་འཛེག་པ་ནི། །ས་རྣམས་བགྲོད་པའི་སྔ་།ལྟཇོ་<milestone unit="page" n="712"/><milestone unit="line" n="712.1"/>ཡིན། །ཏོག་དཀར་རྩེ་ལ་ཕྱིན་པ་དང་། །རི་བོའི་རྩེ་ལ་འདུག་པ་དང་། །ཉི་ཟླ་གདན་ལ་བཏིང་བ་ནི། །ས་རྣམས་ནོན་པའི་སྔ་ལྟས་ཡིན། །གཉིད་ཀྱི་རྟོག་པ་ཆོམས་པ་དང་། །ཤིག་དང་སྲིན་བུ་མེད་པ་དང་། །ཁམས་ཀྱི་<milestone unit="line" n="712.2"/>ཟས་དང་བྲལ་མོད་ཀྱང་། །དབང་པོའི་གཟི་མདངས་མི་ཉམས་ཤིང་། །གང་ལ་ཞེན་ཆགས་མི་སྐྱེ་ན། །ནང་རྟགས་ཕྱི་རུ་བྱུང་བ་ཡིན། །སྔ་རྟགས་དེ་དག་བྱུང་བ་ཡང་། །རེ་བ་མ་བསྐྱེད་ཤུགས་ལས་བྱུང་། །ཏིང་འཛིན་<milestone unit="line" n="712.3"/>ཚད་དུ་བརྟན་པ་ནི། །མཚན་མར་གཡོ་བ་མེད་པ་ནི། །རྒྱ་མཚོའི་གཏིང་གི་ཆུ་བཞིན་ནོ། །རྣམ་རྟོག་གཡོ་བ་མི་འབྱུང་བ། །སྐྱེས་བུ་སྙིང་ཕྱུང་ལྟ་བུའོ། །ཏིང་འཛིན་བརྟན་པར་གྱུར་པ་ནི། །རུས་སྦལ་འཁར་གཤོང་<milestone unit="line" n="712.4"/>བཅུག་པ་འདྲ། །རྣལ་འབྱོར་ཉམས་ཀྱི་དྲོད་བསྟན་པ། །ཕྱི་དང་ནང་དང་གསང་བའོ། །ལུས་ཀྱང་རས་བལ་འདབ་མའམ། ཁེང་བལ་འདབ་མ་བཞིན་འགྱུར་ཏེ། ཁེན་ཏུ་ཡང་ཞིང་ཡོད་མི་ཚོར། །འགྲོ་ན་གཡང་སར་<milestone unit="line" n="712.5"/>ལྷུང་སྙམ་བྱེད། །དེ་ནི་ཕྱི་ཡི་དྲོད་དུ་བསྟན། །ཕྱི་ནང་རྒྱུ་བའི་དབུགས་དག་ཀྱང་། །རྒྱུ་བར་རང་གིས་མ་ཚོར་ན། །དེ་ནི་ནང་གི་དྲོད་དུ་བསྟན། །དཔེར་ན་རིག་མའི་འདོད་ཆགས་བཞིན། །བརྗོད་དུ་མེད་པའི་བདེ་བ་<milestone unit="line" n="712.6"/>གཅིག །བགས་ཀྱི་ཉམས་སུ་མྱོང་བར་འགྱུར། །དེ་ནི་གསང་བའི་དྲོད་དུ་བསྟན། །ཞེས་གསུངས་སོ། །ཡང་འབྱེད་འཕྲུལ་གྱི་ལྡེ་མིག་ལས། དྲོད་རྟགས་ཡན་ལག་གི་ལེའུ་སྟེ་དགུ་པའོ།། །།ཡང་གསོལ་པ། ཀྱེ་ཀྱེ་<milestone unit="page" n="713"/><milestone unit="line" n="713.1"/>༄༅། །གསང་བའི་བདག་པོ་ལགས། །ཆོས་ཉིད་དོན་གྱི་ངོ་བོ་དེ། །གང་གི་ངོ་བོར་ངེས་པ་ལགས། །གསང་བའི་བདག་པོས་བསྟན་དུ་གསོལ། །གསང་་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་<milestone unit="line" n="713.2"/>ཉོན་ཅིག །ཆོས་ཉིད་དོན་གྱི་ངོ་བོ་དེ། །ཡེ་ནས་རང་ལ་ཡོད་པར་ངེས། །རང་བཞིན་ལྷུན་གྱིས་གྲུབ་པར་ངེས། །དུས་གསུམ་འདུས་མ་བྱས་པར་ངེས། །འཕོ་ཞིང་འགྱུར་བ་མེད་པར་ངེས། །སྐྱེ་ཞིང་འགག་པ་མེད་པར་<milestone unit="line" n="713.3"/>ངེས། །གཉེན་པོས་གཞིག་ཏུ་མེད་པར་ངེས། །ཤེས་ཤིང་རིག་པའི་ངོ་བོར་ངེས། །སྣང་ཚུལ་ཅིར་ཡང་སྣང་བར་ངེས །ཡིན་ཚུལ་ངེས་པ་མེད་པར་ངེས། །རྒྱ་ཆད་ཕྱོགས་ལྷུང་མེད་པར་ངེས། །ཀུན་བྲལ་ཅི་མ་སྤངས་པར་<milestone unit="line" n="713.4"/>ངེས། །ཀུན་གྱི་འབྱུང་གནས་ཡིན་པར་ངེས། །དོན་ལ་གོལ་བ་མེད་པར་ངེས། །ལྟ་བ་ངོས་གཟུང་མེད་པར་ངེས། །སྒོམ་པ་དམིགས་གཏད་མེད་པར་ངེས། །སྤྱོད་པ་བླང་དོར་མེད་པར་ངེས། །འབྲས་བུ་སྤང་ཐོབ་མེད་<milestone unit="line" n="713.5"/>པར་ངེས། །ཉམས་སུ་ལེན་དུ་མེད་པར་ངེས། །དམ་ཚིག་བསྲུང་དུ་མེད་པར་ངེས། །ཕྲིན་ལས་བཙལ་དུ་མེད་པར་ངེས། །ས་ལ་སྦྱང་དུ་མེད་པར་ངེས། ཀྱེ་སེམས་དཔའ་ཆེན་པོ་ཉོན་ཅིག །ཅིར་སྣང་ཅིར་སྲིད་ཐམས་<milestone unit="line" n="713.6"/>ཅད་ཀུན། །བྱང་ཆུབ་སེམས་ཀྱི་སྣང་བ་སྟེ། །སེམས་ལས་མ་གཏོགས་ཆོས་གཞན་མེད། །ཅིར་ལྟར་སྣང་བའི་ཆོས་རྣམས་ཀུན། །བྱུང་ཡང་བྱང་ཆུབ་སེམས་ལས་བྱུང་། །བྱས་ཀྱང་བྱང་ཆུབ་སེམས་ཀྱིས་བྱས། །སྣང་<milestone unit="page" n="714"/><milestone unit="line" n="714.1"/>ཡང་བྱང་ཆུབ་སེམས་ལ་སྣང་། །འདུས་ཀྱང་བྱང་ཆུབ་སེམས་སུ་འདུས། །རྫོགས་ཀྱང་བྱང་ཆུབ་སེམས་ལ་རྫོགས། །ཡིན་ཀྱང་བྱང་ཆུབ་སེམས་ཉིད་ཡིན། །བྱང་ཆུབ་སེམས་ཀྱི་ཆོས་ཉིད་དེ། །སྣང་བ་མེད་པར་ཀུན་ལ་<milestone unit="line" n="714.2"/>ཁྱབ། །བཙལ་བ་མེད་པར་ལྷུན་གྱིས་གྲུབ། །བགྲོད་པ་མེད་པར་ས་རྣམས་ནོན། །བྱས་པ་མེད་པར་ལས་རྣམས་ཟིན། །ཞེས་གསུངས་སོ། །ཡང་འབྱེད་འཕྲུལ་གྱི་ལྡེ་མིག་ལས། ངེས་པ་དོན་གྱི་ཡན་ལག་བསྟན་པའི་<milestone unit="line" n="714.3"/>ལེའུ་སྟེ་བཅུ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། བྱང་ཆུབ་སེམས་ཀྱི་ཆོས་ཉིད་དེ། །མཐུན་པའི་དཔེ་ཡིས་མ་མཚོན་ན། །དོན་གྱི་ངོ་བོ་རྟོགས་མི་འགྱུར། །དེ་ལ་མཐུན་དཔེ་རྟོགས་མི་<milestone unit="line" n="714.4"/>འགྱུར། །དེ་ལ་མཐུན་དཔེ་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །བྱང་ཆུབ་སེམས་ཀྱི་མཐུན་དཔེ་ནི། །ནམ་མཁའ་རྡོ་<milestone unit="line" n="714.5"/>རྗེ་རིན་པོ་ཆེ། །རྒྱ་མཚོ་དང་ནི་རི་བོ་སྟེ། །བརྡའ་བཏགས་མིང་ལ་ངེས་པ་མེད། །ནམ་མཁའི་དཔེ་ཡང་མ་ངེས་ཏེ། །དཔེ་ཡང་དོན་དུ་འགྲོ་བ་ཡོད། །འབྱུང་བ་ནམ་མཁའི་དཔེ་ཡིན་ཏེ། །ཆོས་ཉིད་ནམ་མཁའི་དོན་དུ་<milestone unit="line" n="714.6"/>འགྲོ། །རྒྱ་མཚོ་དཔེ་ཡང་མ་ངེས་ཏེ། །འབྱུང་བའི་རྒྱ་མཚོ་དཔེ་ཡིན་ཏེ། །ཆོས་ཉིད་རྒྱ་མཚོའི་དོན་དུ་འགྲོ། །ནོར་བུའི་དཔེ་ཡང་མ་ངེས་ཏེ། །འཇིག་རྟེན་ནོར་བུའི་དཔེ་ཡིན་ཏེ། །ཆོས་ཉིད་ནོར་བུའི་དོན་དུ་འགྲོ། །རྡོ་<milestone unit="page" n="715"/><milestone unit="line" n="715.1"/>༄༅། །རྗེའི་དཔེ་ཡང་མ་ངེས་ཏེ། །རྡོ་རྗེ་ཕ་ལམ་དཔེ་ཡིན་ཀྱང་། །སེམས་ཉིད་རྡོ་རྗེའི་དོན་དུ་འགྲོ། །ཕྱག་མཚན་རྡོ་རྗེ་རྟགས་སུ་འགྲོ། །བཏགས་པའི་མིང་གི་རྡོ་རྗེ་ནི། །དེ་ཡི་ལུང་དུ་བསྟན་པ་མིན། །རི་བོའི་<milestone unit="line" n="715.2"/>དཔེ་ནི་ཡང་མ་ངེས། །འབྱུང་བའི་རི་བོ་དཔེ་ཡིན་ཏེ། །ཆོས་ཉིད་རི་བོའི་དོན་དུ་འགྲོ། །དཔེར་ན་ནམ་མཁའི་མཚན་ཉིད་ནི། །ཕོ་མོ་མ་ཡིན་མ་ནིང་མིན། །ཁ་དོག་མ་ཡིན་དབྱིབས་མ་ཡིན། །ཕྱོགས་བཞི་དབུས་དང་བླ་<milestone unit="line" n="715.3"/>འོག་མིན། །ཕྱི་ནང་མ་ཡིན་སྣང་མུན་མིན། །གཅིག་པ་མ་ཡིན་ཐ་དད་མེད། །སྐྱེ་འགག་མེད་ཅིང་འཕེལ་འགྲིབ་མེད། །སྣང་བ་མེད་པར་ཀུན་ལ་ཁྱབ། །དུས་གསུམ་འདུས་མ་བྱས་པ་ཡིན། །མེད་པ་ཡོད་པས་འགོག་<milestone unit="line" n="715.4"/>མི་བྱེད། །ཐམས་ཅད་ཀུན་གྱི་གཞི་མ་ཡིན། །བྱང་ཆུབ་སེམས་ཀྱང་དཔེ་དང་མཚུངས། །ཀུན་ནས་འདྲ་བའི་དཔེ་མེད་པས། །ཕྱོགས་ཆ་འདྲ་བའི་དཔེ་རུ་བླངས། །ནམ་མཁའ་རིག་མེད་སྟོང་པ་ཡིན། །སེམས་ནི་རིག་<milestone unit="line" n="715.5"/>བཅས་སྟོང་པ་སྟེ། །དོན་ལ་ཁྱད་པར་ཤིན་ཏུ་ཆེ། །རྡོ་རྗེ་དཔེ་རུ་བསྟན་པ་ཡང་། །དུས་གསུམ་འཕོ་འགྱུར་མེད་པ་དང་། །གཉེན་པོས་བཤིག་པར་དཀའ་བ་ཡིན། །བྱང་ཆུབ་སེམས་ཀྱང་དེ་དང་མཚུངས། །དེ་ཡང་<milestone unit="line" n="715.6"/>ཕྱོགས་ཆ་འདྲ་བའི་དཔེ། །ཐམས་ཅད་ཀུན་ཏུ་མི་འདྲ་སྟེ། །ཁྱི་ལུད་ལན་ཚྭ་ར་གཤོབ་རྐྱེན། །འདུས་ཤིང་ཤིན་ཏུ་འཇིག་པར་སླ། །བྱང་ཆུབ་སེམས་ལ་འཇིག་རྐྱེན་མེད། །དེ་ཕྱིར་དོན་ལ་ཁྱད་པར་ཆེ། །རྒྱ་མཚོ་དཔེ་རུ་<milestone unit="page" n="716"/><milestone unit="line" n="716.1"/>བླངས་པ་ཡང་། །དཔེར་ན་རྒྱ་མཚོ་ཆེན་པོ་ལས། །ཆུ་བྲན་རྣམ་པ་མང་པོ་ཡང་། །བྱུང་ཡང་རྒྱ་མཚོ་ཉིད་ལས་བྱུང་། །བྱུང་ཡང་རྒྱ་མཚོ་འགྲིབ་པ་མེད། །འདུས་ཡང་རྒྱ་མཚོ་ཉིད་དུ་འདུས། །འདུས་ཀྱང་དེ་ལ་འཕེལ་བ་<milestone unit="line" n="716.2"/>མེད། །དེ་བཞིན་བྱང་ཆུབ་སེམས་ཉིད་ལ། །ཆོས་རྣམས་སྣ་ཚོགས་བྱུང་བ་ཡང་། །བྱུང་ཡང་བྱང་ཆུབ་སེམས་ལས་བྱུང་། །བྱུང་ཡང་བྱང་ཆུབ་སེམས་ལ་འགྲིབ་པ་མེད། །འདུས་ཀྱང་བྱང་ཆུབ་སེམས་སུ་འདུས། །འདུས་<milestone unit="line" n="716.3"/>ཀྱང་བྱང་ཆུབ་སེམས་ལ་འཕེལ་བ་མེད། །དེ་ཡང་ཕྱོགས་ཆ་འདྲ་བའི་དཔེ། །དཔེར་ན་རྒྱ་མཚོ་ཆེན་པོ་ནི། །བསྐལ་པའི་ཆ་འགྱུར་བྱུང་ཙམ་ན། །རྒྱ་མཚོ་གཏིང་ནས་བསྐམ་པར་འགྱུར། །བྱང་ཆུབ་སེམས་ཀྱི་ཆོས་ཉིད་<milestone unit="line" n="716.4"/>ནི། །བསྐལ་པར་དཀྲུགས་ཀྱང་མེད་མི་འགྱུར། །དེ་ཕྱིར་མི་མཐུན་ཁྱད་པར་ཆེ། །ནོར་བུ་དཔེ་རུ་བླངས་པ་ཡང་། །དགོས་འདོད་ཟད་མེད་དེ་ལས་བྱུང་འགྱུར་ཀྱང་། །འདམ་གྱིས་གཡོགས་ནས་སྣང་མི་ནུས། །ལེགས་<milestone unit="line" n="716.5"/>པར་བྱི་དོར་བྱས་ཙམ་ན། །དགོས་འདོད་རེ་བ་ཟད་མེད་འབྱུང་། །བྱང་ཆུབ་སེམས་ཀྱི་ཆོས་སྐུ་ལ། །ཆེ་བའི་ཡོན་ཏན་འབྱུང་མོད་ཀྱང་། །རྣམ་རྟོག་མཚན་མས་བསྒྲིབས་ཙམ་ན། །ཆེ་བའི་ཡོན་ཏན་འབྱུང་མི་<milestone unit="line" n="716.6"/>ནུས། །རང་བྱུང་ཡེ་ཤེས་ཆེན་པོ་ཡིན། །སེམས་ཀྱི་བྱི་དོར་ལེགས་བྱས་ནས། །རྣམ་རྟོག་ཡེ་ཤེས་ལངས་ཙམ་ན། །ཆེ་བའི་ཡོན་ཏན་ཟད་མེད་འགྱུར། །དེ་ཡང་ཕྱོགས་ཆ་འདྲ་བའི་དཔེ། །ཐམས་ཅད་ཀུན་ཏུ་མི་འདྲ་<milestone unit="page" n="717"/><milestone unit="line" n="717.1"/>༄༅། །སྟེ། །དེ་བཞིན་ནོར་བུ་རིན་ཆེན་ལ། །འཇིག་རྟེན་དགོས་འདོད་འབྱུང་མོད་ཀྱང་། །སངས་རྒྱས་ཆེ་ཡོན་འབྱུང་མི་སྲིད། །སེམས་ཉིད་ཡིད་བཞིན་ནོར་བུ་ལ། །སངས་རྒྱས་ཆེ་ཡོན་རྒྱུན་ཆད་མེད། །དོན་<milestone unit="line" n="717.2"/>ལ་ཁྱད་པར་ཤིན་ཏུ་ཆེ། །རི་བོ་དཔེ་རུ་བསྟན་པ་ཡང་། །རི་བོ་མི་འགྱུར་བརྟན་པ་བཞིན། །བྱང་ཆུབ་སེམས་ཀྱང་འགྱུར་བ་མེད། །དེ་ཡང་ཕྱོགས་ཆ་འདྲ་བའི་དཔེ། །ཐམས་ཅད་ཀུན་ཏུ་མི་འདྲ་སྟེ། །རི་བོ་ཤིན་ཏུ་<milestone unit="line" n="717.3"/>བརྟན་པ་ཡང་། །བསྐལ་པའི་རླུད་གིས་འཇིག་པར་འགྱུར། །བྱང་ཆུབ་སེམས་ཀྱི་ཆོས་ཉིད་ནི། །དུས་གསུམ་འགྱུར་བ་མེད་པར་གནས། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་<milestone unit="line" n="717.4"/>ལགས། །ཆོས་ཙམ་མཚན་མར་སྣང་བ་དང་། །ཆོས་ཉིད་རང་གི་ངོ་བོ་གཉིས། །དེ་ཡི་མཐུན་དཔེ་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་<milestone unit="line" n="717.5"/>ཆེན་པོ་ཉོན་ཅིག །དུང་མཐོང་དུང་ལ་བལྟས་དུས་སུ། །དུང་གི་དཀར་པོ་འཛིན་པ་ལས། །གསེར་འཛིན་སེར་པོ་སྐྱེ་མི་སྲིད། །གསེར་མཐོང་གསེར་ལ་བལྟས་དུས་སུ། །གསེར་གྱི་སེར་པོ་འཛིན་པ་ལས། །དུང་གི་<milestone unit="line" n="717.6"/>དཀར་པོ་འཛིན་མི་སྲིད། །མ་རིག་འཁྲུལ་པ་ཤར་ཙམ་ན། །ཆོས་ཅན་མཚན་མར་འཛིན་པ་ལས། །ཆོས་ཉིད་ཟབ་མོ་རྟོགས་མི་སྲིད། །ལྷག་མཐོང་ཤེས་རབ་ཤར་ཙམ་ན། །ཆོས་ཉིད་ཟབ་མོ་རྟོགས་པ་ལས། །ཆོས་<milestone unit="page" n="718"/><milestone unit="line" n="718.1"/>ཅན་མཚན་མར་འཛིན་མི་སྲིད། །ཅེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཀུན་གཞི་ཞེས་ནི་གང་ལ་བགྱི། །དེ་ཡི་མཐུན་དཔེ་ཅི་ལྟར་ལགས། །ཅི་ལྷར་སེམས་ཅན་ཐམས་ཅད་<milestone unit="line" n="718.2"/>ལ། །ཆོས་སྐུས་ཁྱབ་པར་གནས་པ་ལ། །དེ་ལ་ཀུན་གཞི་ཞེས་བགྱིའམ། །མ་རིག་ཞགྲུལ་པར་གནས་པ་ལ། །དེ་ལ་ཀུན་གཞི་ཞེས་བགྱིའམ། །འོན་ཏེ་དེ་དག་འདྲེས་ལ་བགྱི། །གསང་བའི་བདག་པོས་བསྟན་དུ་<milestone unit="line" n="718.3"/>གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །ཀུན་གཞི་ཀུན་གཞི་ཞེས་བགྱི་བ། །ཐམས་ཅད་ཀུན་གྱི་གཞིར་གྱུར་པས། །དེ་ཕྱིར་ཀུན་གཞི་མིང་དུ་བཏགས། །དཔེར་ན་ས་ལ་<milestone unit="line" n="718.4"/>རྙོག་མི་ཟེར། །དེ་བཞིན་ཆུ་ལ་རྙོག་མི་ཟེར། །ས་ཆུ་འདྲེས་ལ་རྙོག་མར་བཏགས། །དེ་བཞིན་སེམས་ཅན་ཐམས་ཅད་ལ། །ཆོས་སྐུས་ཁྱབ་པར་གནས་པ་ལ། །དེ་ལ་ཀུན་གཞིར་མིང་མ་བཏགས། །རྣམ་རྟོག་མཚན་<milestone unit="line" n="718.5"/>མར་གནས་པ་ལ། །དེ་ལ་ཀུན་གཞིར་མིང་མ་བཏགས། །ཆོས་སྐུ་ཆུ་དང་འདྲ་བ་ལ། །བག་ཆགས་ས་འདྲས་བསླད་པ་ལ། །ཀུན་གཞི་ཞེས་ནི་མིང་དུ་བཏགས། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་<milestone unit="line" n="718.6"/>བདག་པོ་ལགས། །ཆོས་སྐུ་དྲི་མེད་ཡོད་ས་ན། །ཀུན་གཞིའི་རྣམ་ཤེས་ཡོད་དམ་མེད། །ཀུན་གཞིའི་རྣམ་ཤེས་ཡོད་ས་ན། །ཆོས་སྐུ་དྲི་མེད་ཡོད་དམ་མེད། །གསང་བའི་བདག་པོས་བསྟན་དུ་གསོལ། །གསང་བའི་<milestone unit="page" n="719"/><milestone unit="line" n="719.1"/>༄༅། །བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །དཔེར་ན་དུང་ཉིད་ཡོད་པ་ན། །དེ་བཞིན་དཀར་པོ་ཡོད་པར་ངེས། །དེ་བཞིན་དཀར་པོ་ཡོད་ས་ན། །དུང་ཉིད་ཡོད་པར་ངེས་པ་<milestone unit="line" n="719.2"/>མེད། །ཀུན་གཞིའི་རྣམ་ཤེས་ཡོད་ས་ན། །ཀུན་གཞི་ཆོས་ཀྱི་སྐུ་ཡང་ཡོད། །ཆོས་སྐུ་དྲི་མེད་ཡོད་ས་ན། །ཀུན་གཞིའི་རྣམ་ཤེས་ཡོད་མ་ཡིན། །རྣམ་དག་དེ་བཞིན་གཤེགས་པ་ལ། །ཀུན་གཞིའི་མིང་ཡང་མི་གྲག་<milestone unit="line" n="719.3"/>གོ། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཆོས་ཀྱི་སྐུ་དང་ཀུན་གཞི་གཉིས། །གང་གིས་གང་ལ་ཁྱབ་པ་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་<milestone unit="line" n="719.4"/>པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །དཀར་པོས་དུང་ལ་ཁྱབ་མོད་ཀྱང་། །དུང་གིས་དཀར་ལ་ཁྱབ་པ་མེད། །ཆོས་སྐུས་ཀུན་གཞི་ལ་ཁྱབ་ཀྱང་། །ཀུན་གཞིས་ཆོས་སྐུར་ཁྱབ་པ་མེད། །ཅེས་གསུངས་<milestone unit="line" n="719.5"/>སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཆོས་ཀྱི་སྐུ་དང་ཀུན་གཞི་གཉིས། །གཅིག་ལྡོག་གཅིག་གི་ལྡོག་མི་ལྡོག །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ།<milestone unit="line" n="719.6"/>ཀྱེ་སེམས་དཔའ་ཆེན་པོ་ཉོན་ཅིག །དཔེར་ན་དཀར་པོ་ལོག་ཙམ་ན། །དེ་བཞིན་དུང་ཡང་ལོག་པར་འགྱུར། །དུང་ལོག་ཙམ་ན་དཀར་མི་ལྡོག །ཆོས་སྐུ་ལོག་པས་ཀུན་གཞི་ལྡོག །ཀུན་གཞིའི་རྣམ་ཤེས་ལོག་གྱུར་<milestone unit="page" n="720"/><milestone unit="line" n="720.1"/>པས། །དེ་བཞིན་ཆོས་སྐུ་ལྡོག་མི་འགྱུར། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྣམ་རྟོག་གཉེན་པོས་བཅོས་མི་བཅོས། །གསང་བའི་བདག་པོས་བསྟན་དུ་གསོལ། །གསང་བའི་<milestone unit="line" n="720.2"/>བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །ཅི་ལྟར་གྲོང་གང་བྱིས་པ་དག །སྤྲིན་འདུས་པ་ཡི་ཕུང་པོ་ལ། །ཁ་ཡི་དབུགས་ཀྱིས་དངས་པར་འདོད། །འབྱུང་ཆེན་རླུད་གིས་མ་གཏོར་ན། །དེ་ཉིད་<milestone unit="line" n="720.3"/>དེངས་པར་ག་ལ་འགྱུར། །དེ་བཞིན་རྣལ་འབྱོར་བྱིས་པའི་བློས། །གཟུང་འཛིན་རྣམ་རྟོག་སྤྲིན་འདྲ་བ། །མི་རྟོག་གཉེན་པོས་དེངས་པར་འདོད། །རྣམ་རྟོག་ཡེ་ཤེས་མ་ཤར་ན། །མི་རྟོག་གཉེན་པོས་གཏན་མི་<milestone unit="line" n="720.4"/>ཞི། །ཞེས་གསུངས་སོ། །ཡང་འབྱེད་འཕྲུལ་གྱི་ལྡེ་མིག་ལས། མཚོན་དཔེའི་ཡན་ལག་བསྟན་པའི་ལེའུ་སྟེ་བཅུ་གཅིག་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་ཆེན་སྤྱོད་པའི་རྣལ་<milestone unit="line" n="720.5"/>འབྱོར་པས། །དོན་ཉིད་གཏན་ལ་ཅི་ལྷར་དབབ། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །རྫོགས་ཆེན་སྤྱོད་པའི་རྣལ་འབྱོར་པས། །ལྟ་<milestone unit="line" n="720.6"/>སྒོམ་སྤྱོད་འབྲས་ལ་སོགས་པ། །དེ་དག་གཏན་ལ་དབབ་པར་བྱ། ། ་བ་ ཏན་ལ་ཕབ་ནས་ནི དེང་ ང་ཡི ་ཆེས་ ་པར་བྱ ་མ་པ་ ་ལ་ཕབ་ནས་ནི བློ་དངོས་སེམས་ཀྱིས་ཞུན་འཐར་བྱ། །སྤྱོད་པ་<milestone unit="page" n="721"/><milestone unit="line" n="721.1"/>༄༅། །གཏན་ལ་ཕབ་ནས་ནི། །གང་ལ་ཐོགས་པ་མེད་པར་སྤྱོད། །འབྲས་བུ་གཏན་ལ་ཕབ་ནས་ནི། །རྫོགས་ཆེན་ལྷུན་གྲུབ་རྩོལ་བ་ཡང་། །རྟོགས་པར་བྱེད་པའི་ལྷ་བ་ནི། །རིན་ཆེན་གཏེར་ཁུངས་རྙེད་པ་<milestone unit="line" n="721.2"/>འདྲ། །ཉམས་སུ་བླངས་པའི་སྒོམ་པ་ནི། །རིན་ཆེན་ཞུན་ཁུ་བཞུས་པ་འདྲ། །ཏིང་འཛིན་ཉམས་ཀྱི་མན་ངག་ནི། །ཞུན་གྱི་དྲོད་ཚད་སྙོམས་པ་འདྲ། །མངོན་དུ་གྱུར་པའི་འབྲས་བུ་ནི། །རིན་ཆེན་ཡང་ཞུན་སྦྲ་མ་བུ་<milestone unit="line" n="721.3"/>འདྲ། །རྣལ་འབྱོར་པ་ཡི་སྤྱོད་པ་ནི། །གླང་ཆེན་རྒྱ་མཚོར་འཇུག་པ་འདྲ། །ལྟ་བ་གཏན་ལ་མ་ཕེབས་ན། །ཚོང་པ་ལམ་རྒྱུས་མེད་པ་འདྲ། །སྒོམ་པ་གཏན་ལ་མ་ཕེབས་ན། །ལག་རྡུམ་བྲག་ལ་འཛེགས་པ་འདྲ། །སྒོད་པ་<milestone unit="line" n="721.4"/>གཏན་ལ་མ་ཕེབས་ན། །དོན་གཉེར་ཐེ་ཚོམ་ཟ་བ་འདྲ། །འབྲས་བུ་གཏན་ལ་མ་ཕེབས་ན། །སྒོ་ང་རུལ་པའི་བྱེའུ་ཕྲུག་འདྲ། །ལྟ་བ་གཏན་ལ་ཕེབས་ཙམ་ན། །གང་ལ་ཡང་ནི་རྟོག་མི་སྐྱེ། །སྒོམ་པ་གཏན་ལ་རླབས་<milestone unit="line" n="721.5"/>ཙམ་ན། །བློ་དངོས་མི་འབྲལ་ཐ་དད་མེད། །སྤྱོད་པ་གཏན་ལ་ཕེབས་ཙམ་ན། །རེ་དང་དོགས་པའི་བློ་མི་སྐྱེ། །འབྲས་བུ་གཏན་ལ་ཕེབས་ཙམ་ན། །རང་རིག་སེམས་ཀྱི་སྙིང་པོ་དེ། །རྩོལ་ཞིང་བསྒྲུབ་པའི་ནད་དང་<milestone unit="line" n="721.6"/>བྲལ། །གང་ལ་རྟོག་པ་མི་སྐྱེ་ན། །ལྟབཁྱུངཆེནལྡིངབཡིན། །རྟོགས་པའི་ངང་ལ་མ་ཡེངས་ན། །སྒོམ་པ་གསེར་ཕུར་བཏབཔབཞིན། །གངལབླངདོར་མི་བྱེད་ན། །སྤྱོདཔགླངཆེནཆུརཞུགསཡིན། །གང་ལ་<milestone unit="page" n="722"/><milestone unit="line" n="722.1"/>ཞེན་ཆགས་མི་སྐྱེ་ན། །ནང་རྟགས་ཕྱི་རུ་བྱུང་བ་ཡིན། །རྟོགས་ལ་བརྟེན་ནས་ལམ་གྱི་བར་ཆད་སེལ། །རང་གི་སེམས་ལ་གསོག་མེད་ན། །དམ་ཚིག་ཤེལ་སྒོང་ཕྱིས་པ་ཡིན། །ཞེས་གསུངས་སོ། །ཡང་འབྱེད་འཕྲུལ་གྱི་<milestone unit="line" n="722.2"/>ལྡེ་མིག་ལས། དོན་དམ་གཏན་ལ་དབབ་པའི་ལེའུ་སྟེ་བཅུ་གཉིས་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །གནས་པ་ཚད་ཀྱི་ཡན་ལག་གིས། །ཏིང་འཛིན་དོན་ལ་ཅི་ལྟར་<milestone unit="line" n="722.3"/>བསྒོམ། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །གནས་པའི་ཏིང་འཛིན་ཚད་བསྟན་པ། རབ་དང་འབྲིང་དང་ཐ་མའོ། །རབ་ཀྱིས་དངོས་<milestone unit="line" n="722.4"/>པོ་ལྟ་བུར་ཟིན། །འབྲིང་གིས་ཉིན་པར་ལྟ་བུར་ཟིན། །ཐ་མས་ཟིན་པའི་ཚད་བསྟན་པ། །ནམ་ལངས་ཉི་མ་ཤར་བ་དང་། །ཉི་ནུབ་མུན་པས་མ་ནོན་པ། །དེ་ལྟ་བུ་ཡིས་ཚད་དུ་ཕྱོན། །རབ་ཀྱི་ཚད་དུ་ཕྱིན་པ་<milestone unit="line" n="722.5"/>ལ། །གདམས་ངག་མྱུར་དུ་དབོག་པར་བྱ། །ཏིང་འཛིན་རབ་ལ་ལུང་བསྟན་པ། །གསེར་རི་གཡུ་ཡིས་བརྒྱན་པ་འདྲ། །ཡེ་ཤེས་གསལ་ལ་གདུགས་བརྡལ་འདྲ། །རྡོ་རྗེ་སེམས་དཔར་དེ་མ་ཐག །སངས་རྒྱས་ཀུན་གྱི་<milestone unit="line" n="722.6"/>སྙིང་པོར་འགྱུར། །རྣལ་འབྱོར་དབང་ཕྱུག་ཆེན་པོ་ཡིན། །འབྲིང་གི་དོན་དུ་གྱུར་པ་ལ། །ཁམས་དང་སྦྱར་ལ་གདམས་པ་དབོག །ཡང་ནས་ཡང་དུ་བསྟན་དུ་གཞུག །གོམས་དང་རབ་ཀྱི་ཚད་དུ་འགྲོ། །ཏིང་འཛིན་<milestone unit="page" n="723"/><milestone unit="line" n="723.1"/>༄༅། །འབྲིང་ལ་ལུང་བསྟན་པ། །རིན་ཆེན་གསེར་གླིང་ཕྱིན་པ་འདྲ། །ཏིང་འཛིན་ཐ་མར་གྱུར་པ་ལ། །ལུང་བསྟན་གདམས་ངག་དབོག་ན་ནི། །གསེར་གྱི་ཉག་ཐག་ཟིན་པ་འདྲ། །འདྲེན་པའི་གནས་སུ་ཉམ་མ་<milestone unit="line" n="723.2"/>ང་། །དེ་ནི་རྗེས་འཇུག་རྣལ་འབྱོར་དེ། །གོང་ནས་གོང་དུ་བརྟོལ་བར་འགྲོ། །ཏིང་འཛིན་རྩལ་གསུམ་མ་རྫོགས་པར། །ལུང་བསྟན་གང་དུ་རྫོགས་བྱེད་པ། །ཁ་མེད་བཟའ་བཅས་ཚོལ་བ་འདྲ། ཁྲེས་རབ་ཏིང་འཛིན་<milestone unit="line" n="723.3"/>མ་རྫོགས་པར། །སངས་རྒྱས་ཡིན་ཞེས་ཁས་ལེན་པ། །ནོར་བུས་རྒྱལ་པོར་ཁས་ལེན་འདྲ། །སྙིང་པོའི་དོན་དམ་མ་ཤེས་པར། །རྫོགས་ཆེན་ཨ་ཏིར་ཁས་ལེན་པ། །རང་ལ་མེད་པའི་ནོར་རྣམས་ནི། །དེ་ལ་ཡིད་སྨོན་<milestone unit="line" n="723.4"/>འདིངས་པ་འདྲ། ཁེས་རབ་ཏིང་འཛིན་མི་ལྡན་པར། །རྣལ་འབྱོར་ཡིན་ཞེས་ཁས་ལེན་པ། །བྱེའུ་ཕྲུག་གཡང་ལ་བཏང་བ་འདྲ། །ལྷ་སྲིན་དྲག་པོའི་སྲོག་འཕྲོག་པ། །སྲོག་གི་སྒོ་ལྕགས་མི་ཤེས་པར། །དྲག་པོའི་<milestone unit="line" n="723.5"/>ལས་སྤྱོད་བྱེད་པ་ཡང་། །སྤྲིན་མེད་མཁའ་ལ་ཆར་སྡོད་འདྲ། །ཏིང་འཛིན་ཚད་དང་མི་ལྡན་ཞིང་། །བླ་མའི་གདམས་ངག་མ་དྲན་ན། །ཐོས་པ་མང་པོའི་བློ་སྦྱངས་ཀྱང་། །དམུས་ལོང་ལག་ཏུ་གསེར་ཕྱིན་འདྲ། །སེར་<milestone unit="line" n="723.6"/>པོའི་ཕྱོགས་ཙམ་མི་ཤེས་པར། །གསེར་གྱི་སེར་པོ་གང་ལ་རྟོགས། །དོན་གྱི་ཉམས་བག་རྟོགས་མི་ནུས། །དེས་ན་བླ་མའི་གདམས་ངག་དང་། །ཏིང་འཛིན་ཐོབ་པ་ཤིན་ཏུ་གཅེས། །གདམས་པ་འབོག་པ་དངོས་དེ་<milestone unit="page" n="724"/><milestone unit="line" n="724.1"/>ལ ཐ་མའི་ཚད་དུ་ཕྱིན་པ་ལ། །ཉི་མའི་དཀྱིལ་འཁོར་བསམ་པ་དང་། །སྩོར་བ་དོན་དུ་གཉེར་བ་དང་། །རྩ་རླུད་ཐིག་ལེ་ན་ཚ་སོགས། །མཁས་པས་དེ་ལ་གདམས་ངག་བྱིན། །ཐ་མའི་ཚད་ཀྱང་མེད་པ་ན། །དེ་<milestone unit="line" n="724.2"/>ལ་གདམས་ངག་སྤྱིན་མི་བྱ། །ཅི་ལྟར་ཁྱེ་ལ་གསེར་བྱིན་བཞིན། །རིན་ཆེན་སྙིང་པོ་ངོ་མི་ཤེས། །སྒྲོ་སྐུར་མང་པོའི་གནས་སུ་འགྱུར། །ཞེས་གསུངས་སོ། །ཡང་འབྱེད་འཕྲུལ་གྱི་ལྡེ་མིག་ལས། གནས་པ་ཚད་ཀྱི་ཡན་<milestone unit="line" n="724.3"/>ལག་བསྟན་པའི་ལེའུ་སྟེ་བཅུ་གསུམ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །མི་མཐུན་སྐྱོན་གྱི་ཡན་ལག་ཅི། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་<milestone unit="line" n="724.4"/>གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །མི་མཐུན་སྐྱོན་གྱི་ཡན་ལག་ནི། །འཁྲུལ་དང་གོལ་སྒྲིབ་བྱིང་དང་རྒོད། །བར་ཆད་ལམ་གྱི་ཆོ་འཕྲུལ་ལོ། །ཞེས་གསུངས་སོ། །ཡང་གསོལ་པ། འཁྲུལ་པའི་བྱེ་བྲག་ཅི་<milestone unit="line" n="724.5"/>ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །འཁྲུལ་པའི་བྱེ་བྲག་བསྟན་པ་ནི། །གཞི་དུས་རྒྱུ་རྐྱེན་ངོ་བོ་ལས། །དཔེ་དང་དབྱེ་བ་<milestone unit="line" n="724.6"/>ཡོད་ལུགས་ཡུན། །ལོག་པའི་ཡོན་ཏན་མ་ལོག་སྐྱོན། །འབྲས་བུ་དག་དང་བཅུ་གསུམ་མོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །འཁྲུལ་པའི་རྣམ་པར་དབྱེ་བའི་དོན། །ལྔ་གཉིས་གསུམ་གྱིས་བསྟན་<milestone unit="page" n="725"/><milestone unit="line" n="725.1"/>༄༅། །པ་སྟེ། །དེ་དོན་ལེགས་པར་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །གཞི་ནི་ཆོས་སྐུ་དྲི་བཅས་ཡིན། །དུས་ནི་ཐོག་མེད་དུས་ནས་འཁྲུལ། །མ་རིག་<milestone unit="line" n="725.2"/>འཁྲུལ་པའི་རྒྱུ་བསྟན་པ། །ལྷན་ཅིག་རྐྱེས་པའི་མ་རིག་པ། །ཕྱི་ནང་རྟོགས་པའི་རྐྱེན་གཞི་དང་། །ཡུལ་དུས་བསྐལ་པ་གསུམ་པོ་ནི། །མ་རིག་འཁྲུལ་པའི་རྒྱུ་རྐྱེན་ཡིན། །འཁྲུལ་པ་རང་གི་ངོ་བོ་ནི། །ནང་དུ་ངར་འཛིན་<milestone unit="line" n="725.3"/>ཕྲ་ཞིང་རློམ། །ཕྱིར་ནི་གཟུང་འཛིན་རྟོག་པ་རྒྱས། །དེ་ནི་འཁྲུལ་པའི་ངོ་བོ་ཡིན། །ལས་ཀྱི་དགེ་སྡིག་རྣམ་པ་གཉིས། །ཐོ་མི་ཐག་སྦྲུལ་སྨིག་རྒྱུ་ཆུ། །དེ་ནི་མ་རིག་འཁྲུལ་པའི་དཔེ། །དབྱེ་བ་བཟང་འཁྲུལ་ངན་འཁྲུལ་<milestone unit="line" n="725.4"/>གཉིས། །ཡོད་ལུགས་རྣམ་པ་བཞི་ཡིན་ཏེ། །བདག་དང་ཡུལ་དང་གཉིས་ཀ་དང་། །འཁྲུལ་པ་རྐྱེན་ལ་ཡོད་པའོ། །ལུང་ལྡན་རྐྱེན་དང་མ་ཕྲད་ཅིང་། །ལྷག་མཐོང་ཤེས་རབ་མ་ཤར་ན། །གཏན་དུ་མི་ལྡོག་ཞབྲུལ་ཡང་<milestone unit="line" n="725.5"/>སྲིད། །རྐྱེན་དང་མ་ཕྲད་བར་དུ་འཁྲུལ། །འཁྲུལ་པ་ལོག་པའི་ཡོན་ཏན་ནི། །མྱ་ངན་འདས་པའི་འབྲས་བུ་ཡིན། །ཁམས་གསུམ་འཁོར་བ་མ་ལོག་སྐྱོན། །འཁྲུལ་པའི་འབྲས་བུ་བསྟན་པ་ནི། །ལས་ཀྱི་རྒྱུ་མཐུན་འགྲོ་<milestone unit="line" n="725.6"/>དྲུག་ཡིན། །དེ་ནི་ཐེག་པ་ཐུན་མོང་དབང་། །རྫོགས་ཆེན་ཨ་ཏི་ཡོ་ག་ལ། །འཁྲུལ་པ་སྐྱོན་དུ་ཆེ་རྒྱུ་དང་། །ཡེ་ཤེས་རྩིས་སུ་ཆེ་རྒྱུ་མེད། །འཁྲུལ་དང་མ་འཁྲུལ་གཉིས་ཀ་ཡང་། །བྱང་ཆུབ་སེམས་ཀྱི་ངོ་བོར་<milestone unit="page" n="726"/><milestone unit="line" n="726.1"/>མཉམ། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །གོལ་སྒྲིབ་སྐྱོན་དུ་ཅི་ལྟར་འགྱུར། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམས་<milestone unit="line" n="726.2"/>དཔའ་ཆེན་པོ་ཉོན་ཅིག །དམན་པའི་ཐེག་པ་བརྒྱད་པོ་ཡིས། །རང་རང་རྟོགས་པའི་ལྟ་བ་ཡིས། །གོང་མ་མ་མཐོང་བསྒྲིབས་པར་འགྱུར། །ལུས་ངག་ཡིད་ཀྱི་རྩོལ་བ་ཡིས། །ཐེག་པ་གོང་ནས་འོག་ཏུ་གོལ། །བལྟས་<milestone unit="line" n="726.3"/>པས་བསྒྲིབས་ལ་བསྒོམས་པས་ཞབྲུལ། །བསྲུངས་པས་ཉམས་ལ་བཙལ་བས་གོལ། །རྫོགས་ཆེན་ཨ་ཏི་ཡོ་ག་ནི། །རིག་པ་ཤར་བས་བསྒྲིབ་ཏུ་མེད། །ཆོས་ཉིད་བཀོལ་བ་མེད་པས་གོལ་ས་མེད། །ཅེས་གསུངས་<milestone unit="line" n="726.4"/>སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །བྱིང་རྒོད་སྐྱོན་དུ་ཅི་ལྟར་འགྱུར། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་<milestone unit="line" n="726.5"/>ཅིག །དམན་པའི་ཐེག་པ་ཐམས་ཅད་ལ། །བྱིང་རྒོད་ཏིང་འཛིན་དགྲ་ཡིན་ཏེ། །བྱིང་བའི་རྒྱུ་ནི་ཕྲ་རགས་གཉིས། །བློང་བློང་པོ་དང་མུག་མུག་པོ། །ཟིང་ཟིང་པོ་དང་ལོང་ལོང་པོ། །ངལ་དུབ་གཉིས་ཀྱིས་བྱིང་བའི་<milestone unit="line" n="726.6"/>རྒྱུ། །ཡུལ་གྱི་བྱ་བ་རྒོད་པའི་རྒྱུ། །བྱིང་ན་རྒོད་བྱེད་འོད་ལ་བལྟ། །རྒོད་ན་ལྷག་མཐོང་ཕུར་པར་བརྟོད། །རྫོགསཆེནཨཏིཡོགལ། །བྱིང་རྒོད་སྐྱོན་དུ་མི་ཕྱེ་སྟེ། །བྱིང་བ་མི་གཡོ་ཆོས་ཉིད་ངང་། །རྒོད་པ་ལྷག་<milestone unit="page" n="727"/><milestone unit="line" n="727.1"/>༄༅། །མཐོང་ཤེས་རབ་གསལ །ཆོས་ཉིད་ངང་དུ་དབྱེར་མེད་མཉམ། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཡང་དག་ལམ་དུ་ཞུགས་པ་ལ། །བདུད་ཀྱི་ཆོ་འཕྲུལ་འབྱུང<milestone unit="line" n="727.2"/>སྲིད་ན། །བདུད་ནི་རྣམ་པ་དུ་ཞིག་ཡོད། །བདུད་ཀྱི་ཆོ་འཕྲུལ་ཅི་ལྟར་སྟོན། །ཟློག་པའི་ཐབས་ནི་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་<milestone unit="line" n="727.3"/>ཆེན་པོ་ཉོན་ཅིག །བདུད་ལ་རྣམ་པ་བཞི་ཡོད་དེ། །ཉོན་མོངས་བཞི་དང་མ་རིག་འཁྲུལ། །ཕྱི་རོལ་རྐྱེན་དང་བར་ཆད་ལམ། །ཉོན་མོངས་བཞི་ཡིས་རྒྱུ་བྱས་ནས། །མ་རིག་འཁྲུལ་པའི་འབྲས་བུ་ཤར། །ཐམས་ཅད་<milestone unit="line" n="727.4"/>བཟང་ངན་གཉིས་སུ་བརྟགས། །ངན་ལ་ཞེ་སྡང་སྤང་བར་འདོད། །བཟང་ལ་འདོད་ཆགས་བླང་བར་འདོད། །གཉིས་སུ་ཕྱེ་བས་གཏི་མུག་བྱུང་། །དུག་གསུམ་ནད་ཀྱི་གཅོང་སྐྲན་ཞུགས། །དེ་ཡིས་ཁམས་གསུམ་<milestone unit="line" n="727.5"/>གནས་སུ་འཁོར། །བསྟན་པའི་བར་དུ་གཅོད་བྱེད་དང་། །འབྱུང་བ་མི་མཐུན་རྐྱེན་གྱི་དགྲས། །ཕྱི་རོལ་རྐུན་གྱི་བདུད་དུ་བྱེད། །བར་ཆད་ལམ་གྱི་བདུད་བསྟན་པ། །དང་པོ་སོ་སོའི་སྐྱེ་བོ་བསྐུལ། །བར་དུ་མི་མ་ཡིན་<milestone unit="line" n="727.6"/>གྱི་གདོན། །ཐ་མར་རང་དང་སྡེར་བཅས་འཁོར། །བདུད་ཀྱི་སྤྱོད་ཡུལ་སྣ་ཚོགས་སྟོན། །རེ་དང་དོགས་པའི་བློ་སྐྱེས་ནས། །བདུད་ཀྱིས་བར་དུ་གཅོད་པར་འགྱུར། །ཡིད་ཆེས་གདེང་ལྡན་རྣལ་འབྱོར་པས། །ཏིང་<milestone unit="page" n="728"/><milestone unit="line" n="728.1"/>འཛིན་དོན་ལས་མ་ཉམས་ཤིང་། །རེ་དོགས་གཉིས་ཀྱི་སེམས་སྤངས་ན། །དེ་ནི་ཡང་དག་གྲུབ་པའི་ལམ་དུ་འགྲོ། །རྫོགས་ཆེན་སྤྱོད་པའི་རྣལ་འབྱོར་པས། །བདུད་ཀྱི་ཆོ་འཕྲུལ་ཅི་སྟོན་ཡང་། །བྱང་ཆུབ་སེམས་</p></div1>
        </body>
    </text>
</TEI.2>