<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0542-text.xml">
    <teiHeader lang="tib">
        <fileDesc>
            <titleStmt>
                <title><!--lha mo 'od zer can gyi rgyud/-->ལྷ་མོ་འོད་ཟེར་ཅན་གྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0542-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=612.2; end=618.6--><milestone unit="line" n="612.2"/>མའི་ལེའུ་ལག་རྫོགས་སོ།། །་།། ༄༅། །རྒྱ་གར་སྐད་དུ། དེ་སྙི་མ་རི་རྒྱེ་ཏ་ཏནྟྲ། བོད་སྐད་དུ། ལྷ་མོ་འོད་ཟེར་ཅན་གྱི་རྒྱུད། བཅོམ་ལྡན་འདས་དཔལ་རྡོ་རྗེ་སེམས་དཔའ་སྐུ་གསུམ་ཡེ་ཤེས<milestone unit="line" n="612.3"/>ལྔའི་བདག་ཉིད་དུ་སྣང་བ། བྱང་ཆུབ་སེམས་ཀྱི་ལྷ་མོ་གསལ་བའི་སྒྲོན་མ་མར་མེ་མཛད་གཙུག་གི་རྒྱན་གཅིག་མ་ལ་ཕྱག་འཚལ་ལོ། །ཆོས་ཀྱི་སྐུ་མཚན་མའི་ཡུལ་ལས་འདས་ཀྱང་། གཟུགས་ཀྱི་སྐུ་མངོན་པར་སྣང་<milestone unit="line" n="612.4"/>བས། སངས་རྒྱས་ཀྱི་བདེན་པ་མཐོང་བར་བྱེད་པ། ལྷ་མོ་འོད་ཟེར་ཅན་གྱི་རྒྱུད་འདི་གྲོལ་བར་བྱའོ། །རིགས་དྲུག་གི་སེམས་ཅན་ལ་ཆོས་ཀྱི་སྐུ་རང་བཞིན་གྱི་གསལ་བ་ལྔ་ཡོད་དེ། དེ་ཡང་ཡང་དག་པར་རྫོགས་པའི་<milestone unit="line" n="612.5"/>སངས་རྒྱས་ལ་འོད་དཔག་ཏུ་མེད་པར་གནས་སོ། །བྱང་ཆུབ་སེམས་དཔའ་རྣམས་ལ་དཔག་ཏུ་ཡོད་པར་གནས་སོ། །ལྷ་རྣམས་ལ་གཞལ་དུ་ཡོད་པར་གནས་སོ། །མི་རྣམས་ལ་མཚོན་དུ་ཡོད་པར་གནས་སོ། །ངན་<milestone unit="line" n="612.6"/>སོང་གསུམ་ལས་སེམས་རང་གསལ་བ་ཙམ་དུ་གནས་སོ། །མཛོད་བུའི་འོད་ཟེར་མ་འགགས་མཁྱེན་མངའ་བ། །མགོན་པོ་སྤྱན་རས་གཟིགས་ལ་ཕྱག་འཚལ་ལོ། །ལྷ་མོ་འོད་ཟེར་ཅན་གྱི་རྒྱུད་འདི་ལ་ལེའུ་གསུམ་<milestone unit="page" n="613"/><milestone unit="line" n="613.1"/>༄༅། །གྱིས་བསྟན་ཏེ། ལེའུ་དང་པོ་ཆོས་ཀྱི་སྐུ་ལ་འོད་ཟེར་འབྱུང་བར་བསྟན་པ་དང་། ལེའུ་གཉིས་པ་འོད་ཟེར་རྣམ་པར་དག་པར་བསྟན་པ་དང་། ལེའུ་གསུམ་པ་སེམས་ཅན་ཐམས་ཅད་ལ་མཚོན་པའི་ཡེ་<milestone unit="line" n="613.2"/>ཤེས་འོད་རང་ཆས་སུ་བསྟན་པ་དང་། གསུམ་གྱིས་བསྟན་ཏོ། །དེ་ནས་རྒྱུད་དག་པའི་རྡོ་རྗེ་འཆང་ཆེན་པོས་མཛོད་སྐྲུའི་བུ་ག་ནས་འོད་ཟེར་ལྔ་བཀྱེ་བས་འཇིག་རྟེན་གྱི་ཁམས་སྣང་བར་བྱས་ཏེ། འོད་ཟེར་དེའི་བྱིན་<milestone unit="line" n="613.3"/>གྱིས་བརླབས་ལས། སངས་རྒྱས་བདེ་ལྡན་མགོན་པོ་སྤྱན་རས་གཟིགས་ཞེས་བྱ་བ། སྐུ་མདོག་དཀར་པོ་འོད་ཟེར་གྱི་འཕྲེང་བས་སྐོར་བ། ཕྱག་གཡས་པ་སྐྱབས་སྦྱིན་གྱི་ཕྱག་རྒྱ་དང་ལྡན་པ། གཡོན་པ་པུས་མོ་ལ་རྟེན་<milestone unit="line" n="613.4"/>པ། པདྨའི་གདན་ལ་བཞུགས་པ་གཅིག་རང་བྱུང་དུ་མདུན་དུ་ལྷག་སྟེ། ཀྱེ་ཀྱེ་ཐུགས་རྗེ་ཆེན་པོ་སེམས་ཅན་གྱི་ཉོན་མོངས་པའི་དུག་ལྔ་གདུལ་དུ་གསོལ། མཛོད་སྐྲུའི་བུ་ག་ནས་འོད་ཟེར་རྣམ་པ་ལྔ་འཕྲོས་ནས་འཇིག་<milestone unit="line" n="613.5"/>རྟེན་གྱི་ཁམས་སྣང་བར་མཛད་ན། བདག་གིས་སེམས་ཅན་གྱི་དོན་དུ་འོད་ཟེར་ལྔ་མི་སྤྲོ་བ་ཅི་སྟེ། ཡང་དག་པར་རྫོགས་པའི་སངས་རྒྱས་ལ་སྐུ་རྣམ་པར་དག་པའི་འོད་ལྔ་འཕྲོས་པ་འདི་ཅིའི་རྒྱུ་ཅིའི་རྐྱེན། ཆོས་ཀྱི་སྐུ་<milestone unit="line" n="613.6"/>ནི་རང་བཞིན་གྱི་སྟོང་ན། གཟུགས་ཀྱི་སྐུ་ཡེ་ཤེས་སྒྱུ་མའི་ལུས་སུ་འབྱུང་བ་འདི་ཇི་ལྟ་བུ་ལགས། ཞེས་ཞུ་བ་ཞུས་ཏེ། དེ་ནས་བཅོམ་ལྡན་འདས་ཏིང་ངེ་འཛིན་ལས་བཞེངས་ཏེ། ཞལ་འཛུམ་པ་མཛད་ནས་ལྗགས་ཀྱི་<milestone unit="page" n="614"/><milestone unit="line" n="614.1"/>པརློ་ལས་འོད་ཟེར་ལྔ་སྤྲོས་ཏེ། བྱང་ཆུབ་སེམས་དཔའ་ཆེན་པོ་ཁྱོད་ཀྱིས་དྲི་བ་གསུམ་དྲིས་པ་དེ་ལེགས་སོ། །ཡང་དག་པར་རྫོགས་པའི་སངས་རྒྱས་ལ་སྐུ་རྣམ་པར་དག་པ་ཡེ་ཤེས་སྒྱུ་མ་ལྟ་བུའི་སྐུ་འབྱུང་བ་ནི། ཡེ་<milestone unit="line" n="614.2"/>ཤེས་ལྔའི་རྩལ་མ་འགགས་པར་འཆར་ཏེ། དེ་ཡང་ཤེསརབ་འགག་པ་མེད་པ་སྟོང་པ། ཡེ་ཤེས་ཀྱི་སྙིང་པོརགསལབ་དང་། ཤེས་རབ་མི་གཡོ་བ་མཉམ་པ་ཉིད་དུ་གནས་པ་དང་། ཤེས་རབ་རྒྱུན་མི་འཆད་པ་བྱེ་<milestone unit="line" n="614.3"/>བྲག་ཐ་དད་དུ་ཤེས་པ་དང་། ཤེས་རབ་ཟག་པ་མེད་པ ལྷུན་གྱིས་གྲུབ་པ་དང་། ཤེས་རབ འགྱུརབ་མེད་པ་རང་བཞིན་རྣམ་པར་དག་པ་དང་ལྔ་བྱ་བཙལ་མེདཔའི་བདག །སངས་རྒྱས་ཀུན་གྱི་རང་ལུས་<milestone unit="line" n="614.4"/>ཡིན། །གཅིག་པུ་རབ་ཏུ་ཆེ་བའི་ལྷ། །ནམ་མཁའ་ཉི་མའི་ཚུལ་དུ་གནས། །རྡོ་རྗེ་ལྟ་བུའི་ཏིང་འཛིནལ། །འདུ་འབྲལ་མེདཔར་རྟག་པར་བཞུགས། །ཞེས་བཀའ་སྩལ་པས། མགོན་པོ་སྤྱན་རས་གཟིགས་ཉིདཡེ་ཤེས་<milestone unit="line" n="614.5"/>ཀྱིསྣང་བར་གང་རྒྱས་ཏེ་འོད་ཟེར་ལྔ་ཕྱོགས་བཅུར་ཁྱབ་པར་ཤར་ཏོ། །ཞེས་དྲི་བ་དྲིས་པ་གསུང་པས་མགོན་པོ་སྤྱན་རས་གཟིགསཀྱི་བདེན་པ་མཐོང་ངོ་། །དོནཐུགས་སུ་ཆུད་དོ། ཞེས་ལྷ་མོ་འོད་ཟེར་ཅན་གྱི་རྒྱུད་<milestone unit="line" n="614.6"/>ལས། ཆོས་ཀྱི་སྐུ་ལ་འོད་ཟེར་འབྱུང་བར་བསྟན་པའི་ལེའུ་སྟེ་དང་པོའོ།། །།དེ་ནས་བྱང་ཆུབ་སེམས་དཔའ་ཆེན་པོསརྡོ་རྗེ་འཛིན་གྱི་མདུན་དུ་བཀའ་ནོད་པའིཚུལ་དུ་ཐལ་མོ་སྦྱར་ནས། ཐུགས་རྗེ་ཆེན་པོ་<milestone unit="page" n="615"/><milestone unit="line" n="615.1"/>༄༅། །ཡང་དག་པར་རྫོགས་པའི་སངས་རྒྱས་ཀྱི་ངོ་བོ་དང་། རང་བཞིན་ནི་དཔག་པའི་མཐའ་ལས་འདས་ན། ཐུགས་རྗེ་སྤྲུལ་པའི་སྐུ་འོད་ཟེར་དུ་སྣང་བའི་ཚུལ་དུ་བདེན་ནམ། འོན་ཏེ་སྣང་ཚུལ་དཔག་པ་<milestone unit="line" n="615.2"/>ལས་འདས། དཔག་པ་ལས་འདས་ན་ཐུགས་རྗེའི་ཚུལ་དུ་བྱུང་བ་འགག་གམ་མི་འགག །དེ་བདག་གིས་མ་ཤེས་མ་འཚལ་ཏོ། །ཇི་ལྟར་ལགས་བཅོམ་ལྡན་འདས་ཀྱིས་བསྟན་དུ་གསོལ། ཅེས་དྲི་བ་དྲིས་སོ། །དེ་ནས་<milestone unit="line" n="615.3"/>ཡང་བཅོམ་ལྡན་འདས་མཉམ་པའི་ཏིང་ངེ་འཛིན་ལས་བཞེངས་ནས། ཞལ་འཛུམ་པ་མཛད་ནས་བྲི་ཀུ་ཏ་གྱེན་དུ་འགྲེང་སྟེ། ལྗགས་ཀྱི་པཟློ་ལས་འོད་ཟེར་ལྔ་སྤྲོས་ནས། བྱང་ཆུབ་སེམས་དཔའ་ཁྱོད་ཉོན་ཅིག །སྔོན་<milestone unit="line" n="615.4"/>བྱུང་གི་དུས་ན། ང་མ་འོངས་པའི་སྔོན་རོལ་ན་ཐོག་མའི་སངས་རྒྱས་འོད་མི་འགྱུར། རང་བྱུང་གི་གཞལ་ཡས་ཁང་ཆེན་པོ་དང་འདུ་འབྲལ་མེད་པར་བཞུགས་པ། སྙིང་པོ་བྱང་ཆུབ་ན་བཞུགས་པ། སྙིང་པོ་བྱང་ཆུབ་ན་<milestone unit="line" n="615.5"/>བཞུགས་པའི་སྐུ། འོད་ཟེར་གྱི་ཕུང་པོར་གཞི་ནས་གནས་ཏེ། འགོག་པ་མེད་ཀྱང་། འོད་ཟེར་གྱི་ཕུང་པོ་དེ་ཉིད་རྟག་པ་ཡང་མ་ཡིན། མི་རྟག་པ་ཡང་མ་ཡིན། ཅི་སྟེ་འོད་ཉིད་ཆོས་ཀྱི་སྐུ་ལས་འབྱུང་བའི་ཕྱིར། ཆོས་སྐུ་<milestone unit="line" n="615.6"/>དེ་ཉིད་ཡང་དག་པར་ཡོད་པ་ཡང་མ་ཡིན། མེད་པ་ཡང་མ་ཡིནནོ། །དེབཞིནདུའོདཟེརགྱི་ཕུང་པོ་དེ་སྣང་བ་ཡང་མ་ཡིན། མི་སྣང་བ་ཡང་མ་ཡིན་ཏེ། སྣང་བ་དང་མི་སྣང་བའི་མཐའ་ལས་འདས་པའོ། །དེ་ཅིའི་<milestone unit="page" n="616"/><milestone unit="line" n="616.1"/>ཕྱིར་ཞེ་ན། འོད་ཟེར་དེ་ལ་རང་བཞིན་མེད་པས་ནམ་མཁའི་མཐའ་དང་མཉམ་ལ། འོད་དེ་མ་འདྲེས་ལ་ཡོངས་སུ་རྫོགས་པར་གནས་པས། དཔེར་ན་ནམ་མཁའ་དང་རི་མོའི་ཚུལ་དུ་གནས་སོ། །དེའི་ཕྱིར་བྱང་ཆུབ་<milestone unit="line" n="616.2"/>ཉིད་སྙིང་པོའི་རང་བཞིན་དུ་འོད་དུ་གསལ། སྙིང་པོ་རྣམ་དག་ཡེ་ཤེས་འོད་གསལ་ཅེས་གསུངས་སོ། །དེ་ཡང་ཐུགས་རྗེ་འབྱུང་བའི་དུས་སུ་སྒོ་ཐམས་ཅད་ནས་འོད་ཟེར་ལྔ་ལྔ་འབྱུང་སྟེ། སེམས་ཅན་ལ་བསྟན་པའི་<milestone unit="line" n="616.3"/>སྙིང་པོ་རེ་རེ་འབྱུང་ངོ་། །ཀྱེ་སེམས་དཔའ་ཆེན་པོ་ངས་སེམས་ཅན་གྱི་དོན་དུ་སྐུ་གསུམ་གྱི་ཐུགས་རྗེ་བསམ་གྱིས་མི་ཁྱབ་པར་བསྟན་ཀྱང་། དོན་བརྗོད་པ་ལས་འདས་པའི་ཆོས་སངས་རྒྱས་མེད་པའི་ཀློང་དུ་ལ་བཟླས་<milestone unit="line" n="616.4"/>ན། བསྐྱེད་རྫོགས་རྣམ་པ་གསུམ་དུ་འདུ་བྲལ་མེད་པར་མ་བསྟན་ན། སངས་རྒྱས་ཀྱང་ཐུགས་རྗེ་འབྱུང་བའི་སྒོ་འགགས་པས། དཔེར་ནཨུ་དུམ་བ་རའི་མེ་ཏོག་གི་ཚུལ་དུ་བསྟན་ཏོ། །སྐུ་དེ་ལྟར་བསྟན་ཀྱང་བསྡུ་བ་<milestone unit="line" n="616.5"/>གཅིག་ཏུ་མ་བསྡུས་ན། ཆོས་ཐམས་ཅད་ཀྱི་མདོ་མི་འདུས་ཏེ། དེའི་ཕྱིར་རིགས་ལྔ་འབྱེད་པར་འདས། སྐུ་ལྔ་ངོ་བོ་ཉིད་ཀྱི་སྐུར་འདས། ཡུམ་ལྔ་མཁའ་འགྲོ་ཀློང་རྣམ་པར་དག་པར་འདས། ཡེ་ཤེས་ལྔ་མི་གནས་པའི་<milestone unit="line" n="616.6"/>ཡེ་ཤེས་ཆེན་པོར་འདས། ཕྱིནང་གི་འབྱུང་བ་ལྔ་ནམ་མཁའ་ཆེན་པོར་འདས། འོད་ལྔ་རང་བྱུང་གི་འོད་ཆེན་པོར་འདས། ཟེར་ལྔ་ཐུགས་རྗེའི་རྩལ་དུ་འདས། རྒྱུད་ཐམས་ཅད་ཀུན་ཏུ་བཟང་པོ་རྩ་བའི་རྒྱུད་ཆེན་པོ་ཡི་<milestone unit="page" n="617"/><milestone unit="line" n="617.1"/>༄༅། །གེ་མེད་པའི་རྒྱུད་དུ་འདས། ལུང་ཐམས་ཅད་སྙིང་པོ་བྱང་ཆུབ་སེམས་སུ་འདས། མན་ངག་ཐམས་ཅད་བྱ་བཙལ་མེད་པར་འདས། དེ་དག་ཐམས་ཅད་ཀྱང་ཆོས་ཡིན་ཏེ། ཆོས་ཐམས་ཅད་རྣམ་པར་གྲོལ་<milestone unit="line" n="617.2"/>བའི་ཡེ་ཤེས་ཀྱི་ཀློང་དུ་འདས། སངས་རྒྱས་ཐམས་ཅད་སངས་རྒྱས་མེད་པའི་ཀློང་དུ་འདས་སོ། །འདས་ཞེས་བྱ་བའི་ཚིག་དེ་དག་ཐམས་ཅད་ཀྱང་། ཆོས་ཀྱི་རྒྱན་དུ་སྤྲོས་པ་ཡིན་ཏེ། དེ་ཙམ་ལས་ཀྱང་འདས་ན།<milestone unit="line" n="617.3"/>རིགས་ཀྱི་བུ་ཆོས་ཐམས་ཅད་ནི་ཚིག་གི་བླ་དགས་སོ། །རིགས་ཀྱི་བུ་བྱང་ཆུབ་ཀྱི་སྙིང་པོ་ལ་སྙིང་པོ་ཡོད་མེད་ཀྱི་མཐའ་ལས་འདས་སོ། །སྐུ་གསུམ་དུ་གནང་བར་བསྟན་པ་ཡང་། །དངོས་པོ་མེད་པར་རང་བཞིན་གྱི་<milestone unit="line" n="617.4"/>རྩལ་ཤེས་བྱ་ལ་མ་རྨོངས་པའོ། །གང་གིས་གང་ལ་དྲིས་པ་དེ། དེ་ཡིས་དེ་ལ་དེ་བསྟན་པ། །དེ་ཡི་རྣམ་པར་གྲོལ་བའོ། །དེ་ཐོབ་དེ་མཐོང་དེ་མི་གནས། །དེ་གྲོལ་དེ་ཡི་ཐམས་ཅད་ཤེས། །དེ་མེད་པར་ཡང་དེའི་འབྱུང་<milestone unit="line" n="617.5"/>ངོ་། །ཞེས་ལྷ་མོ་འོད་ཟེར་ཅན་གྱི་རྒྱུད་ལས། འོད་ཟེར་རྣམ་པར་དག་པར་བསྟན་པའི་ལེའུ་སྟེ་གཉིས་པའོ།། །།དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོས་ཡང་དག་པར་རྫོགས་པའི་སངས་རྒྱས་<milestone unit="line" n="617.6"/>ལ། སྒྱུ་མ་ལྟ་བུའི་སྐུ་དང་ཐུགས་རྗེའི་འོད་ཟེར་འབྱུང་བ་ལགས་ན་ཁམས་གསུམ་གྱི་སེམས་ཅན་ལ་འོད་ཟེར་ཇི་ལྟར་གནས། སྙིང་པོ་བྱང་ཆུབ་ཀྱི་སེམས་སུ་ནི་གཅིག་ན། འོད་ཟེར་མེད་ན་ཐུགས་རྗེའི་རྒྱུན་ཐག་མ་<milestone unit="page" n="618"/><milestone unit="line" n="618.1"/>ཆད་དམ། ཡོད་ན་ཇི་ལྟར་གནས་བསྟན་དུ་གསོལ། བཤད་དུ་གསོལ། ཞེས་ཞུས་ཏེ། དེ་ནས་ཡང་བཅོམ་ལྡན་འདས་འོད་ཟེར་གྱི་ཕུང་པོ་ལྔའི་ཏིང་ངེ་འཛིན་ལས་བཞེངས་ཏེ། རིགས་ཀྱི་བུ་སྙིང་པོ་བྱང་ཆུབ་ཀྱི་སྐུ་དྲི་མ་<milestone unit="line" n="618.2"/>མེད་པའི་ཡེ་ཤེས་སོ་སོ་མ་ཡིན་ཐ་མི་དད་པས། འགྲོ་བ་ཡོངས་ལ་ཁྱབ་པའི་ཕྱིར། དེ་བཞིན་གཤེགས་པ་ལལ་སྟོབས་དང་མི་འཇིགས་པ་ཇི་ལྟར་གནས་པ་དེ་བཞིན་དུ་འགྲོ་བ་ཡོངས་ལ་ཁྱབ་སྟེ། དཔེར་ན་སྐྱེས་བུའི་<milestone unit="line" n="618.3"/>བྱད་རང་ལ་ཡོད་ཀྱང་མེ་ལོང་མ་བསྟན་པར་རང་གི་བཞིན་མི་མཐོང་བ་དེ་བཞིན་དུ། སྟོབས་དང་མི་འཇིགས་པ་ཡོད་ཀྱང་སེང་གེའི་བུ་མའི་མངལ་དུ་བཙས་པ་བཞིན་འདོན་མ་ནུས་ཏེ། ཡེ་ཤེས་སྣང་བའི་བག་ལ་ཞ་<milestone unit="line" n="618.4"/>བས། ཐབས་མཁས་པས་བསྟན་པར་བྱའོ། །ཁྱོད་ཉོན་ཅིག །བྱང་ཆུབ་སེམས་དཔའ་དཔག་ཏུ་ཡོད་པའི་འོད་ཟེར་ལྔ་རང་ཆས་སུ་གནས་ཏེ། ཤེས་བྱའི་སྒྲིབ་པ་ཤེས་རབ་ཀྱི་དཔག་ཏུ་ཡོད་དོ། །ལྷ་རྣམས་ལ་གཞལ་དུ་<milestone unit="line" n="618.5"/>ཡོད་པའི་འོད་ལྔ་རང་ཆས་སུ་གནས་ཏེ། དེ་ཡང་མོས་པའི་སྤྱོད་པའི་བསོད་ནམས་ལས་གྲུབ་པས་མངོན་དུ་སྣང་བའོ། །མི་རྣམས་ལ་མཚོན་དུ་ཡོད་པའི་འོད་ལྔ་རང་ཆས་སུ་གྲུབ་པས། དེ་ཡང་ཤེས་རབ་ཟབ་མོ་<milestone unit="line" n="618.6"/>བསྟན་དཀའ་བ། །ཟག་མེད་ཀྱི་སྙིང་པོ་བྱང་ཆུབ་སེམས། །མཚོན་གང་འོད་ཀྱི་དཀྱིལ་འཁོར། །སྙིང་པོ་བྱང་ཆུབ་སེམས་ཀྱི་སྐུ། །ཟབ་ཅིང་ཆ་ཕྲ་འགག་མེདརངབཞིནགསལ། །ཞེས་འབྱུང་སྟེ། སེང་ཕྲུག་མ་དང་</p></div1>
        </body>
    </text>
</TEI.2>