<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0118-text.xml">
    <teiHeader lang="tib">
        <fileDesc>
            <titleStmt>
                <title><!--chos thams cad rdzogs pa chen po byang chub kyi sems 'khor ba rtsad nas gcod pa rgya mtsho dang mnyam pa rnyog pa med pa'i rgyud/-->ཆོས་ཐམས་ཅད་རྫོགས་པ་ཆེན་པོ་བྱང་ཆུབ་ཀྱི་སེམས་འཁོར་བ་རྩད་ནས་གཅོད་པ་རྒྱ་མཚོ་དང་མཉམ་པ་རྙོག་པ་མེད་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0118-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=383.1; end=400.2--><milestone unit="page" n="383"/><milestone unit="line" n="383.1"/>༄༅། །རྒྱ་གར་སྐད་དུ། སརྦ་དྷརྨུ་མ་ཧྭ་སརྙི་བོ་དྷི་ཙིཏི་ས༷་སྭ་ར་མྱུ་ལསྣྲོ་ད་ན་ས་མུ་དྲ་ས་མུ་བི་ལ་ཏནྟྲ། བོད་སྐད་དུ། ཆོས་ཐམས་ཅད་རྫོགས་པ་ཆེན་པོ་བྱང་ཆུབ་ཀྱི་སེམས་འཁོར་བ་རྩད་ནས་གཅོད་པ་རྒྱ་མཚོ་<milestone unit="line" n="383.2"/>དང་མཉམ་པ་རྙོག་པ་མེད་པའི་རྒྱུད། བཅོམ་ལྡན་འདས་ཀུན་རིག་རྒྱལ་པོ་ལ་ཕྱག་འཚལ་ལོ། །འདི་སྐད་སྟོན་པ་གནས་འཁོར་དུས། །སངས་རྒྱས་རིན་ཆེན་ཟ་མ་ཏོག །རྙོག་མེད་རྒྱ་མཚོ་ལྟ་བུའི་ཀློང་། །འཁོར་བའི་<milestone unit="line" n="383.3"/>རྒྱ་མཚོ་རྩད་ནས་བཅད། །ཀུན་བཟང་ཐུགས་ཀྱི་བྱིན་རླབས་ཀྱིས། །ཞལ་གྱི་པཟློ་འཛུམ་པ་ལས། །ལྗགས་ཀྱི་འོད་ཟེར་ཕྱོགས་བཅུར་འཕྲོས། །འཇིག་རྟེན་ཁམས་ཉིད་དྲུག་ཏུ་གཡོས། །དེ་ནས་སེམས་དཔའ་རྡོ་རྗེ་<milestone unit="line" n="383.4"/>ཡིས། །བཅོམ་ལྡན་འདས་ལ་འདི་སྐད་གསོལ། །འདས་པ་ཀུན་གྱི་སྔོན་རོལ་ན། །ཕྱོགས་བཅུའི་སངས་རྒྱས་ཀུན་གྱི་ཡབ། །བདེ་བ་ཐམས་ཅད་འབྱུང་བའི་གནས། །རྡོ་རྗེ་འཆང་ལ་ཕྱག་འཚལ་བསྟོད། །ཀུན་གཞི་<milestone unit="line" n="383.5"/>རྩད་ནས་གཅད་པ་དང་། ཁྲེས་བྱའི་གྲས་ཐག་ཆོད་པ་ཡིས། །རིག་པ་རང་སར་གྲོལ་བ་ནི། །སྟོན་པས་བདག་ལ་བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། །ཀུན་གཞི་ཕྱོགས་རིས་མེད་<milestone unit="line" n="383.6"/>པའི་ཨ། །མཚོན་པའི་ཚིག་ཏུ་གཏན་ཚིགས་བཞི། །ཐམས་ཅད་འབྱུང་བ་རྒྱ་མཚོའི་ཀློང་། ཁྲེས་བྱ་སྣ་ཚོགས་སྣང་བ་ཡི། །མ་རིག་འཁོར་བའི་རྒྱ་མཚོ་འདི། །ལྟ་བསྒོམ་སྤྱོད་འབྲས་རྣམ་པ་བཞིས། །གཏན་ལ་ཕབ་སྟེ་<milestone unit="page" n="384"/><milestone unit="line" n="384.1"/>རྩད་ནས་བཅད། །དངོས་མེད་རྟག་པ་རིག་པའི་རྒྱུན། །རླུང་གིས་བསྐྱོད་པས་ཅིར་ཡང་འཆར། །འདི་ཡི་རང་བཞིན་རྟོགས་གྱུར་ན། །ཆོས་ཉིད་རྒྱ་མཚོ་ཉིད་དུ་གྲོལ། །སེམས་དཔའ་རྡོ་རྗེས་ཡང་ཞུས་པ། །ལིང་ཚེ་བཅུ་<milestone unit="line" n="384.2"/>གསུམ་རྡོ་རྗེའི་རྩེ། །ཟབ་མོ་བཅུ་གསུམ་རྨད་དུ་བྱུང་། །ལྔ་ཚོམ་ལྔ་ལ་བསྡུས་རྒྱས་ལྔ། །འགྲོ་དྲུག་འཁོར་བའི་གཡང་ས་གཅད། །བཞི་སྐོར་གསུམ་ལ་གཏན་ཚིགས་བཞི། །བདུད་རྩི་ལྟ་བུ་བཞི་དང་སྦྱར། །རྒྱས་པར་<milestone unit="line" n="384.3"/>བདག་ལ་བཤད་དུ་གསོལ། །རྒྱ་མཚོ་དང་མཉམ་པ་རྙོག་པ་མེད་པའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་བཀའ་སྩལ་པ། །སྣ་ཚོགས་ཆ་ཤས་དེ་བཞིན་བཟང་། །ཟིན་པས་ལྷུན་གྱིས་<milestone unit="line" n="384.4"/>བཞག་པ་ཡིན། །ཆོས་དང་སེམས་ནི་བསྟན་དུ་མེད། །ཆོས་དང་སེམས་ནི་མི་བསྒོམ་མོ། །རྣམ་པར་རྟོག་པ་ཆོས་ཀྱི་དབྱིངས། །དེ་ལ་དེ་ལྟར་ཉིད་ལས་སུ། །ཐུགས་རྗེ་སེམས་ཅན་བསྒོམ་དོན་ནི། །བྱང་ཆུབ་རྟོག་པའི་<milestone unit="line" n="384.5"/>རྣམ་དག་ཡིན། །ཕྱི་ནང་རྣམ་དག་སངས་རྒྱས་ལམ། །བསྒྲུབ་མེད་བྱར་མེད་ཆོས་དབྱིངས་ལ། །ལོག་རྟོག་གཉིས་མེད་འཁྲུལ་པ་ཡང་། །གོང་བསྟན་མཉམ་པར་ཤེས་པས་རྗེ། །ང་བདག་བྱིས་པའི་རྣམ་རྟོག་<milestone unit="line" n="384.6"/>གིས། །ཆོས་ཉིད་མ་གྱུར་རྟོག་པས་ཟིན། །དེ་བས་སློབ་དཔོན་མཁས་པ་བླུ། །མི་གནས་སྤྲོས་མེདབདེཆེནའབྱུང། །ཟིན་པས་བདུད་རྩི་བཟང་པོ་ཡིན། །ཆེ་ཆུང་གསུངས་པ་འབྱུང་འགྱུར་གནས། །འདོད་པས་བྲོད་<milestone unit="page" n="385"/><milestone unit="line" n="385.1"/>༄༅། །པ་མི་སྐྱེ་ཤིང་། །ཁྱུང་བཞིན་སྤྲོ་བསྡུ་དགོས་པ་མེད། །རྒྱ་མཚོ་ཆོས་རྣམས་ཡོན་ཏན་མཉམ། །བྱང་ཆུབ་ཏིང་འཛིན་རྒྱ་མཚོ་འབྱུང་། །རྒྱ་མཚོ་མི་རྟོག་ཀུན་ཏུ་སྐྱེ། །རྒྱུ་རྐྱེན་སྐུར་པ་སྒོ་ཙམ་དུ། །མཁས་<milestone unit="line" n="385.2"/>པ་འགྲོ་བའི་ལམ་ཞེས་བྱ། །འདོད་སྤྱོད་གང་དུ་ཤན་པ་སོགས། །ཁོ་ན་ཡོངས་རྫོགས་བདེ་བ་ཆེ། །ཡང་ནི་དེ་ལྟར་ཆོས་ཡིན་ཏེ། །ཆོས་ཀྱིས་ཆོས་བཙལ་ནམ་མཁའ་འཚོལ། །ལྟོས་པ་མེ་འདྲ་རྙེད་དཀའོ། །སྙིང་པོ་<milestone unit="line" n="385.3"/>ཡོངས་ཀྱི་བྱང་ཆུབ་གནས། །རྡོ་རྗེ་ཀུན་བཟང་རྣམ་དག་ཕྱིར། །མི་སྐྱེ་བྱམས་པས་སྙིང་རྗེ་ཆེ། །ཡོན་ཏན་དོན་རྣམས་བྱ་བ་མེད། །རང་བྱུང་གྲོལ་ནས་ལམ་ཡང་སྟོན། །འབྱུང་བ་འགྲོ་བ་ཕྱིན་ཅིས་ཀྱང་། །རང་བྱུང་ཡེ་<milestone unit="line" n="385.4"/>ཤེས་གྲུབ་ཡང་འབྱུང་། །ཆོ་འབྲུལ་ཡོན་ཏན་ཇི་བཞིན་དེ། །སྣང་བ་མིང་བཙལ་བཙལ་ན་མེད། །ཆོས་ཉིད་རྣ་དབང་ལྕེ་བརྗོད་མེད། །འགྲོ་ཀུན་དེ་ལ་གནས་པ་ལ། །ལས་སོ་ཅི་སྟེ་རང་བྱུང་བྲལ། །མ་སྐྱེས་གདོད་ནས་<milestone unit="line" n="385.5"/>བཙལ་མི་བསྐྱོད། །ཡོན་ཏན་བསམ་གཏན་མ་བསམས་སྐྱེ། །ཕྲ་ཞིང་བསྒོམ་ཞིང་སེམས་ཞེས་བསྐྱེད། །ལམ་འདྲ་ཞེས་གསུངས་གཏི་མུག་ཀྱང་། །བྱང་ཆུབ་ཀུན་སྤྱོད་ཆོས་ཉིད་རྒྱན། །ནམ་མཁའ་རྟོག་པའི་མི་ཆགས་<milestone unit="line" n="385.6"/>འབྱུང་། །རྟོག་མེད་བཟུང་བས་ཀུན་ཏུ་ཨ། །དེ་ནི་ས་དང་འཇིག་རྟེན་སངས། །འདི་བཙལ་ཡུལ་མེད་ནམ་མཁའབཞིན། །ཚངསལམ་མཐུན་མིན་བགྲོད་པ་མེད། །དེ་ལྟར་དེ་བསྟན་དེ་བས་ཆེ། །སྔོན་གྱི་དེ་བཞིན་དེ་<milestone unit="page" n="386"/><milestone unit="line" n="386.1"/>ལྟར་རང་། །དེ་ལ་ཀུན་བལྟས་གྲུབ་པ་མེད། །བདེ་འབྱུང་དེ་ཡང་མི་བྱའོ། །དུས་གསུམ་གདོད་ནས་ཆོས་སྐུར་བདེ། །སྲིད་མིང་འཁོར་སྒྱུ་བསྟི་གནས་ཡིན། །རྣམ་སྤྱོད་འབྱུང་མི་སྨིན་པས་བཞིན། །ཅི་སྟེ་ནམ་མཁའ་མི་<milestone unit="line" n="386.2"/>སྐྱེ་ཆོས། །ཕྱི་ནང་ཟབ་མོ་སྲིད་པ་དེ། །དེ་ལ་རང་བཞིན་དུས་གསུམ་མེད། །གཡོ་བསྐྱེད་ལེན་དོར་མཉམ་ཉིད་དོ། །གང་དུ་ཀུན་འཁོར་བདག་ལས་འབྱུང་། །འདི་མཉམ་འདི་གནས་ཨ་དེ་བཞིན། །སྣང་དེ་བྱང་ཆུབ་ཆུ་<milestone unit="line" n="386.3"/>ཟླ་བཞིན། །མ་བསྒོམས་དཀྱིལ་འཁོར་ཡི་གེ་མེད། །རྣམ་གྲངས་གང་ལྟར་མེ་ཏོག་སྐྱེ། །མཚན་མ་མི་འགྱུར་གནས་པ་བཟང་། །མི་ཕྱེད་རོལ་པར་གནས་མཉམ་ཞིང་། །མ་ཡིན་གནས་པས་ཡེ་ཤེས་རང་། །མི་འགྱུར་<milestone unit="line" n="386.4"/>མི་གནས་བསྟན་དུ་མེད། །རྨད་བྱུང་བྱ་བྲལ་ཅིར་ཡང་འབྱུང་། །འདི་འགྲོ་འཁྲུལ་པ་སྨན་པས་ཚོལ། །གོ་བ་ཉིད་ནི་དེ་ལ་ཕྱོགས། །མ་ངེས་རིགས་ཀྱི་དེ་བཞིན་འབྱུང་། །འདས་དང་མ་འོངས་ཐ་སྙད་དེ། །སྐྱེ་འགག་དེ་<milestone unit="line" n="386.5"/>ཉིད་མཉམ་པས་གཅིག །ཚོགས་ཀྱི་རང་བཞིན་ལྷུན་གྱིས་དག །འདུ་བྱེད་ལྷག་པ་ཡུད་ཀྱིས་བལྟས། །མཐོང་བ་དེ་ནི་ཡུད་ཙམ་ཡིན། །དམ་ཚིག་སྦྱོར་བ་གཏོར་མ་ལས། །བགེགས་བསལ་སྔགས་ཚིག་མཆོད་དང་<milestone unit="line" n="386.6"/>གཏོར། །ཐམས་ཅད་རྟོག་མེདྭ་ཆེན་པོར་འགྱུར། །ཉིད་ལ་སྒྲིབ་པར་རྟོགས་ན་མེད། །རྒྱ་མཚོ་དང་མཉམ་པ་རྙོག་པ་མེད་པའི་རྒྱུད་ལས། ལྷུན་གྱིས་གྲུབ་པའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་བཀའ་<milestone unit="page" n="387"/><milestone unit="line" n="387.1"/>༄༅། །སྩལ་པ། །གདོད་ནས་མ་སྐྱེས་སྒྲོ་སྐུར་བྲལ། །སྤང་འགེག་སྤྱོད་པ་རང་སར་གྲོལ། །བསྒྱུར་དང་སྤྱོད་ལྔ་རྣམ་པར་དག །འདི་ནི་འགྲོ་ཀུན་བྱང་ཆུབ་སེམས། །རྣམ་དག་ནམ་མཁའ་བཞིན་དུ་གསལ། །སྐྱེ་<milestone unit="line" n="387.2"/>འགག་ཡོད་མེད་མཐའ་ལས་འདས། །དངོས་བྲལ་རིག་གསལ་ཕྱོགས་མ་ལྷུང་། །སྤང་བླང་བཏང་སྙོམས་མངོན་གྱུར་མེད། །བརྗོད་བྲལ་མ་བཅོས་ལྷུན་གྱིས་གྲུབ། །དོན་དམ་བདེ་ཆེན་མཐའ་ལས་འདས། །དུས་<milestone unit="line" n="387.3"/>གསུམ་ཡང་དག་ཨ་ཏི་ནི། །འདུ་འབྲལ་རྟོག་མེད་ལྷུན་གྱིས་གྲུབ། །མི་འགྱུར་བ་ཡི་བལྟ་བ་ལ། །གཡོས་པ་མེད་པའི་རྩི་ཡིས་བཟུང་། །གཡོས་པ་མེད་པའི་ཏིང་འཛིན་ལ། །མ་འགགས་པ་ཡི་རྩི་ཡིས་བཟུང་། །མ་<milestone unit="line" n="387.4"/>འགགས་པ་ཡི་སྤྱོད་པ་ལ། །ལྷུན་གྱིས་གྲུབ་པའི་རྩི་ཡིས་བཟུང་། །དོན་གྱི་རྩི་བཞི་གང་གནས་པ། །བལྟ་བའི་དོན་ལ་གནས་པ་ཡིན། །དེས་ན་སྲིད་གསུམ་རྣམ་པར་དག །འབྱུང་བ་དུག་ལྔ་འདོད་ཡོན་ལྔ། །ཐམས་<milestone unit="line" n="387.5"/>ཅད་མི་འགྱུར་བལྟ་བར་སངས། །བལྟ་བ་མི་ཟད་ནོར་བུ་བཞིན། །ལྷུན་གྲུབ་ཀུན་རྫོགས་ནམ་མཁའ་ཆེ། །ཐིག་ལེ་བརྗོད་བྲལ་མཚོན་དུ་མེད། །གཉིས་སུ་མེད་པའི་སྙིང་པོ་ཨ། །མ་བཀག་མ་སྤངས་རང་སར་<milestone unit="line" n="387.6"/>གྲོལ། །མ་བསལ་མ་བསྒྱུར་རྩོལ་བསྒྲུབ་མེད། །ཡིན་པའི་དོན་ལ་ཡིན་པར་ཤེས། །ཟབ་མོའི་མཛོད་བཞིན་དོན་རྣམས་འབྱུང་། །སྙིང་པོ་ཀུན་ཁྱབ་སུས་རྟོགས་པ། །རྒྱལ་སྲས་བཞིན་དུ་དབུལ་བ་སངས། །མཁའ་ཀློང་<milestone unit="page" n="388"/><milestone unit="line" n="388.1"/>ཀུན་བཟང་ཡེ་ཤེས་འོད། །རྡོ་རྗེ་སེམས་དཔའ་དག་པའི་ཀློང་། །བསྲུང་མཚམས་རིམ་པར་བཀོད་པ་མེད། །ལྟ་བ་བསམ་གཏན་སྤྲོས་དང་བྲལ། །སྤྱད་དུ་མེད་པས་བསྒྲུབ་ཏུ་མེད། །རང་གྲོལ་སྔགས་དང་ཕྱག་རྒྱ་<milestone unit="line" n="388.2"/>དག །མཆོད་བཤགས་ཕྲིན་ལས་གདོད་ནས་རྫོགས། །ལམ་ལྔ་ཕ་རོལ་ཕྱིན་བཅུ་རྫོགས། །འགྲོ་བ་མུ་སྟེགས་རིམ་དགུ་རྫོགས། །སྣང་སྲིད་འཁོར་འདས་ཐམས་ཅད་རྫོགས། །དད་དང་རང་བཞིན་བདག་<milestone unit="line" n="388.3"/>ཉིད་གསུམ། །དབྱིངས་དང་ཀློང་དང་རྫོགས་ཆེན་ནོ། །གཞི་དང་ལམ་དང་འབྲས་བུ་གསུམ། །མ་སྐྱེས་མ་འགགས་ལྷུན་གྱིས་གྲུབ། །ལྷུན་གྲུབ་མ་ནོར་དག་པའི་རྫོང་། །ཕྱོགས་མེད་རང་གྲོལ་དོང་སྤྲུགས་<milestone unit="line" n="388.4"/>དབྱིངས། །གསལ་ཁྱབ་གཉིས་མེད་བདེ་ཆེན་ཀློང་། །སྐུ་གསུམ་ལྷུན་གྲུབ་སྙིང་པོ་ཨ། །རྒྱ་མཚོ་དང་མཉམ་པ་རྙོག་པ་མེད་པའི་རྒྱུད་ལས། ལྟ་བའི་ལེའུ་སྟེ་གསུམ་པའོ།། །།དེ་ནས་བཅོམ་ལྡན་བཀའ་སྩལ་<milestone unit="line" n="388.5"/>པ། །གདོད་ནས་གསལ་བས་བྱིང་རྒོད་བྲལ། །བསྒོམ་བྱ་ཆོས་ཉིད་གུད་ན་མེད། །འདི་ནི་དོན་དམ་བདེ་ཆེན་ངང་། །མ་བཅོས་མ་ཡེངས་རང་སར་གྲོལ། །དྲན་པ་རང་གྲོལ་དོན་དམ་དབྱིངས། །སོ་མ་ལྷུག་པ་གྱི་<milestone unit="line" n="388.6"/>ན་ཙམ། །མིང་ཙམ་བསྒོམ་ཞེས་དེ་ལ་བྱ། །དྲན་འཛིན་མ་སྐྱེས་སྤྲོས་བྲལ་ངང་། །མཉམ་ཉིད་མཁའ་འདྲ་རྙོག་པ་མེད། །ལྷུན་གྲུབ་རྟོག་པས་བྱ་བཙལ་བྲལ། །དང་པོ་ཞི་གནས་དུས་སུ་ནི། །དྲན་པ་ཤེས་བཞིན་རྩི་ཡིས་<milestone unit="page" n="389"/><milestone unit="line" n="389.1"/>༄༅། །བཟུང་། །དཔེར་ན་གླང་ཆེན་ལྕགས་ཀྱུ་བཞིན། །མ་ཡེངས་དྲན་པས་རང་སར་གྲོལ། །གཉིས་པ་མཉམ་གཞག་དུས་སུ་ནི། ཁྲེས་བྱ་ཆོས་ཉིད་བུམ་པར་གཞུག །གསེར་བུམ་ཏིལ་གྱི་སྒྲོན་མ་<milestone unit="line" n="389.2"/>བཞིན། །འགྱུར་མེད་རིག་པ་ནང་ན་གསལ། །གསུམ་པ་རྗེས་ཐོབ་དུས་སུ་ནི། །དབང་པོ་མི་འགག་རང་ཡན་བཞག །གསེར་གླིང་བརྡལ་བའི་ཀླུང་ཆེན་བཞིན། །གང་བལྷས་རྫོགས་པ་ཆེན་པོའི་ཀློང་། །ཐ་མ་ལྷག་<milestone unit="line" n="389.3"/>མཐོང་དུས་སུ་ནི། །མཚན་མ་རང་གྲོལ་བློས་མ་རེག །དུག་སྦྲུལ་འབར་བའི་མདུད་པ་བཞིན། །རྩོལ་བསྒྲུབ་མེད་པར་རང་སར་གྲོལ། །དེ་ལྟར་དུས་བཞི་བསྒོམ་པ་ལ། །བྱིང་བ་བརྒྱད་དང་རྒོད་པ་ལྔ། །བྱིང་རྒོད་སྐྱོན་<milestone unit="line" n="389.4"/>དུ་གཏང་མི་བྱ། །བྱིང་ལ་གསེང་ལ་རྒོད་ན་བསྡུ། །དེ་ལྟར་ཟླ་བ་དྲུག་བསྒོམས་ན། །གཡོ་དང་གོམས་པ་ཐོབ་དང་བརྟན། །གསལ་བ་ནམ་མཁའ་ལྟ་བུ་འབྱུང་། །ནམ་མཁའ་དངས་པའི་ཟླ་བ་བཞིན། །ཀུན་ལ་སྙོམས་<milestone unit="line" n="389.5"/>ལ་རྟོག་སྒྲིབ་མེད། །ཁ་སྐོམ་ཟས་དང་བྲལ་བྱས་ཀྱང་། །མདངས་དང་དབང་པོ་གཏིང་ནས་གསལ། །བཟོད་ཐོབ་ཆོས་བརྒྱད་སྤང་ལེན་མེད། །འདོད་ཡོན་ལྔལས་རྣམ་པར་གྲོལ། །ཉོན་མོངས་ཞེན་འཛིན་རྟོག་པ་<milestone unit="line" n="389.6"/>ཟད། །ལུས་ནི་ཤིང་བལ་ལྟ་བུར་ཡང་། །དབུགས་ནི་འབྱུང་འཇུག་མེད་པའི་ཉམས། །གྲུབ་པའི་རྟགས་རྣམས་འཆར་བ་དང་། །མངོན་ཤེས་ལ་སོགས་མཚན་མ་མཐོང་། །མཁའ་འགྲོས་ལུང་བསྟན་ལ་སོགས་<milestone unit="page" n="390"/><milestone unit="line" n="390.1"/>འབྱུང་། །དེ་ལ་དགའ་བྲོད་མི་བྱ་ཞིང་། །མེད་ཀྱང་ཇི་མི་སྙམས་པའི་ཉམས། །གཉིས་མེད་གསལ་ཁྱབ་ཁྱུང་ཆེན་རྒྱས། །ཀུན་གཞི་་སྐྱེ་མེད་སྙིང་པོ་ལ། །བསྒོམ་དང་མི་བསྒོམ་རྟོག་ལས་འདས། །རྟོག་འདས་དོན་གྱི་ཡེ་<milestone unit="line" n="390.2"/>ཤེས་ལ། །བསྒོམ་བྱ་ཆོས་ཉིད་གུད་ན་མེད། །བསྒོམ་པ་མིང་དུ་བཏགས་པས་ནོར། །ཅི་ཕྱིར་བརྗོད་པ་ཀུན་དང་བྲལ། །རྣམ་རྟོག་གཉེན་པོར་མི་རྟོག་བསྒོམ། །དེ་ཀ་རྟོག་པ་ཆེན་པོ་ཡིན། །རྟོག་པའི་མཚན་མ་ཅི་སྐྱེས་<milestone unit="line" n="390.3"/>ཀྱང་། །དེ་ཉིད་ཆོས་ཉིད་ཡིན་ཤེས་ན། །དུག་ལ་སྨན་དུ་ཤེས་པ་བཞིན། །ཆོས་ཉིད་གཞན་ནས་བཙལ་མི་དགོས། །གསལ་ལ་རྟོག་མེད་ཏིང་འཛིན་ལ། །བསྒོམ་བྱ་སྒོམ་བྱེད་གཉིས་མེད་ངང་། །རྟག་ཆད་གཟུང་འཛིན་<milestone unit="line" n="390.4"/>ཀུན་རྫོབ་དོན། །བླང་དོར་དབྱིངས་དང་ཡེ་ཤེས་རྫོགས། །འགྱུར་བ་མ་ཡིན་དྲང་པོར་གསལ། །ལྷུན་གྱིས་གནས་པས་བདེ་བ་ཆེ། །རང་བྱུང་ཡེ་ཤེས་རྒྱུ་རྐྱེན་བྲལ། །རང་གི་མཐུ་ཡི་རྟོགས་པ་ལས། །ཆོས་ཉིད་གཞན་<milestone unit="line" n="390.5"/>ནས་མི་འབྱུང་ངོ་། །ཚིག་ཏུ་གཞན་ལ་བརྟེན་འདྲ་ཡང་། །དངོས་སུ་བདེ་ཆེན་རང་ལ་ཤར། །རྒྱ་མཚོ་དང་མཉམ་པ་རྙོག་པ་མེད་པའི་རྒྱུད་ལས། །སྒོམ་པའི་ལེའུ་སྟེ་བཞི་པའོ།། །།དེ་ནས་བཅོམ་ལྡན་བཀའ་<milestone unit="line" n="390.6"/>སྩལ་པ། །གདོད་ནས་བླང་དོར་ཀུན་དང་བྲལ། །སྐྱེ་མེད་དོན་དམ་ཆོས་ཉིད་ཀློང་། །སྤྱོད་པའི་དམ་པ་ཁོ་ནའོ། །འགྲོ་འཆག་ཉལ་དང་འདུག་པ་རྣམས། །ཅི་སྤྱོད་དོན་ལས་མ་གཡོས་ཤིང་། །དོན་དམ་བདེ་བའི་རྩིས་<milestone unit="page" n="391"/><milestone unit="line" n="391.1"/>༄༅། །ཟིན་ན། །སྤྱོད་པ་ཞེས་ནི་དེ་ལ་བྱ། །ཕྱི་ནང་གསང་བ་ཁོ་ན་ཉིད། །ཕྱི་རྟོག་ནང་དུ་བསྡུ་བ་དང་། །ནང་རྟོག་གསང་བར་བསྟིམ་པ་སྟེ། །གསང་རྟོག་ཁོ་ན་ཉིད་དུ་གྲོལ། །ལུས་ངག་ཡིད་གསུམ་སྤྱོད་པ་<milestone unit="line" n="391.2"/>ནི། །ལུས་ནི་འབྱུང་ལྔ་འདུས་པའི་ལུས། །སྐུ་ལྔ་ཡེ་ཤེས་རོལ་པ་ཡིས། །རྟོག་མེད་བརྟུལ་ཞུགས་རྒྱན་དུ་རོལ། །འཇིགས་པ་མེད་པའི་སེང་གེ་བཞིན། །འབར་བ་ཆེན་པོ་སྤྲུལ་པའི་སྐུ། །ངག་ནི་སྔགས་དང་སྒྲ་དབྱངས་<milestone unit="line" n="391.3"/>སྒྲ། །འཇིག་རྟེན་འཁྱལ་ཚིག་སྣ་ཚོགས་ཀྱང་། །དཔེར་ན་བྲི་ཎའི་སྐད་བཞིན་དུ། །འགག་མེད་གྲག་སྟོང་རོལ་པར་སྣང་། །སྣང་བ་རང་རིག་གཉིས་མེད་རྫོགས། །སེམས་ནི་ཡེ་ནས་རྣམ་པར་དག །ཉོན་མོངས་ལྔ་ཡི་<milestone unit="line" n="391.4"/>སྐྱོན་དང་བྲལ། །ཨེ་མ་རང་ལ་གནས་བཞིན་དུ། །སྤྱད་པས་ཐོབ་འདོད་ཨེ་མ་འཁྲུལ། །སྤྱོད་བྱེད་བྲལ་བའི་རྒྱ་མཚོ་ནི། །དྲན་རྟོག་མེད་པའི་ཡེ་ཤེས་ལ། །ཐོབ་པར་བྱ་བའི་སངས་རྒྱས་དང་། །སྤང་བར་བྱ་བའི་སེམས་<milestone unit="line" n="391.5"/>ཅན་གཉིས། །བྱང་ཆུབ་སེམས་སུ་རོ་གཅིག་པས། །ལམ་པས་བཅོས་སུ་ག་ལ་ཡོད། །ཅི་ཕྱིར་དགག་བསྒྲུབ་མེད་པ་ལ། །རྩལ་སྤྲུགས་རེ་དོགས་ཡུལ་ལས་འདས། །མཐོ་རིས་འདྲེན་པའི་དགེ་བ་དང་། །འཁོར་བར་<milestone unit="line" n="391.6"/>ལྟུང་བའི་སྡིག་པ་གཉིས། །ཆོས་ཀྱི་དབྱིངས་སུ་ཡོངས་མཉམ་པས། །རྫོགསཆེན རིསམེདཆོས་ཆེན་པོ། །ཐོད་རྒལ་བློ་ཡི་བདུད་རྩི་འདི། །སྐལ་མེད་རྨོངས་པའི་བདུད་དུ་འགྱུར། །དཔེར་ན་དུག་གིརངབཞིན་<milestone unit="page" n="392"/><milestone unit="line" n="392.1"/>ལ། །རྨ་བྱ་དག་ལ་རྒྱན་གྱིས་མཛེས། །གཞན་རྣམས་ལ་ནི་དུག་གིས་འཇིགས། །ཐམས་ཅད་རྫོགས་པའི་བདེ་ཆེན་པོ། །སྐྱེ་འགག་མེད་པར་ལྷུན་གྱིས་གྲུབ། །ཁྱབ་གདལ་མ་བཅོས་ཡེ་སངས་རྒྱས། །སྤྲོས་བྲལ་གཉིས་<milestone unit="line" n="392.2"/>མེད་ཁོ་ནའོ། །དོན་འདི་ངེས་པར་རྟོགས་ན་ནི། །རྒྱལ་བ་རྣམས་དང་མཉམ་པ་ཡིན། །སེམས་ཉིད་དོན་གྱི་ཡེ་ཤེས་ལ། །སྤྱད་པར་བྱ་བའི་གནས་དང་བྲལ། །བྱ་བྲལ་ངང་ལ་རྣམ་པར་རོལ། །མིང་ཙམ་སྤྱོད་ཅེས་དེ་ལ་<milestone unit="line" n="392.3"/>བྱ། །འདའ་ཀ་མ་ཡི་སྤྱོད་པ་ནི། །ཅིར་སྣང་བྱང་ཆུབ་སེམས་སུ་སྤྱོད། །སེམས་ཉིད་ཆོས་ཀྱི་སྐུ་རུ་བྱ། །སྐུ་ཉིད་སྤྱད་བྱ་སྤྱོད་བྱེད་བྲལ། །བྱ་བྲལ་ངང་ལ་གང་གནས་པ། །སྐྱེ་མེད་དོན་གྱི་རྣལ་འེབྱོར་རོ། །རྒྱ་མཚོ་དང་<milestone unit="line" n="392.4"/>མཉམ་པ་རྙོག་པ་མེད་པའི་རྒྱུད་ལས། སྤྱོད་པའི་ལེའུ་སྟེ་ལྔ་པའོ།། །།དེ་ནས་བཅོམ་ལྡན་བཀའ་སྩལ་པ། །གདོད་ནས་མ་སྐྱེས་ཐོབ་བསྒྲུབ་འདས། །རེ་དོགས་བློ་ལས་རྣམ་པར་གྲོལ། །སྐྱེ་མེད་བརྗོད་མེད་ཁོ་ན་<milestone unit="line" n="392.5"/>ཉིད། །མཐའ་བྲལ་གཉིས་མེད་དོན་དམ་ཀློང་། །དགག་བྱ་བསྒྲུབ་བྱ་རྣམ་པར་དག །མ་སྐྱེས་བྱ་བྲལ་ཆོས་ཉིད་ཀློང་། །ཅིར་ཡང་མི་དམིགས་ཁྱབ་གདལ་ལ། །བགྲོད་དུ་མེད་པར་ལྷུན་གྱིས་གྲུབ། སྐྱེ་མེད་གཉིས་མེད་<milestone unit="line" n="392.6"/>སྤྲོས་དང་བྲལ། །སྐུ་ལྔ་ཡེ་ཤེས་ལྔ་ཡི་ངང་། །རྟོག་བྲལ་དམིགས་མེད་ཁྱབ་གདལ་ཀློང་། །སྤྲོས་མེད་བྱང་ཆུབ་སྙིང་པོའི་དབྱིངས། །འབྲས་བུ་བལྟ་བསྒོམ་སྤྱོད་པ་བསྟན། །རང་སྣང་ག་་མ་ལམ་ལས་གྲོལ། །ཁྱབ་<milestone unit="page" n="393"/><milestone unit="line" n="393.1"/>༄༅། །གདལ་འུབ་ཆུབ་ས་ཆེན་ནོན། །རྒྱལ་པོ་བཙོན་དུ་བཟུང་བ་དང་། །བདུད་རྩིའི་ཐིགས་པ་ལྕེ་ལ་བཞག །གངས་རི་རྩེ་ནས་བསྙིལ་བ་སྟེ། ་རྐོང་རྟའི་གཟེར་མགོ་གཅད་པར་བྱ། །རྟོག་མེད་མཉམ་ཉིད་<milestone unit="line" n="393.2"/>ཆོས་ཀྱི་སྐུ། །ཅིར་ཡང་མ་འགགས་སྤྲུལ་པའི་སྐུ། །གཉིས་སུ་མེད་པས་རྫོགས་པའི་སྐུ། །སྐུ་གསུམ་རྫོགས་པས་ཐིག་ལེ་གཅིག །བསམ་འདས་བརྗོད་མེད་རང་སར་གྲོལ། །ཀུན་བཟང་དབྱེར་མེད་སྐྱེ་མེད་<milestone unit="line" n="393.3"/>ས། །ཐོབ་བསྒྲུབ་མེད་པར་ཐམས་ཅད་རྫོགས། །སྣང་སྲིད་བྱང་ཆུབ་སེམས་སུ་རྫོགས། །འཁོར་འདས་ཆོས་ཀྱི་དབྱིངས་སུ་རྫོགས། །སྐུ་གསུམ་ཐིག་ལེ་གཅིག་ཏུ་རྫོགས། །ལྷག་མ་མེད་པར་ཡོངས་སུ་རྫོགས། །མི་<milestone unit="line" n="393.4"/>འགྱུར་མཉམ་ཉིད་དཔེ་དང་བྲལ། །དཔེ་བྲལ་ཡེ་ཤེས་མཚོན་དུ་མེད། །ཅི་ཕྱིར་བསམ་བརྗོད་དམིགས་པ་མེད། །དམིགས་མེད་བློ་འདས་རང་སར་གྲོལ། །མི་སྐྱེ་མི་འགག་ལྷུན་གྱིས་གྲུབ། །གོ་བའི་ཡུལ་ན་བགྲོད་དུ་<milestone unit="line" n="393.5"/>མེད། །བགྲོད་དུ་མེད་པས་ས་ལམ་རྫོགས། །གཉིས་མེད་རྫོགས་པས་མཐའ་བྲལ་རྫོང་། །དམིགས་མེད་མ་སྐྱེས་དེ་ཉིད་ངང་། །འགག་མེད་ཨུ་ལི་ཀྭ་ལིར་རོལ། །བྱར་མེད་མ་བཙལ་ལྷུན་གྱིས་གྲུབ། །སྨྲ་བསམ་<milestone unit="line" n="393.6"/>བརྗོད་མེད་ཚིག་ལས་འདས། །དངོས་སུ་མི་སྣང་ཀུན་ལ་ཁྱབ། །ཁྱབ་གདལ་མ་བཅོས་ཡེ་སངས་རྒྱས། །རང་བཞིན་འོད་གསལ་རྣམ་པར་དག །དགག་བསྒྲུབ་མེད་པའི་ཡེ་ཤེས་ནི། །རྒྱུ་ཡིས་མ་བསྐྱེད་རྐྱེན་དང་<milestone unit="page" n="394"/><milestone unit="line" n="394.1"/>བྲལ། །སྟོང་གསལ་དབྱེར་མེད་ཡེ་ཤེས་ཅན། །སྐྱེ་འགག་མེད་པར་རྣམ་པར་དག །ཁྱབ་གདལ་གཉིས་མེད་ཡེ་གདལ་ཀློང་། །ཀུན་རྫོགས་བླ་མེད་ཐེག་ཀུན་གཙོ། །ས་རྣམས་ཀུན་གྱི་ངོ་བོའོ། །ཁྱབ་གདལ་ཡངས་པ་<milestone unit="line" n="394.2"/>ནམ་མཁའི་ཀློང་། །རྒྱ་མཚོ་བདེ་ཆེན་ཀུན་རྫོགས་གྲོལ། །ཉི་མ་དུས་གསུམ་དེ་བཞིན་ཉིད། །ནོར་བུ་འོད་འབྱུང་འགྲན་ཟླ་མེད། །སྐྱེ་མེད་རྟོག་མེད་ལྷུན་གྱིས་གྲུབ། །འགྱུར་མེད་རང་གསལ་རྣམ་པར་དག །མཐའ་<milestone unit="line" n="394.3"/>བྲལ་རང་གྲོལ་མཚོན་དུ་མེད། །དེ་ཉིད་ཤེས་ཀྱིས་རྟོགས་ན་གྲོལ། །རྒྱལ་སྲས་བཞིན་དུ་རེ་དོགས་མེད། །རྒྱ་མཚོ་དང་མཉམ་པ་རྙོག་པ་མེད་པའི་རྒྱུད་ལས། འབྲས་བུའི་ལེའུ་སྟེ་དྲུག་པའོ།། །།དེ་ནས་བཅོམ་<milestone unit="line" n="394.4"/>ལྡན་བཀའ་སྩལ་པ། །ང་ནི་སྐྱེ་མེད་མངོན་སངས་རྒྱས། །གཟུགས་གནས་ཐམས་ཅད་ང་ལས་བྱུང་། །འཇམ་དཔལ་པདྨ་ཡང་དག་རྩི། །ཕུར་བུ་ཡུམ་སྔགས་འཇིག་རྟེན་རྫོགས། །རྨད་བྱུང་ཐེག་ཆེན་སྣ་ཚོགས་<milestone unit="line" n="394.5"/>བསྟན། །བདེན་བཞི་ཡང་དག་རྣམ་རིག་དོན། །བདེན་གཉིས་གསུམ་རིག་དེ་ཉིད་བཞི། །སྐུ་ལྔ་ཐིག་ལེ་ཆོསདབྱིངས་ཤེས། །ལྷུན་གྲུབ་རྨད་བྱུང་ཉིད་སངས་རྒྱས། །ངོ་མཚར་སྐུ་ལྔ་ཡེ་ཤེས་རྫོགས། །གཉིས་མེད་<milestone unit="line" n="394.6"/>དབྱིངས་སུ་འབྲས་བུའི་ཀློང་། །མ་བསྐྱེད་དོན་ལ་རྫོགས་པ་བདེ། །དོན་དམ་རང་བཞིན་འགྱུར་བ་མེད། །རྨོངས་པ་སངས་རྒྱས་ཐིག་ལེའི་ཀློང་། །བྱང་ཆུབ་རིག་པ་བདེ་ཆེན་རྫོགས། །འབྱུང་བཞི་སངས་རྒྱས་ཡོངས་<milestone unit="page" n="395"/><milestone unit="line" n="395.1"/>༄༅། །རྫོགས་སེམས། །སྙིང་པོ་ནམ་མཁའ་རྫོགས་པའི་ཐེག །འཁོར་བ་མ་ལུས་དོན་ལ་སེམས། །རང་བྱུང་འདི་རྟོགས་དམིགས་དང་བྲལ། །སེམས་ཅན་རྣལ་འབྱོར་ཐུགས་རྗེས་བསྒྲལ། །མ་བཙལ་དོན་དམ་<milestone unit="line" n="395.2"/>གྲུབ་པའི་ཀློང་། །སྲིད་གསུམ་དབང་པོ་ཐམས་ཅད་གསལ། །ཐམས་ཅད་ཡེ་བརྡལ་སྤྲོ་བསྡུ་འཆིངས། །བླ་མེད་སྲིད་པའི་འཆི་བདག་མེད། །དངོས་བདེ་རིག་པ་ལོགས་ན་མེད། །གཞི་རྩ་བྲལ་བས་སྐྱེ་མེད་སྣང་། །རྒྱུད་<milestone unit="line" n="395.3"/>ལུང་སེམས་ནི་མི་ནུབ་སྨྲ། །སྣང་སྲིད་ཐམས་ཅད་མི་ནུབ་དང་། །སྲིད་གསུམ་སྐྱེ་འགྲོ་བདེ་བ་ཉིད། །རྗེ་བཙན་ངས་བཤད་སྐྱོན་མེད་མཆོག །འགྲོ་ཀུན་མི་འགྱུར་ངང་གནས་མཛད། །བདེ་ཆེན་ཡ་མཚན་སྨྲ་བསམ་<milestone unit="line" n="395.4"/>འདས། །དམིགས་མེད་སྣང་བ་གཡོས་པ་མེད། །རྟོག་པ་ཉམས་ཏེ་བདེ་ཆེན་སེམས། །འཁོར་བ་ཇི་ལྟར་ཆོས་ཀྱི་སྐུ། །ནམ་མཁའ་ཀུན་བསྐྱེད་དྲན་མེད་ནི། །རྩེ་མོ་དེ་ཉིད་འབྲས་བུ་སྨྲ། །མ་སོང་འབྲལ་མེད་དུས་<milestone unit="line" n="395.5"/>གསུམ་བསྲུང་། །དམ་ཚིག་སྤྱོད་པ་མ་སྤངས་འགྲུབ། །རིག་པ་གང་ཡང་བདག་དོན་སྣང་། །འདུ་འབྲལ་ཀུན་ལ་སྣང་སྲིད་རྒྱུ། །ཚོགས་མཆོད་བསོད་ནམས་དུས་གསུམ་མཉམ། །འདུ་འབྲལ་མེད་པའི་ས་རུ་<milestone unit="line" n="395.6"/>བརྟགས། །སྣ་ཚོགས་འབྱུང་བ་ནམ་མཁར་རིག །ཀུན་འདུས་བལྟ་བའི་ཐེག་བརྒྱད་འདུས། །ཡིད་ལ་མ་ལུས་རྩ་བྲལ་གནས། །མི་འགྱུར་ཡང་དག་རྒྱུ་ལ་བདེ། །འབྲས་བུ་སྣང་སྲིད་འཁོར་བ་ཆོད། །དཔལ་ལྡན་<milestone unit="page" n="396"/><milestone unit="line" n="396.1"/>སངས་རྒྱས་སྐྱེ་མེད་གྲོལ། །ཐམས་ཅད་གཅིག་པའི་ཡེ་ཤེས་རྗེ། །བལྷ་བ་འགྲོ་དྲུག་ཐམས་ཅད་ཁྱབ། །ཡེ་ནས་བྱས་ནས་མ་བསྒྲུབས་ཏེ། །གནས་ལ་མ་བྱས་ཀུན་ལ་གསལ། །མ་ལུས་རག་ལུས་གཞན་བཅོས་<milestone unit="line" n="396.2"/>མེད། །སྤྲུལ་པའི་རྒྱ་མཚོ་ངང་དུ་འདུས། །མ་བཅོས་འདི་ལ་ཀུན་ནས་སྲོག །དུས་གསུམ་འཕོ་འགྱུར་སྲོག་གི་ཀློང་། །འདི་རུ་སངས་རྒྱས་སྐྱེ་འགག་མེད། །འགྲོ་རྣམས་འཆི་མེད་སྐྱེ་ཤི་སྲིད། །སྲོག་གི་ཡུལ་ལ་སེམས་ཀྱི་<milestone unit="line" n="396.3"/>འཛིན། །སྐྱེ་མེད་དུས་གསུམ་སྣང་སྲིད་འཕགས། །དུས་གསུམ་གར་ཡང་བསམ་དུ་མེད། །བརྗོད་དུ་མེད་པའི་ཆགས་མེད་ཀློང་། །མ་ཡེངས་ཀུན་ལ་འགྱུར་མེད་འགྲུབ། །སྨྲ་བསམ་ཆགས་མེད་སྤྲོས་བྲལ་སྲོག །རྒྱུ་<milestone unit="line" n="396.4"/>རྐྱེན་མྱུ་གུ་མ་བཅོས་གནས། །སྤྲོས་མེད་རིན་ཆེན་རྒྱུ་ལ་གནས། རྐྱེན་གྱིས་སྐྱེ་འགག་དམིགས་མེད་སེམས། །ཡུལ་སེམས་སྦྱོར་བ་དེ་ལ་སེམས། །མ་སྤྲོས་བསྲུང་བསྒོམ་དེ་ལ་མེད། །མ་ཡེངས་རྟོག་མེད་གཟུང་འཛིན་<milestone unit="line" n="396.5"/>མེད། །བླ་མེད་བྱང་ཆུབ་རྐྱེན་བྲལ་འབྱུང་། །སྣང་སྲིད་ཐམས་ཅད་བྱང་ཆུབ་རྒྱུ། །སྐྱེ་མེད་སྒྲིབ་མེད་ཟབ་མོ་དེ། །དུག་གསུམ་རྩད་གཅོད་འཁོར་བ་སྒྲོལ། །རིན་ཆེན་ལམ་སྟོན་མི་འགྱུར་གནས། །ཡེ་གསལ་སྙིང་པོ་ཀུན་<milestone unit="line" n="396.6"/>བཟང་གྲུབ། །རྟགཆེནབདེལལོངས་སྤྱོད་རྫོགས། །འདི་ཤེས་དྲང་སྲོང་སྤྱོད་ཡུལ་གསུངས། །བདེ་བ་འགྲོ་བའི་བྱང་ཆུབ་སྟེ། །ཀློང་རྫོགས་ཁྱབ་པས་སྔགས་པས་ཟུང་། །གཞལ་ཡས་ཡེ་ཤེས་སྐྱེ་འགག་དང་། །དོན་<milestone unit="page" n="397"/><milestone unit="line" n="397.1"/>༄༅། །དུ་ནམ་མཁའ་བདེ་སངས་རྒྱས། །བྱང་ཆུབ་ཤིན་ཏུ་བདེ་ཆེན་ཀློང་། །ཐེག་པ་སྤྱི་གཅོད་འདི་ལ་ནི། །རྩལ་གསུམ་རྫོགས་པའི་གཡང་ས་གཅོད། །བཅོས་ཀྱང་མི་མཉམ་ཡོ་ག་གསུམ། །ཅི་ལྟར་སྤྱད་ཀྱང་<milestone unit="line" n="397.2"/>རྒྱུ་ལ་རྩོལ། །ཨ་ཏི་ཡོངས་ལ་་རྩོལ་བསྒྲུབ་བྲལ། །རིན་ཆེན་བྱང་ཆུབ་རང་སེམས་སོ། །འོག་མས་ཆོས་སྤྱོད་འབྲས་བུ་རིང་། །སེང་རྫོགས་དོན་ལ་ནེ་ཅོག་ཀྱང་ཙོ་འགལ། མ་བཅོས་འགྱུར་མེད་ཆོས་ཉིད་ཏིག །བྱང་ཆུབ་<milestone unit="line" n="397.3"/>དུས་གསུམ་ཨ་ཏི་སྣང་། །འཁོར་བ་དུས་གསུམ་མ་བསྒྲིབས་འདས། །ཡེ་ཤེས་ལྔ་རུ་གསལ་བའི་ཐུགས། །བྱང་ཆུབ་མ་གོལ་ཐེག་ཀུན་ཆོས། །གསུམ་རྒྱུ་རྩོལ་བྲལ་ལུང་ལས་གྲོལ། །ཡོ་ག་རྣམ་གསུམ་བྱིས་རྩེད་<milestone unit="line" n="397.4"/>འདྲ། །འགྱུར་མེད་ཨ་ཏིའི་ཉི་མ་དེ། །ཁམས་གསུམ་མུན་སེལ་རང་བྱུང་ཤར། །ལྷུན་གྲུབ་སྙིང་པོ་ཡེ་ནས་གསལ། །དོན་དམ་བཙལ་དུ་ཇི་བཞིན་ཀློང་། །རྣམ་དག་ཀློང་རྟོག་ཆོས་ཀྱི་སྐུ། །ལོངས་སྐུ་ཡེ་ཤེས་སྤྲུལ་པས་<milestone unit="line" n="397.5"/>སྤྲུལ། །ཐུགས་རྗེ་མ་གཡོས་རང་བཞིན་མཁས། །བདེ་ཆེན་སྒྲོན་མེས་ཐུགས་རྗེ་རྫོགས། །རྒྱ་མཚོ་དང་མཉམ་པ་རྙོག་པ་མེད་པའི་རྒྱུད་ལས། །ཆོས་ཉིད་འགྱུར་བ་མེད་པའི་ལེའུ་སྟེ་བདུན་པའོ།། །།དེ་ནས་<milestone unit="line" n="397.6"/>བཅོམ་ལྡན་འདི་སྐད་གསུངས། །ཨེ་མ་ཧོ་སངས་རྒྱས་ཐམས་ཅད་ཀྱི། །ཆོས་ཀྱི་དབྱིངས་ནི་ཡི་གེ་མེད། །རངབཞིནའདིགསལཡོངས་སུ་དག །ནམ་མཁའི་དབྱིངསབཞིནདྲིམམེད། །བདུད་རྩི་དྲི་མེད་བརྒྱད་ལྡན་<milestone unit="page" n="398"/><milestone unit="line" n="398.1"/>མཚོ། །མཁའ་ལ་ཉི་ཤར་འོད་ཟེར་ལྔ། །དབུས་ན་ནམ་མཁའ་བཞི་ཡི་མཐོངས། །སྟེང་ན་རིན་ཆེན་བཅུ་གསུམ་སྟེ། །བདེ་གཤེགས་མི་མཆོད་རང་སེམས་མཆོད། །རང་སེམས་སངས་རྒྱས་ཡིན་པ་ལས། །སངས་རྒྱས་<milestone unit="line" n="398.2"/>གཞན་དུ་མི་བཙལ་ཏེ། །རིག་པ་རང་གྲོལ་བྱ་བཙལ་བྲལ། །རང་སྣང་འཁོར་བའི་རྒྱ་མཚོ་འདི། །དཔེར་ན་རྨི་ལམ་ལྟ་བུ་སྟེ། །རྨི་ལམ་བདེ་སྡུག་སྣ་ཚོགས་ཀྱང་། །གཉིད་སད་དུས་ན་ཆོས་ཀྱི་སྐུ། །ཚངས་པ་ཁྱབ་<milestone unit="line" n="398.3"/>འཇུག་ལ་སོགས་བསྒོམ། །ལོག་པའི་ལམ་དུ་ཞུགས་པའོ། །ནམ་མཁའ་ལྟ་བུར་སེམས་འགགས་པ། །ཉི་ཚེ་བ་ཡི་སྟོང་པར་ལྟུང་། །མི་གཙང་ཀེང་རུས་ལ་སོགས་བསྒོམ། །ཕྱི་ཡི་སྒྲིབ་པ་ཅན་དང་མཚུངས། །འགོག་<milestone unit="line" n="398.4"/>པའི་སྙོམས་འཇུག་སྒོམ་བྱེད་པ། །སྐྱེ་མཆེད་བཞི་ལས་ཐར་ལམ་མེད། །ཕུང་པོ་གཏན་ཚིགས་གཞི་གནས་བསྒོམ །དེ་ཀ་རྟོག་པར་ཤེས་པར་གྱིས། །ལྷ་དང་དཀྱིལ་འཁོར་ཞལ་ཕྱག་བསྒོམ། །མེད་པར་སྒྲོ་ཡིས་<milestone unit="line" n="398.5"/>བཏགས་པ་ཡིན། །རྩ་ལུང་ཐིག་ལེར་བདེ་བ་འཛིན། །རོ་མྱགས་མངལ་གྱི་སྲིན་བུར་མཚུངས། །སྐད་ཅིག་སྣང་སྲིད་ལྷ་རུ་གསལ། །འདི་ནི་རྩོལ་བའི་ནང་དུ་འགྱུར། །ཞི་གནས་འཐིབ་པོའི་སྒོམ་བྱེད་པ། །མ་ཧེ་གླང་<milestone unit="line" n="398.6"/>དང་ཁྱད་པར་མེད། །གསལ་བ་ཕྱི་ནང་མེད་པར་སེམས། །རྣམ་རིག་པས་ཀྱང་ཤིན་ཏུ་གསོག །ཀུན་ཡིན་གང་མ་ཡིན་སོགས་པ། །ཨ་ཏིར་ཁས་འཆིས་མུ་སྟེགས་ཆོས། །རྫོགས་ཆེན་རིས་མེད་བྱ་བཙལ་བྲལ རྒྱ་<milestone unit="page" n="399"/><milestone unit="line" n="399.1"/>༄༅། །ཆད་ཕྱོགས་ལྷུང་མེད་པའི་ཕྱིར། །རེ་ཞིག་རྫོགས་ཆེན་རོལ་པར་མཚོན། །སེམས་དཔའ་རྡོ་རྗེ་ཁྱོད་ལ་གཏད། །སེམས་དཔའ་ཆེན་པོ་འདི་ལྷ་སྟེ། །སློབ་དཔོན་སྙིང་བཏོན་གདམས་ངག་ཐོབ། །མཚམས་<milestone unit="line" n="399.2"/>མེད་གསུམ་གྱིས་རྫོགས་སངས་རྒྱས། །ཕ་མ་བསད་པས་འབྲས་བུ་སྟེང་། །ལྷ་བས་དམྱལ་བ་ཤིན་ཏུ་ཆེ། །སྣང་བ་ཐམས་ཅད་རྫུན་ལམ་ཁྱེར། །ཅི་སྤྱོད་མོ་གཤམ་བུ་བཞིན་སྤྱོད། །འཁོར་བའི་ཆོས་ལ་ཆགས་<milestone unit="line" n="399.3"/>པ་སྤྱད། །བྱ་ལམ་ཁམས་སུ་གཅིག་པུ་སྡོད། །འགྲོ་དྲུག་མ་གཏོགས་སེམས་ཅན་གཉིས། །སྤྲུལ་སྐུ་དམྱལ་བའི་གནས་སུ་འགྲོ། །གང་གྭའི་ཆུ་དང་སིནྟྲའི་མཚོ། །ཁྱོད་ཀྱིས་རྟག་ཏུ་བསྲེས་ལ་འཐུང་། །ཡུམ་གྱི་བྷ་ག་རྟག་<milestone unit="line" n="399.4"/>ཏུ་ལྟོས། །བཙུན་མོ་དེས་ཀྱང་མེ་ལོང་སྟོན། །ལྡེམ་པོར་དགོངས་པ་མ་གོ་བར། །སྒྲ་བཞིན་སྤྱད་ན་ལོག་པའི་ལམ། །རྡོ་རྗེ་སེམས་དཔའ་དཔའ་བོ་ཆེ། །འདས་པའི་དུས་ན་སྔོན་བྱུང་དང་། །དུས་གསུམ་འབྱུང་བའི་<milestone unit="line" n="399.5"/>སངས་རྒྱས་རྣམས། །ཏིང་འཛིན་རྒྱ་མཚོ་འདི་ལས་འབྱུང་། །རྦ་རླབས་མེད་པའི་མཉམ་ཉིད་མཚོ། །རྙོག་པ་མེད་པའི་དྲི་མེད་ཆུ། །གདོད་ནས་དག་པའི་བདུད་རྩི་འདིས། །ཁམས་གསུམ་འཁོར་བའི་དྲི་མ་འཁྲུད། །དེ་<milestone unit="line" n="399.6"/>ནས་རྡོ་རྗེ་སེམས་དཔའ་ཡིས། །ཆེད་དུ་བརྗོད་པ་འདི་བརྗོད་དོ། །ཀུན་རིག་ཐུགས་ཀྱི་དཔལ་བེའུ་ནས། །ཟབ་མོ་བདུད་རྩི་ལྟ་བུའི་ཆོས། །ཆོས་ཉིད་བྱིན་གྱིས་བརླབས་པ་ཡིས། །རྙོག་མེད་རྒྱ་མཚོའི་ཀློང་སྟོན་<milestone unit="page" n="400"/><milestone unit="line" n="400.1"/>པ། །མཉམ་ཉིད་རྒྱ་མཚོ་ལྟ་བུ་ཡི། །ཀུན་ཏུ་བཟང་ལ་མངོན་བསྟོད་དོ། །ཆོས་ཐམས་ཅད་རྒྱ་མཚོའི་མཐའ་དང་མཉམ་པ་རྙོག་པ་མེད་པའི་རྒྱུད། བཅོམ་ལྡན་འདས་ཀུན་རིག་རྒྱལ་པོས་གསུངས་པ་རྫོགས་སོ། །རྒྱ་<milestone unit="line" n="400.2"/>གར་གྱི་མཁན་པོ་ཤི་སིདྷ་དང་། བོད་ཀྱི་ལོ་ཙྭ་བ་བི་རོ་ཙ་ནས་བསྒྱུར་བའོ།། །། ༄༅། །རྒྱ་གར་སྐད་དུ། །སརྦ་དྷརྨུ་མ་ཧྭ་སརྙི་བོ་དྷི་ཙིསྟ་ས༷་སྭ་ར་མྱུ་ལསྣྲོ་ད་ན་སྲུརུ་ཙནྟྲ་ས་བཱ་མ་ལ་ཏནྟྲ། བོད་</p></div1>
        </body>
    </text>
</TEI.2>