<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0366-text.xml">
    <teiHeader lang="tib">
        <fileDesc>
            <titleStmt>
                <title><!--byang skor gyi rgyud phyi ma/-->བྱང་སྐོར་གྱི་རྒྱུད་ཕྱི་མ།</title>
            </titleStmt>
            <publicationStmt lang="eng">
                <idno type="thdl">ngb-pt-0366-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=444.1; end=465.2--><milestone unit="page" n="444"/><milestone unit="line" n="444.1"/>༧། བྱང་སྐོར་གྱི་རྒྱུད་ཕྱི་མ། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །སྔོན་འདས་པའི་དུས་མ་བྱུང་བའི་སྔོན་རོལ་ན། སྲིད་པ་ཐམས་ཅད་ཀྱི་སེམས་ཅན་མྱ་ངན་ལས་འདའ་བ་དང་། ཐེ་ཚོམ་<milestone unit="line" n="444.2"/>བཅད་པའི་ཕྱིར་རྡོ་རྗེ་སེམས་དཔས་ཞུས་པ། རྡོ་རྗེ་སེམས་དཔས་ཡང་གསོལ་པ་དང་། འཇིག་རྟེན་པ་ཡི་ཆོས་རྣམས་ལས། །སེམས་ཅན་མྱ་ངན་ཇི་ལྟར་འདའ། །རྟག་ཆད་མཐའ་གཉིས་གང་དུ་བསྡུ། །ཡང་དག་<milestone unit="line" n="444.3"/>རྫོགས་ཀྱིས་བཀའ་སྩོལ་ཅིག །དེ་སྐད་གསོལ་པ་གསན་ནས་ཀྱང་། །ཉག་གཅིག་ཡབ་ཀྱིས་བཀའ་སྩལ་པ། །ཉོན་ཅིག་གཡུང་དྲུང་ཡང་དག་པ། །སྣོད་ཀྱི་འཇིག་རྟེན་ཀུན་བཟང་ཀློང་། །བཅུད་ཀྱི་འཇིག་རྟེན་<milestone unit="line" n="444.4"/>སངས་རྒྱས་རྒྱུ། །ཕྱི་ནང་སྣོད་བཅུད་རྣམ་པར་དག །རྟག་ཆད་མཐའ་གཉིས་མྱ་ངན་འདས། །གཡུང་དྲུང་ལྷ་ཡིས་ཡང་གསོལ་པ། །སྟོན་པ་རྣམ་གསུམ་གང་ལ་བགྱི། །སྡུད་པ་རྣམ་གསུམ་གང་ལ་བགྱི། །གནས་ཞེས་<milestone unit="line" n="444.5"/>བགྱི་བ་ཇི་ལྟ་བུ། །གནས་ལ་ངེས་པ་དུ་ཞིག་མཆིས། །དུས་ཞེས་བགྱི་བ་ཇི་ལྟ་བུ། །དུས་ལ་རྣམ་པ་དུ་ཞིག་མཆིས། །ཡང་དག་རྫོགས་ཀྱི་བཀའ་སྩོལ་ཅིག །ཉོན་ཅིག་གཡུང་དྲུང་ཡང་དག་པ། །སྟོན་པ་རྣམ་གསུམ་ཡེ་<milestone unit="line" n="444.6"/>ཤེས་སྐུ། །སྡུད་པ་རྣམ་གསུམ་རིག་པའི་གཏེར། །འཕོ་འགྱུར་མེད་པས་གནས་ཞེས་བྱ། །ཡང་དག་དོན་རྟོགས་དུས་ཞེས་བྱ། །རྡོ་རྗེ་སེམས་དཔས་ཡང་གསོལ་པ། །ལྷ་ལ་རྣམ་པ་དུ་ཞིག་མཆིས། །འཁོར་ལ་རྣམ་པ་དུ་<milestone unit="page" n="445"/><milestone unit="line" n="445.1"/>༄༅། །ཞིག་མཆིས། །ལུང་ལ་རྣམ་པ་དུ་ཞིག་མཆིས། །ཡང་དག་རྫོགས་ཀྱིས་བཀའ་རྩོལ་ཅིག །ཉོན་ཅིག་གཡུང་དྲུང་ཡང་དག་པ། །ལྷ་ལ་རྣམ་པ་གསུམ་དུ་བསྟན། །འཁོར་ལ་རྣམ་པ་གསུམ་དུ་བསྟན། །ལུང་<milestone unit="line" n="445.2"/>ལ་རྣམ་པ་གསུམ་དུ་བསྟན། །རྡོ་རྗེ་སེམས་དཔས་ཡང་གསོལ་པ། །རྒྱུད་ཅེས་བགྱི་བ་ཇི་ལྟར་ལགས། །ལུང་ཞེས་བགྱི་བ་ཇི་ལྟར་ལགས། །མན་ངག་ཞེས་བགྱི་ཇི་ལྟར་ལགས། །ཉོན་ཅིག་གཡུང་དྲུང་ཡང་དག་<milestone unit="line" n="445.3"/>པ། །རྒྱུད་ཅེས་བྱ་བ་འབྲེལ་པའི་དོན། །ལུང་ཞེ་བྱ་བ་སྟོན་པའི་བཀའ། །མན་ངག་ཅེས་བྱ་ལ་ལྔའོ། །རྡོ་རྗེ་སེམས་དཔས་ཡང་གསོལ་པ། །ཡུམ་གྱི་དབྱིངས་ཞེས་གང་ལ་བགྱི། །ཡབ་ཀྱི་མཁའ་ཞེས་གང་ལ་<milestone unit="line" n="445.4"/>བགྱི། །བླང་དོར་མེད་པ་གང་གིས་འགྲུབ། །འཁོར་བ་གནས་འདི་མི་འཚལ་ན། །ཀློང་ཞེས་བགྱི་བ་ཇི་ལྟ་བུ། །ཉོན་ཅིག་གཡུང་དྲུང་ཡང་དག་པ། །འདུ་འབྲལ་མེད་པ་ཡུམ་གྱི་དབྱིངས། །སྐྱེ་འཆི་མེད་པ་ཡབ་གྱི་<milestone unit="line" n="445.5"/>མཁའ། །བླང་དོར་མེད་པ་བདེ་ཆེན་ཀློང་། །བདེ་བ་ཆེན་པོའི་དོན་རྟོགས་ན། །བླང་དོར་མེད་པ་དེ་ཡི་འགྲུབ། །གཉིས་མེད་དོན་རྟོགས་དེ་ཡི་ངང་། །རྡོ་རྗེ་སེམས་དཔས་ཡང་གསོལ་པ། །ཆོས་ཉིད་རྟག་པའི་གཡུང་<milestone unit="line" n="445.6"/>དྲུང་ལ། །སེམས་ཉིད་དོན་གྱི་ལ་དོར་ན། །རྟོག་པའི་ལྟ་བ་ལ་དོར་རོ། །རྡོ་རྗེ་སེམས་དཔས་ཡང་གསོལ་པ། །མ་ཞེས་བགྱི་བ་གང་གི་དབྱིངས། །མོ་ཞེས་བགྱི་བ་གང་གི་ཀློང་། །མ་མོའི་གཏན་ཚིགས་ཇི་ལྟར་<milestone unit="page" n="446"/><milestone unit="line" n="446.1"/>ལགས། །འབྱུང་བ་ལྔ་པོ་གང་ལས་གྲུབ། །སངས་རྒྱས་རྒྱུ་ཉིད་གང་ལས་གྲུབ། །བདེ་བ་ཆེན་པོའི་ངང་ཉིད་ལས། ཁུ་རྐྱེན་གཉིས་ཀྱིས་བསྐྱེད་ལགས་ན། །འབྱུང་བ་གཉིས་ཀྱི་ངང་ཉིད་ལས། །འདི་ལ་འཕོ་འགྱུར་<milestone unit="line" n="446.2"/>མཆིས་ལགས་སམ། །ཉོན་ཅིག་གཡུང་དྲུང་ཡང་དག་པ། །ཆེ་བས་ཆེ་བའི་ཟབ་མོ་འདི། །ཆེ་བའི་ཡེ་ཤེས་རྙེད་དཀའ་བ། ཁྲེས་རབ་ཐབས་ལ་བརྟེན་པས་འགྲུབ། །མ་དང་མོ་ཡི་དོན་རྟོགས་ན། །མ་སོང་བ་ན་ངེས་<milestone unit="line" n="446.3"/>པར་ཐོབ། །ཡིད་བཞིན་ནོར་བུ་མ་བཙལ་རྙེད། །ཡེ་ཤེས་ཉི་མ་རང་ལས་ཤར། །ཆེན་པོ་ལྔ་ཡི་ངང་ཉིད་དུ། །ཐམས་ཅད་མ་ལུས་སངས་རྒྱས་སོ། །ཧུ༷་ཧུ༷་ཧུ༷། ཏིང་འཛིན་དབང་ཆེན་དཀྱིལ་འཁོར་རིམ་བཞིན་<milestone unit="line" n="446.4"/>བསྐྱེད། །བདག་ཉིད་དབང་ཆེན་སྐུར་བསྒོམས་ཐམས་ཅད་དབང་དུ་བསྡུས། །དབུ་དགུ་བཅོ་བརྒྱད་ཕྱག་སྟེ་ཞབས་ཀྱང་བརྒྱད་དུ་བསྟན། །མན་ངག་མཛུབ་ཚུགས་དྲུག་གིས་དོན་རྣམས་ཚང་བར་སྟོན། །རྡོ་རྗེ་སེམས་<milestone unit="line" n="446.5"/>དཔས་ཡང་གསོལ་པ། །སེམས་ཅན་དུས་མིན་འཆི་བ་རྣམས། །དེ་ལས་ཟློག་ན་ཇི་ལྟར་བཟློག །བསྐང་བའི་གནས་ལྔ་ཇི་ལྟར་ལགས། །ཡང་དག་རྫོགས་ཀྱིས་བཀའ་སྩོལ་ཅིག །དེ་སྐད་གསོལ་པ་གསན་ནས་<milestone unit="line" n="446.6"/>ཀྱང་། །ཡང་དག་རྫོགས་ཀྱིས་བཀའ་སྩལ་པ། །སེམས་ཅན་དུས་མིན་འཆི་བ་དེ། །བསྐང་བའི་གནས་ལྔ་འདི་རྣམས་སོ། །ཧུ༷་སྣང་སྲིད་ཐམས་ཅད་ཡུམ་གྱི་བྷ་ག་སྟེ། །དུས་གསུམབདེགཤེགསཡུམགྱི་གྲོང་ནས་<milestone unit="page" n="447"/><milestone unit="line" n="447.1"/>༄༅། །བསྐྱེད། །དབུས་ཀྱི་ཆེ་མཆོག་སྐུ་དང་གཉིས་མེད་བཞུགས། །མུ་མཐར་ཁྱབ་པའི་ཐུགས་དམ་བདག་སྐོང་ན། །ཐུགས་དམ་སྐོངས་ནས་དབང་དང་དངོས་གྲུབ་སྩོལ། ་།ར་ཕྱོགས་རྡོ་རྗེ་རིགས་ཀྱི་<milestone unit="line" n="447.2"/>གཙོ། །རྡོ་རྗེ་དབྱིངས་ཕྱུག་མི་ཕྱེད་མ། །བསྐང་ངོ་བསྐལ་པའི་ཐུགས་དམ་བསྐང་། །ལྷོ་ཕྱོགས་རིན་ཆེན་རིགས་ཀྱི་གཙོ། །རིན་ཆེན་དབྱིངས་ཕྱུག་མི་པྱེད་མ། །བསྐང་ངོ་བསྐལ་པའི་ཐུགས་དམ་བསྐང་། །ནུབ་ཕྱོགས་<milestone unit="line" n="447.3"/>པདྨ་རིགས་ཀྱི་གཙོ། །པདྨ་དབྱིངས་ཕྱུག་མི་ཕྱེད་མ། །བསྐང་ངོ་བསྐལ་པའི་ཐུགས་དམ་བསྐང་། །བྱང་ཕྱོགས་ལས་རབ་རིགས་ཀྱི་གཙོ། །ལས་ཀྱི་དབྱིངས་ཕྱུག་མི་ཕྱེད་མ། །བསྐང་ངོ་བསྐལ་པའི་ཐུགས་དམ་<milestone unit="line" n="447.4"/>བསྐང་། །དབྱིངས་ཀྱི་མ་ཆེན་བརྒྱད་རྣམས་དང་། །ཡུལ་གྱི་སྲིང་མོ་བརྒྱད་རྣམས་ཀྱང་། །བསྐང་ངོ་བསྐལ་པའི་ཐུགས་དམ་བསྐང་། །བསྐང་བའི་ལེའུ་སྟེ་དང་པོའོ།། །།རྡོ་རྗེ་སེམས་དཔས་ཡང་གསོལ་<milestone unit="line" n="447.5"/>པ། །བསྟན་པ་གཉན་པོ་འཇིག་བྱེད་ཅིང་། །ལུ་གུ་རྒྱུད་ལ་འགལ་བྱེད་དང་། །སེམས་ཅན་ཀུན་ལ་གནོད་བྱེད་པའི། །རྟག་ཏུ་གདུག་པའི་སེམས་འཆང་རྣམས། །ལུས་སེམས་སོ་སོར་དབྲལ་བའི་ཕྱིར། །ལྷ་དང་དབྱེ་བ་<milestone unit="line" n="447.6"/>ཇི་ལྟར་ལགས། །རྫོགས་སངས་རྒྱས་ལ་བདག་ཉན་འཚལ། །དེ་སྐད་གསོལ་པ་གསན་ནས་ཀྱང་། །ངོ་མཚར་ལྷ་ཡིས་བཀའ་སྩལ་པ། །བསྟན་པ་གཉན་པོ་འཇིག་བྱེད་ཅིང་། ལུ་གུ་རྒྱུད་ལ་འགལ་བྱེད་དང་། སེམས་<milestone unit="page" n="448"/><milestone unit="line" n="448.1"/>ཅན་ཀུན་ལ་གནོད་བྱེད་པའི། །རྟག་ཏུ་གདུག་པའི་སེམས་འཆང་རྣམས། །ལུས་སེམས་སོ་སོར་དབྲལ་བའི་ཕྱིར། །དབྱེ་བའི་ལས་རྣམས་ངས་བསྟན་གྱི། །ཉོན་ཅིག་གཡུང་དྲུང་ཡང་དག་པ། །འགོ་བའི་ལྷ་དང་ཕྲལ་<milestone unit="line" n="448.2"/>བའི་ཕྱིར། །བྱ་རོག་འུག་པའི་གུང་རུ་ལ། །ཨ་དང་དྲི་ཡི་ཡི་གེ་བྲི། །རྨེ་བ་རྐང་གི་དྲེག་པས་སླན། ་༑ག་ཤོག་གྲུ་བཞི་ཚོན་རེ་ལ། །ལྷ་དང་མི་ཡི་མིང་བྲིས་ལ། །ཚོན་སྐུད་སྣ་ལྔས་བྱད་དུ་གཞུག །རྐང་དུ་རྩ་དུར་བཅུག་<milestone unit="line" n="448.3"/>ནས་ནི། །འོག་གི་ཕྱིན་ཕྱོགས་དག་ཏུ་བསྟན། །དུ་ར་ནག་པོས་རྐང་དུར་བསྡམ། །བསྙོ་ལི་ཡི་དར་གྱི་གྲིལ། །ཨ་ཏྲི་ས་ལའི་ཐག་པས་བཅིང་། །འདའ་ར་པ་ཏིའི་རྒྱུས་པས་གདགས། །པ་ར་མ་ཏིའི་དུ་བས་གདུག །སྲི་<milestone unit="line" n="448.4"/>ཤའི་ཤིང་ལ་བཏགས་ནས་ཀྱང་། །ཐང་ལ་ཕྱར་ཏེ་སྡང་མིག་བལྟ། །ཨ་ཏ་བ་ཡི་ལྕགས་ཀྱིས་བརྡེག །རྦ་ན་ཏ་ཡི་དུ་བས་བདུག །ཙ་ར་ཏ་ཡི་མདའ་ཡིས་བརྡེག །གུ་པ་ཏའི་སར་ཡང་མགུལ་དུ་གདགས། །མ་ལ་ཏ་ཡི་<milestone unit="line" n="448.5"/>སྒྲོ་ནས་དབྱུང་། །མེ་ལྕེ་འབར་བའི་སྙིང་པོ་བཟླས། །རྣར་ཉན་ཕྲ་མའི་གཟུགས་བྲིས་ལ། །ལྷ་དང་མི་ཡི་བར་དུ་གཟུག །ནཱ་ར་ཎ་ཡི་སྔགས་ཀྱིས་དབྱེ། །མཚོན་ཆའི་ཕྱག་རྒྱ་བཅས་ནས་ནི། །གཟུགས་ཀྱི་བར་དུ་བརྡེ་་<milestone unit="line" n="448.6"/>པར་བྱ། །རསྒ་རུ་པའི་སྔགས་ཀྱིས་གདབ། །ལྕགས་ཀྱུའི་ཕྱག་རྒྱ་གཉིས་བཅིངས་ནས། །ཨབླུ་ཤ་ཡི་སྔགས་ཀྱིས་དྲངས། །ཞགས་པའི་ཕྱག་རྒྱ་གཉིས་བཅིང་ལ། །བཱ་ཤ་ཧུ༷་གི་སྔགས་ཀྱིས་བཅིང་། །ལྕགས་སྒྲོག་ཕྱག་<milestone unit="page" n="449"/><milestone unit="line" n="449.1"/>༄༅། །རྒྱ་གཉིས་བཅིངས་ལ། །སྤྲོ་ཊ་བ༷་གྱི་སྔགས་གྱིས་བསྡམ། །དྲིལ་བུའི་ཕྱག་རྒྱ་གཉིས་བཅིངས་ལ། །བྷསྟེ་ཧོ་ཡི་སྔགས་ཀྱིས་སྤར། །བདག་ཉིད་དབང་ཆེན་སྐུར་བསྒོམས་ཏེ། །ཕོ་ཉ་དྲུག་ཅུས་རྟེན་ལ་<milestone unit="line" n="449.2"/>དབབ། །གོང་གི་ལས་རྣམས་སྦྱར་ལ་བྱ། །དེས་ནི་མཚན་མ་འབྱུང་བར་འགྱུར། །དེས་ནི་མཚན་མ་མ་བྱུང་ན། །འདའ་ར་པ་ཏིའི་སོབ་པ་ལ། །མ་ལ་ཏི་ཡི་ཁྲག་གིས་བྲིས། །གདང་ཏ་ག་ནའི་དོང་དུ་གཞུག །ཆེ་མཆོག་<milestone unit="line" n="449.3"/>ཡབ་ཡུམ་བསྒོམས་ནས་ནི། །སྨན་མོའི་སྔགས་དང་ཕྱག་རྒྱས་གདབ། །སྒྲུབ་པའི་ཕྲིན་ལས་གཞུང་བཞིན་བྱ། །ཉེ་འབྱེད་ཀྱི་ལེའུ་སྟེ་གཉིས་པའོ།། །།རྡོ་རྗེ་སེམས་དཔས་ཡང་གསོལ་པ། །དམ་ཚིག་འདས་<milestone unit="line" n="449.4"/>པའི་སྔགས་ཟེར་དང་། །འཇིག་རྟེན་མཚན་མའི་བྱོལ་པོ་དང་། །ལྷ་འདྲེ་དྲག་པོར་གཡོས་པ་ཡི། །ངན་སྔགས་རྫུ་འཕྲུལ་ཇི་ལྟར་ཟློག །རྫོགས་སངས་རྒྱས་ལ་བདག་ཉན་འཚལ། །དེ་སྐད་གསོལ་པ་གསན་ནས་<milestone unit="line" n="449.5"/>ཀྱང་། །ངོ་མཚར་ལྷ་ཡིས་བཀའ་སྩལ་པ། །དམ་ཚིག་འདས་པའི་སྔགས་ཟེར་དང་། །འཇིག་རྟེན་མཚན་མའི་བྱོལ་པོ་དང་། །དྲག་པོར་གཡབ་པའི་རྫུ་འཕྲུལ་རྣམས། །བཟློག་པའི་ལས་རྣམས་ངས་བསྟན་<milestone unit="line" n="449.6"/>གྱིས། །ཉོན་ཅིག་གཡུང་དྲུང་ཡང་དག་པ། །ངན་སྔགས་པར་བུས་ཟློག་པའི་ཕྱིར། །གཏན་ཚིགས་མན་ངག་འདི་གསུངས་སོ། །བ་ཀོ་འདྲ་བའི་མཎྜལ་གཞུངབཞིནབྱ། སྭསྣྲོཅཏི་མང་དུ་གདབ། །ཕྱི་ཡི་བཤགས་པ་<milestone unit="page" n="450"/><milestone unit="line" n="450.1"/>གཞུང་བཞིན་བྱ། །དེ་ནས་གསང་བའི་མཚམས་བཅད་དོ། །ལས་ཀྱི་དཀྱིལ་འཁོར་གཞུང་བཞིན་བྱ། །ནང་གི་སརྦ་རུ་པ་གཏོང་། །བསྐང་གསོ་སྤང་སྐོང་གྲངས་ཀྱི་གདོན། །བསྐང་བའི་གནས་ལྔ་བཞིན་དུ་བསྐང་། །མ་<milestone unit="line" n="450.2"/>ཧྭ་ཤཱརྙིའི་ཆོ་ག་བྱ། །མ་མོར་གྲགས་པ་ཀུན་ཀྱང་བསྐང་། །ཡོ་བྱད་ནག་པོ་གཞུང་བཞིན་གཏང་། །རྟགས་དང་མཚན་མ་ཞིབ་ཏུ་བརྟགས། །རྟགས་དང་མཚན་མ་ཟིན་པ་དང་། །བསྐང་བཟློག་ཆོ་ག་བརྩམ་པར་<milestone unit="line" n="450.3"/>བྱ། །དེས་ནི་མཚན་མ་ཟློག་པར་འགྱུར། །བཟློག་པའི་ལེའུ་སྟེ་གསུམ་པའོ།། །།དེ་ནས་བསྐྱར་ཏེ་ཡང་གསུངས་པ། །བསྐང་བ་དེས་ཀྱང་མ་བསྐངས་ན། །དབང་གི་རྒྱལ་པོའི་སྐུར་བསྒོམས་ཏེ། །རྩ་བ་གང་ཡིན་<milestone unit="line" n="450.4"/>མ་མོ་དེ། །ཀུ་ཤ་ལ་ལ་གཟུགས་བྱས་ཏེ། །ཡན་ལག་བསྡུས་ལ་རྒྱ་ཡིས་གདབ། །དམན་མོ་ལྔ་བཅུ་རྩ་གསུམ་ཡང་། ཁེང་ཤུན་དག་ལ་གཟུགས་བྲིས་ལ། །ཏ་ར་བ་ཏིའི་སྐུད་པས་གདགས། །ཡེ་ཤེས་མ་མོ་བཅུ་བཞི་<milestone unit="line" n="450.5"/>ཡང་། །ཆེ་མཆོག་སྐུ་རུ་བསྒོམ་ནས་ནི། །མགོ་ལུས་བསྣོལ་ཏེ་གདན་དུ་གདིང་། །དེས་ནི་ངན་སྔགས་ཟློག་པར་འགྱུར། །གལཏེ་ལས་སུ་མ་གྲུབ་ན། །བརྟགས་ཏེ་རྩ་བ་གང་ཡིན་པ། ་༑ག་ཤོག་དག་ལ་གཟུགས་བྱས་<milestone unit="line" n="450.6"/>ལ། །མཆོག་གི་ཕུར་བུ་གཡས་པས་བརྡེག །སྨན་མོ་ལྔ་བཅུ་རྩ་གསུམ་ཡང་། །འཇག་མ་དག་ལ་གཟུགས་བྱས་ལ། །ཟངས་ཀྱི་ཕུར་བུ་དམར་པོས་གདབ། །དབུས་ཀྱི་མ་མོ་བཅུ་གསུམ་ཡང་། །ཞིང་གི་ཤུན་མའི་རས་<milestone unit="page" n="451"/><milestone unit="line" n="451.1"/>༄༅། །མ་ལ། ཁྲག་དང་མཚལ་གྱིས་གཟུགས་བྱས་ལ། །གསེར་རམ་སེར་པོའི་ཕུར་བུས་གདབ། །དེས་ནི་ངན་སྔགས་ཟློག་པར་འགྱུར། །གལ་ཏེ་ལས་སུ་མ་གྲུབ་ན། །དབུས་ཀྱི་ཆེ་མཆོག་ཡབ་ཡུམ་<milestone unit="line" n="451.2"/>གཉིས། །སྤྲ་ཚིལ་དག་ལ་གཟུགས་བྱས་ལ། །ལྕགས་སམ་ནག་པོའི་ཕུར་པ་ཡིས། །ཐུགས་ཀ་ཉིད་དུ་གདབ་པར་བྱ། །ལས་རྣམས་འགྲུབ་པར་གདོན་མི་ཟ། །ཀི་ལ་ཡ་ཡི་སྔགས་བརྗོད་པས། །ཆོས་ཉིད་དབྱིངས་སུ་<milestone unit="line" n="451.3"/>གདབ་པར་བྱ། །ཆེ་མཆོག་རྟགས་ཀྱི་ཕྱག་རྒྱ་ཡིས། །འགྱུར་མེད་དབྱིངས་སུ་རྒྱས་གདབ་བོ། །ངན་སྔགས་ཕུར་བུས་བཟློག་པའི་ལེའུ་སྟེ་བཞི་པའོ།། །།རྡོ་རྗེ་སེམས་དཔས་ཡང་གསོལ་པ། །དེ་ལྟར་ངན་སྔགས་<milestone unit="line" n="451.4"/>བཟློག་ནས་ནི། །སྔོན་དུ་སྔ་མའི་སྔགས་ཟེར་དེས། །ཚེ་སྲོག་ཉམས་ན་ཇི་ལྟར་གསོ། །རྫོགས་སངས་རྒྱས་ཀྱིས་བཀའ་སྩོལ་ཅིག །སྔོན་དུ་སྔ་མའི་སྔགས་ཟེར་དེས། ཚེ་སྲོག་ཉམས་ན་གསོ་བའི་ཕྱིར། །གསང་བའི་ཆོ་<milestone unit="line" n="451.5"/>ག་ངས་བསྟན་གྱི། །ཉོན་ཅིག་གཡུང་དྲུང་ཡང་དག་པ། །སྟེགས་བུ་འདོམ་གང་གྲུ་བཞི་ལ། འཁོར་ལོ་རྩིབས་བརྒྱད་དེ་དབུས་སུ། །པདྨ་ཆེན་པོ་འདབ་བརྒྱད་བྲི། །པདྨ་ཆེན་པོ་དེ་དབུས་སུ། །རིན་ཆེན་འབར་བ་ཟུར་<milestone unit="line" n="451.6"/>བརྒྱད་བྲི། །དེ་དབུས་ཟླ་གམ་ཟླུམ་པོ་ལ། །བྷརྙ་མཚན་དང་ལྡན་པ་བཞག །རིན་ཆེན་འབར་བ་ཟུར་བརྒྱད་ལ། །ལྔ་ལ་རྟག་པའི་རྒྱལ་མོ་ལྔ། །གཉིས་ལ་སྨེཤཔྲམོཧ། །གཅིགལཚེཡིསྙིང་པོ་བྲི། །པདྨཆེནཔོ<milestone unit="page" n="452"/><milestone unit="line" n="452.1"/>འདབ་བརྒྱད་ལ། །ཕྱོགས་བཞིར་ཁྲོས་པའི་དབང་ཆེན་བསྐྱེད། །མཚམས་བཞིར་གསང་བའི་ཡུམ་བཞི་དགོད། །ཕྱོགས་བཞིར་ཕྱག་རྒྱ་ཆེན་པོ་བཞི། །གཉིས་ལ་ཐོད་ཕྲེང་རྒྱ་མཚོ་གཉིས། །གཅིག་ལ་ཚེ་ཡི་སྙིང་པོ་<milestone unit="line" n="452.2"/>བྲི། །སྨན་མོ་ཕྱེ་མ་དོན་གྱིས་སྦྱར། །དཀྱིལ་འཁོར་དེ་ཡི་ཕྱི་རིམ་དུ། །བཀྲ་ཤིས་བརྒྱད་ཀྱང་དགོད་པར་བྱ། །སྒོ་བཞིར་ཁྲོ་བོ་བཞི་ཡང་དགོད། །ཚིལ་ཆེན་མར་མེ་རྒྱུན་མི་གཅད། །ཡོ་བྱད་ཚོགས་པའི་ཟས་རྣམས་<milestone unit="line" n="452.3"/>ལ། །རྩ་བའི་སྔགས་ཀྱིས་བཏབ་ལ་བཞག །མ་མོ་སྤྱི་ཡི་ཕྱག་རྒྱ་བཅོས། །ཨུ་ཡུ༷༷བྱ་བའི་སྔགས་ཀྱིས་གདབ། །དངོས་གྲུབ་རྟགས་དང་སྦྱར་ནས་ནི། །གསོ་བསྐྱེད་བཟླས་ཤིང་བསྟིམ་པར་བྱ། ཚེ་སྒྲུབ་པའི་ལེའུ་སྟེ་ལྔ་<milestone unit="line" n="452.4"/>པའོ།། །།རྡོ་རྗེ་སེམས་དཔས་ཡང་གསོལ་པ། །ཐིག་ལེའི་སྤྱོད་པ་ཉམས་པ་དང་། །དཔའ་བོའི་ཐིག་ལེ་ཉམས་པ་དང་། །ལས་དེ་སླར་ལ་ཟློག་པའི་ཕྱིར། །ཉག་གཅིག་ཡབ་ལ་བདག་ཉན་འཚལ། །ཡང་དག་<milestone unit="line" n="452.5"/>རྫོགས་ཀྱིས་བཀའ་སྩལ་པ། །ལས་དེ་སླར་ཡང་ཟློག་པའི་ཕྱིར། །ངེས་པའི་མན་ངག་ངས་བསྟན་གྱི། །ཉོན་ཅིག་གཡུང་དྲུང་ཡང་དག་པ། །རྟགས་དང་མཚན་མ་བྱུང་བའི་ཚེ། །བསྡམས་པའི་ཕྱག་རྒྱ་བཀྲོལ་ནས་<milestone unit="line" n="452.6"/>ནི། །དགྲ་ཡི་ཡུལ་ཕྱོགས་བལྟས་ནས་ནི། །གྲོ་ག་ཤིང་ཤུན་རས་སོགས་ལ། །མི་དེའི་མིང་སྨྲས་བྱང་བུར་བྲིས་ནས་ནི། །དེ་ཡི་ལག་ཏུ་བསྐུར་ནས་ནི། ཁུགས་སྒྲོལ་མ་ཡི་སྔགས་ཀྱིས་གདབ། ཁྲག་དང་དུག་གི་གཏོར་<milestone unit="page" n="453"/><milestone unit="line" n="453.1"/>༄༅ མ་ཡང་། །རབས་ཆད་ཐོད་པར་བཤམས་ནས་ནི། །ཡུལ་ས་དེ་ཡི་ཕྱོགས་སུ་གཏོར། །ལས་རྣམས་ངེས་པར་གདོན་མི་ཟ། །སྙིང་གི་ཕུར་བུ་ཕྱུང་ནས་ནི། །ཨ་མྲི་ཏ་ཡིས་མཆོད་བྱས་ནས། །དམ་རྫས་གཙང་<milestone unit="line" n="453.2"/>མའི་གཏོར་མ་ལ། ཁུ་ས་ར་ཡི་ཁྲག་གིས་སྦྲེང་། །གང་ཡིན་དེ་ཕྱོགས་ཁ་བལྟས་ཏེ། །གཙོ་འཁོར་ཚུལ་བཞིན་བསྐུལ་ནས་ནི། །ལུས་ཀྱང་གསིག་ཅིང་ཕྱག་རྒྱ་བསྡམ། །བདག་ཉིད་དབང་གི་བསྐུར་བསྒོམ་ཏེ། །དབང་<milestone unit="line" n="453.3"/>དྲག་ཕྱག་རྒྱ་བཅས་ནས་ནི། །གཟུགས་དེ་ཉིད་ལ་ཚམ་རྔམས་བྱ། །དྲག་ཤུལ་དབང་གིས་བསྐྱོད་ལ་གཏང་། །དེ་ལྟར་སྨན་མོ་རྣམས་དྲག་ཤུལ་གྱིས་དབང་དུ་བསྡུས་ལ་གཏོང་། ལས་མི་འགྲུབ་མི་སྲིད་དོ། །འདི་ནི་རོསྦྲུ་<milestone unit="line" n="453.4"/>གུ་རྒྱ་ཙནྟྲའི་མན་ངག་གི་ལེའུ་སྟེ་དྲུག་པའོ།། །།བསྡམས་པའི་ཕྱག་རྒྱ་བཀྲོལ་ནས་ནི། །བྲིག་ཤའི་ལྕགས་ཀྱིས་སྡོམ་ནས་ནི། །བིང་གི་ཕྱག་རྒྱ་བཅས་ནས་ནི། །རྡོ་རྗེ་གནོད་འགྲོས་གོང་མ་ཡིས། །ཕྱོགས་དེར་<milestone unit="line" n="453.5"/>དྲག་ཏུ་བཏུད་འགྲོའོ། །ཡབ་ཡུམ་སྔགས་ཀྱིས་བཏབ་ནས་ནི། །བིང་གི་ཕྱག་རྒྱ་དྲག་བསྒྱུར་ན། །དེས་ནི་མོད་ལ་ལས་རྣམས་འགྲུབ། །ལན་གསུམ་བྱས་ན་ན་བར་འགྱུར། །ལན་ལྔ་བྱས་ན་འཆི་བར་འགྱུར། །སྙིང་གི་<milestone unit="line" n="453.6"/>ཕུར་བུ་ཕྱུང་ནས་ནི། །ལན་གསུམ་དྲག་ཏུ་དྲིལ་བྱས་ཏེ། །སྤྱི་བོ་དག་ཏུ་གདབ་པར་བྱ། །ལྕགས་སྣ་ལྔ་ཡི་ཕུར་པ་ལ། །དབང་དྲག་ལས་རྣམས་གཞུང་བཞིན་བྱ། །དེས་ནི་ངེས་པར་གདོན་མི་ཟ། །མོན་ནམ་རབས་<milestone unit="page" n="454"/><milestone unit="line" n="454.1"/>ཆད་ཐོད་པ་ལ། །ནང་དུ་མ་བདུན་སྙིང་པོ་བྲི། །སྤྱི་གཙུག་ཉི་ཟླ་ཐོད་ཕྲེང་བྲི། །ཆགས་འཛིན་སྤུན་གཉིས་རྣ་ལྟག་གོ །ཚོན་སྐུད་གཉིས་ཀྱིས་མིག་ནས་གདགས། །རསྒ་རུ་ཏྲོརེ་སྔགས་ཀྱིས་གདབ། །བིང་གི་ཕྱག་རྒྱ་<milestone unit="line" n="454.2"/>གཉིས་བསྒྲིལ་ཏེ། །དྲག་ཏུ་བསྐུལ་ཏེ་འཕངས་ལ་བཏང་། །ཞིང་གི་ཤ་ཚིལ་རས་མ་ཡིས། །མ་མོ་རྣམས་ལ་གཏང་རག་གཏོང་། །ལས་རྣམས་འགྲུབ་པར་གདོན་མི་ཟ། །སློབ་དཔོན་པདྨ་སསྟ་བའི་མན་ངག་གོ །ངན་<milestone unit="line" n="454.3"/>སྔགས་པར་བུས་བསད་པའི་ལེའུ་སྟེ་བདུན་པའོ།། །།རྡོ་རྗེ་སེམས་དཔས་ཡང་གསོལ་པ། །བསྟན་པ་གཉན་པོ་འཇིག་བྱེད་ཅིང་། །ལུ་གུ་རྒྱུད་ལས་འགལ་བྱེད་དང་། སེམས་ཅན་ཀུན་ལ་གནོད་བྱེད་པ། །རྟག་<milestone unit="line" n="454.4"/>ཏུ་གདུག་པའི་སེམས་གྱུར་ན། །ནན་ཏུར་འོག་ཏུ་ཇི་ལྟར་བཅའ། །རྫོགས་སངས་རྒྱས་ལ་བདག་ཉན་འཚལ། །དེ་སྐད་གསོལ་པ་གསན་ནས་ཀྱང་། །ངོ་མཚར་ལྷ་ཡིས་བཀའ་སྩལ་པ། །བསྟན་པ་གཉན་པོ་འཇིག་བྱེད་<milestone unit="line" n="454.5"/>ཅང་། །ལུ་གུ་རྒྱུད་ལས་འགལ་བྱེད་དང་། །སེམས་ཅན་ཀུན་ལ་གནོད་བྱེད་པ། །རྟག་ཏུ་གདུག་པའི་སེམས་གྱུར་ན། །ནན་ཏུར་ལས་རྣམས་ངས་བསྟན་གྱི། །ཉོན་ཅིག་གཡུང་དྲུང་ཡང་དག་པ། །སྲོག་གི་རྩ་རྣམས་སྐམ་<milestone unit="line" n="454.6"/>པའི་ཕྱིར། །ར་སོག་གྲོ་ག་ཤིང་ཤུན་ནམ། །གཡམ་པ་སྔོན་པོའི་ངོས་དག་ལ། ཁྱི་ཁྲག་ར་ཁྲག་གསོལ་བ་ཡིས། །དགྲ་བོའི་གཟུགས་སུ་བྲིས་ནས་ནི། །ཚེར་མ་ཅན་གྱི་ཤིང་རྣམས་སམ། །པྲིག་ཤ་བ་ཡི་ཤིང་བུ་ལ། །ར་<milestone unit="page" n="455"/><milestone unit="line" n="455.1"/>༄༅། །ཏི་དམར་པོའི་འདྲེ་ལྕགས་གདབ། །དགྲ་བོའ་གཟུགས་ལ་བརྡེག་པར་བྱ། །ཡང་ན་ཏ་ཀའི་ཤུན་པ་ལ། །ན་པ་གུ་ཏིའི་ཡི་གེ་བྲིས། །མགོ་ལ་མཁའ་འགྲོ་ལྔ་པོ་ཡང་། །ཙ་ར་མ་ཏི་ཏ་ཡིས་བྲི། །ལྟེ་བར་<milestone unit="line" n="455.2"/>ཆགས་འཛིན་སྤུན་གཉིས་བྲི། །རྐང་པ་གཉིས་ལ་མ་བདུན་བྲི། །གཡས་པའི་དུམ་བུ་བཞི་པོ་ལ། །ཕུང་བྱེད་སྦས་པའི་མ་བཞི་བྲི། །གཡོན་པའི་དུམ་བུ་བཞི་པོ་ལ། ཁྲོས་པའི་དབང་ཆེན་བཞི་པོ་བྲི། །གསང་བའི་ཡུམ་<milestone unit="line" n="455.3"/>བཞི་ཀླད་པའི་རྒྱས། །ཉི་ཟླ་ཐོད་ཕྲེང་སྙིང་གི་དཀྱིལ། །ཕྲ་མེན་རྒྱལ་མཚོ་མཁལ་མའི་དཀྱིལ། །ཡེ་ཤེས་ཚོགས་ཀྱི་རྗེ་མོ་ནི། །ཕུད་ཀྱི་གཙོ་མོར་བཞུགས་སུ་གསོལ། །ཕྱི་ཡི་སྨན་མོ་འཁོར་རྣམས་ནི། །གདུགས་རྩིབ་<milestone unit="line" n="455.4"/>ཁར་དང་ཕྱུག་རེའོ། །ཡང་ཕྱིན་ཆེན་མོ་རྒྱུས་པའོ། །དུས་དྲུག་རྒྱུ་བའི་དགྲ་བོ་ནི། །ཤ་བ་གཉན་དང་བ་གླང་ངོ་། །འདི་ནི་ནམ་གྱི་གུང་ལ་རྒྱུ། །རྟ་དང་ལུག་དང་ར་གསུམ་ནི། །འདི་ནི་ཉིན་བཞིན་རྒྱུ་བའོ། །རྗེ་ཁོལ་དྲུག་<milestone unit="line" n="455.5"/>ཅུ་རྩ་བཞི་ཡང་། །དུས་དྲུག་རྒྱུ་བ་དེ་བཞིན་ནོ། །མྱུར་དུ་བསྒྲལ་བའི་སྔགས་རྣམས་ནི། །གོང་མའི་སྔགས་རྣམས་བསྟན་པ་ནི། །སྔགས་ཡུང་དཀར་ལ་ཁྲི་འབུམ་དུ། །བཟླས་པས་གཟུགས་ལ་བརྡེག་པར་བྱ། །གཡོན་<milestone unit="line" n="455.6"/>གྱི་རྨེ་ལག་གཅད་ནས་ནི། །རང་གི་དཔྲལ་བའི་དབྱེས་སུ་གཞག །བདུད་ཀྱི་ཆས་སུ་ཞུགས་ནས་ནི། །སྐྲ་བཤིག་མིག་གནས་མཆིལ་མ་དབྱུང་། །དེ་ཕྱོགས་ཉིད་དུ་བལྟས་ནས་ནི། །ང་རོ་དྲག་པོ་བསྒྲགས་ནས་<milestone unit="page" n="456"/><milestone unit="line" n="456.1"/>ཀྱང་། །གཡས་པའི་ཕྱག་རྒྱ་སྡིགས་འཛུབ་ཀྱིས། །སྔགས་འདི་དྲག་ཏུ་བཟླས་ལ་བརྡེག །སྙིང་ལ་ཟླ་བ་ཙི་མ་ཤ །རོ་ལ་ཁྲག་འཐུང་ཀསྐོ་ཤ་ཟན། ཡང་ཏང་བར་ལ་ཏོ། ཤ་ལ་ཁྱི་སྤྱང་། ཀྲ་ཧེ་ཀྲ་ཧེ། བཛྲ་བྷརྙ་སྦྱོ། རུ་ལུ་<milestone unit="line" n="456.2"/>རུ་ལུ། ཁྲག་སྐེམས་ཀྱི་ལེའུ་སྟེ་བརྒྱད་པའོ།། །།ཤི་ཙྭ་ནའི་མན་ངག་འདི་སྲོག་དང་འདྲའོ། །དགེ་སྡིག་ལུས་ལ་དྲི་མ་དང་འདྲའོ།། །།རྡོ་རྗེ་སེམས་དཔས་ཡང་གསོལ་པ། །བསྟན་པ་གཉན་པོ་འཇིག་བྱེད་<milestone unit="line" n="456.3"/>པ། །ལུ་གུ་རྒྱུད་ལས་འགལ་བྱེད་ཅིང་། །སེམས་ཅན་ཀུན་ལ་གནོད་བགྱིད་པའི། །རྟག་ཏུ་གདུག་པའི་སེམས་གྱུར་ན། །ནན་ཏུར་ལས་རྣམས་ཇི་ལྟར་འཚལ། །རྫོགས་སངས་རྒྱས་ལ་བདག་ཉན་འཚལ། །དེ་སྐད་<milestone unit="line" n="456.4"/>གསོལ་པ་གསན་ནས་ཀྱང་། །ངོ་མཚར་ལྷ་ཡིས་བཀའ་སྩལ་པ། །བསྟན་པ་གཉན་པོ་འཇིག་བྱེད་པ། །ལུ་གུ་རྒྱུད་ལས་འགལ་བྱེད་ཅིང་། །སེམས་ཅན་ཀུན་ལ་གནོད་བྱེད་པའི། །རྟག་ཏུ་གདུག་པའི་སེམས་གྱུར་<milestone unit="line" n="456.5"/>ན། །ནན་ཏུར་ལས་རྣམས་ངས་བསྟན་གྱི། །ཉོན་ཅིག་གཡུང་དྲུང་ཡང་དག་པ། །ཇི་ལྟར་ཡི་དམ་གནས་གསུམ་ནི། །འབྲུ་སྣ་ཚོགས་པའི་མི་གཟུགས་ལ། །མཁར་ཐབས་མདའ་ཡིས་བརྒྱན་ནས་ནི། །སླེའུ་བཟང་དར་<milestone unit="line" n="456.6"/>དཀར་ཆས་ཀྱིས་བརྒྱན། །ཡོ་བྱད་ཚོགས་པའི་སྡེར་ཆས་དང་། །ཟ་འོག་དག་གིས་རྣམ་པར་བརྒྱན། །ལེའུ་བཟང་སླེ་འུ་དགྲ་ཡི་རྐྱེན། །རིནཆེནསྣབདུནརྒྱན་གྱི་བརྒྱན། །མ་ཧྭ་ཤསྟི་གཞུངབཞིནབརྗོད། །ཕོ་རིགས་<milestone unit="page" n="457"/><milestone unit="line" n="457.1"/>༄༅། །རྣམས་ལ་གཞུང་བཞིན་བསྔོ། །དེ་ནས་གཞུང་བཞིན་བསྔོས་པ་དང་། །སོལ་བའི་དོང་གྲུ་གསུམ་ཀྱི་ནང་དུ་གླུད་ཕྱི་རྒན་དུ་མནན་ལ། དེའི་སྟེང་དགྲ་གང་ཡིན་པའི་གཟུགས་ར་སོག་ལ་བྲིས་ལ་ཁ་སྦུབ་ཏུ་<milestone unit="line" n="457.2"/>མནན་ཏེ། དེའི་སྟེང་དུ་རྡོ་རྗེ་རྒྱ་གྲམ་གྱི་མནན་ནོ། །དེ་ནས་དགྲ་བོའི་མིང་བྲིས་ཏེ། འོ་དོད་བོས་ལ་གཏད་དོ། །ལས་མྱུར་དུ་འུགྲུབ་བོ། །སྨྱུག་རྒོད་ལ་དཔག་བསམ་ཤིང་གི་གཟུགས་བྱས་ལ། གྲོ་གའང་ཤིང་ཤུན་ལ་<milestone unit="line" n="457.3"/>གཟུགས་བྱས་ཏེ། སྙིང་གར་ཁྲག་གིས་མིང་བྲིས་ལ་གསེར་གཡུ་གཉིས་བཏགས་ལ་སྐོས་རྗེ་དྲང་དཀར་ལ་བསྔོས་ལ། དེ་ནས་མརྙ་ལིའི་དར་དུ་གཏུམས་ལ། འདའ་ར་པ་ཏིས་གདགས་སོ། །ཨ་ཏི་པ་ཏའི་ཐག་པས་<milestone unit="line" n="457.4"/>བཅིང་ངོ་། །འོ་དོད་དྲག་དུ་འབོད་དོ། །དེས་དམོད་མོ་དྲག་པོས་ཐེབས་ཏེ་འོང་ངོ་། །ལྕགས་དང་གསེར་གཡུ་བསྲེས་ལ། ཁོལ་པོ་སྲིད་པ་ཞིག་འཛིན་ལ་བསྔོས་ལ། གོང་དུ་བསྟན་པའི་གཟུགས་དང་ཡས་སྟགས་<milestone unit="line" n="457.5"/>བསྲེས་ལ། རུས་སྦལ་གྱི་ཤུན་པར་ག་ས་ལ་ཡར་ལ་ཏའི་དོང་དུ་གཞུག་གོ །ཡེ་ཤེས་ཚོགས་ཀྱི་རྗེ་མོའི་ཕྱག་རྒྱས་གདབ་བོ། །དེས་ནི་དབང་པོ་མི་གསལ་བ་དང་། དིག་པ་དང་ལྐུགས་པར་བྱེད་དོ། །ལྕགས་དང་<milestone unit="line" n="457.6"/>གསེར་དང་ཟངས་དང་གསུམ་བརྡར་ལ་ཡ་བདུད་ཆེན་པོ་ལ་བསྔོས་ལ། གོང་དུ་བསྟན་པའི་གཟུགས་ལ་སྔ་མའི་ཡས་སྟགས་བསྲེ་ལ་མུ་ལའི་དོང་དུ་གཞུག་གོ །ཆེ་མཆོག་རྟགས་ཀྱི་ཕྱག་རྒྱས་གདབ་བོ། །དེ་ལྟར་བྱས་<milestone unit="page" n="458"/><milestone unit="line" n="458.1"/>ན་གློ་བུར་དུ་འཆི་བར་འགྱུར་རོ། །གླུད་ཟན་བྲེ་གང་བ་གཅིག་ལ་གླིང་ཕྲན་བཅུ་གཉིས་ཀྱི་གཟུགས་བྱས་ལ། དཀོར་ཆས་བརྒྱན་ལ་ཡར་ལ་ཤོད་ཀྱི་སྐྱེས་ཏེ་རེ་ལ་བསྔོས་ལ། དེ་ནས་འཇམ་མ་ལ་མིའི་གཟུགས་བྱས་<milestone unit="line" n="458.2"/>ལ། གྲོ་ག་ལ་དགྲ་བོའི་མིང་བྲིས་ལ་གཟུགས་ཀྱི་སྙིང་གར་བླན་ནོ། །ཟན་ཟ་བའི་ཚུལ་བྱེད་དུ་གཞུག་གོ །འོ་དོད་དྲག་པོ་འབོད་དོ། །དེ་ལྟར་བྱས་ན་གློ་བུར་དུ་ཐུམ་བུར་འོང་ངོ་། །རུས་པ་སྣ་ཚོགས་པ་སྐྲུངས་ནས་<milestone unit="line" n="458.3"/>གཤིན་རྗེའི་རྒྱལ་པོ་ལ་བསྔོས་ལ། ཡས་སྟགས་དེའི་གསེབ་ཏུ་ཁམས་ལ་དགྲ་བོའི་གཟུགས་བྱས་ལ། །སྙིང་གར་མིང་རུས་བྲིས་ལ་ཁ་ནུབ་ཕྱོགས་སུ་བསྟན་ལ། མདའ་བཀང་བའི་ཚུལ་དུ་བྱའོ། །ཅི་ཡང་རུང་བའི་ཞིང་<milestone unit="line" n="458.4"/>ལྤགས་ཡང་བསྐོན་ནོ། །གཤིན་རྗེ་ནག་པོའི་སྔགས་ཀྱིས་གདབ་བོ། །མི་ནོར་དུ་མིང་བཏགས་པ་སྣ་ཚོགས་པའི་དཀྱིལ་དུ་ཙྭ་ལ་གཟུགས་བྱས་ལ། གྲོ་ག་ལ་མིང་བྲིས་ལ། ས་ལ་ཨུ་མ་དེ་ཝའི་གཟུགས་བྱས་ལ། ཨུ་མ་<milestone unit="line" n="458.5"/>དེ་བྲིའི་སྟེང་དུ་བསྐྱོན་ལ། འདོད་ཆགས་སྤྱོད་པའི་ཚུལ་དུ་བྱོན། །མ་ཧྭ་དེ་ཝ་ནི་བྷན་ཛ་བཱ་ར་ཡ་ཕཊ། ཅེས་པའི་སྔགས་ཀྱིས་གདབ་བོ། །དེ་ལྟར་བྱས་ན་མཁལ་སྐེད་ན་བ་དང་། ཕོ་མཚན་སྐྲངས་པ་དང་། ཆུ་འགག་<milestone unit="line" n="458.6"/>ནས་འཆིའོ། །དུང་དང་གསེར་གཡུ་དང་བསེ་དང་མཚལ་ལ་སོགས་པ་ཡས་སྟགས་སྣ་ཚོགས་དང་། དགྲ་བོའི་མིང་བྱང་བྲིས་ལ། ར་ཏི་དམར་པོའི་པགས་པར་ག་ས་ལ། པ་ཏི་པ་ལ་མ་ན༷༷ ཞེས་བཟླས་ཏེ་དེ་ལ་<milestone unit="page" n="459"/><milestone unit="line" n="459.1"/>༄༅། །གདབ་པར་བྱའོ། །དེས་ནི་མྱུར་དུ་འབོག་པར་འགྱུར་རོ། །གསེར་དང་དུང་དང་ལྕགས་གསུམ་ལ། དགྲ་བོའི་མིང་བྲིས་ཏེ་བསྲེས་ལ། རྫ་མ་ནག་པོའི་འོག་ཏུ་བཅུག་ལ། བ་ཏི་ཙ་ར་ནའི་སྔགས་བཏབ་ལ་<milestone unit="line" n="459.2"/>བོས་ཤིང་གཏད་ན་རྦབ་དང་བྲག་གཡང་དུ་འཆིའོ། །ཆོ་ག་བྱེད་པའི་དུས་སུ་མ་མོའི་བདུད་ཆས་སུ་ཞུགས། །ངོ་ལ་ཁྲག་གིས་བྱུག་ལ། བདག་ཉིད་མུ་ཁ་ལེའམ་དབང་ཆེན་གྱི་ས་ནཱ་ཏིར་ཞུགས་ལ། གཞུང་བཞིན་དུ་<milestone unit="line" n="459.3"/>ལས་བཅོལ་ལོ། །ཕོ་རིགས་ཕྱི་མ་ལ་ལས་གཏད་ཅིང་ལས་བཅོལ་བ་ནི། ཡོད་ན་འཁུ་ལྡོག་ཆེ་ལ་རྒྱབ་འགྱུར་ཆེ་བས་འདིར་མ་གསུངས་སོ། །དགྲ་བོ་བདུད་ལ་གཏད་པའི་ལས་སོ། །གྲགས་པ་གཞོན་ནུའི་གདུང་<milestone unit="line" n="459.4"/>རབས་ནི། །ཉི་ཤུ་རྩ་གཉིས་བརྒྱུད་པ་ཡི། །དྲག་པོའི་ངན་སྔགས་བདུན་པོ་ནི། །ཆུ་སྲིན་གྲེ་བར་རིན་ཆེན་སོང་བ་བཞིན། །བསྐལ་པར་ཡང་ནི་མི་གཏང་ངོ་། །རྨོངས་ལ་འཆལ་བས་བྱིན་གྱུར་ན། །དུས་མིན་བར་ནི་<milestone unit="line" n="459.5"/>སྲོག་ཟད་ནས། །བསྐལ་པ་བདུན་དུ་བརླག་པར་འགྱུར། གསང་བ་གཏན་ཚིགས་ཀྱི་ལེའུ་སྟེ་དགུ་པའོ།། །།གཡུང་དྲུང་ལྷ་ཡིས་ཡང་གསོལ་པ། །མ་མོ་གསང་ཆེན་དཀྱིལ་འཁོར་དུ། །སྒྲུབ་པའི་རྩལ་གྱིས་དབང་<milestone unit="line" n="459.6"/>བསྐུར་བ། །བདག་གིས་ནན་ཏན་ཇི་ལྟར་བསྐྱེད། །རྫོགས་སངས་རྒྱས་ལ་བདག་ཉན་འཚལ། །དེ་སྐད་གསོལ་པ་གསན་ནས་ཀྱང་། །རྫོགས་སངས་རྒྱས་ཀྱིས་བཀའ་སྩལ་པ། །ཉོན་ཅིག་གཡུང་དྲུང་ཡང་དག་<milestone unit="page" n="460"/><milestone unit="line" n="460.1"/>པ། །བསྒྲུབ་པའི་ལས་ཀྱི་དབང་རྣམས་ནི། །ངས་གསུང་པ་ལ་ཐེ་ཚོམ་མེད། །ངས་གསུང་པ་ལ་ནན་ཏན་བསྐྱེད། །ཅེས་བཀའ་སྩལ་པས། གཡུང་དྲུང་ལྷ་ཡིས་ཡང་གསོལ་པ། །ཕྱི་དབང་ཆེན་པོ་བདག་ལ་སྩོལ། །ནང་<milestone unit="line" n="460.2"/>དབང་ཆེན་པོ་བདག་ལ་སྩོལ། །གསང་དབང་ཆེན་པོ་བདག་ལ་སྩོལ། །སྤྱི་དབང་ཆེན་པོ་བདག་ལ་སྩོལ། །དེ་སྐད་ཞུསླ་པ་གསན་ནས་ཀྱང་། །རྫོགས་སངས་རྒྱས་ཀྱི་བཀའ་སྩལ་པ། །ཕྱི་ནང་གསང་བའི་དབང་རྣམས་<milestone unit="line" n="460.3"/>རྣི། །ང་ཡི་རྒྱུད་ཀྱི་ཐུགས་ལ་གནས། །ང་ཡི་ཐུགས་ཀྱི་གསང་རྒྱུད་ནི། །གཏིང་ནས་གཟུངས་ལ་ཁྱོད་ལ་གཏད། ཁྱོད་ཀྱི་སེམས་ལ་བརྣག་པར་གྱིས། །ལྕང་ལོར་བཅས་པའི་བྷནྟྲ་འདི། །ང་ཡི་ལག་ཏུ་གཟུང་ནས་<milestone unit="line" n="460.4"/>ནི། །སྣོད་ལྡན་ཁྱོད་ལ་དབང་བསྐུར་རོ། །བྷརྙ་མཛེས་པའི་དཀྱིལ་འཁོར་དུ། །བདེ་ཆེན་གསང་བའི་དབང་བསྐུར་བ། །ལྟག་སྤྲོད་ཟུར་གསུམ་བདེ་ཆེན་འདིས། །མ་མོ་ཐམས་ཅད་བསྒྲུབ་བྱའི་ཕྱིར། །བདུད་<milestone unit="line" n="460.5"/>རྣམས་ཐམས་ཅད་ཟིལ་གྱིས་གནོན། །རྐྱེན་དྲུག་དབང་དུ་བསྡུ་བའི་ཕྱིར། །སྒྲོལ་བྱེད་དག་གིས་དབང་ཐོབ་ཤོག །དུང་ཆེན་དག་གིས་དབང་བསྐུར་བས། །སྣང་སྲིད་ཐམས་ཅད་བསྒྲགས་པ་བཞིན། །དེང་གི་ཡོན་<milestone unit="line" n="460.6"/>བདག་བུ་ཁྱོད་ཀྱང་། །ཆོས་ཀྱི་དབྱིངས་ཀྱི་སྒྲ་སྒྲོགས་ཤོག །མ་མོ་སྒྲུབ་པའི་དབང་ཐོབ་ཤོག །ཞིང་ཆེན་དག་གིས་དབང་བསྐུར་བས། །ཞིང་གི་ཁྱད་པར་བྲེས་པ་བཞིན། །བདུད་བཞི་གཡབ་ཀྱི་བོར་ནས་ནི། །ཧུ༷་གི་མེ་<milestone unit="page" n="461"/><milestone unit="line" n="461.1"/>༄༅། །ཆེན་འབར་བ་ཡིས། །བདུད་བགེགས་ཞི་བར་བསྲེགས་པ་བཞིན། །འབར་བྱེད་ཆེན་པོའི་དབང་ཐོབ་་༑ག །རྔ་ཆེན་དག་གིས་དབང་བསྐུར་བས། །རྔ་ནི་གསང་བ་ཡུམ་གྱི་ངང་། །ཤེས་རབ་ཐབས་ཀྱི་སྒྲ་<milestone unit="line" n="461.2"/>སྒྲོགས་པས། །ཐབས་ཀྱི་ཕྱག་རྒྱ་བསྐྱོད་ནས་ནི། །རྔ་ཡི་བྱེ་བྲག་འདི་ལས་བྱུང་། །གསང་བ་རྔ་ཡི་དབང་ཐོབ་ཤོག །ཞིང་མཆོག་དག་གིས་དབང་བསྐུར་བས། །ཐོར་ཐོ་རྒྱ་མདུད་ཁྲོ་བོ་བརྒྱད། །ཐུགས་ཀྱི་སྤྲུལ་པའི་གྲ་<milestone unit="line" n="461.3"/>ཡང་འགྱེད། །སྐེད་པའི་རྒྱ་མདུད་གྲ་བརྒྱད་ལ། །གསང་བའི་མ་མོ་བརྒྱད་ཕྱུང་ཞིང་། །ཐུགས་ཀྱི་འོད་ཟེར་ཕྱོགས་བཅུར་འགྱེད། །རྩེ་མོ་དག་ནི་ཟུར་གསུམ་ལ། །སྲིད་པའི་མ་མོ་དབང་དུ་བསྡུ། ཁམས་གསུམ་ཐམས་<milestone unit="line" n="461.4"/>ཅད་དབང་དུ་སྡུད། །ཟིལ་གྱིས་གནོན་པའི་དབང་ཐོབ་ཤོག །རཀྟ་མུ༷་སས་དབང་བསྐུར་བས། །མ་མོ་གསང་ཆེན་དགྱེས་པ་འདིར། །སྒྲོལ་གིང་ཆེན་པོ་སྐར་ལྟར་བཀྲམ། །རཀྟའི་རྒྱ་མཚོ་མཚོ་ལྟར་རླབས། །མ་མོ་<milestone unit="line" n="461.5"/>སྒྲུབ་པའི་དབང་ཐོབ་ཤོག །ཚིལ་ཆེན་གསུར་གྱིས་དབང་བསྐུར་བས། །སྲིད་པ་ཐམས་ཅད་དྲི་སྣོམ་ཞིང་། །དྲི་ཡི་མཆོད་པ་དམ་པ་འདིས། །གསང་བའི་མ་མོ་དྲི་ལ་དད། །གསུར་དང་དྲི་ལ་སྣོམ་པ་མོ། །ཇི་ལྟར་གོང་དུ་<milestone unit="line" n="461.6"/>བཅོལ་བ་བཞིན། །བསྒྲུབ་པའི་ལས་རྣམས་བསྒྲུབས་པ་བཞིན། །ལས་ཀྱི་དབང་རྣམས་བསྒྲུབས་ནས་ནི། །དཔའ་བོ་ཆེན་པོའི་སྤྱན་སྔ་སྲ །འཁུ་ལྡོག་བྲན་ལྟར་མི་བྱེད་ཅིང་། །སེམས་ཀྱི་དག་པ་ཉེར་བཞག་ཅིང་། །མ་<milestone unit="page" n="462"/><milestone unit="line" n="462.1"/>མོའིལས་དབང་འདི་བསྐུར་བས། །སྒྲུབ་པའི་བྲན་ཕོ་བྲན་མོ་བཞིན། །ལས་དབང་ཆེན་པོ་ཐོབ་པར་ཤོག །སརྦ་ཏ་ཐུ་ག་ཏ་ཀྭ་ཡ་བཛྲ་སྭ་བྷ་ཨུཏྣ་ཀོ྅ཉེ། སརྦ་ཏ་ཐུ་ག་ཏ་ཙིསྟ་བཛྲ་སྭ་བྷ་ཝ་ཨུཏྣ་ཀོ྅ཧི། སརྦ་ཏ་ཐུ་ག་ཏ་<milestone unit="line" n="462.2"/>ལྷུཀ་བཛྲ་སུ་བྷ་ཝ་ཨུཏྣ་ཀོ྅ཧི། སརྦ་ཏ་ཐུ་ག་ཏ་པྲུ་ཙ་བཛྲ་སྭ་བྷ་ཝ་ཨུཏྣ་ཀོ྅ཉོ༷། སརྦ་ཏ་ཐུ་ག་ཏ་ཨ་ནུ་རྭ་ག་བཛྲ་སུ་བྷ་ཝ་ཨུཏྣ་ཀོ྅་ཉི། མ་མོ་གསང་ཆེན་འདུས་པ་འདིར། །སྙིང་པོ་ལྔ་ཡིས་དབང་བསྐུར་བས། །དེ་རིང་<milestone unit="line" n="462.3"/>ཕན་ཆད་བུ་ཁྱོད་ཀྱི། །ཚེ་ཡང་ཤིན་ཏུ་རིང་བ་དང་། །དངོས་གྲུབ་གཟི་ཆེན་ཐོབ་པའི་ཕྱིར། །རང་རྟགས་གསང་བའི་དབང་བསྐུར་རོ། །འདི་ནི་མ་མོ་རང་རྟགས་ཀྱི། །དབང་ཆེན་ལགས་ཏེ་དབང་གི་མཆོག །སྒྲོལ་མ་<milestone unit="line" n="462.4"/>ཆེན་མོའི་དྲག་ཤུལ་གྱིས། །བདུད་བཞི་ཟིལ་གྱིས་གནོན་པ་དང་། །རྐྱེན་དབང་ཐབས་ཀྱིས་འདུལ་བ་དང་། །དེ་བཞིན་གསང་ཆེན་དཀྱིལ་འཁོར་དུ། །མན་ངག་རྒྱུད་ཀྱི་དོན་བསྟན་པ། །ཀུན་གྱི་ཐུན་མོང་མ་ལགས་<milestone unit="line" n="462.5"/>ཏེ། །འདི་བསྟན་གཞན་ལ་བཤད་གྱུར་ན། །ས་བོན་མེས་ཚིག་བཞིན་དུ་འགྱུར། །སྣོད་ངན་ཞབས་སུ་ཟགས་པ་ན། །ནས་ངན་ཚིགས་པ་བཞིན་དུ་འགྲོ། །དོན་འདི་གཞན་ལ་མི་སྤེལ་ཏེ། །རང་གི་སེམས་ལ་འཆང་བ་<milestone unit="line" n="462.6"/>ན། །དངོས་གྲུབ་དམ་ཀྱང་རྟག་ཏུ་ཐོབ། །མཐུ་དང་གཟི་བརྗིད་ཐམས་ཅད་འཕེལ། །དངོསགྲུབ་ཆེན་པོ་ཐོབ་པར་འགྱུར། །ཅེས་བཀའ་སྩལ་ཏོ། མན་ངག་དབང་གི་ལེའུ་སྟེ་བཅུ་པའོ།། །།གནོད་འདུལ་ལྷ་<milestone unit="page" n="463"/><milestone unit="line" n="463.1"/>༄༅། །ཡིས་ཡང་གསོལ་པ། །མ་མོ་ངོས་འཛིན་ཇི་ལྟར་བཟུང་། །མངོན་རྫོགས་ཡབ་ཀྱིས་བཀའ་སྩལ་པ། །མ་མོ་ངོས་བཟུང་འདི་ལྟར་བཟུང་། །སེམས་ཉིད་མ་བཅོས་མུ་ཁ་ལེ། །སེམས་ལས་བསྐྱེད་པའི་བུ་མོ་<milestone unit="line" n="463.2"/>བཅུ་གསུམ་དང་། དབྱིངས་ཀྱི་མ་མོ་བཅུ་བཞི་དང་། ཡེ་ཤེས་མ་མོ་ཉི་ཤུའོ། །སྣང་སྲིད་ཀུན་ཁྱབ་ཤྭ་རེ་མ། །ཐུགས་དམ་བསྐང་བའི་ཡུམ་ཆེན་ལྔ། །དགྲ་རྣམས་བསྒྲལ་བའི་ཤུགས་སྒྲོལ་དྲུག །དྲག་ཤུལ་དབང་ཆེན་མ་<milestone unit="line" n="463.3"/>མོབདུན། །གནོད་བྱེད་སྙིང་གཅོད་སྲིན་མོ་བརྒྱད། །བཀའ་སྡོད་ལས་ཀྱི་བློན་མོ་དགུ། །ཡང་དག་དབང་གི་རྒྱལ་མོ་བཞི། །སེམས་ལས་སྐྱེས་པའི་མ་མོ་བཞི། །དམ་ལ་གནས་པའི་སྲིང་མོ་བཞི། །ཡིད་ལ་གཞུད་པའི་<milestone unit="line" n="463.4"/>མཛའ་མོ་བཞི། །ལུས་ལས་བསྐྱེད་པའི་བུ་མོ་བཞི། །མ་མོ་ཀུན་གྱི་གཙོ་མོ་བཞི། །བདུད་རྩི་སྦྱོར་བའི་རྒྱལ་མོ་བཞི། །ཕུར་བུ་བསྒྲུབ་པའི་བློན་མོ་བཞི། །མ་མོ་ཀུན་གྱི་བདག་མོ་བཞི། །ལས་ལ་ཤིས་པའི་བྲན་མོ་<milestone unit="line" n="463.5"/>བཞི། །ད་ལྟ་དབུགས་འཕྲོག་ལྷ་མོ་བཞི། །མ་མོ་རྩ་ཁྲོ་བདག་མོ་བཞི། །དགྲ་བོའི་སྙིང་འཕྲོག་ལྷ་མོ་བཞི། །ཀུན་གཞི་གནས་བསྒྱུར་བུ་གཅིག་མ། །གླིང་བཞི་གནས་བསྒྱུར་གྲགས་མོ་རྒྱལ། །སྟོང་གསུམ་དབང་བསྒྱུར་<milestone unit="line" n="463.6"/>བཛྲ་ཤྭ་རྡི་མ། །དགྲ་བོ་དབང་བསྒྱུར་དཔལ་ལྡན་རེ་མ་ཏི། །འཇིག་རྟེན་དབང་ཆེན་སྨན་མོའིཚོགས། །གཤིན རྗེའིགཙོ་མོ་ཉི་ཤུ་གཅིག །ལས་མཁན་མ་མོ་བརྒྱད་བཅུ་གཅིག །བྱང་ཤར་མཚམས་ཀྱི་སྙིང་<milestone unit="page" n="464"/><milestone unit="line" n="464.1"/>གཅིག་མ། །ཐུགས་ཀྱི་སྤྲུལ་པ་ནག་མོ་བདུན། །ནག་མོབདུན་ཚོགས་ནག་མོ་ཉི་ཤུའི་ཚོགས། སྐུའི་སྤྲུལ་པ་དམར་མོ་བདུན་ཚོགས། དཀར་མོ་ཉི་ཁྲིའི་ཚོགས། གསུང་གི་སྤྲུལ་པ་དམར་མོ་བདུན་ཚོགས། དམར་མོ་ཉི་<milestone unit="line" n="464.2"/>ཁྲི་ཚོགས། ཐུགས་ཀྱི་སྤྲུལ་པ་སྨུག་མོ་བདུན་ཚོགས། སྨུག་མོ་ཉི་ཁྲིའི་ཚོགས། ཡོན་ཏན་མ་མོ་སེར་ནག་བདུན་ཚོགས། སེར་མོ་ཉི་ཁྲིའི་ཚོགས། ཕྲིན་ལས་སྤྲུལ་པ་ལྗང་ནག་བདུན་ཚོགས། ལྗང་ནག་བདུན་ཅུའི་<milestone unit="line" n="464.3"/>ཚོགས། མ་མོ་ངོས་འཛིན་ཀྱི་ལེའུ་སྟེ་བཅུ་གཅིག་པའོ།། །།གཡུང་དྲུང་ལྷ་ཡིས་ཡང་གསོལ་པ། །སྣང་སྲིད་ཐིག་ལེ་ཇི་ལྟར་བསྡུ། །མངོན་རྫོགས་ཡབ་ཀྱིས་བཀའ་སྩལ་པ། སྣང་སྲིད་ཐིག་ལེ་འདི་ལྟར་བསྡུ།<milestone unit="line" n="464.4"/>དེ་ཡང་གང་ཞེ་ན། ཡིད་དང་ཀུན་གཞི་དང་། རྣམ་པར་ཤེས་པ་ལས། མ་མོ་ཐིག་ལེ་རྒྱུར་གསལ་ཏེ། མ་མོ་ལྷུན་གྱིས་རྫོགས་པའི་ཐིག་ལེ་དང་། མ་མོ་གནས་ཀྱི་ཐིག་ལེ་དང་། མ་མོ་ལུང་གི་ཐིག་ལེ་དང་། མ་མོ་སྒྲུབ་<milestone unit="line" n="464.5"/>པའི་ཐིག་ལེ་དང་། མ་མོ་སྤྲུལ་པའི་ཐིག་ལེ་དང་། མ་མོ་ཐབས་ཀྱི་ཐིག་ལེ་དང་། མ་མོ་ཤེས་རབ་ཀྱི་ཐིག་ལེ་དང་། མ་མོ་སྐུ་གསུང་ཐུགས་ཀྱི་ཐིག་ལེ་དང་། བྱང་ཆུབ་སེམས་ཀྱི་ཐིག་ལེ་དང་། ཀུན་ནས་ཟླུམ་པའི་ཐིག་<milestone unit="line" n="464.6"/>ལེ་ཞེས་ཀྱང་བྱ། ཀློང་ཡང་པའི་ཐིག་ལེ་ཞེས་ཀྱང་བྱ། བརྗོད་དུ་མེད་པའི་ཡེ་ཤེས་ཀྱི་ཐིག་ལེ་ཞེས་ཀྱང་བྱ། མ་ནོར་བ་ཞེས་ཀྱང་བྱ། གཏན་ལ་འབེབས་པ་ཞེས་ཀྱང་བྱ། མ་བཅོས་པ་ཞེས་ཀྱང་བྱ། རྒྱུ་རྐྱེན་མེད་པ་ཞེས་<milestone unit="page" n="465"/><milestone unit="line" n="465.1"/>༄༅། །ཀྱང་བྱ། མ་འགགས་པ་ཞེས་ཀྱང་བྱ། ཡེ་གནས་ཆེན་པོར་གནས་སོ། །མ་མོ་སྣང་སྲིད་ཐིག་ལེའི་ལེའུ་སྟེ་བཅུ་གཉིས་པའོ། །བྱང་བསྐོར་གྱི་རྒྱུད་ཕྱི་མ་རྫོགས་སོ།། །།<milestone unit="line" n="465.2"/>༄༅། །རྒྱ་གར་སྐད་དུ། ཨུརུ་བཛྲ་དི་ཐྲི་ཀྭ་སྙི་ཤྭ་རྡི་ནཱ་མ་མནྟྲ་ཏནྟྲ་རྭ་ཛ། བོད་སྐད་དུ། འཕགས་པ་རྡོ་རྗེ་ནག་མོ་དབང་ཕྱུག་མ་ཞེས་བྱ་བའི་སྔགས་རྒྱུད་ཀྱི་རྒྱལ་པོ། བཅོམ་ལྡན་འདས་མངོན་རྫོགས་ཀྱི་རྒྱལ་པོ་ལ་</p></div1>
        </body>
    </text>
</TEI.2>