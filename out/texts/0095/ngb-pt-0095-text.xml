<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0095-text.xml">
    <teiHeader lang="tib">
        <fileDesc>
            <titleStmt>
                <title><!--rin po che gdams ngag sna tshogs 'khor lo'i rgyud phyi ma/-->རིན་པོ་ཆེ་གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ།</title>
            </titleStmt>
            <publicationStmt lang="eng">
                <idno type="thdl">ngb-pt-0095-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=312.1; end=333.6--><milestone unit="page" n="312"/><milestone unit="line" n="312.1"/>༄༅། །རྒྱ་གར་སྐད་དུ། རསྣེ་པ་དེ་ཤ་བི་ཤཱ་ཙཀྲ་ཏནྟྲ་པསྩི་མ་ནཱ་མ། བོད་སྐད་དུ། རིན་པོ་ཆེ་གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ། བཅོམ་ལྡན་འདས་རྡོ་རྗེ་སེམས་དཔའ་ལ་ཕྱག་འཚལ་ལོ། །འདི་སྐད་<milestone unit="line" n="312.2"/>བདག་གིས་སེམས་དཔའ་རྡོ་རྗེའི་བརྡ་ཡོངས་སུ་གོ་བའི་དུས་གཅིག་ན། །སྟོན་པ་དགའ་རབ་རྡོ་རྗེ་སྤྲུལ་པའི་སྐྱེས་བུ་ཆེན་པོ་དེ་ཉིད་སྐྱེ་འགག་མེད་པའི་ཏིང་ངེ་འཛིན་ལ་སྙོམས་པར་ཞུགས་སོ། །དེའི་ཚེ་ལྟ་བ་རགས་<milestone unit="line" n="312.3"/>པར་རྟོགས་པའི་འཁོར་དུ་མ་འཁོད་དོ། །སྤྲུལ་པའི་བདག་ཉིད་འཇམ་དཔལ་བཤེས་གཉེན་དང་། རྒྱལ་པོ་དྷ་ན་ཏ་དང་། །ཐུ་བོ་རྭ་ཛ་ཧསྟི་དང་། གཞན་ཡང་མཁས་པ་ཉི་ཤུ་རྩ་གཅིག་ལ་སོགས་པ་བསམ་གྱིས་མི་ཁྱབ་<milestone unit="line" n="312.4"/>པའི་འཁོར་དང་། གཞན་ཡང་ཡེ་ཤེས་དང་ལས་ལས་གྲུབ་པའི་མཁའ་འགྲོ་མ་འཇིག་རྟེན་དང་འཇིག་རྟེན་ལས་འདས་པའི་འཁོར་ཐམས་ཅད་དང་ཐབས་ཅིག་ཏུ་བཞུགས་སོ། །དེ་ནས་ཡང་འཇམ་དཔལ་བཤེས་<milestone unit="line" n="312.5"/>གཉེན་གྱིས་འདི་སྐད་ཅེས་གསོལ་ཏོ། །ཀྱེ་སྤྲུལ་པའི་སྐྱེས་ཆེན་དགའ་རབ་རྡོ་རྗེ་ཉིད། །མོས་གུས་དད་པས་འདུན་ཤིང་རང་སེམས་རྟོགས། །ལས་དང་སྐལ་པར་ལྡན་པའི་འཁོར་རྣམས་ལ། །སྡོང་ཆེན་བརྒྱད་ཀྱི་མན་<milestone unit="line" n="312.6"/>ངག་དོན་བཀྲོལ་བཤད། །ལྷུན་གྲུབ་ལྟ་བའི་གདེང་ལྡན་གདར་ཤ་བཅད། །རང་སེམས་མ་བཅོས་ཆོས་སྐུར་གཏན་ལ་དབབ། །རིག་པའི་རྩལ་དུ་ཆོས་རྣམས་ཐམས་ཅད་བསྡུས། །རྩོལ་བསྒྲུབ་མེད་པའི་ཡེ་ཤེས<milestone unit="page" n="313"/><milestone unit="line" n="313.1"/>༄༅ ཟང་ཐལ་ལ། །ཐུག་ཕྲད་ངང་དུ་ཆོས་སྐུ་དངོས་སུ་བསྟན། །མ་བཙལ་མ་བསྒྲུབས་འབྲས་བུ་ཅོག་གེ་བཞག །བཙལ་བས་མི་རྙེད་དམིགས་གཏད་མེད་པའི་དོན། །ཉིད་ཀྱིས་བསྟན་པས་འཁོར་རྣམས་<milestone unit="line" n="313.2"/>མངོན་པར་དགའ། །དབང་པོ་དམན་ཞིང་ཤེས་རབ་ཞན་པ་ལ། །དབང་པོ་ཐད་སོར་སྦྱར་བའི་གདམས་ངག་རྣམས། །དེ་ཉིད་དགྲོལ་ཕྱིར་གདམས་ངག་རིམ་པ་རྣམས། །ཉིད་ཀྱི་དགོངས་པས་མཁྱེན་ལྟར་བཤད་དུ་<milestone unit="line" n="313.3"/>གསོལ། །ཞེས་ཞུས་པས། །དེ་ནས་དགའ་རབ་རྡོ་རྗེས་བཀའ་སྩལ་པ། །འཇམ་དཔལ་བཤེས་གཉེན་ཉོན་ཅིག །དབང་པོ་རབ་དང་འབྲིང་གི་དོན། །མཐར་ཐུག་དོན་དུ་ང་ཡིས་བསྟན། །བློ་ངན་ཤེས་རབ་ཞན་པ་<milestone unit="line" n="313.4"/>ལ། །ཕན་གདགས་གྲོལ་བའི་མན་ངག་དང་། །རོ་སྙོམས་ཟག་བཅས་གདམས་ངག་དང་། །དེ་ལ་བརྟེན་འབྱུང་ཟག་མེད་ཀྱི། །གདམས་ངག་ཅི་གསུངས་ངས་བཤད་ཀྱིས། །འཇམ་དཔལ་བཤེས་གཉེན་གཟུང་བར་<milestone unit="line" n="313.5"/>གྱིས། །ཞེས་གསུངས་ནས། རོ་སྙོམས་བདེ་བ་དང་ཐིག་ལེ་འཁྱིལ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ་ལས། །གླེང་གཞི་ཞུ་བ་དང་བཅས་པའི་ལེའུ་<milestone unit="line" n="313.6"/>སྟེ་དང་པོའོ།། །།དེ་ནས་དགའ་རབ་རྡོ་རྗེ་ཞེས་བྱ་བ་དེས། འཇམ་དཔལ་བཤེས་གཉེན་ལ་སོགས་པའི་འཁོར་རྣམས་ལ་བརྡའ་འམ་བྱིན་གྱིས་བརླབ་ཀྱི་ཚུལ་གྱིས་འདི་སྐད་ཅེས་བཀའ་སྩལ་ཏོ། །གང་དག་བློ་<milestone unit="page" n="314"/><milestone unit="line" n="314.1"/>ངན་ཤེས་ཆུང་གིས། །མཚན་མ་ཅན་ལ་བརྟེན་ནས་ནི། །མཚན་མེད་ཡེ་ཤེས་འཆར་བ་ཡིན། །མཚན་མ་དག་ཀྱང་ལྔ་ཡིན་ཏེ། །རླུ་་དང་ཁ་སྦྱོར་བདེ་བ་དང་། །སྐུ་ཚད་ཡིག་འབྲུའི་མཚན་མ་དང་། །གང་འཕྲོད་སྤྱོད་<milestone unit="line" n="314.2"/>ཡུལ་མཐའ་དག་ཡིན། །དང་པོ་རླུ་་བསྒོམ་མན་ངག་ནི། །རྣམ་པ་བདུན་དུ་ཤེས་པར་བྱ། །གཟུང་དང་བཅིང་དང་སྦྱང་དང་སྤང་། །གཡས་གཡོན་སྤོ་དང་དྷ་ཏིར་གཞུག །མཐར་ཕྱིན་དག་དང་རྣམ་པ་བདུན། །འབྱུང་<milestone unit="line" n="314.3"/>དང་འཇུག་དང་གནས་པ་གསུམ། །ཧཱུཾ༷་དང་ཨོ་དང་ཨུ༷༷གསུམ་ནི། །བསྒོམ་པ་ཡང་ནི་དེ་ལྟར་བྱ། །རླུད་གི་དེ་ཉིད་བདག་ཉིད་དེ། །སྔགས་ཀྱི་དེ་ཉིད་དག་དཛོ་གསུམ། །རྟོགས་ནས་རང་སེམས་གཟུང་བར་བྱ། །རླུང་ལ་<milestone unit="line" n="314.4"/>སེམས་འཛིན་བྱེད་པའི་ཚེ། །ཐུན་བཞིར་བཅད་ལ་བསྒོམ་པར་བྱ། །སྣ་སྒོ་་དག་གི་བུ་གར་ནི། །རླུད་ནི་ཕར་འགྲོ་ཚུར་འོང་བར། །དེ་ཙམ་གཅིག་ལ་གཏད་ལ་བསྒོམ། །དེ་ལ་སེམས་ནི་ཟིན་གྱུར་ན། །ཁ་དོག་གཅིག་ལ་<milestone unit="line" n="314.5"/>བསླབ་པ་ནི། །དཀར་པོ་དར་གྱི་སྐུད་པ་ཙམ། །སྙིང་ག་རུ་ནི་བྱུང་ནས་ཀྱང་། །ཕྱི་རོལ་སོར་བརྒྱད་ཙམ་གྱི་བར། །དེ་ལ་སེམས་ནི་ཟིན་གྱུར་ན། །ལྟེ་བ་ཡི་ནི་ཕྱི་རོལ་གྱི། །སོར་ནི་བཅུ་དྲུག་དག་ཏུ་བསྒོམ། །ཁ་དོག་ལྔ་<milestone unit="line" n="314.6"/>ལ་བསླབ་པ་ཡང་། ཁེན་ཏུ་ཕྲབདེབཞིནབསླབ། །ཁོངཔ་ཁེངས་པར་བསྒོམ་པ་ཡང་། །ཁོང་པའི་ནང་དུ་འཇུག་ཙམ་ན། །སྦུད་པ་ཁེགས་པའི་ཚུལ་དུ་བསྒོམ། །རླུད་ནི་ཕར་འགྲོའི་དུས་ཙམ་ན། །སྦུད་པ་སྟོང་པ་<milestone unit="page" n="315"/><milestone unit="line" n="315.1"/>༄༅། །བཞིན་དུ་བསྒོམ། །རང་སེམས་གང་ལ་མི་འཕྲོ་བར། །རླུད་ལ་ཆགས་པར་གྱུར་པ་ན། །རླུད་ལ་སེམས་ནི་ཟིན་པའི་རྟགས། །རླུད་ནི་སྦྱང་པའི་རིམ་པ་ཡང་། །ཁ་དོག་ཕྲ་ཚད་སྤངས་ནས་ཀྱང་། །ཕྱི་ནང་<milestone unit="line" n="315.2"/>འབྱུང་འཇུག་རྣམ་གསུམ་པོ། །ཨོ་དང་ཨུ༷༷དང་ཧུ༷་གསུམ་གྱིས། །སྒྲ་སྤྱིའི་རྣམ་པ་དག་ལ་བརྟེན། །འབྱུང་འཇུག་བྱེད་པ་རང་ཤུགས་ལས། །མ་བཅོས་པ་རུ་བསྒོམ་པ་ཡིན། །དང་པོ་ཐུན་བཞིར་བཅད་ལ་བསྒོམ། །དེ་<milestone unit="line" n="315.3"/>ནས་ཐུན་གྱི་ཁུག་པར་བསྐྱེད། །མཇུག་ཏུ་ཉིན་མཚན་བསྐྱང་ལ་བསྒོམ། །དེ་ཡང་འབྱོངས་པའི་རྟགས་རྣམས་ནི། །ཡང་བཟོར་ཆེ་ཞིང་ལུས་པོ་ཡང་། །ཇི་ཙམ་བཀག་ཀྱང་ན་ཚ་མེད། །སྟེང་རླུད་འོག་རླུད་འདྲོངས་ཙམ་<milestone unit="line" n="315.4"/>ན། །འོག་རླུད་སྟེང་དུ་འདྲོངས་པ་ཡིན། །ཕྲ་བ་ཡང་ནི་རྩ་བར་འདྲོངས། །རྩ་བའི་རླུད་ཡང་ཕྲ་བར་འདྲོངས། །དེ་ནི་རླུད་གི་འབྱོངས་རྟགས་ཡིན། །རླུད་རྣམས་བཅིངས་པའི་མན་ངག་ཀྱང་། །རྣམ་གསུམ་དག་ཏུ་ཤེས་<milestone unit="line" n="315.5"/>པར་བྱ། །བུམ་པ་ཆེ་འབྲིང་རྣམ་གསུམ་མོ། །ཐ་མ་རབ་ཀྱི་མན་ངག་ཀྱང་། །སྟན་བདེའི་གཞི་ལ་འདུག་ནས་ཀྱང་། །ལུས་བསྲང་སྐྱིལ་ཀྲུང་བཅས་ནས་ཀྱང་། །མ་ཡེངས་མིག་ནི་སྣ་རྩེར་གཏད། །དབུགས་ནི་ནང་དུ་<milestone unit="line" n="315.6"/>བསྡམ་བྱས་ནས། །ལག་པའི་མཐིལ་གྱིས་པུས་མོ་བསྐོར། །སེ་གོལ་རེ་རེ་བརྡབ་པ་ནི། །བརྒྱ་རྩ་བརྒྱད་ཀྱི་བར་དུའོ། །བདུན་ཅུ་རྩ་གཉིས་བུམ་པ་འབྲིང་། །སུམ་ཅུ་རྩ་གཉིས་དྲུག་ཀྱང་བུམ་པ་ཐ། །བུམ་པ་ཅན་ནི་དེ་<milestone unit="page" n="316"/><milestone unit="line" n="316.1"/>ལྟར་བསླབ། །བཙན་ཐབས་དག་གི་མན་ངག་ནི། །མགྲིན་པ་ཐིག་ལེས་བཀག་བྱས་ཏེ། །ལུས་ནི་སྐྱིལ་མོ་ཀྲུང་བཅས་ཏེ། །ཨོལ་མདུད་ཨོག་མས་བཀག་ནས་ནི། །དབུགས་ནི་ཐུབ་ཚད་བསྡམ་པར་བྱ། །ཡང་ན་<milestone unit="line" n="316.2"/>གཡས་སུ་གཅུ་བར་བྱ། །ཡང་ན་ཨན་ཏོང་ལྟག་པས་མནན། །ཡང་ན་གཡོན་དུ་གཅུ་བར་བྱ། །སེམས་ཀྱིས་ཐུབ་ཚད་དག་ཏུ་བསྡམ། །སྟོང་ཉིད་བསྒོམས་པས་རླུད་ནད་ནི། །རང་བཞིན་དག་ཏུ་འགྲོ་བ་ཡིན། །དེས་ནི་<milestone unit="line" n="316.3"/>བདེ་བ་འབད་མེད་འབྱུང་། །རླུད་རྣམས་སྦར་བའི་མན་ངག་ཀྱང་། །ཨ་ལོང་རླུ་་གི་ཡང དག་གི་དཀྱིལ་འཁོར་ཡིན། །དེ་ནི་ཡང་འབྱེད་ཡང་འཛུམ་བྱས། །འདོད་ཆགས་མེ་ནི་འབར་བར་འགྱུར། །སྟེང་རླུད་མནན་ཅིང་<milestone unit="line" n="316.4"/>འོག་རླུད་སྦར། །རྩ་ཡི་ནང་དུ་སོང་བ་ཡིས། །བྱང་སེམས་ཞུ་ནས་འབྱོངས་པར་འགྱུར། །གཡས་གཡོན་སྤོ་བའི་མན་ངག་ཀྱང་། །ཧསྟས་ནུ་མ་གཅུད་ལ་བོར། །གང་གིས་བོར་བ་དེ་རུ་འཕོ། །མོད་དུ་འོང་བས་མན་ངག་<milestone unit="line" n="316.5"/>ཆེ། །འཕོས་ནས་འཆི་བ་བསླང་བ་སྟེ། །འགགས་ན་ཡང་ནི་རྣམ་་པ་ཡིན། དྷ་ཏིར་གཞུག་པའི་མན་ངག་ཀྱང་། །སྐྱིལ་མོ་ཀྲུང་བཅས་ལག་པ་བསྐོར། ཁ་ནི་ཅུང་ཟད་གདངས་ནས་ཀྱང་། །སྲོག་པ་རྩ་ཡི་ནང་ནས་<milestone unit="line" n="316.6"/>ཀྱང་། །ཨ་ཝ་ ་ཏི་ཤེས་བྱ་བ། ཁེན་ཏུ་ཕྲ་བ་པད་སྣལ་འདྲ། །སྒལ་ཚིགས་ལ༄་བརྟེན་ ཏིའི་ནང། །དཀར་ནི་ལམ་གྱིས་འོང་བར་བསམ། །ནང་དུ་འཇུག་པར་གྱུར་པ་ཡང་། །དབུགས་ནི་དེ་ལ་འོང་བར་བསམ ཡུད་<milestone unit="page" n="317"/><milestone unit="line" n="317.1"/>༄༅། །ཙམ་ནང་དུ་འཐེན་པར་བསམ། །གལ་ཏེ་ཆུད་པར་གྱུར་པ་ན། །མི་རྟོག་ཡེ་ཤེས་སྐྱེ་བར་འགྱུར། །རྩ་ཡི་གཡས་དང་གཡོན་ཤེས་པ། །རྣམ་པར་རྟོག་པའི་ལམ་ཡིན་ནོ། །ཨ་ཝ་སྒྱུ་ཏི་ཞེས་བྱ་བ། །མི་རྟོག་<milestone unit="line" n="317.2"/>ཡེ་ཤེས་ལམ་ཡང་ཡིན། །དེ་ནི་དབང་དུ་འདུས་གྱུར་ཚད། །རྣམ་གསུམ་དག་ཏུ་ཤེས་བྱ་སྟེ། །ཐ་མ་འབྲིང་དང་རབ་ཡིན་ནོ། །བརྩོན་དང་ཡང་དང་མགྱོགས་པ་ནི། །ཐ་མ་དག་གི་ཚད་དུ་ཤེས། །ཅི་ཙམ་བཀག་ཀྱང་<milestone unit="line" n="317.3"/>ནད་མེད་དང་། །སྟེང་འོག་སྤོ་དང་གར་འདོད་འདྲོངས། །དབང་འདུས་འབྲིང་གི་ཚད་དུ་ཤེས། །གཡང་ལྷུང་ཆུས་ཁྱེར་འབྱུང་བའི་དགྲས། །ཚེ་ཡི་འདུ་བྱེད་མི་ནུས་པ། །རབ་ཏུ་གྱུར་བའི་རྟགས་ཡིན་ནོ། །དེ་ལྟར་དེ་<milestone unit="line" n="317.4"/>གསལ་ཤུགས་དག་ལས། །སྟོང་ཉིད་གོམས་ཤིང་ཡེ་ཤེས་གསལ། །ཇི་གསལ་ཇི་རིག་འབྱུང་བ་ལས། །མི་རྟོག་ཡེ་ཤེས་ཤུགས་ལས་འཆར། །ཞེས་གསུངས་སོ། །གདམས་ངག་སྣ་ཚོགས་འཁོར་ལོའི་རྒྱུད་ལས། རིག་<milestone unit="line" n="317.5"/>པ་རླུད་ལ་གཏད་པའི་ལེའུ་སྟེ་གཉིས་པའོ།། །།དེ་ནས་སྤྲུལ་པའི་སྐྱེས་བུ་དགའ་རབ་རྡོ་རྗེ་དེས། འཇམ་དཔལ་བཤེས་གཉེན་ལ་སོགས་པའི་འཁོར་རྣམས་ལ་འདི་སྐད་ཅེས་བཀའ་སྩལ་ཏོ། །དབང་པོ་དམན་<milestone unit="line" n="317.6"/>པའི་གང་ཟག་གིས། །ཅིག་ཅར་ཐོད་རྒལ་མ་གོ་སྟེ། །རིམ་གྱིས་བདེ་བ་བསྒོམ་པ་ན། །མི་མོ་ལ་བརྟེན་འོད་རིག་དང་། །མཚན་དང་ལྡན་པའི་མི་མོ་ལ། །བརྟེན་པའི་གདམས་ངག་ལྔ་ཡིན་ཏེ། །ཚོགས་དང་གཏད་དང་<milestone unit="page" n="318"/><milestone unit="line" n="318.1"/>བཟུང་བ་དང་། །རིམ་གྱིས་སེམས་བཟུང་སྤངས་ཐབས་སོ། །ཚོགས་ལ་གནས་ཞེས་བྱ་བ་ནི། །ཟླ་བ་ཕྱེད་དམ་ཟླ་བ་གཅིག །ལུག་གཤོན་ཤ་དང་ཆང་ཞིམ་པོ། །མི་མང་རན་པར་བཟའ་བ་་བྱ། །ནས་ཟན་ཤ་དག་<milestone unit="line" n="318.2"/>བཙོས་པ་དང་། །དེ་བྱིད་ལྷོ་སྟོང་དག་ལ་གཏང་། ཁྲ་ཆེན་ཆུ་སེར་ཕོག་གཅིག་གདོན། །བ་དམར་མོ་ཡི་འོ་མར་བཙོས་པ་ལ། ཤེང་ཀུན་དག་གི་འོ་མ་ལ། །ཚ་བ་གསུམ་དང་ཡ་བ་ལི། །ཆང་དང་སྦྱར་ཏེ་ཁ་སྦང་<milestone unit="line" n="318.3"/>བྱ། །དེ་བཞིན་ཟོས་ན་བྱང་སེམས་རྒྱས། །ར་མོ་ཤག་དང་མུ་ཟི་སོགས། །བ་་ལེན་དག་ནི་ཐམས་ཅད་ཀྱང་། །བདེ་བ་འཕེལ་བར་བྱེད་པ་སྟེ། །དཀར་གསུམ་ཞོ་དཀྲུགས་ལ་སོགས་པ། ཁུ་ཀྲ་རྒྱས་པའི་ཐབས་<milestone unit="line" n="318.4"/>མཆོག་སྟེ། །བཟུང་བ་དབང་ནི་གསུམ་པ་སྟེ། །བླ་མས་ལག་པར་གཏད་པ་ནི། །གཏད་པ་ཤེས་རབ་མ་དེར་ནི། །ཚིག་ཀྱང་རབ་ཏུ་བརྗོད་པའོ། །བཟུང་བ་དེ་ཡི་ལམ་ཡིན་ནོ། །རིམ་གྱིས་སེམས་བཟུང་མན་ངག་<milestone unit="line" n="318.5"/>ཀྱང་། །གནས་ནི་དབེན་སར་ཕྱིན་ནས་ཀྱང་། ཁེན་ཏུ་མཛེས་པའི་གཟུགས་དག་ལ། །ཆགས་ཤིང་ཆགས་པའི་ལྟ་བས་བལྟ། །དེས་ནི་བདེ་བ་སྐྱེ་བར་འགྲུར། །ཚད་དུ་སྐྱོལ་ན་གཞན་མི་བྱ། །སྐྱེད་མེད་བདེ་བ་ཞན་<milestone unit="line" n="318.6"/>གྱུར་ན། །ནུ་མ་ཡན་ཆད་བལྟ་བར་བྱ། །དེས་ཀྱང་ཞན་ན་པདྨ་སོགས། །ལུས་རྣམས་ཐམས་ཅད་བལྟ་བར་བྱ། །སེམས་ནི་ཟིན་ནས་སྐྱེད་མེད་ན། །རྟ་བོང་ལ་སོགས་འཁྲིགས་པའི་གཏམ། །སྒྲ་ལ་བརྟེན་ཏེ་སེམས་ནི་<milestone unit="page" n="319"/><milestone unit="line" n="319.1"/>༄༅། །བཟུང་། །དེ་ལ་བདེ་བ་སྐྱེད་མེད་ན། །ལུས་ལ་དྲི་བཟང་དག་གིས་གདབ། །སེམས་ནི་དྲི་མ་དག་ལ་གཟུང་བར་བྱ། །མཆོག་ཏུ་བདེ་བ་སྐྱེས་གྱུར་ཀྱང་། །ཚད་དུ་སྐྱོལ་བར་མ་གྱུར་ན། །བདེ་བ་རེག་བྱ་<milestone unit="line" n="319.2"/>ཉིད་ལ་བསླབ། །བུད་མེད་ཤེས་རབ་མ་དེ་ཡི། །སྟོད་སྨད་སྐེད་པར་འཁྱུད་པར་བྱ། །རྐེད་ནས་ལག་པས་དམ་དུ་འཁྱུད། །སེན་མོས་རྐེད་སྐབས་ངག་ཏུ་གདབ། །དེ་ལྟར་བྱས་པས་བདེ་བ་སྐྱེ། །དབང་པོའི་སྒོ་ནས་མི་<milestone unit="line" n="319.3"/>སྤྲད་པར། །སེམས་ནི་དེ་ལ་གཟུང་བར་བྱ། །དེ་ནས་རོ་སྨད་དག་ལ་བསླབ། །རྡོ་རྗེ་པདྨར་རེག་རེག་བྱ། །རིམ་གྱིས་དེ་ལྟར་བྱས་པ་ཡིས། །བདེ་བ་ཇེ་འཕེལ་ཇེ་འཕེལ་འགྱུར། །དེས་ཀྱང་མ་ཟིན་སྐྱེད་མེད་ན། །དེ་<milestone unit="line" n="319.4"/>ནས་དབང་པོའི་སྒོ་སྤྲད་དེ། ཁྲེས་རབ་གསང་བ་རྣོ་བ་དང་། རྡོ་རྗེའི་ཁ་ནི་ཆེ་བ་དང་། །ནང་དུ་སྙོམས་འཇུག་འོང་བ་སྟེ། །བུག་པར་གསང་རྩ་ཆུང་བ་ནི། །བདེ་བ་རྒྱས་ན་ཉིན་མཚན་འོང་། །ལག་གསང་རྩར་ནི་མ་<milestone unit="line" n="319.5"/>ཆུད་ན། །གན་རྐྱལ་ཉལ་ཏེ་ཚང་ར་སྲ །སྤོད་རྐྱང་ཁྲུ་གང་ཙམ་བཅུག་ལ། །མཁལ་མར་དར་གྱི་ཕོ་ལོང་གཞུག །གསང་མཚན་ཚིལ་བུས་དཀྲིས་པ་ནི། །ཕྱི་གཤག་ཨ་ལོང་ཁ་རུ་གཞུག །དེས་ནི་ཕྱི་སྒོར་རྩ་དག་འོང་།<milestone unit="line" n="319.6"/>ཁ་སྤོལ་དག་ཏུ་གྱུར་པ་ན། །པདྨའི་རྩ་བ་འགུལ་བར་བྱ། །འཔྲང་འགྱུར་རྡོ་རྗེའི་བུམ་པར་གཞུག །ནང་དུ་དེ་ལྟར་འགྲོགས་ལ་བཏང་། །རྡོ་རྗེ་ནང་དུ་སོངབབཞིན། །ཕྱིམའིབཤད་ནི་ཕྱི་རུ་འཐེན། །དེ་ནས་བསྒུལ་<milestone unit="page" n="320"/><milestone unit="line" n="320.1"/>ཞིང་བསྐྱོད་པ་ནི། །དལ་བུས་བྱ་ཞིང་སྤྱོད་པ་གཟབ། །བདེ་བ་མི་བཟོད་བསྒུལ་བསྐྱོད་བཤོལ། །བདེ་བ་ཆུང་ན་བསྒུལ་བསྐྱོད་བྱའོ། །དེ་ལྟར་བྱས་པར་གྱུར་པ་ན། །བདེ་བ་ལ་ནི་སེམས་ཟིན་འགྱུར། ཁེན་ཏུ་རིང་<milestone unit="line" n="320.2"/>བའི་གསང་རྩ་ནི། །རྐེད་པ་བརྐྱངས་ལ་སྦྱོར་བར་བྱ། །གསང་རྩ་ཞན་ཞིང་ཞ་གྱུར་ན། །ཁྱུང་ལྡིང་དག་གི་སྦྱོར་བ་བྱ། ཁྲེས་རབ་མ་ཡི་རྟིང་པ་གཉིས། །སྐྱེས་པའི་ཕྲག་གོང་གཉིས་ལ་བཀལ། །རྡོ་རྗེ་བཅུག་སྟེ་བསྐྱོད་<milestone unit="line" n="320.3"/>པར་བྱ། །རྩ་ནི་བརྡུངས་པས་བདེ་བ་སྐྱེ། །གཡས་སུ་ཞ་ན་གཡོན་ནས་སྦྱོར། །མདུན་དུ་ཞ་ན་རྒྱབ་ནས་སྦྱོར། །རྩ་ཉིད་གལ་ཏེ་མ་རྙེད་ཀྱང་། །སྟེང་རླུད་མནན་ཅིང་འོག་རླུང་བསྐུལ། །སེམས་བཟུང་དལ་བུས་སྐྱོད་པར་<milestone unit="line" n="320.4"/>བྱེད། །བདེ་བ་སྐྱེས་ནས་བསྐྱོད་པ་བཤོལ། །ཆུང་ན་དུམ་རེ་དུམ་རེ་བསྐྱེད། །བདེ་བ་ཚད་དུ་སྐྱོལ་ནས་ནི། །བསྒུལ་བ་དེ་ནི་སྤང་བར་བྱ། །འོ་ཙམ་གྱིས་ནི་བདེ་བ་སྐྱེ། །འོ་བྱ་ལ་སོགས་སྤང་བར་བྱའོ། །དྲི་ཡིས་ཚངས་<milestone unit="line" n="320.5"/>སྐྱོལ་འཁྱུད་པ་ཡང་། །བལྟས་པའི་སྐྱོན་སྒྲ་ཡང་ཡང་བྱ། །བལྟ་བ་ཡངས་ཤིང་དྲན་པ་ཙམ། །དྲན་པ་ཉིད་ཀྱིས་ཚད་སྐྱོལ་ན། །སྒྲོག་གི་སྒྲ་ཡང་ཡང་བྱས་ཏེ། །བདེ་བ་སེམས་ལ་ཁེལ་དུས་སུ། །ཅི་མཐོང་ཐམས་ཅད་བདེ་<milestone unit="line" n="320.6"/>བར་མཐོང་། །བདེ་བའི་ཡེ་ཤེས་ཁེལ་ཙམ་ན། །རང་བྱུང་ཡེ་ཤེས་རང་རྟོགས་འཆར། །ཞེས་གསུངས་སོ། །གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ་ལས། རིག་པ་བདེ་བ་ལ་གཏོད་པའི་ལེའུ་སྟེ་གསུམ་<milestone unit="page" n="321"/><milestone unit="line" n="321.1"/>༄༅། །པའོ།། །།དེ་ནས་དགའ་རབ་རྡོ་རྗེས་འཇམ་དཔལ་བཤེས་གཉེན་ལ་སོགས་པའི་འཁོར་རྣམས་ལ་བཀའ་སྩལ་པ། དབང་པོ་དམན་པའི་གང་ཟག་གིས། །སྐུ་ཚད་དག་ལ་བསླབ་བྱ་སྟེ། །བདག་<milestone unit="line" n="321.2"/>གི་མདུན་གྱི་ནམ་མཁའ་ལ། །ཕར་འཕེན་གང་གིས་ཐད་སོ་སྲ །སེམས་དཔའ་རྡོ་རྗེ་ཚོན་གང་པ། རྣམ་པར་སྣང་མཛད་དག་ཀྱང་རུང་། །མོས་པའི་གཟུགས་སྐུ་གང་ཡིན་པ། །དཀར་རམ་སེར་རམ་དམར་ཀྱང་རུང་།<milestone unit="line" n="321.3"/>ཁ་དོག་གསལ་ཞིང་འཚེར་བ་ལ། །སྐུ་སྟོད་དར་དཀར་པྲོག་ཞུ་ཅན། །སྐུ་སྨད་ཚི་གུའི་ཤམ་ཐབས་ཅན། །རྡོ་རྗེ་དྲིལ་བུའི་ཕྱག་མཚན་ནམ། །རང་གི་ཕྱག་མཚན་གང་ཡིན་པ། །གདན་ལ་བཞུགས་ཤིང་གསལ་བར་<milestone unit="line" n="321.4"/>བསྒོམ། །ཡང་ན་རང་ཉིད་དེ་ལྟར་བསྒོམ། །དེ་གསལ་མ་བཏང་ཡུན་བསྲིངས་ནས། ཁྲེས་པ་གཟིར་ཞིང་གབ་ནས་ཀྱང་། །གསལ་བར་དམིགས་ཤིང་ནན་ཏན་བྱ། །མ་གསལ་ཐབས་ཀྱི་མན་ངག་དྲུག །གནས་<milestone unit="line" n="321.5"/>སྐབས་སྦྱར་ཞིང་གཏང་བར་བྱ། །དེ་ལྷར་སེམས་ནི་ཟིན་གྱུར་ན། །བརྟན་པར་གྱུར་པའི་དྲོད་དག་ནི། །ཇི་ལྟར་བསྒོམས་པས་གསལ་གྱུར་ན། །མཚན་མ་གཞན་གྱིས་རྟོག་མེད་ན། །མི་རྟོག་པ་ལ་གཞག་པར་བྱ། །ཡང་<milestone unit="line" n="321.6"/>ན་གང་ཡང་རུང་བ་ཡིས། །དཀྱིལ་འཁོར་གཙོ་་དང་སྤྲུལ་ཚོགས་དང་། །འཁོར་ལོའི་ཆ་བྱད་གང་མོས་པ། །གཅིག་དང་མང་པོ་གང་མོས་ལ། །དམིགས་ཤིང་བསླབ་པ་གོང་དང་འདྲ། །ཡང་ན་གཞུང་ནས་བྱུང་བ་<milestone unit="page" n="322"/><milestone unit="line" n="322.1"/>ཡི། །མཚན་རྟགས་སྐུ་ཚད་ཐམས་ཅད་དང་། །དངོས་སུ་སྣང་དང་མི་སྣང་བའི། །གང་མོས་དག་ལ་བསླབ་པ་ཡིན། །ཞེས་གསུངས་སོ། །གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ་ལས། མཚན་རྟགས་སྐུ་ཚད་ལ་<milestone unit="line" n="322.2"/>རིག་པ་གཏད་པའི་ལེའུ་སྟེ་བཞི་པའོ།། །།དེ་ནས་སྟོན་པ་དགའ་རབ་རྡོ་རྗེ་ཡིས། འཇམ་དཔལ་བཤེས་གཉེན་ལ་སོགས་པའི་འཁོར་རྣམས་ལ་འདི་སྐད་ཅེས་བཀའ་སྩལ་ཏོ། །བློ་ངན་ཤེས་རབ་ཆུང་བ་<milestone unit="line" n="322.3"/>ཡིས། །ཡིག་འབྲུ་དག་ལ་བསླབ་བྱ་སྟེ། །ཀ་ཁ་བཞི་བཅུ་རྩ་གཉིས་ལ། །གང་འཕྲོད་སྔོན་དུ་བལྟ་ཞིང་བསྒོམ། །ཡང་ན་རང་གི་སྙིང་ག་སྲ །ཡི་གེ་ཨ་གཅིག་གསལ་བར་བསྒོམ། །དེ་ལ་མ་བཏང་ཡུན་བསྲིངས་<milestone unit="line" n="322.4"/>པས། །བརྟན་པར་གྱུར་པའི་དྲོད་ཚད་ནི། །ཕྱི་ནང་རྣམ་རྟོག་མ་འགྱུས་པར། །ཡི་གེ་དངོས་པོ་གསལ་གྱུར་ན། །མི་རྟོག་པ་ལ་གཞག་པར་བྱའོ། །ཡང་ན་དོན་གྱི་ཡི་གེ་ལ། །འདི་ལྟར་གསལ་ཞིང་བསྒོམ་པར་བྱའོ། །ཧུ༷་<milestone unit="line" n="322.5"/>ནི་ཁ་དོག་སྔོན་པོ་གཅིག །དབུགས་ཀྱི་སྣ་ལ་ཕྱིར་འབྱུང་བསམ། །དེ་ཡང་བདེ་ཆེན་རྣམ་པར་གསལ། །ཨོ་ནི་ཁ་དོག་དཀར་པོ་གཅིག །ནང་དུ་འགྲོ་བའི་སྣ་ལ་བསྒོམ། །དེ་ཡང་བདེ་བའི་རྣམ་པར་གསལ། །ཡང་ན་<milestone unit="line" n="322.6"/>འདི་ལྟར་གསལ་བར་བྱ། །སྙིང་གར་པདྨ་འདབ་བཞི་ཡི། །ཟེ་འབྲུ་ཨ་དང་བཅས་པ་ལ། །འཕྲོ་འདུ་བྱ་ཞིང་བདེ་བར་གསལ། །སེམས་ནི་མ་ཟིན་བར་དུ་གཏད། །ཟིན་ནས་མི་རྟོག་དོན་ལ་སྦྱར། །ཡང་ན་རང་ཉིད་གང་<milestone unit="page" n="323"/><milestone unit="line" n="323.1"/>༄༅། །མོས་པའི། །སྐུ་གསུང་ཐུགས་ཀྱི་ཡིག་འབྲུ་འམ། །རྒྱ་གར་རྒྱ་ནག་ཡི་གེ་སྲ །བཞི་བཅུ་རྩ་གཉིས་བྱེ་བྲག་ལ། །དངོས་སུ་གསལ་དང་ཡིད་ལ་ཆགས། །མི་གཏང་སེམས་ནི་གཏད་གྱུར་ན། ཁུགས་ལས་<milestone unit="line" n="323.2"/>རང་བྱུང་ཡེ་ཤེས་འཆར། །ཞེས་གསུངས་སོ། །གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ་ལས། གསུང་ཡིག་འབྲུ་ལ་སེམས་བཟུང་བའི་ལེའུ་སྟེ་ལྔ་པའོ།། །།དེ་ནས་ཡང་སྟོན་པ་དགའ་རབ་རྡོ་རྗེ་ཞེས་བྱ་བ་<milestone unit="line" n="323.3"/>དེས། །འཇམ་དཔལ་བཤེས་གཉེན་ལ་སོགས་པའི་འཁོར་རྣམས་ལ་འདི་སྐད་ཅེས་བཀའ་སྩལ་ཏོ། །བློ་ངན་ཤེས་རབ་ཆུང་བ་ཡིས། །ལྷུན་གྲུབ་དོན་ལ་སྦྱོར་འདོད་ན། །སེམས་ཀྱི་སྐྱེ་བ་ངེས་མེད་ཡིན། །བདེ་དང་སྡུག་<milestone unit="line" n="323.4"/>བསྔལ་བཏང་སྙོམས་དང་། །མི་མཐུན་ཕྱོགས་དང་དགེ་སྡིག་དང་། །ཕྱོག་མཐུན་ཕྱི་ནང་སྤྱོད་ཡུལ་དང་། །དབང་པོ་ལྔ་དང་ཡུལ་དུས་དང་། །སྐྱེ་མཆེད་ཡུལ་དུ་གང་ཤར་བར། །བརྟེན་ནས་ཡེ་ཤེས་འཆར་<milestone unit="line" n="323.5"/>དུ་རུང་། །མི་དགེ་བཅུ་དང་མཚམས་མེད་ལྔ། །དུག་ལྔ་དུག་གསུམ་རྟོག་པའི་ཚོགས། །དགེ་དང་མི་དགེའི་སྤྱོད་ཡུལ་ལ། །བརྟེན་ནས་ཡེ་ཤེས་འཆར་དུ་རུང་། །འདོད་ཡོན་ལྔ་དང་རྒྱན་ལྔ་དང་། །དགེ་བཅུ་ཕ་རོལ་<milestone unit="line" n="323.6"/>ཕྱིན་བཅུ་དང་། །ཚད་མེད་བཞི་དང་ཕྲིན་ལས་བཞི། །ཆོས་དང་མཐུན་པའི་སྤྱོད་ཡུལ་ལ། །བརྟེན་ནས་ཡེ་ཤེས་འཆར་དུ་རུང་། །སྐྱེ་བོ་ཕལ་པའི་སྤྱོད་པ་དང་། །མདོར་ན་མུ་སྟེགས་རྟག་ཆད་དང་། །བྱིས་པའི་སྤྱོད་<milestone unit="page" n="324"/><milestone unit="line" n="324.1"/>ཡུལ་ངེས་མེད་དང་། །ལུས་ངག་ཡིད་གསུམ་སྒོ་གསུམ་གྱི། །གང་ཡང་རུང་བའི་སྤྱོད་ཡུལ་ལ། །གང་འཕྲོད་གང་མོས་བློ་གཏད་ནས། །མ་བཏང་ཡུན་བསྲིངས་གསལ་བསྒོམས་པས། །བརྟན་པ་ཐོབ་ནས་ཡེ་ཤེས་<milestone unit="line" n="324.2"/>འཆར། །ཏིང་འཛིན་མ་གསལ་སྐྱེད་མེད་ན། །ཐུན་མོང་ཐབས་ཀྱི་མན་ངག་དྲུག །ཅི་ལྟར་འབྱུང་བཞིན་བསྟན་པར་བྱ། །དེས་ནི་རང་བྱུང་ཡེ་ཤེས་འཆར། །ཞེས་གསུངས་སོ། །གདམས་ངག་སྣ་ཚོགས་འཁོར་ལོའི་རྒྱུད་<milestone unit="line" n="324.3"/>ཕྱི་མ་ལས། ཚོགས་དྲུག་ཡུལ་དུ་གཏོད་པའི་ལེའུ་སྟེ་དྲུག་པའོ།། །།དེ་ནས་ཡང་སྟོན་པ་དགའ་རབ་རྡོ་རྗེ་ཡིས། །འཇམ་དཔལ་བཤེས་གཉེན་ལ་སོགས་པའི་འཁོར་རྣམས་ལ་འདི་སྐད་ཅེས་བཀའ་སྩལ་<milestone unit="line" n="324.4"/>ཏོ། །མཚན་མ་བསྒོམ་པའི་རྣལ་འབྱོར་ལ། །སྤྱི་སྐྱོན་ཁྱད་པར་སྐྱོན་དག་དང་། །བྱིང་རྒོད་རྩོལ་དང་མི་རྩོལ་དང་། །བྱིང་རྨུགས་འཛིན་ཆགས་ཐེར་ཟུག་དང་། །ཕྱལ་བ་དག་གི་སྐྱོན་རྣམས་དང་། །གཡེང་བ་རྣམ་པ་དྲུག་<milestone unit="line" n="324.5"/>རྣམས་ནི། །རང་བཞིན་ནང་དང་མཚན་མ་དང་། །ཕྱི་རོལ་ཡུལ་ལ་བྱེད་པ་དང་། །གནས་ངན་ལེན་གྱི་གཡེང་བའོ། །བར་དུ་གཅོད་པའི་རྐྱེན་རྣམས་ཀྱང་། །ལེ་ལོ་བྱ་བ་མང་བ་དང་། །རྒོད་དང་གཡེངས་དང་རྨུགས་པ་<milestone unit="line" n="324.6"/>དང་། །འདོད་ཆེ་གཉིད་དང་རེ་བ་མང་། །དོགས་ཆེ་ཐེ་ཚོམ་ཟ་བ་དང་། །ནང་དུ་སྡུད་དང་ཕྱིར་འཕྲོ་དང་། །སྤྱོད་པར་དགའ་དང་སེམས་བྱུང་རྐྱེན། །ཅ་ཅོར་དགའ་ཞིང་ཡིད་འཁྲུག་པའོ། །ཆེད་དུ་བྱས་པའི་སྒྲིབ་པ་<milestone unit="page" n="325"/><milestone unit="line" n="325.1"/>༄༅། །ནི། །སེམས་མི་གཡོ་དང་གསལ་སྙམ་བྱེད། །བདེ་བ་སྙམ་བྱེད་སྡུག་བསྔལ་སྙམ། །སྐྱེ་དང་གསལ་དང་འབྱིན་པ་དང་། །ངར་འཛིན་གཞན་ལྟ་ཁྱད་དུ་གསོད། །རང་གི་ལྟ་བསྒོམ་བསྙེམས་པའོ། །དེ་<milestone unit="line" n="325.2"/>རྣམས་གཉེན་པོའི་རྩོལ་བས་གཞོམ། །མཚན་བཅས་མཚན་མེད་བསྒོམ་པ་ལ། །རབ་རིབ་ཆོད་དང་སྐུ་ཚད་འཀྱུར། །ཆ་ལུགས་འཀྱུར་དང་དབྱིབས་འགྱུར་དང་། །གྲངས་འགྱུར་བཞུགས་ཚུལ་འགྱུར་བ་དང་། ཁ་དོག་<milestone unit="line" n="325.3"/>མི་སྣང་རིམ་པ་ནུབ། །མ་རྫོགས་སྐྱོན་དང་དགུ་རུ་ཞེས། །སྐྱོན་རྣམས་བཅོས་ཏེ་བརྟན་བྱ་བ། །སྤྱི་སྐྱོན་སྤང་བའི་འདུ་བྱེད་བརྒྱད། །སྒོས་སྐྱོན་སོ་སོའི་གཉེན་པོས་གཞོམ། །ཐུན་མོང་མན་ངག་རྣམ་དྲུག་གིས། །སྐྱོན་<milestone unit="line" n="325.4"/>རྣམས་བཅོས་ཏེ་བརྟན་པར་བྱ། །ཞེས་གསུངས་སོ། །གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ་ལས། བསྒོམ་སྐྱོན་ངོས་བཟུང་ཞིང་གཞོམ་པར་བསྟན་པའི་ལེའུ་སྟེ་བདུན་པའོ།། །།དེ་ནས་ཡང་སྟོན་པ་<milestone unit="line" n="325.5"/>དགའ་རབ་རྡོ་རྗེ་ཡིས། འཇམ་དཔལ་བཤེས་གཉེན་ལ་སོགས་པའི་འཁོར་རྣམས་ལ་བཀའ་སྩལ་པ། །མཚན་མ་ལ་བརྟེན་རྣལ་འབྱོར་པས། །སྐྱོན་བཅོས་ཡུན་རིང་བསྒོམ་པ་ཡང་། །དེ་ལྟར་གསལ་ཐོབ་ཡུན་རིང་<milestone unit="line" n="325.6"/>བརྟན། །བཟླས་བརྗོད་ཐུན་ཚོད་དག་ཏུ་དབྱེ། །ནང་དུ་ཐུན་ཚོད་དབུགས་ལ་བརྩི། །ཕྱི་ཡི་དབྱུག་གུས་བརྩི་བ་དང་། །གྲིབ་མ་གྲངས་ཀྱིས་བརྩི་བ་དང་། །དེ་ལ་ཉིན་ཞག་ཕྲུགས་གཅིག་ལ། །ཐུནཚོདདགནིབརྒྱད་<milestone unit="page" n="326"/><milestone unit="line" n="326.1"/>དུ་འབྱུང་། །བཞི་བཞི་དག་ཏུ་མཉམ་པ་ནི། །ཉིན་མཚན་རིང་ཐུང་མཉམ་པའི་དུས། །རིང་ཐུང་ཅན་གྱི་ཐུན་ཚོད་ནི། །ཉི་མ་རིང་ན་ཉི་མ་ལ། །ཐུན་ཚོད་དག་ཏུ་གཟུང་བར་བྱ། །མཚན་མོ་རིང་ན་མཚན་མོ་ལ། །ཐུན་<milestone unit="line" n="326.2"/>ཚོད་དག་ནི་མང་བར་བརྩི། །དེ་ལ་ཐུན་གྲངས་དགོས་པ་ནི། ཁམས་མི་འཁྲུགས་དང་བསྒོམ་ཚོད་ཟིན། །ཡིད་མི་འཁྲུགས་དང་ཏིང་འཛིན་བོགས། །ཞག་བདུན་དང་ནི་ལྔ་དང་གསུམ། །ཇེ་རིང་ཇེ་རིང་ཟླ་བ་ཕྱེད། །ཟླ་<milestone unit="line" n="326.3"/>བར་གནས་ནི་ནུས་པའོ། །མ་བདེ་བླ་མའི་དྲུང་་དུ་བསླབ། །མདོར་ན་ཐུན་ཚོད་ཅིར་བསྟན་ཀྱང་། །མ་སུན་པ་དང་ཚོད་ཟིན་དང་། །རྟོག་པ་ཅི་ཡང་མི་རྒྱུ་དང་། །གསལ་བ་མི་གཡོ་སྐད་ཅིག་མ། །ཡིད་ཙམ་ཇེ་རིང་ཇེ་<milestone unit="line" n="326.4"/>རིང་བསྲིང་། །ཐུན་བཞི་ཆ་གསུམ་ཆ་ཕྱེད་དང་། །ཐུན་རིང་དང་ནི་ཉིན་ཞག་དང་། །ཟླ་བ་ལོ་དང་བསྐལ་པ་དང་། །མ་བརྟན་བར་དུ་བསྲིང་བར་བྱའོ། །བརྟན་ནས་རང་བྱུང་ཡེ་ཤེས་འཆར། །ཞེས་གསུངས་<milestone unit="line" n="326.5"/>སོ། །གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ་ལས། བསྒོམ་པའི་ཐུན་ཚོད་བཟུང་བའི་ལེའུ་སྟེ་བརྒྱད་པའོ།། །།དེ་ནས་ཡང་སྟོན་པ་དགའ་རབ་རྡོ་རྗེ་ཡིས། འཇམ་དཔལ་བཤེས་གཉེན་ལ་སོགས་པའི་<milestone unit="line" n="326.6"/>འཁོར་རྣམས་ལ་འདི་སྐད་ཅེས་བཀའ་སྩལ་ཏོ། །བསྒོམ་པའི་དམ་ཚིག་ཁྱད་པར་ནི། །མན་ངག་སྟོན་པའི་བླ་མ་ལ། །གདུང་བ་བར་མི་ཆད་པ་དང་། །ཏིང་འཛིན་མཐུན་བསྟེན་མི་མཐུན་དོར། །འགྲོ་འཆག་འདུག་<milestone unit="page" n="327"/><milestone unit="line" n="327.1"/>༄༅། །ཉལ་སྤྱོད་ལམ་བཞིར། །ཏིང་འཛིན་ཡལ་བར་མི་གཏང་དང་། །ཡིད་མི་གཡོ་དང་མཐར་དབྱུང་དང་། །གང་བསྒོམ་ཏིང་འཛིན་གསལ་བའོ། །དེ་ལྟར་རྟོགས་གོམས་ཡེ་ཤེས་འཆར། །ཞེས་གསུངས་<milestone unit="line" n="327.2"/>སོ། །གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ་ལས། །བསྒོམ་པའི་དམ་ཚིག་གི་ལེའུ་སྟེ་དགུ་པའོ།། །།དེ་ནས་ཡང་སྟོན་པ་དགའ་རབ་རྡོ་རྗེ་ཡིས། །འཇམ་དཔལ་བཤེས་གཉེན་ལ་སོགས་པའི་འཁོར་<milestone unit="line" n="327.3"/>རྣམས་ལ་འདི་སྐད་ཅེས་བཀའ་སྩལ་ཏོ། །དོན་སྦྱོར་བློ་ནི་ཆེ་བ་ཡིས། །གདོད་ནས་གཉིས་མེད་སྐུ་རུ་བསྒོམ། །ལྷ་བསྒོམ་མཐུན་བསྐྱར་ནུས་ན་དང་། །བདག་གི་ལུས་ཉིད་གང་བསྒོམ་བརྟན། །ཆུ་ཟླའམ་འཇའ་ཚོན་སྒྱུ་<milestone unit="line" n="327.4"/>མར་གསལ། །དེ་བརྟན་བདག་ཉིད་ལ་དཔྱད་དེ། །འདི་དག་དང་པོར་གང་ནས་བྱུང་། །ད་ལྟ་རང་བཞིན་ཇི་ཞིག་ཡིན། །ཕྱི་མ་ཅིར་འགྱུར་ལོ་རྒྱུས་དབྱོད། །དང་པོ་གང་ནས་མ་བྱུང་སྟེ། །ཆུ་འཁྱགས་ཆབ་རོམ་འགྱུར་<milestone unit="line" n="327.5"/>བའམ། །གསེར་དངུལ་བླུགས་སྐུར་བྱུང་བ་ལྟར། །བདག་སེམས་རྣམ་ཤེས་ཚོགས་བརྒྱད་ཀྱང་། །ཡེ་ཤེས་ལྔ་ཡི་ངོ་བོར་སྣང་། །དེ་ལྔ་རང་བྱུང་ཡེ་ཤེས་ཉིད། །རང་སེམས་འབྲས་བུའི་ངོ་བོར་སྣང་། །གཞན་ནས་འོང་<milestone unit="line" n="327.6"/>མེད་འགྲོ་བ་མེད། །རིག་པའི་ཆོ་འཕྲུལ་ཅིར་ཡང་ཤར། ཁྲར་བ་དེ་ཉིད་ཡེ་ཤེས་སྐུ། །སེམས་ཉིད་སྣང་བས་ཐེར་ཟུག་མིན། །འདུས་མ་བྱས་ཉིད་འདུས་བྱས་སྣང་། །དེ་ལྟར་གནས་པའིརངབཞིནཡང། །སེམས<milestone unit="page" n="328"/><milestone unit="line" n="328.1"/>ཀྱིས་ཅི་ལྟར་བསམ་ལྟར་ཤར། །ཅི་ལྟར་སྣང་ཡང་རང་སྣང་བས། །གཞན་ལ་གང་ཡང་མེད་པ་སྟེ། །གཞན་ནས་འོང་དང་གཞག་པ་མེད། །ཅི་བསྒོམ་འཇའ་ཚོན་ཚུལ་ཤེས་པས། །གསལ་ལ་རྟོག་པ་མེད་པར་<milestone unit="line" n="328.2"/>བསྒོམ། །ཡང་ན་ཆུ་ཟླའི་ཚུལ་ཤེས་ཏེ། །སྣང་ལ་རང་བཞིན་མེད་པ་ཡིན། །དོན་ལ་ཡུལ་མེད་རིག་པར་སྣང་། །ཞེན་ཅིང་སྣང་བའི་རང་བཞིན་མེད། །ཡུལ་དང་བྲལ་བས་ཞེན་མི་རུང་། །སེམས་ལ་ཁ་དོག་དབྱིབས་<milestone unit="line" n="328.3"/>མེད་དེ། །སེམས་ལ་ཕོ་མོའི་མཚན་མ་མེད། །ཅི་ཡང་མེད་པ་མ་ཡིན་ཏེ། །རིག་རྒྱུད་ངེས་པར་རྟོག་པ་མེད། །མེད་པའང་མིན་ཏེ་ཀུན་ཏུ་སྣང་། །སྣང་ཡང་རང་བཞིན་འདི་འདྲ་མེད། །ཅེས་གསུངས་སོ། །གདམས་ངག་<milestone unit="line" n="328.4"/>སྣ་ཚོགས་འཁོར་ལོའི་རྒྱུད་ཕྱི་མ་ལས། །དོན་སྦྱོར་ཡིད་ཆེས་ཀྱི་ལེའུ་སྟེ་བཅུ་པའོ།། །།དེ་ནས་ཡང་སྟོན་པ་དགའ་རབ་རྡོ་རྗེ་ཡིས། འཇམ་དཔལ་བཤེས་གཉེན་ལ་སོགས་པའི་འཁོར་རྣམས་ལ་འདི་སྐད་ཅེས་<milestone unit="line" n="328.5"/>བཀའ་སྩལ་ཏོ། །རྟག་པར་གཅེར་བུར་ཕྱུང་པ་དང་། །རྒྱ་མཚོར་རྐྱལ་དང་ཁྲུས་བྱེད་ཅིང་། །མེས་བསྲེག་རླུད་གིས་གཡེང་ལ་སོགས། །མཚན་མ་སྦྱང་བའི་སྔ་ལྟས་ཡིན། །སྐས་དང་ལྗོན་ཤིང་འཛེགས་པ་དང་། །མཆོད་<milestone unit="line" n="328.6"/>རྟེན་འཛེགས་སོགས་རྨི་བ་ནི། །ས་ཐོབ་བརྟན་པའི་སྔ་ལྟས་ཡིན། ། ཁྲི་དང་འཁོར་ལོར་འདུག་པ་དང་། །སེང་གེ་གླངཔོལཞོནདང། །གཟུགས་བརྙན་ཞལ་འཛུམ་རོལ་མོའི་སྒྲ། །སེང་གེའི་སྒྲ་ཐོས་ལུང་བསྟན་<milestone unit="page" n="329"/><milestone unit="line" n="329.1"/>༄༅། །རྟགས། །མཚན་མ་ཅན་ལ་སློབ་དུས་སུ། ། རྨི་ལམ་བཟང་པོ་བྱུང་ན་ཡང་། །དགའ་དང་བྲོད་ཁ་མི་བྱའོ། །ཞེས་གསུངས་སོ། །གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ་ལས། ཞི་གནས་རྨི་ལྟས་ཀྱི་<milestone unit="line" n="329.2"/>ལེའུ་སྟེ་བཅུ་གཅིག་པའོ།། །།དེ་ནས་ཡང་སྟོན་པ་དགའ་རབ་རྡོ་རྗེ་ཡིས། འཇམ་དཔལ་བཤེས་གཉེན་ལ་སོགས་པའི་འཁོར་རྣམས་ལ་འདི་སྐད་ཅེས་བཀའ་སྩལ་ཏོ། །ཞིག་ནས་སེམས་སྣང་འཛིན་དུས་<milestone unit="line" n="329.3"/>སུ། །གོམས་ཤིང་བརྟན་པའི་དྲོད་ཚད་ནི། །གཡོ་དང་དྲོད་ཐོབ་བརྟན་པ་དང་། །ཕྱི་དང་ནང་དང་གསང་བའི་དྲོད། །རྡུལ་ཕྲན་སྐར་མ་ཟླ་ཚེས་དང་། །ཡི་གེ་ཕྱག་མཚན་སྐུ་ལ་སོགས། །སྤྱོད་ཡུལ་གང་པར་མཐོང་བ་<milestone unit="line" n="329.4"/>དང་། །མེ་དང་རླུ་་དང་ཁ་དོག་ལྔའི། །སྐྱེ་མཆེད་དག་ཏུ་མཐོང་བ་དང་། །དབུགས་ནི་རྒྱུ་བ་མི་ཚོར་དང་། །སྤྱོད་ཡུལ་སྒྱུ་མར་མཐོང་བ་དང་། ཁུད་ལ་སྙིང་རྗེ་ཆེན་པོ་སྐྱེ། །སྤྱོད་ཡུལ་གང་མཐོང་ཡེ་ཤེས་<milestone unit="line" n="329.5"/>འཆར། །རྟགས་ནི་གཡོ་ཐོབ་བརྟན་པ་རྣམས། །རིམ་པ་དག་གིས་འབྱུང་ན་ཡང་། །འོད་འབྱུང་ལྷ་ཡི་ཞལ་འཛུམ་དང་། །གཡོ་འགུལ་འོད་དང་ཡང་པ་དང་། །ཁམས་ལ་སྐྱེ་འབྲི་མེད་པ་དང་། ཁེག་དང་ནད་དགྲ་མི་<milestone unit="line" n="329.6"/>ཚོར་དང་། །གཉིད་ཆོམས་ཁམས་ཀྱི་ཟས་དང་བྲལ། །སྙིང་རྗེ་ཆེ་དང་ཆགས་པ་ཆུང་། །ཕྱོགས་རིས་མེད་དང་དམ་ཚིག་ཆེ། །བླ་མ་མཆེད་ལ་གདུང་བ་ཡང་། །ཀུན་ལ་ཉེ་རིང་མི་བྱེད་ཅིང་། །འབྲས་བུ་དག་ལ་རེ་བ་<milestone unit="page" n="330"/><milestone unit="line" n="330.1"/>མེད། །དེ་ལ་སོགས་པ་མང་དུ་འབྱུང་། །དགའ་དང་བྲོད་པ་བསྐྱེད་མི་བྱ། །ཉམས་ཀྱི་ཕྱག་རྒྱས་རང་དོན་སད། །བླ་མའི་སྤྱན་སྔར་ཞུ་བ་བྱ། །ཞེས་གསུངས་སོ། །གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ་ལས།<milestone unit="line" n="330.2"/>གཡོ་ཐོབ་རྟགས་ཀྱི་ལེའུ་སྟེ་བཅུ་གཉིས་པའོ།། །།དེ་ནས་སྟོན་པ་དགའ་རབ་རྡོ་རྗེ་ཡིས། །འཇམ་དཔལ་བཤེས་གཉེན་ལ་སོགས་པའི་འཁོར་རྣམས་འདི་སྐད་ཅེས་བཀའ་སྩལ་ཏོ། །བསྒོམ་པ་བརྟན་པའི་ཡོན་<milestone unit="line" n="330.3"/>ཏན་གྱིས། །སྒྲིབ་པ་འབྱངས་ཤིང་ཚོགས་འཕེལ་དང་། །བསྒོམས་པས་ཀུན་བརྟགས་ཟད་པ་དང་། །ཉོན་མོངས་ཟད་ནས་སྒྲིབ་པ་འབྱངས། །རིག་པ་ལས་སུ་རུང་ནས་ནི། །མངོན་ཤེས་ལྔ་དང་ཆོ་<milestone unit="line" n="330.4"/>འཕྲུལ་ཐོབ། །མཐར་ཐུག་རང་བྱུང་ཡེ་ཤེས་འཆར། །ཞེས་གསུངས་སོ། །གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ་ལས། །སེམས་བཟུང་བས་ཟིན་པའི་ཡོན་ཏན་བསྟན་པའི་ལེའུ་སྟེ་བཅུ་གསུམ་<milestone unit="line" n="330.5"/>པའོ།། །།དེ་ནས་སྟོན་པ་དགའ་རབ་རྡོ་རྗེ་ཡིས། འཇམ་དཔལ་བཤེས་གཉེན་ལ་སོགས་པའི་འཁོར་རྣམས་ལ་འདི་སྐད་ཅེས་བཀའ་སྩལ་ཏོ། །སེམས་མ་ཟིན་པ་ཟིན་པར་བྱ་བ་དང་། །ཟིན་པ་བརྟན་ནས་<milestone unit="line" n="330.6"/>གདེང་དུ་གཞུག་པ་དང་། །བརྟན་ཐོབ་འཕྲོ་རུ་གཏོང་བ་དང་། །རྣམ་ཤེས་ཡུལ་ལ་ལྡོག་པ་དང་། །ཟག་པ་མེད་པའི་རོ་མྱོང་དང་། །ཐོགས་རྡུགས་མེད་པར་གནས་པའི་ཕྱིར། །རྩོལ་བ་མེད་པར་ཀློང་དུ་དབབ། །བདག་<milestone unit="page" n="331"/><milestone unit="line" n="331.1"/>༄༅། །འཛིན་མེད་པས་ཉམས་སུ་བླངས། །འགྱུར་བ་མེད་པར་གཡོན་པར་བྱ། །ཞེན་ཆགས་མེད་པར་ཁོང་མི་འཁྲུགས། །ཉམས་བླང་མེད་པར་ཡལ་བར་མི་འདོར་རོ། །རང་གྲོལ་ཆེན་པོའི་མདུད་པ་<milestone unit="line" n="331.2"/>བཀྲོལ། །ཡེ་ཤེས་ཆེན་པོས་ངོ་ཏི་སྤྲད། །ཅེས་གསུངས་སོ། །གདམས་ངག་སྣ་ཚོགས་འཁོར་ལོའི་རྒྱུད་ཕྱི་མ་ལས་སེམས་ཟིན་པའི་གང་ཟག་རང་བྱུང་ཡེ་ཤེས་ལ་བསླབ་པའི་ལེའུ་སྟེ་བཅུ་བཞི་པའོ།། །།དེ་<milestone unit="line" n="331.3"/>ནས་སྟོན་པ་དགའ་རབ་རྡོ་རྗེ་དེས། །འཇམ་དཔལ་བཤེས་གཉེན་ལ་སོགས་པའི་འཁོར་རྣམས་ཀྱི་དགོངས་པ་ཐུགས་སུ་ཆུད་ནས། ལྟ་བས་ཐག་བཅད་ཅིང་འཛིན་པའི་མདུད་པ་གྲོལ་བ་འདི་བཀའ་སྩལ་ཏོ། །རིག་པ་<milestone unit="line" n="331.4"/>རྩལ་གྱི་རང་བཞིན་གྱིས། །སྣང་སྲིད་རིག་པའཉི་རྩལ་དུ་ཤར། གབ་པ་མངོན་ཕྱུང་རང་བཞིན་གྱིས། །དྲན་རྟོག་རང་ཤར་ཆོས་སྐུར་ཤེས། །ཡེ་ཤེས་ཟང་ཐལ་ཆེན་པོ་ཡི། །རྣམ་འཕྲུལ་ཅིར་ཡང་ཤར་བ་ལ། །སྟོང་པས་<milestone unit="line" n="331.5"/>རྒྱས་གདབ་ཞེན་ཆགས་མེད། །ཆོས་སྐུ་རང་གསལ་ཐུག་ཕྲད་ཀྱིས། །ཡེ་ནས་གྲུབ་པར་ཐེ་ཚོམ་མེད། །དབྱེར་མེད་རང་བྱུང་རང་གསལ་ཡིན། །ལྷུན་གྲུབ་ཅོག་བཞག་ཆེན་པོ་ཡིས། །རང་སྣང་དབྱེར་མེད་རྣམ་རྟོག་<milestone unit="line" n="331.6"/>བྲལ། །འདི་ལ་བཟུང་ཞིང་རྟོག་དཔྱོད་བྲལ། །བླང་དོར་དབྱེ་བསལ་ངང་གིས་བྲལ། །རྗེས་མེད་དོན་གྱི་རྗེས་བཙལ་བས། །འདི་ལ་འདི་ཞེས་བཙལ་དུ་མེད། །རང་བྱུང་ཡིན་པས་བཙལ་དུ་མེད། །ཡེ་ནས་འགྱུར་མེད་<milestone unit="page" n="332"/><milestone unit="line" n="332.1"/>རྒྱུ་རྐྱེན་བྲལ། །དམིགས་གཏད་མེད་པའི་སེམས་ཉིད་ཀྱིས། །གང་ལ་བཟའ་ཞིང་གཏད་དུ་མེད། །གཟའ་གཏད་མེད་པས་ཕྱོགས་མེད་ཡིན། །རྟོད་ཕུར་དག་གིས་མཚོན་བྱས་ཏེ། །འཆིང་གྲོལ་མེད་པའི་དོན་ལ་<milestone unit="line" n="332.2"/>སྦྱོར། །སྡོང་ཆེན་བརྒྱད་ཀྱི་འཁོར་ལོ་ཡིས། །སྣང་ཞིང་སྲིད་པའི་ཆོས་རྣམས་་་། །ཡེ་ནས་ལྷུན་གྲུབ་ཀུན་ཏུ་བཟང་། །རང་བྱུང་ཡེ་ཤེས་རང་ཤར་ལ། །འཁོར་འདས་རང་བཞིན་དབྱེར་མེད་ཡིན། །སྣང་བ་ཐམས་ཅད་<milestone unit="line" n="332.3"/>ཆོས་ཀྱི་སྐུ། །ཕྱོགས་ལྷུང་མེད་ཅིང་རྒྱ་ཆད་བྲལ། །ཅིར་སྣང་ཆོས་ཉིད་ལྷུན་གྲུབ་ཡིན། །འདུས་མ་བྱས་པའི་ནམ་མཁའ་འདྲ། །ཅི་ལྟར་སྣང་ཞིང་ཅི་ལྟར་འདུག །རང་སེམས་ཉིད་ལས་གཡོས་པ་མེད། །རང་བྱུང་ཡེ་<milestone unit="line" n="332.4"/>ཤེས་དོན་ཤར་ན། །གང་ལ་ཆེད་དུ་བསྒོམ་མི་དགོས། །མ་བསྒོམས་ངང་གིས་ངོ་བོར་གསལ། །ཡེངས་དང་མ་ཡེངས་སྤང་ཐོབ་མེད། །བྲལ་དང་མ་བྲལ་ཕྱི་ནང་མེད། །བཀག་པས་མི་ཁེག་སྤྱོད་པ་ལ། །དགེ་སྡིག་ལ་<milestone unit="line" n="332.5"/>སོགས་ཅི་སྤྱད་ཀྱང་། །བག་ཆགས་རྐྱེན་གྱིས་གོས་རྒྱུ་མེད། །བྱ་ལམ་རྗེས་མེད་རྣལ་འབྱོར་མཆོག །ཆེད་དུ་མ་བྱས་རྩོལ་མེད་པར། །རང་བྱུང་ཡེ་ཤེས་རང་བཞིན་ཤར། །གཏད་སོ་གཟུང་འཛིན་རྩོལ་མེད་པར། །ཐུག་<milestone unit="line" n="332.6"/>ཕྲད་སྤྱོད་པ་ཅི་སྤྱད་ཀྱང་། །རེ་དོགས་སྤང་བླང་ཞེ་འདོད་བྲལ། །སྤྱོད་པ་བྱར་མེད་ལྷུན་གྲུབ་པ། །རྩོལ་བསྒྲུབ་ཞེན་ཆགས་རང་སར་གྲོལ། །ཅི་བྱས་སྐྱོན་མེད་འགལ་རྒྱུ་བྲལ། །དམིགས་མེད་ཞེན་པ་རང་ལ་<milestone unit="page" n="333"/><milestone unit="line" n="333.1"/>༄༅། ཁྲར། །དཔེར་ན་ནམ་མཁའ་ཉིའོད་བཞིན། །འབྲས་བུ་ཉིད་དེ་རང་ལ་ཤར། །ཁྱུང་ཆེན་ནམ་མཁར་ལྡིང་བ་བཞིན། །རྩོལ་བ་མེད་ཅིང་གཡང་ས་བྲལ། །རེ་དང་དོགས་མེད་ལྷུན་གྱིས་གྲུབ། །མདོར་<milestone unit="line" n="333.2"/>ན་སྤྱོད་ཡུལ་གང་ཤར་བ། །འབྲས་བུ་དེ་ཉིད་མངོན་སངས་རྒྱས། །བྱར་མེད་ལྷུན་གྲུབ་འབྲས་བུའི་མཆོག །རིག་པ་རང་གསལ་ཐམས་ཅད་མཁྱེན། །དབྱེར་མེད་ངང་དུ་ཐམས་ཅད་གསལ། །དུས་གསུམ་བདེ་<milestone unit="line" n="333.3"/>གཤེགས་ཀུན་ཏུ་བཟང་། །སྐུ་གསུམ་སྣང་བའི་སངས་རྒྱས་ལ། །དགོངས་པ་འདི་ལས་ཡོངས་མི་མངའ། །བསྒོམ་མེད་བསྒོམ་པར་དམིགས་པ་མེད། །བསྒོམ་པར་བྱ་བ་ཡོད་མ་ཡིན། །རང་བྱུང་ཡེ་ཤེས་ཆེན་པོ་<milestone unit="line" n="333.4"/>ལ། །ལྷུན་གྲུབ་རང་དུ་ཤར་བ་ནི། །རྩོལ་བ་མེད་པའི་དོན་མཆོག་སྟེ། །འདི་ལས་བཟློག་སྟེ་ཅི་ཞིག་བསྒོམ། །བསམ་བྱ་དམིགས་པར་བྱ་བ་མེད། །རང་བྱུང་ཡེ་ཤེས་རང་གསལ་ནི། །དོན་ལ་སེམས་གསལ་དོན་གྱི་<milestone unit="line" n="333.5"/>མཆོག །སྡོང་ཆེན་བརྒྱད་ཀྱི་འཁོར་ལོ་ཡིས། །སྒྲོ་སྐུར་བྲལ་བརྟེན་ཞེན་ཡུལ་མེད། །འཁོར་འདས་སེམས་སུ་རོ་གཅིག་ཕྱིར། །རང་སེམས་ཅི་ལྟར་གསལ་རྟོགས་ན། །འབྲས་བུ་སངས་རྒྱས་དེ་ཉིད་ཡིན། །འབྲས་བུ་<milestone unit="line" n="333.6"/>རང་གྲོལ་ངོས་བཟུང་མེད། །ཉམས་མྱོང་མ་བཀག་ཞེན་པ་མེད། །སྣང་བ་ཆོས་ཉིད་ཆེན་པོར་གསལ། །སྡུག་བསྔལ་བདེ་བའི་རོལ་པརཤར། །མི་མཐུན་མི་སྤང་གཉེན་པོ་བྲལ། །བགྲོད་མེད་རྩོལ་བྲལ་འབྲས་བུའི་</p></div1>
        </body>
    </text>
</TEI.2>