<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0746-text.xml">
    <teiHeader lang="tib">
        <fileDesc>
            <titleStmt>
                <title><!--ma mo las thams cad kyi las rgyud lung/-->མ་མོ་ལས་ཐམས་ཅད་ཀྱི་ལས་རྒྱུད་ལུང།</title>
            </titleStmt>
            <publicationStmt lang="eng">
                <idno type="thdl">ngb-pt-0746-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=647.1; end=682.1--><milestone unit="page" n="647"/><milestone unit="line" n="647.1"/>༄༅། །རྒྱ་གར་སྐད་དུ། །མ་མ་ཀརྨ་སརྦ་ཏན་ཏར་ཙ་ཏ་ནཱ་མ། །བོད་སྐད་དུ། །མ་མོ་ལས་ཐམས་ཅད་ཀྱི་ལས་རྒྱུད་ལུང་ཞེས་བྱ་བ། །ཡུམ་ཆེན་མོ་མུ་ཁ་ལེ་ལ་ཕྱག་འཚལ་ལོ། །འདི་སྐད་བདག་གི་ཐོས་པའི་<milestone unit="line" n="647.2"/>དུས་གཅིག་ན། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱིས་སྐུ་དང་། །གསུང་དང་། །ཐུགས་རྡོ་རྗེའི་རང་བཞིན་གྱི་བྷ་ག་ལ། །ཟོ་མདོག་བདེ་བ་ཅ་ཅོ་ལ་སོགས་མེད་པར་སྙོམས་པར་ཞུགས་སོ། །དེའི་<milestone unit="line" n="647.3"/>ཚེ་དབའ་བོ་དང་མཁའ་འགྲོ་མ་ལ་སོགས་པ་ཞིང་གི་རྡུལ་སྙེད་དང་། །འཇིག་རྟེན་གྱིས་གནོད་སྤྱིན་མོ་ལ་སོགས་པ་དང་། །སྲིན་མོ་རྣམས་མདུན་དུ་བདར་ནས་བཞུགས་སོ། །དེ་ནས་ལྷའི་དབང་པོ་སྟན་ལས་ལངས་ཏེ་<milestone unit="line" n="647.4"/>བསྐོར་བ་དང་ཕྱག་འཚལ་ནས། །ཡུམ་ཆེན་མོ་སྣང་སྲིད་བདེ་བ་ལ་འགོད་ཅིང་སྲིད་མོ་རྣམས་དབང་དུ་འཛད་པ་ནི་ངོ་མཚེར་ན། །ལས་ལ་གྲུབ་པའི་མ་མོ་རྣམས་ཇི་ལྟར་བསྒྲུབ། །ལས་ཀྱི་དབྱེ་བ་ཇི་ལྟར་བགྱི། །ཡུམ་<milestone unit="line" n="647.5"/>གྱིས་བདག་བཤད་དུ་གསོལ། །ཞེས་གསོལ་པ་དང་། །དེ་ཡི་ཚེ་ཡུམ་ཆེན་མོས་འདི་སྐད་ཅེས་གསུངས་སོ། །མ་མོ་ངའི་བསྟན་པ་འདི་ལ་སྙིགས་མ་ལྔའི་དུས་ཏེ། །བསྟན་པ་རང་གི་རང་འཇིགས་པ་དང་། །གོས་སུ་རེ་<milestone unit="line" n="647.6"/>བ་གོན་པ་དང་། །ཟས་སུ་ལྕི་བཟ་བ་དང་། །ཉེ་བ་དགྲ་རུ་ལྡང་བ་དང་། །དམ་ཆོས་རང་དགར་སྦྱོད་པ་དང་། །མ་ཉེས་དམ་ལས་གཅོད་པ་དང་། །གསང་སྔགས་སྒོར་ཀུན་ཏུ་འཇུག་པ་དང་། །མན་ངག་ཟོང་དུ་འཁྱེར་<milestone unit="page" n="648"/><milestone unit="line" n="648.1"/>བེ་དང་། །རྒྱལ་བའི་སྐུ་ལ་རིང་ཐང་འདེབས་པ་དང་། །ལམ་གྲོག་པོར་གྱུར་པ་དང་། །རྒྱལ་ཁམས་སིལ་བུར་སོང་བའི་དུས་སུ། །མ་མོ་ཡང་རང་དམ་རང་གིས་འདས་ནས་མན་ངག་གིས་གྲུབ་པའི་དུས་འབྱུང་<milestone unit="line" n="648.2"/>བས། །དེའི་དུས་སུ་ངས་བསྟན་པ་དྲལ་པ་ལ་ཕན་གདགས་ཤིང་། །མ་མོ་གྲུབ་པའི་ཐམས་བསྟན་ཅིང་བཤད་པར་བྱ་ཡིས། །བརྒྱ་བྱིནའསོགས་ལེགས་པར་ཉོན་ལ་ཡིད་ལ་ཟུང་ཞིག། །དེ་ནས་ཡང་དག་བཤད་བྱ་<milestone unit="line" n="648.3"/>བ། །དང་པོ་མ་མོ་སྒྲུབ་པའི་གནས། །དུར་ཁྱོད་དག་གམ་མཚོ་གླིང་དམ། །ངམ་གྲོག་ཕུག་ལ་སོགས་པ་ཡིན། །བར་ཆོད་བགེགས་དང་མི་མེད་པར། །ལས་ལ་་གྲུབ་པའི་རྐྱེན་དང་ལྡན། །གནས་ཀྱི་མང་ངག་ཤེས་པ་<milestone unit="line" n="648.4"/>ཡིས། །དང་པོར་དབེན་པའི་གནས་བཙལ་ཏེ། །གནས་དེར་མ་མོའི་རྫས་བཙལ་པ། །མི་ཤ་མ་ཡིན་གཞན་གྱི་ཤ་མི་ཟ། །མི་ཁྲག་མ་ཡིན་གཞན་གྱིས་ཁྲག་མི་བ་་། །མིསྙིང་མ་ཡིན་གཞན་གྱིས་སྙིང་མི་བཟའ མི་<milestone unit="line" n="648.5"/>གསུར་མ་ཡིན་གཞན་གྱིས་གསུར་མི་སྣོམ། །མི་གཡབ་མ་ཡིན་གཞན་གྱིས་གཡབ་མི་བྱ། །མི་གོས་མ་ཡིན་གཞན་གྱིས་སོས་མི་བགོ། །མི་ཞྭ་མ་ཡིན་གཞན་གྱི་ཞྭ་མི་བགོ། །ཞེས་མ་མོ་སྤྱིའི་དམ་རྫས་སོ། །མ་ཧྭ་མ༷་ལ་<milestone unit="line" n="648.6"/>སོགས་ཤ་སྣ་སྟོད། །མ་ཧྭ་ར་ཀྟ་ལ་སོགས་ཁྲག་སྣ་སྟོང་། །མ་ཧྭ་ཙིསྟ་ལ་སོགས་སྙིང་སྣ་སྟོང་། །རངབཞིནཤིབའིལུསལ་བཙལ། །གོས་སུ་ཞིང་གི་གཡང་གཞི་བགོ། །ཞྭ་རུ་རྨེད་པའི་སྦྱི་བླུགས་བགོ། །བུད་པ་རྐང་<milestone unit="page" n="649"/><milestone unit="line" n="649.1"/>༄༅། །གི་གླིང་བུ་བུད། །བརྡབ་པ་ཐོད་པའི་ཆ་ལད་བརྡབ། །རྡུང་བ་ལྟག་སྤྲོས་རྔེའུ་ཆུང་རྡུང་། །གཡབ་བ་མི་ཡི་གཡབ་མོ་གཡོབ། །དཀྱིལ་འཁོར་རྒྱན་ནི་ཞིང་ཡིན་ཏེ། །ཞིང་གི་བླ་རེ་དར་གྱི་ཕུར་སྒྲོགས་<milestone unit="line" n="649.2"/>ཅན། །ཞིང་གི་ཡོལ་བ་མཛེས་པའི་རྒྱན་གྱི་བརྒྱན། །ཞིང་གི་རྒྱལ་མཚན་དར་གྱི་ཤམ་བུ་ཅན། །སྦྱོ་བོ་ལ་སོགས་གནས་རྣམས་སུ། །རྨབྱ་མཛེས་པའི་རྒྱན་གྱིས་བརྒྱན། མིག་ལ་སོགས་པའི་གནས་རྣམས་སུ། །ནོར་བུ་<milestone unit="line" n="649.3"/>མཛེས་པའི་རྒྱན་གྱིས་བརྒྱན། །མ་མོ་དགེས་པའི་རྫས་རྣམས་ནི། །ཙན་དན་དང་ནི་གུར་ཀུམ་དང་། །རྟག་ཏུ་དྲི་དང་ལྡན་པར་བྱ། །ཁ་དོག་ཀྱང་ནི་ལེགས་པར་བཙལ། །དཔེར་ན་རང་གི་ཁ་ཟས་ཀྱང་ བཟའ་བ་ཁྱད་<milestone unit="line" n="649.4"/>པར་མ་འཕགས་ཙམ། །མ་མོའི་དམ་རྫས་དེ་བཞིན་ནོ། ཁེང་སྡོག་སྨན་མར་མེ་ཏོག་འབྲས་བུར་བཅས། །འདི་ཡང་མ་མོའི་དམ་རྫས་ཏེ། །མདའ་དང་རལ་གྲི་དར་སྣ་དང་། །མཚོན་ཐག་རྩང་སྐུད་ལེགས་པར་<milestone unit="line" n="649.5"/>བཙལ། །དེ་ཡང་དཀྱིལ་འཁོར་རྫས་ཡིན་ཏེ། །རུས་པའི་རྫས་དག་སྒྱིན་སྲེག་རྫས། །ཐུན་གྱི་རྫས་དང་མནན་པའི་རྫས། །ཐམས་ཅད་དང་པོར་སྔགས་པས་བཙལ། །རྫས་རྣམས་ཤིན་ཏུ་གསང་བ་སྟེ། །མི་ཐོས་མི་<milestone unit="line" n="649.6"/>མཐོང་ལེགས་པར་སྦ། །དེ་དག་སྤྲི་ཡི་རྫས་རྣམས་ཏེ། །མ་མོ་བྱེ་བྲག་རྫས་རྣམས་ནི། ཁུ།བ་བླིན་བཞི་ཡི་རྫས་རྣམས་ནི། །ཟངས་ཆུ་དངུལ་ཆུ་བྱ་ལུག་དཀར། །བར་མཚམས་བླིན་མོ་བཅུ་གསུམ་རྫས། །ཁྱི་ཁུ་མིག་མ་<milestone unit="page" n="650"/><milestone unit="line" n="650.1"/>བྱེ་བ་དང་། །བྱ་ནག་སྒོ་ང་བཅུ་གསུམ་སྟེ། །ཡར་གྱི་བཅུ་གསུམ་རྫས་ཀྱིས་མིང་། །མདའ་འཕང་བཅུ་གསུམ་ཡིན་པར་འདོད། །སྔར་གྱི་གླུད་བུ་བཅུ་གསུམ་ཡིན། །ཁ་བླིན་བཞི་ཡི་རྫས་དག་ནི། །སྲོག་མེད་པ་ཡི་<milestone unit="line" n="650.2"/>མདགས་བཞི་སྟེ། །མེ་ལོང་དང་ནི་རྨ་བྱ་དང་། །ཆུ་དང་མར་མེ་ཡིན་པར་འདོད། །གཟུགས་ཅན་གཟུགས་ཀྱི་ཕུང་པོ་བཞི། །ཟངས་མཆུ་ཅན་དང་སྟག་གླང་ཅན། །གཡག་གླང་ཅན་དང་རྩི་བེར་སོགས། ཁུབ་བློན་<milestone unit="line" n="650.3"/>བཞི་ལ་དེ་ལྟ་བུའི། །གཟུགས་བཞི་ཆུ་སྲིན་སེང་གེ་དང་། །ཧོར་དང་བྱ་ཁྱུང་བག་ཕྱེ་ལས། །གཟུགས་ཅན་སྲོག་གི་བསྡུད་པ་བཞི། །ལུག་དཀར་མོ་ལ་སོགས་པ་ཡིན། །སྲོག་བཅད་པ་ཡི་འབྲས་བུ་གཉིས། །ཁྱོད་དཀར་<milestone unit="line" n="650.4"/>རོག་པའོ། །ལྔ་གོང་ནས་ནི་འབྲས་བུ་མཆོག །མཚམས་ཀྱི་བླིན་པོ་བཅུ་གཉིས་ལ། ཁྲེང་ཨ་པྲའི་འབྲས་བུ་སྟེ། །མི་འབྲས་སྔོན་ནས་བཙལ་ཏེ་མཆོག། །བཙུན་མོ་ཆས་ཞུགས་བཅུ་གཉིས་ཏེ། །ཁྱི་དཀར་ར་རོགས་བྱ་<milestone unit="line" n="650.5"/>ནག་མོ། །བོང་བུ་འབྲས་བུའི་ཆས་སུ་ཞུགས། །ཡང་བག་ཕྱེ་ལས། །བཙུན་མོ་ཆས་བྱས་མཐིང་གྲུར་ནང་དུ་ཞུགས། །བར་མཚམས་བློན་མོ་བཅུ་གསུམ་ལ། །སེམས་ཅན་སྲོག་མེད་བཅུ་གསུམ་སྟེ། །ངུར་པ་འཔྱེ་བ་བྱ་<milestone unit="line" n="650.6"/>ནག་མོ། །རྨད་ལྕམ་ཁྱི་དང་འུག་པ་དང་། །སེ་རིགས་སུ་མྱུ་གུ་དང་། །ཏི་བྱ་བྱ་དཀར་ཀྲུང་ཀྲུག་ཡིན། །བཙུན་མོ་བཅུ་གསུམ་དར་དཀར་ཆས། །རྒྱལ་མོ་བཞི་ལ་སྲོག་མ་བཅད། །ཁྲ་བཞི་མཚལ་དང་ལི་ཁྲི་<milestone unit="page" n="651"/><milestone unit="line" n="651.1"/>༄༅། །དང་། །མེ་ལྕགས་སྲོ་ལོ་དམར་པོ་ཡིན། །ས་ཡིན་རྒྱལ་མོ་རྨིག་པ་ཡིན། །ཆུ་ཡི་རྒྱལ་མོ་ཉ་རྩང་པ། །མེ་རྒྱལ་སྲིན་བུ་མེ་ཁྱེར་ཡིན། །རླུད་གི་རྒྱལ་མོ་ཝང་པ་སྟེ། །བག་ཕྱེ་གཟུགས་བྱ་ཆས་སུ་གཞུག །སྨན་<milestone unit="line" n="651.2"/>མོ་བཅུ་གཅིག་དག་ལ་ཡང་། །བརྒྱད་ལ་ཁྱོད་ཡོད་གསུམ་ལ་མེད། །ཁྱོ་སྐལ་འབྲས་བུ་འདིལྟར་སྟེ། །ཙིསྟའི་འབྲས་བུ་གཉའ་བ་དང་། །ལུག་རྡུར་བ་རུ་མཁས་པས་བརྟག །ཆུ་འབྲས་བསེ་ཡི་འབྲས་བུ་སྟེ། །མེ་འབྲས་<milestone unit="line" n="651.3"/>ལྕགས་ཕྱེ་ཡིན་པར་ངེས། །སྲོག་མེད་སེམས་ཅན་བཅུ་གཅིག་ནི། །དབུགདས་ཀྱི་འདི་དག་ཀུན་གྱི་རྫས། །སྲོག་ཆགས་གང་རུང་བཅུ་གཅིག་ལ། །མཐིང་ནག་དར་གྱི་བརྒྱན་པ་སྟེ། །གོ་ལེ་མ་བཞི་རྫས་ཀྱང་<milestone unit="line" n="651.4"/>བཞི། །སྲིང་མོ་བཞི་ལ་བམ་ཆེན་ཚོགས། །མ་བདུད་རག་ཏ་གསུམ་གྱི་རྫས། །གཤོན་བུ་མ་བཞི་མུ་སྟེགས་སོགས། །དགེ་བསྙེན་བཞི་ནི་འདི་ལྟ་སྟེ། །གནམ་གྱི་དགེ་བསྙེན་ནམ་མཁའ་ལྡིང་། །ས་ཡི་བྱི་བ་ས་ཡི་<milestone unit="line" n="651.5"/>སྦལ། །མི་ཡི་བདུག་པ་ཡིན་པར་ངེས། །ཅིར་མི་འོང་གི་སྦུན་དྲུག་བཞི། །ཀླུ་དང་བཙན་དང་བདུད་དང་ཡས། །གནོད་སྦྱིན་ལས་གྲུབ་མ་མོ་བཞི། ཁེང་འབྲས་ཤིང་ཏོག་སྣ་ཚོགས་ཏེ། །ཆུ་འབྲས་ཆུ་སྣ་ཚོགས་པ་<milestone unit="line" n="651.6"/>ཡིན། །ས་ཡི་འབྲས་བུ་དམིགས་པ་ཡིན། །མེ་འབྲས་སོལ་བ་སྣ་ཚོགས་སོ། །མི་བཅོས་མི་རུང་མི་མོ་བརྒྱད། །ཙིསྟ་དགུ་དག་མི་དབང་དགུ། །གཟུགས་ཅན་དགུ་དང་གཟུགས་མེད་དགུ། །ཙིསྟ་དགུ་ནི་འདི་ལྟ་<milestone unit="page" n="652"/><milestone unit="line" n="652.1"/>སྟེ། ་གོང་གི་ཙིསྟ་ག་བུར་ཡིན། །ཆུ་ཡི་ཙིསྟ་ཀ་ར་ཡིན། །ས་ཡི་ཙིསྟ་རྒྱ་སྦོས་ལགས། །རླུད་གི་ཙིཏི་དུ་རུ་ཀ། །མི་ཡི་ཙིསྟ་ག་པུར་ཐལ། །ནམ་མཁའི་ཙིསྟ་ཨ་རུ་ར། །བར་སྣང་ཙིསྟ་མི་ཡི་སྙིང་། །བྲག་གི་ཙིཉི་བྲག་སྦོས་<milestone unit="line" n="652.2"/>པ། །དུར་ཁྲོད་ཙིཏི་རོ་བསྲེགས་ཐལ། །དེ་ནི་སྲོག་མེད་ཙིསྟ་དགུ། །སྲོག་ཆགས་ཙིཏི་དགུ་དག་ནི། །རྨུག་རྒྱ་སྲོལ་པོ་ཙསྟ་དགུ། །མི་དབང་འབྲས་བུ་དགུ་དག་ནི། །ས་ཡི་མི་དབང་བ་བྲས་བ་བྱ། །མེ་ཡི་མི་དབང་ཕྱེ་མ་<milestone unit="line" n="652.3"/>ལེབ། །ཆུ་ཡི་མི་དབང་ཉ་ཚན་པ། །ནམ་མཁའི་མི་དབང་རི་བོང་ཡིན། །བར་སྣང་མི་དབག་ཝ་ཡིན་ཏེ། །བྲག་གི་མི་དབང་ཤ་བ་ཡིན། ་རྐོང་གི་མི་དབང་རི་སྐེགས་ཡིན། །དེ་དག་མི་དབང་དགུ་ཡིན་ནོ། །མ་མོ་སྟོང་<milestone unit="line" n="652.4"/>ལ་རྫས་བརྒྱ་ཕྲག། །བདུད་དུ་ངེས་པ་དེ་དག་ལ། །དེ་ཀུན་མུ་ཁ་ལེ་ལས་བྱུང་། །ཙིསྟ་དགུ་ཡི་མེ་ཏོག་ལས། །ནི་དབང་དགུ་ཡི་དབུ་ལས་བྱུང་། །གཟུག་བརྒྱད་སྦྱི་བོ་དག་ལས་བྱུང་། །སྲོག་མ་བཅད་པའི་རག་ཏ་<milestone unit="line" n="652.5"/>དགུ། །པདྨ་ལས་བྱུང་ཤི་བ་མེད། །རོ་དགུ་པདྨའི་ཆ་ལ་བཞག །འདི་དག་སྒོ་ང་ལས་བྱུང་བ། །ཀ་ལ་ཡལ་ཤའི་དམོད་པོ་ནི། །དཔེར་ན་ལྷ་མོ་རེ་མ་ཏི། །གསང་བའི་མི་དབང་ཀྱི་དབང་དང་། ་གོ་ཀའི་མཚལ་ཐིག་<milestone unit="line" n="652.6"/>ཤིང་ལ་སོགས། །ནག་མོའི་རྫས་ཏེ་དེ་བཞིན་ཀུན། །དེ་ལྟར་གྱུར་པའི་རྫས་རྣམས་དང་། །བོད་པའི་རྫས་དང་མཆོད་པའི་རྫས། །རྟེན་དངདམ ཚིག བསྲེ བའི རྫས། །བསྐང་བའི་རྫས་དང་རུང་བའི་<milestone unit="page" n="653"/><milestone unit="line" n="653.1"/>༄༅། །རྫས། །སྦིན་སྲེག་རྫས་དང་ཐུན་གྱི་རྫས། །ཐ་མར་མནན་པའི་རྫས་ཡིན་ཏེ། །རྫས་འདི་དང་པོར་ཤེས་བྱ་སྟེ། །དེ་ནས་ཚུལ་དང་མཐུན་པར་བཙལ། །མ་མོའི་རྫས་རྣམས་འཚོགས་གྱུར་ན། །བྱིས་པ་མེ་<milestone unit="line" n="653.2"/>ཏོག་མཐོང་བ་ལྟར། །དེ་ཉིད་དུ་ནི་མ་མོ་རྒྱུག །དེ་བས་དངོས་གྲུབ་འདོད་པའི་མིས། །དང་པོར་རྫས་ལ་ནན་ཏན་བྱ། །མ་མོ་ཐམས་ཅད་ལས་རྒྱུད་ལུང་ལས། །མ་མོའི་དམ་རྫས་བསྟན་པའི་ལེའུ་སྟེ་དང་པའོ། །དེ་ལྟར་<milestone unit="line" n="653.3"/>རྫས་རྣམས་གསོགས་གྱུར་ནས། །དང་པོ་མ་མོ་སྟེན་པ་ཙམ། །ཡང་ཀོང་གདོན་པ་སོགས་པ་ཡིན། །ཕྱི་བཤགས་དང་པོ་ལེགས་པར་བྱ། །དེ་ནས་མཐོ་གཟུསདགས་མཐོན་རྣམས་ལ། །ཁ་བྱང་བཏགས་ཏེ་གཏོར་མ་<milestone unit="line" n="653.4"/>སྦྱིན། །དམ་བཅའ་ལས་ཀྱི་བསྒོ་བ་བྱ། །ཕྱི་མཚམས་བཅད་ནས་བར་མཚམས་གཅད། །གནས་ཀྱི་ཕྱོགས་མཚམས་ཕུར་པས་གདབ། །དེ་ཡི་ཆོ་ག་གཞུང་བཞིན་བྱ། །དེ་ནས་གནས་ཀྱི་ཐེམ་འོག་ཏུ། །དམ་སྲི་ལེགས་<milestone unit="line" n="653.5"/>པར་གནས་པར་བྱ། །མཎྜལ་གྲུབ་བཞི་དགྲ་འམ་བགེགས། །དེ་དག་ལེགས་པར་མནན་པར་བྱ། །མི་བསད་པ་འམ་གཡུལ་ཉེས་པས། །དེ་ལ་མཎྜལ་ལེགས་པར་བྱ། །དང་པོར་འབྱུང་པོ་ཐམས་ཅད་པའི། །གཏོར་མ་<milestone unit="line" n="653.6"/>རྒྱ་ཆེར་སྦྱིན་པར་བྱ། །དེ་ནས་ཡོ་བྱད་ཆ་གསུམ་བགོ། །ཆ་གཅིག་མཆོད་དང་གཏོར་མ་བྱ། །ཆ་གཅིག་ཚོགས་དང་ཡོ་བྱད་བྱ། །ཆ་གཅིག་ཟ་ཚོགས་དུས་སུ་འབུལ། །ས་ཡི་ལྷ་མོའི་ཆོ་ག་བྱ། །དུར་ཁྲོད་ཆག་ཆག་རྣམས་<milestone unit="page" n="654"/><milestone unit="line" n="654.1"/>ཀྱིས་གདབ། །ལྷ་སྲིན་ཀུན་ལ་འགོ་མ་ཡེངས་། །ཞི་བའི་ཚི་གིས་སྨྲ་བར་བྱ། །དེ་ནས་ཐིགས་གདབ་ས་ཚོན་བྲི། །ཀྲི་ཡའི་རྒྱུད་དང་ཡོ་གའི་རྒྱུད། །དཀྱིལ་འཁོར་བྲི་བ་ཇི་ལྷ་བར། ཁྲེས་པ་རྣལ་འབྱོར་མ་མོ་<milestone unit="line" n="654.2"/>མུ །མཁས་པ་རྣམས་ཀྱིས་ཤེས་པར་བྱ། །དེ་ལྟར་དཀྱིལ་འཁོར་བྲིས་ནས་ཀྱང་། །རང་རང་ཡིག་འབྲུ་དགོད་པར་བྱ། །དེ་ནས་རྫས་རྣམས་དགོད་པར་བྱ། །སྟེ་ནས་ཞིང་གི་བླ་རི་སྟེ། །ཕྱོགས་ནས་ཞིང་གི་ཡོལ་བ་<milestone unit="line" n="654.3"/>འོ། །མཚམས་ནས་ཞིང་གི་རྒྱལ་མཚན་ནོ། །ཞིང་གི་ལྷུ་སྡུམ་ལ་སོགས་པ། །རོལ་མོ་སྣ་ཚོགས་ཚུ་གྱིས་བརྒྱན། །ཡང་ན་དར་གྱི་ཡོལ་དང་གདུགས། །ཟུར་དུ་མདའ་དང་ཕུར་པ་དང་། །གྲི་དང་ཚོན་སྐུད་དྲ་བ་<milestone unit="line" n="654.4"/>རིས། །མདའ་ཕུར་རལ་གྲི་ཁྲོ་བོ་སྟེ། །སྐུད་པ་རྡོ་རྗེར་བྱིན་གྱིས་བརླམས། །ཐ་མར་རྩང་གི་སྲིན་མོ་འགྲོས། །སྦྱོ་ལས་སྲིན་མོ་རེ་རེ་བསམ། །དེ་ནས་དཔལ་གྱི་གཏོར་མ་ཡང། །ཆོས་འབྱུང་དབྱིབས་དང་ཡོ་བྱད་<milestone unit="line" n="654.5"/>བསོགས། །མཛེས་སྡུག་རྒྱན་གྱིས་བརྒྱན་པར་བཤམས། །མ་མོའི་གཏོར་མའི་མཐེབ་ཀྱུའི་གྲངས་། །གཅིག་དང་གསུམ་ལ་སོགས་པ་ཡིན། །སྣོད་ཀྱི་ནད་དགྲམ་ད་ཡི་ནང་། །ཁྲག་གིས་བཀང་བ་དེ་ཡི་ནང་། །མཐུན་<milestone unit="line" n="654.6"/>པའི་རྫས་ཀྱིས་གང་བར་བྱ། །མཐེབ་ཀྱུས་ཐོད་པའི རངབཞིན ཏེ། །ཁྲག གི རག་ཏའི་རྒྱ་མཚོར་བསམ། །སྙིང་དབུས་གློ་བ་ཤར་མཆེར་ནུབ། །མཁའ་མ་ལྷོ་དང་བྱང་དུ་བཞག། །འབྲས་བུ་དབུས་ལ་<milestone unit="page" n="655"/><milestone unit="line" n="655.1"/>༄༅། །མིག་ནི་ཤར། །རྣ་བ་ནུབ་ལ་སྣ་ནི་ལྷོ། །ལྕེ་ནི་བྱང་དུ་དགོད་པ་སྟེ། །རང་རང་མཐུན་པའི་དམ་རྫས་ཏེ། །རང་བཞིན་ཤི་བའི་དམ་རྫས་རྣམས། །རྗེས་ཡི་རང་ཞིང་དམ་ཚིག་རྫས། །གཞན་ཡང་མཆོད་<milestone unit="line" n="655.2"/>པའི་ཚོགས་རྣམས་བཤམས། །རུས་པའི་རྫས་ལ་སོགས་པ་ཀུན། །གནས་དེར་རེ་ཞིག་བཞག་པར་བྱ། །མ་མོ་ལས་ཐམས་ཅད་ཀྱི་ལས་རྒྱུད་ལུང་ལས། །དཀྱིལ་འཁོར་བྲི་ཞིང་རྫས་དགོད་པའི་རིམ་པ་སྟེ་ལེའུ་སྟེ་<milestone unit="line" n="655.3"/>གཉིས་པའོ། །དེ་ནས་ཡང་དག་བཤད་བྱ་བ། །རང་ཁ་ཆས་ཞུགས་རྟགས་གདབ་སྟེ། །གཡེང་བའི་བར་ཆོད་ཀུན་སྦངས་ཏེ། །བདེ་བའི་སྟན་ལ་ལེགས་འདུག་ལ། །དེ་བཞིན་ཉིད་ཀྱི་ཏིང་འཛིན་རྫོགས། །ཏིང་འཛིན་<milestone unit="line" n="655.4"/>གསུང་བསྒོམས་རྗེས་ཐོབ་ལ། །ཕྱོགས་བཅུའི་ཁྲོ་བོའི་སྐུ་ཡི་མཚམས། །མཚོན་ཆ་འཆོལ་བ་གསུང་གི་མཚམས། །རྡོ་རྗེ་མེ་མཚམས་ཐུགས་ཀྱི་མཚམས། །མཚམས་སུ་མཁས་པས་ལེགས་པར་བཅད། །མཚམས་ཀྱི་རྒྱ་<milestone unit="line" n="655.5"/>དང་འཕངས་ཀྱི་ཚད། །རྒྱ་ནི་ལྕགས་རི་འོག་ནི་རླུད་། །སྟེག་ནི་འཇིག་རྟེན་འོག་མིན་མཚམས། །དེ་ནས་དབང་ཆེན་དཀྱིལ་འཁོར་ཀྱང་། །ཆགས་སྡང་ལྔ་ཡི་དཀྱིལ་འཁོར་འཁྲུག །དེ་སྟར་ཀེང་རུས་རི་རབ་བརྗིད། །རི་<milestone unit="line" n="655.6"/>རབ་སྟེང་དུ་མ་མོ་ཡི། །གཞལ་ཡས་ཁང་པབརྩེགས་མ་བསམ། །ཕྱི་ནང་རིན་ཆེན་སྣ་ལྔ་སྟེ། །ནང་དུ་ཐོད་པའི་གཞལ་ཡས་ཁང་། །འོག་ནས་ཁྲག་གི་རྦ་ཀློ་ང་འཁྲུག། །སྟེང་ན་ཞིང་གི་བླ་ར་འཕྱོ། །བར་ན་དར་ནག་རུ་<milestone unit="page" n="657"/><milestone unit="line" n="657.1"/>༄༅། །སྲོག་ཏུ་འདོད་པ་ཡིན། །ལུས་ཀྱི་སྙིང་པོ་སྙིང་ཡིན་པས། །སྲོག་སྙིང་བྱ་བ་སྙིང་ལ་ཡོད། །སྲོག་གི་སྙིང་པོ་སྙིང་དེ་ལ། །ཡི་གེའི་རྣམ་པ་འདི་ལྟ་བུ། །རྩ་རུ་གནས་པས་སྲོག་དེ་ཡིན། །དྲང་བ་སྙིང་གི་རྩ་<milestone unit="line" n="657.2"/>ནས་འདྲེན། །ཏིང་འཛིན་མདའ་ལྟར་སྙིང་རྩ་དྲང་། །སྙིང་རྩ་དྲང་བས་སྙིང་ཡང་འོང་། །སྙིང་འོངས་ལུས་སེམས་དག་ཀྱང་འོང་། །མ་མོ་འོང་བས་བསྙེན་པ་ཡིན། །སྲིན་ལ་སོགས་པ་ཐམས་ཅད་ཀྱི། །སྲོག་སྣིང་ལ་<milestone unit="line" n="657.3"/>སོགས་དེ་བཞིན་ནོ། །དེ་ལྟར་ཐུན་བཞི་སྦྱོད་བ་ཡིན། །མཚན་མའི་བར་དུ་བསྙེན་པར་བྱ། །དང་པོ་སྲོག་སྙིང་ངོ་བོ་དང། །གནས་པའི་ཚུལ་ལམ་ཚད་རྣམས་ཤེས། །གྲངས་མང་ཟུར་ཡང་མ་ཆག་ན། །གུག་འགྲེང་ཚེག་<milestone unit="line" n="657.4"/>བར་མ་ཆད་ན། །འདི་ནི་མ་མོའི་སྙིང་རྩ་སྟེ། །སྙིང་རྩ་དྲངས་པས་ངེས་པར་ཞུགས། །བར་མ་ཆད་པར་སྟོང་སྟོང་ལ། །མཚན་མོ་སྟོང་ཚིགས་མཆོད་པ་དང་། །བསྟོད་པ་དེ་བཞིན་བྱ་བ་ཡིན། །ཉིན་མོ་ཁྲི་སོགས་མཆོད་<milestone unit="line" n="657.5"/>པ་བྱ། །དེ་ཡིས་དུས་སུ་ཟབ་ཚོགས་ལ། །བྱིན་རླབས་སྤྱན་དྲངས་མཆོད་སོགས་བྱ། །ཚོགས་ལ་ཆ་བཞིར་ཁྱོ་བྱས་ལ། །དང་པོར་དཔའ་བོ་མར་་མེ་མཆོད། །བར་མས་སྐབས་ཀྱི་ཉམས་ཆགས་བཤགས། །ཐ་མར་བར་<milestone unit="line" n="657.6"/>ཆོད་དགྲ་བགེགས་ཀྱི། །གཟུགས་བྱས་བསྒྲལ་དང་བཏབ་པར་བྱ། །དེ་ནས་མཚན་མ་བྱུང་བར་དུ། ལོ་དང་ཟླ་བར་བསྙེན་པར་བྱ། །མ་མོ་ལས་ཐམས་ཅད་ཀྱི་ལས་རྒྱུད་ལུང་ལས། །བསྙེན་པ་བསྟན་པའི་ལེའུ་སྟེ་<milestone unit="page" n="659"/><milestone unit="line" n="659.1"/>༄༅། །ཕྲུམ། །སྐྱིན་དང་ཤལ་ཤུལ་རྒྱལ་མཚན་དུམ། །གྲོགས་མཁར་ས་དང་ཁྲི་ཚེ་ཕུག། དགྲ་ཡི་གཟུགས་བྱ་རང་ཁ་ཡི། །རྫས་རྣམས་གང་ཡང་མི་བཏང་ངོ། །དཔྲལ་བར་མིང་ལ་སྙིང་ཁར་རུས། །སྦྱི་བོར་ཨོ་<milestone unit="line" n="659.2"/>ལ་འདོམས་སུ་ཕཊ། །སྙིག་ཁར་ཧུ༷་ནག་སྒྲིལ་མའི་བར། །ནི་དང་ཛ་ཡི་འབྲུབ་ཁུང་དུ། །གན་རྐྱལ་བཞག་ལ་ལྷ་དང་དབྲལ། །གྲོག་ལྷ་དགྲ་ལྷ་མོ་ལྷ་སོགས། །སྲུང་བའི་ལྷ་དང་ལེགས་པར་ཕྲལ། །མ་ཉེས་འོ་དོད་དྲག་<milestone unit="line" n="659.3"/>ཏུ་འབོད། །དེ་ནས་ལིང་ཁར་དགྲ་བསམ་ལ། །ཁ་ཏི་ར་དང་བསེ་ཤིང་གི། །མེ་ལ་གཟུགས་དེ་གཟུགས་པར་བྱ། །དེ་ནས་འབྲུབ་ཁུར་ནང་དུ་གཞུག། །འབྱུང་པོ་ཀུན་ཚིམ་གཏོར་མ་བཏང་། །བདེན་པའི་དམ་ཡང་<milestone unit="line" n="659.4"/>ལེགས་པར་བདར། །ལས་ཀྱི་རྫས་རྣམས་དགོས་ལེགས་བྱ། །སྔོན་དུ་བྱ་བའི་ལས་རྣམས་ནི། །བསྙེན་རྫ་སྐབས་དང་ཐུན་མོང་བྱ། །ཏིང་འཛིན་གསུམ་དང་མཆོད་བསྟོད་པར། །གོང་མ་བཞིན་དུ་ཤེས་པར་<milestone unit="line" n="659.5"/>བྱ། །ཐུན་བཞིའི་སྦྱོར་བ་མ་ཆད་ན། །ལས་ལ་སྦྱོར་བའི་རིམ་པ་སྟེ། །སྔགས་ཀྱང་དགྲ་བོ་དགུག་ལ་སོགས། །གསད་པའི་སྔགས་དང་བྱེ་བྲག་ལས། །ཚིག་ཀྱང་བསད་པའི་ཚིག་ཡིན། །དགྲ་བསད་པ་ཡི་ལས་ཡིན་<milestone unit="line" n="659.6"/>ཕྱིར། །ལས་ལ་སྦྱོར་བར་གྲགས་པ་ཡིན། །ཏིང་འཛིན་མ་མོའི་ཐུགས་ཁ་ནས། །འོད་ཟེར་ནག་མོ་ལྕགས་ཀྱུ་འདྲ། །འཕྲོས་པས་གཟའ་བའི་ལྷ་དང་དབྲལ། །ལུས་ལ་ནདགཞིསྣཚོགསལངས། །བཀྲག་དང་གཟི་<milestone unit="page" n="660"/><milestone unit="line" n="660.1"/>མདངས་ཉམས་པ་དེ། །དཀར་ནག་དཀྱིལ་གྱི་མཚམས་དག་ནས། །མི་ཡི་ས་བོན་དྲི་བཀུག་ནས། །འབྲུབ་ཁུང་ལིང་ག་ལ་བསྟིམས་ནས། །ལྕགདས་ཀྱུ་ལྟ་བུའི་ཏིང་འཛིན་ཡིན། །སྟོང་གི་འོད་ཟེར་ཁོང་པ་ནས། །དགྲ་<milestone unit="line" n="660.2"/>ལ་སོགས་པའི་བཟླས་པ་ཡིན། །མཚན་མ་བྱུང་ནས་རུ་པ་སྟེ། །ཐུན་དབབ་རལ་གྲིས་ག་ས་པ་སྟེ། །ཕོ་གཡས་མོ་ནི་གཡོན་ནས་ག་། ཁོན་ཏུ་ཁྲོས་སེམས་ཏིང་འཛིན་བསར། །དེ་ནས་བསྲེག་དང་བསྟེབ་པ་<milestone unit="line" n="660.3"/>བྱ། །བསྲེག་པའི་ཐལ་བ་ཆ་གསུམ་སྟེ། །ཆ་གཅིག་སྨྱོས་གདབ་གཏོར་མར་བཏབ། །ཆ་གཅིག་མནན་པའི་རྟེན་དུ་བཞགས། །ཆ་གཅིག་ཤི་བའི་རྟེན་ཕྱོགས་སུ། །གཏོར་ལ་བྲང་བརྡུང་འོ་དོད་འབོད། །ལས་ལ་སྦྱར་<milestone unit="line" n="660.4"/>བའི་དུ་དྲུག་ཏུ། །ཟ་ཚོགས་ཐ་མ་དགྲ་རུ་བྱ། །དེ་ལྟར་བྱས་པའི་ནམ་བྱེད་ནས། །སྒྱུགས་གླུ་བླང་ཞིང་གཟུ་དཔང་གསོལ། །བྲང་བརྡུང་ཚོ་ངེས་ཆེན་པོས་བརྡབ། །ལག་མཆོག་དཔལ་གྱི་གཏོར་མ་བྱ། །མ་མོ་གང་ཡང་<milestone unit="line" n="660.5"/>བསྲེ་བ་མེད། །འབྱུང་པོ་ཀུན་ཚིམ་གཏོར་མ་སྤྱིན། །དེ་ལ་ལས་བཅོས་དཔང་ཡང་གཟུགས། །ཚོགས་ཀྱི་འཁོར་ལོ་ཆེན་པོ་བསྐོར། །ལོག་ལ་རང་གི་ཆོ་གས་བསྲུང་། །ལས་ལ་སྦྱར་བ་ཡིན་པར་ངེས མ་མོ་<milestone unit="line" n="660.6"/>ལས་ཐམས་ཅད་ཀྱི་ལས་རྒྱུད་ལུང་ལས། །ལས་ལ་སྦྱར་པའི་ལེའུ་སྟེ་ལྔ་པའོ། །དེ་ནས་ལས་ཀྱི་ལྷགས་མ་ནི། །ཐུན་ནི་འདི་ལྟར་བྱ་བ་སྟེ། །ཐུན་རྫས་སོ་སོར་དགྲམ་པར་བྱ། །དེ་ལ་ཞིང་གི་དགྲ་བརྟགས་སམ། །རྒྱུས་<milestone unit="page" n="661"/><milestone unit="line" n="661.1"/>༄༅། །ཆེན་དགྲོལ་བ་བཤམས་ནས་ཀྱང་། །དང་པོར་ཁྲོ་བོ་བྱིན་དབབ་ཅིང་། །གསུར་ཆེན་གཏང་ཞིང་ཆས་ཞུགས་ལ། །ཐུན་གྱི་མ་མོ་བསྐུལ་པར་བྱ། །དེ་ནས་ཐུན་གྱི་སྔགས་བཟླས་ཏེ། །ཏིང་འཛིན་དུག་<milestone unit="line" n="661.2"/>གི་ན་བུན་དང་། །མཚོན་གྱི་ཆར་པ་ནད་ཀྱི་བསྐལ། །བྱུང་བར་བསམས་པ་ན་བུན་གྱིས། །ལྟ་བའི་ཏིང་འཛིན་ཡིན་པར་ངེས། །དེ་ནས་དུར་ཁྲོད་འཆད་པ་འམ། །བྱང་རི་མཐོན་པོའི་ཁར་འཛེགས་ལ། །མ་མོ་བསྐུལ་<milestone unit="line" n="661.3"/>བ་ཐུན་དམིགད་བཅའ། །དེ་ནས་ཐུན་གྱི་ལམ་བསྟན་པ། །བླ་ནས་ཕྱོགས་དང་འབེབས་ཕྱོགས་དང་། །ཐུན་གྱི་འགྲོ་གཟུགས་སྲིན་པོ་དང་། །སྲིན་མོའི་འགྲོས་ཀྱིས་བསྐོར་བར་བྱ། །རྔ་མ་དང་ཟ་འཕྱོང་པ་ཡི་<milestone unit="line" n="661.4"/>ཚུལ། །བརྡེག་ཚུལ་བསྐོར་བ་ལན་གསུམ་བྱ། །དེ་ནས་གྱད་ཀྱི་འདུག་སྟངས་དང་། །ཐ་མ་རྟེན་ལ་བརྡེབ་པར་བྱ། །ཐུན་གྱི་གཟི་བྱིན་བསྐྱེད་པ་ནི། །མཆན་གྱི་བུ་ལ་འཕང་བའི་ཚེ། །བདུན་བརྒྱུད་རྩ་བ་གཅོད་སོགས་<milestone unit="line" n="661.5"/>ཡིན། །དེ་ནས་བརྡེབ་པའི་གནས་བསྟན་པ། །མཆན་གྱི་བུ་ལ་ཁྲག་ཐུན་ཡ། །དེ་ནས་ཐུན་གནས་ངེས་བར་འཆད། །ཐུན་གྱི་མཆན་ཉིད་ཤེས་པར་བྱ། །ཁྲག་དང་ཐོས་པས་སྣ་དྲངས་ཏེ། །དྲག་པོའི་གཏོར་མས་གཞུག་<milestone unit="line" n="661.6"/>བཏུལ་ལོ། །དེ་ནས་ཐུན་གྱི་དབྱེ་བ་ཡང་། །གསད་ཐུན་དང་ནི་གསོ་ཐུན་དང་། །བསྐང་ཐུན་བཟློག་ཐུན་ཡིན་པར་ངེས། །དེ་རེའི་ཐུན་གྱི་རིམ་པ་ཡང་། །མཁས་པས་འདི་ལྟར་ཤེས་པར་བྱ། །ཕུར་ཐུན་ཡུངས་ཐུན་<milestone unit="page" n="662"/><milestone unit="line" n="662.1"/>་ཐུན་དང་། །རྡོ་ཐུན་ཆུ་ཐུན་ཟངས་ཐུན་དང་། །མདུང་ཐུན་ར་ཐུན་མདའ་ཐུན་དང་། །ཁྲག་ཐུན་ཐོད་བྱ་ཐུན་དང་། །སྒོམ་ཐུན་ཁམ་ཐུན་སྙིང་ཐུན་དང་། །དུག་ཐུན་ལུག་ཐུན་ལ་སོགས་པ། །བརྒྱ་རྩ་བརྒྱད་ཀྱི་ཐུན་<milestone unit="line" n="662.2"/>ཕངས་པ། །མ་ཧྭ་དེ་བ་འཇིག་འགྱུར་ནས། །གླིང་བཞིའི་མི་ལ་སྨོས་ཅི་དགོས། །ཐུན་གྱི་མན་ངག་མ་གོལ་བ། །དུག་གི་ན་བུན་ཏི་འཛིན་ཡིན། །གོལ་ན་རང་ལ་མཚོན་ཆ་ཡིན། །མ་མོ་ལས་ཐམས་ཅད་པའི་ལས་<milestone unit="line" n="662.3"/>ད་ལུང་ལས། །ཐུན་གྱི་ལེའུ་སྟེ་དྲུག་པའོ། །དེ་ནས་ཡང་དག་བཤད་བྱ་བ། །ལྷག་མ་ངེས་པར་གདོན་མི་ཟ། །བསྲེག་པའི་ཆོ་ག་ཡིན་པར་འདོད། །བསྲེག་པའི་དགྲ་ནི་ཧོམ་ཡིན་ཏེ། །མ་མོ་དྲག་པོ་ལས་ཀྱི་<milestone unit="line" n="662.4"/>། །དཀྱིལ་འཁོར་རིམ་པ་འདི་ལྟར་བྱ། ཁུ་གསུམ་པ་རྩང་དང་བཅས། །ཟུར་དུ་འབར་བའི་ཞལ་གསུམ་སྟེ། །ལོགས་ཀྱི་དེ་བཞིན་ཤེས་པར་བྱ། །ཟུར་གསུམ་འགུགས་བྱེད་ལྕགས་ཀྱུ་གསུམ། །ལོགས་གསུམ་<milestone unit="line" n="662.5"/>བིགས་བྱེད་ཏྲི་ཤུལ་གསུམ། ་༑ད་རྡེ་བྱང་དམར་ཁྲམ་བམ་གདགས། །སྔོན་དམར་ཚོན་གྱི་དྲ་བ་བགྱི། །དེ་ཡི་ནང་དུ་གཟས་བའི་གཟུགས། །མིང་བྱང་བཏགས་པ་ས་ལ་བྱ། །སྙིང་ཁར་གདན་ཀྱི་འབྲུབ་ཁུང་<milestone unit="line" n="662.6"/>། །གདུག་པའི་ཧོམ་ཤིང་གཟུགས་ལ་བྱ། །དེ་ལ་བསྲེག་ཤིང་རྩང་གིས་བརྒྱན། །དེ་ནསབདེབརགཤེགསཔའིཧོམ། །ཕྱི་ཡི་འགྲུབ་ལུང་སྤངས་ནས་ནི། །བསྲེག་རྫས་སྦང་བའི་སྦྱིན་སྲེག་ནི། །ཀྭ་ལ་ཡག་ཤ་དྲག་<milestone unit="page" n="663"/><milestone unit="line" n="663.1"/>༄༅། །པོའི་ཧོམ། །འཕྲིན་ལས་རྣམ་བཞི་བཅོལ་བ་ཡིས། །བྱ་བ་མི་འགྲུབ་དྲག་པོ་འབྱུང་། །གཟུགས་དེ་ཐུན་དབབ་གཏུབས་ནས་སུ། །སྔར་རྫས་དྲག་ཤིང་བསྲེག་བྱས་ན། །གང་ཡང་ཕུང་བར་ཐེ་ཚོམ་<milestone unit="line" n="663.2"/>མེད། །དེ་ཡི་ཏིང་འཛིན་འདི་ལྟར་སྟེ། །དཔེར་ན་ཤིང་བསྲེགས་ཐལ་བ་བཞིན། གཟུགས་བསྲེགས་ནི་དང་ལུས་བསྲེགས་བསམ། ཁྲེང་བསྲེགས་ཐལ་བའི་ཏིང་འཛིན་ཡིན། །དེ་ཚེ་སྲེག་པའི་སྔགས་ཟློས་པ། དྲག་<milestone unit="line" n="663.3"/>པོའི་མེ་ལ་དམིགས་ལ་བཟླས། གོང་མ་དྲག་པོ་རྫས་ལ་དམིགས་ཏེ་བཟླས། བཟླས་པ་ཡིན་པར་ཤེས་པར་བྱ། དེ་ནས་དྲག་པོ་མེ་ཡི་རྫས། །འདི་ལྟར་མཁས་པས་བཙལ་བར་བྱ། །དུག་དང་ཁྲག་དང་སྐེ་ཚེ་<milestone unit="line" n="663.4"/>དང་། །ལན་ཚྭ་ནིམ་པ་ལ་སོགས་ཏེ། ད་དུ་ར་ཙས་དག་ལུགས་ཡིན། །ཡམ་ཤིང་དམར་ནག་ཁྲག་དང་དུག །དྲི་ཆེན་དྲི་ཆུ་མི་རུས་ཕྱེ། །སྐེ་ཚེ་ལན་ཚྭ་སྐྲ་སེན་མོ། །ཟངས་ལྕགས་འཁར་བ་ར་གན་པྱེ། ཁྲ་བ་གླ་བ་དགོ་<milestone unit="line" n="663.5"/>བ་རྣམ། རི་བོང་ལ་སོགས་རི་དྭགས་དང་། །བོང་བུ་རྔ་མོ་ལ་སོགས་རྟུག། །ཇི་སྙེད་རྫས་ཀྱི་རོ་སྲེག་སའི་མཎྜལ་དུ། །རྫས་དགོད་པ་ཡི་རིམ་པ་་ཡང་། །མེ་ཏོག་ནག་པོ་དྲི་མི་ཞིམ། །རོ་ནི་ཁ་བའི་མེ་མར་ཆེན། །མི་<milestone unit="line" n="663.6"/>སོགས་ཤ་བའི་ལྷ་བཤོས་དང་། །ཁྲག་གི་ཨརྒ་མཆོད་ཡོན་སོགས། །མཆོད་རྫས་སྔགས་པའི་གཡོན་དུ་བཞག །མིང་རུས་དྲི་ཆེན་དྲི་ཆུ་དང་། །བོང་བུ་རྔ་སོགས་རྟུག་པ་དང་། །ཚེར་མ་ཅན་གྱི་ཡམ་ཤིང་དང་། །ཚ་བའི་<milestone unit="page" n="664"/><milestone unit="line" n="664.1"/>དམར་ནག་སྐྲ་སེན་སོགས། །སྔགས་པ་རང་གི་གཡས་སུ་བཞག །དགང་གཟུར་བླུགས་གཟར་མ་དུན་དུ་བཞག། །རྫས་དེ་བསྲེག་པའི་ཏིང་ངཛིན་ཡང་། །ཡམ་ཤིང་ལ་སོགས་འབར་བས་སྤྲས། །དེ་ནི་བཟའ་བ་རུ་པ་<milestone unit="line" n="664.2"/>སྟེ། །འབར་བའི་འོད་ལ་བསྲེག་པར་བྱ། །མར་སོགས་འཇུ་བའི་རྗས་རྣམས་ནི། །དེ་དག་བཟའ་བའི་ཁྲག་ཏུ་བསམ། །དེ་ནི་མ་མོའི་ཞཔ་དུ་དབུལ། །དྲི་ཆེན་ལ་སོགས་རྫས་རྣམས་ནི། །དེ་ནི་བཟའ་བའི་ཤ་ཡིན་<milestone unit="line" n="664.3"/>ཏེ། །མ་མོའི་ཕྱག་ཏུ་དབུལ་བར་བྱ། །དྲག་པོ་ཧོམ་གྱི་མེ་དེ་ཡང་། །སྨེ་ཤ་ཅན་དང་རྡོལ་པ་པོ། །མི་སྡོང་ཤན་པའི་ཁྱིམ་ནས་བླང་། །དེ་ལྟར་བསྲེག་པའི་ཐབས་ཤེས་ན། །རྫས་བསྲེགས་ངེས་པར་དགྲ་བགེགས་<milestone unit="line" n="664.4"/>ཡིན། །འདི་དག་ལས་ཀྱི་ཁ་ཚར་ལས། །སྤྱིན་སྲེག་ཡིན་པར་གསུངས་པ་ནི། །ལས་ཀྱི་ཁ་ཚར་མཤེས་པར། །ལས་ལ་སྦྱོར་བ་ཝ་དང་འདྲ། །དཔེར་ན་མདའ་ལ་མདེའུ་མེད་པས། །བསྒྲུབ་བྱ་འབིགས་པར་མི་ནུས་<milestone unit="line" n="664.5"/>སོ། །ལས་དང་ལས་ཀྱི་ཆོ་ག་སོགས། །གཅན་གཟན་སྟག་གི་མཆེ་བ་འདྲ། །དཔེར་ན་མདའ་ལ་མདེ་བཅུག་བཞིན། །ལང།་མེད་ལས་ཀྱི་ཁ་ཚར་ཡང་། །མགོ་བོ་མེད་པའི་རྔ་མ་འདྲ། །མགོ་མེད་རྔ་མ་འགྲོ་བ་མེད། །དེ་<milestone unit="line" n="664.6"/>ལྟར་ལས་དང་ཁ་ཚར་གཉིས། །བྱེ་བྲག་མཁས་པས་ཤེས་པར་བྱ། །ལས་དང་སྤྱི་དང་བྱེ་བྲག་དེ། །ཁ་ཚར་སྤྱི་དང་བྱེ་བྲག་ཡིན། །དཔེར་ན་སྲེག་པའི་མེ་ལ་ཡང་། །ཞི་རྒྱས་དབང་དྲག་མངོན་སྤྱོད་རྫོགས། །མེ་ཡི་བྱེ་<milestone unit="page" n="665"/><milestone unit="line" n="665.1"/>༄༅། །བྲག་མཁས་པས་དབྱེ། །ལས་དང་ལས་ཀྱི་ཚར་ལས། །མཁས་པ་སྦུ་གྲིའི་སོ་དང་འདྲ། །དེ་བས་འབད་པ་ཐམས་ཅད་ཀྱིས། །ལས་གཞན་ལེགས་པར་ཤེས་པར་བྱ། །ལས་ཀྱི་གཞུང་ལ་མ་རྨོངས་<milestone unit="line" n="665.2"/>ཤིང་། །སེམས་ཅན་བརྟུལ་ཞུགས་དང་ལྡན་པ། །དུག་གི་སྔོང་པོ་ཡིན་པར་ངེས། །ལས་གཞུང་འདི་ལ་སྒྲུབ་ལུགས་གསུམ། །དང་པོ་བཀའ་ཡི་སྒྲུབ་པ་སྟེ། །གཉིས་པ་བཀའ་བརྟེན་བསྒྲུབ་པ་ཡིན། །གསུམ་པ་མན་<milestone unit="line" n="665.3"/>ངག་སྒྲུབ་པའོ། །བསྒྲུབ་པ་དེ་ལ་དུས་གསུམ་སྟེ། །རྒྱལ་བ་ང་ཡི་སྐུ་བཞུགས་དུས། །ང་ཡི་བསྟན་ལ་གནོད་པ་ལ། །བསྒྲུབ་པའི་ལས་རྣམས་བཅོལ་དགོས་ཏེ། །མ་མོ་མཁའ་འགྲོ་ལ་སོགས་པ། །མདོངས་སོལ་ཚུལ་དུ་<milestone unit="line" n="665.4"/>ལས་བྱེད་པ། །དེ་ནི་བཀའ་ཡི་སྒྲུབ་པ་ཡིན། །རྒྱལ་སྲིད་ཡོད་པའི་རྒྱལ་པོ་བཞིན། །ང་ནི་མྱ་ངན་འདས་འོག་ཏུ། །ང་ཡི་གསུང་གི་བྱིན་བརླབས་དང་། །དགེ་བཅུ་དག་ལ་གནས་པ་དང་། །བཀའ་བསྒོ་ལས་བཅོལ་བྱེད་<milestone unit="line" n="665.5"/>པའི་དུས། །བཀའ་བརྟེན་པའི་སྒྲུབ་ལུགས་ཡིན། །རྒྱལ་སྲིད་ཕར་བརྟེན་ཚུར་བརྟེན་བཞིན། །སྙིགས་མ་མི་དགེ་བཅུ་ཡི་དུས། །མན་ངག་གི་ནི་བསྒྲུབ་པ་སྟེ། །མ་མོ་རང་གི་མན་ངག་ལས། །བཀའ་ཡིས་འདུལ་བར་མི་<milestone unit="line" n="665.6"/>འགྱུར་ཏེ། །དཔེར་ན་རྒྱལ་ཁམས་སིལབུབཞིན། །དེལྟརབསྒྲུབ་པའི་མན་ངག་སྦངས་། །ཐོ་ཆོར་མ་མོ་སྒྲུབ་བྱེད་པ། །རང་ཡང་ཕུང་ལ་གཞན་ལ་འང་གནོད། །དེ་བས་མི་ཤེས་རྨོངས་པས་རྨོངས་། །མ་མོ་<milestone unit="page" n="666"/><milestone unit="line" n="666.1"/>ལས་ཐམས་ཅད་པའི་ལས་རྒྱུད་ལུང་ལས། །ཧོམ་གྱི་ལེའུ་སྟེ་བདུན་པའོ། །དེ་ནས་ངེས་བར་གདོན་མི་ཟ། །ལས་རྣམས་འདི་ལྟར་ཤེས་པར་བྱ། །སྦྱིན་སྲེག་བྱས་པའི་ཐལ་བ་དང་། །དགྲ་ཡི་དྲི་མ་དྲུག་པོ་ལ། །མནན་<milestone unit="line" n="666.2"/>པའི་ལིང་ཁ་བྱ་བ་སྟེ། །མནན་པའི་རྟེན་ནི་དུ་ཡོད་པ། །འཁྲུལ་འཁོར་གྲངས་ཀྱང་དེ་ཙམ་བྱ། །གནན་པའི་གཞན་མ་རོ་རས་སོགས། །དེ་ལ་དུག་སོགས་རྫས་ཀྱི་སྐུ། །ཐེབས་པའི་དུས་སུ་འཁྲུལ་འཁོར<milestone unit="line" n="666.3"/>བཅའ། །མནན་པའི་འབྲུབ་ཁུང་བདུན་བྱས་ལ། །དེ་ལ་དགྲ་ཡི་གཟུགས་བརྙན་བདུན། །བདུན་རྒྱུདརྩ་བ་ཡིན་པར་ངེས། །ཡང་ན་དེ་ཡི་གནས་བདུན་གྱི། །གཟུགས་བརྙེན་མདུན་དུ་མཁས་པ་བསམ། །ཞལ་ལས་<milestone unit="line" n="666.4"/>བྱུང་བར་འབྲུབ་ཁུང་ལ། །ལིང་ག་དེ་བཞིན་ཤེས་པར་བྱ། །ཕྱི་རུ་རྡོ་རྗེ་རྒྱ་གྲམ་ལ། །མན་ངག་ཅན་གྱིས་ལིང་ག་བྲི། །སྔོན་དམར་ཐུན་གྱི་དཀྱིལ་འཁོར་ཡིན། །དེ་ཡང་ཡན་ལག་རྫོགས་པར་བྲི། །སྙིང་ཁར་མིང་ལ་<milestone unit="line" n="666.5"/>དབྲལ་བར་རུས། །སྤྱི་བོ་སྙིང་ཀ་འདོམ་བར་དུ། །ཨོ་དང་ཧུ༷་ནག་ཕཊ་སེར་དྲི། །དབུས་ཀྱི་འབྲུབ་ཁུང་ཐ་མ་སྲ །གཙོ་བོའི་སྔགས་བྲིས་མ་མོ་ཡི། །གསང་སྔགས་རིམ་པར་བྲིས་ནས་ཀཡང་། །དེ་ལ་ཐུན་གྱི་སྔགས་<milestone unit="line" n="666.6"/>རྣམས་བྲི། །དེ་ལ་སྡེ་བརྒྱད་གཉན་དགུའི་སྔགས། །དེ་རྫས་མནན་པའི་སྔགས་ཀྱང་བྲི། །གཟུགས་ཀྱི་བླ་གནས་རྣམས་སུ། །བྱང་དང་ཕུར་པ་ཛ་ལྕགས་ཀྱུ། །མདའ་ལ་སོགས་པའི་ཟ་བྱེད་བྲི། །སྲོག་གི་ཟ་བྱེད་བདུན་<milestone unit="page" n="667"/><milestone unit="line" n="667.1"/>༄༅། །ཡིན་ཏེ། །མཛེས་ལ་སོགས་པ་ཟ་བྱེད་དགུ། །བླ་ནས་གནས་པ་མཁས་པས་བྲི། །བླ་གནས་མན་ངག་མ་ཤེས་པར། །ཐུན་འདེབས་ཕུར་འདེབ་གྲིས་ག་་པ། །དེ་ནི་ཞེ་སྡང་དོན་མེད་ཡིན། །བླ་<milestone unit="line" n="667.2"/>གནས་རྣམ་པ་གཉིས་ཡིན་ཏེ། །ཚེས་གཅིག་ལ་སོགས་བླ་གནས་ནི། །དེ་ནི་མི་འགྱུར་བླ་གནས་ཡིན། །བྱའི་མེའུ་ཆུང་གཤང་ལྕགས་གནས། །བྱི་བ་ལ་སོགས་ལོ་བཅུ་གཉིས། །དཔྱིད་ཟླ་ར་བ་ལ་སགོས་པའི། །ཟླ་བ་<milestone unit="line" n="667.3"/>ཞག་ནི་སུམ་ཅུ་དང་། །དུས་ཚོད་བཅུ་གཉིས་ལ་སོགས་པའི། །འདི་ནི་འགྱུར་བའི་བླ་གནས་སོ། །རྩང་དང་གྲི་དང་ཛ་ལ་སོགས། །ལྷ་སྲིན་གང་གི་རབ་བྲི། །ཐ་མར་དབང་གི་ཁ་བྱང་གདགས། །གཏད་དང་ཁྲམ་<milestone unit="line" n="667.4"/>གཉིས་སྦེལ་མར་བྲི། །རང་གིས་ཉེས་ན་དཔང་མི་གཟུགས། །བར་དུ་དབྱེ་བའི་ཕྲ་མ་གཞུག། །བདེན་ཚིག་མ་ལུས་སོག་པར་བྲི། །དེ་ནས་མནན་པའི་ས་ཡང་རུང་། །འབྱུང་པོ་ཀུན་ཚིམས་གཏོར་མ་གཏང་། །དར་<milestone unit="line" n="667.5"/>ནག་རེ་ནག་གུར་ཕུར་ལ། །དང་པོར་ཟ་བྱེད་གང་ཡིན་པའི། །རྟེན་ལས་རང་གི་སྙིང་པོ་བཟླས། །སྐུ་རུ་བཞེངས་ལ་མཆོད་བསྟོད་བྱ། །ཟ་བྱེད་རྣམ་པ་བཞི་ཡིན་ཏེ། །སྲོག་གི་ཟ་བྱེད་གཤིན་རྗེ་ཡིན། །ཞ་གྲམ་ཟ་བྱེད་<milestone unit="line" n="667.6"/>པ་བདག་ལ། །སྨྱོ་འབོག་ཟ་བྱེད་རྒྱལ་པོ་ཡིན། །མཛེ་ནད་ཟ་བྱེད་ཀླུ་ཡིན་ནོ། །ཟ་བྱེད་གང་ཡིན་མཉེས་བྱས་ལ། །དེ་ལ་མནན་པའི་ལས་བཅོལ་ལོ། །བཟའ་བ་ལྷ་དང་དབྲལ་བྱས་ལ། །མནན་པའི་འཁྲུལ་འཁོར་<milestone unit="page" n="668"/><milestone unit="line" n="668.1"/>གཟུགས་ལ་བསྟིམ། །དེ་ནག་ལྷ་སྲིན་སྡེ་བརྒྱད་དོ། །དེ་ནས་འཁྲུལ་འཁོར་དྲི་བྱས་ནས། །སྔོན་དམར་སྐུད་པས་རྒྱ་གྲམ་བྲི། །སྐུད་པའི་སྔགས་ཀྱང་བཟླས་ཤིང་བྲི། །དེ་ནས་ལ་ཅའི་སྦལ་བར་གཞུག། །རེ་བ་ནག་པོས་<milestone unit="line" n="668.2"/>དྲལ་བ་དང་། །དེ་ནས་ཐོད་པའི་ནང་དུ་གཞུག །ཐོད་པ་རླུད་དང་ཆུ་ལ་སོགས། །མི་ཚོར་བ་རུ་བསྲུང་བྱས་ལ། །དེ་ནས་ས་དེ་ཚད་དུ་བརྐོ། །དེ་ཡི་ཁུང་པར་ཐོད་པ་གཞག །ས་དེ་ལྷ་སྲིན་རྟེན་ཡིན་པས། །དེ་གཞག་<milestone unit="line" n="668.3"/>རྟེན་ལ་གཏད་པའོ། །དེ་ལྟར་གཏད་དང་ཁྲམ་བྲིས་པས། །འདི་ནི་གཏད་པའི་ཁྲམ་ཞེས་བྱ། །གཏད་ཅིང་ཁྲམ་དུ་བཏབ་པ་དེ། །མི་ཆོར་ཕྱིར་ན་མནན་པ་བྱ། །མནན་པ་རེ་ཞིག་བདུན་ཡིན་ཏེ། །བསྒོམ་པ་པོ་ལ་བདུན་<milestone unit="line" n="668.4"/>པོ་དེ། །ལས་བྱང་ནང་དུ་ཤེས་པར་བྱ། །དེ་ལྟར་བྱས་པའི་ཏིང་འཛིན་ནི། །མི་བཟུང་ལྕགས་བཅུག་ཏིང་འཛིན་ཡིན། །དེ་ལྟར་བཟླས་པའི་སྔགས་རྣམས་ནི། །ལྷ་སྲིད་ལ་དམིགས་བཟླས་པ་ཡིན། །ཐུན་ནི་སྤུ་གྲི་ལྟ་བུ་<milestone unit="line" n="668.5"/>སྟེ། །ལོ་མ་ཡལ་ག་གཅོད་པ་ཡིན། །མནན་པ་སྟེ་རེ་ལྟ་བུ་སྟེ། །བདུན་རྒྱུད་རྩ་བ་གཅོད་པ་ཡིན། །སྲོག་གི་མཐའ་སྡུག་མནན་པ་ཡིན། །སེར་བའི་མཐའ་སྡུད་རྟ་མ་ཡིན། །མ་མོ་ལས་ཐམས་ཅད་ཀྱི་ལས་རྒྱུད་ལུང་<milestone unit="line" n="668.6"/>ལས། །མནན་པའི་ལེའུ་སྟེ་བརྒྱད་པའོ། །དེ་ནས་ཡང་དག་བཤད་བྱ་བ། །ཁར་ནག་ཐུན་གྱི་སྔགས་རྣམས་ནི། །དཀར་ནག་སྔོ་དང་དམར་མོ་སེར། །ཕྱིང་ཁ་ལོག་སྟེ་གསང་བའ་ཐུན། །ཨོ་བཛྲ་གི་བི་ཧུ༷་ཀར་པོ་མ་ཧྭ་<milestone unit="page" n="669"/><milestone unit="line" n="669.1"/>༄༅། །བར་ག་ཧུ༷་ཕཊ། །ནག་པོ་ས་ཤིས་ཤི་བླ་ཤི་ས་ཟད་ཧུ༷་ཕཊ། །སྔོན་པོ། །ལོ་ཤི་ཁ་ལ་རསྣ་རྦད་ན་ཧུ༷། །དམར་པོ། །དུ་ར་ས་ཐིམ་ན་དགྲ་བོ་ཧུ༷། །སེར་པོའི་སྔགས་སོ། །མ་མོ་ཐམས་ཅད་ཀྱང་རྒྱུད་ལུང་<milestone unit="line" n="669.2"/>ལས། །སྤྱོད་ལམ་ཁར་ནག་ཐུན་གྱི་ལེའུ་སྟེ་དགུ་པའོ། །ད་ནི་ལྟ་བ་བཤད་བྱ་སྟེ། །གཉིས་མེ་ལྟ་བས་ཐག་བཅད་ནས། །སྤྱོད་པ་ཆེན་པོ་ལ་དོར་རོ། །འཁོར་དང་མྱ་ངན་འདས་པའི་ཆོས། །རྟོགས་ན་དེ་གཉིས་ག་ལ་<milestone unit="line" n="669.3"/>སྲིད། །རྟོག་པ་ལོག་པས་གཉིས་སྣང་སྟེ། །དེ་ལ་མི་མོས་ལོག་རྟོག་ཅན། །རང་ལ་མངན་བྱེད་གོ་བའི་སེམས། །བསྟེན་བསྲུང་སྐུར་འདེབས་གཤགས་བྱེད་པ། །དེ་ཡི་འཁོར་བའི་ངན་འགྲོར་ལྟུང་། །ཐུགས་རྗེ་ཆེན་པོ་<milestone unit="line" n="669.4"/>ས་བསྒྲལ་བར་བྱ། །དེ་ལྟའི་ལྟ་བ་དང་ལྡན་ན། །ལྟ་བ་དེ་ཉིད་སངས་རྒྱས་ཡིན། ཁེན་ཏུ་གདུག་པའི་ཞེ་སྡང་ཅན། །ཇི་སྲིད་འདི་ནི་གསང་བར་བྱ། །འདི་ནི་ང་ཡིས་དགྲ་ཡིན་ཞེས། །རྒྱ་ཆེར་མ་རྟོགས་གོལ་སེམས་<milestone unit="line" n="669.5"/>ཅན། །ཞེ་སྡང་སོལ་པའི་སྡོང་པོ་འདྲ། །དེ་ནི་འཁོར་བའི་ཤ་ཡང་སར་ལྟུང་། །གཞན་ཡང་ཕྲ་མོའི་ལྟ་བ་ནི། །སྦྱོད་ལམ་ཀུན་ཏུ་མ་གོལ་བར། །བདག་ཉིད་ཆེ་མཆོག་གཙོ་བོར་ལྟ། །གཡོན་རྣམས་ཐམས་ཅད་ཡུམ་དུ་<milestone unit="line" n="669.6"/>ལྟ། །མདུན་རྣམས་ཐམས་ཅད་མ་མོའི་ཚོགས། །བཀའ་ལུང་ཉན་ཅིང་ལས་བྱེད་ལྟ། །རྩི་ཤིང་ནགས་ཚལ་ལ་སོགས་ཀུན། །ཐམས་ཅད་མ་མོའི་ཚོགས་སུ་ལྟ། །བཟའ་དང་བཅའ་དང་བ་་དང་བགོ། །ལོངས་སྦྱོད་<milestone unit="page" n="670"/><milestone unit="line" n="670.1"/>ཚོགས་སུ་སྣང་བ་ཀུན། །ཐམས་ཅད་མ་མོའི་ཟས་སུ་ལྟ། །སྣོད་ཀྱི་འཇིག་རྟེན་གཞལ་ཡས་ཁང་། །བབ་དུ་གནས་པ་འཁོར་སོགས་ལྟ། །སྟེང་ནི་ཞིང་གི་གཡང་གཞི་གསོལ། །འོག་ནི་ཁྲག་གི་རྒྱ་མཚོ་སོགས། །བར་<milestone unit="line" n="670.2"/>ནི་ཀེང་རུས་རྩིག་པར་ལྟ། །སྤྱོད་ལམ་ཀུན་ཏུ་བལྟ་བར་བྱ། །མ་མོ་ཐམས་ཅད་ཀྱི་ལས་རྒྱུད་ལུང་ལས། །སྤྱོད་པའི་ལེའུ་སྟེ་བཅུ་པའོ། །དེ་ནས་རྣལ་འབྱོར་སྦྱོད་པ་ནི། །ལོངས་སྤྱོད་མི་ཁྲག་ཤ་ལ་རློམ། །ཁྱད་པར་ཚིལ་<milestone unit="line" n="670.3"/>ཆེན་ཤ་དང་རྐང་། །བྲིས་སྐུ་གཡས་གཡོན་ཀུན་ཏུ་ཡང་། །སྦོས་ཀྱིན་བུན་འཐིབས་པར་བྲི། །མདོ་ལོང་དྲེ་རྟ་ཤོན་པ་ཀུན། །བུད་མེད་ཚུལ་དུ་ལབ་ཆུང་བགོ། །སོར་ཚིགས་འཕྲེང་བ་འབྲལ་མི་བྱ། །ན་ཆུང་གཞོན་པའི་<milestone unit="line" n="670.4"/>གོས་ལེགས་བགོ །ཚིལ་ཆེན་མེ་མར་བལྟམ་བྱས་ལ། །བྲིས་སྐུ་དེ་ཡི་ཐ་མ་མྲ །འགྲོ་དང་འདུག་དང་བསྐོར་དང་འབུད། །རྐང་གླིང་བུད་ཅིང་ཆ་ལང་བརྡབ། །གསང་བ་སྔགས་ཀྱི་སྐོ་དང་སྐང་། །མིས་མི་མཐོང་བར་<milestone unit="line" n="670.5"/>དྲག་ཏུ་བཟླས། །འགྲོ་དང་འདུ་འཛི་ཟས་དག་ལ། །ཆགས་པར་མི་བྱ་ཐོད་པའི་རྔ་། །བརྡུང་ཞིང་མདོ་ལོང་སྒྱུགས་གླུ་བླང་། །དྲག་པོ་དག་ལ་ཞུགས་བའི་ཚེ། །ཕྱར་བ་གོན་ལ་མཆི་མ་བཏང་། །གདུང་བའི་སྨྲེ་སྔགས་<milestone unit="line" n="670.6"/>གདོན་པར་བྱ། །ཐུན་ལ་ཞིང་གི་སྐྲ་བཏགས་འཐེན། ཁྲ་ཆེན་དག་ཀྱང་ཟ་བར་བྱ། །སྐོམ་ན་ཁྲག་ཀྱང་བ་་བར་བྱ། །དེ་ལྟར་བྱས་ནས་འགྲུབ་པར་ངེས། །གཞན་ཡང་སྦྱོད་པ་འདི་ལྟ་སྟེ། །རས་ཆེན་དག་ནི་བླངས་<milestone unit="page" n="671"/><milestone unit="line" n="671.1"/>༄༅། །ནས་ཀྱང་། །རང་ལ་མོས་ཤིང་ཤིས་བ་མི་ ། །མ་མོ་བྲི་སྐུ་འདྲ་འབག་སོགས། །བྱེད་པ་སྦྱོད་པ་ཡིན་པར་འདོད། །གཞན་ཡང་ཁྱད་པར་ཞིང་ཆེན་གྱི། ཁྲ་དང་ཁྲག་དང་ཚིལ་ཆེན་སོགས། །གཏོར་མ་རྟག་<milestone unit="line" n="671.2"/>ཏུ་གཏང་པར་བྱ། །མ་མོ་ཐམས་ཅད་པའི་ལས་རྒྱུད་ལང་ལས། །སྦྱོད་པ་བསྟན་པའི་ལེའུ་སྟེ་བཅུ་གཅིག་པའོ། །དེ་ནས་སྔག་པའི་དམ་ཚིག་ནི། །སྙིང་རྗེ་དུས་དང་ལྡན་པ་སྲ །ཆུ་བོ་ཆེན་པའི་གཞུང་བཞིན་དུ། །ལྷ་<milestone unit="line" n="671.3"/>མི་སྦང་ཞིང་བླ་མ་བཀུར། །དམ་འདྲེས་གསང་བའི་འཚང་མི་འབྲུ། །འོག་མ་མི་ཤེས་སྙིང་རྗེ་བསྐྱེད། །གསང་སྔགས་སྒྲ་དང་ཏིང་ངེ་འཛིན། །སྤྱོད་ལམ་ཀུན་ཏུ་རྒྱུན་མི་གཅད། །བཟའ་དང་བ་་བ་ཐམས་ཅད་<milestone unit="line" n="671.4"/>ལ། །ལྷ་ལ་ཕུད་དབུལ་ནར་པ་བཤགས། །དམ་རྫས་མ་འཚོམས་ལྷ་མི་བོད། །བུད་མེད་ཚོགས་ལ་སྨད་མི་བྱ། །རང་གིས་ཉེས་ན་དཔང་མི་གཟུག། །རྣལ་འབྱོར་རྣལ་འབྱོར་ཐམས་ཅད་ལ། །དུས་དང་རྟག་ཏུ་སྨད་མི་<milestone unit="line" n="671.5"/>བྱ། །དཀོན་མཆོག་སྤྱི་ཆེད་དང་དུ་བླང་། །དེ་ལྟར་བྱས་ན་མྱུར་དུ་འགྲུབ། །ང་རྒྱལ་མི་བྱ་གཡོ་སྒྱུ་སྦང་། །སྙན་དང་ཆགས་དང་གྲགས་པ་དང་། །་བྱེ་དང་བཀུར་སྟི་ལོངས་སྤྱོད་ཡང་། །དམ་ཚིག་དོན་དུ་ཐམས་ཅད་<milestone unit="line" n="671.6"/>སྦང་། །བསྒྲལ་བའི་ལས་རྣམས་མ་ཤེས་པར། །དྲག་པོའི་ལས་རྣམས་ཐམས་ཅད་སྦང་། །སེམས་ཅན་ཀུན་ལ་སྙིང་རྗེ་ཞིང་། །རྡོ་རྗེ་སྐྲུན་ལ་གདུང་སེམས་བསྐྱེད། ཁུ་དུ་བརྟག་ཅིག་གཏོར་མ་གཏང། །ལོགཅིགདང<milestone unit="page" n="672"/><milestone unit="line" n="672.1"/>ལ་རྒྱུ་བ་ནི། །ཚེས་གཅིག་ལོ་གསར་གཉན་པོ་ཡིན། །ཟླ་བ་གཅིག་ལ་རྒྱུ་བ་ནི། །ཉི་ཤུ་དགུ་ལ་གཏོར་མ་གཏང་། །ཞག་གཅིག་དུས་ནི་བནི་ཡིན་ཏེ། །ནང་ནུབ་ཉིད་གུང་མཚན་གུར་སྟེ། །དུས་དེར་བྱ་བ་ཀུན་བྱས་<milestone unit="line" n="672.2"/>ཏེ། །འགྲུབ་པར་གྱུར་པ་ཐེ་ཚོམ་མེད། །མ་མོ་ལས་ཐམས་ཅད་པའི་རྒྱུད་ལུང་ལས། །དམ་ཚིག་བསྟན་པའི་ལེའུ་སྟེ་བཅུ་གཉིས་པའོ། །དེནས་མ་མོ་དེདག་ནི། །དབྱེ་བ་འདི་ལྟར་ཤེས་པར་བྱ། །ཀུན་ཏུ་བཟང་མོ་ལ་<milestone unit="line" n="672.3"/>སོགས་པའི། །ཡང་གསང་མ་མོ་དྲུག་པ་ཡིན། །ཀུན་ཏུ་བཟང་པོ་དེ་ཉིད་ལ། །དབྱེ་བའི་རྣམ་པ་འདི་ལྟར་སྟེ། །ཀུན་ཏུ་བཟང་མོ་རྒྱལ་མོ་བཞི། །དེ་བཞིན་གཙོ་མོ་ཉིད་བཞི་སྟེ། །ཀུན་ཏུ་བཟང་མོའི་ཁ་བློན་བཞི། །དེ་<milestone unit="line" n="672.4"/>བཞིན་གྲུབ་བློན་མ་བཞིའོ། །མཚམས་ཀྱི་བློན་མོ་བཅུ་གཉིས་ཏེ། །བར་མཚམས་བློན་མོ་བཅུ་བཉིས་ཡེན། །དེ་ཡི་སྨན་མོ་བཅུ་གཅིས་ཡི་་་། །ག་་ལ་མ་གཞི་སྲིང་མོ་བཞི། །ཀུན་རུ་བཟང་མོའོ་མ་མོ་བདུན། །སྲིང་མོ་<milestone unit="line" n="672.5"/>བདུད་ཏེ་གཞོན་ནུ་བཞི། །བཅོས་སུ་མི་རུང་མ་མོ་བརྒྱད། །བཅོས་ནས་གྲུབ་ང་འི་མ་མོ་གཅིག །དེ་ལྟར་འགྱུར་བའི་ར།་མོ་རྣམས། །ཀུན་ཏུ་བཟང་མོའི་མ་མོ་ཡིན། །དཔག་བསམ་ཤིང་གི་བུམ་པ་ལ། །མ་མོ་འདི་<milestone unit="line" n="672.6"/>རྣམས་གནས་པ་ཡིན། །ཡང་གསང་མ་མོ་ལྔ་པོ་ལ། །གོངབཞིནརྒྱལམོབཞིལ་སོགས། །མ་མོ་དབྱེ་བ་འདི་ལྟེ་སྟེ། །རི་རབ་ཁ་ཁྱེར་དང་པོ་ན། །རང་རང་གྲལ་གྱི་རིམ་པར་གནས། །ཡང་གསང་མ་མོ་དབྱེ་<milestone unit="page" n="673"/><milestone unit="line" n="673.1"/>༄༅། །བའོ། །ཡེ་ཤེས་མ་མོ་བཅུ་བཞི་ཡང་། །རེ་ཞིག་མཁས་པས་འདི་ལྟར་དབྱེ། །དཔེར་ན་ཉི་ཟླ་ཐོད་འཕྲེང་ཅན། །ཐོད་འཕྲེང་ཅན་གྱི་ཁ་བློན་བཞི། །དེ་བཞིན་གྲུ་བློན་མ་བཞི་དང་། །མཚམས་ཀྱི་བློན་མོ་<milestone unit="line" n="673.2"/>བཅུ་གཉིས་དང་། །བར་མཚམས་བློན་མོ་བཅུ་གཉིས་ཡིན། །སྨན་མོ་བཅུ་གཉིས་གོ་ལེ་བཞི། །སྲིང་མོ་བཞི་དང་མ་མོ་བདུན། །སྲིང་མོ་བདུན་ཏེ་གཤོན་ནུ་བཞི། །ཇིར་མི་ཡོངས་ཀྱི་སྐྲུན་བཞི་དང་། །བཅིས་སུ་མི་རུང་<milestone unit="line" n="673.3"/>མ་མོ་བརྒྱད། །བཅོས་ནས་གྲུབ་པའི་མ་མོ་གཅིག །འདི་དག་ཉི་ཟླ་ཐོད་འཕྲེང་ཅན། །དེ་ཡི་མ་མོ་དབྱེ་བ་སྟེ། །འཕྲ་མེད་རྒྱ་མཚོ་ལ་སོགས་པའི། །མཁའ་ཡི་མ་མོ་ཐམས་ཅད་ལ། །དབྱེ་བ་རིམས་བཞིན་ཤེས་<milestone unit="line" n="673.4"/>པར་བྱ། །དཔག་བསམ་ཤིང་གི་འཁོར་ལོ་ལ། །རི་རབ་བང་རིམ་བར་མ་ལ། །རང་རང་གྲལ་གྱི་རིམ་པར་གནས། །མཁའ་ཡི་མ་མོ་དབྱེ་བའོ། །སྲིད་པ་ཆགས་བྱེད་ལ་སོགས་པའི། །སྨན་མོང་དབྱེ་བ་འདི་ལྟ་<milestone unit="line" n="673.5"/>སྟེ། །དཔེར་ན་སྲིད་པ་ཆགས་བྱེད་ཀྱི། །སྨན་མོའི་རྒྱལ་མོ་བཞི་དང་ནི། །དེ་བཞིན་སྨན་མོ་ཁ་བློན་བཞི། །བཅོས་ན་གྲུབ་པའི་མ་མོའི་བར། །དེ་ཙམ་མ་མོའི་རིམ་པར་གནས། །སྲིད་པ་ཆགས་བྱེད་ལ་སོགས། །རང་<milestone unit="line" n="673.6"/>རང་གྲམ་གྱི་རིམ་པར་གནས། །མ་མོ་ཀུནལདེབཞིནདབྱེ། །དཔག་བསམ་ཤིང་གི་འཁོར་ལོ་ལ། །རི་རབ་བང་རིམ་ཐ་མ་ལ རོལ་མཚོ་རི་རབ་གླིང་དང་ཡངས། །ལྕགས་རི་རྒྱ་མཚོ་དུར་ཁྲོད་སོགས། །སྨན་མོའི་<milestone unit="page" n="674"/><milestone unit="line" n="674.1"/>ཚོགས་ཀྱི་དབྱེ་བ་སྟེ། །དཔེར་ན་སྨུག་མོའི་ཚོགས་ལ་ཡང་། །སྨུག་མོའི་རྒྱལ་མོ་ཁ་བློན་བཞི། །སྨུག་མོའི་གྲུབ་བློན་མཚམས་བློན་མོ། །སྨུག་མོ་བར་མཚམས་བློན་མོ་དང་། །སྨུག་མོའི་དམར་མོ་གོ་ལེ་མ། །སྨུག་མོའི་<milestone unit="line" n="674.2"/>སྲིད་མོ་མ་བདུན་དང་། །སྨུག་མོའི་བརྒྱད་མི་ཅིག་དང་། །སྨུག་མོའི་ཚོགས་ཀྱི་དབྱེ་བ་སྟེ། །དཀར་མོ་ལ་སོགས་དེ་བཞིན་ནོ། །སྔགས་པ་གང་ཞིག་མ་མོའི་དབྱེ་མི་ཤེས། །མུ་ཆོར་སྐོང་དང་བསྐུལ་དང་ལས་འཆོལ་<milestone unit="line" n="674.3"/>དང་། །གནད་ལས་འབོད་ཅིང་ལས་བྱེད་མདོས་བཅོས་བ། །རང་ཡང་ཚེ་ཐུང་འཇིག་རྟེན་བཀྲ་མི་ཤིས། །དེ་བས་སྲོག་ལུས་རྫས་རྣམསཀྱིས། །བླ་མ་མཉེས་བྱ་དབྱེ་བའི་མན་ངག་བརྩམ། །དཔེར་ན་རིགས་བཞིའི་<milestone unit="line" n="674.4"/>དབྱེ་བ་ཤེས་ཙམ་གྱིས། །རྒྱལ་རིགས་དབྱེ་བ་ཞིབ་མི་འགྱུར། །དེ་བཞིན་རིགས་གསུམ་མ་མོ་ཤེས་ཙམ་གྱིས། །མ་མོའི་བྱེ་བྲག་མི་ཤེས་སོ། །མ་མོ་ལས་ཐམ་ཅད་པའི་ལ་རྒྱུད་ལུ་་ལས། །ལས་ཀྱི་མ་མོ་དབྱེ་བ་<milestone unit="line" n="674.5"/>བསྟན་པའི་ལེའུ་སྟེ་བཅུ་གསུམ་པའོ། །དེ་ནས་ལས་ཀྱི་མ་མོ་ཡི། །གནས་ཀྱི་དབྱེ་བ་འདི་ལྷ་སྟེ། །རེ་ཞིག་གནས་ནི་རྣམ་པ་གསུམ། །རང་བཞིན་ལས་ལས་གྲུབ་པའི་གནས། །དེ་ནི་རི་རབ་གླིང་ཡིན་ཏེ། །བ་་ནས་<milestone unit="line" n="674.6"/>དམ་ཚིག་དཔོག་པའི་གནས་དུར་ཁྲོད་རོ་དང་ནག་པོ་གནས། །སྐར་མ་འོད་ཀྱི་བུ་མོ་དང་། །ཀུན་ཏུ་བཟང་མོའི་མཁའ་དབྱིངས་དང་། །དབང་ཕྱུག་ཆེན་པོའི་གདན་སྟེངས་དང་། །སྲིན་མོ་རྒྱ་ཡི་གྲལ་ས་དང་། །མ་རུ་རྩེ་<milestone unit="page" n="675"/><milestone unit="line" n="675.1"/>༄༅། །ཡི་སྒོ་འགྲམ་ཡིན། །ལས་བྱེད་ཟས་བྱེད་ཚོལ་བ་རྣམས། །དུར་ཁྲོད་ལ་སོགས་གནས་རྣམ་ཡིན། །དེ་དག་རིམ་པ་རྒྱས་པར་དབྱེ། །དཔག་བསམ་ཤིང་གི་བུམ་པ་ཡིན། །དབུ་སུ་ཀུན་ཏུ་བཟང་མོ་<milestone unit="line" n="675.2"/>ཡི། །རྒྱལམོབཞི་ཡི་གནས་ཡིན་ཏེ། །དེཡི་ཕྱི་རོལ་བུམ་པ་ལ། །ཕྱོགས་བཞིར་ནམ་མཁའི་བློན་མོ་བཞི། །མཚམས་སུ་གྲུབ་བློན་བཞི་ཡི་གནས། །དེ་ཡི་ཕྱི་རོལ་ཆ་ལ་ནི། །ཕྱོགས་མཚམས་བཅུ་གཉིས་ཆ་ལ་<milestone unit="line" n="675.3"/>ནི། །མཚམས་ཀྱི་བློན་མོ་བཅུ་གཉིས་གནས། །དེ་ཡིཕྱི་རོལ་བུམ་པ་ལ། །ཕྱོགས་མཚམས་བཅུ་གཉིས་ཆ་ལ་གནས། །སྨན་མོ་བཅུ་གཉི་གན་པའོ། །གོ་ལེ་མ་སྟེ་གཡོག་མོ་བཞི། །ཕྱིར་བྱུང་ནང་འཇུག་ཀུན་ལ་<milestone unit="line" n="675.4"/>དབང། །དེ་ཡི་ཕྱིརོལ་བུམ་པ་ཡིན། །ཕྱོགས་མཚམས་བཅུ་གནིས་ཆ་ལ་ནི། །སྲིད་མོ་བཞི་དག་མ་བདུན་གནས། །དེ་ཡི་ཕྱི་རོལ་ཆ་དག་ལ། །ཕྱོགས་མཚམས་བཅུ་གནིས་ཆ་ལ་ནི། །སྲིད་བདུན་བཞོན་བུ་བཞི་<milestone unit="line" n="675.5"/>ཡི་གནས། །དེ་ཡི་ཕྱི་རོལ་བུམ་པའི་ཆུ། །ཕྱོགས་མཚམས་བཅུ་གཉིས་ཆ་ལ་ནི། །སྐྲུན་བཞི་མ་མོ་བརྒྱད་ཀྱི་གནས། །དེ་ནི་དཔག་བསམ་བུམ་པའི་ཆ། །ཕྱོགས་མཚམས་དག་ལ་ལྔ་ཡི་ཆ། །ཕྱོགས་མཚམས་ལྔ་ཡི་ཆ་ལ་<milestone unit="line" n="675.6"/>ནི། །གོ་ལེ་བཞིདངམགཅིགགནས། །དེལྟར་རིམ་པ་དགུ་པོ་ཡང་། །དེ་ནི་དཔག་བསམ་བུམ་པ་སྟེ། །ནང་དུ་དར་གྱི་གུར་དཀར་དགུ། །གསང་བ་རིན་ཆེན་སྣ་ལྔ་ཡིན། །ཁང་པ་བརྩེག་མ་སྒོ་དགུ་ཅན། །ཀུན་ཏུ་<milestone unit="page" n="676"/><milestone unit="line" n="676.1"/>བཟང་མོའི་གནས་རྣམས་སོ། །རི་རབ་ཁ་ཁྱེར་ཤར་ཕྱོགས་སུ། །དབུས་སུ་ཤར་གྱི་མ་མོ་ཡི། །རྒྱལ་མོ་བཞི་ཡི་གནས་ཡིན་ནོ། ་།ར་ཕྱོགས་དེ་ཡི་རིམ་པ་བརྒྱད། །ཆུ་ལ་དབང་པའི་རྒྱལ་མོ་ཡི། །ཁ་བློན་བཞི་སོགས་<milestone unit="line" n="676.2"/>བརྒྱད་ཀྱི་གནས། །ཕྱི་ནས་རི་རབ་ཁ་ཁྱེར་ཏེ། །ནང་དུ་དར་གྱི་གུར་དགུ་སྟེ། །གསང་བ་རིན་ཆེན་ཁང་པ་དགུ། ཁྲར་གྱི་མ་མོའི་གན་ཡིན་ནོ། །རི་རབ་ཁ་ཁྱེར་དང་པོ་ཡི། །ལྷོ་ཡི་དབུས་སུ་ལྷོ་ཕྱོགས་སུ། །རྒྱལ་མོ་<milestone unit="line" n="676.3"/>བཞི་ཡི་གནས་ཡིན་ཏེ། །འདི་དག་རང་བཞིན་གནས་ཀྱི་ལས། །གྲུབ་ཅིང་ལས་རྣམས་བྱེད་པའི་གནས། །གླིང་དང་དུར་ཁྲོད་ལ་སོགས་པའི། །བཏུལ་ཞིང་དམ་ཚིག་ཕོག་པའིགནས། །མ་རུ་རྩ་ཡི་སྒོ་འགྲམ་ཡིན། །དེ་<milestone unit="line" n="676.4"/>ལྟར་མཁས་པས་ཤེས་པར་བྱ། །ལྷོ་ཕྱོགས་དེ་ཡི་ཕྱི་རོལ་ཏུ། །ཆུ་ཡི་རྒྱལ་མོ་ཁ་བློན་དང་། ཁུ།བ་བློན་བཞི་ཡི་གནས་ཡིན་ནོ། །དེ་བཞིན་རིམ་པ་བདུན་གྱི་བར། །ལྷོ་ཕྱོགས་རྒྱལ་མོའི་གནས་ཡིན་ཏེ། །མདོར་ན་རིན་<milestone unit="line" n="676.5"/>ཆེན་ཁང་བུ་དགུ། །རིན་ཆེན་མཛེས་བའི་སྒོ་དགུས་སྤྲས། །རི་རབ་བང་རིམ་དང་པོའི་ནུབ། །དབུས་སུ་རྒྱལ་མོ་བཞི་ཡི་གནས། །ཁ་བློན་གྲུབ་བློན་བརྒྱད་ཀྱིས་གནས། །དེ་ཡི་ཕྱི་རོལ་མཚམས་བློན་གནས། །རི་རབ་<milestone unit="line" n="676.6"/>ཁ་ཁྱེར་བྱང་ཕྱོགས་ཀྱི། །རིམ་པ་དྲུག་ལ་དེ་བཞིན་གནས། །ཕྱི་ནས་རི་རབ་ནུབ་ཕྱོགས་ཏེ། །ནང་དུ་དར་གྱི་གུར་དགུ་ཡིན། །གསང་བ་རིན་ཆེན་ཁང་བུ་དགུ། །མེ་ལ་དབང་བའི་རྒྱལ་མོ་གནས། །རི་རབ་ཁ་ཁྱེར་བྱང་<milestone unit="page" n="677"/><milestone unit="line" n="677.1"/>༄༅། །ཕྱོགས་ཀྱི། །དབུས་ཀྱི་རླུང་ལ་དབང་བ་ཡི། །རྒྱལ་མོ་བཞི་ཡི་གནས་ཡིན་ཏེ། །དེ་ཡི་ཕྱི་རིམ་ལ་སོགས་བརྒྱད། །ཁ་བློན་ལ་སོགས་བརྒྱད་ཀྱི་གནས། །ཁང་བུ་དགུ་ལ་སྒོ་དགུ་ལྡན། །དཔག་བསམ་ཤིང་<milestone unit="line" n="677.2"/>གི་བུམ་སྙིང་པོ། །ནམ་མཁའ་རིགས་ཀྱི་རྒྱལ་མོ་ཡི། །རྒྱལ་མོ་བཞི་ཡི་གནས་ཡིན་ནོ། །དེ་ཡི་རིམ་པ་བརྒྱད་ལ་ནི། །ཁ་བློན་ལ་སོགས་སྡེ་བརྒྱད་གནས། །ནམ་མཁའ་སྟོང་ལ་དབང་སྒྱུར་བའི། །རྒྱལ་མོ་རྣམས་ཀྱི་<milestone unit="line" n="677.3"/>གནས་ཡིན་ནོ། །དེ་ལྟར་འགྱུར་བའི་གནས་རྣམས་ནི། །ཡང་གསང་མ་མོ་དྲུག་གི་གནས། །དེ་ནས་བློན་མོ་ཚོགས་ཀྱི་གནས། །མཁས་པས་འདི་ལྟར་ཤེས་པར་བྱ། །དཔག་བསམ་འཁོར་ལོ་འབར་བའི་དབུས། །ཡེ་<milestone unit="line" n="677.4"/>ཤེས་མ་མོ་གཙོ་མོ་ཡི། །རྒྱལ་མོ་བཞི་ཡི་གནས་ཡིན་ཏེ། །དེ་ཡི་རིམ་པ་བརྒྱད་ལ་བརྒྱད། །དེ་ཡི་གནས་སུ་མཁས་པས་བརྟག །འཁོར་ལོའི་ནུབ་དང་བྱང་དང་ཤར། །ལྷོར་ཡང་མ་མོ་དེ་བཞིན་གནས། །ཁ་ཁྱེར་ལ་ནི་<milestone unit="line" n="677.5"/>སྡེ་བཞི་སྟེ། །སྐྱེད་པ་དང་ནི་རྩ་བ་དང་། །ཡེ་ཤེས་མ་མོ་སྡེ་ལྔ་གནས། །དེ་ལྟར་བང་རིམ་བར་པ་ནི། །བློན་མོ་རྣམས་ཀྱི་གནས་ཡིན་ནོ། །དཔག་བསམ་འཁོར་ལོ་ཐ་མ་ཡི། །དབུས་ལ་སོགས་པའི་རིམ་པ་དང་། །རི་<milestone unit="line" n="677.6"/>རབ་ཁ་ཁྱེར་ཐ་མ་ཡི། ་ར་ལ་སོགས་པའི་རིམ་པ་དང་། །དཔག་བསམ་ཤིང་གི་རྩ་བ་དང་། །རི་རབ་རྩ་བ་རྒྱ་མཚོའི་གཏིང་། །རོལ་མཚོ་བྲག་དང་གླིང་རྣམས་དང་། །ས་དང་ཆུ་དང་བྲག་དང་རི། །དུར་ཁྲོད་གྲོག་<milestone unit="page" n="678"/><milestone unit="line" n="678.1"/>རལ་ཁང་རལ་སོགས། །ལྕགས་རི་དང་ནི་གླིང་མཚམས་ཀུན། །སྨན་མོ་རྒྱལ་མོ་ཁ་བློན་དང་། །གྲུབ་བློན་མཚམས་ཀྱི་བློན་མོ་སོགས། །དེ་དག་གནས་སུ་ཤེས་པར་བྱ། །རི་རབ་བང་རིམ་དང་པོ་ཡང་། །རིན་ཆེན་<milestone unit="line" n="678.2"/>བཞི་ལས་ཕྱོགས་བཞི་གྲུབ། །དེ་ལ་རིན་ཆེན་མཛེས་པས་སྤྲས། །བང་རིམ་གཉིས་པ་དེ་ལས་ཟློག །བང་རིམ་གསུམ་པ་དེ་ལས་འགྱུར། །དེ་དག་གསུམ་ལས་ལྕོག་ལྔ་སྟེ། །གཙོ་མོ་རྣམས་ཀྱི་གནས་ཡིན་ནོ། །དཔག་<milestone unit="line" n="678.3"/>བསམ་ཤིང་གི་རྩ་བ་ཡང་། །བི་ཌརླ་ཡི་རང་བཞིན་ཏེ། །པདྨ་ར་གས་མཛེས་པར་བརྒྱན། །དེ་ཡི་འཁོར་ལོ་གསེར་ཡིན་ཏེ། །དུང་དང་བི་ཌརླ་ཡིས་མཛེས། །དཔག་བསམ་ཤིང་གི་སྐེད་པ་ནི། །པདྨ་ར་གའི་རང་བཞིན་<milestone unit="line" n="678.4"/>ཏེ། །བི་ཌརླ་དང་གསེར་གྱིས་མཛེས། །དེ་ཡི་འཁོར་ལོ་དུང་ཡིན་ཏེ། །དུང་དང་ཨིཎྜནི་ལས་མཛེས། །དཔག་བསམ་ཤིང་གི་རྩེ་མོ་ནི། །གསེར་དང་དམར་དང་དཀར་གྱིས་སྤྲས། །དེ་ཡི་འཁོར་ལོ་པདྨ་ར། །རིན་ཆེན་<milestone unit="line" n="678.5"/>སྣ་ཚོགས་མཛེས་པས་སྤྲས། །དེ་ལྟར་དཔག་བསམ་ཤིང་དེ་ཡང་། །ལྷ་སྲིན་བསོད་ནམས་སྟོབས་ལས་བྱུང་། །ཁ་ཅིག་བཟའ་དང་ལོངས་སྤྱོད་དེ། །ཁ་ཅིག་གི་ནི་གནས་དང་རྟེན། །དཔལ་གྱི་ཁང་པ་གཞལ་ཡས་<milestone unit="line" n="678.6"/>ཁང། །རངབཞིནགཞིབཀྲམཛེས་པ་ཡོད། །དཔག་བསམ་ཤིང་གི་རྩེ་མོ་ཡི། །སྟོབས་ལས་རྩ་བའི་དཀྱིལ་འཁོར་ལ། །མྱུ་གུ་མཛེས་པ་སྣ་ཚོགས་བྱུང་། །མ་མོ་སྨན་མོ་རོལ་མོ་ས། །དཔག་བསམ་ཤིང་གི་སྐེད་པ་<milestone unit="page" n="679"/><milestone unit="line" n="679.1"/>༄༅། །དང་། །རྩ་བ་གཉིས་ཀྱི་སྟོབས་ལས་ནི། །སྐེད་པའི་འཁོར་ལོ་མེ་ཏོག་དག །དབྱིབས་དང་ཁ་དོག་སྣ་ཚོགས་བྱུང་། །བློན་མོ་འཁོར་གྱི་རྒྱན་དང་མཛེས། །རྩ་བ་གྱེས་པ་རྩེ་མོའི་སྟོབས། །རྩེ་མོ་འཁོར་ལོ་<milestone unit="line" n="679.2"/>འབྲས་བུ་དང་། །དགོས་འདོད་རྣམ་པ་སྣ་ཚོགས་དང་། །ཁ་དོག་དབྱིབས་དང་རོ་དང་དྲི། །སྒྲ་དང་རེག་བྱ་ཁྱད་པར་ཅན། །དཔག་ཏུ་མེད་པ་འབྱུང་བ་དང་། །དཔག་བསམ་ཤིང་ཞེས་བྱ་བར་གྲགས། །དེ་ལྟར་དཔག་<milestone unit="line" n="679.3"/>བསམ་ཤིང་དེ་ཡང་། །མདོར་ན་རྒྱལ་མོ་རྣམས་ཀྱི་གནས། །ཁང་པ་རྣམས་ཀྱི་སྙིང་པོའི། །མ་མོ་ལས་རྒྱུད་ལུང་ལས། །ལས་ཀྱི་གནས་སོ་སོར་བསྟན་པའི་ལེའུ་སྟེ་བཅུ་བཞི་པའོ། །དེ་ནས་ལས་ཀྱི་མ་མོ་ཡི། །ནད་དང་<milestone unit="line" n="679.4"/>དལ་གྱི་རྐྱལ་པ་ནི། །མཁས་པས་འདི་ལྟར་ཤེས་པར་བྱ། །རྒྱལ་མོས་གླང་པོའི་རྐྱལ་པ་མྲ །ནད་ནི་སྣ་ཚོགས་བཀང་ནས་གཏོང་། །གཙོ་མོས་སྟེང་གི་རྐྱལ་པ་སྲ །མཛེ་ནད་སྣ་ཚོགས་བཀང་ནས་གརྟང་། །བློན་མོས་<milestone unit="line" n="679.5"/>རྟ་ཡི་རྐྱལ་བ་སྲ །འབྲུམ་བུད་འབྲུམ་བུ་གུ་ལེབ་དང་། ཁུ་བས་བཀང་ནས་ཕུང་བར་བྱེད། །ཁ་བློན་མོ་ཡིས་རྐྱལ་པ་སྲ །འབྲས་སྐུགས་ཕོལ་གྱི་ནད་ཀྱིས་བཀང་། ཁུབ་བློན་ཕར་བའི་རྐྱལ་པ་སྲ །རྣ་གཟེར་མགོ་<milestone unit="line" n="679.6"/>སྐྲངས་གློ་ཟད་བྱེད། །མཚམས་ཀྱི་བློན་པོ་སྨིག་པའི་རྐྱལ། །བལ་ནད་ལྷོག་པ་དཀར་ནག་བྱད། །བར་མཚམས་བློན་མོ་བྱ་ཡི་རྐྱལ། །གཤའ་ཡ་རྒྱ་ནད་རྒྱུ་གཟེར་རྨུ། །གོ་ལེས་སྟག་གི་རྐྱལ་པ་མྲ །སྐྲངས་འཐིབས་སྨྱོ་<milestone unit="page" n="680"/><milestone unit="line" n="680.1"/>འབོག་ཆུ་སེར་ནད། །མ་བདུན་རྔ་མོའི་རྐྱལ་པ་སྲ །ལྐུགས་རྐེགས་འདར་བུ་རྒྱུ་སྐམས་ལྐུགས། །སྲིང་བཞི་པགས་པའི་རྐྱལ་པ་སྲ །ཞདྲུསྒྱུགས་ཀླད་གཟེར་སྙིང་གཟེར་ནད། །གཞོགས་པྱེད་བསྐམས་དང་ལུས་<milestone unit="line" n="680.2"/>གདོང་གཡོན། །ལས་བྱེད་ལྕགས་ཀྱི་རྐྱལ་པ་སྲ །ཕོ་མཚན་མོ་མཚན་སྐྲ་བས་བཀང་། །སྨན་མོ་མི་ཡི་ཐོད་པ་ཐེགས། །ནད་ནི་སྣ་ཚོགས་ཐོད་པ་ར་བླུག །རེ་མ་ཏི་སྟེ་བདུད་མོ་ནི། །རྐྱལ་པ་སྔོན་དམར་སྣ་ཚོགས་<milestone unit="line" n="680.3"/>སུ། །ནད་དང་རིམས་དང་དལ་གྱིས་བཀང་། །སྟོང་ཁམས་སྔོན་དམར་འཇའ་ཡིས་བྲིས། །ནག་མོ་སྐྲུན་དགུའི་དབྱེ་བའོ། །མ་མོ་ལས་ཐམས་ཅད་པའི་རྒྱུད་ལུང་ལས། །ནད་བསྟན་པའི་ལེའུ་སྟེ་བཅོ་ལྔ་པའོ།། །།དེ་<milestone unit="line" n="680.4"/>ནས་ལས་ཀྱི་མ་མོ་ཡི། ཁྲམ་ཤིང་རྡེ་་་ད་བྱང་དམར་རྣམས། །འདི་ལྟར་མཁས་པས་ཤེས་པར་བྱ། །རྒྱལ་མོ་ཁྲམ་ཤིང་བྱང་དམར་ནི། །པུག་གི་ཤིང་ལས་བྱས་པ་ཡིན། །ཡེ་ཤེས་མ་མོ་རྩ་ཡི་ཤིང་། །སྨན་མོ་ཚེར་མ་<milestone unit="line" n="680.5"/>ཅན་གྱི་ཤིང་། །རྒྱལ་མོ་ཁྲམ་ནི་རྩེག་མ་སྟེ། །བློན་མོའི་ཁྲམ་ཤིང་སྤེལ་མར་བྱ། །སྨན་མོའི་ཁྲམ་ནི་ཟུར་གསུམ་མོ། །རྦལ་མོ་བྱང་བུ་དམར་སེར་ལ། །བློན་མོ་བྱང་བུ་དམར་ལྗང་ཡིན། །སྨན་མོ་བྱང་བུ་དམར་ནག་<milestone unit="line" n="680.6"/>གོ །རྒྱལམོའི་།དརྡེདམུརྡེསྟེ། །བློན་མོའི་་་ད་རྡེ་སྲིན་རྡེ་གནག །སྨན་མོའི་་།ད་རྡེ་ཀླུ་རྡེ་ཡིན། །རྒྱལ་མོས་རྒྱལ་རི་གས་རྒན་མོ་རྣམས། །ཁྲམ་ལ་འདེབས་དང་་།ད་ལ་འདེབས། །དེབཞིནབྱངབུའིདཀྱུས་སུ་<milestone unit="page" n="681"/><milestone unit="line" n="681.1"/>༄༅། །འཛུད། །བློན་མོ་བྲམ་ཟེ་རྗེ་རིགས་དང་། །སྐེད་མགོ་ན་ཆུང་བར་མ་རྣམས། ཁྲམ་ལ་འདེབས་དང་ཤོད་ལ་འདེབས། །བྱང་བུ་ལ་འཛུད་ཤེས་པར་བྱ། །སྨན་མོ་དམངས་རིགས་བྱིས་པ་ཆུང་། ཁྲམ་ལ་<milestone unit="line" n="681.2"/>འདེབས་དང་ཤོད་ལ་འདེབས། །བྱང་དམར་དཀྱུས་ལ་འཛུད་བར་ངེས། །དེ་ལྟའི་ཁྲམ་ལ་སོགས་པ་ཡང་། །ཁྲམ་ཁ་མ་བརྩིས་ཁྲམ་མི་ཐེབས། །དེ་ནས་ཁྲམ་པས་ཁྲམ་ཁ་བརྩིས། ་༑ད་ལ་མ་བཏབ་ཤོད་<milestone unit="line" n="681.3"/>མི་ཐེབས། །དེ་བས་མཁས་པས་ཤོད་ཁ་གདབ། །བྱང་བུ་མ་བྲིས་བྱང་མི་ཐེབས། །དེ་ནས་མཁས་པས་བྱང་བུ་བྲིས། །འདི་ཡང་ལས་ཀྱི་ཁ་ཚར་ཏེ། །ཁ་ཚར་གཞན་ནི་ཐུན་མོང་སྟེ། །བརྣག་ཐུན་ཁྲམ་ལ་སོགས་པ་<milestone unit="line" n="681.4"/>འདི། །མན་ངག་དམ་པ་འདི་ལ་ཡོད། །དེ་བས་གསད་པར་འདོད་པ་ཡིས། །མན་ངག་འདི་ལ་ནན་ཏན་བྱ། །དེ་ཡི་ནང་ནས་ཁྲམ་ཁ་གཙོ། །འདི་ནི་ནད་ཀྱི་ཁྲམ་ཁ་སྟེ། །འདི་མི་ཤེས་པའི་སྔགས་པ་དག །བྱང་གྲི་ཡུ་བ་<milestone unit="line" n="681.5"/>བུད་པ་འདྲ། །བསྒྲུབ་ཐབས་ལས་འདི་ཤེས་པར་བྱ། །དགྲ་གསད་བྱ་བ་བྱེད་མི་ནུས། །ད་ནས་མ་མོ་ཁྲམ་བརྩི་སོགས། །འདི་ལ་མཁས་པས་ནན་ཏན་བྱ། །རེ་མ་ཏི་ནི་འདོད་ཁམས་བདག །དེ་ཡི་ཕྱིར་ན་ཤིང་རིས་<milestone unit="line" n="681.6"/>གསུམ། །མ་མོ་ཁྲམ་ཤིང་བྱང་དམར་ཡིན། །སྣང་སྲིད་བདག་མོ་ཡིན་པའི་ཕྱིར། །རྡོ་བ་གསུམ་ཕྱར་ཤོད་རྡེ་ཡིན། །འདོད་ཁམས་གཙོ་མོ་ཡིན་པའི་ཕྱིར། །རྒྱལ་རིགས་ལ་སོགས་བཞི་རྣམས་དང་། །གཙོ་མོ་ལ་</p></div1>
        </body>
    </text>
</TEI.2>