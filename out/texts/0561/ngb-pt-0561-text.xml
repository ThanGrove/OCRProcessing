<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0561-text.xml">
    <teiHeader lang="tib">
        <fileDesc>
            <titleStmt>
                <title><!--sangs rgyas ngo sprod pa'i rgyud/-->སངས་རྒྱས་ངོ་སྤྲོད་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0561-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=208.1; end=216.2--><milestone unit="page" n="208"/><milestone unit="line" n="208.1"/>༄༅། །རྒྱ་གར་སྐད་དུ །བུནྟྲ་པྲ་ན་ཏ་ནྟྲ་ནཱ་མ། བོད་སྐད་དུ། སངས་རྒྱས་ངོ་སྤྲོད་པའི་རྒྱུད། བཅོམ་ལྡན་འདས་སྟོང་པ་ཆེན་པོ། ཡེ་ཤེས་ཀྱི་སྙིང་པོ་མ་འགགས་པར་རང་གསལ་བ་ལ་ཕྱག་འཚལ་ལོ། །འདི་སྐད་<milestone unit="line" n="208.2"/>བདག་གིས་བསྟན་པའི་དུས་གཅིག་ན །ཆོས་ཀྱི་དབྱིངས་ཀྱི་ཕོ་བྲང་། རང་བྱུང་རིག་པའི་རྒྱལ་པོ་འཁོར་ཡེ་ཤེས་རྒྱ་མཚོའི་ཚོགས་ལ། ཞིང་ཁམས་སུམ་རྩེག་གི་སྣང་བ། རག་ལ་རང་ཆས་སུ་བསྟན་པས། ཆོས་ཟད་<milestone unit="line" n="208.3"/>པའི་ངང་དུ་ཐིམ་མོ། །འདི་སྐད་བདག་གིས་ཐོས་པའི་དུས་གཅིག་ན །གསང་བ་རོལ་བའི་དུར་ཁྲོད་མེ་འོད་འབར་བ་ཞེས་བྱ་བ། གཏི་མུག་གི་ནམ་མཁའ་ལ། ལོགས་ལ་ང་རྒྱལ་གྱི་བྲག་འཚེར་བ། རྩ་བར་འདོད་<milestone unit="line" n="208.4"/>ཆགས་ཀྱི་ཆུ་འཁྲུག་པ། བར་ན་ཕྲག་དོག་གི་རླུད་འཚུབ་པ། གསེབ་ན་ཞེ་སྡང་གི་མེ་འབར་བ། དྲག་པོའི་གཞལ་ཡས་ཁང་དེ་ན། བཅོམ་ལྡན་འདས་གཞོན་ནུ་སྟོབས་ལྡན་ཆེན་པོ་ལ། འཁོར་དཔའ་བོ་དང་མཁའ་<milestone unit="line" n="208.5"/>འགྲོའི་ཚོགས་ཀྱིས་བསྐོར་ནས་ཐབས་གཅིག་ཏུ་བཞུགས་སོ། །དེའི་ཚེ་གསང་བའི་བདག་པོས་འདི་སྐད་ཅེས་ཞུས་སོ། །ཀྱེ་ཀྱེ་སྟོན་པ་ཐུགས་རྗེ་ཅན། སངས་རྒྱས་ཡེ་ཤེས་ལུས་ཅན་གྱིས། །རྟེན་དང་ལམ་དང་གནད་<milestone unit="line" n="208.6"/>དང་སྒོ་དང་། རང་གི་ངོ་བོ་གསུང་དུ་གསོལ། ཞེས་ཞུས་སྟོན་པས་བཀའ་སྩལ་པ། །གསང་བའི་བདག་པོ་ཁྱོད་ཉོན་ཅིག །བདེ་བར་གཤེགས་པའི་ཡེ་ཤེས་ལུས་ཅན་དེ། རྟེན་པ་རང་གི་ལུས་ཀྱི་བྱང་ཁོག་སྟོད་འདི་ལ་<milestone unit="page" n="209"/><milestone unit="line" n="209.1"/>༄༅། །རྟེན་ནས་ཡོད་དོ། །གནས་པ་ནི་སྙིང་གི་ནང་ན་གནས་སོ། །ལམ་ནི་སྙིང་གི་ནང་ནས་མིག་ཏུ་རྩ་དར་དཀར་གྱི་སྐུད་པ་འདྲ་བ་ཙམ་ཅིག །མཉེན་པ་ཁྲག་དང་ཆུ་སེར་མེད་པ་གཅིག་གི་སྦྲེལ་ནས་ཡོད་<milestone unit="line" n="209.2"/>དོ། །དེ་ནི་ཡེ་ཤེས་ཀྱི་ལམ་ཡིན་ནོ། །སྒོ་ནི་སྔོན་དུ་གྱུར་པ་དང་། ལྐོག་ཏུ་གྱུར་པ་གཉིས་སོ། །མངོན་དུ་གྱུར་པ་ནི་རང་གི་མིག་གཉིས་ཡིན་ནོ། །ལྐོག་ཏུ་གྱུར་པ་ནི་རྣ་བ་གཉིས་ཡིན་ནོ། །རང་གི་ངོ་བོ་དག་པ་ཆོས་ཀྱི་<milestone unit="line" n="209.3"/>སྐུའི་ངོ་བོ་སྟོང་པར་བཞུགས་སོ། །སྟོང་པ་ནི་ཟང་ཐལ་དུ་བཞུགས་སོ། །ངོ་བོ་སྟོང་པར་བཞུགས་པ་ནི། །རང་གི་ངོ་བོ་རིག་པ་འདི་ཉིད་དངོས་པོ་མཚན་མར་མ་གྲུབ་པ། །ངོ་བོ་སྟོང་པ་འདུག་པའི་ཡིན་ནོ། །སྙིང་པོ་<milestone unit="line" n="209.4"/>གསལ་བར་བཞུགས་པ་ནི། །རིག་པ་རང་གི་ངོ་བོ་མ་འགགས་པར་གསལ་བ་ནི་སངས་རྒྱས་ཀྱི་དགོངས་པ་ཡིན་ནོ། །ཡེ་ཤེས་ཟང་ཐལ་དུ་བཞུགས་པ་ནི །སངས་རྒྱས་སྙིང་གི་དཀྱིལ་ན་ཤ་ཁྲག་གི་ལུས་ཀྱིས་གཏུམས་<milestone unit="line" n="209.5"/>ཀྱང་མ་ཐུབ་པར །རང་གི་མིག་གི་རྣམ་པར་དག་པར་མཐོང་བ་མ་འགགས་པ་འོད་དུ་གསལ་བ་ཡིན་ནོ། །འདི་ཁོ་ན་ཡེ་ཤེས་ཟང་ཐལ་གྱི་དགོངས་པའོ། ཞེས་བཀའ་སྩལ་ཏོ། །ཡང་ཞུས་པ། ཨེ་མ་ཧོ། མ་རིག་མུན་<milestone unit="line" n="209.6"/>སེལ་སྒྲོན་མའི་སྐུ། །སེམས་ཀྱི་རྟེན་དང་གནས་དང་སྒོ། །ལམ་དང་རང་གི་ངོ་བོ་རྣམས། །མངོན་པར་རིམ་པར་གསུང་དུ་གསོལ། །ཞེས་ཞུས་པས། །ཡང་མ་རིག་མུན་སེལ་གྱིས་བཀའ་སྩལ་པ། །གསང་བའི་བདག་<milestone unit="page" n="210"/><milestone unit="line" n="210.1"/>པོ་ཡང་ཉོན་ཅིག །སེམས་ཀྱི་རྟེན་ནི་རང་རང་གི་ལུས་པོའི་བྱང་ཁོག་སྟོད་ཡིན་ནོ། །གནས་ནི་གློ་བའི་ནང་ན་ཡོད་དོ། །ལམ་ནི་གློ་བ་དང་མགྲིན་པར་རྩ་གྲོ་སོག་གི་སྤྲུ་གུ་ཙམ་གྱས་སྦྲེལ་ནས་ཡོད་ད། ། ་ན་དབུགས་<milestone unit="line" n="210.2"/>འགྱུ་བའི་སེམས་ཀྱི་ལམ་རྩ་ཡིན་ནོ། །སྒོ་ནི་འདོད་བའི་སྒོ་གསུམ་སྟེ། སྣ་བུག་གཉིས་དང་ཁ་གསུམ་ཡིན་ནོ། འདོད་པའི་ཤེས་པ་དེ་ནས་འབྱུང་ངོ་། །སེམས་རང་གི་ངོ་བོ་རྣམ་པར་རྟོག་པ་དང་བཅས་པ། །རྣམ་རྟོག་གི་<milestone unit="line" n="210.3"/>དབུགས་ཕྱི་ནང་དུ་རྒྱུ་བ་འདི་རང་ཡིན་ནོ། །རིགས་ཀྱི་བུ་སེམས་ལས་བྱུང་བ་རྣམས་ནི་འཁོར་བའི་རྒྱུ་ཡིན་ནོ། ཞེས་བཀའ་སྩལ་ཏོ། །དེ་ནས་ཡང་གསང་བའི་བདག་པོས་ཞུས་པ། ཨེ་མ་མགོན་པོ་འོད་དཔག་<milestone unit="line" n="210.4"/>མེད། །རང་གི་གཟུགས་ཀྱི་ཕུང་པོ་ལས། །སེམས་དང་ཡེ་ཤེས་རྣམ་པར་གཉིས། །ད་ལྟ་འཕྲད་ཚུལ་ཇི་ལྟར་འཕྲད། །ཐ་མ་གྱེས་ཚུལ་ཇི་ལྟར་འགྱེས། །ཞེས་ཞུསླ་མགོན་པོར་བཀའ་སྩལ་པ། །གསང་བའི་བདག་པོ་ད་<milestone unit="line" n="210.5"/>ལྟར་འཕྲད་ཚུལ་ནི། །རང་གི་སྙིང་གི་དཀྱིལ་ན་རིག་པ་ཆོས་ཀྱི་སྐུའི་ངོ་བོ། །སྟོང་པ་འདུས་མ་བྱས་པར་བཞུགས་སོ། །རིག་པ་རང་གི་ངོ་བོ་ཉུངས་ཀར་ཡང་ཞུན་ལྟ་བུར་བཞུགས་སོ། །དབུགས་འདོན་པའི་སྒོ་གསུམ་<milestone unit="line" n="210.6"/>འཆར་རོ། །རིག་པ་འོད་ཀྱི་གོང་བུ་ཚོན་ལྔའི་གྲུ་གུ་བསྡོགས་པ་ལྟ་བུར་གནས་སོ། །རིག་པ་ཆོས་ཀྱི་སྐུ་ཡེ་ཤེས་ལྔའི་མཚན་ཉིད་དུ་བཞུགས་སོ། །རིགས་ཀྱི་བུ་དེའི་ཚེ་ཡེ་ཤེས་རང་གི་སྙིང་ནང་ནས་འཐོན་ནས། །ལམ་<milestone unit="page" n="211"/><milestone unit="line" n="211.1"/>༄༅། །རྩ་དར་དཀར་སྐུད་པ་ཙམ་གྱི་ནང་ན་ཡར་སོང་ནས། །སྒོ་རང་གི་མིག་གཉིས་ན་ཕར་འཐོན་ནོ། །དེའི་དུས་སུ་སེམས་དང་ཡེ་ཤེས་རྒྱབ་གྱེས་སོ། །དེའི་ཚེ་དུས་མ་འགྱུར་བར་སྣང་བ་འགྱུར་བར་སྣང་<milestone unit="line" n="211.2"/>ནས། །ས་རྡོ་རི་བྲག་རྩི་ཤིང་ནགས་ཚལ་ཐམས་ཅད་སངས་རྒྱས་ཀྱི་ཞིང་ཁམས་རྣམ་པར་དག་པ། ཕྲ་ལ་དྭངས་པ། གསལ་ལ་འཚེར་བ། རང་བཞིན་གྱིས་བཀྲག་ཉམ་ང་བ། ཕྱིའི་རྒྱ་མཚོ་མཐོང་བ་བཞིན། འཇིག་<milestone unit="line" n="211.3"/>རྟེན་གྱི་ཁམས་ཐམས་ཅད་བརྡལ་ནས་འོང་བས། དེ་ལ་མ་འཇིགས་ཤིག །རིག་པ་འཛིན་པ་སངས་རྒྱས་ཀྱི་ཞིང་དག་པ་ཞག་ལྔར་འཆར་རོ། །ཐོག་མའི་སངས་རྒྱས་འོད་མི་འགྱུར་བ་རང་གི་རང་གདང་ཆོས་དབྱིངས་<milestone unit="line" n="211.4"/>དག་པའི་ངང་དུ་ཐིམ་མོ། །དག་པའི་སྣང་བར་ཤེས་པས་སངས་རྒྱས་སོ། །ཁམས་གསུམ་གྱི་སེམས་ཅན་གྱིས་ཡེ་ཤེས་ཀྱི་སྣང་བ་ཡང་ནས་ཡང་དུ་མཐོང་ཀྱང་། ངོ་མ་ཤེས་པས་ན་འཁོར་བར་འཁྱམས་སོ། །གསང་<milestone unit="line" n="211.5"/>བའི་བདག་པོ་དབུགས་ཆད་པ་དང་། ཡེ་ཤེས་ཀྱི་སྣང་བ་ཤར་དུས་མཉམ་མོ། །ཡུལ་གྱི་བློ་རྡོལ་བ་ཡིན་པས། ཡུལ་ཐམས་ཅད་ཡེ་ཤེས་ཀྱི་སྣང་བར་ཤར་ནས་འོང་ངོ་། །ཆོས་ཉིད་དག་པ་ཞག་ལྔར་ཤར་བ་དེ་རང་གི་<milestone unit="line" n="211.6"/>རིག་པའི་གདངས་སམ་རང་འོད་ཡིན་ནོ། །དེ་ངོ་ཤེས་པར་གྱིས་ཤིག །གསང་བའི་བདག་པོ་མི་དབུལ་པོས་ནོར་བུ་རིན་པོ་ཆེ་བཙལ་ཀྱང་མི་རྙེད་ན་དྲན་པས་ལྟ་ཅི་སྨོས། རིགས་ཀྱི་བུ་རང་དབུགས་ཆད་པ་དང་སངས་<milestone unit="page" n="212"/><milestone unit="line" n="212.1"/>རྒྱས་ཀྱི་ཞིང་ཁམས་རྣམ་པར་དག་པ། མེ་ལོང་གི་ངོས་ལ་ཉི་མ་ཤར་བ་ལྟ་བུ་དུས་གཅིག་ལ་འཆར་རོ། །དེའི་དུས་སུ་འོད་མཐིང་ཀ་མཐོང་བའི་ཚེ་ན། །འདི་ཀ་རག་གི་རིག་པ་ངོ་བོ་སྟོང་པ་ཆོས་ཀྱི་དབྱིངས་ཀྱི་ཡེ་ཤེས་<milestone unit="line" n="212.2"/>སུ་ཤེས་པས། །རྡོ་རྗེ་སེམས་དཔའ་ཡབ་ཡུམ་འཁོར་དང་བཅས་པ་འགྲུབ་པར་འགྱུར་རོ། །འོད་སེར་པོ་མཐོང་བའི་ཚེ །མཉམ་པ་ཉིད་ཀྱི་ཡེ་ཤེས་སུ་ཤེས་པས། རིན་ཆེན་འབྱུང་ལྡན་ཡབ་ཡུམ་འཁོར་དང་བཅས་པ་<milestone unit="line" n="212.3"/>འགྲུབ་པར་འགྱུར་རོ། །འོད་དམར་པོ་མཐོང་བའི་ཚེ སོ་སོར་རྟོག་པའི་ཡེ་ཤེས་སུ་ངོ་ཤེས་པས །སྣང་བ་མཐའ་ཡས་ཡབ་ཡུམ་འཁོར་དང་བཅས་པ་འགྲུབ་པར་འགྱུར་རོ། །འོད་ལྗང་ཁུ་མཐོང་བའི་ཚེ། བྱ་བ་གྲུབ་<milestone unit="line" n="212.4"/>པའི་ཡེ་ཤེས་སུ་ངོ་ཤེས་པས། དོན་ཡོད་གྲུབ་པ་ཡབ་ཡུམ་འཁོར་དང་བཅས་པ་འགྲུབ་པར་འགྱུར་རོ། །གསང་བའི་བདག་པོ་དག་སྣང་ཤར་བས། །ཡེ་ཤེས་ལྔར་ཤེས་ཤིང་། །དེ་དྲན་པས་སངས་རྒྱས་ཐོབ་<milestone unit="line" n="212.5"/>བོ། །འབྲོག་དགོན་པར་འཁྱམས་པའི་མིས་བཟའ་བཏུང་མི་བསམ། །ཟས་དྲན་པས་ཡང་དག་པར་རྫོགས་པའི་སངས་རྒྱས་བླ །ཞེས་དུས་གསུམ་སངས་རྒྱས་ཀྱིས་གསུངས་སོ། །ཡང་དག་པར་རྫོགས་པའི་སངས་<milestone unit="line" n="212.6"/>རྒྱས་ནི་འདུས་མ་བྱས་ཡིན་ལ། བྱས་པའི་ཆོས་ཀྱིས་འགྲུབ་ན་འདུས་བྱས་སུ་འགྱུར་རོ། །བདེ་གཤེགས་ཡེ་ཤེས་ལུས་ཅན་དེ། །རང་ལས་བྱུང་ཞིང་རང་གིས་ཤེས། །རང་ནི་དེ་ཉིད་དུ་གྲོལ་ལོ །མཐོང་བྱེད་ཀྱིས་མཐོང་<milestone unit="page" n="213"/><milestone unit="line" n="213.1"/>༄༅། །ནས་ཤེས་བྱེད་ཀྱི་ཤེས་སོ། །ཞེས་གསུངས་སོ། །དེ་ནས་ཡང་བཅོམ་ལྡན་འདས་ཀྱིས་བཀའ་སྩལ་པ། འབྱུང་བ་དང་སྙིགས་འབྱེད་པའི་དུས་སུ། །རང་གི་སྙིང་གི་དཀྱིལ་ནས་ཡེ་ཤེས་གནས་སྟེག་<milestone unit="line" n="213.2"/>པས། །གདངས་ཕྱིར་ནས་རང་གི་རིག་པ་ཡེ་ཤེས་ལྔའི་རང་བཞིན་དུ་ཡོད་པས། རང་གི་སྙིང་ནང་ནས་ཆོས་ཀྱི་དབྱིངས་ཀྱི་ཡེ་ཤེས་མཐིང་ཁའི་རང་བཞིན་དུ་གནས་སོ། །མེ་ལོང་ལྟ་བུའི་ཡེ་ཤེས་ཁ་དོག་དཀར་པོར་<milestone unit="line" n="213.3"/>ཡོད་དོ། །མཉམ་པ་ཉིད་ཀྱི་ཡེ་ཤེས་ཁ་དོག་སེར་པོར་གནས་སོ། །སོ་སོར་རྟོགས་པའི་ཡེ་ཤེས་ཁ་དོག་དམར་པོར་གནས་སོ། །བྱ་བ་གྲུབ་པའི་ཡེ་ཤེས་ཁ་དོག་ལྗང་ཁུར་གནས་པའོ། །དེ་ལྟར་རིག་པ་ཡེ་ཤེས་ལྔའི་ཁ་<milestone unit="line" n="213.4"/>དོག་ཏུ་གནས་པས། རང་གི་སྙིང་ནང་ན་འོད་ཁ་དོག་ལྔ་མེ་རེ་རེ་ཡོད་དོ། །སེམས་ནི་གློ་བའི་ནང་ན་ཡོད་དོ། །གློ་བ་དྭངས་སྙིང་ནི་རྩ་སོག་མའི་སྦུ་གུ་ཙམ་གྱིས་སྦྲེལ་ནས་ཡོད་དོ། །སེམས་གློ་བའི་ནང་ནས་འཐོན་ཏེ།<milestone unit="line" n="213.5"/>རྩ་སོག་མའི་སྐྲུ་གུ་ཙམ་དེའི་ནང་ན་ཡར་དབུགས་འགྱུས་པས། །སྙིང་ནང་ན་ཡར་སྐུ་གསུམ་ཡེ་ཤེས་ལྔ་བཞུགས་པ་དང་འཕྲད་དོ། །རང་གི་སྙིང་གི་དཀྱིལ་དུ་རིག་པ་དབུགས་ཀྱི་རྟ་དང་འཕྲད་པས། དབུགས་མེད་<milestone unit="line" n="213.6"/>པའི་འགྱུ་བ་ཞེས་བྱའོ། །ཐ་མ་རྒྱབ་གྱེས་པའི་ཚུལ་ནི །རང་འཆི་བའི་དུས་སུ་སེམས་གློ་བའི་ནང་ནས་འཐོན་ཏེ། ལམ་གྲོ་སོག་གི་སྦུ་གུ་ཙམ་སྣ་བུག་གཉིས། །ཁ་དང་གསུམ་ནས་ཧ་ཟེར་ཏེ་དབུགས་པར་འགྱུའོ། །ཐ་<milestone unit="page" n="214"/><milestone unit="line" n="214.1"/>མ་ཧུ་ཟེར་ནས་ནང་དུ་འདྲེན་ནོ། །གསང་བའི་བདག་པོ །སྲིད་པའི་རི་བོ་ལས་རྒལ་བའི་དུས་སུ། སྲོག་རྒྱུ་བའི་རླུད་ནང་ནས་ཕྱིར་འདྲེན་ལ་སྟོབས་ཆེ། འདུས་པའི་ནམ་མཁའ་ལ་ཕྱིར་འདྲེན་པའི་སྟོབས་ཆེ། ནང་དུ་<milestone unit="line" n="214.2"/>འདྲེན་པའི་རླུད་གིས་ཕྱིའི་ནམ་མཁའ་ནས་ཚུར་འདུས་ཐུགས་རིག་པའི་ཡེ་ཤེས་ལ་ཐིམ་མོ། །ཕར་འཕྲོས་ཏེ་འདུས་མ་བྱས་པའི་ནམ་མཁའ་ལ་ཐིམ་པས། རྣམ་པར་རླུང་ཞོན་གྱི་དགོངས་པ་ཞེས་བྱ་བའོ། །ཐ་མ་ཧ་ཟེར་<milestone unit="line" n="214.3"/>ནས་ཕར་ལ་སོང་སྟེ། ཧུ་ཟེར་ནས་ཚུར་མ་འདུས་པའི་ཚེ། རང་གི་མདུན་གྱི་ནམ་མཁའ་ལ་ཡེ་ཤེས་ཀྱི་མཐོངས་ཞེས་བྱ་བ། འོད་ཁ་དོག་ལྔ་བཀྲ་ལམ་མེ་སྣང་ངོ་། །དེ་ངོ་ཤེས་པས་ལྕགས་ལ་གསེར་འགྱུར་རྩིབཏང་བ་<milestone unit="line" n="214.4"/>འམ། མུན་ཁུང་དུ་སྒྲོན་མེ་བཏེག་པ་ལྟར་སྐད་ཅིག་ལ་ཡར་གྱི་ཟང་ཐལ་དུ་གྲོལ་ལོ། །རིགས་ཀྱི་བུ་ནང་དབུགས་དང་མ་བྲལ་བ་ལ །རྡོ་རྗེ་སེམས་དཔའི་སྣ་ཐག་ཀྱང་བྱ །ཐུགས་རྗེ་རྒྱུན་གྱི་སྣ་ཐག་ཀྱང་བྱ་སྟེ། རང་གི་<milestone unit="line" n="214.5"/>མིག་ནས་མདུན་གྱི་ནམ་མཁའ་ལ། འོད་ཁ་དོག་ལྔ་ཐག་པ་བརྐྱང་བ་འམ། །སྐས་བཙུགས་པ་ལྟར་སྣང་ངོ་། །དེའི་དུས་སུ་ཤེས་པ་རང་གི་མིག་ལ་གཏད། མིག་ཐུགས་རྗེ་རྒྱུན་མི་འཆད་པའི་ཐག་པ། །འོད་ཁ་དོག་ལྔ་<milestone unit="line" n="214.6"/>ལ་གཏད་པས །ཡར་གྱི་ཟང་ཐལ་ལ་གྲོལ་ལོ། །ཡང་ན་ཐུགས་རྗེའི་འོད་ཁ་དོག་ལྔ་ཤར་བའི་ཚེ། ཡེ་ཤེས་ལྔ་ལྡན་གྱི་དཀྱིལ་འཁོར་ཐོབ་ནས། །དབུགས་མ་ཆད་པ་ལ་སངས་རྒྱའོ། །གསང་བའི་བདག་པོ། ཕྱི་ནང་<milestone unit="page" n="215"/><milestone unit="line" n="215.1"/>༄༅། །གསང་བའི་དབང་རྫོགས་པ་ལ་སྟོན་ཅིག་ཅེས་བཀའ་སྩལ་ཏོ། །ངོ་སྤྲོད་པའི་རྒྱུད་ལས། སེམས་ཡེ་ཤེས་སུ་བསྟན་པའི་ལེལྭ ༣༑།། །དཔེའི་ངོ་སྤྲོད་པ་ལ་གསུམ་སྟེ། ཤེལ་དང་ཉི་མ་འདྲ་འབག་<milestone unit="line" n="215.2"/>གསུམ །ཤེལ་ཏེ་རྡོ་རྗེ་སེམས་དཔའི་མེ་ལོང་ཡིན །དེའི་ཕྱིར་ཤེལ་ལ་མིག་བཅུག་ནས་བལྟས་པས། སངས་རྒྱས་ཀྱི་རང་ལུས་འོད་ཀྱི་ཕུང་པོ་ལ། འོད་ཁ་དོག་ལྔ་ཕྲ་ལ་དྭངས་པ། གསལ་ལ་འཚེར་བ། རང་བཞིན་<milestone unit="line" n="215.3"/>གྱིས་བཀྲག་ལ་ཉམ་ང་བ། ཁ་དོག་ལྔ་ཙེ་རེ་རེ། མངོན་སུམ་དུ་འཆར་བས། དེ་དག་ཡེ་ཤེས་ཀྱི་སྣང་བ་ཡིན་ནོ། །དེ་བཞིན་དུ་རང་གི་རིག་པའི་རང་གདངས་འོད་ཁ་དོག་ལྔ་ལྡན་དུ་ཡོད་དོ། །རང་གི་རིག་པའི་རང་འོད་<milestone unit="line" n="215.4"/>ངོ་ཤེས་པར་བྱས་ལ། རང་འོད་ལ་མ་ཡེངས་པར་བལྟའོ། །དེ་ནི་དག་སྣང་ལྟ་བའི་ཡང་ལྟ་བ་ཡིན་ནོ། །ཉི་མ་ལ་ངོ་སྤྲོད་པ་ནི། མིག་གི་སྟེང་དུ་ཐེར་མ་སྐབ་ལ་བལྟའོ། །དེ་ལ་འོད་ཟེར་མཚོན་ཆའི་རྩེ་མོ་འཕྲ་བ་བཞིན་<milestone unit="line" n="215.5"/>དུ་འབྱུང་སྟེ། །དེ་ཉི་མ་ཕྱེད་ལ་བལྟས་པས་འཁྲུལ་སྣང་དག་སྣང་དུ་འཆར་རོ། །འདྲ་འབག་གམ །སྐུ་གཟུགས་སམ། ཞིང་ཁམས་ཉི་མ་ལ་བཞག་ནས་ཤེལ་ལ་བལྟས་པས། ལོངས་སྐུ་ཁ་མིག་རྣ་བ་ཅན་ད་་ཆར་<milestone unit="line" n="215.6"/>རོ། །དེ་ཇི་ལྟ་བ་བཞིན་དུ་བར་དོ་ལོངས་སྐུའི་སྣང་བ་འཆར་ཙ་ན། རང་སྣང་དུ་ངོ་ཤེས་པར་དེ་ཉིད་དུ་གྲོལ་འགྲོའོ། །དཔེའི་ངོ་སྤྲོད་ཀྱིས་དོན་ལ་ཕབ་བོ། །དོན་གྱི་ངོ་སྤྲོད་ཀྱིས་དོན་ལ་ཐག་ཆད །སྣང་བ་སྣ་་ཆགས་སུ་<milestone unit="page" n="216"/><milestone unit="line" n="216.1"/>འཆར་ཡང་རང་སྣང་རང་བྱུང་ཡིན་པས། ཐ་ཆོད་རང་ལ་གྱིས་ཤིག །འདི་ཕྱི་གཉིས་སུ་མེད་དེ། བློ་འདས་རྩོལ་མེད་དུ་གྲོལ་ལོ། །ལན་ཅིག་དུས་ཀྱི་ཐ་མ་ལ། སྐལ་ལྡན་ལས་འཕྲོ་ཅན་དང་འཕྲད་ནས་འདི་ལ་<milestone unit="line" n="216.2"/>ལོངས་སྤྱོད་ཤོག །ཅེས་གསུངས་སོ། །ཁ་ཐ༷།། །། ༄༅།རྒྱ་གར་སྐད་དུ། སརྦ་བུརྙ་ཙིསྟ་མ་ཧྭ་གུ་གྱེ་ཏནྟྲ། བོད་སྐད་དུ། །སངས་རྒྱས་ཐམས་ཅད་ཀྱི་ཐུགས་གསང་བ་ཆེན་པོའི་རྒྱུད།</p></div1>
        </body>
    </text>
</TEI.2>