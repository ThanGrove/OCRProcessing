<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0109-text.xml">
    <teiHeader lang="tib">
        <fileDesc>
            <titleStmt>
                <title><!--khyad par 'phags pa'i mdo/-->ཁྱད་པར་འཕགས་པའི་མདོ།</title>
            </titleStmt>
            <publicationStmt lang="eng">
                <idno type="thdl">ngb-pt-0109-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=270.1; end=276.1--><milestone unit="page" n="270"/><milestone unit="line" n="270.1"/>གཅིག་དགུས། །ཀུན་གྱི་སྒོ་ནས་ཞུགས་ནས་བསྒོམ་པ་ཡང་། །སྐུ་མདོག་ཕྱག་མཚན་ཕྱག་རྒྱ་རྫོགས་པ་སྲ །སྐུ་ཡི་ཆ་ལུགས་ཡིད་ལ་ཏིང་འཛིན་བསྒོམ། །ཆུ་ཟླ་བཞིན་དུ་གསལ་བ་ཡིས། །གཟུང་འཛིན་མཚན་མ་དག་<milestone unit="line" n="270.2"/>གིས་ཚུར་མ་གོས། །ཡེ་ཤེས་སེམས་དཔའ་དག་ལ་བདག་མ་ཆགས། །ཆགས་པ་མེད་པ་ཅི་ལྟར་འབྱུང་འགྱུར་ཡང་། །དཔེར་ན་བྱིས་པས་འདག་ཁང་བརྩེགས་པ་བཞིན། །ཡང་བསྒོམ་ཡང་བཤིག་འདག་ཁང་བཤིག་<milestone unit="line" n="270.3"/>པ་འདྲ། །ཞེས་གསུངས་སོ། །བྱེ་བྲག་འབྱེད་པའི་མདོ་ལས། ཡོ་ག་རྣམ་པ་བཞིའི་དོན་གྱི་འགྲེལ་པ་བྱེ་བྲག་འབྱེད་པའི་མདོ་རྫོགས་སོ།། །།དེ་ནས་ཡང་སེམས་དཔའ་ཆེན་པོ་དེས། འདུས་པའི་ཚོགས་ལ་ཁྱད་པར་<milestone unit="line" n="270.4"/>འཕགས་པའི་མདོ་འདི་བསྟན་ཏོ། །ཀྱེ་འདུས་པའི་ཚོགས་ཆེན་ད་ཉོན་ཅིག །ཁྱད་པར་འཕགས་པའི་དོན་འདི་ལས། །ཁྱད་པར་འཕགས་པའི་ཆེ་ལྔ་མྲ །ཆོས་རྣམས་ཐམས་ཅད་འདུས་པར་བཤད། །ཁྱད་པར་<milestone unit="line" n="270.5"/>འཕགས་པའི་ཆེ་ལྔ་ནི། །མངོན་པར་སངས་རྒྱས་ཆེ་བ་དང་། །ཆོས་དབྱིངས་སངས་རྒྱས་ཆེ་བ་དང་། །བདག་ཉིད་སངས་རྒྱས་ཆེ་བ་དང་། །དེ་ཡིན་སངས་རྒྱས་ཆེ་བ་དང་། །ཐམས་ཅད་སངས་རྒྱས་ཆེ་བའོ། །དེ་ཡང་ཇི་<milestone unit="line" n="270.6"/>ལྟར་འཕགས་ཞེ་ན། །ཆེ་བ་ལྔ་ཡི་བྱང་ཆུབ་སེམས། །སེམས་ཉིད་ཆེ་བ་ལྔས་འཕགས་ཏེ། །མངོན་པར་སངས་རྒྱས་ཆེ་བ་ནི། །འདུས་མ་བྱས་པའི་བྱང་ཆུབ་སེམས། །སྣང་སྲིད་ཀུན་ལས་ཁྱད་པར་འཕགས། །ཨ་ཏི་ཡོ་<milestone unit="page" n="271"/><milestone unit="line" n="271.1"/>༄༅། །གའི་ཆེ་བར་བཤད། །ཆོས་དབྱིངས་་སངས་རྒྱས་ཆེ་བ་ནི། །ཐམས་ཅད་འབྱུང་བའི་བྱང་ཆུབ་སེམས། །འབྱུང་གནས་ཀུན་ལས་ཁྱད་པར་འཕགས། །ཨ་ནུ་ཡོ་གའི་ཆེ་བར་བཤད། །བདག་ཉིད་སངས་<milestone unit="line" n="271.2"/>རྒྱས་ཆེ་བ་ནི། །ལྷུན་གྱིས་གྲུབ་པའི་བྱང་ཆུབ་སེམས། །རྩོལ་ཞིང་བསྒྲུབ་ལས་ཁྱད་པར་འཕགས། །མ་ཧྭ་ཡོ་གའི་ཆེ་བར་བཤད། །དེ་ཡིན་སངས་རྒྱས་ཆེ་བ་ནི། །མ་ནོར་བ་ཡི་བྱང་ཆུབ་སེམས། །གཏན་ཚིགས་ཀུན་<milestone unit="line" n="271.3"/>ལས་ཁྱད་པར་འཕགས། །ཡོ་ག་དག་གིས་ཆེ་བར་བཤད། །ཐམས་ཅད་སངས་རྒྱས་ཆེ་བ་ནི། །སྒྲོ་སྐུར་འདས་པའི་བྱང་ཆུབ་སེམས། །བསམ་སྦྱོར་ཀུན་ལས་ཁྱད་པར་འཕགས། །ལ་ཟློས་པ་ཡི་ཆེ་བར་བཤད། །ཁྱད་<milestone unit="line" n="271.4"/>པར་འཕགས་པ་རྣམ་པ་ལྔ། །ཆེ་བ་རྣམ་པ་ལྔ་བསྟན་ཏེ། །སྟོན་པ་བསྟན་པ་འཁོར་གནས་དུས། །ཕུན་སུམ་ཚོགས་པ་རྣམ་པ་ལྔས། །སྐྱེ་འགག་མེད་པའི་ཁྱད་པར་གྱིས། །སྣང་སྲིད་ཀུན་ལས་ཁྱད་པར་<milestone unit="line" n="271.5"/>འཕགས། །མངོན་པར་སངས་རྒྱས་ཡིན་པར་བཤད། །བྱང་ཆུབ་སེམས་པའི་འབྱུང་ཆེན་ལྔ། །ནམ་མཁའ་ས་ཆུ་མེ་རླུད་སེམས། །ཐམས་ཅད་འབྱུང་བའི་རང་བཞིན་གྱིས། །འབྱུང་གནས་ཀུན་ལས་ཁྱད་པར་<milestone unit="line" n="271.6"/>འཕགས། །ཆོས་དབྱིངས་སངས་རྒྱས་ཡིན་པར་བཤད། །བདག་ཉིད་སངས་རྒྱས་ཆེ་བ་ནི། །ཕུང་པོ་འབྱུང་བའི་རྣམ་ཤེས་ཡུལ། །རང་ལས་བྱུང་བའི་ཆོས་ཡིན་ཏེ། །གཞན་ལ་མི་ལྟོསརངབཞིནགྱིས། །རྩོལབསྒྲུབ་<milestone unit="page" n="272"/><milestone unit="line" n="272.1"/>ཀུན་ལས་ཁྱད་པར་འཕགས། །བདག་ཉིད་སངས་རྒྱས་ཆེ་བར་བཤད། །དེ་ཡིན་སངས་རྒྱས་ཆེ་བ་ནི། །དཔེ་དང་དོན་དང་རྟགས་དང་ནི། །ངེས་པ་དང་ནི་གཏན་ཚིགས་ལྔས། །མ་ནོར་བ་ཡི་རང་བཞིན་གྱིས། །གཏན་<milestone unit="line" n="272.2"/>ཚིགས་ཀུན་ལས་ཁྱད་པར་འཕགས། །དེ་ཡིན་སངས་རྒྱས་ཆེ་བར་བཤད། །ཐམས་ཅད་སངས་རྒྱས་ཆེ་བ་ནི། །འདུས་མ་བྱས་དང་དམིགས་སུ་མེད། །བསམ་དུ་མེད་དང་སྤྲོས་དང་བྲལ། །མཚོན་དུ་མེད་པའི་བྱང་ཆུབ་<milestone unit="line" n="272.3"/>སེམས། །གཟུང་འཛིན་བྲལ་བའི་རང་བཞིན་གྱིས། །བསམ་སྤྱོད་ཀུན་ལས་ཁྱད་པར་འཕགས། །ཐམས་ཅད་སངས་རྒྱས་ཆེ་བར་བཤད། །མངོན་པར་སངས་རྒྱས་ཆེ་བ་ནི། །ཕུན་སུམ་ཚོགས་པ་རྣམ་ལྔ་སྟེ། །སྟོན་པ་<milestone unit="line" n="272.4"/>ཀུན་ཏུ་བཟང་པོ་ནི། །སངས་རྒྱས་ཀུན་གྱི་སྤྱི་མེས་པོ། །བླང་དོར་མེད་པའི་རང་བཞིན་གྱིས། །སྟོན་པ་ཀུན་ལས་ཁྱད་པར་འཕགས། །དེས་ན་མངོན་པར་ཆེ་བར་བཤད། །སྡུད་པ་སེམས་དཔའ་ཆེན་པོ་ནི། །སངས་<milestone unit="line" n="272.5"/>རྒྱས་སེམས་ཅན་འཁོར་རྣམས་ལ། །སྐྱེ་འཇིག་མེད་པས་ཁྱད་པར་འཁོར། །སྡུད་པ་ཀུན་ལས་ཁྱད་པར་འཕགས། །འཁོར་དེ་མངོན་པར་ཆེ་བར་བཤད། །བསྟན་པ་བལྟ་བ་རྫོགས་ཆེན་འདི། །ཆོས་ཉིད་ཀུན་གྱི་སྙིང་<milestone unit="line" n="272.6"/>པོ་སྟེ། །ཐམས་ཅད་ཀུན་གྱི་རང་བཞིན་གྱིས། །ཐེག་པ་ཀུན་ལས་ཁྱད་པར་འཕགས། །དེས་ན་བསྟན་པ་མངོན་པར་ཆེ། །དུས་ནི་དུས་གསུམ་ཁྱད་པར་གཅིག །དུས་ལ་སྐྱེ་འཇིག་མེད་པས་ན། །གཅིག་ཏུ་གསལ་བའི་<milestone unit="page" n="273"/><milestone unit="line" n="273.1"/>༄༅། །རང་བཞིན་གྱིས། །སྔ་ཕྱི་ཀུན་ལས་ཁྱད་པར་འཕགས། །དུས་དེ་མངོན་པར་ཆེ་བ་བཤད། །ཡངས་པ་ཆོས་དབྱིངས་ཀུན་བཟང་གནས། །ཐམས་ཅད་འདུས་པའི་གནས་ཆེན་དེ། །མཐའ་དབུས་མེད་པའི་<milestone unit="line" n="273.2"/>རང་བཞིན་གྱིས། །བཞུགས་གནས་ཀུན་ལས་ཁྱད་པར་འཕགས། །གནས་དེ་མངོན་པར་ཆེ་བ་བཤད། །དེས་ན་ཕུན་སུམ་ཚོགས་པ་ལྔས། །མངོན་པར་སངས་རྒྱས་ཆེ་བར་བཤད། །ཆོས་དབྱིངས་སངས་རྒྱས་ཆེ་བ་<milestone unit="line" n="273.3"/>ནི། །བྱང་ཆུབ་སེམས་ལྔ་འབྱུང་བ་ཆེན་པོ་ལྔ། །ཆོས་ཉིདལྔ་རུ་སངས་རྒྱས་ཏེ། །ནམ་མཁའ་སྣང་བྱེད་ཁྱབ་པའི་དབྱིངས། །མ་བསྒྲིབས་པ་ཡི་བྱང་ཆུབ་སེམས། །སྒྲིབ་པ་མེད་པའི་ཁྱད་པར་གྱིས། །ཀུན་ལ་ཁྱབ་པའི་<milestone unit="line" n="273.4"/>བདག་ཉིད་དོ། །ས་ནི་སྲ་བྱེད་རྡོ་རྗེ་དབྱིངས། །སྐྱེ་བ་མེད་པའི་བྱང་ཆུབ་སེམས། །འཇིག་པ་མེད་པའི་ཁྱད་པར་གྱིས། །འགྱུར་བ་མེད་པའི་ཆོས་ཉིད་དོ། །ཆུ་ནི་རིན་ཆེན་གཏེར་གྱི་དབྱིངས། །ཐམས་ཅད་སྣུམ་པའི་<milestone unit="line" n="273.5"/>བྱང་ཆུབ་སེམས། །ཐམས་ཅད་སྡུད་པའི་ཁྱད་པར་གྱིས། །འབྱེད་པར་བྱེད་པའི་ཆོས་ཉིད་དོ། །མེ་ནི་རྣམ་དག་པདྨའི་དབྱིངས། །གཟུང་འཛིན་དག་པའི་བྱང་ཆུབ་སེམས། །རྣམ་པར་དག་པའི་རང་བཞིན་གྱིས། །སྐྱོན་<milestone unit="line" n="273.6"/>དང་བྲལ་བའི་ཆོས་ཉིད་དོ། །རླུད་ནི་བརྩོན་འགྲུས་ཡངས་པའི་དབྱིངས། །ཐོགས་པ་མེད་པའི་བྱང་ཆུབ་སེམས། །ཡང་ཞིང་གཡོ་བའི་ཁྱད་པར་གྱིས། །འགག་པ་མེད་པའི་ཆོས་ཉིད་དོ། །ས་ཆུ་མེ་རླུད་ནམ་མཁའ་<milestone unit="page" n="274"/><milestone unit="line" n="274.1"/>ལྔས། །ཐམས་ཅད་སྐྱེད་པར་བྱེད་པས་ན། །འབྱུང་གནས་ཀུན་ལས་ཁྱད་པར་འཕགས། །དེས་ན་ཆོས་དབྱིངས་ཆེ་བར་བསྟན། །བདག་ཉིད་སངས་རྒྱས་ཆེ་བ་ནི། །བདག་ཉིད་ལྔ་རུ་ཤེས་པར་བྱ། །ཕུང་པོ་འབྱུང་བ་<milestone unit="line" n="274.2"/>རྣམ་ཤེས་ཡུལ། །རང་ལས་འབྱུང་བའི་ཆོས་ཡིན་ཏེ། །རྩོལ་བསྒྲུབ་འདས་ཏེ་རང་ལ་རྫོགས། །འབྱུང་བ་ལྔ་ཡི་སངས་རྒྱས་ནི། །ཆོས་ཉིད་རང་གི་བྱང་ཆུབ་སེམས། །གཟུང་འཛིན་བྲལ་བའི་ཁྱད་པར་གྱིས། །བཙལ་དུ་<milestone unit="line" n="274.3"/>མེད་པའི་བདག་ཉིད་ཆེ། །ཕུང་པོ་ལྔ་ནི་རིགས་ལྔ་སྲ །རྩོལ་བསྒྲུབ་འདས་ཏེ་རང་ལ་རྫོགས། །ལྷུན་གྱིས་གྲུབ་པའི་ཁྱད་པར་གྱིས། །བཙལ་དུ་མེད་པའི་བདག་ཉིད་ཆེ། །རྣམ་ཤེས་བརྒྱད་ནི་སེམས་དཔའ་མུ །རྩོལ་<milestone unit="line" n="274.4"/>བསྒྲུབ་འདས་ཏེ་རང་ལ་རྫོགས། །སེམས་སུ་འདུས་པ་དམ་པ་སྟེ། །བཙལ་དུ་མེད་པའི་ཁྱད་པར་གྱིས། །བསྒྲུབ་ཏུ་མེད་པས་བདག་ཉིད་ཆེ། །རྣམ་ཤེས་བརྒྱད་ཀྱི་ཡུལ་བརྒྱད་ནི། །སེམས་མ་བརྒྱད་དུ་རང་ལ་<milestone unit="line" n="274.5"/>རྫོགས། །རྟོག་དང་བྲལ་བའང་ཁྱད་པར་གྱིས། །སྦྱང་དུ་མེད་པས་བདག་ཉིད་ཆེ། །རང་ལས་བྱུང་བའི་ཆོས་རྣམས་ནི། །དམིགས་པ་མེད་པའི་བྱང་ཆུབ་སེམས། །མི་དམིགས་པ་ཡིས་ཁྱད་པར་གྱིས། །བགྲོད་དུ་མེད་<milestone unit="line" n="274.6"/>པའི་བདག་ཉིད་ཆེ། །དེས་ན་བདག་ཉིད་ཆེ་བར་བཤད། །དེ་ཡིན་སངས་རྒྱས་ཆེ་བ་ནི། །དཔེ་དང་དོན་དང་རྟགས་དང་ནི། །ངེས་པ་དང་ནི་གཏན་ཚིགས་ལྔ། །ཁྱད་པར་ལྔ་ཡི་ཡིན་པ་ལྔའོ། །ཆོས་རྣམས་ཐམས་ཅད་<milestone unit="page" n="275"/><milestone unit="line" n="275.1"/>༄༅། །མ་ལུས་པའི། །དཔེ་ནི་ནམ་མཁའ་ཡིན་པ་སྟེ། །ནམ་མཁའ་སྤྱོད་ཡུལ་ཀུན་ལས་འདས། །མཚོན་དུ་མེད་པའི་ཁྱད་པར་གྱིས། །ནམ་མཁའི་དཔེ་ནི་ཁྱད་པར་ཆེ། །དོན་ནི་ཆོས་ཉིད་ཡིན་པ་སྟེ། །ཆོས་<milestone unit="line" n="275.2"/>ཉིད་དོན་ནི་སྐྱེ་མེད་ལས། །སྐྱེ་བའི་ཆོ་ འཕྲུལ་སངས་རྒྱས་ཀྱི། །དོན་ནི་ཆོས་ཉིད་དེ་ཡིན་ཏེ། །རྟགས་ནི་སེམས་ཉིད་འགག་མེད་ཡིན། །འགག་པ་མེད་པའི་བྱང་ཆུབ་སེམས། །མི་འགག་པ་ཡིས་ཁྱད་པར་<milestone unit="line" n="275.3"/>གྱིས། །རྟགས་ནི་ཆེ་བ་ཡིན་པར་བཤད། །ངེས་པ་དག་ལ་རྣམ་པ་གསུམ། །དཔེ་ནི་ནམ་མཁའ་ཡིན་པར་ངེས། །དོན་ནི་ཆོས་ཉིད་ཡིན་པར་ངེས། །རྟགས་ནི་སེམས་ཉིད་ཡིན་པར་ངེས། །ངེས་པ་དག་གིས་ཆེ་བར་བ་<milestone unit="line" n="275.4"/>ཤད། །གཏན་ཚིགས་དག་གིས་ཆེ་བ་ནི། །རྣམ་པ་ལྔ་རུ་ཤེས་པར་བྱ། །ཕུན་སུམ་ཚོགས་པ་རྣམ་པ་ལྔ། །མངོན་པར་ཆེ་བའི་གཏན་ཚིགས་སོ། །འབྱུང་ཆེན་ལྔ་དང་བྱང་ཆུབ་སེམས། །ཆོས་ཉིད་ཆེ་བའི་གཏན་ཚིགས་<milestone unit="line" n="275.5"/>སོ། །ཕུང་པོ་འབྱུང་བ་རྣམ་ཤེས་་ཡུལ། །གཞན་ལ་རག་མ་ལས་པ་ཡིན། །བདག་ཉིད་ཆེ་བའི་གཏན་ཚིགས་སོ། །དཔེ་དོན་རྟགས་དང་ངེས་པ་ནི། །ཡིན་པ་དག་གིས་གཏན་ཚིགས་སོ། །བསམ་མེད་དམིགས་མེད་<milestone unit="line" n="275.6"/>སྤྲོས་པ་མེད། །འདུས་མ་བྱས་པས་མཚོན་མེད་པས། །ཐམས་ཅད་སངས་རྒྱས་གཏན་ཚིགས་སོ། །གཏན་ཚིགས་ཆེ་བ་ཡིན་པར་བཤད། །ཐམས་ཅད་སངས་རྒྱས་ཆེ་བ་ཡང་། །བསམ་མེད་དམིགས་མེད་སྤྲོས་པ་<milestone unit="page" n="276"/><milestone unit="line" n="276.1"/>མེད། །མཚོན་དུ་མེད་དང་འདུས་པ་མེད། །རྣམ་པ་ལྔ་རུ་ཤེས་པར་བྱ། །ཆོས་ཉིད་བྱང་ཆུབ་སེམས་དེ་ལ། །གཟུང་འཛིན་མེད་པས་བསམ་དུ་མེད། །བསམ་མེད་ཁྱད་པར་འཕགས་ཏེ་ཆེ། །ཆོས་ཉིད་བྱང་ཆུབ་སེམས་</p></div1>
        </body>
    </text>
</TEI.2>