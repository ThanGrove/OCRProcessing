<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0896-text.xml">
    <teiHeader lang="tib">
        <fileDesc>
            <titleStmt>
                <title><!--bram ze gsang ba'i rgyud kyi rgyal po/-->བྲམ་ཟེ་གསང་བའི་རྒྱུད་ཀྱི་རྒྱལ་པོ།</title>
            </titleStmt>
            <publicationStmt lang="eng">
                <idno type="thdl">ngb-pt-0896-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=34.4; end=47.6--><milestone unit="line" n="34.4"/>ལ༷།། ༄༅། །རྒྱ་གར་སྐད་དུ། །བྲ་ཉ་མ་གུ་རྒྱ་ཏན་ཏྲ་རྭ་ཛ་ནཱ་མ། བོད་སྐད་དུ། བྲམ་ཟེ་གསང་བའི་རྒྱུད་ཀྱི་རྒྱལ་པོ་ཞེས་བྱ་བ། དཀོན་མཆོག་གསུམ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་<milestone unit="line" n="34.5"/>གཅིག་ན། བཅོམ་ལྡན་འདས་དགའ་ཚལ་ཆེན་པོ་ཡིད་དུ་འོང་བ་ན། །བཀྲ་ཤིས་པའི་ཤིང་དང་། མེ་ཏོག་དང་། བྱ་སྣ་ཚོགས་སྐད་འབྱིན་པ། རྔ་དང་ཅང་ཏེའུ་ལ་སོགས་པའི་སྒྲ་དང་། རྒྱན་སྣ་ཚོགས་ཀྱིས་བརྒྱན་པ་ན་<milestone unit="line" n="34.6"/>བཞུགས་ཏེ། དེའི་ཚེ་བཅོམ་ལྡན་འདས་རྡོ་རྗེ་འཛིན་པ་དང་། ལྷ་རྣམས་དང་། ཚངས་པ་དང་། བརྒྱ་བྱིན་དང་། གནོད་སྤྱིན་དང་། སྲིན་པོ་དང་། ལྷ་མ་ཡིན་དང་། དྲི་ཟ་དང་། མི་འམ་ཅི་དང་། ལྟོ་འཕྱེ་ཆེན་པོ་དང་།<milestone unit="page" n="35"/><milestone unit="line" n="35.1"/>༄༅། །བྲམ་ཟེའི་ཚོགས་དུ་མ་དང་ཐབས་ཅིག་ཏུ་འདུས་སོ། །དེ་ནས་འཁོར་དེ་རྣམས་ཀྱིས་མེ་ཏོག་དང་། སྤོས་དང་། མར་མེ་དང་། བྱུག་པ་དང་། རོ་དང་། སྒྲ་དང་། རེག་བྱ་སྣ་ཚོགས་པས་མཆོད་དོ། །དེ་ནས་<milestone unit="line" n="35.2"/>ལག་ན་རྡོ་རྗེ་ལ་ཕྱག་འཚལ་ཏེ། ལན་གསུམ་དུ་བསྐོར་བ་བྱས་ནས། སྤྱན་སྔར་པུས་མོ་བཙུགས་ཐལ་མོ་སྦྱར་ཏེ་མིག་གདངས་ཏེ། འདི་སྐད་ཅེས་རྩེ་གཅིག་ཏུ་ཞུས་སོ། །བཅོམ་ལྡན་སྐུ་གསུམ་ཁྱབ་པའི་བདག །འཁོར་<milestone unit="line" n="35.3"/>བ་ཐུགས་རྗེས་གཟུང་བའི་ཕྱིར། །བྲམ་ཟེའི་རྒྱལ་པོ་གསང་བའི་རྒྱད། །ཨེ་མའོ་མངོན་སྤྱོད་ཀྱི་ལས་ཀྱི་སྒོ་ནས་བདག་ལ་བཤད་དུ་གསོལ། ། ཞེས་ཆེད་དུ་ཞུས་སོ། །དེ་ནས་བཅོམ་ལྡན་འདས་སྐུ་བསྟན་སྤྱན་འཁོར་བ་<milestone unit="line" n="35.4"/>ལ་གཟིགས་ནས། ཞལ་འཛུམ་པ་མཛད་ཅིང་འདི་སྐད་ཅེས་གསུངས་སོ། །འཁོར་བའི་སེམས་ཅན་ཐམས་ཅད་ལ། །ཕན་གདགས་པ་དང་ཚར་བཅད་པ། །དེ་ལ་བྲལ་ཟེ་རྒྱལ་པོའི་ཁམས། །དེ་ནི་ང་ཡིས་བཤད་ཀྱིས་<milestone unit="line" n="35.5"/>ཉོན། །ཅེས་གསུངས་ཏེ་རབ་ཏུ་དགྱེས་སོ། །བྲམ་ཟེ་གསང་བའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་ཡང་དག་བཤད་བྱ་བ། །བཀྲ་ཤིས་ཡིད་འོང་ཕྱིན་པ་དང་། ། གཙང་ཞིང་ཉམས་དགའ་བྲམ་<milestone unit="line" n="35.6"/>ཟེའི་གནས། །ཡོངས་སུ་དག་པའི་ས་དག་ལ། །གྲུ་བཞི་ཉམས་བྱ་མདའ་གང་ཚད། །དྲི་ཡིས་ལེགས་བྱུགས་ཐིག་གིས་གདབ། །སྣཚོགསཔཡིཚོནརྩིཡིས། །འདབ་བརྒྱད་མུ་ཁྱུད་གྲུ་ཆད་དང་། །སྒོ་ཡི་རྒྱན་རྣམས་<milestone unit="page" n="36"/><milestone unit="line" n="36.1"/>རྫོགས་པར་བྲི། །དབུས་སུ་རིན་ཆེན་བུམ་པ་དགོད། །ནང་དུ་བུམ་པའི་རྫས་རྣམས་གཞུག །མགུལ་དུ་ཟོམ་བུ་གཏོང་བའི་ནང་ན། །དགོས་པའི་སྨན་རྣམས་ཚང་བར་བསག །མངར་གསུམ་རྩ་ཡི་སྙིང་པོ་དང་། །གུར་<milestone unit="line" n="36.2"/>ཀུམ་ཆུ་ཡི་སྙིང་པོ་བྲི། །དངོས་གྲུབ་འདོད་པའི་བྱང་བུ་དེ། །བྲུམ་བུ་ནང་དུ་སྦ་བར་བྱ། །དར་དང་རིན་ཆེན་ནོར་བུ་དང་། །སྣ་ལྔ་ཚོན་གྱི་སྐུད་པས་གདགས། །སྟེང་དུ་གདུགས་ཀྱིས་བཀབ་ལ་གཞག །ཕྱོགས་བཞིར་<milestone unit="line" n="36.3"/>མདའ་བཞི་དར་སྣ་བཞི། །མཚམས་སུ་གསལ་བའི་མེ་ལོང་བཞི། །གྲྭ་བཞིར་གྲི་བཞི་བཙུགས་ལ་བཞག ཁྱམས་སུ་གཏོར་ཆུ་གཙང་མ་བཞི། །སྒོ་བཞི་མདུང་ལ་རྔ་མ་གདགས། །རྒྱན་རྣམས་ཀུན་གྱིས་རབ་བརྒྱན་<milestone unit="line" n="36.4"/>ནས། །འདི་ནི་བྲམ་ཟེ་སྒྲུབ་པ་ཡི། །དཀྱིལ་འཁོར་ཡིན་པར་ང་་ང་་ས་བཤད། །ཅེས་བྲམ་ཟེ་གསང་བའི་དཀྱིལ་འཁོར་དང་སྒྲུབ་པའི་རྫས་དགོད་པའི་ལེའུ་སྟེ་གཉིས་པའོ།། །།དེ་ནས་ཡང་དག་བཤད་བྱ་བ། བྲམ་<milestone unit="line" n="36.5"/>བྲེ་རིགས་ཀྱི་དངོས་པོ་ཡིས། །བཀྲ་ཤིས་དཀྱིལ་འཁོར་ལེགས་བྱས་ཏེ། །དགོས་པའི་རྫས་རྣམས་ཚོགས་ནས་ཀྱང་། ཁྲུས་བྱས་ཀུ་ཤའི་སྟན་ལ་འདུག །སྟོང་ཉིད་སྙིང་རྗེའི་ སྙིང་པོ་ལས། །བུམ་པར་རང་ཉིད་བྲམ་<milestone unit="line" n="36.6"/>ཟེའི་བསམས། །དབུ་ལ་རྒྱལ་པའི་སྐུ་སྤྲུལ་ནི། །རིགས་ཀྱི་ཁྱུང་ཆེན་སྡེ་ལྔ་བསྐྱེད། །ཕྱོགས་ཀྱི་པདྨ་རེ་རེ་ལ་བྲམ་ཟེ་ཆོས་ཀྱི་དུས་ལྷ་བུ་དང་། །བྲམ་ཟེ་འཇིགས་པ་སྐྱོབ་བྱེད་གསེར་བཙོ་མ་ལྟ་བུ་དང་། ། བྲམ་ཟེ་འདུལ་<milestone unit="page" n="37"/><milestone unit="line" n="37.1"/>༄༅། །བྱེད་སལ་བ་བྱེ་རུ་བཅག་པ་ལྟ་བུ་དང་། །བྲ་ཟེ་འདུལ་བྱེད་མུན་པ་ནག་པོ་ལྟ་བུའོ། །མཚམས་ཀྱི་པདྨ་རེ་རེ་ལ་བྲ་མ་དྷ་རི་དང་། པདྨ་དྷ་རི་དང་། ལང་སྒྱུ་དྷ་རི་དང་། ཁ་ཀྲ་མའོ། །གྲྭ་བཞིར་གྱད་ནི་<milestone unit="line" n="37.2"/>བརྗོད་པའི་གྱད་དང་། རྔམ་པའི་གྱད་དང་། སྟོབས་ཀྱི་གྱད་དང་། སྤ་བའི་གྱད་ཆེན་པོའོ། །བར་ཁྱམས་ལ་འཁོར་བསེ་ཕུབ་ཅན་དང་། ཁྲེང་ཕུབ་ཅན་ལྔ་བརྒྱ་རྩ་གཅིག་གོ །སྒོ་བཞིར་དམག་དཔོན་ཆེན་པོ་བརྒྱ་<milestone unit="line" n="37.3"/>འདུལ་དང་། སྟོང་དཔོན་དང་། ཁྲི་གཟིག་དང་། འབུམ་པ་རྒྱའོ། །དེ་ནས་ཀྱང་སྨན་ཅིང་རྟག་པར་བསམ་མོ། །དེ་ནས་སྤྱན་དྲང་བ་མཆོད་པ་ཀུན་དབུལ་ཏེ། ཚིག་གི་བར་མ་ཆད་པར་སྙིང་པོ་སུ་ལེ་ཅན་གྱིས། ཞལ་ལྔ་<milestone unit="line" n="37.4"/>བདུན་ཉི་ཤུའི་བར་དུ་རྟགས་དང་བསྟུན་ཞིང་བསྒྲུབ་པར་བྱའོ། །འདིར་ནི་བྲམ་ཟེ་འཁོར་བཅས་རྣམས། །སྒྲུབ་པ་ཡིན་པ་ང་ཡིས་བཤད། །བྲམ་ཟེ་གསང་བའི་རྒྱུད་ལས། བྲམ་ཟེ་སྒྲུབ་པའི་ལེའུ་སྟེ་གསུམ་<milestone unit="line" n="37.5"/>པའོ།། །།དེ་ནས་ཡང་དག་བཤད་བྱ་བ། །བྲམ་ཟེ་སྒྲུབ་པའི་རྟགས་བསྟན་པ། །རབ་དང་འབྲིང་དང་ཐ་མ་འབྱུང་། །དེ་ཡང་ལས་དང་པོ་འཕོ་བའི་ཁྱད་པར་ལས། །དམ་ཚིག་རྫས་ཀྱི་ཁྱད་པར་དང་། །སྒྲུབ་པ་བློ་ཡི་<milestone unit="line" n="37.6"/>ཁྱད་པར་གྱིས །གོང་དུ་བསྟན་པ་བཞིན་དུ་འབྱུང་། ། རབ་ནི་དངོས་སུ་སྟོན་པ་སྟེ། །འདི་ནི་མི་འབྱུང་མི་སྲིད་དོ། །འབྲིང་ནི་མྱུར་དུ་འབབ་པ་ཡིན། །འདི་ལའང་རྣམ་པ་གསུམ་དུ་འབྱུང་། །སྐུ་ཡི་སྒོ་ནས་རྟགས་བསྟན་<milestone unit="page" n="38"/><milestone unit="line" n="38.1"/>པ། །འཕར་དང་གར་དང་རྩེ་བ་འབྱུང་། །གསུང་གི་སྒོ་ནས་བབས་བསྟན་པ། །ཐོགས་མེད་སང་ཀྲི་ཏ་ཡི་སྐད། །རྒོད་ཅིག་རྒོད་ཅིག་ཅར་བར་འགྱུར། ། སྐབས་སུ་འཚིག་ཅིང་སྨྲ་བར་འགྱུར། །དེ་ཡི་བྱེ་བྲག་ཤེས་གྱུར་<milestone unit="line" n="38.2"/>ནས། །ཕྱི་བྱུང་བ་ན་སྔོན་དུ་སྨྲའོ། །ཐུགས་ཀྱི་སྒོ་ནས་རྟགས་བསྟན་པ། །རང་གི་རྒྱུད་ལ་རྟོག་མེད་སྐྱེ། །བདག་དང་གཞན་གྱིས་རིག་པ་ནི། །ཐོགས་མེད་རང་གི་སེམས་ལ་འཆར། །རྨི་ལམ་དུ་ཡང་སླུ་མི་སྲིད། །མཐའ་<milestone unit="line" n="38.3"/>མ་དབང་པོའི་སྤྱོད་ཡུལ་དུ། །སྲིད་པ་འཆར་བར་ཐེ་ཚོམ་མེད། །གཞན་ཡང་སྒྲུབ་རྟགས་སྣ་ཚོགས་པ། །ཡིད་གཉིས་ཐེ་ཚོམ་སྤངས་ན་འབྱུང་། །དེ་ནི་བྲམ་ཟེ་སྒྲུབ་པའི་རྟགས། །ངེས་པར་ཡིན་པར་ང་ཡིས་<milestone unit="line" n="38.4"/>བཤད། །བྲམ་ཟེ་གསང་བའི་རྒྱུད་ལས། བྲམ་ཟེ་སྒྲུབ་པའི་རྟགས་བསྟན་པ་སྟེ་ལེའུ་བཞི་པའོ།། །།དེ་ནས་ཡང་དག་བཤད་བྱ་བ། །བདག་བསྲུང་བ་དང་གཞན་བསྲུང་པའོ། །བདག་བསྲུང་བྲམ་ཟེ་དྲན་པ་<milestone unit="line" n="38.5"/>སྐྱེད། །སྤྱན་དྲང་མཆོད་ཅིང་གསོལ་བ་གདབ། །སྔགས་ཀྱི་རྒྱུད་ལ་གནས་པར་བྱའོ། །གཞན་ཡང་འགྲོ་བ་སེམས་ཅན་ལ། །གདོན་རིགས་ཐམས་ཅད་རྣམ་པར་འཚེ། །དེ་དག་བསྲུང་བར་བྱ་བའི་ཕྱིར། །རྫས་དང་<milestone unit="line" n="38.6"/>སྔགས་དང་ཏིང་འཛིན་དང། །ཐབས་ཀྱི་སྦྱོར་བར་བསྲུང་བར་བྱའོ། ། རྫས་ཀྱི་བསྲུང་བ་འདི་ལྟར་ཡིན། །རྟེན་གྱི་བསྲུང་པ་མཆོག་ཏུ་བཤད། །གཞན་ལ་སྦྱོར་བ་འདི་གསུམ་བྱ། །བྱུག་དུག་བསྲུང་བར་བྱས་པའོ། །ག་<milestone unit="page" n="39"/><milestone unit="line" n="39.1"/>༄༅། །བུར་ཙན་དན་དཀར་པོ་དང་། །གླ་རྩི་ར་དཀར་འོ་མས་བྱུག །མི་ཆེན་ཤི་བའི་བོ་ཏོ་དང་། །གུ་གུལ་སྐྱེ་ཚེ་ཡུངས་ནག་དང་། །རྟ་བོང་རྣམས་ཀྱི་རི་ལུས་བསྲེག །གསེར་གཡུ་བྱུ་རུ་མུ་ཏིག་རྣམས། །མ་རྨས་<milestone unit="line" n="39.2"/>པ་ཡིས་བསྲུང་བར་བྱ། །བུ་རྩིར་ཐལ་ཆེན་སྐྱེ་ཚེར་བཅས། །གདོན་གྱི་རིགས་རྣམས་བསྲུང་བའི་མཆོག །གླ་རྩི་ཤུ་དག་མུ་ཟི་དང་། ། ཤིང་ཀུན་བཅས་པས་ཀླུ་རྣམས་ཐུབ། །ཙན་དན་རྣམ་གསུམ་ག་བུར་དང་། །བླ་བ་<milestone unit="line" n="39.3"/>སྐྱེ་ཚེ་ཏིག་ཏ་རྣམས། །འདིར་བཅས་ནད་རྣམས་བསྲུང་བར་འགྱུར། །སྔགས་ཀྱི་བསྲུང་བ་བྱ་ཐབས་ལ། །ས་ལི་དྲག་ཏུ་བརྗོད་བྱ་ཞིང་། །མཐའ་རྟེན་སྔགས་ཀྱི་ཤམ་བུ་གདགས། ་་ས་ནག་རྒྱལ་པོས་བྲབ་པ་<milestone unit="line" n="39.4"/>ཡིས། །གདོན་དང་ཕྲེལ་བར་ཐེ་ཚོམ་མེད། །ཏིང་འཛིན་བྲམ་ཟེ་ལ་གནས་ཤིང་། །སྔགས་ཀྱི་ཡི་གེ་བྲམ་ཟེའི་ཚོགས། །དུ་མས་དེ་ཡི་ལུས་ལ་ཞུགས། །དྲག་ཤུལ་དཔག་མེད་དུ་མ་བྱེད། །མེ་ཡི་ཕུང་པོས་ནད་རྣམས་<milestone unit="line" n="39.5"/>སྦྱོང་། །ཐབས་ཀྱི་སྦྱོར་བས་བསམ་མི་ཁྱབ། །བྲམ་ཟེ་སྒྲུབ་པའི་རྣལ་འབྱོར་པས། །སྔགས་ཀྱི་ཐོར་བུ་ལྷ་དང་བཅས། །སོ་སོའི་རྫས་ལ་རྟེན་ནས་ཀྱང་། །བཟླས་པ་ཙམ་གྱིས་བསྲུང་བར་འགྱུར། །བྲམ་ཟེའི་རྒྱལ་<milestone unit="line" n="39.6"/>པོའི་ཐུགས་རྗེ་ཡིས། །བསྲུང་བ་ཡིན་པར་ང་ཡིས་བཤད། །བྲམ་ཟེ་གསང་བའི་རྒྱུད་ལས། བསྲུང་བའི་ལེའུ་སྟེ་ལྔ་པའོ།། །།དེ་ནས་ཡང་དག་བཤད་བྱ་བ། །བྲམ་ཟེ་དབབ་པའི་སྦྱོར་བ་ནི། ཁེན་ཏུ་གཙང་བའི་བྲ<milestone unit="page" n="40"/><milestone unit="line" n="40.1"/>སྟན་ལ། ཁྲུས་བྱས་པྲ་ཡི་སྟན་ལ་བ་ཞུག །བྲམ་ཟེ་རྒྱལ་པོ་འཁོར་དང་བཅས། །མཐུན་པའི་རྫས་ཀྱིས་མགུ་བྱས་ལ། །བདག་ཉིད་དེ་ཡི་སྦྱོར་ལྡན་པས། །བར་ཆོད་གསལ་བའི་ཆོ་ག་བྱ། །འཇིག་རྟེན་འདས་དང་འཇིག་<milestone unit="line" n="40.2"/>རྟེན་པའི། །མཐོལ་བཤགས་བཟོད་གསོལ་དག་པར་བྱ། ། དེ་ནས་བདག་ཉིད་ཁྱུང་དུ་བསྐྱེད། །པྲ་སྟན་སྟོང་པའི་ངང་ཉིད་ལས། །བྲམ་ཟེ་ལྕམ་དྲལ་དུ་མར་བསམ། །བདག་ཉིད་ཁྱུང་ཆེན་རྒྱལ་པོ་ཡིས། །སྔགས་རྒྱུན་<milestone unit="line" n="40.3"/>དྲག་པོ་ཤ་རེ་བཟླས། །སྐབས་སུ་ཕྱག་རྒྱ་བསྒྱུར་བྱ་ཞིང་། །བྲམ་ཟེ་ལྕམ་དྲལ་མིང་ནས་བོད། །མྱུར་དུ་སྨྲོས་ཞེས་དྲག་ཏུ་བརྗོད། །འབྲུ་མཆོག་གདོན་དུ་གཏོར་མ་བྱའོ། ། དེས་ནི་སྨྲ་བར་གདོན་མི་ཟ། །དང་པོ་རྒྱ་གར་<milestone unit="line" n="40.4"/>བྲམ་ཟེ་སྐད། །དེ་ནས་བོད་སྐད་གང་དུ་འབྱུང་། །སྔ་ཕྱི་གཉིས་སུ་སྨྲ་བའི་མཆོག །དེ་ཡང་དམ་ཚིག་གཙང་བ་གཅེས། །བྲམ་ཟེ་ལྕམ་དྲལ་དུ་མ་འདིས། །མྱུར་དུ་འབབ་པར་ང་ཡིས་བཤད། ། བྲམ་ཟེ་གསང་བའི་རྒྱུད་<milestone unit="line" n="40.5"/>ལས། དབབ་པའི་ལེའུ་སྟེ་དྲུག་པའོ།། །།དེ་ནས་ཡང་དག་བཤད་བྱ་བ། །བྲམ་ཟེ་སྒྲུབ་པས་མཐོང་བ་འབྱུང་། །དེ་ཡང་གསལ་བར་བྱ་བ་ནི། །མདུན་དུ་ས་གཙང་མཎྜལ་བྱ། །ཙན་དན་དཀར་པོའི་ལྡེ་གུས་<milestone unit="line" n="40.6"/>བྱུག །སྟེང་དུ་རིན་ཆེན་ཟོམ་བུ་གཞག །མཐོང་དུ་མཐོང་བའི་སྦྱོར་བ་བྱ། །དེ་ལ་སྒྲོ་བཙུགས་དར་སྣ་གདགས། །གསལ་ལེའི་སྔགས་བྲིས་སྒོ་བཏགས་ལས་ཀུན་བྱེད། །མཆོད་པའི་རྫས་ཀྱང་བསྟར་ལ་བཞག ཁྲུས་<milestone unit="page" n="41"/><milestone unit="line" n="41.1"/>༄༅། །བྱས་པར་ཆོད་བགེགས་བསལ་བ། །བྲམ་ཟེའི་ཏིང་འཛིན་གསལ་བ་ཡིས། །སྤྱན་དྲང་མཆོད་ཅིང་གསོལ་བ་གདབ། །རྒྱུན་སྔགས་དྲུག་ཏུ་སལ་ལེ་བརྗོད། །བྲམ་ཟེ་དང་ནི་ལྕམ་མོ་ཀུན། །སྔགས་ཟློས་<milestone unit="line" n="41.2"/>དབང་པོའི་དངས་མའི་བབས། །མེ་ལོང་ཕྱིས་ཀྱིས་སྟོན་པར་བསམ། །དེས་ནི་གསལ་བར་འགྱུར་བ་ཡིན། །དེས་ཀྱང་གསལ་བར་མ་གྱུར་ན། །ཐབས་ཀྱི་སྦྱོར་བ་ཤེས་པར་བྱ། །རིམས་ཀྱིས་གང་གསལ་ལྕམ་མོ་<milestone unit="line" n="41.3"/>ལ། །གསོལ་བ་གདབ་ཅིང་དྲག་ཏུ་བསྒྲུབ། །བྲམ་ཟེའི་ལྕམ་མོ་བསྒྲུབ་ཀྱི་བར། །སྔགས་ཀྱི་ཤམ་བུ་སོ་སོར་གདགས། །དེ་ཡིས་མྱུར་དུ་མཐོང་བར་འགྱུར། །ཡང་ན་ལྕགས་ཀྱིས་འབྱུང་བར་འགྱུར། །ཐེ་ཚོམ་ཅན་གྱིས་<milestone unit="line" n="41.4"/>མི་སྒྲུབ་པོ། །དམ་ཚིག་ཅན་གྱིས་མྱུར་བསྒྲུབས་ན། ། སྣང་བརྗོད་མངོན་ཤེས་ང་ཡིས་བཤད། །བྲམ་ཟེ་གསང་བའི་རྒྱུད་ལས། མཐོང་བའི་ལེའུ་སྟེ་བདུན་པའོ།། །།དེ་ནས་ཡང་དག་བཤད་བྱ་བ། ཁུ།ད་འདིར་<milestone unit="line" n="41.5"/>ཞུགས་པའི་བློ་ལྡན་གྱིས། །བླ་མེད་གསུམ་ལྡན་བླ་མ་ལ། །མཐུན་པའི་གྲོགས་དང་དཀར་མའི་ཆོས། །བྲམ་ཟེ་གསང་བའི་ལྷ་ཚོགས་ལ། །གུས་ཤིང་གཏོར་ཐོད་རྩེ་བ་ཡིས། །དབང་དང་རྗེས་གནང་འབད་པས་<milestone unit="line" n="41.6"/>བླང་། །སྐུ་གསུང་ཐུགས་ཀྱི་དམ་ཚིག་ལ། །ལུས་ངག་ཡིད་ཀྱིས་བསྲུང་བར་བྱ། །ནག་པོས་སྤངས་ཤིང་དཀར་པོས་སྤེལ། །དེ་ནི་སྤྱི་ཡི་དམ་ཚིག་ཡིན། །རྫས་རྣམས་མེད་དམ་མ་ཚང་ན། །བསྒྲུབས་ཀྱང་འགྲུབ་པར་མི་<milestone unit="page" n="42"/><milestone unit="line" n="42.1"/>འགྱུར་རོ། །དགོས་པའི་རྫས་ལ་བརྟེན་ནས་ཀྱང་། །བྲམ་ཟེ་རྒྱལ་པོ་གསང་ཞིང་བསྒྲུབ། །ཏ་དབུ་ར་ནི་རྒྱུན་དུ་རྡུང་། ཁ་ཟས་གཙང་མ་བསྟེན་བྱ་ཞིང་། །རྟག་ཏུ་ཁྲུས་ལ་གནས་པར་བྱ། ཁྲ་ཆང་སྒོག་པ་སྤང་བྱ་<milestone unit="line" n="42.2"/>སྟེ། །གོས་དང་ཟས་རྣམས་འདྲེ་མི་བྱ། །ཨང་བགགས་ཀྱིས་རླབ་པར་བྱ། །ཐབ་གཞོབ་མི་གཙང་མཁོན་པ་ལྟར། །ཡུགས་སུ་རྣོལ་ལ་ཉེ་མི་བྱ། །ཉམས་ལ་དགྲ་ལྟར་གཟེར་བ་སྟེ། །འདི་ནི་ཁྱད་པར་དམ་ཚིག་<milestone unit="line" n="42.3"/>ཡིན། ཁུབ་ནས་ཐབས་ཀྱིས་རིམ་ཤེས་བྱ། ། དམ་ཚིག་ཉམས་ན་མི་གྲུབ་པས། །གསོ་བའི་ཆོ་ག་ཤེས་པར་བྱའོ། །དམ་ཚིག་གཙོ་བོར་མི་འཛིན་ཅིང་། །ཐེ་ཙོམ་ཡིད་གཉིས་སྦྱོད་པ་ཙོག །སྒྲུབ་ཀྱང་འགྲུབ་པར་མི་<milestone unit="line" n="42.4"/>འགྱུར་རོ། །དེ་བས་འདི་ལ་གནས་པར་བྱ། །བསྲུང་དང་སྤངས་དང་གསང་བའོ། །དམ་ཚིག་ཡིན་ཞེས་ང་ཡིས་བཤད། །བྲམ་ཟེ་གསང་བའི་རྒྱུད་ལས། བསྲུང་བའི་དམ་ཚིག་གི་ལེའུ་སྟེ་བརྒྱད་པའོ།། །།དེ་ནས་<milestone unit="line" n="42.5"/>ཡང་དག་བཤད་བྱ་བ། །བྲམ་ཟེ་རྒྱལ་པོའི་སྔགས་བསྟན་པ། །སྒོ་གསུམ་མཐའ་སྦྱོར་ལྡན་པ་ཡིས། །གསང་ཞིང་རྒྱུན་དུ་བསྒྲུབ་པ་ནི། །ཨོ་ཀུ་ཀུ་ར༷། མང་སྐུ་ར༷་ཞ་དེ། ཀུ་ས་ར། མེ་ལོང་ཤོལ་ཙེ་ཁང་ཤོལ་ཏ། ལོ་ཤོལ་<milestone unit="line" n="42.6"/>རྩོ། ཧུ༷་ཧུ༷་ཕཊ་ཕཊ་སྲུ་ཧྭ། སྒྲཏོགཏིགཏིག སྒྲདུབྲགཉག སྦྱ་ཐུ་གྭ་ཏྭ་མུ་ས་ལེ་ཧུ༷་ཧུ༷་ཕཊ་གྲྭ་ཧྭ། འདི་ནི་སྔགས་ཀྱི་རྒྱལ་པོ་སྟེ་ལས་ཐམས་ཅད་པའོ། །ཨོ་ཀུ་ཀུ་ར༷་ཧུ༷་ཕཊ། ཨོ་མ༷་ཀུ་རུ་ཧུ༷་ཕཊ། ཨོ་ཞ་ར་ཏེ་ཧུ༷་ཕཊ། ཨོ་<milestone unit="page" n="43"/><milestone unit="line" n="43.1"/>༄༅། །ཀུ་ས་ར་ཧུ༷་ཕཊ། བྲམ་ཟེ་ཆེན་པོ་བཞིའི་སྔགས་སོ། །ཨོ་པྲ་མ་དྷ་རི་ཧུ༷། ཨོ་པདྨ་དྷ་རི་ཧུ༷། ཨོ་ལྷ་ཀུ་དྷ་རི་ཧུ༷། ཨོ་ཁ་ཀྲ་མ་དྷ་རི་ཧུ༷། ལྕམ་མོ་ཚན་མོ་བཞིའི་སྔགས་སོ། ། ཨོ་ཏབྱ་ཐུ། ཧ་ན་ཧ་ན་སྟུན་དྷི་ལ་ཧུ༷་<milestone unit="line" n="43.2"/>ཕཊ། གྱད་མོ་བཞིའི་སྔགས་སོ། །ཨོ་སྟི་སྟ་ཧ་ར་མར་སྙེ་ཝ་ཐེན་ཧུ༷་ཕཊ། འཁོར་མང་པོའི་སྔགས་སོ། །ཨོ་བཛྲ་ཧུ༷་ཧུ༷། བ༷་ཧུ༷་ཧུ༷་ཕཊ། དམག་དཔོན་ཆེན་པོ་བཞིའི་སྔགས་སོ། །ཨོ་ཨུ༷༷ཧུ༷། ཁུ་ཁུ་ཁུ་ཧི་ཁུ་ཧི་གྲྭ་ཧྭ། གཏོར་<milestone unit="line" n="43.3"/>མ་སྤྱིན་པའི་སྔགས་སོ། ཁྲན་ཏིང་ཀུ་རུ་གྲྭ་ཧྭ། ཚུརྨྱི་ཀུ་རུ་སུ་ཧྭ། པ་ཤ༷་ཀུ་རུ་སྲུ་ཧྭ། བཱ་ར་ཡ་ཕཊ། བྲམ་ཟེའི་ལས་སྔགས་སོ། །སོ་སོའི་རྫས་ལ་རྟེན་ནས་ཀྱང་། །སྦྱར་བས་གྲུབ་པ་ཐེ་ཚོམ་མེད། །གཞན་ཡང་བྲམ་ཟེའི་<milestone unit="line" n="43.4"/>ཚོགས་དང་ནི། ། ལྕམ་མོ་དེ་དག་གང་རུང་གིས། །ཞེས་དྲག་ཏུ་བསྐྱེད་པར་བྱ། །སྔགས་རྒོད་སྣ་ཚོགས་བཟླས་གྱུར་ན། །གང་ལ་བརྩམས་པ་འགྲུབ་པར་འགྱུར །བྲམ་ཟེ་འཁོར་བཅས་སྒྲུབ་པ་ཡི། །གསང་སྔགས་<milestone unit="line" n="43.5"/>ཡིན་ཞེས་ང་ཡིས་བཤད། །བྲམ་ཟེ་གསང་བའི་རྒྱུད་ལས། སྔགས་བསྟན་པའི་ལེའུ་སྟེ་དགུ་པའོ།། །།དེ་ནས་ཡང་དག་བཤད་བྱ་བ། །དམ་ཚིག་ཤེལ་ལྟར་དག་པ་ཡིས། །དབང་དང་རྗེས་གནང་ཐོབ་བྱ་སྟེ། །<milestone unit="line" n="43.6"/>དགོས་པའི་རྫས་རྣམསཀུནཚོགསནས། །ཐེ་ཚོམ་ཡིད་གཉིས་སྤངས་པ་ཡིས། །བྲམ་ཟེའི་རྒྱུད་ནས་འབྱུངབཞིནདུ། །ལནགྲངས་དུ་མ་བསྒྲུབ་ནས་ཀྱང་། །དོན་མེད་འགྲུབ་པར་མ་གྱུར་ན། །དང་པོ་ཨར་ལ་གཏད་<milestone unit="page" n="44"/><milestone unit="line" n="44.1"/>པར་བྱ། །རི་ཕུག་ནགས་ སམ་དགོན་པ་སྲ །ས་བཟང་རིན་ཆེན་འདར་བ་ལ། །དཀར་གསུམ་མངར་གསུམ་ཆུ་ཡིས་བྱུག །དེ་ལ་བྲམ་ཟེ་ལྷ་རྣམས་ཀྱི། །འདྲ་འབག་བྱས་ལ་སྙིང་པོ་གཞུག །རང་རང་གནས་ལ་<milestone unit="line" n="44.2"/>ལེགས་པར་གཞག །གཙུག་ཏུ་མཁའ་ལྡིང་མཚན་མ་དགོད། །ལྕགས་ཀྱུ་ཞགས་པས་དགུག་ཅིང་བསྟིམ། །མཐུན་རྫས་རྣམས་ནི་སོ་སོར་བཏབ། །བདེན་པའི་ཚིག་གི་ལེགས་པར་དགོད། །དེ་ནས་བདག་ཉིད་ཁྱུང་<milestone unit="line" n="44.3"/>ནག་གིས། །སྤྲུལ་པ་ནག་པོ་གྲངས་མེད་སྤྲོ། །སྤྱི་བོར་མཆུ་བཙུགས་རྩ་ནས་ལེན། །ལྕགས་པར་ནག་པོ་སྙིང་ལ་གཏད། །ལུས་འདར་ང་རོ་དམྱལ་ཐག་གཅོད། །དེ་ནས་ལན་འགའ་འདི་ཡང་བཟླས། ཁུ༷།་ཀྲུ༷་ཀྲུ༷་ས་ས་<milestone unit="line" n="44.4"/>ར་ག་རུ་ཌ་ཙ་ལེ་ས་མ་ཡ་ཧུར་ཧུར། ཅེས་མང་དུ་མིང་རུ་་་་། །བྲམ་ཟེ་སྙིང་རེ་རྗེ་སྟེ་འདི་ནི་ཤིན་ཏུ་གསང་བའོ། ཁུ།བ་ནས་ལས་རྣམས་མི་བྱེད་ན། །ཨར་ལ་གཏད་པའི་ལས་བྱ་སྟེ། །སྙིང་ཁར་ ཙི་ཏྲ་གཏད་ལ་<milestone unit="line" n="44.5"/>མནན། །ཤ་ཁྲག་དམར་གྱི་གཏོར་མ་གཏང་། །དེ་དུས་སྔགས་ཀྱི་སྒྱུར་ལྡོག་བྱ། །ང་རོ་དྲག་ཏུ་འབྱུང་བར་བྱའོ། །ཤིན་ཏུ་སྙིང་རེ་རྗེ་སྟེ་རབ་ཏུ་གསང་བར་བྱའོ། །དབབ་མཐོང་བྱེད་དུ་མ་འདོད་ན། །འདི་ལྷར་གནད་ལ་<milestone unit="line" n="44.6"/>བོད་བར་བྱ། །ཟོམ་བུ་གཡོན་དུ་སླད་ལ་བསྐོར། །ཨ་ཙི་ཏ་ཧུ༷། ས་མ་ཡ། པྲ་མ་དྷ་རི་ཕོབ། པྲ་མ་དྷ་རི་ཕོབ། གསལ་བར་སྟོན། བྲམ་ཟེ་ཉོན་རེ་མོངས་ཏེ། གསལ་བར་གཉེར་གཏད་པའོ། །འགྲོ་བ་མི་ཡིས་མཐོང་མི་<milestone unit="page" n="45"/><milestone unit="line" n="45.1"/>༄༅། །མཐོང་། །ཨན་མ་འཛངས་མ་རྣམ་པར་ཚུགས། །ཨོ་ཨ་ལེ་བི་ལེ། བྷ་ར་སྟོ་ར་བྷ་བྷ་ཀྟ་སྟེ་ས། དེ་མི་གྲྭ་ཧྭ། འདི་ནི་གསང་བ་དམ་པའོ། །མཛེ་མོ་གསོ་ན་ཐུབ་པ་ཐུབ། །བྱ་ནག་སྒོ་ང་གཏོར་མར་ཆུག །ཨོ་<milestone unit="line" n="45.2"/>ཏྲེག་པོར་ཁུག་མུག ཐུམ་རིལ་སྲུ་ཧྭ། འདི་ནི་གསང་བའི་དམ་པའོ། །འབྱུང་པོ་འདུལ་ན་ཐུབ་མ་ཐུབ། །མར་སྙིང་ཚིལ་སྙིང་མེ་ལ་བོར། །ཨོ་ཐ་ཡ་ཟ་ཐབས་སོད། །སྐྲུངས་ཐ་བྱི་གླང་སད། །ཅིསྟ་ཁུང་སོད། རྐུན་མོ་གང་<milestone unit="line" n="45.3"/>ཡིན་གཟུང་མི་གཟུང་། །རི་ལུའམ་ཀྱོང་བུ་ཆུ་ལ་ལྟོས། །དེ་ནི་གསང་བ་དམ་པ་དེ། །དེ་རྣམས་གཞན་གྱིས་མཐོང་བའམ ཐོས་པ་མེད་པར་བྱ་བའི་ཕྱིར། །གསང་བ་ཡིན་པ་ང་ཡིས་བཤད། །བྲམ་ཟེ་གསང་བའི་<milestone unit="line" n="45.4"/>རྒྱུད་ལས། ཡོངས་སུ་གསང་བའི་ལེའུ་སྟེ་བཅུ་པའོ།། །།དེ་ནས་ཡང་དག་བཤད་བྱ་བ། །འགྲོ་བ་རྗེས་སུ་གཟུང་བྱའི་ཕྱིར། ། ལས་དང་མཐུན་པའི་ཐབ་ཁུང་ནི། །དཀར་སེར་དམར་ནག་མཐོ་གང་ཚད། ། ཟླུམ་པོ་<milestone unit="line" n="45.5"/>གྲུ་བཞི་ཟླ་གམ་ཚད། །ཟུར་གསུམ་པ་ཡི་དབྱིབས་སུ་བྱ། ཁུག་པ་སྐྱེར་པ་མཛོ་མོའི་ཤིང། །དུག་གི་ཤིང་ངམ་ཚེར་བ་ཙེར། །བྲམ་ཟེ་དཀར་སེར་དམར་ནག་བཞི། །ཐབ་ཏུ་བསམ་ཞིང་མེ་ཡིས་གང་། ཁ་དོག་དཀར་<milestone unit="line" n="45.6"/>ཞིང་དྲི་ཞིམ་པ། །རོ་ཡང་མངར་བ་ཞི་བའི་རྫས། །རོ་ཡང་སྐ་བ་རྒྱས་པའི་རྫས། ཁ་དོག་དམར་ཞིང་དྲི་ཡང་ཆུང་། །རོ་ཡང་སྒྱུར་ལ་དབང་གི་རྫས། ཁ་དོག་ནག་རྩུབ་དྲི་ཡང་ཆེ། །རོ་ཡང་ཁ་བ་དྲག་པོའི་རྫས། །བྲམ་<milestone unit="page" n="46"/><milestone unit="line" n="46.1"/>ཟེ་སྤྱན་དྲང་མེ་ལྷ་མཆོད། །གང་ཡིན་པ་དང་མཐུན་པར་བསྲེག །བྲམ་ཟེ་སྒྲུབ་པའི་སྙིང་པོ་ལ། །ལས་སྔགས་འབྱིན་པའི་སྙིང་པོ་གང་ཡང་འགྲུབ། །དོན་ཀུན་སྒྲུབ་བྱེད་བྲམ་ཟེ་ཡི། །སྦྱིན་སྲེག་ཡིན་པར་ང་ཡིས་<milestone unit="line" n="46.2"/>བཤད། ། བྲམ་ཟེ་གསང་བའི་རྒྱུད་ལས། སྤྱིན་སྲེག་རྣམ་བཞིའི་ལེའུ་སྟེ་བཅུ་གཅིག་པའོ།། །།དེ་ནས་ཡང་དག་བཤད་བྱ་བ། །ཕན་གདགས་པ་དང་ཚར་གཅད་པ། །ཡུལ་དུ་ལྷོག་པའི་ནད་བྱུང་ན། །ཕྱོགས་བཞིར་<milestone unit="line" n="46.3"/>སེང་ལྡིང་ཕུར་པ་བཞི། །ཉུངས་ཀར་སྔགས་ཀྱི་སྐྱེས་བུ་རྣམས། །དེ་བཞིན་བསྲུང་པའི་མཚམས་སུ་གཟུགས། །ཟེར་དཀར་ཆུ་ལ་སྔགས་བཟླས་སོ། །རྟགས་བྱུང་ཉེ་བར་བསྲུང་བ་ནི། །རང་གི་སྐྲུ་ལ་སྐུད་པ་<milestone unit="line" n="46.4"/>བྱ། །སྔགས་བཟླས་ཉུངས་ཀར་མགུལ་དུ་གདགས། །སེར་བ་དྲག་པོ་བསྲུང་བ་ནི། ་་ས་ཀར་ཉུངས་ནག་ཐལ་ཆེན་ལ། །སྔགས་བཟླས་གདོང་ལ་གཏོར་མ་གཏང་། །ཕུར་བུས་ཞིང་གི་མཐའ་མ་བསྐོར། ཁྱུང་ཆེན་<milestone unit="line" n="46.5"/>གཤོག་པས་སྟེང་དུ་དགབ། ཁྲ་འདི་གཞན་དུ་བསྒྱུར་བ་ནི། །ལྕགས་བསམ་ཟངས་ལ་འཇུག་བྱས་ལ། ཁོང་དུ་དྲག་པོའི་སྔགས་བཅུག་ལ། །གདོང་དུ་ཁ་བསྟན་གཞན་དུ་འགྲོ། །ལམ་དུ་ཞུགས་ནས་འགྲོ་བ་ནི། །སྐུད་<milestone unit="line" n="46.6"/>པ་དང་ནི་གོས་ཀྱི་གྲྭར། །སྔགས་བཅུག་མདུད་པ་བདུན་བོར་ནས། །དགྲ་དང་ཉེ་རིང་མེད་པར་འགྱུར། །ལྷོག་པ་ཉེ་བར་བྱུང་གྱུར་ན། །སྔགས་ཀྱིས་གདུལ་ཞིང་བྱུག་པ་བྱ། །བུད་མེད་བུས་ནི་ཐོགས་པ་ལ། །སྔགས་<milestone unit="page" n="47"/><milestone unit="line" n="47.1"/>༄༅། །བཟླས་ཆུ་སྐོལ་འཐུང་དུ་གཞུག །ལུས་ལ་བལ་ནད་ཞུགས་པ་ལ། ། མཐུན་རྫས་ལུས་གདགས་སྐུད་པས་ཐུམ་བུ་བྱའོ། ་་ས་ནག་སྔག་མར་གྱིས་བྱུག་པ་བྱ། །ས་དང་གཏོར་མ་སྔགས་གསུམ་<milestone unit="line" n="47.2"/>གྱིས། །བྱིས་པ་སརྦ་བསྲུང་བར་བྱ། །རྫས་དང་སྔགས་སུ་མཐུན་བསྡེབས་པའོ། །ཞོ་དང་ཆང་ཡང་ཐུབ་པར་འགྱུར། ། མི་རྟ་སྒོ་ལ་ལྕགས་དམ་ན། །ས་ལ་སྔགས་བཏབ་དམ་ཚིག་བསྲུང་། །ཞིང་ལ་རི་བོང་ཟ་བ་<milestone unit="line" n="47.3"/>ན། །བྱེ་མ་དང་ནི་སྐྱེ་ཚེ་ལ། །སྔགས་བཟླས་མཐའ་མ་བསྐོར་བར་བྱ། ། ཀླུ་དང་ཆར་པ་ཆེ་བ་ལ། །སེ་འབྲུ་དང་ནི་ཐང་ཕྲོམ་ལ། ཁ་ཕོར་གཙང་མར་སྤྱིན་སྲེག་བྱ། །གང་ཞིག་གཡུལ་དུ་ཞུགས་ན་ནི། །རྒྱལ་མཚན་ནག་<milestone unit="line" n="47.4"/>པོ་མགོ་ལ་གཟུགས། །སྔགས་ཀྱི་སྒྱེའུ་ལུས་ལ་བཅང་། །བསྟན་པ་བྲམ་ཟེ་བསྲུང་འདོད་ན། །བྱི་བ་སྔོན་པོའི་པགས་པ་ལ། །སྔགས་ཀྱི་སྦྱོར་བ་ཤེས་པ་ཡིས། །བསྒྲུབ་བྱ་དགུག་ཅིང་ཐུན་གྱིས་བརྡེག །སྤ་འདོམ་ནང་དུ་<milestone unit="line" n="47.5"/>ལས་ལ་སྦྱར། །དེ་དག་མྱུར་དུ་བརླག་པར་འགྱུར། །གལ་ཏེ་གཉན་པ་གཏེར་འདོད་ན། །སྦྲུལ་དང་སྦལ་པ་སྡིག་པ་དང་། །གླང་ནད་རྫས་ཀྱིས་སྦྱོར་བ་ལ། །སྔགས་ཀྱིས་བྲབས་ཏེ་ལས་ལ་སྦྱར། །ཏིལ་དང་ཟི་ར་<milestone unit="line" n="47.6"/>བརྡེག་པར་བྱའོ། །དྲག་པོའིསེར་བ་དབབ་པ་ནི། །ཐོག་གིས་ཤི་བའི་རུས་པ་དང་། །ཡུལ་གྱི་འབྲུ་སྣ་ཚང་བ་ན། ཁྲ་ཤིང་ཕུར་པ་སོར་བརྒྱད་དགོད། །ཀླུ་ཡིས་ཁྱེར་བའི་ཐོད་པ་ལ། །ནང་དུ་སྦྱོར་བ་ལས་བྱས་</p></div1>
        </body>
    </text>
</TEI.2>