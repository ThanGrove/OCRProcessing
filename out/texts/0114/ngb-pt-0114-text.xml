<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0114-text.xml">
    <teiHeader lang="tib">
        <fileDesc>
            <titleStmt>
                <title><!--theg pa yas 'bebs kyi mdo dang de'i don 'grel/-->ཐེག་པ་ཡས་འབེབས་ཀྱི་མདོ་དང་དེའི་དོན་འགྲེལ།</title>
            </titleStmt>
            <publicationStmt lang="eng">
                <idno type="thdl">ngb-pt-0114-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=339.1; end=360.1--><milestone unit="page" n="339"/><milestone unit="line" n="339.1"/>༄༅། །མངོན་སུམ་དག་གི་ཡེ་ཤེས་དང་། །རྒྱབ་ནས་འབྱུང་བའི་ཡེ་ཤེས་གྲངས་བྱུང་བས། །དེ་ཡང་ཡེ་ཤེས་རྣམ་པའི་སྐྱོན་ཡིན་པས། །རང་བྱུང་ཡེ་ཤེས་དེ་ལ་བརྟེན་མི་བྱ། །ཞེས་བྱའོ། །ངེས་པར་བསྟན་པའི་<milestone unit="line" n="339.2"/>མདོ་ལས། མན་ངག་རྣམ་པ་བརྒྱད་བསྟན་པ་དང་། ངེས་པ་དོན་གྱི་འགྲེལ་པའོ།། །།དེ་ནས་སེམས་དཔའ་ཆེན་པོ་དེས། །འདུས་པའི་འཁོར་ཚོགས་དེ་རྣམས་ལ། ཆོས་ཐམས་ཅད་རྫོགས་པ་ཆེན་པོའི་བྱིན་<milestone unit="line" n="339.3"/>བརླབ་ལས་བྱུང་བའི་ཕྱིར། ཐེག་པ་ཡས་འབུབས་ཐེག་པ་དགུའི་མདོ་འདི་གསུངས་སོ། །ཀྱེ་འདུས་པའི་ཚོགས་ཆེན་ད་ཉོན་ཅིག །ཆོས་ཉིད་རང་བཞིན་སེམས་ཉིད་དེ། །སེམས་ཉིད་རང་བཞིན་རྫོགས་པ་ཆེ། །རྫོགས་<milestone unit="line" n="339.4"/>ཆེན་ཆོས་ཉིད་སྐྱེ་མེད་ལས། །སྐྱེ་བའི་ཆོ་འཕྲུལ་འབྱུང་བའི་ཕྱིར། །ལོངས་སྦྱོད་རྫོགས་སྐུ་སྤྲུལ་པའི་སྐུ། །སུམ་བརྒྱུད་དགུ་ཕྲུག་རྣམ་སྤྲུལ་པ། །ཚིག་དང་ཡི་གེ་དགུར་གྲགས་ཏེ། །ཐེག་པ་རྣམ་པ་དགུ་རུ་བསྟན། །དེ་<milestone unit="line" n="339.5"/>ཡང་གང་དང་གང་ཞེ་ན། །ཉན་ཐོས་རང་རྒྱལ་ཐེག་ཆེན་གསུམ། །སྤྲུལ་པའི་སྐུ་ཡི་གསུང་དུ་བསྟན། །ཀྲི་ཡ་ཡོ་ག་ཕྱི་པ་གསུམ། །ལོངས་སྤྱོད་རྫོགས་སྐུའི་བསྟན་པར་གྲགས། །བསྐྱེད་དང་རྫོགས་དང་རྫོགས་ཆེན་<milestone unit="line" n="339.6"/>གསུམ། །ཆོས་ཀྱི་སྐུ་ཡི་གསུང་དུ་བསྟན། །སྐུ་གསུམ་ཡུ་ན་རྣམ་པ་དགུ། །རྫོགསཔཆེནཔོསབྱིནགྱིས་རློབས། །དེ་ཡང་ཇི་ལྷ་བུ་ཞེ་ན། སེམས་ཉིད་སྐུ་གསུང་ཐུགས་འདི་ཡིས། །སྐུ་གཅིག་སྐུ་གསུང་ཐུགས་སྟོན་<milestone unit="page" n="340"/><milestone unit="line" n="340.1"/>ཏེ། །དེ་ཡང་ཇི་ལྟ་བུ་ཞེ་ན། །སྤྲུལ་པ་སྐུ་ཡི་རང་བཞིན་ནི། །བདེན་པ་བཞི་ཡི་ཆོས་ཉིད་ལ། །དབུ་ཟླུམ་ཞབས་རྗེན་བརྟུལ་ཞུགས་ཀྱིས། །འདུལ་བ་དགྲ་བཅོམ་ཤཱཀྱ་ཐུབ། །སྤྲུལ་པ་སྐུ་ཡི་རང་བཞིན་ནོ། །སྤྲུལ་པ་<milestone unit="line" n="340.2"/>གསུང་གི་རང་བཞིན་ནི། །བརྒྱད་ཁྲི་བཞི་སྟོང་གསུངས་པ་དང་། །དབྱེ་བསྡུ་རྒྱུ་འབྲས་གཉེན་པོ་ལ། །དགོངས་ཏེ་སྡེ་སྣོད་གསུམ་གསུངས་པ། །སྤྲུལ་པ་གསུང་གི་རང་བཞིན་ནོ། །སྤྲུལ་པ་ཐུགས་ཀྱི་རང་བཞིན་<milestone unit="line" n="340.3"/>ནི། །ཆོས་ཉིད་སྟོང་པ་བདེན་གཉིས་ཀྱི། །རྟོག་པ་ཀུན་ཏུ་འོད་ཀྱི་ས། །མི་དམིགས་ཡེ་ཤེས་མངོན་པ་ཐུགས། །སྤྲུལ་པ་ཐུགས་ཀྱི་རང་བཞིན་ནོ། །ལོངས་སྤྱོད་རྫོགས་སྐུའི་རང་བཞིན་ནི། །གཟའ་སྐར་དུས་ཚིགས་<milestone unit="line" n="340.4"/>བཟང་སྒོ་ནས། །དག་པ་གསུམ་སྤྱོད་རིགས་གསུམ་བསྒྲུབ། །རྒྱན་དང་ཆ་ལུགས་རྡོ་རྗེ་འཛིན། །ལོངས་སྤྱོད་སྐུ་ཡི་རང་བཞིན་ནོ། །ལོངས་སྤྱོད་གསུང་གི་རང་བཞིན་ནི། །ཀྲི་ཡ་ཡོ་ག་ཕྱི་ནང་གསངཡངགསུམ། །དམ་<milestone unit="line" n="340.5"/>ཚིག་བསྒྲུབ་དང་གྲུབ་པ་ཡིས། །ཏནྟྲ་སྡེ་གསུམ་གསུངས་པ་ནི། །ལོངས་སྤྱོད་གསུང་གི་རང་བཞིན་ནོ། །ལོངས་སྤྱོད་ཐུགས་ཀྱི་རང་བཞིན་ནི། །མཚན་མེད་བསྒོམས་ནས་སྟུག་པོ་བཀོད། །ཕྱག་རྒྱ་བཞི་ལྡན་དཔལ་བེའུ་<milestone unit="line" n="340.6"/>ནི། །ལོངས་སྤྱོད་ཐུགས་ཀྱིརངབཞིནནོ། །ཆོསཀྱིསྐུཡིརངབཞིནནི། །སྐུགསུམ་པ་ཡི་ལམ་སྦྱངས་ནས། །སྣང་ཞིང་སྲིད་པའི་ཆོས་རྣམས་ཀུན། །བདག་ཉིད་ཆེན་པོ་ཆོས་སྐུར་འདོད། །ཆོས་ཀྱི་སྐུ་ཡི་རང་བཞིན་<milestone unit="page" n="341"/><milestone unit="line" n="341.1"/>༄༅། །ནོ། །ཆོས་ཉིད་གསུང་གི་རང་བཞིན་ནི། །བསྐྱེད་དང་རྫོགས་དང་རྫོགས་ཆེན་གསུམ། །སྐུ་དང་གསུང་དང་ཐུགས་ཀྱི་རྒྱུད། །ཆོས་ཉིད་གསུང་གི་རང་བཞིན་ནོ། །ཆོས་ཉིད་ཐུགས་ཀྱི་རང་བཞིན་<milestone unit="line" n="341.2"/>ནི། །གཟུང་འཛིན་མེད་པའི་བྱང་ཆུབ་སེམས། །སྒྲོ་སྐུར་བྲལ་བའི་ཡེ་ཤེས་ཐུགས། །ཡེ་ནས་རང་བྱུང་ཡེ་ཤེས་སོ། །ཆོས་སྐུ་ཐུགས་ཀྱི་རང་བཞིན་ནོ། །ཆོས་སྐུའི་རང་བཞིན་བྱང་ཆུབ་སེམས། །བྱང་ཆུབ་སེམས་ཀྱི་<milestone unit="line" n="341.3"/>འབྱུང་གནས་འདི། །ཐེག་པ་དགུ་ཡི་སྙིང་པོ་སྟེ། །ང་ལས་མ་བྱུང་གཅིག་ཀྱང་མེད། །ང་ནི་ཀུན་གྱི་རང་བཞིན་སྟོན། །ཐམས་ཅད་ང་ཡིན་ཤེས་པར་བྱ། །སེམས་ཉིད་རྫོགས་པ་ཆེན་པོ་ནི། །ཐམས་ཅད་འབྱུང་བའི་སྙིང་<milestone unit="line" n="341.4"/>པོ་སྟེ། །རང་ལས་བྱུང་བའི་ཆོས་ཉིད་ནི། །རྒྱུར་ཡང་དག་ལ་འབྲས་བུར་དག ཁུ་འབྲས་དག་པའི་ཆོས་ཉིད་ནི། །དབྱིངས་དང་ཡེ་ཤེས་ཡིན་པའི་ཕྱིར། །ཨ་ཏི་ཡོ་ག་བཀོད་པ་ཡིན། །སེམས་ལས་བྱུང་བའི་ཆོས་ཉིད་<milestone unit="line" n="341.5"/>ནི། །ཕུང་པོ་ཁམས་དང་སྐྱེ་མཆེད་དེ། །ཡེ་ནས་རང་རྒྱུད་དག་པ་སྟེ། །བདག་ཉིད་ཆེན་པོ་ཡིན་པའི་ཕྱིར། །མ་ཧྭ་ཡོ་གར་བཀོད་པ་ཡིན། །སེམས་ལས་བྱུང་བའི་ཆོས་ཉིད་ནི། །ནང་རྫས་ལྔ་སྤང་ཕྱི་ལྔ་སྤྱད། །མཚན་<milestone unit="line" n="341.6"/>མེད་མ་གོས་མ་ཆགས་ཀྱང་། །ཡེ་ཤེས་གྲོགས་སུ་བལྷ་བའི་ཕྱིར། །ཡོ་ག་ཞེས་སུ་བཤད་པ་ཡིན། །སེམས་ལས་བྱུང་བའི་ཆོས་ཉིད་ནི། །ཡུལ་དང་དབང་པོ་ཕྱི་སྤངས་ཏེ། །ཡ་ང་དྲི་སྤངས་དག་གསུམ་གྱིས། །ཡེ་ཤེས་<milestone unit="page" n="342"/><milestone unit="line" n="342.1"/>སེམས་དཔའ་རྗེར་བལྟ་ཕྱིར། །ཀྲི་ཡ་ཞེས་སུ་བཀོད་པ་ཡིན། །སེམས་ལས་བྱུང་བའི་ཆོས་ཉིད་ནི། །མི་རྟག་སྡུག་བསྔལ་སྟོང་བདག་མེད། །དོན་དམ་ཀུན་རྫོབ་བདེན་པ་ཡིས། །སྦྱངས་བགྲོད་རྣམ་པ་བཅུ་སྤྱོད་<milestone unit="line" n="342.2"/>ཕྱིར། །བྱང་ཆུབ་སེམས་དཔའི་མདོ་སྡེར་བཀོད། །སེམས་ལས་བྱུང་བའི་ཆོས་ཉིད་ནི། །སྡུག་བསྔལ་ཀུན་འབྱུང་འགོག་ལམ་སྟེ། །སྤང་ཞིང་འགེགས་པའི་ཤེས་པ་ཡི། །བཟོད་པ་གཟུང་འཛིན་སྤང་འཇོམས་<milestone unit="line" n="342.3"/>ཕྱིར། །ཉན་ཐོས་རང་རྒྱལ་ཞེས་སུ་བཀོད། །སེམས་ལས་བྱུང་བའི་ཆོས་ཉིད་ལས། །ཆེ་བའི་ཡེ་ཤེས་འབྱུང་བའི་ཕྱིར། །སེམས་ཉིད་ཨ་ནུ་ཡོ་གར་བཤད། །སེམས་ལས་བྱུང་བའི་ཆོས་ཉིད་ལས། །སངས་རྒྱས་ལྔ་རུ་<milestone unit="line" n="342.4"/>འབྱུང་བའི་ཕྱིར། །སེམས་ཉིད་མ་ཧྭ་ཡོ་གར་བཤད། །སེམས་ལས་བྱུང་བའི་ཆོས་ཉིད་ལས། །ཕྱག་རྒྱ་ཆེན་པོ་བཞི་འབྱུང་ཕྱིར། །སེམས་ཉིད་རྣལ་འབྱོར་རྒྱུད་ཅེས་བཤད། །སེམས་ལས་བྱུང་བའི་ཆོས་ཉིད་ལས། །སྐུ་<milestone unit="line" n="342.5"/>གསུམ་རིགས་གསུམ་འབྱུང་བའི་ཕྱིར། །སེམས་ཉིད་བྱ་བའི་རྒྱུད་ཅེས་བཤད། །སེམས་ལས་བྱུང་བའི་ཆོས་ཉིད་ལས། །ཆོས་ཀྱི་སྐུ་རུ་འབྱུང་བའི་ཕྱིར། །སེམས་ཉིད་རྫོགས་པ་ཆེན་པོར་བཤད། །སེམས་ལས་བྱུང་<milestone unit="line" n="342.6"/>བའི་ཆོས་ཉིད་ལས། །དགྲ་ལྔ་འཇོམས་པར་འབྱུང་བའི་ཕྱིར། །སེམས་ཉིད་ཉན་ཐོས་རང་རྒྱལ་བཤད། །དེས་ན་སེམས་ཉིད་རྫོགས་ཆེན་འདིས། །ཐེག་པ་དགུ་ནི་ཡས་ཕུབ་སྟེ། །རྫོགས་པས་རྫོགསཔཆེནཔོར<milestone unit="page" n="343"/><milestone unit="line" n="343.1"/>༄༅། །བཤད། །ཅེས་སེམས་ཀྱི་མདོ་འགྲེལ་ཆེན་པོ་བཅུ་ལས། ཐེག་པ་ཡས་འབུབས་ཀྱི་མདོ་སྔ་དགུ་པའོ།། །།དེ་ནས་འདུས་པའི་ཚོགས་རྣམས་ལ། །སེམས་དཔའ་ཆེན་པོ་རྡོ་རྗེ་དེས། །ཐེག་པ་ཡས་<milestone unit="line" n="343.2"/>འབུབས་པའི་མདོ་སྡེའི་དོན་གྱི་འགྲེལ་པ་འདི་གསུངས་སོ། །ཀྱེ་འདུས་པའི་ཚོགས་ཆེན་ད་ཉོན་ཅིག །ཐེག་པ་དགུ་ཡི་སྙིང་པོ་འདིར། །སེམས་ཉིད་རྫོགས་པ་ཆེན་པོ་སྟེ། །སེམས་ཀྱིས་མ་བྱས་ཆོས་མེད་དེ། །ཐམས་<milestone unit="line" n="343.3"/>ཅད་སེམས་ཀྱིས་བྱས་པར་བསྟན། །གཉེན་པོ་མེད་པའི་རང་བྱུང་ཡེ་ཤེས་ནི། །དམིགས་སུ་མེད་པས་ཤིན་ཏུ་རྙེད་པར་དཀའ། ཁྲེས་རབ་ཆོས་ཉིད་རིག་པ་ཐབས་ཀྱིས་རྟོགས། །ཆོས་ཉིད་རིག་པ་གཉིས་སུ་མེད་པས་<milestone unit="line" n="343.4"/>འགྲུབ། །དོན་དམ་མ་ཡིན་བཏགས་པའི་མིང་ཙམ་དུ། །ཐབས་དང་ཤེས་རབ་གཉིས་ལ་བརྟེན་འདྲ་ཡང་། །ཆེ་བའི་ཡེ་ཤེས་མངོན་སུམ་བདེ་བ་དེ། །རྒྱུ་རྐྱེན་མེད་པའི་བྱང་ཆུབ་སེམས་ལས་བྱུང་། །རྫོགས་ཆེན་དག་<milestone unit="line" n="343.5"/>གིས་ཡོངས་སུ་རྣལ་འབྱོར་བསྟན། །ཐམས་ཅད་བསྐྱེད་པའི་སངས་རྒྱས་ལྔ་པོ་འདིས། །རྒྱུད་དྲུག་གནས་པའི་སེམས་ཅན་ཀུན་ལ་ཁྱབ། །དེ་ལ་གཟུང་འཛིན་ལོག་པས་རྣམ་བརྟགས་ཀྱང་། །སངས་རྒྱས་ལྔ་རུ་གྲོལ་བ་<milestone unit="line" n="343.6"/>གཞན་ལས་མིན། །རང་རྒྱུད་དག་པ་ཡིན་པར་རྫོགས་ཆེན་གྱི། །རྣལའབྱོརཆེནཔོདགཏུབསྟན་པ་ཡིན། །མ་སྐྱེས་སྐྱེ་བའི་ཆོ་འཕྲུལ་འབྱུང་བ་ཡང་། །སྐྱེ་མེད་རྟོགས་ན་ཆོ་འཕྲུལ་དཀའ་བ་མིན། །སྐུ་དང་ཡེ་ཤེས་<milestone unit="page" n="344"/><milestone unit="line" n="344.1"/>སྟོབས་དང་ ་འཇགས་པས། །དུས་གསུམ་སངས་རྒྱས་ཆེ་བའི་ཡོན་ཏན་ནི། །ཆོས་ཉིད་མ་བཅོས་ཇི་བཞིན་རྟོགས་པ་ལས། །ཐོགས་མེད་དཀའ་བ་མེད་པར་ཐམས་ཅད་འབྱུང་། །སེམས་དཔའ་རྣལ་འབྱོར་དེ་ལ་<milestone unit="line" n="344.2"/>རྫོགས་པར་བཤད། །སྣང་སྲིད་རིག་པས་མི་འཛིན་ཡོངས་སུ་གཏོང་། །གཟུང་འཛིན་མེད་པའི་གཏོར་མ་ཡིན་པར་བཤད། །རྫོགས་ཆེན་རྩོལ་བསྒྲུབ་འདས་པའི་ལམ་འདི་ཡིས། །མཚམས་ཀྱི་རྒྱལ་པོ་མི་རྟོག་ཡེ་ཤེས་<milestone unit="line" n="344.3"/>ཀྱིས། །བགེགས་ཀྱི་རྒྱལ་པོ་རང་གི་རྟོག་བསལ་ནས། །བྱ་བ་མེད་པའི་ལས་ཀྱི་རྒྱལ་པོ་འདི། །མི་རྟོག་ཏིང་འཛིན་མཉམ་བཞག་སྔགས་ཚིག་གོ། །བྱ་བ་མེད་པའི་ཏིང་འཛིན་ཀྲི་ཡུ་ལ། །རྩོལ་བསྒྲུབ་འདས་པའི་སེམས་<milestone unit="line" n="344.4"/>ཉིད་རྫོགས་པར་བཤད། །གཅིག་ཏུ་མ་ངེས་ཁ་དོག་རིགས་ལྔ་དང་། །སེམས་ཀྱི་བྱེ་བྲག་ཕུང་པོ་ལྔ་རྣམས་ལ། །རིགས་ལྔ་རྣམ་ཤེས་ཁྱད་པར་སྣང་བ་ཡང་། །དེ་བཞིན་སེམས་ཉིད་རྡུལ་ཡང་གཡོ་བ་མེད། །རང་བྱུང་ཡེ་<milestone unit="line" n="344.5"/>ཤེས་ཆེན་པོ་སྣང་བས་ན། །འདི་ནི་འབྱུང་བ་ལྔ་ལས་རྩོལ་ཆེན་ཡིན། །མ་ངེས་གཉིས་ཀ་དེ་ལ་རྫོགས་པར་བཤད། །རིམ་པ་དགུ་དང་བརྒྱད་ཁྲི་བཞི་སྟོང་ནི། །སེམས་ཅན་སངས་རྒྱས་ལམ་ལ་འགྲོ་བའི་ལམ། །གང་<milestone unit="line" n="344.6"/>ནས་སྤྱད་ཀྱང་རང་རང་འབྲས་བུ་སྐྱེ། །ཆོས་ཉིད་རྫོགས་ཆེན་མཚན་མ་མེད་དབང་གིས། །འཇིག་རྟེན་བདེ་བ་འདོད་པའི་བསྟི་གནས་ནི། །ཆོས་ཉིད་མཚན་མ་མེད་པ་འབྱུང་མི་འགྱུར། །སེམས་ཉིད་རྫོགས་པ་དག་<milestone unit="page" n="345"/><milestone unit="line" n="345.1"/>༄༅། །གིས་ཕུབ་སྟེ་བཤད། །སངས་རྒྱས་བདེ་བ་ཆེན་པོའི་ཡེ་ཤེས་ནི། །སེམས་ཅན་ཉོན་མོངས་སྡུག་བསྔལ་རྣམ་པ་ལྔ། །སྙིང་པོ་བྱང་ཆུབ་སེམས་སུ་མཚུངས་པ་ལ། །ལས་ཀྱི་དབང་གིས་ཁྱད་པར་འབྱུང་ངོ་<milestone unit="line" n="345.2"/>ཞེས། །ངེས་མེད་བློ་ཡིས་རྣམ་པར་བརྟགས་པ་ལ། །ཅི་སྟེ་ལས་དེའི་དབང་དུ་གྱུར་པ་ན། །རྐྱེན་མེད་རརྔབྱུང་ཡེ་ཤེས་ཡོད་མ་ཡིན། །ཞེས་གསུངས་སོ། །རྫོགས་པ་ལས་ཀྱི་དབང་དུ་མི་འགྱུར་བསྟན། །བྱང་ཆུབ་<milestone unit="line" n="345.3"/>སེམས་ནི་ཀུན་གྱི་རྒྱུ་ཡིན་ཏེ། །ཐམས་ཅད་འཇོམས་པའི་རྡོ་རྗེ་རྐྱེན་དང་འདྲ། །རྒྱུ་དང་ས་བོན་མེད་པས་མ་སྐྱེས་ལ། །རྐྱེན་དང་གཉེན་པོ་མེད་པས་འཇིག་པ་མེད། །གདོད་ནས་མ་སྐྱེས་སྙིང་པོ་བྱང་ཆུབ་ལ། །ད་<milestone unit="line" n="345.4"/>བཙལ་བསམ་པས་བྱང་ཆུབ་སེམས་མི་བསྐྱོད། །རྫོགས་པས་གཉེན་པོའི་དབང་དུ་མི་འགྱུར་བསྟན། །ཉོན་མོངས་བརྐམ་ཆགས་ལྔ་ཡི་དབང་གིས་ནི། །ཉན་ཐོས་རང་རྒྱལ་ཐེག་ཆེན་མདོ་སྡེ་གསུམ། །འདུལ་ཁྲིམས་<milestone unit="line" n="345.5"/>སྡོམ་པ་མ་ཐུབ་ཉམས་པ་ཡིས། །ཏ་ལའི་མགོ་བཅད་ལྗོན་ཤིང་མི་སྐྱེ་དང་། །རྡོ་རྗེ་ཐེག་པའི་དམ་ཚིག་ཉམས་པ་ཡིས། །ས་བོན་མེས་བསྲེགས་འབྲས་བུ་གཏན་ཚིགས་ཀྱང་། །རྫོགས་ཆེན་བསྲུང་དུ་མེད་པའི་དམ་ཚིག་<milestone unit="line" n="345.6"/>གིས། །གཞན་དབང་མི་གཏོང་འབྲས་བུ་ཡོད་པར་སྟོན། །རྫོགས་པས་ཉམས་པའི་དབང་དུ་མི་འགྱུར་བསྟན། །བྱང་ཆུབ་སེམས་ཀྱི་མདོ་འགྲེལ་ཆེན་པོ་བཅུ་ལས། ཐེག་པ་ཡས་འབུབས་ཀྱི་མདོ་དང་དོན་གྱི་འགྲེལ་པ་<milestone unit="page" n="346"/><milestone unit="line" n="346.1"/>དགུ་པ་རྫོགས་སོ།། །།དེ་ནས་ཡང་སེམས་དཔའ་ཆེན་པོ་དེས། འདུས་པའི་ཚོགས་ཐམས་ཅད་ལ་ཆོས་ཐམས་ཅད་ནི་བྱང་ཆུབ་ཀྱི་སེམས་རྫོགས་པ་ཆེན་པོ་ཁོ་ནར་རྫོགས་པའི་ཕྱིར། ཡོངས་སུ་རྫོགས་པའི་མདོ་<milestone unit="line" n="346.2"/>འདི་གསུངས་སོ། །ཀྱེ་འདུས་པའི་ཚོགས་ཆེན་ད་ཉོན་ཅིག །ཅི་ལྟར་སྣང་བའི་ཆོས་རྣམས་ནི། །བྱང་ཆུབ་སེམས་ལ་རྫོགས་པའི་ཕྱིར། །བྱང་ཆུབ་སེམས་འདི་ཤེས་པར་གྱིས། །བྱང་ཆུབ་སེམས་འདི་ཤེས་པ་<milestone unit="line" n="346.3"/>དང་། །ཆོས་ཀུན་རང་ལ་རྫོགས་པར་ཤེས། །རང་ལས་བྱུང་བའི་ཆོས་རྣམས་ཀུན། །རང་བྱུང་ཡེ་ཤེས་སེམས་སུ་ཤེས། །རང་བྱུང་བྱང་ཆུབ་སེམས་འདི་ལས། །མ་ཡིན་པ་ཡི་ཆོས་མེད་པས། །སེམས་མ་ཡིན་གྱི་ཆོས་<milestone unit="line" n="346.4"/>ཡོད་མིན། །ཞེས་གསུངས་པས། འདུས་པའི་ཚོགས་རྣམས་རབ་ཏུ་ཡི་རང་སྟེ། །ཀུན་འདུས་པའི་ཚོགས་ཀྱིས་ཞུས་པ། ཨེ་མ་ཧོ། སེམས་དཔའ་རྡོ་རྗེ་ཀུན་ཏུ་བཟང་། །ཇི་ལྟར་སྣང་བའི་ཆོས་རྣམས་ཀུན། །སེམས་ཡིན་<milestone unit="line" n="346.5"/>སེམས་མིན་ཆོས་མེད་ན། །བདག་ཅག་འདུས་པའི་ཚོགས་ཀྱི་སེམས་སུ་ཡང་། །ཆོས་ཀུན་རབ་ཏུ་འདུས་ལགས་སམ། །ཞེས་ཞུས་སོ། །དེ་ནས་སེམས་དཔའ་ཆེན་པོས་དོན་འདི་གསུངས་སོ། །ཀྱེ་འདུས་པའི་ཚོགས་<milestone unit="line" n="346.6"/>ཆེནའདི་རྟོགས་ལ། །འདི་ཡི་དོན་ཀུན་རིག་པར་གྱིས། །སྣང་ཆོས་རྒྱུ་ནིའབྱུངཆེནལྔ། །འབྱུང་ལྔ་རྒྱུ་ནི་བྱང་ཆུབ་སེམས། །སེམས་ཀྱིས་ཆོས་རྣམས་སྣང་བར་བྱེད། །སེམས་མི་སྣང་ལ་ཆོས་མི་སྣང་། །དེས་ན་ཆོས་<milestone unit="page" n="347"/><milestone unit="line" n="347.1"/>༄༅། །རྣམས་སེམས་སུ་འདུས། །སེམས་ལ་གཅིག་ལས་ཡོད་མ་ཡིན། །སེམས་གཅིག་ཀུན་ཏུ་ཁྱབ་པའི་ཕྱིར། །སངས་རྒྱས་ཡེ་ཤེས་ཐུགས་ཀྱང་སེམས། །སེམས་ཅན་བག་ཆགས་ཡིད་ཀྱང་སེམས། །སངས་<milestone unit="line" n="347.2"/>རྒྱས་ཉིད་ལ་མི་རྟོག་རྒྱས། །སེམས་ཅན་རང་རྟོག་བག་ཆགས་བསྒྲིབ། །རང་བྱུང་སེམས་དེ་མི་གཉིས་གཅིག །གཅིག་ཕྱིར་དུས་གསུམ་སངས་རྒྱས་དང་། །འདུས་ཚོགས་ཁྱེད་སེམས་དབྱེར་མེད་པས། །སེམས་ཉིད་<milestone unit="line" n="347.3"/>རྫོགས་པ་ཆེན་པོ་ནི། །ཡོངས་སུ་རྫོགས་པའི་མདོ་ཞེས་བྱ། །ཀྱེ་འདུས་པའི་ཚོགས་ཆེན་ད་ཉོན་ཅིག །ཅི་ལྟར་སྣང་བའི་ཆོས་རྣམས་ལ། །ཡོངས་སུ་རྫོགས་པའི་མདོ་འདི་ལ། །དོན་གྱི་རྣམ་པ་གཉིས་རྫོགས་<milestone unit="line" n="347.4"/>ཏེ། །འཇིག་རྟེན་ཡོངས་སུ་རྫོགས་པ་དང་། །འདས་པ་ཡོངས་སུ་རྫོགས་པའོ། །འཇིག་རྟེན་ཡོངས་སུ་རྫོགས་པ་ནི། །སྲིད་གསུམ་འཁོར་བའི་སེམས་ཅན་རྣམས། །བརྐམ་ཆགས་ལྔ་ཡིས་ལམ་སྦྱོར་ཞིང་། །ཁམས་<milestone unit="line" n="347.5"/>གསུམ་འཁོར་བའི་ཆོགས་བསྐྱེད་དེ། །བདེ་བའི་དོན་མེད་རྒྱུད་ལྔར་འཁོར། །ཀྱེ་འདུས་པའི་ཚོགས་ཆེན་ད་ཉོན་ཅིག །འདས་པ་ཡོངས་སུ་རྫོགས་པ་ནི། །མན་ངག་བཅུ་ཚན་གསུམ་བསྟན་ཏེ། །མདོ་དགུ་སེམས་ཉིད་<milestone unit="line" n="347.6"/>རྫོགས་དང་བཅུ། །ལུང་དགུ་མན་ངག་བསྡུས་དང་བཅུ། །ཚིག་དགུ་བྱང་ཆུབ་སེམས་དང་བཅུ། །དེ་ཡང་མདོ་དགུ་གང་ཞེ་ན། །གཅིག་གི་མདོ་དང་གཉིས་ཀྱི་མདོ། །གསུམ་གྱི་མདོ་དང་བཞི་ཡི་མདོ། །ལྔ་ཡི་མདོ་དང་<milestone unit="page" n="348"/><milestone unit="line" n="348.1"/>དྲུག་གི་མདོ། །བདུན་གྱི་མདོ་དང་བརྒྱད་ཀྱི་མདོ། །དགུ་ཡི་མདོ་དང་བཅུ་ཡི་མདོ། །ཐམས་ཅད་རྫོགས་པར་བསྟན་པ་ནི། །གཅིག་དང་གཉིས་དང་བཅུ་བར་དུ། །གྲངས་ལ་མཐུན་པའི་གྲངས་ཀྱིས་བསྟན། །དེ་ཡང་ཇི་<milestone unit="line" n="348.2"/>ལྟར་བསྟན་ཞེ་ན། །གཅིག་ལ་གཅིག་བསྟན་གཉིས་ལ་གཉིས། །གསུམ་ལ་གསུམ་བསྟན་བཞི་ལ་བཞི། །ལྔ་ལ་ལྔ་བསྟན་དྲུག་ལ་དྲུག །བདུན་ལ་བདུན་བསྟན་བརྒྱད་ལ་བརྒྱད། །དགུ་ལ་དགུ་བསྟན་བཅུ་ལ་<milestone unit="line" n="348.3"/>བཅུ། །ལྔ་བཅུ་རྩ་ལྔའི་བྱེ་བྲག་འདིས། །ཀུན་བཟང་རྡོ་རྗེ་སེམས་དཔའི་བཀའ། །མདོ་ཡི་ཚིག་བཞི་ལྔ་བཅུ་ལྔས། །འཁོར་བ་མྱ་ངན་འདས་པའི་ཆོས། །ཐམས་ཅད་ཡོངས་སུ་རྫོགས་པར་བསྟན། །མདོ་དགུ་སེམས་<milestone unit="line" n="348.4"/>ཉིད་རྫོགས་དང་བཅུ། །དེ་ཡང་གང་དང་གང་ཞེ་ན། །གཅིག་མདོ་བྱང་ཆུབ་སེམས་ཀྱི་མདོ། །གཉིས་མདོ་རྣམ་པར་བགྲང་བའི་མདོ། །གསུམ་མདོ་ཕུན་སུམ་ཚོགས་པའི་མདོ། །བཞི་མདོ་བྱེ་བྲག་འབྱེད་པའི་མདོ། །ལྔ་<milestone unit="line" n="348.5"/>མདོ་ཁྱད་པར་འཕགས་པའི་མདོ། །དྲུག་མདོ་གོལ་སྒྲིབ་བསྟན་པའི་མདོ། །བདུན་མདོ་གཏན་ལ་འབེབས་པའི་མདོ། །བརྒྱད་མདོ་ངེས་པར་བསྟན་པའི་མདོ། །དགུ་མདོ་ཐེག་པ་ཡས་ཕུབ་མདོ། །བཅུ་པ་སེམས་ཉིད་<milestone unit="line" n="348.6"/>རྫོགས་ཆེན་འདིས། །ལྔ་བཅུ་རྩ་ལྔའི་བྱེ་བྲག་སྟོན། །དེ་ཡང་ཇི་ལྟ་བུ་ཞེ་ན། །གཅིག་ནི་བྱང་ཆུབ་སེམས་ཡིན་ཏེ། །བྱང་ཆུབ་སེམས་ལ་བགྲང་དུ་མེད། །རྩ་བའི་དོན་དུ་ཤེས་པར་གྱིས། །གཉིས་ནི་རྣམ་པར་བགྲང་བ་<milestone unit="page" n="349"/><milestone unit="line" n="349.1"/>༄༅། །སྟེ། །བྱང་ཆུབ་སེམས་ལ་གཉིས་བགྲང་བས། །འཁོར་བ་མྱ་ངན་འདས་པ་སྟེ། །སངས་རྒྱས་སེམས་ཅན་གཉིས་སུ་བགྲང་། །གསུམ་ལ་དོན་གསུམ་བསྟན་པ་ནི། །སྟོན་པ་བསྟན་པ་འཁོར་ཚོགས་<milestone unit="line" n="349.2"/>ནི། །དུས་དང་གནས་ནི་རང་བཞིན་ཚང་། །ཕུན་སུམ་ཚོགས་པ་གསུམ་དུ་བསྟན། །བཞི་ཡི་མདོ་ལ་དོན་བཞི་སྟེ། །ཡོ་ག་བཞི་ཡི་རྣམ་པ་ལ། །རེ་རེ་ལ་ཡང་བཞི་བཞི་སྟེ། །ཡོ་ག་བཞི་ཡི་བྱེ་བྲག་འབྱེད། །ལྔ་ཡི་མདོ་ལ་<milestone unit="line" n="349.3"/>དོན་ལྔ་སྟེ། །ཁྱད་པར་འཕགས་པའི་མདོ་དག་ལས། །ཁྱད་པར་འཕགས་པའི་ཆེ་ལྔ་སྟོན། །དྲུག་པའི་མདོ་ལ་དོན་དྲུག་སྟེ། །གོལ་སྒྲིབ་བསྟན་པའི་མདོ་དག་ལས། །ངེས་པ་ཐོབ་པའི་ཐེག་པ་དྲུག །རྫོགས་པ་ཆེན་པོའི་<milestone unit="line" n="349.4"/>གོལ་སར་བསྟན། །གོལ་ས་དྲུག་དང་སྒྲིབ་དྲུག་གོ། །བདུན་པའི་མདོ་ལ་དོན་བདུན་ཏེ། །གཏན་ལ་འབེབས་པའི་མདོ་དག་ལས། །ལུང་ཆེན་གསུམ་དང་མན་ངག་བཞི། །རྣམ་པ་བདུན་གྱིས་གཏན་ལ་<milestone unit="line" n="349.5"/>འབེབས། །བརྒྱད་པའི་མདོ་ལ་དོན་བརྒྱད་དེ། །ངེས་པར་སྟོན་པའི་མདོ་དག་ལས། །ངེས་པ་དག་ནི་རྣམ་བརྒྱད་ཀྱིས། །མེད་པ་བརྒྱད་དང་ངེས་པ་ལྔ། །མ་ངེས་རྣམ་པ་གསུམ་དང་བརྒྱད་། །བརྒྱད་པ་གཉིས་ཀྱི་རྣམ་<milestone unit="line" n="349.6"/>པ་བསྟན། །དགུ་པའི་མདོ་ལ་དོན་དགུ་སྟེ། །ཐེག་པ་ཡས་འབུབས་མདོ་དག་ལས། །བདེན་པ་དགུ་ཡི་ཚིག་དགུ་ནི། །ཡས་འབུབས་ཐེག་པ་དགུ་རུ་བསྟན། །བཅུ་པའི་མདོ་ལ་དོན་བཅུ་སྟེ། །ཡོངས་སུ་རྫོགས་པའི་<milestone unit="page" n="350"/><milestone unit="line" n="350.1"/>མདོ་དག་ལས། །ལུང་དགུ་མན་ངག་བསྡུས་དང་བཙུའོ། །དེ་ལ་མདོ་དགུ་སེམས་དང་བཅུར། །སེམས་དཔའ་ང་ཡིས་བཤད་པ་ཡིན། །ལུས་དགུ་མན་ངག་བསྡུས་དང་བཅུ། །དེ་དོན་གང་དང་གང་ཞེ་ན། །རྩ་བ་བཞི་<milestone unit="line" n="350.2"/>ཡི་རྩིས་འགོ་དང་། །སྡུད་པར་བྱེད་པའི་ཐིག་ལེ་དང་། །འགྱུར་བ་མེད་པའི་ཕྱག་རྒྱ་དང་། །བགྲོད་ལམ་ནོར་བའི་གོལ་ས་དང་། །མ་ཤེས་པ་ཡི་སྒྲིབ་པ་དང་། །འབྲེལ་པ་རྒྱུད་དུ་བསྟན་པ་དང་། །གཏན་ལ་འབེབས་<milestone unit="line" n="350.3"/>པའི་ལུང་ཆེན་དང་། །ལ་བཟླའ་བ་ཡི་མན་ངག་དང་། །ངེས་པ་དག་གིས་ཡིན་པ་དང་། །དོན་བསྡུས་པ་ཡི་གཏན་ཚིགས་བཅོ། །དེ་ཡང་གང་དང་གང་ཞེ་ན། །རྩ་བ་བཞི་ཡི་རྩིས་འགོ་ནི། །བྱང་ཆུབ་སེམས་ཀྱི་རང་<milestone unit="line" n="350.4"/>བཞིན་ནི། །སྟོན་པ་རྡོ་རྗེ་ང་ཡིན་ཏེ། །སྟོན་པ་རྡོ་རྗེ་སེམས་དཔའ་ལ། །མིང་དང་དོན་དང་དཔེ་དང་ནི། །རང་བཞིན་དག་གི་ཆེ་བ་བསྟན། །དེ་ཡང་ཇི་ལྟ་བུ་ཞེ་ན། །མིང་ནི་རྡོ་རྗེ་སེམས་དཔའ་ལ། །དོན་གྱི་རང་བཞིན་<milestone unit="line" n="350.5"/>སྐྱེ་བ་མེད། །དཔེ་ནི་ནམ་མཁའ་ལྟ་བུ་སྟེ། །ཆེ་བ་ལྔ་ནི་ཁྱད་པར་འཕགས། །དེས་ན་རྩ་བ་བཞི་ཞེས་བྱ། །སྡུད་པར་བྱེད་པའི་ཐིག་ལེ་ནི། །བྱང་ཆུབ་སེམས་ཀྱི་ངོ་བོ་ནི། །སྤྲོས་པ་མེད་པའི་རང་བཞིན་གྱིས། །སྡུད་པར་<milestone unit="line" n="350.6"/>བྱེད་པའི་ཐིག་ལེ་སྟེ། །སྤྲོས་མེད་ཐིག་ལེ་ཆེན་པོ་དྲུག །ཆེ་བའི་ཡོན་ཏན་རྣམ་གྲངས་ཏེ། །ཆོས་ཉིད་བྱང་ཆུབ་སེམས་ལ་བགྲང་། །དེ་ཡང་ཇི་ལྟར་སྡུད་ཅེ་ན། །སྤྲོས་མེད་ཆོས་ཉིད་ཐིག་ལེ་ནི། །མ་བཅོས་པ་ཡི་བྱང་ཆུབ་<milestone unit="page" n="351"/><milestone unit="line" n="351.1"/>༄༅ སེམས། །རང་བཞིན་གནས་པའི་ཐིག་ལེར་བཤད། །བྱང་ཆུབ་སེམས་ཀྱི་ཆེ་བ་ཡིན། །སྤྲོས་མེད་དབྱིངས་ཀྱི་ཐིག་ལེ་ནི། །ཐམས་ཅད་སྡུད་པའི་བྱང་ཆུབ་སེམས། །འབྱེད་པར་བྱེད་པའི་ཐིག་ལེར་<milestone unit="line" n="351.2"/>སྡུད། །བྱང་ཆུབ་སེམས་ཀྱི་ཆེ་བ་ཡིན། །དབྱིངས་ཉིད་རྣམ་དག་ཐིག་ལེ་ནི། །གཟུང་འཛིན་དག་པའི་བྱང་ཆུབ་སེམས། །སྤྲོས་པ་མེད་པའི་ཐིག་ལེར་སྡུད། །བྱང་ཆུབ་སེམས་ཀྱི་ཆེ་བ་ཡིན། །ཡེ་ཤེས་ཆེན་པོའི་ཐིག་ལེ་<milestone unit="line" n="351.3"/>ནི། །མ་བསྒྲུབས་པ་ཡི་བྱང་ཆུབ་སེམས། །འགག་པ་མེད་པའི་ཐིག་ལེར་སྡུད། །བྱང་ཆུབ་སེམས་ཀྱི་ཆེ་བ་ཡིན། །སྤྲོས་མེད་ཀུན་བཟང་ཐིག་ལེ་ནི། །བླང་དོར་མེད་པའི་བྱང་ཆུབ་སེམས། །མཉམ་པ་ཆེན་པོའི་ཐིག་<milestone unit="line" n="351.4"/>ལེར་སྡུད། །བྱང་ཆུབ་སེམས་ཀྱི་ཆེ་བ་ཡིན། །སྤྲོས་མེད་ལྷུན་གནས་ཐིག་ལེ་ནི། །རྩོལ་བསྒྲུབ་འདས་པའི་བྱང་ཆུབ་སེམས། །མ་གཡོས་པ་ཡི་ཐིག་ལེར་སྡུད། །བྱང་ཆུབ་སེམས་ཀྱི་ཆེ་བ་ཡིན། །ཐིག་ལེ་ཐིག་ལེ་ཞེས་བྱ་<milestone unit="line" n="351.5"/>བ། །སྤྲོས་པ་མེད་པའི་དོན་ཡིན་ཏེ། །བྱང་ཆུབ་སེམས་ཀྱི་རང་བཞིན་ནོ། །འགྱུར་བ་མེད་པའི་ཕྱག་རྒྱ་ནི། །རང་བྱུང་ཡེ་ཤེས་སྦྱོང་མེད་པས། །བཅུ་གཉིས་ལྔ་རུ་ཤེས་པར་བྱ། །ཡེ་ཤེས་དོན་གྱི་བྱེ་བྲག་ཡིན། །གཏན་<milestone unit="line" n="351.6"/>ལ་འབེབས་པའི་མདོ་ཡིས་བསྟན། །བགྲོད་ལམ་ནོར་བའི་གོལ་ས་དང་། །མ་ཤེས་པ་ཡི་སྒྲིབ་པ་གཉིསཀྱངདང། །རངབཞིནའདིབཅུམཤེས་པས། །གོལ་ས་དང་ནི་སྒྲིབ་པར་འགྱུར། །རང་བཞིན་བཅུ་ནི་འདི་ལྟ་<milestone unit="page" n="352"/><milestone unit="line" n="352.1"/>སྟེ། །བལྷ་བ་དང་ནི་དམ་ཚིག་དང་། །ཕྲིན་ལས་དང་ནི་ཡེ་ཤེས་དང་། །ས་དང་ལམ་གྱི་རིམ་པ་དང་། །ཕྲ་བ་ཆོས་ཉིད་རང་བཞིན་དང་། །འབྲེལ་པ་རྒྱུད་ཀྱི་རང་བཞིན་དང་། །ཐོག་ཏུ་འབེབས་པའི་ལུང་ཆེན་<milestone unit="line" n="352.2"/>དང་། །ལ་ཟློ་བ་ཡི་མན་ངག་གོ། །ངེས་པ་ཐོབ་པའི་ཐེག་པ་དྲུག །སེམས་ཉིད་རྫོགས་པ་ཆེན་པོ་ལ། །རང་བཞིན་འདི་བཅུས་ཁྱབ་པའི་ཕྱིར། །རང་བཞིན་འདི་བཅུ་ཤེས་པར་བྱ། །དེ་ཡང་གང་དང་གང་ཞེ་ན། །བལྷ་<milestone unit="line" n="352.3"/>བ་བདུན་དང་དམ་ཚིག་བདུན། །ཕྲིན་ལས་བདུན་དང་ཡེ་ཤེས་བདུན། །ས་བདུན་དང་ནི་བགྲོད་ལམ་བདུན། །ཕྲ་བ་ཆོས་བདུན་རྒྱུད་འགྲེལ་བདུན། །ཐོག་ཏུ་འབེབས་པའི་ལུང་བདུན་དང་། །ལ་ཟློ་བ་ཡི་མན་ངག་<milestone unit="line" n="352.4"/>བདུན། །བཅུ་ཚན་བདུན་གྱི་རང་བཞིན་འདི། །ཐེག་པ་བདུན་གྱི་ངོ་བོ་ཡིས། །གོང་མ་མ་ཤེས་བསྒྲིབ་པར་བཤད། །འོག་མའི་ལམ་ནོར་གོལ་ས་སྟེ། །གོལ་ས་བཅུ་ཚན་དྲུག་དང་ནི། །སྒྲིབ་པ་བཅུ་ཚན་དྲུག་ཡོད་<milestone unit="line" n="352.5"/>དོ། །སུམ་བརྒྱ་དྲུག་ཅུའི་གོལ་སྒྲིབ་བགྲང་། །དེ་ཡང་གང་ཟག་བློ་ལ་སྣང་། །རྣལ་འབྱོར་བཞི་ལས་ཕྱེ་བ་ནི། །གོལ་ས་བརྒྱ་དང་བརྒྱད་ཅུ་ལ། །སྒྲིབ་པ་སུམ་ཅུ་བཅུ་གཉིས་བཅུ། །ཉིས་བརྒྱ་བཞི་བ་་གོལ་སྒྲིབ་བ<milestone unit="line" n="352.6"/>གྲང་། །སུམ་ཅུ་ཐམ་པ་བགྲང་བ་ནི། །རྣལ་འབྱོར་བཞི་ལས་བགྲང་བ་སྟེ། །རང་བཞིན་བཅུ་ཡི་གོལ་སྒྲིབ་ལ། །གང་གོལ་གང་སྒྲིབ་ངོས་མ་བཟུང་། །འདི་གོལ་འདི་སྒྲིབ་བསྟན་པ་མེད། །འདི་གོལ་འདི་སྒྲིབ་བསྟན་པ་<milestone unit="page" n="353"/><milestone unit="line" n="353.1"/>༄༅། །ནི། །རང་བཞིན་བཅུ་པོ་གཅིག་ལ་ཡང་། །ལ་ལ་གོལ་ས་ལ་ལ་སྒྲིབ། །ཐེག་པ་བདུན་གྱི་ངོ་ལ་སྣང་། །དེས་ན་གོལ་སྒྲིབ་བཅུ་གཉིས་སོ། །རང་བཞིན་བཅུ་པོ་གཅིག་ལ་ཡང་། །ཡུ་ན་བདུན་གྱི་གོལ་<milestone unit="line" n="353.2"/>བགྲངས་ན། །གོལ་ས་བཅུ་དང་སྒྲིབ་པ་བཅུ། །གཅིག་ལ་སྒྲིབ་པ་མི་གནས་ལ། །གཅིག་ལ་གཅིག་གོལ་ཡོད་པ་མིན། །དེ་ཡང་ཇི་ལྟ་བུ་ཞེ་ན། །རྫོགས་ཆེན་ཨ་ཏི་ཡོ་ག་ལ། །སྒྲིབ་པ་བཅུ་ཡིས་བསྒྲིབ་པ་མེད། །གོལ་<milestone unit="line" n="353.3"/>ས་དྲུག་ཅུ་ཐམ་པ་ཡོད། །ཐེག་ཆེན་བྱང་ཆུབ་སེམས་དཔའ་ལ། །གོལ་ས་བཅུ་པོ་བགྲང་དུ་མེད། །སྒྲིབ་པ་དྲུག་ཅུ་ཐམ་པ་ཡོག། །རྫོགས་ཆེན་ཤིན་ཏུ་རྣལ་འབྱོར་ལ། །གོལ་ས་བསྟན་པ་དེ་བཞིན་དུ། །ཡོངས་སུ་རྫོགས་<milestone unit="line" n="353.4"/>པའི་རྣལ་འབྱོར་ལ། །སྒྲིབ་པ་རྣམ་པ་བཅུ་བསྟན་ཏེ། །རང་བཞིན་བཅུ་ཡིས་སྒྲིབ་པའོ། །གོལ་ས་བཅུ་ཚན་ལྔ་བསྟན་ཏེ། །རང་བཞིན་བཅུ་ཡིས་གོལ་སའོ། །རྣལ་འབྱོར་ཆེན་པོ་བསྐྱེད་པ་ལ། །སྒྲིབ་པ་བཅུ་ཚན་གཉིས་<milestone unit="line" n="353.5"/>བསྟན་ལ། །གོལ་ས་བཅུ་ཚན་བཞི་བསྟན་ཏེ། །རང་བཞིན་བཅུ་ཡི་གོལ་སྒྲིབ་བོ། །སེམས་དཔའ་ཆེན་པོའི་རྣལ་འབྱོར་ལ། །གོལ་སྒྲིབ་བཅུ་ཚན་གསུམ་གསུམ་སྟེ། །དེ་ཡང་རང་བཞིན་གོལ་སྒྲིབ་བོ། །གཉིས་ཀ་སྤྱོད་<milestone unit="line" n="353.6"/>པའི་ཨུ་པ་ཡ། །སྒྲིབ་པ་བཅུ་ཚན་བཞིས་བསྒྲིབས་པས། །གོལ་ས་བཅུ་ཚན་གཉིས་སུ་བསྟན། །དེ་ཡང་རང་བཞིན་བཅུ་ལས་བསྟན། །བྱ་བ་དག་གི་ཀྲི་ལྭ་ལ། །སྒྲིབ་པ་བཅུ་ཚན་ལྔས་བསྒྲིབས་ལ། །གོལ་ས་བཅུ་ཚན་<milestone unit="page" n="354"/><milestone unit="line" n="354.1"/>གཅིག་གིས་བསྟན། །དེས་ན་སུམ་བརྒྱ་དྲུག་ཅུར་བཤད། །ཐེག་པ་རྣམ་པ་དྲུག་པོ་ཡིས། །རང་གི་རང་བཞིན་མ་ཤེས་ན། །གོལ་སྒྲིབ་གོང་དུ་བསྟན་པ་འབྱུང་། །རྣལ་འབྱོར་རྣམ་པ་བཞི་པོ་ལ། །གོལ་སྒྲིབ་ཉིས་བརྒྱ་<milestone unit="line" n="354.2"/>བཞི་བཅུ་བྱུང་། །གོལ་སྒྲིབ་གྲངས་དེ་འབྱུང་བ་ནི། །ལྭ་ན་རྣམ་པ་བདུན་པོ་ལ། །ལྟ་བ་རེ་དང་དམ་ཚིག་རེ། །ཕྲིན་ལས་རེ་དང་ཡེ་ཤེས་རེ། །ས་མིལམ་རེ་ཕྲ་བ་རེ། །རྒྱུད་རེ་ལུང་རེ་མན་ངག་རེ། །ཡུ་ན་རེ་ལ་ཡོད་པའི་<milestone unit="line" n="354.3"/>ཕྱིར། །དེས་ན་གོལ་སྒྲིབ་གྲངས་སུ་འབྱུང་། །འདི་རུ་མདོ་ཙམ་བསྟན་པ་ཡིན། །གོལ་སྒྲིབ་བསྟན་པའི་མདོ་ཡིས་བསྟན། །འབྲེལ་པ་རྒྱུད་ཀྱི་རང་བཞིན་ནི། །རྣམ་པ་བཅུ་རུ་ཤེས་པར་བྱ། །སྣང་བ་དང་ནི་སྲིད་པར་<milestone unit="line" n="354.4"/>འབྲེལ། །སྣོད་དང་བཅུད་དུ་ཡེ་ནས་འབྲེལ། །འཁོར་བ་མྱང་འདས་ཡེ་ནས་འབྲེལ། ཁུ་དང་འབྲས་བུ་ཡེ་ནས་འབྲེལ། །ཡུལ་དང་དབང་པོ་ཡེ་ནས་འབྲེལ། །ཐབས་དང་ཤེས་རབ་ཡེ་ནས་འབྲེལ། །དབྱིངས་དང་ཡེ་<milestone unit="line" n="354.5"/>ཤེས་ཡེ་ནས་འབྲེལ། །དོན་དམ་ཀུན་རྫོབ་ཡེ་ནས་འབྲེལ། །སེམས་དང་ཆོས་སུ་ཡེ་ནས་འབྲེལ། །དེས་ན་སངས་རྒྱས་སེམས་ཅན་འབྲེལ། ཁུད་ཀྱི་རང་བཞིན་འབྲེལ་པར་བཤད། །དེ་ཡང་ཅི་ལྟ་བུ་ཞེ་ན། །ཇི་ལྟར་<milestone unit="line" n="354.6"/>སྣང་བའི་ཆོས་རྣམས་ནི། །སྲིད་པ་སྣང་བར་འབྱུང་བའི་ཕྱིར། །འབྲེལ་པ་ཞེས་སུ་བཤད་པ་ཡིན། །སྣོད་ན་ཡེ་ནས་བཅུད་གནས་ཏེ། །སྣོད་ཅེས་བྱ་བ་བཅུད་ཀྱི་སྣོད། །དེས་ན་སྣོད་བཅུད་ཡེ་ནས་འབྲེལ། །རྒྱུད་དྲུག་<milestone unit="page" n="355"/><milestone unit="line" n="355.1"/>༄༅། །འཁོར་བའི་སེམས་ཅན་རྣམས། །ཡེ་ནས་མྱ་ངན་འདས་པའི་རྒྱུ། །དེས་ན་ཡེ་ནས་རྒྱུ་ཡིས་འབྲེལ། །གང་རྒྱུ་ས་བོན་དེ་ལས་ནི། །གང་གི་འབྲས་བུ་དེ་འབྱུང་བས། །རྒྱུ་དང་འབྲས་བུར་ཡེ་ནས་<milestone unit="line" n="355.2"/>འབྲེལ། །དབང་པོ་དག་ལ་ཡུལ་གསལ་བས། །མ་འགགས་རང་རྐྱེན་དག་གིས་གསལ། །དེས་ན་ཡུལ་དང་དབང་པོར་འབྲེལ། །གང་ཞིག་སྐྱེ་མེད་ཡུལ་དེ་ནི། །རིག་པ་ཐབས་ཀྱི་རྒྱལ་པོས་པོར་རྟོགས། །དེས་<milestone unit="line" n="355.3"/>ན་ཐབས་དང་ཤེས་རབ་འབྲེལ། །སྤྲོས་དང་བྲལ་བའི་ཆོས་དབྱིངས་དེ། །མ་བསྒྲིབས་པ་ཡི་ཡེ་ཤེས་ཡིན། །དེས་ན་དབྱིངས་དང་ཡེ་ཤེས་འབྲེལ། །ཀུན་རྫོབ་ཚིག་དང་ཡི་གེ་ཡིས། །དོན་དམ་བརྗོད་དུ་མེད་པར་<milestone unit="line" n="355.4"/>རྟོགས། །དེས་ན་ཀུན་རྫོབ་དོན་དམ་འབྲེལ། །སེམས་དང་ཆོས་སུ་འབྲེལ་བ་ནི། །སེམས་དེ་ཆོས་ཀྱི་ཡུལ་ལ་གནས། །ཆོས་ཡུལ་སེམས་སུ་ཡེ་གསལ་བས། །དེས་ན་སེམས་དང་ཆོས་སུ་འབྲེལ། །སངས་རྒྱས་སེམས་<milestone unit="line" n="355.5"/>ཅན་འབྲེལ་བ་ནི། །སངས་རྒྱས་ཐུགས་རྗེ་སེམས་ཅན་ལ། །སྨོན་ལམ་གཅིག་ལ་ཡེ་ནས་འབྲེལ། །དེས་ན་འབྲེལ་པ་བཅུ་ཞེས་བཤད། །གཏན་ལ་འབེབས་པའི་ལུང་ཆེན་ནི། །དཔེར་ན་བློན་པོས་གཏམ་སྨྲས་<milestone unit="line" n="355.6"/>ལ། །བཀའ་ལུང་ཞེས་ནི་སྒྲོགས་པ་མེད། །རྒྱལ་པོ་དག་གིས་བཀའ་སྩལ་པ། །དེ་ལ་བཀའ་ལུང་ཞེས་སུ་གདགས། །དེ་བཞིན་གང་ཟག་དོན་བསྟན་ཡང་། །ལུང་ཞེས་བྱ་བར་མིང་མི་འདོགས། །དེབཞིནསྟོནཔརྣམ<milestone unit="page" n="356"/><milestone unit="line" n="356.1"/>གསུམ་གྱིས། །གང་ཟག་དབང་པོ་རིམ་དགུ་ལ། །བདེན་པའི་ཚིག་དགུ་སྨྲས་པ་ནི། །སྟོན་པའི་ལུང་དགུ་ཞེས་སུ་གདགས། །ལ་ཟློ་བ་ཡི་མན་ངག་ནི། །རྣམ་པ་བཅུ་རུ་ཤེས་པར་བྱ། །དེ་ཡང་གང་དང་གང་ཞེ་<milestone unit="line" n="356.2"/>ན། །བལྟ་བ་དང་ནི་དམ་ཚིག་དང་། །ཕྲིན་ལས་དང་ནི་ཡེ་ཤེས་དང་། །ས་དང་ལམ་གྱི་རིམ་པ་དང་། །ཕྲ་བ་ཆོས་དང་རྒྱུད་དང་ལུང་། །མན་ངག་རང་བཞིན་བཅུ་པོ་དེ། །སེམས་ཉིད་རྫོགས་པར་བསྟན་པ་<milestone unit="line" n="356.3"/>བཞིན། །མན་ངག་ཏུ་ནི་ཤེས་པར་བྱ། །ངེས་པ་དག་གིས་ཡིན་པ་ནི། །རྣམ་པ་དྲུག་ཏུ་ཤེས་པར་བྱ། །བྱང་ཆུབ་སེམས་ཀྱི་རང་བཞིན་ཏེ། །ཡེ་ནས་ཡིན་པའི་དོན་བཤད་དེ། །ཀུན་ཏུ་བཟང་པོ་ཡིན་པ་དང་། །ཀུན་ཏུ་<milestone unit="line" n="356.4"/>བཟང་མོ་ཡིན་པ་དང་། གཉིས་སུ་མེད་པ་ཡིན་པ་དང་། །རྒྱུད་ཡིན་ལུང་ཡིན་མན་ངག་ཡིན། །རྣམ་པ་དྲུག་ཏུ་ཤེས་པར་བྱ། །ཆོས་ཉིད་བྱང་ཆུབ་སེམས་དེ་ལ། །བཟང་ངན་བླང་དོར་མེད་པའི་ཕྱིར། །ཀུན་ཏུ་བཟང་པོ་<milestone unit="line" n="356.5"/>ཡིན་པར་བཤད། །ཆོས་ཉིད་བྱང་ཆུབ་སེམས་དེ་ལ། །ཐམས་ཅད་འདུས་ཤིང་འབྱུང་བའི་ཕྱིར། །ཀུན་ཏུ་བཟང་མོ་ཡིན་པར་བཤད། །ཆོས་ཉིད་བྱང་ཆུབ་སེམས་དེ་ལ། །གཟུང་འཛིན་སྤྲོས་པ་མེད་པའི་ཕྱིར། །གཉིས་<milestone unit="line" n="356.6"/>སུ་མེད་པ་ཡིན་པར་བཤད། །རྒྱུད་ལུང་མན་ངག་གསུམ་ཡིན་པས། །ཆོས་ཉིད་བྱང་ཆུབ་སེམས་དེ་ལ། །ཐམས་ཅད་འདུས་ཤིང་འཚོགས་པའི་ཕྱིར། །ཕུན་སུམ་ཚོགས་པའི་རྒྱུད་ཅེས་བྱ། །ཆོས་ཉིད་བྱང་ཆུབ་སེམས་དེ་<milestone unit="page" n="357"/><milestone unit="line" n="357.1"/>༄༅། །ཡིས། །ཆོས་ཀུན་གཏན་ལ་འབེབས་པའི་ཕྱིར། །ལུང་ཆེན་གཏན་ལ་འབེབས་པར་བཤད། །བྱང་ཆུབ་སེམས་ཀྱི་ལུང་ཞེས་བཤད། །སེམས་ཉིད་རྫོགས་པ་ཆེན་པོ་འདིའི། །མན་ངག་རང་བཞིན་བཅུ་པོ་<milestone unit="line" n="357.2"/>འདིས། །སྒྲོ་སྐུར་འདས་པར་ལ་བློའི་ཕྱིར། །མན་ངག་ཀྱང་ནི་ཡིན་པར་བཤད། །དོན་བསྡུས་པ་ཡི་གཏན་ཚིགས་ནི། །རྣམ་པ་ལྔ་རུ་བསྟན་པ་ཏེ། །དགོས་དོན་ལྔ་དང་མན་ངག་བརྒྱད། །རྣལ་འབྱོར་སྲོག་བཞི་དམ་<milestone unit="line" n="357.3"/>ཚིག་བཞི། །ལྔ་གཅིག་གསུམ་གྱིས་འཕགས་པ་དང་། །གདགས་སུ་ཡོད་མེད་བསྟན་པའོ། །དགོས་དོན་ལྔ་ནི་གང་ཞེ་ན། །བྱང་ཆུབ་སེམས་ཀྱི་རང་བཞིན་དང་། །སེམས་ཀྱི་རྡོ་རྗེ་སྐྱེ་མཆེད་དང་། །བཙལ་དུ་མེད་པའི་<milestone unit="line" n="357.4"/>ཆོས་ཉིད་དང་། །ཀུན་བཟང་རོལ་པར་འབྱུང་བའི་ཕྱིར། །ཏིང་འཛིན་བསྐྱེད་རྫོགས་མི་དགོས་དང་། །ཅི་ལྟར་བྱས་པའི་མཛད་སྤྱོད་ནི། །མན་ངག་དམ་པ་ཡིན་པར་བཤད། །མན་ངག་བརྒྱད་ནི་གང་ཞེ་ན། །ས་དང་<milestone unit="line" n="357.5"/>ལམ་གྱི་དཀྱིལ་འཁོར་དང་། །ལས་དང་སྦྱོར་བ་དག་པ་དང་། །འབྱེད་པ་མེད་དང་སྒྲོལ་བ་དང་། །རྫོགས་པ་ཆེན་པོའི་མན་ངག་གོ། །དེ་ཡང་ཇི་ལྟ་བུ་ཞེ་ན། །ས་ལ་སྦྱང་དུ་མེད་པ་ཡིན། །ལམ་ལ་བགྲོད་དུ་མེད་པ་<milestone unit="line" n="357.6"/>ཡིན། །དཀྱིལ་འཁོར་མཐའ་དབུས་མེད་པ་ཡིན། །ལས་ལ་བཙལ་དུ་མེད་པ་ཡིན། །སྦྱོར་བ་གཉིས་སུ་མེད་པ་ཡིན། །གཅིག་ལ་དབྱེ་རུ་མེད་པ་ཡིན། །རྒྱུ་རྐྱེན་མ་བྱས་སྐྱེ་མེད་བསྒྲལ། །རྫོགས་པ་ཆེན་པོའི་མན་ངག་<milestone unit="page" n="358"/><milestone unit="line" n="358.1"/>ནི། །སེམས་ཉིད་རྫོགས་པ་ཆེན་པོ་མྲ །ཆོས་ཀུན་འདི་རུ་རྫོགས་པའོ། །སྲོག་བཞི་མན་ངག་གང་ཞེ་ན། །རྣལ་འབྱོར་སྲོག་ནི་དམ་ཚིག་ཡིན། །དམ་ཚིག་བཞི་ནི་གང་ཞེ་ན། །བསྲུང་དུ་མེད་པ་རྣམ་བཞི་སྟེ། །མེད་པ་<milestone unit="line" n="358.2"/>དང་ནི་ཕྱལ་བ་དང་། །གཅིག་པུ་དང་ནི་ལྷུན་གྲུབ་བོ། །དམ་ཚིག་སྲོག་ནི་བལྟ་བ་ཡིན། །བལྟ་བའི་སྲོག་ནི་སྟོན་པའི་ལུང་། །ལུང་གི་སྲོག་ནི་མན་ངག་གོ། །དེ་ཡི་སྲོག་ནི་གསང་བའོ། །ལྔ་གཅིག་གསུམ་གྱིས་འཕགས་<milestone unit="line" n="358.3"/>པ་ནི། །དེ་ཡང་གང་དང་གང་ཞེ་ན། །ཁྱད་པར་འཕགས་པའི་མདོ་དག་ལས། །ཁྱད་པར་འཕགས་པའི་ཆེ་ལྔས་འཕགས། །གསུམ་འཕགས་ཕུན་སུམ་ཚོགས་མདོ་ལས། །ཕུན་སུམ་ཚོགས་པ་གསུམ་གྱིས་<milestone unit="line" n="358.4"/>འཕགས། །གཅིག་འཕགས་བྱང་ཆུབ་སེམས་མདོས་འཕགས། །དེས་ན་ཐེག་པ་ཀུན་ལས་འཕགས། །གདགས་སུ་ཡོད་མེད་བསྟན་པ་ནི། །གདགས་སུ་ཡོད་པར་བསྟན་པ་དང་། །གདགས་སུ་མེད་པར་བསྟན་<milestone unit="line" n="358.5"/>པའོ། །གདགས་སུ་ཡོད་པར་བསྟན་པ་ནི། །རྣམ་པར་བགྲང་བའི་མདོ་དག་དང་། །ཐེག་པ་ཡས་ཕུབ་མདོ་དག་ལས། །བདེན་པ་ཚིག་ཏུ་གདགས་སུ་ཡོད། །ཚིག་དགུ་སྟོན་པའི་སྟོན་པ་ཡང་། །གདགས་སུ་ཡོད་པར་<milestone unit="line" n="358.6"/>བཤད་པ་ཡིན། །གདགས་སུ་མེད་པར་བསྟན་པ་ནི། །ངེས་པ་སྟོན་པའི་མདོ་དག་ལས། །གདགས་སུ་མེད་པ་བརྒྱད་བསྟན་པ། །བྱང་ཆུབ་སེམས་ཀྱི་མདོ་དག་ལས། །བྱང་ཆུབ་སེམསལམཚོནདུམེད། །དེས་ན་<milestone unit="page" n="359"/><milestone unit="line" n="359.1"/>༄༅། །གདགས་སུ་མེད་ཅེས་བྱ། །དོན་བསྡུས་པ་ཡ་གཏན་ཚིགས་སོ།། །།དེ་ནས་སེམས་དཔའ་ཆེན་པ་དེས། འདུས་པའ་ གས་ཆེན་ལ་ཆོས་ཐམས་ཅད་ཚིག་དགུར་འདུས་ལ། ཚིག་དགུ་བྱང་ཆུབ་ཀྱི་<milestone unit="line" n="359.2"/>སེམས་གཅིག་ལ་སྨྲས་པ། བྱང་ཆུབ་སེམས་ནི་སེམས་དཔའ་ང་ཉིད་ཡིན་པར་སྨྲས་པ་འདི་གསུངས་སོ། །ཀྱེ་འདུས་པའི་ཚོགས་ཆེན་ད་ཉོན་ཅིག །ཚིག་དགུ་བྱང་ཆུབ་སེམས་བཅུ་ནི། །ཚིག་དགུ་སྨྲས་པ་སེམས་ཀྱིས་<milestone unit="line" n="359.3"/>སྨྲས། །སེམས་དེ་བསྟན་ཕྱིར་ཚིག་དགུ་བྱུང་། །ང་ནི་སེམས་ཀྱི་ཆོས་ཉིད་དེ། །སེམས་ཉིད་ཡེ་ནས་འདུས་མ་བྱས། །ང་ནི་སེམས་དཔའ་རྡོ་རྗེ་ཞེས། །ཀུན་བཟང་བྱང་ཆུབ་སེམས་ཀྱིས་བཏགས། །བྱང་ཆུབ་སེམས་ཀྱི་<milestone unit="line" n="359.4"/>ཆོས་ཉིད་ལ། །རང་བྱུང་ཡེ་ཤེས་རྒྱུ་མེད་པས། །རང་བྱུང་ཡེ་ཤེས་གཉེན་པོ་མེད། །བཙལ་དུ་མེད་པའི་བྱང་ཆུབ་སེམས། །སྦྱང་དུ་མེད་པའི་བྱང་ཆུབ་སེམས། །བསམ་དུ་མེད་པའི་བྱང་ཆུབ་སེམས། །དངོས་པོ་བྲལ་<milestone unit="line" n="359.5"/>བའི་བྱང་ཆུབ་སེམས། །བསྟན་དུ་མེད་པའི་བྱང་ཆུབ་སེམས། །སྤྲོས་པ་མེད་པའི་བྱང་ཆུབ་སེམས། །བརྟག་ཏུ་མེད་པའི་བྱང་ཆུབ་སེམས། །སྒྲོ་སྐུར་བྲལ་བའི་བྱང་ཆུབ་སེམས། །ཀུན་ལས་འདས་པའི་སེམས་ཉིད་<milestone unit="line" n="359.6"/>འདིར། །ཆོས་ཀུན་ཡེ་ནས་འདུས་ཤིང་གནས། །སེམས་ཉིད་ ནམ་མཁའ་ལྟ་བུར་གནས། །ནམ་མཁའ་ཅི་ལའང་མི་གནས་བཞིན། །སེམས་ཉིད་ཅི་ལའང་གནས་པ་མེད། །སེམས་དཔའ་ཆེན་པོ་ང་ཡིས་ནི། །ང་ཡི་<milestone unit="page" n="360"/><milestone unit="line" n="360.1"/>རང་བཞིན་བསྟན་པ་དགུ། །ཁྱེད་ལ་ཚིག་དགུ་བསྟན་པ་འདིས། །ང་ཡི་རང་བཞིན་ཤེས་པར་གྱིས། །ང་ཡི་རང་བཞིན་འདི་ཤེས་ན། །ཁྱེད་ཀྱང་ང་ཡི་རང་བཞིན་ཡིན། །ང་ཡི་ཆོས་རྣམས་ཐམས་ཅད་ཀྱང་། །སྤྱོད་ཡུལ</p></div1>
        </body>
    </text>
</TEI.2>