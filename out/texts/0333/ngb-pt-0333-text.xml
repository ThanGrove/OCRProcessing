<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0333-text.xml">
    <teiHeader lang="tib">
        <fileDesc>
            <titleStmt>
                <title><!--phur pa rdo rje bkod pa rnal 'byor chen po'i rgyud/-->ཕུར་པ་རྡོ་རྗེ་བཀོད་པ་རྣལ་འབྱོར་ཆེན་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0333-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=215.5; end=243.5--><milestone unit="line" n="215.5"/>བ་ལས། ཕྱིས་སྐད་གསར་བཅད་ཀྱིས་ཕབ་པའོ།། །།སིརྙི་རསྟུ། ༄༅། །རྒྱ་གར་སྐད་དུ། བདྲོ་ཧྭ་ར་མ་ཧྭ་ཡོ་ག་ཏནྟྲ་ཀི་ལ་ཡ་ནཱ་མ། བོད་སྐད་དུ། ཕུར་པ་རྡོ་རྗེ་བཀོད་པ་རྣལ་འེབྱོར་ཆེན་པོའི་རྒྱུད།<milestone unit="line" n="215.6"/>དཔལ་ཧེ་རུ་ཀ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་འཇིགས་བྱེད་ཀྱི་རྒྱལ་པོ་ཞེ་སྡང་རྡོ་རྗེ་འོག་མིན་གྱི་གནས། གྲུ་གསུམ་མཐིང་ནག་འབར་བ་མཐའ་དང་དབུས་<milestone unit="page" n="216"/><milestone unit="line" n="216.1"/>མེད་པ། ཡུམ་གྱི་བྷ་གར་བཞུགས་སོ། །དེ་ནས་དེ་བཞིན་གཤེགས་པ་ཐམས་ཅད་སྐུ་དང་གསུང་དང་ཐུགས་ཀྱི་བདག་ཉིད། བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེ་ལ་སོགས་པ། འཁོར་གྱི་ཚོགས་<milestone unit="line" n="216.2"/>རྒྱ་མཚོ་དང་བཅས་པས་ཞུས་པ། བཅོམ་ལྡན་འདས་འཇིགས་བྱེད་ཀྱི་རྒྱལ་པོ་བདག་ཅག་རྣམས་ལ་ཐེག་པ་ཆེན་པོ་གསང་སྔགས་ཀྱི་དོན་གཅིག་ཏུ་ཞུ་ཞེས་གསོལ་པ་ལས། བཅོམ་ལྡན་འདས་འཇིགས་བྱེད་ཀྱི་རྒྱལ་པོ་<milestone unit="line" n="216.3"/>ཞེ་སྡང་རྡོ་རྗེས་བཀའ་སྩལ་པ། ལག་ན་རྡོ་རྗེ་ཁྱོད་ཀྱིས་ཞུས་པ་ལེགས་སོ། །འདི་ལྟ་སྟེ། གསང་སྔགས་ཀྱི་དོན་འདི་ངས་བཤད་ཀྱིས། བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེ་ཁྱོད་ཀྱིས་ཉོན་<milestone unit="line" n="216.4"/>ཅིག །དེ་ལ་གྲུབ་པའི་འབྲས་བུ་ཚེ་འདི་ཉིད་ལ་ཐོབ་པར་འདོད་པའི་རྣལ་འབྱོར་པས། ཡང་དག་པའི་དོན་འདི་ཤེས་པར་བྱ་སྟེ། དམ་ཚིག་དང་། ལྟ་བ་དང་། སྤྱོད་པའི་སྒོ་ནས། ཐམས་ཅད་བདེ་བ་ཆེན་པོའི་དོན་ལ་<milestone unit="line" n="216.5"/>དགོད་པར་བྱའོ། །དེ་ལ་ཕུར་པའི་དམ་ཚིག་ནི། ལྟ་བ་མཉམ་པར་རྟོགས་པ་དང་། །སྤྱོད་པ་ཅི་ལ་ཡང་མི་སྙོམས་ཤིང་། །ཐབས་ཀྱིས་འགྲོ་ལ་ཕན་བཞེད་པ། །དེ་ནི་དམ་ཚིག་མཆོག་ཏུ་གསུངས། །དེ་ལས་འདས་ན་<milestone unit="line" n="216.6"/>ལྟུང་བར་འགྱུར། །འབྲས་བུ་ངེས་པའི་དོན་རྟོགས་ན། །ཚེ་འདི་ཉིད་ལ་གདོན་མི་ཟ། །དེ་ལ་ཕུར་པའི་ལྟ་བ་ནི། །ཡུལ་དང་སྣང་བ་ཐམས་ཅད་ནི། །དབྱིངས་ཉིད་ནམ་མཁའ་ལྟ་བུའི་ངང་། །སེམས་སུ་སྣང་བ་ཐམས་<milestone unit="page" n="217"/><milestone unit="line" n="217.1"/>༄༅། །ཅད་ནི། །མ་བཅོས་རིག་པ་དེ་ཉིད་ཡིན། །དེ་ཉིད་དབྱེར་མེད་མཉམ་པ་དེ། །དེ་ཡི་ངང་དུ་ཐམས་ཅད་འདུས། །ཕུར་པ་ཞེས་ནི་ཡང་དག་བཤད། །བཙལ་དུ་མེད་པའི་ཆོས་ཉིད་ལ། །བསྒོམ་དུ་མེད་པའི་<milestone unit="line" n="217.2"/>འབྲས་བུ་ཤར། །ཐམས་ཅད་རང་བྱུང་འགག་པ་མེད། །རྒྱུ་དང་རྐྱེན་ལ་མི་ལྟོས་ཤིང་། །སྤྲོས་མེད་རང་བྱུང་ལྷུན་གྱིས་གྲུབ། ཁུ་རྐྱེན་གཉིས་ལས་མྱ་ངན་འདས། །གདོད་ནས་མ་བཅོས་ཡེ་ནས་གྲུབ། །དུས་གསུམ་<milestone unit="line" n="217.3"/>དབྱེར་མེད་གཅིག་པར་བལྟ། །སྲིད་པ་གསུམ་ནི་རང་གི་རྐྱེན། ཁམས་གསུམ་སྤྲོས་མེད་དབྱིངས་སུ་གཅིག །ཐམས་ཅད་ཡེ་ནས་དབྱེར་མེད་པས། །སྟོང་གསུམ་དུས་གསུམ་ཏིལ་འབྲུ་ཙམ། །རང་བྱུང་སྐྱེ་མེད་དབྱིངས་<milestone unit="line" n="217.4"/>སུ་གཅིག །དེ་ནི་ལྟ་བའི་མཆོག་ཡིན་ཏེ། །ལྟ་བ་དེ་ལས་འདས་གྱུར་ན། །ཞབྲུལ་པས་ལམ་ནི་རྙེད་མི་འགྱུར། །དེ་ལ་ཕུར་པའི་སྐྱོད་པ་ནི། །བཙལ་བ་མེད་པའི་དབྱིངས་ཉིད་ལས། །སྙིང་པོ་དྲན་པས་ལྷར་བསྐྱེད་<milestone unit="line" n="217.5"/>དེ། །ཅི་འབྱོར་མཆོད་པ་ཕུལ་ནས་ཀྱང་། །རང་གི་ལྷར་ནི་བརྟག་པར་བྱ། །འདོད་པའི་དོན་རྣམས་གསོལ་བ་གདབ། །བསྙེན་པའི་ཕྱིར་ནི་སྙིང་པོ་བཟླས། །ཐམས་ཅད་ཁྲོ་བོ་ཁྲོ་མོར་དམིགས། །འདོད་པའི་དོན་རྣམས་<milestone unit="line" n="217.6"/>འགྲུབ་པར་བསམ། །མ་འགྲུབ་བར་དུ་བསྙེན་པར་བྱ། །འགྲུབ་པའི་རྟགས་ནི་བྱུང་བ་དང་། །གང་ལ་དམིགས་པའི་ངོ་བོ་ལ། །གདབ་པའི་ལས་རྣམས་བྱས་ནས་ནི། །རྣམ་ཤེས་དབྱིངས་སུ་ཡང་དག་སྤར། །ལྷག་མ་ལྷ་<milestone unit="page" n="218"/><milestone unit="line" n="218.1"/>ལ་བསྟབ་པར་བྱ། །གཟིར་མནན་ལས་རྣམས་བྱས་ནས་ནི། །ལས་རྣམས་འགྲུབ་པར་གདོན་མི་ཟ། །དེ་ནི་ཕུར་པའི་སྤྱོད་པའོ། །དེ་ལ་ཕུར་པའི་དམ་ཚིག་ནི། །བསྒྲུབ་པ་དེ་ནི་གཙོ་རུ་བླང་། །དམ་ཚིག་དེ་ནི་མ་ཉམས་<milestone unit="line" n="218.2"/>ན། །ལྟ་བ་ཉམས་ཀྱང་ལྟུང་མི་འགྱུར། །ལྟ་བ་དེ་དག་མ་ཉམས་ན། །སྤྱོད་པ་ཉམས་ཀྱང་ཡ་མི་ང་། །སྤྱོད་པ་དེ་དག་མ་ཉམས་ན། །དམིགས་པའི་ལས་རྣམས་འགྲུབ་པར་འགྱུར། །དེ་བཞིན་གཤེགས་པ་ཐམས་ཅད་ཀྱི་<milestone unit="line" n="218.3"/>སྐུ་གསུང་ཐུགས་ཀྱི་རྡོ་རྗེ་བཀོད་པའི་རྒྱུད་ལས། བལྟ་བ་དང་སྤྱོད་པ་དམ་ཚིག་གི་ ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་འཇིགས་བྱེད་ཀྱི་རྒྱལ་པོ་ཞེ་སྡང་རྡོ་རྗེ། ཕུར་པ་ཁྱད་པར་གྱི་ལེའུ་སྟེ་འདི་<milestone unit="line" n="218.4"/>གསུངས་སོ། །མ་ནོར་མ་བཅོས་ཆོས་ཉིད་དེ། །བཙལ་བའི་བསམས་པ་ཀུན་ལས་འདས། །ཐམས་ཅད་དབྱེར་མེད་མཉམ་པའི་ངང་། །དེ་བཞིན་ཉིད་ལས་ཁྱད་པར་འཕགས། །སྣང་བ་མེད་པའི་ཆོས་ཉིད་ལས། ཁྱབ་<milestone unit="line" n="218.5"/>དང་མ་ཁྱབ་གཉིས་མེད་དེ། །ཀུན་ཏུ་སྣང་ལས་ཁྱད་པར་འཕགས། །བཙལ་བ་མེད་པའི་ཆོས་ཉིད་ལས། །མ་བསྐྱོད་པར་ནི་ཐམས་ཅད་བྱུང་། ཁུསྐྱུ་ཉིད་ལས་ནི་ཁྱད་པར་འཕགས། །བཙལ་དུ་མེད་པའི་ཆོས་ཉིད་<milestone unit="line" n="218.6"/>ལས། །བསྒྲུབ་ཏུ་མེད་པའི་འབྲས་བུར་ཤར། །ཕུར་པ་བཀོད་ཅེས་དེ་ལ་བྱ། །འགྱུར་བ་མེད་པའི་ཆོས་ཉིད་ནི། །ཕྱོགས་དང་རིས་ལ་མི་གནས་ཤིང་། །མཐའ་དང་དབུས་སུ་མི་དམིགས་ཤིང་། །སེམས་ཉིད་ཡེ་ནས་<milestone unit="page" n="219"/><milestone unit="line" n="219.1"/>༄༅། །འགྱུར་བ་མེད། །གཞལ་ཡས་ཁང་ལས་ཁྱད་པར་འཕགས། །དབྱེ་རུ་མེད་པའི་སེམས་ཉིད་ཀྱི། །ཕུང་པོ་ཁམས་དང་སྐྱེ་མཆེད་རྣམས། །ཡེ་ནས་དབྱེར་མེད་རྫོགས་སངས་རྒྱས། །ཕུར་པ་དྲིལ་ཞེས་དེ་ལ་<milestone unit="line" n="219.2"/>བྱ། །མི་དམིགས་བསམ་འདས་དབྱེར་མེད་དང་། །མ་བཅོས་སྤྲོས་པ་མེད་པའི་དཀྱིལ། །སྐྱེ་མེད་ཡོངས་ལ་ཁྱབ་པའི་འཁོར། །འགྱུར་མེད་དོན་རྟོགས་མཉམ་པའི་ངང་། །མཚན་མའི་དཀྱིལ་འཁོར་ལས་ཁྱེད་<milestone unit="line" n="219.3"/>འཕགས། །དངོས་པོ་མེད་པའི་ཡེ་ཤེས་ཀྱིས། །མཚན་མར་སྣང་བ་དབྱིངས་སུ་སྤྱོད། །ཕུར་པ་བཀོད་ཅེས་དེ་ལ་བྱའོ། །རང་བྱུང་རིག་པའི་ཡེ་ཤེས་ནི། །བཙལ་ཞིང་བསམ་པས་མ་བསྐྱེད་དེ། །ཆོས་ཀྱི་དབྱིངས་སུ་<milestone unit="line" n="219.4"/>གཤེགས་པས་ནི། །སྤྱན་དྲང་དོན་ལས་ཁྱད་པར་འཕགས། །སྤྲོས་པ་མེད་པའི་ཆོས་ཉིད་དང་། །བཙལ་དུ་མེད་པའི་སེམས་ཉིད་གཉིས། །མཉམ་པའི་ངང་དུ་རྟོགས་པས་ན། །བཞུགས་སུ་གསོལ་ལས་ཁྱད་པར་<milestone unit="line" n="219.5"/>འཕགས། །ཐམས་ཅད་དབྱེར་མེད་མཉམ་པའི་ངང་། །འདུ་འབྲལ་མེད་པར་རབ་གནས་པས། །ཕྱག་འཚལ་བ་ལས་ཁྱད་པར་འཕགས། །ཆོས་ཉིད་བཙལ་དུ་མེད་པ་ལ། །སྐྱེ་མཆེད་ཁམས་རྣམས་མཆོད་པར་<milestone unit="line" n="219.6"/>སྣང་། །ནམ་མཁའ་དམིགས་སུ་མེད་པ་ལ། །འབྱུང་བའི་ཚོགས་རྣམས་མཆོད་པར་སྣང་། །ཐམས་ཅད་ཆོས་ཉིད་རྒྱུ་རུ་གསུངས། །མཆོད་པ་ཕུལ་བས་ཁྱད་པར་འཕགས། །ཐམས་ཅད་མི་དམིགས་མཉམ་པའི་<milestone unit="page" n="220"/><milestone unit="line" n="220.1"/>ངང་། །དམིགས་མེད་བསམ་འདས་བརྗོད་དུ་མེད། །བསྙེན་པ་ཕུལ་བས་ཁྱད་པར་འཕགས། །དམིགས་སུ་མེད་པའི་སེམས་ཉིད་ཀྱིས། །ཐམས་ཅད་བླ་མེད་རྒྱུར་བཏོན་པས། །ཕོ་ཉ་བཀྱེ་ལས་ཁྱད་པར་འཕགས།<milestone unit="line" n="220.2"/>ཁམས་གསུམ་སེམས་ཅན་ཐམས་ཅད་ཀུན། །དུས་གསུམ་བཞུགས་པའི་སངས་རྒྱས་དང་། །ཐམས་ཅད་དབྱེར་མེད་དབྱིངས་སུ་བསྒྲལ། །དགྲ་བགེགས་བསྒྲལ་ལས་ཁྱད་པར་འཕགས། །སྣང་བའི་ཡུལ་ནི་ཆོས་ཉིད་<milestone unit="line" n="220.3"/>ལས བསམ་པའི་ཆ་ནི་ཡེ་ཤེས་ཏེ། །གཉིས་སུ་མེད་པར་རྟོགས་པས་ན། །ཕུར་པ་བཏབ་ལས་ཁྱད་པར་འཕགས། །མ་སྐྱེས་པ་ཡི་ཆོས་ཉིད་ཀྱིས། །སྐྱེས་པའི་ཕུང་པོ་སྐྱེ་རྒྱུན་བཅད། །མ་བཅོས་པ་ཡི་ཆོས་ཉིད་<milestone unit="line" n="220.4"/>ཀྱིས། །བཅོས་པའི་ཆོས་ཉིད་ཟིལ་གྱིས་མནན། །མི་དམིགས་པ་ཡི་ནམ་མཁའ་ཡིས། །དམིགས་པའི་འབྱུང་བ་ཟིལ་གྱིས་མནན། །ཐམས་ཅད་སྐྱེ་ཤི་རྩད་ནས་གཅོད། །གཟིར་མནན་བྱས་ཤེས་དེ་ལ་བྱ། །འཁོར་བ་<milestone unit="line" n="220.5"/>དོང་སྤྲུགས་ཁྱད་པར་འཕགས། །སྐྱེ་ཤི་ རྩད་གཅོད་ཁྱད་པར་འཕགས། །ཐམས་ཅད་དབྱིངས་བཀོད་ཁྱད་པར་འཕགས། །འཁོར་བའི་རྒྱུ་ཉིད་ཡང་དག་བྱང་ཆུབ་ལམ། །ཐམས་ཅད་མྱ་ངན་འདས་ལས་ཁྱད་པར་<milestone unit="line" n="220.6"/>འཕགས། །སྐྱེ་མེད་རྡོ་རྗེ་ལྟ་བུའི་ངང་ཉིད་ལས། །སྐྱེ་ཤི་འཕྲོ་འདུ་མེད་པས་ཁྱད་པར་འཕགས། །དེ་ལྟ་བུ་ཡི་དོན་ལ་མཁས་པ་ཡིས། །རྟོགསཔའིབློཆེནརྣལའབྱོརགང་ཞིག་གིས། །དེ་ཡི་དོན་ལ་འདྲིས་ན་སངས་<milestone unit="page" n="221"/><milestone unit="line" n="221.1"/>༄༅། །རྒྱས་ཡིན། །བཙལ་དུ་མེད་པའི་དོན་རྟོགས་བསྒོམ་པ་ཡིན། །དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་བཀོད་པའི་རྒྱུད་ལས། ཁྱད་པར་གྱི་ལེའུ་སྟེ་གཉིས་པའོ།། །།དེ་ནས་<milestone unit="line" n="221.2"/>བཅོམ་ལྡན་འདས་འཇིགས་བྱེད་ཀྱི་རྒྱལ་པོ་ཞེ་སྡང་རྡོ་རྗེས། ལྟ་བའི་མན་ངག་འདི་གསུངས་སོ། །བཙལ་མེད་དབྱིངས་ཀྱི་ངང་དུ་ཐམས་ཅད་འདུས། །མི་འགྱུར་བྱང་ཆུབ་སེམས་ཀྱི་ཕུར་པ་ཡིས། །ཐམས་ཅད་སྐྱེ་ཤིའི་<milestone unit="line" n="221.3"/>རྩ་བ་བཅད། །སྒྲུབ་མེད་ཆོས་ཀྱི་དབྱིངས་ལ་ཡེ་ནས་བཏབ། །བཏབ་པ་ཉིད་ན་འཁོར་བའི་མིང་ཡང་མེད། །མ་བཅོས་ལྷུན་གྱིས་གྲུབ་པའི་དབྱིངས་ཉིད་ལ། །ཡེ་ཤེས་རིག་པའི་ཕུར་པ་ཡེ་ནས་བཏབ། །བཏབ་པ་ཉིད་<milestone unit="line" n="221.4"/>ན་དངོས་པོ་མཚན་མ་མེད། །སྣང་སྲིད་བྱང་ཆུབ་སྙིང་པོའི་ལིསྐོ་ལ། །ཀུན་ཏུ་བཟང་པོའི་རོལ་པའི་ཕུར་པ་བཏབ། །བཏབ་པ་ཉིད་ན་སེམས་རྟོག་ཡིད་ལས་འདས། །དངོས་པོར་སྣང་བའི་ཤེས་རབ་ལིསྐོ་ལ། །རང་<milestone unit="line" n="221.5"/>བྱུང་ཐུགས་ཀྱི་རྒྱལ་པོའི་ཕུར་པ་བཏབ། །བཏབ་པ་ཉིད་ན་བརྗོད་པའི་མཐའ་ལས་འདས། །དེ་ཕྱིར་དབྱེར་མེད་དོན་རྟོགས་མཉམ་པའི་ངང་། །བྱ་བཙལ་མེད་པར་བཞག་པས་ཕུར་པ་གདབ་ཅེས་བྱ། །དེ་ལ་ཆོས་ཉིད་<milestone unit="line" n="221.6"/>ཕུར་པ་ནི། །ཆོས་ཅན་གང་ལ་ཡང་མི་དམིགས་ཤིང་། །མ་བཅོས་ངང་དུ་ཐམས་ཅད་འདུས། །ཕུར་པ་ཞེས་ནི་དེ་ལ་བྱ། །དེ་ལ་སེམས་ཉིད་ཕུར་པ་ནི། །སྐྱེ་མཆེད་ཁམས་ལ་མི་གནས་ཤིང་། །རང་བྱུང་ངང་དུ་ཐམས་<milestone unit="page" n="222"/><milestone unit="line" n="222.1"/>ཅད་འདུས། །ཕུར་པ་ཞེས་ནི་དེ་ལ་བྱ། །དེ་ལ་ནམ་མཁའི་ཕུར་པ་ནི། ཁ་དོག་དབྱིབས་ལ་མི་གནས་ཤིང་། ཁྱབ་གདལ་ངང་དུ་ཐམས་ཅད་འདུས། །ཕུར་པ་ཞེས་ནི་དེ་ལ་བྱའོ། །དེ་གསུམ་དབྱེར་མེད་མྱ་ངན་<milestone unit="line" n="222.2"/>འདས། །དངོས་པོ་མཚན་མར་མི་སྣང་ཞིང་། །བསམ་པ་ལས་ཀྱང་མྱ་ངན་འདས། །ཐམས་ཅད་ཡེ་ནས་མཉམ་ཉིད་ལས། ཁུ་དང་འབྲས་བུར་དབྱེ་རུ་མེད། །ཐ་སྙད་འདོགས་ན་འཁྲུལ་པ་ཡིན། །མཐར་ཡང་སངས་<milestone unit="line" n="222.3"/>རྒྱས་རྙེད་མི་འགྱུར། །དེ་ལ་ཕུར་བུའི་མན་ངག་ནི། །ཐ་སྙད་དག་ལ་མི་གནས་ཤིང་། །བཙལ་དུ་མེད་ཅིང་དངོས་པོ་མེད། །ཐམས་ཅད་དབྱེར་མེད་དབྱིངས་སུ་གཅིག །འཁྲུལ་པའི་ཐ་སྙད་མིང་ཡང་མེད། །བདག་ཉིད་<milestone unit="line" n="222.4"/>ཕུར་པའི་རང་བཞིན་ལས། །གཞན་དུ་འདོགས་པ་འཁྲུལ་པའི་ལམ། །གྲངས་ཀྱིས་བགྲང་དུ་ག་ལ་ཡོད། །ཆོས་ཉིད་གཅིག་ཏུ་གནས་པ་ལ། །གྲངས་ཀྱིས་བགྲངས་ན་གོལ་ས་ཡིན། །ཕུར་པའི་རང་བཞིན་དག་པ་<milestone unit="line" n="222.5"/>ལ། །མིང་ཙམ་གཞན་ལ་བརྟེན་མི་བྱ། །རང་གི་རང་བཞིན་རྟོགས་པར་གྱིས། །དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་བཀོད་པའི་རྒྱུད་ལས། བལྟ་བའི་ལེའུ་སྟེ་གསུམ་པའོ།། །།དེ་ནས་<milestone unit="line" n="222.6"/>བཅོམ་ལྡན་འདས་འཇིགས་བྱེད་ཀྱི་རྒྱལ་པོ་ཞེ་སྡང་རྡོ་རྗེས་ཕུར་པ་བྱང་ཆུབ་སེམས་ཀྱི་དོན་འདི་གསུངས་སོ། །ཕུར་པ་བྱང་ཆུབ་སེམས་ཀྱི་རྟགས། །བྱང་ཆུབ་སེམས་ཀྱི་ཕུར་པ་ཡིས། །སྲིད་གསུམ་འཁོར་བ་གདར་ཤ་<milestone unit="page" n="223"/><milestone unit="line" n="223.1"/>༄༅། །གཅོད། །མ་བཏབ་བཞིན་དུ་ལྷུན་གྱིས་རྫོགས། །མཉམ་པའི་རྒྱལ་པོ་རིག་པས་གདབ། །ཕུར་པ་ཆོས་ཀྱི་དབྱིངས་ཀྱི་རྟགས། །གཞན་དུ་གདབ་པའི་གནས་མེད་ཀྱི། །རང་བཞིན་བྱང་ཆུབ་སེམས་ལ་<milestone unit="line" n="223.2"/>གདབ། །ཕུར་བུ་འཛིན་ཆགས་མྱ་ངན་འདས། །གཟུང་འཛིན་རྣམ་རྟོག་ཉིད་ལ་གདབ། །ཕུར་པ་དངོས་པོ་ཀུན་དང་བྲལ། །དངོས་མེད་སེམས་ཀྱི་ཕུར་པ་ཡིས། །དངོས་པོ་ཕྱིན་ཅི་ལོག་ལ་གདབ། །གདབ་དང་མི་<milestone unit="line" n="223.3"/>གདབ་བརྗོད་པའི་མཐའ་ལས་འདས། །ཕུར་པ་སྐྱེ་བ་མེད་པའི་དོན། །སྐྱེ་མེད་སེམས་ཀྱི་ཕུར་པ་ཡིས། །སེམས་ལ་བཏབ་པས་རིག་པ་ཤར། །དབྱིངས་ལ་བཏབ་པས་ལྷུན་གྱི་གྲུབ། །གཉིས་སུ་མེད་པ་བརྡལ་བའི་<milestone unit="line" n="223.4"/>ངང་། ཁྱབ་གདལ་ཆེན་པོའི་ཕུར་པ་ཡིས། །སྣང་སྲིད་ཀུན་ལ་ཁྱབ་པར་གནས། །དེ་ལྟར་རྟོགས་ན་ཐེབས་པ་ཡིན། །མངོན་དུ་གྱུར་ན་རྟོགས་པ་ཡིན། །ཚིག་ལས་འདས་ནས་སངས་རྒྱས་ཡིན། །གྲངས་ལས་འདས་ན་<milestone unit="line" n="223.5"/>བརྗོད་དུ་མེད། །གཅིག་དང་གཉིས་སུ་དབྱེ་རུ་མེད། །དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་བཀོད་པའི་རྒྱུད་ལས། བྱང་ཆུབ་སེམས་ཀྱི་ལེའུ་སྟེ་བཞི་པའོ།། །།དེ་ནས་བཅོམ་ལྡན་འདས་<milestone unit="line" n="223.6"/>འཇིག་བྱེད་ཀྱི་རྒྱལ་པོ་ཞེ་སྡང་རྡོ་རྗེས་ཕུར་པ་རང་བཞིན་གྱི་དོན་ལ་སྙོམས་པར་ཞུགས་ཏེ། འདི་གསུངས་སོ། །ཕུར་པའིརངབཞིནདོནབསྟན པ། །ཕུར་ནི་ཆོས་ཀྱི་དབྱིངས་ཞེས་བྱ། །པ་ནི་བླ་མ་ཆེན་པོར་<milestone unit="page" n="224"/><milestone unit="line" n="224.1"/>བསྟན། །ཕུར་ནི་ཆོས་ཀྱི་དབྱིངས་ཞེས་བྱ། །པ་ནི་རིག་པའི་ཡེ་ཤེས་ཡིན། །ཕུར་ནི་སྐྱེ་བ་མེད་པ་ཡིན། །པ་ནི་འགག་པ་མེད་པ་ཡིན། །གཉིས་སུ་མེད་པ་ཕུར་པའི་ངང་། །ཕུར་ནི་ཐབས་ཀྱི་རྒྱལ་པོ་ཡིན། །པ་ནི་ཤེས་<milestone unit="line" n="224.2"/>རབ་ཡུམ་གྱི་དོན། །གཉིས་སུ་མེད་པའི་རྡོ་རྗེའི་ངང་། །ཕུར་པ་ནམ་མཁའི་མཐའ་དང་མཉམ། །ཕུར་པ་ཁྱབ་གདལ་ཉི་ཟླ་འདྲ། །ཀུན་ལ་སྙོམས་པའི་ངོ་བོར་སྣང་། །ཕུར་པ་ཆོས་ཀྱི་ཆོས་ཉིད་ཡིན། །ཕུར་པ་ནམ་<milestone unit="line" n="224.3"/>མཁའི་མཚན་ཉིད་ཡིན། །ཕུར་པ་སེམས་ཀྱི་སེམས་ཉིད་ཡིན། །ཕུར་པ་རྒྱུད་ཀྱི་རྒྱལ་པོ་ཡིན། །ཕུར་པ་ལུང་གི་བླ་མ་ཡིན། །ཕུར་པ་མན་ངག་ངེས་པའི་དོན། །གསང་བའི་སྔགས་ཀྱིས་བསྐྱེད་པར་བྱ། །གང་ལ་<milestone unit="line" n="224.4"/>དམིགས་པའི་ངོ་བོ་ལ། །ཕོ་ཉ་སྐར་ཚོགས་སྤྲིན་ལྟར་གཏིབས། །དཀར་ནག་མཚམས་ནས་དྲངས་ནས་ནི། །ལྷུ་གཟུགས་ཕྲལ་ཏེ་བརླག་བསམ་སྟེ། །རྡོ་རྗེའི་བྲག་ཀྱང་འཇིག་འགྱུར་ན། །སྡིག་ཅན་དགྲ་བགེགས་སྨོས་<milestone unit="line" n="224.5"/>ཅི་དགོས། །ཕོ་ཉ་མང་པོས་སྟོང་ཁམས་གང་། །འཕྲལ་ལ་གང་བ་མ་ཡིན་ཏེ། །ཡེ་ཉིད་ནས་ནི་གང་བར་གནས། །གསལ་བར་བསྒོམ་ནས་བཀྱེ་བ་ཡིན། །ཉམས་སུ་ཆུད་ན་བསྒྲལ་བ་ཡིན། །གཉིས་སུ་མེད་ན་སྦྱོར་བ་<milestone unit="line" n="224.6"/>ཡིན། །ལྷངས་ཀྱིས་རྟོགས་ན་ཐེབས་པ་ཡིན། །དེབཞིནགཤེགསཔཐམས་ཅད་ཀྱི་སྐུ་གསུང་ཐུགས་རྡོ་རྗེ་བཀོད་པའི་རྒྱུད་ལས། རངབཞིནགྱིལེའུསྟེལྔཔའོ།། །།དེ་ནས་བཅོམ་ལྡན་འདས་འཇིགས་བྱེད་<milestone unit="page" n="225"/><milestone unit="line" n="225.1"/>༄༅། །རྒྱལ་པོ་ཞེ་སྡང་རྡོ་རྗེ་རྩ་ཡི་དོན་ལ་སྙོམས་པར་ཞུགས་ནས། འཕྱང་ལྡན་མ༷ ་དང་རོ་མཆོག་མ། །སྤྱི་ཁྱེར་འཕྱང་ལྡན་ཤེས་རབ་མ། །རོ་མཆོག་མ་ནི་ཐབས་ཀྱི་ངོས།་ །སྤྱི་ཁྱེར་མ་ནི་དབུས་ན་གནས། །རྣམ་<milestone unit="line" n="225.2"/>རྟོག་མི་ཕྱེད་ཕྲ་གཟུགས་མ། །བྱང་ཆུབ་སེམས་ནི་སྐྱེ་འགྱུར་ཏེ། །གནས་ཤིང་གཟུང་འཛིན་བྲལ་བ་ཡིས། །མི་བསྐྱོད་རྒྱུ་བས་འཕྱང་ལྡན་མ། །རཀྟ་རྒྱུ་བས་རོ་མཆོག་མའོ།་ །ཤེས་རབ་ཟླ་བ་རྒྱུ་བ་ནི། །སྤྱི་ཁྱེར་མར་ནི་<milestone unit="line" n="225.3"/>རབ་ཏུ་གསུངས། །མི་ཕྱེད་མ་དང་ཕྲ་གཟུགས་མ། །བཟང་མོ་གཡས་ན་གཡོན་འཐུང་མ། །རུས་སྦལ་མོ་དང་སྒོམ་པ་མོ། །དབང་བསྐུར་མ་དང་མཚན་མོ་ཅན། །ཆེན་མོ་་གནས་དང་མ་མོ་དང་། །ཀུན་མཚན་མོ་དང་<milestone unit="line" n="225.4"/>གྲང་མོ་དང་། །དྲོད་མ་འཕྱང་མ་སྤྱི་གཙུག་མོ། །རོ་མ་རྟོག་མ་དགའ་ལྡན་མོ། །གཟུགས་མཛེས་མ་ནི་ཐུང་མོའོ། ཁུ་སྦྱིན་མོ་དང་བྲལ་བ་མོ། །མངག་པ་མོ་དང་གྲུབ་པ་མོ། །དགའ་བྱེད་མ་དང་ཡིད་མཛེས་མ། །དེ་<milestone unit="line" n="225.5"/>བཞིན་སུམ་སྒྲིལ་འདོད་ལྡན་མ། ཁྱིམ་ནས་གཏུམ་མོ་བདུད་བྲལ་མོ། །སྲིད་གསུམ་ཡོངས་སུ་ཞུ་བ་རྣམས། །ཀུན་ཀྱང་གཟུང་འཛིན་རྣམ་པར་སྤངས། །ཡང་ན་ཐམས་ཅད་ཐབས་ཉིད་ཀྱིས། །དངོས་པོ་མཚན་ཉིད་<milestone unit="line" n="225.6"/>རྣམས་ཀྱིས་བརྟགས། །དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་བཀོད་པའི་རྒྱུད་ལས། རྩ་ཡི་ལེའུ་སྟེ་དྲུག་པའོ།། །།དེ་ནས་བཅོམ་ལྡན་འདས་འཇིགས་བྱེད་ཀྱི་རྒྱལ་པོ་ཞེ་སྡང་རྡོ་རྗེས་ས་དང་<milestone unit="page" n="226"/><milestone unit="line" n="226.1"/>ལམ་ཀྱི་རིམ་པ་འདི་གསུངས་སོ། །དེ་ནས་རྗེས་སུ་རྣལ་འབྱོར་པས། །ལམ་འདི་དག་ལ་དགོད་པར་བྱ། །ཚོགས་ལམ་སྦྱོར་ལམ་མཐོང་བའི་ལམ། །བསྒོམ་ལམ་དང་ནི་རྣམ་གྲོལ་ལམ། །བཅུ་གཅིག་ཀུན་ཏུ་འོད་ཀྱི་<milestone unit="line" n="226.2"/>ས། །བཅུ་གཉིས་པདྨ་ཅན་གྱི་ས། །འཁོར་ལོ་ཚོགས་ཆེན་བཅུ་གསུམ་པ། །ཀུན་བཟངབཅུ་བཞི་བ་རུ་གྲགས། །དང་པོའི་ས་ནི་རིག་འཛིན་ཏེ། །གཉིས་པ་ཚེས་ལ་དབང་རིག་འཛིན། །ཀུན་རྫོབ་ཕྱག་རྒྱའི་རིག་འཛིན་<milestone unit="line" n="226.3"/>ཏེ། །རྟོགས་པ་ལྷུན་གྲུབ་རིག་འཛིན་ནོ། །ཕུར་པའི་རང་བཞིན་དོན་རྟོགས་པ། །རིགས་དག་ཏུ་ནི་རྣམ་པར་བཤད། །ལས་བྱས་སྔོན་གྱི་ཚོགས་ཀྱིས་སོ། །ལས་བདུན་བྱས་པས་སྦྱོར་བའོ། །དེ་ཉིད་བསྒོམ་པས་མཐོང་<milestone unit="line" n="226.4"/>བ་དང་། །འབྱུང་བ་ལྔ་དང་ལྷ་ཡི་གནས། །གདན་དང་བཅས་པ་བསྐྱེད་པར་བསྒོམ། །སྲོག་ཉིད་ཡེ་ཤེས་རྒྱུར་བྱས་པས། །བདུད་བཞི་ལས་ནི་རྣམ་པར་གྲོལ། །དཀྱིལ་འཁོར་གསུམ་ལ་སོགས་མཚན་ཉིད། །ཕུང་པོར་<milestone unit="line" n="226.5"/>མ་གྲུབ་པ་དང་འོད། །གོང་བུར་གནས་དང་འཆི་བདག་དང་། །ཡིགེ་ཡེ་ཤེས་ཉོན་མོངས་མེད་པར་སྦྱངས། །སྣང་སྲིད་དྲེགས་པ་ཅན་དང་ནི། །མི་སྣང་བར་བཅས་ལྷ་བདུད་བཅོམ། །ཉེས་ལྡན་སྲོག་གི་དབང་པོ་<milestone unit="line" n="226.6"/>དང་། །བདུད་བཞི་དྲུག་གདགསགཞིདྲུགདང་སྣང་བ་དེ། །གནས་སྐབས་དག་ལ་རབ་ཏུ་གྲགས། །དུས་དང་གྲངས་དང་མཚན་མོའོ། །བསྙེན་པ་དག་ཏུ་ཡིན་པར་བཤད། །དེབཞིན གཤེགསཔཐམས་ཅད་ཀྱི་སྐུ་<milestone unit="page" n="227"/><milestone unit="line" n="227.1"/>༄༅། །གསུང་ཐུགས་རྡོ་རྗེ་བཀོད་པ་ལས། ས་དང་ལམ་གྱི་ལེའུ་སྟེ་བདུན་པའོ།། །།དེ་ནས་བཅོམ་ལྡན་འདས་འཇིགས་བྱེད་ཀྱི་རྒྱལ་པོ་ཞེ་སྡང་རྡོ་རྗེ་མི་རྟོག་པའི་དོན་ལ་སྙོམས་པར་ཞུགས་ཏེ། སྣང་<milestone unit="line" n="227.2"/>སྲིད་དྲུག་ཅུ་རྩ་གསུམ་བསྒོམ། །ཡེ་ཤེས་ཆོས་ཉིད་ཡོན་ཏན་སྐུ། །སྐུ་གསུང་ཐུགས་ཀྱི་རང་བཞིན་འདུས། །ཡབ་ཡུམ་གཉིས་ནི་རང་བཞིན་གནས། །ཡུམ་ཡང་ཧཱུཾ༷་འདུས་ཏིང་འཛིན་ཧུ༷། །སེམས་དཔའི་རྩེ་དབུས་ཧུ༷་<milestone unit="line" n="227.3"/>དྲངས་ལ། །ཡེ་ཤེས་སྣ་བཀག་སྲོག་རྩ་བརྒྱུས། །རང་ཉིད་རྩ་རྒྱུད་ནང་བརྒྱུད་དགྲའིདེ། ཁྲངས་ཀྱི་རླུད་སྒྲོམ་རྩེ་ལ་བཏོན། །སོར་བཞི་ཕར་འཕྲོས་ཚུར་འདུས་ཏེ། །འདུས་པ་ཉི་ཟླའི་དབུས་སུ་འོད། །ཨ་ཡི་ཚུལ་དུ་<milestone unit="line" n="227.4"/>གནས་བྱའོ། །ཧུ༷་ལྡན་ཨོ་གྱིས་ཚུར་འདུས་པས། །སྲིད་གསུམ་འགྲོ་བ་རང་སྣང་བཞིན། །ཕྱི་ནང་སྣོད་བབ་དེ་ཉིད་དེ། །སེམས་དང་ཡིད་དང་རྣམ་ཤེས་ཉིད། །དེ་ཉིད་ལས་ནི་འཁྲུལ་ནས་བཏགས། །རྣམ་རྟོག་བག་<milestone unit="line" n="227.5"/>ཆགས་སྤང་བའི་ཕྱིར། །བདག་དང་ཕུར་པ་གཞལ་ཡས་ཁང་། །བྱང་ཆུབ་སེམས་ནི་གསུམ་དུ་བཤད། །དང་པོར་བདག་གིས་བྱང་ཆུབ་སེམས། །སྙིང་གའི་པདྨར་ཨུ་བསམ་སྟེ། །ཕར་འཕྲོས་ཐམས་ཅད་འོད་དུ་<milestone unit="line" n="227.6"/>ཞུ། །ཨ་ནི་མར་མེའི་རྩེ་ལྟར་འབར། །གཟུང་བ་ཟླ་བའི་འོད་ལྟར་ཏེ། །འཛིན་པའི་རྩ་རྣམས་ཤིན་ཏུ་དམིགས། །ཡང་ཡང་དེ་ལ་ཡིད་ཀྱིས་བསྒོམ། །འཕྲོ་བར་གྱུར་ན་སྤྲོས་ཏེ་བསྒོམ། །བྱིང་པར་གྱུར་ན་བཟླས་པ་<milestone unit="page" n="228"/><milestone unit="line" n="228.1"/>བྱ། །གཟུང་འཛིན་འགགས་པས་ཤེས་རབ་གསལ། །ཉི་མའི་འོད་ཟེར་ཚུལ་ལྟ་བུར། །དེ་ནི་ཕུར་བུ་བྱང་ཆུབ་སེམས། །ཨ་ནི་རང་བཞིན་དགག་འགྱུར་ཏེ། །ཨ་ཚུལ་མི་དམིགས་ནམ་མཁའ་སྟེ། །རང་བཞིན་གསལ་<milestone unit="line" n="228.2"/>ལ་རྟོག་པ་མེད། །གཟུང་འཛིན་ཤེས་ཀྱིས་འགགས་གྱུར་ན། །གཞས་ཡས་བྱང་ཆུབ་སེམས་ཞེས་བྱ། །གཞལ་ཡས་ཕུར་པ་བདག་གིས་ནི། །བྱང་ཆུབ་སེམས་ནི་སླུ་བཅས་པའི། །གཉིད་ལོག་སད་པ་ཅི་བཞིན་དུ། །ཡེ་<milestone unit="line" n="228.3"/>ཤེས་རང་བཞིན་སྐུར་གྲུབ་པའི། །ལོངས་སྤྱོད་རྫོགས་སྐུར་འགྱུར་ཞེས་བྱ། །ཡེ་ཤེས་རླུ་་སྟེ་རླུད་འོད་ཟེར། །སྣང་བ་འོད་ཀྱི་དཀྱིལ་འཁོར་ཏེ། །གཞལ་ཡས་སྤྲུལ་ཡང་དེས་འགྲུབ་སྟེ། །ཡེ་ཤེས་པ་དང་རྡོ་རྗེ་<milestone unit="line" n="228.4"/>འཛིན། །བཅུ་གསུམ་བགྲོད་པ་དེ་ཡིན་ཏེ། །དེ་ལས་སྤྲུལ་པ་རིམ་བཞིན་བཀྱེ། །དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་བཀོད་པ་ཆེན་པོའི་རྒྱུད་ལས། ས་དང་ལམ་གྱི་རིམ་པའི་ལེའུ་སྟེ་བརྒྱད་<milestone unit="line" n="228.5"/>པའོ།། །།དེ་ནས་བཅོམ་ལྡན་འདས་འཇིགས་བྱེད་རྒྱལ་པོ་ཞེ་སྡང་རྡོ་རྗེས་སྲས་རིགས་ཀྱི་ཁྲོ་བོ་འདི་སྟོན་ཏེ། གྲུ་གསུམ་མཐིང་ནག་འབར་བའི་དཀྱིལ་འཁོར་ན། རྡོ་རྗེའི་རིགས་ཐམས་ཅད་སྐུ་མདོག་མཟིང་ནག་<milestone unit="line" n="228.6"/>ལ། ཞལ་གསུམ་ཕྱག་དྲུག་པ། སྐུ་སྨད་ཕུར་བུའི་ཚུལ་དུ། ཟུར་གསུམ་དུ་བཞུགས་པ། ཞལ་ནས་ཕུར་པའི་འཛབ་ཟློས་ཤིང་། ཀི་ལ་ཡ་མཐིང་ནག་ཏུ་འཕྲོས་པས། ཞེ་སྡང་དམྱལ་བའི་གནས་ཐམས་ཅད་སྟོང་ཤིང་ཟད་<milestone unit="page" n="229"/><milestone unit="line" n="229.1"/>༄༅། །པར་མཛད་དེ། ཞེ་སྡང་ཐམས་ཅད་དང་རྡོ་རྗེའི་རིགས་སུ་སངས་རྒྱས་པར་གྱུར་ཏོ། ཁྲར་ཟླུམ་ལ་འཁྱིལ་བའི་དཀྱིལ་འཁོར་ནས། དེ་བཞིན་གཤེགས་པའི་རིགས་ཀྱི་ཁྲོ་བོ་ཐམས་ཅད་སྐུ་མདོག་སྨུག་<milestone unit="line" n="229.2"/>ནག་ཞལ་གསུམ་ཕྱག་དྲུག་པ། སྨད་དྲག་པོའི་རང་བཞིན་ཟུར་གསུམ་དུ་གནས་པ། ཞལ་ནས་ཕུར་པའི་འཛབ་ཟློས་ཤིང་། ཀི་ལ་ཡ་སྨུག་ནག་ཏུ་འཕྲོས་པས། གཏི་མུག་གིས་བསྡུས་པའི་སེམས་ཅན་ཐམས་ཅད་<milestone unit="line" n="229.3"/>སྟོངས་པར་མཛད་དེ། གཏི་མུག་ཅན་ཐམས་ཅད་དེ་བཞིན་གཤེགས་པའི་རིགས་སུ་སངས་རྒྱས་པར་གྱུར་ཏོ། །ལྷོ་སོག་ཁ་གདེངས་པའི་དཀྱིལ་འཁོར་དུ། རིན་པོ་ཆེའི་རིགས་ཀྱི་ཁྲོ་བོ་ཐམས་ཅད་སྐུ་མདོག་སེར་ནག<milestone unit="line" n="229.4"/>ཞལ་གསུམ་ཕྱག་དྲུག་པ། སྨད་དྲག་པོའི་རང་བཞིན་ཕུར་བུ་ཟུར་གསུམ་དུ་གནས་པ། ཞལ་ནས་ཕུར་པའི་འཛབ་ཟློས་ཤིང་། ཀི་ལ་ཡ་སེར་ནག་ཏུ་འཕྲོས་པས། ང་རྒྱལ་ཅན་གྱི་ཚོགས་ཐམས་ཅད་ཟད་ཅིང་སྟོངས་<milestone unit="line" n="229.5"/>པར་མཛད་དེ། ང་རྒྱལ་ཅན་ཐམས་ཅད་རིན་པོ་ཆེའི་རིགས་སུ་སངས་རྒྱས་པར་གྱུར་ཏོ། །ནུབ་ཟླ་གམ་གདེངས་པའི་དཀྱིལ་འཁོར་དུ། པདྨ་རིགས་ཀྱི་ཁྲོ་བོ་ཐམས་ཅད་སྐུ་དང་མདོག་དམར་ནག ཞལ་གསུམ་ཕྱག་<milestone unit="line" n="229.6"/>དྲུག་པ་སྟེ། སྐུ་སྨད་དྲག་པོའིརངབཞིནཕུརཔཟུརགསུམ་པ་སྟེ། ཞལ་ནས་ཕུར་པའི་འཛབ་ཟློས་ཤིང་། ཀི་ལ་ཡ་དམར་ནག་ཏུ་འཕྲོས་པས། འདོད་ཆགས་ཀྱིས་ཉེན་པའི་སེམས་ཅན་ཐམས་ཅད་སྟོངས་ཤིང་ཟད་<milestone unit="page" n="230"/><milestone unit="line" n="230.1"/>པར་མཛད་དེ། འདོད་ཆགས་ཅན་ཐམས་ཅད་པདྨའི་རིགས་སུ་སངས་རྒྱས་པར་གྱུར་ཏོ། །བྱང་གྲུབ་བཞི་གདེངས་པའི་དཀྱིལ་འཁོར་ནས། ལས་ཀྱི་རིགས་ཀྱི་ཁྲོ་བོ་ཐམས་ཅད་སྐུ་མདོག་ལྗང་ནག ཞལ་གསུམ་ཕྱག་<milestone unit="line" n="230.2"/>དྲུག་པ། སྐུ་སྨད་དྲག་པོའི་རང་བཞིན་ཕུར་པ་ཟུར་གསུམ་པར་གནས་པ། ཞལ་ནས་ཕུར་པ་འཛབ་ཟློས་ཤིང་། ཀི་ལ་ཡ་ལྗང་ནག་ཏུ་འཕྲོས་ཏེ། ཕྲག་དོག་གིས་ཉེན་པའི་སེམས་ཅན་ཐམས་ཅད་རྩད་བཅད་སྟེ། ཕྲག་<milestone unit="line" n="230.3"/>དོག་གི་གནས་སྟོང་ཏེ། ཕྲག་དོག་ཅན་ཐམས་ཅད་ལས་ཀྱི་རིགས་སུ་སངས་རྒྱས་པར་གྱུར་ཏོ། །སྐུ་གསུང་ཐུགས་ཡོན་ཏན་ཕྲིན་ལས་ལྔའི་རང་བཞིན་དུ་གྱུར་ཏོ། །ཧུ༷་རཀྟའི་རྒྱ་མཚོ་ཆེན་པོ་འཁྱིལ་བ་ནས། །ཀེང་རུས་<milestone unit="line" n="230.4"/>རི་རབ་ཆེན་པོ་བརྩེགས་པའི་སྟེང་། །རྡོ་རྗེ་བྲག་ཆེན་གཏམས་པའི་ས་བཞི་ལ། །དུར་ཁྲོད་ཆེན་པོ་འབར་བའི་གཞལ་ཡས་ཁང་། །སུས་ཀྱང་མ་བྱས་ཡེ་ནས་ཚད་ལས་འདས། །བསྐལ་པ་མེ་ལྟར་འབར་བའི་དཀྱིལ་<milestone unit="line" n="230.5"/>འཁོར་ནས། །དྲེགས་པ་ལྷ་ཆེན་བསྣོལ་བའི་ཁྲི་སྟེངས་སུ། །ཉི་ཟླའི་གདན་བཤམས་པདྨ་གེ་སར་བཅས། །འཇིགས་བྱེད་དཔལ་ཆེན་ཚོགས་བཅས་བཞུགས་པ་ནི། །ཡེ་ཤེས་ཚད་མེད་སྤྲུལ་པའི་ཐབས་མངའ་<milestone unit="line" n="230.6"/>བས། །གང་མོས་གང་ལ་དེ་བཞིན་སྐུར་སྣང་ཞིང་། །ཅི་ལ་ཅིས་འདུལདེབཞིནཆལུགསསྟོན། །ཐུགས་མཚན་སྣ་ཚོགསམཚོན ཆའིཆརའབེབས་ཤིང་། །གསུང་གི་ཀི་ལ་ཡ་ཡི་སྒྲ་སྒྲོགས་འབྲུག་སྟོང་ལྡིར། །རྫི་<milestone unit="page" n="231"/><milestone unit="line" n="231.1"/>༄༅། །བསྐྱོད་སྤྱན་ཟློག་མེ་སྟག་ཚྭ་ཚྭ་འཕྲོ། །ཞལ་གདངས་མཆེ་གཙིགས་དུག་གསུམ་ཞལ་དུ་རྔུབས། །མངག་པའི་ཕོ་ཉ་འགུག་བྱེད་གློག་སྟོང་འགྱུ། །ཕྲིན་ལས་རྣམ་བཞིས་ལོག་པའི་དགྲ་བགེགས་<milestone unit="line" n="231.2"/>འཇོམས། །སྤྲུལ་པའི་ཕོ་ཉས་བདུད་དཔུང་ཟིལ་གྱིས་མནོན། །དྲག་པོའི་ཕྲིན་ལས་ལྷུན་གྱིས་གྲུབ་པར་མཛོད། །དེ་ནས་འཇིགས་བྱེད་ཀྱི་རྒྱལ་པོ་དཔལ་རྡོ་རྗེ་གཞོན་ནུ། དབུ་གསུམ་པ་ལ་ཕྱག་དྲུག་པ། ཞབས་རྣམ་པ་<milestone unit="line" n="231.3"/>བཞིར་ལྡན་པ། གཡས་ལྗང་ནག །གཡོན་དམར་ནག །དབུས་མཐིང་ནག་ཏུ་བཞུགས་པ། གཡས་དང་པོ་ན་རྡོ་རྗེ་རྩེ་དགུ་བསྣམས་པ། གཡོན་དང་པོ་ན་མེ་དཔུང་འབར་བ་བསྣམས་པ། གཡས་བར་མ་ན་རྡོ་རྗེ་རྩེ་ལྔ་<milestone unit="line" n="231.4"/>པ་དང་སྟ་རེ་དང་ཐོ་བ་ཐོགས་པ། གཡོན་བར་མ་ན་ཁ་ཊ༷་དང་ཐོད་དབྱུག་དང་ལྕགས་ཀྱུའོ། །གཡས་ཐ་མ་ན་ཕུར་པ། གཡོན་ཐ་མ་ན་རྦོད་གཏོང་ཕྲ་མེན་གྱི་ཚོགས་རྣམས་ཏེ། བྱ་རྒོད་དང་། ཁྱུང་དང་། འུག་པ་དང་།<milestone unit="line" n="231.5"/>ཕོ་རོག་དང་། ཕྲ་བསྣམས་པའོ། །ཞབས་བཞི་ལ་གཉིས་བརྐྱང་གཉིས་བསྐུམ་སྟེ། དོར་སྟབས་སུ་བཞུགས་སོ། །སྐུ་ལ་བསྐལ་པའི་མེ་རི་དང་། གླང་པོ་ཆེའི་ཀོ་རློན་དང་། སྟག་གི་ཤམ་ཐབས་དང་། ཞིང་ཆེན་གྱི་<milestone unit="line" n="231.6"/>པགས་པ་དང་། ཐལ་བའི་ཚོམ་བུ་དང་། ཞག་གི་ཟོ་རིས་དང་། ཁྲག་གི་ཐིག་ལེའོ། །སྦྲུལ་རིགས་ལྔས་བརྒྱན་ཏེ། རྒྱལ་རིགས་དང་། རྗེ་རིགས་དང་། བྲམ་ཟེའི་རིགས་དང་དམངས་རིགས་དང་། གདོལ་པའི་རིགས་<milestone unit="page" n="233"/><milestone unit="line" n="233.1"/>༄༅། །ལ་སོགས་པ། ཉོན་མོངས་པའི་ཁ་ལོག་པར་བལྟས་པའི་སེམས་ཅན་དེ་དག་ཐམས་ཅད་བསྒྲལ་ཞིང་རྩད་བཅད་དོ། །སླར་དེ་དག་ཐམས་ཅད་ཡུམ་གྱི་བྷ་ག་ལ་བསྡུས་ཏེ། འོད་ཕྱོགས་བཅུར་འཕྲོས་པས།<milestone unit="line" n="233.2"/>དེས་ཕྱོགས་བཅུའི་དྲེགས་པ་ཅན་ཐམས་ཅད་བསྒྲལ་ཏེ། དེའི་སྟེང་དུ་ཁྲོ་བོའི་དཀྱིལ་འཁོར་འཐོན་ཏེ། ཤར་ཕྱོགས་སུ་ཁྲོ་བོ་རྣམ་པར་རྒྱལ་བ་དང་། ཡུམ་མདའ་བསྙེམས་མ་གཉིས་སུ་གྱུར་ཏེ། དབུ་གསུམ་ཕྱག་དྲུག་<milestone unit="line" n="233.3"/>པ་ཞབས་བཞི་དང་ལྡན་པའོ། །དུར་ཁྲོད་ཆས་ཀྱིས་བརྒྱན་པ། བརྒྱ་བྱིན་གྱི་གདན་ལ་བརྐྱང་བསྐུམ་དུ་བཞུགས་པའོ། །ལྷོ་ཕྱོགས་སུ་ཁྲོ་བོ་གཤིན་རྗེའི་གཤེད་པོ་དང་། ཡུམ་དུར་ཁྲོད་ཀྱི་བདག་མོ་གཉིས་སུ་གྱུར་ཏེ།<milestone unit="line" n="233.4"/>དབུ་གསུམ་ཕྱག་དྲུག་པའོ། །ཞབས་བཞི་དང་ལྡན་པ། སྐུ་ལ་དུར་ཁྲོད་ཆས་ཀྱིས་བརྒྱན་པའོ། །ནུབ་ཏུ་ཁྲོ་བོ་རྟ་མཆོག་དཔལ་དང་། ཡུམ་རྡོ་རྗེ་གཏུམ་མོ་གཉིས་སུ་གྱུར་ཏེ། དབུ་གསུམ་ཕྱག་དྲུག་པ། ཞབས་རྣམ་པ་<milestone unit="line" n="233.5"/>བཞི་དང་ལྡན་པའོ། །སྐུ་ལ་དུར་ཁྲོད་ཆས་ཀྱིས་བརྒྱན་པའོ། །བྱང་དུ་ཁྲོ་བོ་བདུད་རྩི་འཁྱིལ་པ་དང་། ཡུམ་རྡོ་རྗེ་རླུད་འབྱིན་མ་གཉིས་སུ་གྱུར་ཏེ། དབུ་གསུམ་ཕྱག་དྲུག་པ། ཞབས་རྣམ་པ་བཞི་དང་ལྡན་པའོ། །སྐུ་ལ་<milestone unit="line" n="233.6"/>དུར་ཁྲོད་ཆས་བརྒྱད་ཀྱིས་བརྒྱན་པའོ། ཁྲར་ལྷོར་ཁྲོ་བོ་དབྱུག་པ་སྔོན་པོ་དང་། ཡུམ་རྡོ་རྗེ་སྡེར་མོ་གཉིས་སུ་གྱུར་ཏེ། དབུ་གསུམ་ཕྱག་དྲུག་པ། ཞབས་རྣམ་པ་བཞི་དང་ལྡན་པའོ། །སྐུ་ལ་དུར་ཁྲོད་ཆས་ཀྱིས་བརྒྱན་<milestone unit="page" n="234"/><milestone unit="line" n="234.1"/>པའོ། །ལྷོ་ནུབ་ཏུ་ཁྲོ་བོ་མི་གཡོ་མགོན་པོ་དང་། ཡུམ་རྡོ་རྗེ་གཏུན་ཁུང་མ་གཉིས་སུ་གྱུར་ཏེ། དབུ་གསུམ་ཕྱག་དྲུག་པ། ཞབས་བཞི་རླུང་ལྷ་ཕོ་མོ་བརྫིས་པ། སྐུ་ལ་དུར་ཁྲོད་ཀྱི་ཆས་བརྒྱད་ཀྱིས་བརྒྱན་པའོ། །ནུབ་བྱང་<milestone unit="line" n="234.2"/>མཚམས་སུ་ཁྲོ་བོ་གཞན་གྱིས་མི་ཐུབ་པ་དང་། ཡུམ་རྡོ་རྗེ་མདའ་བསྙེམས་མ་གཉིས་སུ་གྱུར་ཏེ། དབུ་གསུམ་ཕྱག་དྲུག་པ། ཞབས་བཞི་རླུད་ལྷ་ཕོ་མོ་བརྫིས་པ། སྐུ་ལ་དུར་ཁྲོད་ཀྱི་ཆས་བརྒྱད་ཀྱིས་བརྒྱན་པའོ། །བྱང་<milestone unit="line" n="234.3"/>ཤར་མཚམས་སུ་ཁམས་གསུམ་རྣམ་པར་རྒྱལ་བ་དང་། ཡུམ་རྡོ་རྗེ་གསོད་མ་གཉིས་སུ་གྱུར་ཏེ། དབུ་གསུམ་ཕྱག་དྲུག་པ། ཞབས་བཞི་དབང་ལྡན་ཕོ་མོ་བརྫིས་པ། སྐུ་ལ་དུར་ཁྲོད་ཆས་བརྒྱད་ཀྱིས་བརྒྱན་པའོ། །སྟེང་<milestone unit="line" n="234.4"/>གི་ཕྱོགས་སུ་ཁྲོ་བོ་ཧུ༷་ཀ་ར་དང་། ཡུམ་རྡོ་རྗེ་སྒྲ་འབྱིན་མ་གཉིས་སུ་གྱུར་ཏེ། དབུ་གསུམ་ཕྱག་དྲུག་པ། ཞབས་བཞིས་ཉི་ཟླ་བརྫིས་པ། སྐུ་ལ་དུར་ཁྲོད་ཆས་བརྒྱད་ཀྱིས་བརྒྱན་པའོ། །འོག་གི་ཕྱོགས་སུ་ཁྲོ་བོ་སྟོབས་པོ་<milestone unit="line" n="234.5"/>ཆེ་དང་། ཡུམ་རྡོ་རྗེ་སྐྱོད་བྱེད་མ་གཉིས་སུ་གྱུར་ཏེ། དབུ་གསུམ་ཕྱག་དྲུག་པ། ཞབས་བཞིས་ས་བདག་བརྫིས་པ། སྐུ་ལ་དུར་ཁྲོད་ཆས་བརྒྱད་ཀྱིས་བརྒྱན་པའོ། །ཡབ་ཀྱི་སྤྲུལ་པ་སྟག་གི་མགོ་ཅན་དང་། གཡག་གི་<milestone unit="line" n="234.6"/>མགོ་ཅན་དང་། ཤ་བའི་མགོ་ཅན་དང་། གཟིག་གི་མགོ་ཅན་དང་། བྱི་ལའི་མགོ་ཅན་དང་། སྤྱང་ཀིའི་མགོ་ཅན་དང་། སེང་གེའི་མགོ་ཅན་དང་། དོམ་གྱི་མགོ་ཅན་དང་། ཕག་གི་མགོ་ཅན་དང་། དྲེད་ཀྱི་མགོ་ཅན་<milestone unit="page" n="235"/><milestone unit="line" n="235.1"/>༄༅། །ནོ། །ཡུམ་གྱི་སྤྲུལ་པ། བྱ་རྒོད་ཀྱི་མགོ་ཅན་དང་། བྱ་རོག་གི་མགོ་ཅན་དང་། འུག་པའི་མགོ་ཅན་དང་། ཁྲའི་མགོ་ཅན་དང་། པུ་ཤུད་ཀྱི་མགོ་ཅན་དང་། ཁྲ་ཡི་མགོ་ཅན་དང་། ཕ་ཝང་གི་མགོ་ཅན་དང་།<milestone unit="line" n="235.2"/>སྲེ་མོའི་མགོ་ཅན་དང་། སྨིག་བུའི་མགོ་ཅན་དང་། བྱི་ལའི་མགོ་ཅན་དང་། དེ་ནས་ཞེ་སྡང་རྡོ་རྗེས་དྲེགས་པ་ཅན་ཐམས་ཅད་ཚར་བཅད་པའི་ཕྱིར། ཐུགས་ཀྱི་སྲས་མཆོག་འདི་དག་ཕྱུང་སྟེ། ཧུ༷་ཧུ༷་ཧུ༷་ཧུ༷་ཧུ༷་ཧུ༷་ཧུ༷་ཧུ༷་ཧྲུ༷་ཧུ༷།<milestone unit="line" n="235.3"/>ཧུ༷་ཧུ༷་ཧུ༷་ཧུ༷་ཧུ༷་ཧུ༷་ཧུ༷་ཧུ༷་ཧུ༷་ཧུ༷། ཞེས་གསུངས་ཏེ་ཉིད་ཀྱི་མདུན་དུ་འཁོད་སྟེ། ཨོ་བཛྲ་ཀི་ལི་ཀི་ལ་ཡ་སརྦ་བིག་ནན་བ༷་ཧུ༷་ཕཊ། ཅེས་གསུངས་པས། སྲས་མཆོག་དེ་དག་དབུ་གསུམ་ཕྱག་དྲུག་པ། སྐུ་སྨད་ཟུར་གསུམ་དུ་<milestone unit="line" n="235.4"/>གྱུར་ཏེ། མདུན་ན་བཀའ་སྡོད་པའི་ཚུལ་དུ་བཞུགས་སོ། །དེ་ནས་ཞེ་སྡང་རྡོ་རྗེས་འདི་སྐད་ཅེས་གསུངས་སོ། །ཐུགས་ཀྱི་སྲས་མཆོག་ཀི་ལ་ཡ། །དྲེགས་པ་འདུལ་ཕྱིར་ཐུགས་ལས་སྤྲུལ། །ངོ་མཚར་ལས་འདི་འགྲུབ་<milestone unit="line" n="235.5"/>པར་གྱིས། །དེ་ནས་སྲས་མཆོག་དེ་དག་གིས་ཀྱང་། ཧུ༷་ཧུ༷་དང་ཕཊ་ཕཊ་ཀྱི་སྒྲ་མང་དུ་ཕྱུང་སྟེ། འཇིག་རྟེན་ཁམས་འདི་དག་གཡོས་རབ་ཏུ་གཡོས་སོ། །ཞབྲུགས་རབ་ཏུ་ཞབྲུགས་སོ། །བརྒྱལ་ལོ་རབ་ཏུ་རྒྱལ་བར་གྱུར་<milestone unit="line" n="235.6"/>ཏོ། །མྱོས་རབ་ཏུ་མྱོས་པར་གྱུར་ཏོ། །ཕྱོགས་བཅུ་དུས་གསུམགྱིདེབཞིནགཤེགསཔཐམས་ཅད་ཀྱང་ཤིན་ཏུ་ངོ་མཚར་སྐྱེས་ཏེ། ཨེ་མ་ཧོ། །ཐུགས་ཀྱི་སྲས་མཆོག་ཅེས་བསྟོད་ཅིང། བདེབརགཤེགསཔདེདག་<milestone unit="page" n="236"/><milestone unit="line" n="236.1"/>གིས་ཀྱང་། ཨོ་སརྦ་ཏ་ཐུ་ག་ཏ་ཀྭ་ཡ་བཛྲ་སྭ་བྷ་ཝ་ཨུཏྣ་ཀོ྅ཧ༷་ཞེས་བྱ་བ་ལ་སོགས་པ་དང་། ཁམས་གསུམ་དུས་གཅིག་ཏུ་སྒྲོལ་བའི་དབང་བསྐུར་རོ། །དེ་ནས་སྲས་མཆོག་དེ་དག་གིས་ཀྱང་། ལྟ་བ་ལོག་པས་ཟིན་<milestone unit="line" n="236.2"/>པའི་དྲེགས་པ་ཅན་དེ་དག་ཐམས་ཅད་དྲག་པོའི་སྟང་སྟབས་ཀྱིས་བསྒྲལ་ཏེ། མགོ་བཅད་སྙིང་ཕྱུང་ཡན་ལག་བྲེགས་ཏེ། ལུས་གཙོ་བོའི་གདན་དུ་ཕུལ་ལོ། །རྣམ་པར་ཤེས་པ་འོག་མིན་དུ་འཕང་ངོ་། ཁྲ་ཁྲག་ལ་མ་མོ་<milestone unit="line" n="236.3"/>དང་། ཁྲོ་མོ་དང་ཕྲ་མེན་དང་། སྤྲུལ་པ་དང་ཡངསྤྲུལ་དང་གོབྱེག་གི་ཡང་སུམ་སྤྲུལ་ལ་སོགས་པ། སེང་མང་དང་སྟག་མང་ཤ་ལ་རོལ་པ་བཞིན་དུ་གྱུར་ཏོ། །ཞལ་ནས་ཀྱང་ཧུ༷་ཧུ༷་དང་ཕཊ་ཕཊ་དང་ཧ་ཧ་དང་ཧེ་ཧེ་དང་ཁུ་ཁུ་<milestone unit="line" n="236.4"/>དང་སྨྱོ་སྨྱོ་དང་རུ་ལུ་དང་ཕཊ་ཕཊ་ལ་སོགས་པའི་སྒྲ་འབྱིན་ཅིང་རོལ་ལོ། །དེ་དག་ཐམས་ཅད་དང་སྣང་སྲིད་དྲུག་ཅུ་རྩ་གསུམ་གྱི་དཀྱིལ་འཁོར་དུ་གྱུར་ཏོ། །དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་ཐུགས་<milestone unit="line" n="236.5"/>རྡོ་རྗེ་བཀོད་པའི་རྒྱུད་ལས། ཁྲོ་བོའི་དཀྱིལ་འཁོར་གྱི་ལེའུ་སྟེ་བཅུ་པའོ།། །།དེ་ནས་བཅོམ་ལྡན་འདས་འཇིགས་བྱེད་ཀྱི་རྒྱལ་པོ་ཞེ་སྡང་རྡོ་རྗེས། གསང་སྔ༷གས་ཀྱི་ཏིང་ངེ་འཛིན་ལ་སྙོམས་པར་ཞུགས་ནས།<milestone unit="line" n="236.6"/>འདི་གསུངས་སོ། །ཨཱོཾ་བཛྲ་ཀྲོ་དྷ་ཧཱུཾ༷་ཀྭ་ར་གརྫ་གརྫ་ཧཱུཾ༷། ཨཱོཾ་བཛྲ་ཀྲོ་དྷི་ཧཱུཾ༷། ཨཱོཾ་དི་པ་ཡ་ཏི་ཧཱུཾ༷། ཨཱོཾ་བཛྲ་ཀྲོ་ཏ་བི་ཛ་ཡ་ཧ་ན་ཧ་ན་ཧཱུཾ༷། ཨཱོཾ་བཛྲ་ཀྲོ་ཏི་དྷ་ཏུ་ལྭ་སེ་ཀི་ཧཱུཾ༷། ཨཱོཾ་བཛྲ་ཀྲོ་ཏ་ནི་ལ་དཎྜཧཱུཾ༷། ད་ཧ་ད་ཧ་ཧཱུཾ༷། ཨཱོཾ་བཛྲ་ཀྲོ་<milestone unit="page" n="237"/><milestone unit="line" n="237.1"/>༄༅། ༷ །དྷི་ཏ་ན་བ་དི་ཧཱུཾ༷། ཨཱོཾ་བཛྲ་ཀྲོ་ཏ་ཡ་བཱན་ཏ་ཀ་ཧཱུཾ༷་པ་ཙ་པ་ཙ་ཧཱུཾ༷། ཨཱོཾ་བཛྲ་ཀྲོ་དྷི་ཤཱན་པ་ཏི་ཧཱུཾ༷། ཨཱོཾ་བཛྲ་ཀྲོ་ཏ་ཨུརུ་ཨ་ཙ་ལ། བན་དྷ་བན་དྷ་ཧཱུཾ། ཨཱོཾ༷་༷བཛྲ་ཀྲོ་དྷི་མུ་ས་སྙི་ཧཱུཾ༷། ཨཱོཾ༷་བཛྲ༷ ་ཀྲོ་དྷ་ཧ་ཡ་རྒི་ཝ་ཧཱུཾ༷་ཧུ་ལུ་ཧུ་<milestone unit="line" n="237.2"/>ལུ་ཧཱུཾ༷། ཨཱོཾ་བཛྲ་ཀྲོ་དྷི་ཙ༷ཎྜསྙི་ཧཱུཾ༷། ཨཱོཾ་བཛྲ་ཀྲོ་ཏ་ཨ་པ་༷ར་ཛི་ཏ་ཧཱུཾ༷། ཏིཁྱི་ཏིགི་ཧཱུཾ༷། ཨཱོཾ་བཛྲ་ཀྲོ་དྷི་ཤཱ་བྱུ་ཏི་ཧུ༷། ཨཱོཾ་བཛྲ་ཀྲོ་དྷ་ཨ་མྲི་༷ཏ་ཀུཎྜལི་ཧུ༷། སྦྱིསྡོ་སྦྱིནྟྲ་ཧཱུཾ༷། ཨཱོཾ་བཛྲ་ཀྲོ་དྷི་ས་བྱུ་མི་ཏ་ཧཱུཾ༷། ཨཱོཾ་བཛྲ་ཀྲོ་དྷ་ཏྲེ་ལོ་ཀྱ་བི་ཛ་ཡ་<milestone unit="line" n="237.3"/>ཧུ༷་བིན་དྷ་བིན་དྷ་ཧུ༷། ཨཱོཾ་བཛྲ་ཀྲོ་དྷི་དྷ་ཏུ་བཱ་ར་ཎ་ཧུ༷། ཨཱོཾ་བཛྲ་ཀྲོ་དྷ་མ་ཧྭ་བ་ལ་ཧུ༷། སྤྲོ་ཊ་སྤྲོ་ཊ་ཧུ༷། ཨཱོཾ་བཛྲ་ཀྲོ་རྙི་ཙུསྡོ་ཡ་ཏི་ཧུ༷། ཨཱོཾ་བཛྲ་སྨུ་ཀ་ར་མུ་ཁ་ཛ་ཛ༷༷ བཛྲ་ཧུ༷་ཀ་ཤྭ་ཧུ་ཀ་ཛ་ཛ༷༷ བཛྲ་བྱུ་སྨྲ་མུ་ཁ་ཛ་ཛ༷༷ བཛྲ་གྲོ་རྟེ་མུ་<milestone unit="line" n="237.4"/>ཁ་ཛ་ཛ༷༷ བཛྲ་ཙ་མ་ར་མུ་ཁ་ཛ་ཛ༷༷ བཛྲ་ཁ་ཁུ་མུ་ཁ་ཛ་ཛ༷༷ བཛྲ་ཧ་རི་ཎ་མུ་ཁ་ཛ་ཛ༷༷ བཛྲ་ཨུ་ལྕུ་མུ་ཁ་ཛ་ཛ༷༷ བཛྲ་རི་སྙི་མུ་ཁྲི་ཛ་ཛ༷༷ ཨོ་བཛྲ་ཀྭ་ཀ་མུ་ཁྲི་ཛ་ཛ༷༷ བཛྲ་བི་ཌའ་ལ་མུ་ཁ་ཛ་ཛ༷༷ བཀྟ་ཏི་མུ་ཁྲི་ཛ་ཛ༷༷ བཛྲ་ཤྭ་ན་<milestone unit="line" n="237.5"/>མུ་ཁ་ཛ་ཛ༷༷ བཛྲ་པ་ཏྲི་་མུ་ཁྲི་ཛ༷༷ བཛྲ་སི་ཧ་མུ་ཁ་ཛ་ཛ༷༷ བཛྲ་ཏི་ཏི་ལ་མུ་ཁྲི་ཛ༷༷ བཛྲ་རིཀྟ་མུ་ཁ་ཛ༷༷ བཛྲ་ན་ཀུ་ལ་མུ་ཁྲི་ཛ༷༷ བཛྲ་ཏ་ཀླུ་མུ་ཁྲི་ཛ༷༷ བཛྲ་མྱུ་ཁི་ཀ་མུ་ཁྱི་ཛ་ཛ༷༷ ཨོ་བཛྲ་ཡ་སྤྱི་ཁེའ་ཛ༷༷ བཛྲ་སྟེ་ར་བེ་ཧུ༷། བཛྲ་ཨ་<milestone unit="line" n="237.6"/>སྤོ་ཏ་བ༷། བཛྲ་མྱ་ར་ཁིའ་ཧོ། ཧེ་ཧེ་ཧེ་ཧེ། ཛ༷༷ཧུ༷་བ༷་ཧོ༷༷ མ་མ་མྱ་མྱ། སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ། སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ། སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ། དེབཞིནགཤེགསཔཐམས་ཅད་ཀྱི་སྐུ་གསུང་ཐུགས་རྡོ་རྗེ་བཀོད་པའི་རྒྱུད་ལས།<milestone unit="page" n="238"/><milestone unit="line" n="238.1"/>སྔགས་ཀྱི་ལེའུ་སྟེ་བཅུ་གཅིག་པའོ།། །།དེ་ནས་བཅོམ་ལྡན་འདས་འཇིགས་བྱེད་རྒྱལ་པོ་ཞེ་སྡང་རྡོ་རྗེས་དྲག་པོའི་ཕྲིན་ལས་འདི་གསུངས་སོ། །བླ་མེད་སྒྲུབ་པའི་རྣལ་འབྱོར་ལ། །དགེ་སྤྱོད་འབྲས་བུ་འཕེལ་བྱ་<milestone unit="line" n="238.2"/>ན། ཁེན་ཏུ་གདུག་པ་ཚར་བཅད་ཕྱིར། །དྲག་པོའི་ཕྲིན་ལས་རབ་ཏུ་བརྩམས། །ཐོག་མར་གནས་ནི་བཙལ་བྱ་ཞིང་། །ཕྱི་ཡི་གཏོར་མ་གཞུང་བཞིན་བཤམ། །ཕྱོགས་སྐྱོང་ལ་སོགས་སྲུང་མ་ལ། །དམ་ཚིག་བཞིན་དུ་<milestone unit="line" n="238.3"/>ཕྲིན་ལས་བཅོལ། །དེ་ནས་ནང་དུ་མཚམས་གཅོད་ཕྱིར། །དཀྱིལ་འཁོར་མཐིང་ནག་བྲི་བར་བྱ། །ཟླ་གམ་རྡོ་རྗེ་བྲག་ལ་སོགས། །ཐོད་སྐམ་སྒོ་ཁྱུད་གཞུང་བཞིན་བྱ། །དེ་ནས་རྫས་རྣམས་བསག་བྱ་སྟེ། །ཕུར་བུ་དང་<milestone unit="line" n="238.4"/>ནི་ཉུང་ཀར་དང་། །ཞིང་རས་གཏོར་མ་ལ་སོགས་པ། ཁྲེས་རབ་ཅན་གྱིས་བསགས་པའི་རྫས། །དཀྱིལ་འཁོར་དེ་དག་བསྐོར་ཏེ་བཞག །དེ་ནས་ལས་གོས་རྣམས་བྱས་ཏེ། །ཚད་དང་ལྡན་པའི་རྣལ་འབྱོར་<milestone unit="line" n="238.5"/>པས ཕུར་པ་བྱིན་གྱིས་བརླབ་བྱ་ཞིང་། །དེ་ནས་ཏིང་འཛིན་གསལ་བ་ལས། །སྤྱན་དྲང་བསྐྱེད་དང་གཉིས་མེད་བསྟིམ། །ཕྱི་ནང་མཆོད་པ་རིམ་བཞིན་འབུལ། །དེ་ནས་སྒྲུབ་པ་གསལ་བར་བསྒོམ། །དེ་ནས་བསྙེན་<milestone unit="line" n="238.6"/>པ་གསུམ་བྱ་སྟེ། །ནམ་གྱི་གུང་དང་ཉི་མའི་གུང་། །ཕོ་ཉ་བཀའ་སྡོད་འབངས་ཀྱི་ཚུལ། །བཀྱེ་ཞིང་གཟུགས་ལ་བསྟིམས་བྱས་ཏེ། །དེ་ཡི་རྟགས་དང་མཚན་མ་ནི། །འོད་དང་འཕྲོ་དང་འབར་བ་དང་། །ཐ་མ་རྨི་ལམ་<milestone unit="page" n="239"/><milestone unit="line" n="239.1"/>༄༅ བཟང་ལ་སོགས། །དེ་ལྟར་རྟགས་ནི་བྱུང་བ་དང་། །སྒྲུབ་པ་པོ་ནི་མ་ལུས་པས། །གསལ་བ་རྣམ་གསུམ་དག་དང་ནི། །བདེན་པ་བདར་ཞིང་ཡང་དང་ཡང་། །གནད་བདུན་དག་ཏུ་གདབ་བྱ་ལ། ཁྲོ་བོ་<milestone unit="line" n="239.2"/>བཅུ་ཡི་སྔགས་བརྗོད་ཅིང་། །གང་ལ་དམིགས་པའི་ངོ་བོ་ལ། །གཟིར་གནན་བརླག་པའི་ལས་རྣམས་བྱ། །བྱིན་ཆུང་སྙིང་ནི་མི་དགའ་ན། །སྤོག་པའི་ཆོ་ག་གཞུང་བཞིན་བྱ། །ལྷ་རྣམས་མཉེས་པར་བྱ་བ་དང་། །ལས་<milestone unit="line" n="239.3"/>ཀྱི་ལྷག་ཆད་བསྐང་བ་དང་། །ཡུན་གྱི་སྒྲིབ་པ་སྦྱང་བའི་ཕྱིར། །མཐོལ་བཤགས་ལ་སོགས་འབད་ལ་བྱ། །གཟུགས་ནི་དུམ་བུ་གསུམ་དག་ཏུ། །རྣོན་པོའི་མཚོན་གྱི་ག་ས་ནས་ཀྱང་། །གཏོར་མ་གཏང་ཞིང་ཧོམ་དུ་<milestone unit="line" n="239.4"/>བསྲེག །དེ་ནས་གཏོར་མ་ལ་སོགས་བཏང་། །དཀྱིལ་འཁོར་དག་ནི་བསྡུ་བྱ་ཞིང་། །དངོས་གྲུབ་དག་ཀྱང་བླང་བར་བྱ། །བགེགས་ཀྱིས་མི་ཚུགས་བྱ་བའི་ཕྱིར། །རྡོ་རྗེའི་གོ་ཆ་བགོ་བར་བྱ། །སྙིང་རྗེའི་སེམས་དང་<milestone unit="line" n="239.5"/>འབྲལ་མི་བྱ། །དེ་བཞིན་གཤེགས་པ་ཐམས་ཅད་ཀྱི། །སྐུ་གསུང་ཐུགས་རྡོ་རྗེ་བཀོད་པའི་རྒྱལ་པོའི་རྒྱུད་ལས། དྲག་པོ་བསྒྲལ་བའི་ལེའུ་སྟེ་བཅུ་གཉིས་པའོ།། །།དེ་ནས་བཅོམ་ལྡན་འདས་འཇིགས་བྱེད་ཀྱི་<milestone unit="line" n="239.6"/>རྒྱལ་པོ་ཞེ་སྡང་རྡོ་རྗེས། དབང་བསྐུར་བའི་ཏིང་ངེ་འཛིན་ལ་སྙོམས་པར་ཞུགས་ནས། འདི་གསུངས་སོ། །སྨེ་ཤ་ཅན་ལ་སོགས་པ་ཡི། །བཅུ་གཉིས་དང་ནི་བཅོ་བརྒྱད་དང་། །ཡང་ན་ཉི་ཤུ་རྩ་གཅིག་ལ། །ཕྱག་རྒྱའི་<milestone unit="page" n="241"/><milestone unit="line" n="241.1"/>༄༅། །བཀོད། ཁ་ཁྱེར་སུམ་བརྩེགས་སོར་བཞིའི་ཚད། །མུ་ཁྱུད་ཟླུམ་པོ་སོར་གསུམ་པ། ཁུ་ཆད་བཞི་ཡི་རྣམ་པར་བརྒྱན། །ཕྱི་རིམ་འཁོར་ལོ་རྩིབས་བརྒྱད་ལ། །བར་ཁྱམས་དང་ནི་སྒོ་བཞིར་བཅས། །ཕྱི་<milestone unit="line" n="241.2"/>རིམ་མཐིང་ནག་མེ་རིས་བསྐོར། །གདུག་པ་ཅན་གྱི་ཤིང་རྣམས་ལ། །དྲག་པོའི་སྔགས་ཀྱིས་བཏབ་ནས་སུ། །དབུས་ཀྱི་གྲུ་གསུམ་ནང་དུ་བཞག །དམར་གཏོར་དང་ནི་ཉུང་དཀར་དང་། །ལྕགས་ཕྱེ་དང་ནི་རྡོ་ཕྱེ་<milestone unit="line" n="241.3"/>དང་། །དུག་གཏོར་ལ་སོགས་འགྲམ་དུ་བཀོད། །གཟུགས་དང་མིང་རུས་ལ་སོགས་པ། །རལ་གྲིས་དུམ་བུར་གཏུབ་ནས་ནི། །བྷན་དྷའི་ནང་དུ་གཞག་པར་བྱའོ། །སྐྱེར་ཚེར་དང་ནི་མར་ཁུ་དང་། །རོ་ཤུན་རས་ཀྱིས་དེ་<milestone unit="line" n="241.4"/>ལྟར་བྱ། །བྱིན་ཟ་གྲུ་གསུམ་ར༷་ལས་བསྐྱེད། །སྐུ་མདོག་དམར་ནག་དུད་ཀའོ། །ཕྱག་ན་མེ་སྒྲོན་བསྣམས་པ་སྟེ། །སྤྱན་དྲང་བསྐྱེད་དང་གཉིས་མེད་བསྟིམ། །ལས་བཅོལ་ཕྲིན་ལས་རྫོགས་པར་བྱ། །་༷་ལས་ཡེ་ཤེས་<milestone unit="line" n="241.5"/>དཀྱིལ་འཁོར་བསྐྱེད། །དབུས་སུ་ཡསྒ་ཡབ་ཡུམ་བསྐྱེད། །འཁོར་ལོ་དག་ལ་ཁྲོ་བཅུ་བསྐྱེད། །སྲས་མཆོག་གྲ་ཡི་ཕྱོགས་བསྐྱེད་ལ། །ཁྱམས་ལ་མ་ཚོགས་སྤེལ་བར་འགོད། །ལྕགས་རི་ལ་ནི་དབང་སྒྱུག་མའོ། །རང་<milestone unit="line" n="241.6"/>བཞིན་དཀྱིལ་འཁོར་སྤྱན་དྲངས་ལ། །བསྟིམ་དང་མཆོད་བསྟོད་ལ་སོགས་བྱ། །ཕྲིན་ལས་བཅོལ་དང་བསྟོད་པ་དང་། །སྨོན་ལམ་བཟོད་གསོལ་བཤགས་པ་བྱ། །གྲུ་གསུམ་མཐིང་ནག་དཀྱིལ་འཁོར་ནས། །དད་པ་<milestone unit="page" n="242"/><milestone unit="line" n="242.1"/>དང་ནི་དམ་ཚིག་གིས། །ཚུར་གཤེགས་ཚུར་གཤེགས་ཧེ་རུ་ཀ །བསྲེག་ལང་མེ་ཡི་གཞལ་ཡས་སུ། །འགྲོ་བའི་དོན་དུ་སྤྱན་འདྲེན་ན། །སྦྱིན་གྱིས་རློབ་ཕྱིར་གཤེགས་སུ་གསོལ། །ཛ༷༷ཧཱུཾ༷་བ༷་ཧོ༷ ཨོ་བཛྲ་ཀི་ལི་ཀི་ལ་ཡ་<milestone unit="line" n="242.2"/>སརྦ་བིསྣྲུན་བ༷་ཧུ༷་ཕཊ་ཕཊ་ཨུ་གསྣྲོ་ཨུ་གསྣྲོ་ཡ་པྲ་བེ་ཤ་ཡ་པྲ་བེ་ཤ་ཡ་ཏོ་ཤ་ཡ་ཏོ་ཤ་ཡ་བཛྲ་ཊ་ཀི་ནི་ཧཱུཾ༷་ཕཊ་ཅེས་སྤྱན་དྲངས་སོ། །ཨེ་བ༷མུ་ཡུ། ཞི་བ་དང་། རྒྱས་པ་དང་། དབང་དང་། མངོན་སྤྱོད་དོ། །དེ་བཞིན་<milestone unit="line" n="242.3"/>གཤེགས་པ་ཐམས་ཅད་ཀྱི་སྐུ་གསུང་ཐུགས་རྡོརྗེ་བཀོད་པའི་རྒྱུད་ལས། དྲག་པོ་སྦྱིན་སྲེག་གི་ལེའུ་སྟེ་བཅུ་བཞི་པའོ།། །།དེ་ནས་བཅོམ་ལྡན་འདས་འཇིགས་བྱེད་ཀྱི་རྒྱལ་པོ་ཞེ་སྡང་རྡོ་རྗེས་བཀའ་སྩལ་པ། ངས་<milestone unit="line" n="242.4"/>གསུངས་པ་ཡི་རྒྱུད་འདི་ལ། །རྣལ་འབྱོར་གང་ཞིག་དད་མོས་པ། །དངོས་གྲུབ་ཆེན་པོ་རྙེད་ནས་ཀྱང་། །རིག་འཛིན་རྒྱལ་པོའི་ས་ཐོབ་ནས། །བཅུ་གཅིག་ཀུན་དུ་འོད་ལ་བགྲོད། །ངས་གསུངས་པ་ཡི་རྒྱུད་འདི་<milestone unit="line" n="242.5"/>ལ། །གང་ཞིག་སྐུར་པ་འདེབས་པ་དེ། །དུས་མིན་པར་ནི་ཚེ་ཟད་ནས། །དུ་ཏྲ་ནག་པར་སྐྱེར་བར་འགྱུར། །རྡོ་རྗེ་དམྱལ་བར་ལྟུང་ནས་ཀྱང་། །ཐར་པའི་དུས་མེད་འོ་འདོད་འབོད། །སླན་ཆད་སྡོམ་ཞེས་སྨྲས་བར་<milestone unit="line" n="242.6"/>བྱེད། །རྡོ་རྗེ་བཀོད་པའི་རྒྱུད་འདི་ལ། །མི་དད་སྤོང་བའི་སེམསཅནདེ། །གཤིནརྗེའིཞགས་པས་བཟུང་ནས་ཀྱང་། །གདུད་ཀྱིས་ཁྲམ་ལ་བཏབ་ནས་ནི། །སྨྱོ་འབོག་ནད་དང་བརྒྱལ་བ་དང་། ཁྲག་གི་ནད་ཀྱིས་འཆི་<milestone unit="page" n="243"/><milestone unit="line" n="243.1"/>༄༅། །བར་འགྱུར། །གསང་སྔགས་རྒྱུད་འདི་དག་ལ་ཡང་། རྣལ་འབྱོར་གང་ཞིག་དད་མོས་པ། །འཇིག་རྟེན་འདི་ཡི་ཡོན་ཏན་ཡང་། །ཡིད་བཞིན་ནོར་བུ་འབར་བ་བཞིན། །འཇིག་རྟེན་ཕྱི་མའི་དངོས་གྲུབ་<milestone unit="line" n="243.2"/>ཀྱང་། །སྐུ་གསུང་ཐུགས་ཀྱི་དངོས་གྲུབ་ཐོབ། །ཐར་པ་བདེ་བའི་འབྲས་བུ་ཡིན། །རིག་འཛིན་ས་ལ་གདོན་མི་ཟ། །སྐྱེ་འགག་མེད་པའི་དངོས་གྲུབ་ཀྱིས། །མི་འགྱུར་རྡོ་རྗེའི་དངོས་གྲུབ་ཐོབ། །དམ་ཚིག་གཙང་མས་<milestone unit="line" n="243.3"/>རྙེད་པར་འགྱུར། །འགྲོ་བའི་དོན་ལ་དགའ་བ་དང་། །ཐེག་པ་ཆེན་པོ་ལྷུར་ལེན་ཅིང་། །རྡོ་རྗེ་སློབ་དཔོན་མཆོད་བྱེད་པ། །དེ་ནི་དམ་ཚིག་མཆོག་ཏུ་གསུང་། །སྙིང་རྗེའི་སེམས་དང་འབྲལ་མི་བྱ། །དེ་བཞིན་གཤེགས་<milestone unit="line" n="243.4"/>པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་བཀོད་པའི་རྒྱུད་ལས། རྗེས་སུ་གདམས་པའི་ལེའུ་སྟེ་བཅོ་ལྔ་པའོ།། །།ཕུར་པ་རྡོ་རྗེ་བཀོད་པ་རྣལ་འབྱོར་ཆེན་པོའི་རྒྱུད་ཅེས་བྱ་བ་རྫོགས་སོ། །རྒྱ་གར་གྱི་མཁན་པོ་<milestone unit="line" n="243.5"/>པདྨ་ཐོད་ཕྲེང་རྩལ་དང་། ལོ་སྣྲོ་བ་དཔལ་གྱི་ཡེ་ཤེས་ཀྱིས་བསྒྱུར་ཏེ། མངའ་བདག་ཁྲི་སྲོང་ལྡེའུ་བཙན་གྱི་ཐུགས་དམ་དུ་བཞག་པའོ།། །། ༄༅། །རྒྱ་གར་སྐད་དུ། ཨུརུ་སརྦ་བུརྙ་ཙྭ་ན་ཤི་ཁ་ར་</p></div1>
        </body>
    </text>
</TEI.2>