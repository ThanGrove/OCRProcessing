<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0013-text.xml">
    <teiHeader lang="tib">
        <fileDesc>
            <titleStmt>
                <title><!--rgyud kyi rtse rgyal nyi zla 'od 'bar mkha' klong rnam dag rgya mtsho klong gsal gyi rgyud/-->རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0013-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=364.3; end=404.6--><milestone unit="line" n="364.3"/>བྱ། །འོད་གསལ་ཉིད་དུ་སྟོངས་ཀྱིས་འབྱུང་། །ཞེས་གསུངས་སོ། །ཐིག་ལེ་མཐོང་བརྡོལ་གྱི་རྒྱུད། རིག་པ་ཅུར་འབྱིན་གྱི་བརྡའ། སྲོག་གི་ཚན་པ། ཡང་ཏི་ནག་པོའི་རྒྱུད་རྫོགས་སོ།། །།རྒྱ་གར་སྐད་དུ། །ཏནྟྲ་གྲ་<milestone unit="line" n="364.4"/>རྭ་ཛ་སྨུརླ་ཙནྟྲ་པྲ་དྷ་ཙྭ་ལ་ཨུ་ཀ་ཤཱ་བརྟ་བི་ཤུརྙོ་ས་མུ་དྲུ་བརྟ་པྲ་ཀ་ཊ་ཏནྟྲ་ནཱ་མ། བོད་སྐད་དུ། རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ཅེས་བྱ་བ། སྔོན་ཐོག་མའི་སངས་རྒྱས་<milestone unit="line" n="364.5"/>སྐྱེ་མེད་ཀ་དག་ལ་ཕྱག་འཚལ་ལོ། །འདི་སྐད་བདག་གིས་ཅི་ཡང་མ་ཐོས་པ་གང་དུ་ཡང་མཚོན་བརྗོད་ལས་འདས་པའི་དུས་མེད་པ་ན། བཀོལ་མེད་གནས་སུ་ཀ་དག་སྟོན་པ་དེས། །འོད་གསལ་འཁོར་ལ་སྐྱེ་མེད་<milestone unit="line" n="364.6"/>བསྟན་པ་བཤད། །དུས་ནི་དུས་གསུམ་གཅིག་སྟེ་སྔ་ཕྱི་མེད་པའི་དུས། །སྡུད་པ་པོ་ནི་གསལ་དག་རིན་པོ་ཆེའོ། །དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །ཕུན་སུམ་ཚོགས་པའི་དོན་ནི་དེ་<milestone unit="page" n="365"/><milestone unit="line" n="365.1"/>༄༅། །ལྟར་ན། །དངོས་པོ་གཤིས་ཀྱི་གནས་ལུགས་ཇི་ལྟར་གནས། །འོད་གསལ་རྩལ་གྱི་ཡན་ལག་ཇི་ལྟར་ཤར། །སྙིང་པོའི་ཀློང་དུ་འོད་གསལ་ཇི་ལྟར་གྲོལ། །དེ་གཉིས་དབྱེར་མེད་གདམས་ངག་ཇི་ལྟར་<milestone unit="line" n="365.2"/>ལགས། །ཐོད་རྒལ་ཐེག་པ་ཇི་ལྟར་བཤད། །ཉི་ཟླའི་སྙིང་པོ་སྤྱི་ཏི་ཡོ་ག་ལ། །གྲུབ་མཐའི་བློས་བཏགས་ཡོད་དམ་མེད། །རྩིས་གདབ་བློ་བྲལ་བསྟན་པ་ལ། །བྱ་བཙལ་བློ་ཆོས་མི་འཚལ་ལམ། །རྩོལ་སྒྲུབ་འདས་<milestone unit="line" n="365.3"/>པའི་ཐེག་པ་ལ། །ལྟ་སྒོམ་སྤྱོད་འབྲས་དགོས་མི་དགོས། །ཐེག་དགུ་སྤང་ངམ་ཇི་ལྟ་བགྱི། །དཀྱིལ་འཁོར་དབང་དང་དངོས་གྲུབ་ལ། །རེ་བར་བྱ་བའམ་ཡེ་ནས་རྫོགས། །ཚོགས་དང་གཏོར་མ་མ་བཏང་བར། །ཚོགས་<milestone unit="line" n="365.4"/>བསགས་སྨོན་ལམ་ཇི་ལྟར་རྫོགས། །ཉི་ཟླའི་སྙིང་པོ་སྤྱི་ཏི་ཡོ་ག་ལ། །གོལ་སྒྲིབ་འཁྲུལ་པ་ཡོད་དམ་མེད། །མ་རིག་ཡེ་ཤེས་ཡོད་དམ་མེད། །འཆར་སྒོ་འཁྲུལ་པ་ཅི་ལ་ཟེར། །རྟོགས་དང་མ་རྟོགས་ཡོད་དམ་<milestone unit="line" n="365.5"/>མེད། །སངས་རྒྱས་སེམས་ཅན་ཅི་ལ་ཟེར། །དགེ་སྡིག་ལས་འཕྲོ་ཡོད་དམ་མེད། །མཐོ་རིས་ངན་སོང་ཅི་ལ་ཟེར། །རྫོགས་ཆེན་སྤྱི་ཏི་ཡོ་ག་ཡིས། །མ་བསྒྲུབས་འབྲས་བུ་ཇི་ལྟར་ཐོབ། །ཞུས་ཚིག་ཉི་ཤུ་རྩ་གཅིག་<milestone unit="line" n="365.6"/>དེ། །སྟོན་པས་འཁོར་ལ་བཀའ་སྩོལ་ཅིག །ཤིན་ཏུ་ཟབ་པར་གསུང་དུ་གསོལ། །ཞེས་ཞུས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། ཕུན་སུམ་ཚོགས་པ་དང་ཞུས་<milestone unit="page" n="366"/><milestone unit="line" n="366.1"/>ཚིག་ཉི་ཤུ་རྩ་གཅིག་གི་གླེང་སློང་བསྟན་པའི་ལེའུ་སྟེ་དང་པོའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །དངོས་པོ་གཤིས་ཀྱི་གནས་ལུགས་ཇི་ལྟར་གནས། །ཞུས་པས། སྟོན་པའི་<milestone unit="line" n="366.2"/>རྒྱལ་པོ་སྐྱེ་མེད་ཀ་དག་གིས། །འཁོར་གྱི་དམ་པ་གསལ་དག་རིན་ཆེན་ལ། །རྫོགས་ཆེན་རྒྱལ་པོ་ཉི་ཟླའི་སྙིང་པོ་བཤད། །འཁོར་རྣམས་མ་ཡེངས་གུས་པས་ཉོན། །དོན་དམ་མཚོན་དང་བརྗོད་ལས་འདས་མོད་<milestone unit="line" n="366.3"/>ཀྱང་། །རྩལ་གྱི་རིག་པ་བློ་དང་སྦྱར་ནས་བསྟན། །དཔེར་ན་མུན་ནག་རྫས་སྟོར་ལ། །ལག་ནོམ་རྩལ་བའི་རྙེད་པར་དཀའ། །སྣང་གསལ་སྒྲོན་མེ་ལ་བརྟེན་ནས། །བཙལ་བས་རྙེད་པར་ཐེ་ཚོམ་མེད། །དེ་བཞིན་མ་<milestone unit="line" n="366.4"/>རིག་མུན་ནག་ཏུ། །ཆོས་ཉིད་ནོར་བུ་སྟོར་བ་དེ། །ཐ་སྙད་ཚིག་གི་རྙེད་པར་དཀའ། །མ་ནོར་བླ་མའི་ཞལ་དྲན་གྱིས། །རིན་ཆེན་བརྡ་ཡིས་རྙེད་པར་འགྱུར། །ཨ་ལ་ལ་ཧོ་ངོ་མཚར་ཆེ་བའི་བཀའ། །དངོས་པོ་གཤིས་ཀྱི་<milestone unit="line" n="366.5"/>གནས་ལུགས་ནི། །གཏི་མུག་ཆོས་སྐུར་ཡེ་ནས་གནས། །ཞེ་སྡང་ལོངས་སྐུར་ཡེ་ནས་གནས། །འདོད་ཆགས་སྤྲུལ་པའི་སྐུ་རུ་གནས། །ང་རྒྱལ་སྐུ་གསུམ་དབྱེར་མེད་ཡིན། །ཕྲག་དོག་དོན་དམ་བདེ་བའི་སྐུ། །སྡུག་<milestone unit="line" n="366.6"/>བསྔལ་མ་སྤངས་སྐུ་ལྔར་གྲོལ། །དུག་གསུམ་མ་སྤངས་སྐུ་གསུང་ཐུགས་སུ་གྲོལ། །མ་རིག་མ་སྤངས་ཡེ་ཤེས་ཆེན་པོར་གྲོལ། །སྒྲིབ་གཡོགས་མ་སྤངས་འོད་གསལ་ཆེན་པོར་གྲོལ། །རྣམ་རྟོག་མ་སྤངས་ཆོས་ཉིད་ཆེན་<milestone unit="page" n="367"/><milestone unit="line" n="367.1"/>༄༅། །པོར་གྲོལ། །སེམས་ཅན་མ་སྤངས་སངས་རྒྱས་བསྒྲུབ་མེད་ཆེན་པོར་གྲོལ། །འཁོར་བ་མ་སྤངས་མྱང་འདས་ཆེན་པོར་གྲོལ། །སྣང་བ་མ་སྤངས་ཞིང་ཁམས་ཆེན་པོར་གྲོལ། །སྡུག་བསྔལ་མ་སྤངས་བདེ་<milestone unit="line" n="367.2"/>བ་ཆེན་པོར་གྲོལ། །ཕྱི་ནང་མ་སྤངས་ཡུལ་སེམས་གཉིས་མེད་གྲོལ། །བཟང་ངན་མ་སྤངས་དགག་སྒྲུབ་མེད་པར་གྲོལ། །གཟུང་འཛིན་མ་སྤངས་དབྱེ་བསལ་མེད་པར་གྲོལ། །དངོས་པོ་གཤིས་ཀྱི་གནས་ལུགས་<milestone unit="line" n="367.3"/>ནི། །ཡེ་ནས་སྐྱེ་མེད་ཆེན་པོར་གནས། །དུས་གསུམ་སྐྱེ་བར་མ་གསུངས་སོ། །ཀ་དག་ཆེན་པོར་ཡེ་ནས་གནས། །བློ་བུར་སྒྲིབ་གཡོགས་མ་གསུངས་སོ། །གཉིས་མེད་ཆེན་པོར་ཡེ་ནས་གནས། །གཉིས་འཛིན་རྟོག་<milestone unit="line" n="367.4"/>པར་མ་གསུངས་སོ། །རྒྱུ་རྐྱེན་མེད་པར་ཡེ་ནས་གནས། །ཐོག་མཐའ་ཡོད་པར་མ་གསུངས་སོ། །གཉེན་པོས་བཅོས་བསྒྱུར་མེད་པར་གནས། །རྩོལ་བས་འགྲུབ་པར་མ་གསུངས་སོ། །དངོས་མེད་ཆེན་པོར་ཡེ་ནས་<milestone unit="line" n="367.5"/>གྲོལ། །ཟང་ཐལ་ཆེན་པོར་ཡེ་ནས་གྲོལ། །སྤྱི་ཕུད་ཐོད་རྒལ་ཆེན་པོར་གནས། །ཞེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་ཀྱི་རྒྱུད་ལས། དངོས་པོ་གཤིས་ཀྱི་<milestone unit="line" n="367.6"/>གནས་ལུགས་བསྟན་པའི་ལེའུ་སྟེ་གཉིས་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །འོད་གསལ་རྩལ་གྱི་ཡན་ལག་ཇི་ལྟར་ཤར། །ཞུས་པས། སྟོན་པས་འཁོར་ལ་བཀའ་སྩལ་<milestone unit="page" n="368"/><milestone unit="line" n="368.1"/>པ། །དངོས་པོ་གཤིས་ཀྱི་རྩ་ཟེར་གཉིས་མེད་ཀྱང་། །འཁོར་གྱི་རྟོག་པ་བསལ་ཕྱིར་ཤར་ཚུལ་བཤད། །མཁའ་ཀློང་རྣམ་དག་གནས་ལུགས་ཀློང་དཀྱིལ་ནས། །མ་འགགས་འོད་གསལ་རྩལ་རྣམ་ཤར། །གཞི་རླུང་ང་<milestone unit="line" n="368.2"/>ཡི་རྩལ་དུ་ཤར། །འོད་གསལ་ང་ཡི་རོལ་པའི་རྩལ། ཁྲེས་རིག་མ་འགགས་རོལ་པའི་རྩལ། །ངོ་བོ་རང་བཞིན་ང་ཡི་རྩལ། །དུས་གསུམ་ཡིད་འཁོར་ང་ཡི་རྩལ། །མ་རིག་ཡེ་ཤེས་ཡན་ལག་རྩལ། །འཆར་སྒོ་འཁྲུལ་<milestone unit="line" n="368.3"/>སྒོ་ང་ཡི་རྩལ། །ཀུན་གཞི་རིག་ཡིད་ང་ཡི་རྩལ། །འཁྲུལ་ལུགས་རྣམ་གསུམ་ང་ཡི་རྩལ། །འཁྲུལ་སྨིན་ཕུང་ལྔ་ང་ཡི་རྩལ། །བཏང་བཟུང་ཞེན་པ་ང་ཡི་རྩལ། །ཕྱི་ནང་སྣོད་བཅུད་ང་ཡི་རྩལ། །ཡུལ་སེམས་གཉིས་ཀ་ང་<milestone unit="line" n="368.4"/>ཡི་འཕྲུལ། །དགག་བསྒྲུབ་གཉིས་འཛིན་རོལ་པའི་རྩལ། །སྤང་ལེན་དབྱེ་བསལ་ཡན་ལག་རྩལ། །བཟང་ངན་རྩིས་གདབ་ཡན་ལག་རྩལ། །འཁོར་བ་མྱང་འདས་ཡན་ལག་རྩལ། །བདེ་དང་སྡུག་པ་ང་ཡི་རྩལ། །དགྲ་<milestone unit="line" n="368.5"/>གཉེན་ཕྱོགས་རིས་ང་ཡི་རྩལ། །ཕྱོགས་མཚམས་ཁ་དོག་ཡན་ལག་རྩལ། །ཀུན་བཏགས་རིམ་དགུ་ཡན་ལག་རྩལ། །འགྲོ་བ་རིགས་དྲུག་ང་ཡི་རོལ་པར་ཤར། །རྟག་ཆད་རྣམ་གཉིས་རོལ་པར་ཤར། །གྲུབ་མཐའ་<milestone unit="line" n="368.6"/>རྣམ་གཉིས་རོལ་པའི་རྩལ། །གྲུབ་མཐའི་ལྟ་སྒོམ་རོལ་པའི་རྩལ། །ཞེ་འདོད་བྱ་རྩལ་ཡན་ལག་རྩལ། །འགྱུས་ཚད་རིག་ཚད་ཡན་ལག་རྩལ། །རྟགས་ཚད་མ་ལུས་རོལ་པའི་རྩལ། །འཆད་ཚད་བརྗོད་ཚད་ཐམས་ཅད་<milestone unit="page" n="369"/><milestone unit="line" n="369.1"/>༄༅ ང་ཡ་རྩལ་དུ་ཤར། །ཞེས་གསུངས་སོ། །རྒྱུད་ཀྱ་རྩེ་རྒྱལ་ཉ་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱ་རྒྱུད་ལས། འོད་གསལ་རྩལ་དང་ཡན་ལག་བསྟན་པའི་ལེའུ་སྟེ་གསུམ་<milestone unit="line" n="369.2"/>པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །སྙིང་པོའི་ཀློང་དུ་འོད་གསལ་ཇི་ལྟར་གྲོལ། །ཞུས་པས། སྟོན་པས་འཁོར་ལ་བཀའ་སྩལ་པ། །མཁའ་ཀློང་རྣམ་དག་ཆོས་དབྱིངས་<milestone unit="line" n="369.3"/>སྙིང་པོ་མྲ །གཞི་རླུང་འོད་ལྔ་སྙིང་པོའི་ཀློང་དུ་ཐིམ། །རྩལ་ལྔ་ཟེར་ལྔ་སྙིང་པོའི་ཀློང་དུ་གྲོལ། །སྟོང་གསལ་འོད་འབར་སྙིང་པོའི་ཀློང་དུ་གྲོལ། །ཤེས་རིག་དྲན་པ་སྙིང་པོའི་ཀློང་དུ་གྲོལ། །རང་བཞིན་ངོ་བོ་སྙིང་པོའི་<milestone unit="line" n="369.4"/>ཀློང་དུ་གྲོལ། །མ་རིག་ཡེ་ཤེས་སྙིང་པོའི་ཀློང་དུ་གྲོལ། །འཆར་སྒོ་འཁྲུལ་སྒོ་སྙིང་པོའི་ཀློང་དུ་གྲོལ། །གཏི་མུག་མ་སྤངས་མི་གནས་ཀློང་དུ་གྲོལ། །མ་རིག་མ་སྤངས་མི་གནས་ཀློང་དུ་གྲོལ། །སྒྲིབ་གཡོགས་མ་སྤངས་<milestone unit="line" n="369.5"/>མི་གནས་ཀློང་དུ་གྲོལ། །འགྲོ་དྲུག་མ་སྤངས་མི་གནས་ཀློང་དུ་གྲོལ། །སྣང་སྲིད་སྣོད་བཅུད་སྙིང་པོའི་ཀློང་དུ་གྲོལ། །འཁོར་དང་མྱ་འདས་སྙིང་པོའི་ཀློང་དུ་གྲོལ། །བདེ་དང་སྡུག་བསྔལ་སྙིང་པོའི་ཀློང་དུ་<milestone unit="line" n="369.6"/>གྲོལ། །བཟང་ངན་སྤང་ལེན་སྙིང་པོའི་ཀློང་དུ་གྲོལ། །ཡིན་མིན་དབྱེ་བསལ་སྙིང་པོའི་ཀློང་དུ་གྲོལ། །དགྲ་གཉེན་ཕྱོགས་རིས་སྙིང་པོའི་ཀློང་དུ་གྲོལ། །རྟག་ཆད་གཟུང་འཛིན་སྙིང་པོའི་ཀློང་དུ་གྲོལ། །རིག་ཚད་འགྱུ་<milestone unit="page" n="370"/><milestone unit="line" n="370.1"/>ཚད་སྙིང་པོའི་ཀློང་དུ་གྲོལ། །དྲན་ཚད་བསམ་ཚད་སྙིང་པོའི་ཀློང་དུ་གྲོལ། །དུག་ལྔ་སྐུ་ལྔ་སྙིང་པོའི་ཀློང་དུ་གྲོལ། །རྣམ་རྟོག་བག་ཆགས་སྙིང་པོའི་ཀློང་དུ་གྲོལ། ཀུན་བཏགས་རིམ་དགུ་སྙིང་པོའི་ཀློང་དུ་གྲོལ། །གྲུབ་<milestone unit="line" n="370.2"/>མཐའི་ལྟ་སྒོམ་ཐམས་ཅད་སྙིང་པོའི་ཀློང་དུ་གྲོལ། །མཚོན་ཚད་བཏགས་ཚད་སྙིང་པོའི་ཀློང་དུ་གྲོལ། །བྱ་བཙལ་རྩོལ་བསྒྲུབ་མ་བྱས་པར། །རང་བཞིན་ཤུགས་ཀྱིས་དེ་ལྟར་གྲོལ། །ཀློང་ནས་རྩལ་ཟེར་ཀློང་དུ་<milestone unit="line" n="370.3"/>གྲོལ། །སྟོང་ལས་ཀུན་འབྱུང་སྟོང་པར་གྲོལ། །མེད་ལས་སྣ་ཚོགས་མེད་པར་གྲོལ། །ཐོལ་བྱུང་ཡིད་རིག་བྱུང་ཚད་གྲོལ། །ཝལ་བྱུང་དྲན་རྟོག་སྙིང་པོར་གྲོལ། །གཟུགས་སུ་སྣང་ཚད་བདེ་གཤེགས་སྐུ་རུ་གྲོལ། །སྒྲ་<milestone unit="line" n="370.4"/>སྐད་ཐམས་ཅད་གྲགས་སྟོང་གསུང་དུ་གྲོལ། །དྲན་རྟོག་ཐམས་ཅད་སངས་རྒྱས་ཐུགས་སུ་གྲོལ། །ཁམས་གསུམ་སེམས་ཅན་ལུས་ངག་ཡིད་གསུམ་དེ། །དུས་གསུམ་སངས་རྒྱས་ཀུན་གྱི་སྐུ་གསུང་ཐུགས་སུ་<milestone unit="line" n="370.5"/>གྲོལ། །སྣང་སྲིད་འཇིག་རྟེན་འཁོར་འདས་ཐམས་ཅད་ཀུན། །སངས་རྒྱས་ཞིང་ཁམས་འོད་གསལ་ཆེན་པོར་གྲོལ། །ཞེ་འདོད་རྩོལ་སྒྲུབ་བྱས་ནས་གྲོལ་བ་མ་ཡིན་ཏེ། །ཐོག་མ་ཉིད་ནས་མ་སྤངས་མི་གནས་<milestone unit="line" n="370.6"/>གྲོལ། །ཉོན་མོངས་བརྒྱད་ཁྲི་བཞི་སྟོང་གྲོལ། །བློས་བཏགས་ཆོས་སྡེ་བརྒྱད་ཁྲི་བཞི་སྟོང་གྲོལ། །དཔེར་ན་སྦྲུལ་གྱི་མདུད་པ་བཞིན། །འཆིང་མཁན་གྲོལ་མཁན་མེད་པར་གྲོལ། །དེ་བཞིན་རྟག་ཆད་ཆོས་རྣམས་མ་<milestone unit="page" n="371"/><milestone unit="line" n="371.1"/>༄༅། །ལུས་ཀུན། །མ་བཅིངས་མ་གྲོལ་སྙིང་པོའི་ཀློང་དུ་གྲོལ། །དཔེར་ན་རྔ་མའི་མདུད་པ་བཞིན། །མཚན་མ་སྣ་ཚོགས་རང་གྲོལ་ཉིད། །ཅེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་<milestone unit="line" n="371.2"/>རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། སྙིང་པོའི་ཀློང་དུ་འོད་གསལ་གྲོལ་བར་བསྟན་པའི་ལེའུ་སྟེ་བཞི་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །སྙིང་པོའི་ཡན་ལག་<milestone unit="line" n="371.3"/>གཉིས་མེད་ཇི་ལྟར་ལགས། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །ཆོས་ཉིད་མཁའ་ཀློང་སྙིང་པོའི་ཀློང་དཀྱིལ་དུ། །འོད་གསལ་རྩལ་ཟེར་ཡན་ལག་མ་ལུས་ཐིམ། །སྙིང་པོ་རྩལ་ཟེར་གཉིས་<milestone unit="line" n="371.4"/>མེད་ཐོག་མར་ཡེ་སངས་རྒྱས། །བྱ་བཙལ་རྩོལ་བས་མ་བསྒྲུབས་པར། །མཁའ་ལ་འཇའ་ཚོན་ཐིམ་པ་འདྲ། །ནམ་མཁར་ཆོ་འཕྲུལ་ཐིམ་པ་དང་། །འོ་མ་ཆུ་དང་འདྲེས་པ་དབྱེར་མི་ཕྱེད། །དེ་བཞིན་གཞི་རླུང་གཉིས་སུ་<milestone unit="line" n="371.5"/>འདྲེས་པ་དབྱེར་མི་ཕྱེད། །རླུང་ལྔ་འབྱུང་ལྔ་གཉིས་མེད་དབྱེར་མི་ཕྱེད། །འོད་ལྔ་ཟེར་ལྔ་གཉིས་མེད་དབྱེར་མི་ཕྱེད། །ཤེས་པ་སྣང་ཚུལ་འགྱུ་མེད་དབྱེར་མི་ཕྱེད། །རང་བཞིན་ངོ་བོ་ཐུགས་རྗེ་དབྱེར་མི་ཕྱེད། །དུས་<milestone unit="line" n="371.6"/>གསུམ་སྐུ་གསུམ་གཉིས་མེད་དབྱེར་མི་ཕྱེད། །ཡིད་འཁོར་འཁྲུལ་འཁོར་གཉིས་མེད་དབྱེར་མི་ཕྱེད། །མ་རིག་ཡེ་ཤེས་གཉིས་མེད་དབྱེར་མི་ཕྱེད། །འཁྲུལ་དང་མ་འཁྲུལ་གཉིས་མེད་དབྱེར་མི་ཕྱེད། །རྟོགས་དང་མ་<milestone unit="page" n="372"/><milestone unit="line" n="372.1"/>རྟོགས་གཉིས་མེད་དབྱེར་མི་ཕྱེད། །སངས་རྒྱས་སེམས་ཅན་གཉིས་མེད་དབྱེར་མི་ཕྱེད། །འཁོར་བ་མྱང་འདས་གཉིས་མེད་དབྱེར་མི་ཕྱེད། །སངས་རྒྱས་འགྲོ་དྲུག་གཉིས་མེད་དབྱེར་མི་ཕྱེད། །སྣང་སྲིད་སྣོད་བཅུད་<milestone unit="line" n="372.2"/>གཉིས་མེད་དབྱེར་མི་ཕྱེད། །དུག་ལྔ་སྐུ་ལྔ་གཉིས་མེད་དབྱེར་མི་ཕྱེད། །དུག་གསུམ་སྐུ་གསུམ་གཉིས་མེད་དབྱེར་མི་ཕྱེད། །རྣམ་རྟོག་ཆོས་ཉིད་གཉིས་མེད་དབྱེར་མི་ཕྱེད། །ཉོན་མོངས་བརྒྱད་ཁྲི་བཞི་སྟོང་<milestone unit="line" n="372.3"/>དང་། །ཆོས་སྡེ་བརྒྱད་ཁྲི་བཞི་སྟོང་གཉིས་སུ་མེད། །ཕྱི་ནང་ཡུལ་སེམས་དབྱེ་བ་གཉིས་སུ་མེད། །གཟུགས་ལྔ་སྐུ་ལྔ་གཉིས་མེད་དབྱེ་རུ་མེད། །དབང་ལྔ་ཡུལ་ལྔ་དབྱེར་མེད་གཉིས་སུ་མེད། །སྒོ་ལྔ་གཟུགས་ལྔ་དབྱེར་<milestone unit="line" n="372.4"/>མེད་གཉིས་སུ་མེད། །ཡིད་ལྔ་གསལ་དབང་དམིགས་འཛིན་གཉིས་སུ་མེད། །རིག་སེམས་མིང་འདོགས་ཉོན་མོངས་གཉིས་སུ་མེད། །འགྱུ་དྲན་གློ་རྟོག་འཛིན་ཞེན་གཉིས་སུ་མེད། །ཅི་ལ་སྤྱོད་ཀྱང་མ་ཞེན་མ་<milestone unit="line" n="372.5"/>ཆགས་གཉིས་སུ་མེད། །སྡུག་བསྔལ་བདེ་བ་གཉིས་སུ་་དབྱེ་རུ་མེད། །བཟང་ངན་སྤང་ལེན་དབྱེར་མེད་གཉིས་སུ་མེད། །ཡིན་མིན་དབྱེ་བསལ་དབྱེར་མེད་གཉིས་སུ་མེད། །དགྲ་གཉེན་ཕྱོགས་རིས་གཉིས་མེད་དབྱེ་<milestone unit="line" n="372.6"/>རུ་མེད། །ཕྱི་ནང་ཡུལ་སེམས་དགག་སྒྲུབ་གཉིས་སུ་མེད། །དཔེར་ན་རྒྱ་མཚོ་ཆེན་པོ་རུ། །ཆུ་བྲན་འདི་ཡིན་འདི་མིན་དབྱེར་མི་ཕྱེད། །དེ་བཞིན་སེམས་ཀྱིས་བརྟགས་པའི་ཆོས་རྣམས་ཀུན། །སྙིང་པོའི་ཀློང་དུ་ཐིམ་<milestone unit="page" n="373"/><milestone unit="line" n="373.1"/>༄༅། །ནས་བློ་ལས་གྲོལ་ཙམ་ན། །ཆོས་རྣམས་འདི་ཡིན་འདི་མིན་དབྱེར་མི་ཕྱེད། །ཅིའི་ཕྱིར་ཞེ་ན་ཆོས་དང་ཆོས་ཉིད་འཕྲད་ནས་བློ་དངོས་འདྲེས་ཙམ་ན། །ཡིན་རྒྱུ་གང་ཡིན་མིན་རྒྱུ་གང་བློ་ཟད། །ཐེག་པ་<milestone unit="line" n="373.2"/>གྲུབ་མཐའ་སྟོངས་ཙམ་ན། །ཡིན་མིན་དབྱེ་བསལ་མེད་དེ་ཀ་དག་ཆེན་པོར་གྲོལ། །སངས་རྒྱས་གཞན་ནས་མི་རེ་བློས་བཏགས་ཆོས་རྣམས་ཟད། །སྐྱེ་མེད་ཀ་དག་དངོས་མེད་དང་། །རྣལ་མ་བློ་འདས་ངོ་བོ་<milestone unit="line" n="373.3"/>ཉིད། །ཅེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། སྙིང་པོ་དང་རྩལ་ཟེར་དབྱེར་མེད་བསྟན་པའི་ལེའུ་སྟེ་ལྔ་པའོ།། །།དེ་ནས་གསལ་དག་རིན་<milestone unit="line" n="373.4"/>ཆེན་གྱིས། །སྐྱེ་མེད་ཀ་དག་སྟོན་པ་ལ། །བློ་འདས་ཐེག་པ་ཇི་ལྟར་བཤད། །ཞུས་པས། སྟོན་པས་འཁོར་ལ་བཀའ་སྩལ་པ། །བློ་འདས་རང་ལ་བརྗོད་མེད་ཀྱང་། །འཁོར་གྱི་རྟོག་པ་བསལ་ཕྱིར་བཤད། །ཡང་ཏི་ཉི་<milestone unit="line" n="373.5"/>ཟླའི་སྙིང་པོ་ཐེག་པའི་སྤྱི་ཕུད་འདི། །ཐེག་པའི་གོང་བརྒལ་རྫོགས་ཆེན་གཉའ་གཅོག་ཡིན། །ཉི་ཟླའི་སྙིང་པོ་ཐེག་དགུ་ཐོད་རྒལ་འདི། །འདི་གོ་ཀུན་གོའི་ཆོས་སུ་བཤད། །འདི་རྟོགས་ཀུན་རྟོགས་ཆོས་སུ་<milestone unit="line" n="373.6"/>བཤད། །འདི་ཤེས་ཀུན་ཤེས་ཆོས་སུ་བཤད། །འདི་གསལ་ཀུན་གསལ་ཆོས་སུ་བཤད། །འདི་བཅངས་ཀུན་ཡོད་ཆོས་སུ་བཤད། །འདིར་ཞུགས་ཀུན་གྱི་སྒོར་བཞུགས་ཡིན། །འདི་བྲིས་ཆོས་ཀུན་བྲིས་པར་<milestone unit="page" n="374"/><milestone unit="line" n="374.1"/>བཤད། །ཅིའི་ཕྱིར་ཞེ་ན་ཆོས་རྣམས་ཀུན་གྱི་རྩ་བའི་རྒྱུད་སྡེ་ཡིན། །ཐེག་པ་ཀུན་གྱི་སྤྱི་ཕུད་རྩེ་རྒྱལ་ཡིན། །བརྒྱད་ཁྲི་བཞི་སྟོང་གསལ་བར་སྟོན་པའི་ཉི་ཟླ་ཡིན། །ཐེག་པ་ཀུན་གྱི་གཏེར་མཛོད་ལྡེ་མིག་<milestone unit="line" n="374.2"/>ཡིན། །བཏགས་ཆག་ཀུན་གྱི་ཞིང་ས་ཡིན། །ཐམས་ཅད་བསྐྱེད་པའི་ཡབ་ཡུམ་མཁའ་ཀློང་བྷ་ག་ཡིན། ཀུན་གྱི་ས་བོན་གཞི་མ་རྩ་བ་ཡིན། །ཀུན་གྱི་རྩ་བ་གཅིག་རྟོགས་པས། །ཀུན་ལ་དབང་བསྒྱུར་ཐོབ་པ་<milestone unit="line" n="374.3"/>ཡིན། །ཡང་ཏི་འདི་ཡིས་ཆོས་རྣམས་གཏན་ལ་ཕེབས་པའི་ཕྱིར། །བསྟན་པའི་ཡང་སྙིང་འདི་ཐོས་པས། །འདི་ཐོས་གང་ཞིག་ཐོས་པའི་མཆོག །དཔེར་ན་མཆོག་རབ་རྩེ་ནས་རི་བྲན་ཐམས་ཅད་<milestone unit="line" n="374.4"/>གསལ། །འབྱུང་ཆེན་ནམ་མཁར་འབྱུང་བ་ཐམས་ཅད་གསལ། །གནམ་ས་གཉིས་སུ་སྐྱེ་འགྲོ་ཐམས་ཅད་གསལ། །ཟ་འོག་སྣམ་བུར་དང་སྣ་སྣ་ཚོགས་གསལ། །བསམ་འཕེལ་ནོར་བུར་རིན་ཆེན་སྣ་ཚོགས་<milestone unit="line" n="374.5"/>གསལ། །དཀྱིལ་འཁོར་ཆེན་པོར་ས་ཚོན་རྣམ་ལྔ་གསལ། །ཕྱི་ཡི་རྒྱ་མཚོར་ཆུ་བྲན་སྣ་ཚོགས་གསལ། །དེ་བཞིན་ཆོས་ཀུན་རྩ་རྒྱུད་ཉི་ཟླའི་སྙིང་པོར་གནས། །སེམས་ཀྱི་བཏགས་པའི་ཆོས་རྣམས་རིལ་པོར་<milestone unit="line" n="374.6"/>གསལ། །ཨ་ཧོ་ང་ཡི་བཀའ་ཆེན་འདི་ལྟ་བུ། །གཞན་ནས་མི་འབྱུང་ཨ་ལ་ལ། །རང་བྱུང་ངོ་མཚར་ཁྱད་པར་ཅན། །དུག་གསུམ་སྐུ་གསུམ་ཡིན་པར་བཤད། །དུག་ལྔ་སྐུ་ལྔ་ཡིན་པར་བཤད། །མ་རིག་འོད་གསལ་ཆེན་<milestone unit="page" n="375"/><milestone unit="line" n="375.1"/>༄༅། །པོར་བཤད། །གཏ་མུག་ཀ་དག་ཆེན་པོར་བཤད། །རྣམ་རྟོག་ཆོས་ཉད་ཆེན་པོར་བཤད། །མཚན་མའ་ཆོས་རྣམས་གཟགས་མོར་བཤད། །བྱ་བཙལ་མེད་པའ་ཆོས་སུ་བཤད། །རྩོལ་སྒྲུབ་མེད་པའ་ཆོས་<milestone unit="line" n="375.2"/>སུ་བཤད། །ཞེ་འདོད་མེད་པའི་ཆོས་སུ་བཤད། །ལྟ་སྒོམ་སྤྱོད་འབྲས་མེད་པའི་ཆོས་སུ་བཤད། །དངོས་གྲུབ་ཡིད་སྨོན་མེད་པའི་ཆོས་སུ་བཤད། །སྐུ་དང་ཡེ་ཤེས་རང་ལ་ཚང་བའི་ཆོས་སུ་བཤད། །བློ་ཟད་གྲུབ་<milestone unit="line" n="375.3"/>མཐའ་སྟོངས་པའི་ཆོས་སུ་བཤད། །མཚོན་བརྗོད་དམིགས་ལས་འདས་པའི་ཆོས་སུ་བཤད། །ཅེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། བློ་<milestone unit="line" n="375.4"/>འདས་བཤད་ཐབས་བསྟན་པའི་ལེའུ་སྟེ་དྲུག་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །ཉི་ཟླའི་སྙིང་པོ་ཡང་ཏི་ཡོ་ག་ལ། །གྲུབ་མཐའི་བློས་བཏགས་ཡོད་དམ་མེད། །ཅེས་<milestone unit="line" n="375.5"/>ཞུས་པས། སྟོན་པས་འཁོར་ལ་བཀའ་སྩལ་པ། །གྲུབ་མཐའི་བློས་བཏགས་བློ་ཡི་ཡུལ། །བློ་ཡི་ཡུལ་ལ་ངེས་པ་མེད། །བློ་ཡུལ་མ་ཟད་སངས་མི་རྒྱ། །དེ་ཕྱིར་ཡང་ཏི་ཉི་ཟླའི་སྙིང་པོའི་རྟོགས་པ་ལ། །ཐེག་པ་དགུ་ཡི་<milestone unit="line" n="375.6"/>ཆོས་མི་དགོས། །འོན་ཀྱང་ཡང་ཏི་མ་རྟོགས་གང་ཟག་ལ། །ཐེག་པ་དགུ་ཡི་ལྟ་བསྒོམ་བསྟན། །མུ་སྟེགས་ཉན་ཐོས་རང་རྒྱལ་དང་། །སེམས་ཙམ་དབུ་མ་བྱང་སེམས་དང་། །ཀྲི་ཡུ་ཡོ་ག་ཨུ་པ་ཡ། །མ་ཧྭ་ཨ་ནུ་ཨ་ཏི་<milestone unit="page" n="376"/><milestone unit="line" n="376.1"/>དགུ། །དེ་ཡི་གྲུབ་མཐའ་བློས་བཏགས་ནི། །རང་རང་དཀྱུས་ན་གསལ་ཕྱིར་རོ། །བློས་བཏགས་ཐ་སྙད་འདིར་མ་བསྟན། །ཉི་ཟླའི་སྙིང་པོ་རྟོགས་པ་ལ། །དེ་རྣམས་བློ་ཡིན་དགོས་པ་མེད། །འོན་ཀྱང་འཁྲུལ་རྨོངས་མི་<milestone unit="line" n="376.2"/>ཤེས་བློ་ཅན་ལ། །རེ་ཞིག་ཚིག་གི་སྒྲོན་མེས་དོན་གྱི་དཔེར་མཚོན་པ། །དངོས་པོའི་ཆོས་ཅན་གཅིག་ལ་ནི། །མུ་སྟེགས་རྟག་ལྷ་བས་ནི་ཤེས་ཤིང་རིག་པའི་ངོ་བོར་བཏགས། །དེ་ཡང་རྫས་སུ་གྲུབ་པར་འདོད། །རྟག་<milestone unit="line" n="376.3"/>འདོད་ཁ་དོག་དབྱིབས་ཀྱི་ཚད། །རང་རང་ལུས་དང་སྦྱར་ནས་ནི། །སྙིང་དཀྱིལ་ཉུང་འབྲུ་སྲན་ཙམ་པ། །ཁ་དོག་དཀར་ཚེར་སྣུམ་ལ་འདྲིལ། །ཞེས་གསུངས་སོ། །མུ་སྟེགས་ཆད་པའི་ལྟ་བ་ནི། །རྒྱུ་མེད་འབྲས་བུ་མེད་<milestone unit="line" n="376.4"/>པར་འདོད། །མི་ཤི་ཐལ་བ་རླུང་ཁྱེར་བཞིན། །སླར་འཚོ་བ་དག་ག་ལ་ཡོད། །ཅེས་གསུངས་སོ། །ནང་པ་སངས་རྒྱས་ཐེག་པ་ནི། །ཆོས་ཅན་གང་རུང་གཅིག་ལ་ནི། །ཉན་ཐོས་ཕྲ་རགས་རྫས་སུ་གྲུབ་པར་འདོད། །བྱེ་<milestone unit="line" n="376.5"/>བྲག་པ་ནི་བསྐོར་བ་བར་དང་བཅས་པར་འདོད། །དེ་ཡང་གཞུང་ལས་ཕྱི་ཡི་ཡུལ། །ཡུལ་ནི་ཕྲ་རབ་རྡུལ་དུ་སྣང་། །ཞེས་གསུངས་སོ། །རང་སངས་རྒྱས་ཀྱི་འདོད་པ་ནི། །རྡུལ་མིན་ཡུལ་གྱི་རྣམ་པ་སྟོང་། །རྣམ་པར་<milestone unit="line" n="376.6"/>རིག་བྱེད་མ་ཡིན་འདོད། །ཅེས་གསུངས་སོ། །སེམས་ཙམ་པ་ཡི་འདོད་པ་ནི། །རྣམ་བདེན་རྣམ་རྫུན་རྣམ་གཉིས་ཏེ། །སེམས་ཙམ་རྣམ་བདེན་ལྟ་བ་ནི། །དཀར་དམར་སྣ་ཚོགས་སེམས་ཀྱི་སྣང་བར་འདོད། །འཇིག་<milestone unit="page" n="377"/><milestone unit="line" n="377.1"/>༄༅། །རྟེན་ཁམས་ནི་སེམས་ཙམ་མོ། །ཞེས་གསུངས་སོ། །སེམས་ཙམ་རྣམ་རྫུན་ལྟ་བ་ནི། །ཡུལ་གྱི་རྣམ་པ་མེད་པ་མྲ །རང་རིག་རྒྱུན་གྱི་རྟག་པར་འདོད། །སྔ་མ་སྔ་མས་རྒྱུ་བྱས་ནས། །ཕྱི་མ་ཕྱི་མ་འབྲས་<milestone unit="line" n="377.2"/>བུར་འདོད། །དེ་ཡང་གཞུང་ལས་ཀྱང་། །ཤེས་པ་བདེན་ཏེ་རྣམ་པ་རྫུན་། །མི་རྣམས་ལ་ནི་ཕྱི་རོལ་སྣང་། །འཇིག་རྟེན་པ་ལ་སེམས་ཙམ་མོ། །སེམས་ནི་ཡང་དག་དངོས་མ་ཡིན། །སེམས་ཙམ་དུ་ནི་ངས་བཤད་<milestone unit="line" n="377.3"/>དོ། །ཞེས་གསུངས་སོ། །དབུ་མ་པ་ཡི་ལྟ་བ་ནི། །སེམས་ཙམ་སྤྱོད་པའི་དབུ་མ་དང་། །རྣལ་འབྱོར་སྤྱོད་པའི་དབུ་མའོ། །དེ་ཡང་རྣམ་པར་སྣང་བ་འདི་དག་ནི། །སྒྱུ་མར་འདོད་དང་རབ་ཏུ་མི་གནས་པ། །སྒྱུ་མ་ལྟ་བུའི་<milestone unit="line" n="377.4"/>ལྟ་བ་ནི། །ཡུལ་གྱི་རྣམ་པ་མི་རྟག་མི་བདེན་སྒྱུ་མའི་ཚུལ། །ཆོས་རྣམས་རྨི་ལམ་ལྟ་བུ་ལ་སོགས་པ། །སྒྱུ་མའི་དཔེ་བརྒྱད་བཞིན་དུའོ། །རྣལ་འབྱོར་སྤྱོད་པའི་ལྟ་བ་ནི། །ཡུལ་གྱི་རྣམ་པ་གང་སྣང་ཡང་། །ཕྱོགས་ཆར་<milestone unit="line" n="377.5"/>བཤིགས་པས་གཅིག་མ་གྲུབ། །གཅིག་མ་གྲུབ་པའི་གཏན་ཚིགས་ཀྱིས། །མཐའ་བཞི་བྲལ་ལོ་སྟོང་པར་གནས། །སྟོང་པ་བཅོ་བརྒྱད་སྤྲོས་པའི་མཐའ་བརྒྱད་འདས། །ཞེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་<milestone unit="line" n="377.6"/>འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། མཚན་ཉིད་སྡེ་གསུམ་གྱི་གྲུབ་མཐའ་བསྟན་པའི་ལེའུ་སྟེ་བདུན་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །ཕྱི་<milestone unit="page" n="378"/><milestone unit="line" n="378.1"/>རྒྱུད་སྡེ་གསུམ་ཐེག་པ་ཇི་ལྟར་ལགས། །སྟོན་པས་འཁོར་ལ་བཀའ་སྩལ་པ། །ཀྲི་ཡུ་པ་ཡི་ལྟ་བ་ནི། །ཡུལ་གྱི་རྣམ་པ་སྣང་བ་ནི། །རིགས་གསུམ་ལྷ་ཡི་སྐུ་རུ་འདོད། །མཐོ་དམན་འཇམ་རྩུབ་རིགས་གསུམ་མགོན། །ཨུ་<milestone unit="line" n="378.2"/>པ་ཡ་ཡི་ཐེག་པ་ནི། །ཀྲི་ཡར་སྤྱོད་ལ་ཡོ་གར་བལྟ། །གཉིས་ཀའི་རྒྱུད་ལས་གཞུང་ཚུགས་མེད། །ཡོ་ག་པ་ཡི་ཐེག་པ་ནི། །ཕྱི་ཡི་ཡུལ་དུ་སྣང་བ་དེ། །རིགས་ལྔ་ལྷ་ཡི་སྣང་བར་འདོད། །སྐྱེ་འགག་གཉིས་སུ་སྣང་<milestone unit="line" n="378.3"/>བ་ལ། །དེ་ཡང་སྤུན་དང་གྲོགས་པོའི་ཚུལ། །ཞེས་གསུངས་སོ། །ནང་རྒྱུད་སྡེ་གསུམ་ཐེག་པ་ལ། །མ་ཧྭ་ཡོ་གའི་ཐེག་པ་ནི། །སྣང་བ་ཐམས་ཅད་ལྷ་དང་ལྷ་མོའི་དཀྱིལ་འཁོར་དུ། །ཕུང་པོ་ལྔ་ནི་རིགས་ལྔའི་ལྷ་རུ་<milestone unit="line" n="378.4"/>བསྒོམ། །རྣམ་ཤེས་ཚོགས་བརྒྱད་སེམས་དཔའ་བརྒྱད། །འབྱུང་ལྔ་རིགས་ཀྱི་ཡུམ་ལྔར་བསྒོམ། །གཟུགས་སྒྲ་དྲི་རོ་མཆོད་པའི་ལྷ་མོ་བཞི། །ཡན་ལག་རྣམ་བཞི་སྒོ་མ་བཞི། །སྒལ་ཚིགས་རྩ་བརྒྱད་དབང་ཕྱུག་<milestone unit="line" n="378.5"/>མ། །ཕུང་པེ་་ཁམས་དང་སྐྱེ་མཆེད་ལྷ་དང་ལྷ་མོའོ། །ཐབས་ཀྱི་རང་བཞིན་སྐྱེ་རིམ་ཚུལ། །ཤེས་རབ་རང་བཞིན་རྫོགས་རིམ་འདོད། །དེ་ཡང་གཞུང་ལས། །སྣང་བ་མི་འགག་ཐབས་ཡིན་ཏེ། །རང་བཞིན་མེད་པ་ཤེས་<milestone unit="line" n="378.6"/>རབ་ཡིན། །ཞེས་གསུངས་སོ། །རྫོགས་པ་ཨ་ནུའི་ལྟ་བ་ནི། །ཡུལ་གྱི་རྣམ་པ་ཆོས་དབྱིངས་གཞལ་ཡས་ཁང་། །སྙིང་པོ་དྲན་ཙམ་མ་བསྐྱེད་རྫོགས་པའི་ལྷ། །ས་ཆུ་མེ་རླུད་སྣོད་བཅུད་བཅས། །ཀུན་ཀྱང་མ་བསྐྱེད་<milestone unit="page" n="379"/><milestone unit="line" n="379.1"/>༄༅། །ཡོངས་རྫོགས་ལྷ། །ཞེས་གསུངས་སོ། །རྫོགས་ཆེན་ཨ་ཏིའི་ལྟ་བ་ནི། །ཆགས་ཞེན་ལ་སོགས་ཡུལ་གྱི་རྣམ་པ་རྣམས། །ཆོས་ཉིད་རོལ་པའི་སྣང་བར་འདོད། །སྟོང་གསུམ་འཇིག་རྟེན་དེ་རྣམས་ནི། །སྐུ་<milestone unit="line" n="379.2"/>གསུང་ཐུགས་ཀྱི་རོལ་པར་ཤར་བའོ། །ཞེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། གསང་སྔགས་ཐེག་པའི་གྲུབ་མཐའ་ཕྱི་རྒྱུད་དང་ནང་རྒྱུད་བསྐྱེད་<milestone unit="line" n="379.3"/>རྫོགས་གསུམ་བསྟན་པའི་ལེའུ་སྟེ་བརྒྱད་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །གོང་བརྒལ་སྤྱི་ཏི་ཇི་ལྟར་ལགས། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ།<milestone unit="line" n="379.4"/>ཨེ་མ་ཧོ་ངོ་མཚར་ཁྱད་པར་འཕགས། །ཐེག་པ་དགུ་རྩེ་སྤྱི་ཏི་ཡོ་ག་འདི། །གཞན་ནས་མི་རྙེད་རང་ལས་རྙེད། །ཐེག་མཆོག་ངོ་མཚར་ཁྱད་པར་ཅན། །རྫོགས་ཆེན་སྤྱི་ཏིའི་ལྟ་བ་ནི། །སྣང་སྲིད་འཁོར་འདས་མ་ལུས་<milestone unit="line" n="379.5"/>པ། །ཀ་དག་རྟེན་མེད་ཆེན་པོར་གྲོལ། །ཡིན་མིན་རྩིས་གདབ་མེད་པའི་དགོངས་པ་ཤར། །བྱ་བཙལ་རྩོལ་སྒྲུབ་མེད་པ་མྲ །ཟང་ཀ་རྣལ་མར་གནས་པའོ། །སྐྱེ་མེད་དངོས་མེད་འབྲས་བུ་བློ་ལས་འདས། །ཨེ་མ་ངོ་<milestone unit="line" n="379.6"/>མཚར་རྨད་བྱུང་ཆོས། །གཞན་ལས་མི་འབྱུང་ཨ་ལས་བྱུང་། །ཨ་ལ་ལ་ཧོ། མ་ལུས་རིལ་པོར་ཀ་དག་ཆེན་པོར་གྲོལ། །ཞེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་<milestone unit="page" n="380"/><milestone unit="line" n="380.1"/>གྱི་རྒྱུད་ལས། སྤྱི་ཏིའི་ཐེག་པ་བསྟན་པའི་ལེའུ་སྟེ་དགུ་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །དེ་ལས་ཡང་ཏི་གང་གིས་འཕགས། །ཞེས་ཞུས་པས། སྟོན་པས་འཁོར་ལ་<milestone unit="line" n="380.2"/>བཀའ་སྩལ་པ། ཨ་ཏི་ཏྲ་སྨྱོ་ཡ་ཐུ་ལ་དྷསྨེ་དྷ་ཏུ། ཨ་ཨ་ཐ་ཐི། ཡང་ཏི་ཉི་ཟླའི་སྙིང་པོ་འདི། །ལྟ་སྒོམ་སྤྱོད་འབྲས་བསྒྲུབ་ཏུ་མེད། །གཏད་མེད་དམིགས་མེད་སོ་མ་བློ་ལས་གྲོལ། །སྣང་བ་ཐམས་ཅད་མིང་མེད་ཆེན་པོར་<milestone unit="line" n="380.3"/>གྲོལ། །ཀ་དག་སྐྱེ་མེད་དངོས་པོའི་ཆོས་རྣམས་མེད། །སྤྱི་ཏི་ཉིད་ལ་གང་གིས་འཕགས་ཞེ་ན། །སྣང་བའི་རྣམ་པ་གང་ལ་ཡང་། །མིང་འདོགས་མེད་པར་ཐིག་ལེ་སྤྱི་བརྟོལ་ཡིན། །དག་དང་མ་དག་མེད་པར་གཏི་མུག་<milestone unit="line" n="380.4"/>ཆེན་པོར་གྲོལ། །ཁམས་གསུམ་སྡུག་བསྔལ་མེད་པར་འདི་ཀ་ལྟ་བུར་གྲོལ། །སངས་རྒྱས་སེམས་ཅན་འགྲོ་དྲུག་གནས་མེད་པར། །བློས་བཏགས་མིང་འདོགས་མེད་པར་གྲོལ། །ཆོས་ཟད་བློ་སྟོར་མཚོན་བརྗོད་<milestone unit="line" n="380.5"/>བསམ་ལས་འདས་པར་གྲོལ། །སརྦ་དྷརྨུ་སྨྱོ་ཧ་ཐུ་ལ་མུ་ལ་ཨ། །ཅང་མེད་ཅིར་སྣང་མིང་མེད་ཆེན་པོར་གྲོལ། །ཞེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་<milestone unit="line" n="380.6"/>ལས། རྫོགས་ཆེན་གཉའ་གཅོག་སྤྱི་ཏི་གོང་བརྒལ་ཡང་ཏི་བསྟན་པའི་ལེའུ་སྟེ་བཅུ་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །སྤྱི་འདས་བློ་བྲལ་བསྟན་པ་ལ། །བྱ་བཙལ་བློ་<milestone unit="page" n="381"/><milestone unit="line" n="381.1"/>༄༅ ཆོས་ ་འཚལ་ལམ། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །ཡང་ཏ་ཉ་ཟླའ་ ང་པོ་ལ། །བྱ་བཙལ་རྩོལ་སྒྲུབ་མ་དགོས་ཏེ། །མ་བཅོས་རང་སར་གྲོལ་བས་མཆོག །ཆོས་རྣམས་ཐམས་<milestone unit="line" n="381.2"/>ཅད་སྤྲོས་བཅད་ལ། །ལུས་ངག་ཡིད་གསུམ་དལ་བར་སྡོད། །སྤྱོད་ལམ་རྣམ་བཞི་ཅིར་སྤྱོད་ཀྱང་། །སྤྱོད་བཞིན་མ་ཆགས་བདེ་བའི་མཆོག །བལྟ་མི་བལྟ་ཡི་ལྟ་བ་མེད། །ལྟ་བ་རྩོལ་བས་སྒྲུབ་ཏུ་མེད། །བསྒོམ་མི་<milestone unit="line" n="381.3"/>བསྒོམ་གྱི་སྒོམ་པ་མེད། །བསྒོམ་པ་རྩོལ་བས་བསྒྲུབ་ཏུ་མེད། །སྤྱོད་མི་སྤྱོད་ཀྱི་སྤྱོད་པ་མེད། །སྤྱོད་པ་རྩོལ་བས་བསྒྲུབ་ཏུ་མེད། །བསྒྲུབ་མི་བསྒྲུབ་ཀྱི་བསྒྲུབ་ཏུ་མེད། །འབྲས་བུ་རྩོལ་བས་བསྒྲུབ་ཏུ་མེད། །ཕྲིན་ལས་<milestone unit="line" n="381.4"/>རྩོལ་བས་བསྒྲུབ་ཏུ་མེད། །དམ་ཚིག་རྩོལ་བས་བསྲུང་དུ་མེད། །ས་ལམ་རྩོལ་བས་བགྲོད་དུ་མེད། །ཅིར་སྣང་ཅིར་སྲིད་ལྟ་བ་ལ། །ལྟ་དང་མི་ལྟའི་རྩོལ་སྒྲུབ་མེད། །རིག་ཚད་འགྱུས་ཚད་གྲོལ་བ་ལས། །ཐུན་དུ་<milestone unit="line" n="381.5"/>བཅད་པས་བསྒོམ་དུ་མེད། །གང་གང་སྣང་སྣང་སྤྱོད་པ་ལས། །རྩོལ་བས་ཆེད་དུ་སྤྱད་དུ་མེད། །ཀ་དག་འོད་གསལ་དམ་ཚིག་ལས། །ཆེད་དུ་བསྲུང་ཞིང་བསྡམ་དུ་མེད། །སྦྱང་བགྲོད་ཡེ་མེད་གྲོལ་བ་ལས། །ས་ལམ་<milestone unit="line" n="381.6"/>སྦྱངས་ཤིང་བགྲོད་དུ་མེད། །འབྲས་བུ་ཡེ་ཀློང་མཐའ་སྟོངས་པས། །ཡིད་སྨོན་རེ་དོགས་རྩོལ་བ་མེད། །ཡང་ཏི་ཉི་ཟླའི་སྙིང་པོ་ལ། །ཞེ་འདོད་བྱ་རྩོལ་མི་བྱེད་དེ། །བྱར་མེད་ལྷུག་པར་བཞག་པས་ཆོག །མ་བཅོས་<milestone unit="page" n="382"/><milestone unit="line" n="382.1"/>རྣལ་མ་རང་སར་ཞོག །ཆེད་དུ་རྩོལ་བསྒྲུབ་གང་ཡང་མེད། །འགྲོ་ཡན་འགྲོ་ཡན་རང་སར་གྲོལ། །སྡོད་ཀྱན་སྡོད་ཀྱན་རང་སར་གྲོལ། །ཉལ་ཀྱན་ཉལ་ཀྱན་རང་སར་གྲོལ། །ཟ་ཡན་ཟ་ཡན་རང་སར་གྲོལ། །སྡུག་<milestone unit="line" n="382.2"/>གིན་སྡུག་གིན་རང་སར་གྲོལ། །སྐྱེད་ཀྱིན་སྐྱེད་ཀྱིན་རང་སར་གྲོལ། །གང་ན་གནས་ཀྱང་མ་ཆགས་རང་སར་གྲོལ། །ཅི་ལ་སྤྱོད་ཀྱང་མ་ཞེན་རང་སར་གྲོལ། །ཇི་སྐད་སྨྲས་ཀྱང་གྲག་སྟོང་གྲོལ། །ཅི་ཐོས་གང་ཡང་མ་<milestone unit="line" n="382.3"/>ཉན་གྲོལ། །གང་ལ་རེག་ཀྱང་མ་བཏང་མ་བཟུང་གྲོལ། །སྒོ་ལྔ་གསལ་བའི་ཤེས་པ་ལ། །ཡིད་ལྔ་མ་བསྒྲུབས་ཟང་ཐལ་གྲོལ། །ཡིད་རིག་འགྱུས་ཀྱང་མ་བཟུང་གྲོལ། །སྐྱེ་མེད་འགག་མེད་སྣ་ཚོགས་ཀྱང་། །སྣ་ཚོགས་<milestone unit="line" n="382.4"/>སྐྱེ་མེད་ཀློང་དུ་གྲོལ། །དངོས་མེད་དངོས་པོ་ཇི་སྙེད་ཀྱང་། །ངང་དངས་དངོས་མེད་ཀློང་དུ་གྲོལ། །ཅང་མེད་ཅིར་སྣང་དེ་ཀར་གྲོལ། །སྟོང་པའི་ཀློང་ནས་ཀུན་འབྱུང་སྟོང་པ་ངང་དུ་གྲོལ། །རྩ་ཟེར་རིག་སེམས་འོད་<milestone unit="line" n="382.5"/>གསལ་ཆེན་པོར་གྲོལ། །འགྱུ་བ་དྲན་པ་བློ་དང་རྟོག་པ་ཡང་། །ངང་དངས་རང་སངས་སྙིང་པོའི་ཀློང་དུ་གྲོལ། །བློས་བཏགས་ཆོས་རྣམས་ཐམས་ཅད་ཀྱང་། །ཆེད་དུ་དགག་བསྒྲུབ་རྩོལ་བས་མ་སྤངས་པར། །ཀ་དག་<milestone unit="line" n="382.6"/>དངོས་མེད་སྐྱེ་མེད་བྱར་མེད་བློ་ལས་འདས། །གནས་ལུགས་སྙིང་པོ་ཆིག་ཆོད་པ། །ཆོས་ཉིད་ཡང་དག་ངེས་པ་མ་ནོར་བ། །ཆིག་ཆོད་ཆོས་སྐུ་ལྷུན་གྲུབ་ཟང་ཐལ་ཡེ་ནས་གྲོལ། །ཡེ་དག་ཡེ་གསལ་ཡེ་གྲུབ་ཡེ་གནས་<milestone unit="page" n="383"/><milestone unit="line" n="383.1"/>༄༅། །སོ། །ཡང་ཏི་ཉི་ཟླའི་སྙིང་པོ་ལ། །ད་གདོད་བྱ་བཙལ་རྩོལ་སྒྲུབ་ག་ལ་ཡོད། །ཅེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། སྤྱི་འདས་<milestone unit="line" n="383.2"/>ཡང་ཏི་ལ་བྱ་བཙལ་བློ་ཆོས་མི་དགོས་པར་བསྟན་པའི་ལེའུ་སྟེ་བཅུ་གཅིག་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །རྩོལ་བསྒྲུབ་འདས་པའི་ཐེག་པ་ལ། །ལྟ་སྒོམ་སྤྱོད་འབྲས་<milestone unit="line" n="383.3"/>དགོས་མི་དགོས། །ཞེས་ཞུསླ་པས། སྟོན་པས་འཁོར་ལ་བཀའ་སྩལ་པ། །ཡང་ཏི་རྩོལ་བསྒྲུབ་འདས་པ་ལས། །ལྟ་སྒོམ་སྤྱོད་འབྲས་བློ་ཡི་ཡུལ། །བློ་ཡི་ཡུལ་ལས་ངེས་པ་མེད། །བློ་ཡུལ་མ་ཟད་སངས་རྒྱས་ཆོས་མི་<milestone unit="line" n="383.4"/>ཟད། །དེས་ན་ཡང་ཏི་ཉི་ཟླའི་སྙིང་པོ་ལ། །ཞེ་འདོད་ལྟ་བའི་སེམས་དང་བྲལ། །དམིགས་པ་སྒོམ་པའི་སེམས་དང་བྲལ། །བྱ་རྩོལ་སྤྱོད་པའི་སེམས་དང་བྲལ། །རེ་དོགས་འབྲས་བུའི་སེམས་དང་བྲལ། །ཐིག་ལེ་<milestone unit="line" n="383.5"/>མཐོང་བརྟོལ་སེམས་དང་བྲལ། །ཞེ་འདོད་གཟའ་གཏད་ལྟ་བ་མེད། །ཀ་དག་འོད་གསལ་བསྒོམ་པ་ལ། །དམིགས་གཏད་ཡིད་གཟུངས་བསྒོམ་པ་མེད། །དངོས་མེད་བྱར་མེད་རྣལ་མ་ལ། །བྱ་བཙལ་མེད་པས་སྤྱོད་<milestone unit="line" n="383.6"/>པ་མེད། །གསང་བའི་ཡང་སྙིང་བློ་འདས་ལ། །གཞན་ནས་རྙེད་པའི་སངས་རྒྱས་མེད། །ཡེ་ནས་སྐུ་གསུམ་ལྷུན་གྲུབ་ལ། །རེ་དོགས་འབྲས་བུ་ཡོངས་ཀྱིས་མེད། །མིང་མེད་ཕྱོགས་བྲལ་རྟོགས་པས་ལྟ་བ་མེད། །ཀ་<milestone unit="page" n="384"/><milestone unit="line" n="384.1"/>དག་སྐྱེ་མེད་རྟོགས་པས་སྒོམ་པ་མེད། །དངོས་མེད་རྣལ་མ་རྟོགས་པས་བསམ་དུ་མེད། །སོ་མ་ལྷུག་པ་བག་ཡངས་རྟོགས་པས་སྤྱོད་པ་མེད། །ཡེ་ནས་རང་འཁྲུངས་རྟོགས་པས་འབྲས་བུ་མེད། །རྟག་ཆད་བློ་<milestone unit="line" n="384.2"/>ལས་གྲོལ་བས་ལྟ་སྒོམ་མེད། །བློ་ཟད་ཉོན་མོངས་ཡེ་བརླག་ཡིད་སྨོན་སངས་རྒྱས་མེད། །ཡང་ཏི་ཡོ་ག་རྟོགས་པས་ན། །རིག་མེད་སེམས་མེད་ཆོས་རྣམས་མེད། །ཅེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་<milestone unit="line" n="384.3"/>མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། ཡང་ཏི་རྩོལ་སྒྲུབ་འདས་པ་ལ་ལྟ་སྒོམ་སྤྱོད་འབྲས་མི་དགོས་པར་བསྟན་པའི་ལེའུ་སྟེ་བཅུ་གཉིས་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་<milestone unit="line" n="384.4"/>མེད་ཀ་དག་སྟོན་པ་ལ། །ཐེག་དགུ་སྤང་ངམ་ཇི་ལྟར་བགྱི། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །ཡང་ཏི་ཉི་ཟླའི་སྙིང་པོ་ལ། །ཐེག་དགུ་སྤངས་པས་རྫོགས་མི་འགྱུར། །ཐེག་དགུ་སྤངས་ལེན་མེད་<milestone unit="line" n="384.5"/>པར་རྫོགས། །ཡུལ་སེམས་གཉིས་སུ་མ་བཟུང་བས། །ཉན་ཐོས་ལྟ་བ་ངང་གིས་རྫོགས། །རྟེན་འབྲེལ་རྣམ་པར་རིག་མེད་པས། །རང་རྒྱལ་ལྟ་བ་ངང་གིས་རྫོགས། །ཡུལ་སེམས་གཉིས་མེད་མ་བཟུང་བས། །སེམས་<milestone unit="line" n="384.6"/>ཙམ་ལྟ་བ་ངང་གིས་རྫོགས། །དོན་དམ་ཀུན་རྫོབ་གཉིས་མེད་པས། །དབུ་མའི་ལྷ་བ་ངང་གིས་རྫོགས། །དག་པ་རིགས་གསུམ་མགོན་མེད་པས། །ཀྲི་ཡའི་ལྟ་བ་ངང་གིས་རྫོགས། །མར་སྤྱོད་ཡར་ལྟའི་སེམས་མེད་<milestone unit="page" n="385"/><milestone unit="line" n="385.1"/>༄༅། །པས། །ཨུ་པའི་ལྟ་བ་ངང་གིས་རྫོགས། །རིགས་ལྔ་སྐྱེ་འགག་གཉིས༷་མེད་པས། །ཡོ་གའི་ལྟ་བ་ངང་གི་རྫོགས། །ནང་རྒྱུད་མ་ཧྭའི་་གོ་པ་ནི། །ཐབས་དང་ཤེས་རབ་གཉིས་མེད་པས། །མ་ཧྭའི་ལྟ་བ་ངང་<milestone unit="line" n="385.2"/>གིས་རྫོགས། །དབྱིངས་དང་ཡེ་ཤེས་གཉིས་མེད་པས། །ཨ་ནུའི་ལྟ་བ་ངང་གིས་རྫོགས། །རིག་པ་འགྱུ་བའི་ཤེས་པ་ལ། །རང་རྒྱུད་མེད་པས་ཞེན་མེད་པ། །ཨ་ཏིའི་ལྟ་བ་ངང་གིས་རྫོགས་། །ཆོས་ཉིད་ཀ་དག་ཆེན་པོ་<milestone unit="line" n="385.3"/>ལ། །དག་དང་མ་དག་གཉིས་མེད་པས། །སྤྱི་ཏིའི་ལྟ་བ་ངང་གིས་རྫོགས། །མཁའ་ཀློང་རྣམ་དག་ཆོས་ཉིད་སྙིང་པོ་ལ། །བློས་བཏགས་ཆོས་རྣམས་མ་ལུས་ཡོངས་སུ་རྫོགས། །རྫོགས་ཆེན་ཡང་ཏི་ཡོ་ག་ལ། །སྤང་ན་<milestone unit="line" n="385.4"/>དུག་ལྔ་སྤང་ཀྱང་སྤང་ལེན་ཡིན། །བསྒྲུབ་ན་སྐུ་གསུམ་བསྒྲུབ་ཀྱང་རྩོལ་བསྒྲུབ་ཡིན། །སྤང་ལེན་མེད་པ་ཉི་ཟླའི་སྙིང་པོ་ཡིན། །ཞེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་<milestone unit="line" n="385.5"/>གསལ་གྱི་རྒྱུད་ལས། ཡང་ཏི་ཉི་ཟླའི་སྙིང་པོར་ཐེག་པ་དགུ་མ་སྤངས་ངང་གིས་རྫོགས་པའི་ལེའུ་སྟེ་བཅུ་གསུམ་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །དཀྱིལ་འཁོར་དབང་<milestone unit="line" n="385.6"/>དང་དངོས་གྲུབ་ལ། །རེ་བར་བྱ་བའམ་ཡེ་ནས་རྫོགས། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཡང་ཏི་ཉི་ཟླའི་སྙིང་པོ་ལ། །འཇུག་པའི་དཀྱིལ་འཁོར་རེ་བའི་དངོས་གྲུབ་མེད། །ཆོས་ཉིད་བྱང་ཆུབ་<milestone unit="page" n="386"/><milestone unit="line" n="386.1"/>སེམས་ཀྱི་དཀྱིལ་འཁོར་ནི། །གདོད་ནས་གསལ་བས་འདྲིར་མི་རེ། །མཁའ་ཀློང་རྣམ་དག་ཆོས་དབྱིངས་དཀྱིལ་འཁོར་ན། །རང་བྱུང་སྙིང་པོའི་ལྷ་ཚོགས་ངང་གིས་གསལ། །ད་གདོད་མི་བསྐྱེད་ཡེ་ནས་རྫོགས་པའི་<milestone unit="line" n="386.2"/>ལྷ་། །སྤྱན་འདྲེན་མཆོད་བསྟོད་མི་བྱེད་ཡེ་ནས་རང་ལ་རྫོགས། །དངོས་གྲུབ་གཞན་ནས་མི་རེ་རང་གི་སེམས་ལ་གྲུབ། །དཀྱིལ་འཁོར་གཞན་ནས་མི་བྲི་སེམས་ལ་རྫོགས། །ས་ཚོན་དཀྱིལ་འཁོར་འདུས་བྱས་<milestone unit="line" n="386.3"/>ཡིན། །འདུས་བྱས་དཀྱིལ་འཁོར་ཐམས་ཅད་འཇིག །དེ་ཕྱིར་རང་བྱུང་སེམས་ཀྱི་དཀྱིལ་འཁོར་ནི། །རང་བཞིན་ངོ་བོ་ཐུགས་རྗེ་གསུམ། །ཐོག་མ་དང་པོའི་དཀྱིལ་འཁོར་ཡིན། །འདོད་ཆགས་ཞེ་སྡང་གཏི་མུག་<milestone unit="line" n="386.4"/>གསུམ། །བདེ་གཤེགས་གསུམ་གྱི་དཀྱིལ་འཁོར་ཡིན། །སེམས་ཅན་ལུས་ངག་ཡིད་གསུམ་ཀྱང་། །སྐུ་གསུང་ཐུགས་ཀྱི་དཀྱིལ་འཁོར་ཡིན། །སྣང་སྲིད་སྣོད་བཅུད་འཇིག་རྟེན་རྣམས། །མ་བྲིས་འོད་གསལ་དཀྱིལ་<milestone unit="line" n="386.5"/>འཁོར་ཡིན། །སྐྱེ་འགྲོ་སྣང་སྲིད་སེམས་ཅན་རྣམས། །མ་སྐྱེས་ཡོངས་རྫོགས་ལྷ་ཚོགས་ཡིན། །སྣང་བ་སྐུ་ཡི་དཀྱིལ་འཁོར་ཡིན། །སྒྲ་གྲག་གསུང་གི་དཀྱིལ་འཁོར་ཡིན། །དྲན་རྟོག་ཐུགས་ཀྱི་དཀྱིལ་འཁོར་<milestone unit="line" n="386.6"/>ཡིན། །སྟོང་གསུམ་འཇིག་རྟེན་མ་ལུས་ཀུན། །ཡེ་གདོད་མ་ཉིད་ནས་ཀ་དག་ཡིན། །རང་བྱུང་འོད་གསལ་ཆེན་པོ་དེ། །གསལ་དག་སྒྲིབ་མེད་དཀྱིལ་འཁོར་ཡིན། །དཀྱིལ་འཁོར་དེ་ལྟར་རྫོགས་པས་བསྐྱེད་མི་<milestone unit="page" n="387"/><milestone unit="line" n="387.1"/>༄༅། །དགོས། །སྙིང་པོ་ཆོས་དབྱིངས་དཀྱིལ་འཁོར་ལ། །རང་བྱུང་སྐྱེ་མེད་གཙོ་བོ་བཞུགས། །འོད་གསལ་ཤར་ཕྱོགས་དཀྱིལ་འཁོར་ལ། །ཀ་དག་སྒྲིབ་མེད་ལྷ་ཚོགས་གནས། །ལྷོ་ཕྱོགས་རང་བཞིན་དཀྱིལ་<milestone unit="line" n="387.2"/>འཁོར་ལ། །རང་བྱུང་སངས་རྒྱས་ལྷ་ཡང་བཞུགས། །ཉོན་མོངས་རྣམ་རྟོག་ནུབ་པའི་ནུབ་ཕྱོགས་ན། །ངང་གསལ་ཁྱེའུ་ཆུང་ཡེ་ནས་མ་བསྐྱེང་བཞུགས། །བློས་བརྟགས་བརྒྱད་ཁྲི་བཞི་སྟོང་བྱང་བའི་བྱང་ཕྱོགས་<milestone unit="line" n="387.3"/>ན། །བློས་བརྟགས་མཚན་མ་གྲོལ་བའི་ལྷ་ཡང་བཞུགས། །མ་བསྐྱེད་ཡོངས་སུ་རྫོགས་པར་བཞུགས། །རིགས་ལྔ་ཆ་མཐུན་ཁྱད་པར་འཕགས། །རྩོལ་བསྒྲུབ་བྱས་ནས་བཞུགས་པ་མ་ཡིན་ཏེ། །ཡེ་ཐོག་མ་ཉིད་ནས་<milestone unit="line" n="387.4"/>བཞུགས་པ་ཡིན། །ཡེ་ནས་བཞུགས་པས་སྤྱན་མི་འདྲེན། །གདོད་ནས་དག་པས་སྒྲིབ་མི་སྦྱང་། །ཀ་ནས་དག་པས་ད་མི་མཆོད། །ཡེ་ནས་བཟང་བས་བསྟོད་མི་དགོས། །རང་ལ་རང་གནས་གཤེགས་བཞུད་<milestone unit="line" n="387.5"/>མེད། །གོང་དུ་བཤད་པའི་དོན་རྟོགས་ན། །དེ་ལས་མི་འདའ་དམ་ཚིག་ཡིན། །ཀ་དག་སྐྱེ་མེད་དོན་རྟོགས་ན། །དེ་ལས་མི་མདའ་དམ་ཚིག་ཡིན། །མིང་མེད་བརྗོད་འདས་དོན་རྟོགས་ན། །དེ་ལས་མི་འདའ་དམ་ཚིག་<milestone unit="line" n="387.6"/>ཡིན། །དངོས་མེད་ཟང་ཐལ་དོན་རྟོགས་ན། །དེ་ལས་མི་འདའ་དམ་ཚིག་ཡིན། །བྱར་མེད་བློ་འདས་དོན་རྟོགས་ན། །དེ་ལས་མི་འདའ་དམ་ཚིག་ཡིན། །ཡང་ཏི་ཉི་ཟླའི་དོན་རྟོགས་ན། །འོག་མར་མི་སྤྱོད་དམ་ཚའག་<milestone unit="page" n="388"/><milestone unit="line" n="388.1"/>ཡན། །དམ་ཚིག་དམ་ ག་ཅེས་བྱ་བ། །སྐྱེ་མེད་ཀ་དག་དམ་ཚིག་ཡན། །དཔེར་ན་ཆུ་དང་ཤེལ་སྒོང་འདྲ། །ཕྱ་ནང་སྐྱོན་མེད་ཀ་ནས་དག །དེ་ལ་ཆེད་དུ་བསྲུང་ ་བསྡམ་དུ་མེད། །དངོས་གྲུབ་གཞན་ནས་རེ་བ་<milestone unit="line" n="388.2"/>མེད། །རང་གི་སེམས་ལ་ཡེ་ནས་གྲུབ། །དངོས་གྲུབ་དངོས་གྲུབ་ཞེས་བྱ་བ། །དངོས་ནི་སྐྱེ་མེད་སྙིང་པོ་སྟེ། །གྲུབ་པ་ཀ་དག་འོད་གསལ་ལོ། །དངོས་ནི་དངོས་མེད་ཟང་ཐལ་ཏེ། །གྲུབ་ནི་བློ་འདས་བྱར་མེད་<milestone unit="line" n="388.3"/>གྲུབ། །དེས་ན་དངོས་གྲུབ་ཅེས་སུ་བཤད། །གོང་གི་དཀྱིལ་འཁོར་ངེས་ཚིག་ཀྱང་། །དཔེར་ན་རི་བོ་མཆོག་རབ་དཀྱིལ། །གླིང་བཞི་གླིང་ཕྲན་འཁོར་ཡིན་ནོ། །འབྱུང་བ་རིམ་བརྩེགས་དཀྱིལ་ཡིན་ལ། །གླིང་ཕྲན་བཅུ་<milestone unit="line" n="388.4"/>གཉིས་འཁོར་ཡིན་ནོ། །དེ་ལ་ལྕགས་རི་མུ་ཁྱུད་བསྐོར། །ཁ་དོག་ལྔ་ཡི་ས་ཚོན་ཡེ་ནས་བཀོད། །ཕྱོགས་བཞི་མཚམས་བཞི་སྒོ་བཞི་ཡེ་ནས་གནས། །སྣོད་ཀྱི་འཇིག་རྟེན་དཀྱིལ་འཁོར་ན། །བཅུད་ཀྱི་སེམས་ཅན་ལྷ་<milestone unit="line" n="388.5"/>ཚོགས་ཡིན། །རང་བཞིན་ལྷུན་གྲུབ་བུདྷའི་ལྷ་ཚོགས་སོ། །བྱ་བཙལ་རྩོལ་བསྒྲུབ་མེད་པར་ཡེ་ནས་རྫོགས། །དཀྱིལ་འཁོར་དཀྱིལ་འཁོར་ཞེས་བྱ་ན། །དཀྱིལ་ནི་སྙིང་པོའི་ཀློང་ཡིན་ནོ། །འཁོར་ནི་ཀ་དག་སྐྱེ་མེད་<milestone unit="line" n="388.6"/>ཡིན། །དཀྱིལ་ནི་ཡེ་ནས་གཞ་ཡིན་ཏེ། །འཁོར་ནི་སྣང་སྲིད་འཁོར་འདས་ཡིན། །དཀྱིལ་ནི་ཆོས་ཀྱི་དབྱིངས་ཡིན་ཏེ། །འཁོར་ནི་གསལ་དག་འོད་གསལ་ཡིན། །ཞེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་<milestone unit="page" n="389"/><milestone unit="line" n="389.1"/>༄༅། །མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། ཡང་ཏི་གནས་ལུགས་ཀྱི་དཀྱིལ་འཁོར་བསྟན་པའི་ལེའུ་སྟེ་བཅུ་བཞི་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་<milestone unit="line" n="389.2"/>པ་ལ། །དཀྱིལ་འཁོར་ཆེན་པོ་དེ་ལྟར་ན། །དབང་བསྐུར་བྱིན་བརླབ་འཚལ་མི་འཚལ། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །རྫོགས་ཆེན་ཡང་ཏི་རྟོགས་པ་ལ། །བྱིན་བརླབ་དབང་སྐུར་མི་དགོས་<milestone unit="line" n="389.3"/>ཏེ། །རང་སེམས་གདོད་དག་སྐྱེ་མེད་ནམ་མཁའ་ལ། །ཐིག་ལེ་མཐོང་བརྟོལ་ཀ་དག་ཉི་ཟླ་ཤར། །མ་རིག་ལས་དང་ཉོན་མོངས་ཡེ་ནས་བརླག །དེ་དག་འོད་གསལ་ཆེན་པོའི་དབང་རྫོགས་སོ། །སྙིང་པོ་འདུས་མ་བྱས་<milestone unit="line" n="389.4"/>པའི་དཀྱིལ་འཁོར་དུ། །རིག་གསལ་ངང་དངས་ཁྱེའུ་ཆུང་ལ། །ཐིག་ལེ་ཁོང་གསལ་བཅུད་བསྡུས་དབང་བསྐུར་བས། །རང་གྲོལ་ཟང་ཐལ་དབང་ཐོབ་བོ། །མཁའ་ཀློང་རྣམ་དག་ཆོས་དབྱིངས་དཀྱིལ་འཁོར་དུ། །<milestone unit="line" n="389.5"/>སེམས་རིག་ངང་དངས་ཁྱེའུ་ཆུང་ལ། །ཐོལ་བྱུང་ངང་དངས་དབང་སྐུར་བས། །རང་བྱུང་ངང་དངས་དབང་ཐོབ་བོ། །རིན་ཆེན་གསལ་དག་འོད་ཀྱི་དཀྱིལ་འཁོར་དུ།།རིག་པ་ངང་དངས་ཀུན་བྱེད་ཁྱེའུ་ཆུང་ལ། །བྱ་མེད་<milestone unit="line" n="389.6"/>རྩོལ་བསྒྲུབ་འདས་པའི་དབང་བསྐུར་བས། །བློ་ཟད་ཆོས་མེད་གཏིང་རྫོགས་མཐའ་ཡས་དབང་ཐོབ་བོ། །དབང་བསྐུར་དབང་བསྐུར་བྱར་མེད་དེ། །རང་སེམས་ཀ་དག་ངང་ལ་རྫོགས་པ་ལ། །རྫས་དང་བུམ་པའི་<milestone unit="page" n="390"/><milestone unit="line" n="390.1"/>རྟེན་མེད་ཀྱང་། །བྱར་མེད་བློ་འདས་དབང་བསྐུར་བས། །རྩོལ་བྲལ་མིང་མེད་དབང་ཐོབ་བོ། །དབང་ནི་རང་སེམས་སྐྱེ་བ་མེད། །བསྐུར་བ་ཀ་དག་ཆེན་པོར་བསྐུར། །ཐོབ་ནི་འཕོ་འགྱུར་མེད་པར་ཐོབ། །དབང་ནི་<milestone unit="line" n="390.2"/>ངང་དངས་གསལ་དག་སྟེ། །བསྐུར་ནི་དངོས་མེད་རྣལ་མར་བསྐུར། །ཐོབ་ནི་ཟང་ཐལ་རང་བྱུང་ཐོབ། །དབང་ནི་སྟོང་པ་ཀུན་ཏུ་འབྱུང་། །བསྐུར་ནི་འཛིན་པ་རང་དག་བསྐུར། །ཐོབ་ནི་རྣམ་དག་ཡེ་<milestone unit="line" n="390.3"/>ཤེས་ཐོབ། །གཞན་གྱིས་བསྐུར་བའི་མཁན་པོ་མེད། །རང་གི་སེམས་ལ་ཡེ་ནས་རྫོགས། །ཞེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། རྫོགས་ཆེན་<milestone unit="line" n="390.4"/>ཡང་ཏི་རྟོགས་པ་ལ་དབང་དང་བྱིན་བརླབ་གཞན་ནས་རེ་མི་དགོས་པར་བསྟན་པའི་ལེའུ་སྟེ་བཅོ་ལྔ་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །ཚོགས་དང་གཏོར་མ་མ་བཏང་<milestone unit="line" n="390.5"/>བར། །ཚོགས་བསགས་སྨོན་ལམ་ཇི་ལྟར་རྫོགས། །ཞེས་ཞུས་སོ། སྟོན་པས་འཁོར་ལ་བཀའ་སྩལ་པ། །རྫོགས་ཆེན་ཡང་ཏི་ཡོ་ག་ལ། །ཚོགས་དང་གཏོར་མ་མི་དགོས་ཏེ། །ཚོགས་གསོག་གཏོར་མ་དགོས་ན་ཡང་ཏི་<milestone unit="line" n="390.6"/>མིན། །ཅི་ཕྱིར་རྩོལ་སྒྲུབ་ཡིད་སྨོན་ཡིན། །ཡིད་སྨོན་ཆོས་ཀྱིས་སངས་མི་རྒྱ། །དེ་བས་ཡང་ཏི་ཡོ་ག་ལ། །ཚོགས་དང་གཏོར་མ་ཡེ་ནས་རྫོགས། །ཡེ་ནས་རང་ལ་རྫོགས་ལུགས་ནི། །ཚོགས་ནི་སྣང་སྲིད་འཁོར་འདས་<milestone unit="page" n="391"/><milestone unit="line" n="391.1"/>༄༅། །ཏེ། །ཕུལ་ནི་ཀ་དག་ཆེན་པོར་ཕུལ། །དགྱེས་ནི་རང་བྱུང་སྐྱེ་མེད་དགྱེས། །ཚོགས་ནི་དུག་ལྔ་དུག་གསུམ་སྟེ། །ཕུལ་ནི་སྐུ་ལྔ་སྐུ་གསུམ་ཕུལ། །དགྱེས་པ་དོན་དམ་འགྱུར་མེད་དགྱེས། །ཚོགས་ནི་མཚན་<milestone unit="line" n="391.2"/>མའི་རྣམ་རྟོག་སྟེ། །ཕུལ་ནི་རྩིས་གདབ་མེད་པར་ཕུལ། །དགྱེས་ནི་ཆོས་དབྱིངས་ཀློང་ཆེན་གྱིས། །གཏོར་ནི་བློས་བཏགས་ཆོས་རྣམས་གཏོར། །མ་ནི་ཆོས་ཉིད་རྣལ་མ་ཡིན། །གཏོར་བ་གྲུབ་མཐའི་ལྟ་སྒོམ་<milestone unit="line" n="391.3"/>གཏོར། །མ་ནི་ལྟ་སྤྱོད་བསྒྲུབ་པ་མེད། །ཚོགས་གཉིས་མ་བསགས་ཡེ་ནས་རྫོགས། །སྒྲིབ་གཉིས་མ་སྦྱངས་ཡེ་ནས་དག །ཚོགས་དང་གཏོར་མ་མ་བཏང་བར། །ཀ་དག་སྙིང་པོའི་ཀློང་དུ་གྱུར། །ཚོགས་གསོག་བྱས་<milestone unit="line" n="391.4"/>པས་དེར་མི་སླེབ། །སྨོན་ལམ་ཞེས་པའི་རང་བཞིན་ཀྱང་། །འདིར་བཏབ་ཕྱི་མར་མི་རེའོ། །སྨོན་ལམ་གང་ཡིན་ཡིད་སྨོན་ཏེ། །སྨོན་ལམ་ཞེས་པའི་ཐ་ཚིག་ཡིན། །སྨོན་པའི་སངས་རྒྱས་རང་ལ་རྙེད། །དེ་ཉིད་ཐར་<milestone unit="line" n="391.5"/>ལམ་འགྲོ་བའི་ལམ། །དེ་ན་སྨོན་ལམ་ཞེས་སུ་བཤད། །ཀ་དག་སྐྱེ་མེད་ཀློང་གྱུར་པས། །སྨོན་ལམ་མ་བཏབ་ཡེ་ནས་རྫོགས། །ཞེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་<milestone unit="line" n="391.6"/>གསལ་གྱི་རྒྱུད་ལས། ཡང་ཏི་ཉི་ཟླའི་སྙིང་པོ་ལ་ཚོགས་གཏོར་སྤོན་ལམ་མི་དགོས་པར་བསྟན་པའི་ལེའུ་སྟེ་བཅུ་དྲུག་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། ཡང་ཏི་ཉི་ཟླའི་<milestone unit="page" n="392"/><milestone unit="line" n="392.1"/>སྙིང་པོ་ལ། །གོལ་སྒྲིབ་འཁྲུལ་པ་ཡོད་དམ་མེད། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ་། །ཡང་ཏི་ཉི་ཟླའི་སྙིང་པོ་རྟོགས་པ་ན། །གོལ་སྒྲིབ་འཁྲུལ་པ་གང་ཡང་མེད། །ཡེ་ནས་ཐོག་མའི་དོན་རྟོགས་<milestone unit="line" n="392.2"/>གོལ་དུ་མེད། །སྐྱེ་མེད་ཀ་དག་རྟོགས་པས་སྒྲིབ་པ་མེད། །བྱ་མེད་བློ་འདས་རྟོགས་པས་འཁྲུལ་དུ་མེད། །ཡེ་ཤེས་སྤྱི་བླུགས་རྟོགས་པས་ཐེག་པའི་གོལ་སྒྲིབ་མེད། །ཡང་ཏི་ཡོ་ག་རྟོགས་པས་ན། །གོལ་སྒྲིབ་ཉིས་སྟོང་<milestone unit="line" n="392.3"/>ལྔ་བརྒྱ་ཡང་། །ཚིག་གི་གོང་འོག་ཐེག་པས་གཅིག་ཏུ་ཆོད། །གོལ་སྒྲིབ་ཆོད་པས་འཁྲུལ་པ་གང་ཡང་མེད། །ཅེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་<milestone unit="line" n="392.4"/>ལས། ཡང་ཏི་ཉི་ཟླའི་སྙིང་པོ་རྟོགས་པ་ལ་གོལ་སྒྲིབ་འཁྲུལ་པ་མེད་པར་བསྟན་པའི་ལེའུ་སྟེ་བཅུ་བདུན་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །མ་རིག་ཡེ་ཤེས་ཡོད་དམ་<milestone unit="line" n="392.5"/>མེད། །འཆར་སྒོ་འཁྲུལ་སྒོ་ཅི་ལ་ཟེར། །ཞུསླ་པས། སྟོན་པས་འཁོར་ལ་བཀའ་སྩལ་པ། །ཡང་ཏི་ཉི་ཟླའི་སྙིང་པོ་ལ། །མ་རིག་ཡེ་ཤེས་གང་ཡང་མེད། །དཔེར་ན་ཉི་ཟླའི་སྙིང་པོ་ལ། །མུན་པ་ཡོད་པར་མ་གསུངས་<milestone unit="line" n="392.6"/>སོ། །དེ་བཞིན་ཀ་དག་སྟོན་པ་ཡི། །འོད་གསལ་དེ་ལ་མ་རིག་མེད། །བག་ཆགས་སྒྲིབ་མེད་འཁྲུལ་སྒོ་མེད། །ཡེ་དག་རང་གསལ་ཡེ་ཤེས་ལ། །སྙིང་པོ་ཀློང་དུ་གྱུར་པས་འཆར་སྒོ་མེད། །ཐིག་ལེ་མཐོང་བརྟོལ་གསལ་<milestone unit="page" n="393"/><milestone unit="line" n="393.1"/>༄༅། །མེད་ལ། །མ་རག་ཡོད་པར་མ་མཐོང་ངོ་། །མ་རག་ཡེ་ཤེས་རྣམ་གཉས་ཀྱང་། །རྣམ་རྟོག་བློ་ལ་གཉས་སྣང་ཏེ། །ཡང་ཏའ་དོན་རྟོགས་གཉས་ཀ་མེད། །མ་རག་ཡེ་ཤེས་ཐ་དད་མེད། །མ་རྟོགས་རྟོགས་<milestone unit="line" n="393.2"/>པས་ལམ་དུ་གཅིག །འཆར་སྒོ་འཁྲུལ་སྒོ་གང་ཡང་མེད། །ཐིག་ལེ་སྤྱི་བརྟོལ་རྟོགས་པས་ན། །འཆར་སྒོ་མེད་ལ་འཁྲུལ་སྒོ་མེད། །དཔེར་ན་མཚན་མོའི་མུན་ནག་ལ། །སྨུརླ་གསལ་བའི་ཉི་ཤར་བས། །མུན་པ་མ་<milestone unit="line" n="393.3"/>སྤངས་འོད་དུ་གསལ། །འོད་དང་མུན་པ་ནམ་མཁར་གཅིག །དེ་བཞིན་མ་རིག་སྒྲིབ་གཡོགས་ལ། །ཐིག་ལེ་གསལ་དག་ཉི་ཤར་བས། །མ་རིག་མ་སྤངས་ཀ་དག་ཆེན་པོར་གསལ། །བག་ཆགས་སྒྲིབ་གཡོགས་འོད་<milestone unit="line" n="393.4"/>གསལ་ཆེན་པོར་གསལ། །གཏི་མུག་ཆོས་སྐུ་རང་བཞིན་གཅིག །རྒྱུ་རྐྱེན་འཕོ་འགྱུར་མེད་པའི་དོན་རྟོགས་ནས། །སྙིང་པོ་ཡང་དག་མ་ནོར་ངེས་པའི་ལམ། །སྐྱེ་མེད་ཀ་དག་བྱ་མེད་བློ་འདས་ཡིན། །དངོས་མེད་<milestone unit="line" n="393.5"/>ཟང་ཐལ་མིང་མེད་དོན་རྟོགས་པས། །འཆར་སྒོ་འཁྲུལ་སྒོ་གཉིས་ཀ་མེད། །དེ་ཕྱིར་ཐོག་མར་ཡེ་སངས་རྒྱས། །ཞེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་<milestone unit="line" n="393.6"/>ལས། ཡང་ཏི་ཉི་ཟླའི་སྙིང་པོ་རྟོགས་པས་མ་རིག་ཡེ་ཤེས་འཆར་སྒོ་འཁྲུལ་སྒོ་མེད་པར་བསྟན་པའི་ལེའུ་སྟེ་བཅོ་བརྒྱད་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །རྟོགས་དང་མ་<milestone unit="page" n="394"/><milestone unit="line" n="394.1"/>རྟོགས་ཡོད་དམ་མེད། །སངས་རྒྱས་སེམས་ཅན་ཅ་ལ་ཟེར། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །ཡང་ཏ་ཉ་ཟླའ་ ང་པོ་ལ། །རྟོགས་དང་མ་རྟོགས་ཐ་སྙད་བློ། །བློ་ཡུལ་མ་ཟད་གྲོལ་ ་ཐོབ།<milestone unit="line" n="394.2"/>རྟོགས་དང་མ་རྟོགས་སྙང་པོ་གཅིག །ཡེ་ཡིན་གློ་བུར་མངོན་སངས་རྒྱས། །ཀ་དག་མི་འབྲལ་རྟོགས་པ་ལ། །བློ་ཡུལ་མེད་ཀྱིས་མ་རྟོག་ཅིག །རྟོག་མཁན་མེད་ཀྱིས་མ་རྟོག་ཅིག ཁྲེས་རྟོགས་མེད་ཀྱིས་མ་ཤེས་<milestone unit="line" n="394.3"/>ཤིག །ཤེས་ཡུལ་མེད་ཀྱས་མ་ཤེས་ཤིག ཁྲེས་རྒྱུ་མེད་ཀྱིས་མ་ཤེས་ཤིག ཁེས་མཁན་མེད་ཀྱིས་མ་ཤེས་ཤིག །གང་གི་གང་རྟོགས་ཅི་ཞིག་རྟོགས། །རྟོགས་ན་སེམས་དེ་ཇི་ལྟར་འདུག ཁྲེས་ན་གང་ཤེས་ཅིས་ཅི་<milestone unit="line" n="394.4"/>ཤེས། ཁེས་པའི་རྒྱུ་ནི་ཅི་ཞིག་འདུག །སྟོན་པས་འཁོར་ལ་བཀའ་སྩལ་པ། །ཐམས་ཅད་རྟོགས་པས་རྟོགས་རྒྱུ་མེད། །ཅང་མེད་ངང་དངས་ཆེན་པོ་ཡིན། །ཐ་སྙད་ཙམ་སྟེ་མཚོན་རྒྱུ་མེད། །རྟོགས་པ་པོ་ནི་དངོས་མེད་<milestone unit="line" n="394.5"/>གྲོལ། ཁེས་མེད་ཀུན་ཤེས་ཤེས་རྒྱུའི་དངོས་པོ་གྲོལ། །སྐྱེ་མེད་ཀ་དག་དངོས་པོའི་བློ་ལས་འདས། །ཚིག་གིས་ཤེས་རྟོགས་གང་ཡང་ཡོད་མ་ཡིན། ཀུན་ཤེས་ཀུན་རྟོགས་གང་ཡང་མ་བཏགས་བཞག །རྟེན་མེད་ཀ་<milestone unit="line" n="394.6"/>དག་འོད་གསལ་བློ་འདས་སོ། །ཞེས་གསུངས་སོ། །རང་གྲོལ་རང་གསལ་ཀློང་གྱུར་པས། །སངས་རྒྱས་སེམས་ཅན་གཉིས་ཀ་མེད། །སྟོང་པ་ཀུན་འབྱུང་སྟོང་པར་སངས། །རང་བྱུང་རང་གྲོལ་རང་སངས་རྒྱས། །གཏི་<milestone unit="page" n="395"/><milestone unit="line" n="395.1"/>༄༅། །མུག་མུན་པ་ཀ་དག་རྒྱས། །སངས་རྒྱས་གཞན་ན་མེད་ཀྱིས་མ་རེ་ཞིག །ཡེ་ཡིན་ཀློང་གྱུར་ངོ་ཤེས་པས། །སེམས་ཅན་འཁོར་བ་མེད་ཀྱིས་མ་དོགས་ཤིག །གཉིས་མེད་གཉིས་སུ་དབྱེར་མེད་<milestone unit="line" n="395.2"/>པས། །སེམས་ཅན་སངས་རྒྱས་གཉིས་མེད་གཉིས་ཀ་མེད། །ཅེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། རྟོགས་མ་རྟོགས་སངས་རྒྱས་སེམས་ཅན་<milestone unit="line" n="395.3"/>གཞི་ལ་དབྱེར་མེད་པར་བསྟན་པའི་ལེའུ་སྟེ་བཅུ་དགུ་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །དགེ་སྡིག་ལས་འཕྲོ་ཡོད་དམ་མེད། །མཐོ་རིས་ངན་སོང་ཅི་ལ་<milestone unit="line" n="395.4"/>ཟེར། །ཞུས་པས། སྟོན་པས་འཁོར་ལ་བཀའ་སྩལ་པ། །རྫོགས་ཆེན་ཡང་ཏི་ཡོ་ག་ལ། །དགེ་བ་མི་བསྒྲུབ་སྡིག་མི་འགེགས། །རང་སར་གྲོལ་ཞིང་སྐྱེ་མེད་རྟོགས། །དགེ་བ་ཆེད་དུ་མི་བྱེད་མཐོ་རིས་སྐྱེ་རུ་མེད། །སྡིག་<milestone unit="line" n="395.5"/>པ་ཆེད་དུ་མི་བྱེད་ངན་སོང་སྐྱེ་རུ་མེད། །དགེ་སྡིག་གཉིས་པོ་ཆེད་དུ་མ་བྱས་པས། །མཐོ་རིས་ངན་སོང་རེ་དོགས་གཡང་ས་མེད། །ལས་འཕྲོ་མི་ལེན་འདི་ཀ་ལྟ་བུར་གྲོལ། །ཅི་སྟེ་ལས་ཀྱི་དབང་གྱུར་ན། །རང་བྱུང་ཡེ་<milestone unit="line" n="395.6"/>ཤེས་ག་ལ་ཡོད། །མཐོ་རིས་ངན་སོང་བླ་དགས་ཡིན། །ཡང་དག་དོན་ལ་མཐོ་རིས་ངན་སོང་མེད། །སྐྱེ་མེད་ཀ་དག་རྟོགས་པ་ལ། །ངན་སོང་ལྟུང་བའི་རྒྱུ་ཡང་མེད། །ཐིག་ལེ་ཁོང་གསལ་དོན་རྟོགས་པས། །མཐོ་རིས་<milestone unit="page" n="396"/><milestone unit="line" n="396.1"/>ངན་སོང་རྒྱུ་ཡང་མེད། །ཡེ་ཡིན་རང་སར་གྲོལ་གྱུར་པས། །ལས་འཕྲོ་མི་ལེན་མུ་མཐའ་ཡས། །ཀ་དག་མིང་མེད་དོན་རྟོགས་པས། །མཐོ་རིས་ངན་སོང་སྐྱེ་ལྟུང་མེད། །དགེ་སྡིག་ལས་འཕྲོའི་ཁར་མི་འོང་། །རྒྱུ་རྐྱེན་<milestone unit="line" n="396.2"/>ཆོས་ལ་བློ་མི་གཏོད། །དགེ་སྡིག་གཉིས་ལ་རྟེན་མི་འཆའ། །རྒྱུ་འབྲས་གཉིས་ལ་རག་མ་ལུས། །བྱ་རྩོལ་ཞེ་འདོད་རེ་དོགས་མེད། །ཅེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་<milestone unit="line" n="396.3"/>ཀློང་གསལ་གྱི་རྒྱུད་ལས། ཡང་ཏི་ཉི་ཟླའི་སྙིང་པོ་ལ་དགེ་སྡིག་མཐོ་རིས་ངན་སོང་མེད་པར་བསྟན་པའི་ལེའུ་སྟེ་ཉི་ཤུ་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །སངས་རྒྱས་བྱ་<milestone unit="line" n="396.4"/>བ་ཡོད་དམ་མེད། །དམྱལ་བ་བྱ་བ་ཅི་ལ་ཟེར། །ཞུས་པས། སྟོན་པས་འཁོར་ལ་བཀའ་སྩལ་པ། །ཐིག་ལེ་མཐོང་བརྟོལ་དོན་རྟོགས་པས། །སངས་རྒྱས་མེད་པས་སངས་རྒྱས་མིང་ཡང་མེད། །རྙེད་པར་འདོད་པས་<milestone unit="line" n="396.5"/>བསྐལ་པ་བརྒྱར་མི་རྙེད། །སངས་རྒྱས་གང་ཡིན་བླ་དགས་ཡིན། །བླ་དག་ཚིག་ལ་སངས་རྒྱས་མེད། །སངས་རྒྱས་གང་ཡིན་ཞེ་འདོད་ཡིན། །ཞེ་འདོད་སངས་རྒྱས་དགོས་པ་མེད། །སངས་རྒྱས་ཡོད་འདོད་ཡིད་སྨོན་<milestone unit="line" n="396.6"/>ཡིན། །ཡིད་སྨོན་སངས་རྒྱས་དགོས་པ་མེད། །སངས་རྒྱས་མེད་པས་སངས་ལ་རྒྱས་རྒྱུ་མེད། །འདོད་པས་མི་མྱོང་རེ་དོགས་ཡིན། །སངས་རྒྱས་མེད་ཀྱིས་མ་རེ་ཅིག །དམྱལ་བ་མེད་ཀྱིས་མ་དོགས་ཤིག །རེ་དོགས་<milestone unit="page" n="397"/><milestone unit="line" n="397.1"/>༄༅། །གཉིས་མེད་མཐའ་ཆོད་ཅིག །ཡེ་ཤེས་གཏིང་རྫོགས་མཐོང་བརྟོལ་བས། །དམྱལ་བར་སྐྱེ་བའི་རྒྱུ་མེད་དོ། །དམྱལ་བའི་གནས་མེད་ཀ་དག་ཀློང་། །དངོས་ལ་དམྱལ་བའི་རྒྱུ་མེད་པས། །དམྱལ་བ་མེ་<milestone unit="line" n="397.2"/>ལྕེའི་ཕྲེང་བ་ཡང་། །བྱང་ཆུབ་སེམས་ཀྱི་ཞིང་ཁམས་ཡིན། །འདོད་ཆགས་སྤྲུལ་པའི་སྐུ་རུ་རྫོགས། །ལྷ་རུ་སྐྱེ་བའི་གཡང་ས་བཅད། །ཞེ་སྡང་ལོངས་སྤྱོད་རྫོགས་སྐུར་རྫོགས། །དམྱལ་བར་སྐྱེ་བའི་གཡང་ས་<milestone unit="line" n="397.3"/>བཅད། །གཏི་མུག་ཆོས་སྐུར་ཆེན་པོར་རྫོགས། །བྱོལ་སོང་སྐྱེ་བའི་གཡང་ས་བཅད། །ང་རྒྱལ་ངོ་བོ་གཉིས་ཀྱི་སྐུ། །ལྷ་མིན་སྐྱེ་བའི་གཡང་ས་བཅད། །ཕྲག་དོག་དོན་དམ་བདེ་བའི་སྐུ། །མི་རུ་སྐྱེ་བའི་གཡང་ས་<milestone unit="line" n="397.4"/>བཅད། །སེར་སྣ་དབྱེར་མེད་སྐུ་རུ་རྫོགས། །ཡི་དགས་སྐྱེ་བའི་གཡང་ས་བཅད། །ཀ་དག་མིང་མེད་བློ་འདས་རྟོགས། །དམྱལ་བ་ལ་སོགས་འགྲོ་དྲུག་མེད། །ཅེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་<milestone unit="line" n="397.5"/>མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། ཡང་ཏི་ཉི་ཟླའི་སྙིང་པོ་རྟོགས་པ་ལ་སངས་རྒྱས་དམྱལ་བ་མེད་པར་བསྟན་པའི་ལེའུ་སྟེ་ཉེར་གཅིག་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་<milestone unit="line" n="397.6"/>མེད་ཀ་དག་སྟོན་པ་ལ། །རྫོགས་ཆེན་ཡང་ཏི་ཡོ་ག་ཡིས། །མ་བསྒྲུབས་འབྲས་བུ་ཇི་ལྟར་ཐོབ། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཉི་ཟླའི་སྙིང་པོ་ཡང་ཏི་ལ། །འབྲས་བུ་ཐོབ་དང་མ་ཐོབ་<milestone unit="page" n="398"/><milestone unit="line" n="398.1"/>གཉིས་མེད་ཀྱང་། །རྩོལ་བས་འབྲས་བུ་མི་འགྲུབ་སྟེ། །རེ་ཞིག་འཁོར་ལ་བྲོད་པ་བསྐྱེད་ཕྱིར་བཤད། །རེ་དོགས་འབྲས་བུ་ངས་མ་བཤད། །ཡིད་སྨོན་འབྲས་བུ་ངས་མ་བཤད། །ཞེ་འདོད་འབྲས་བུ་ངས་མ་<milestone unit="line" n="398.2"/>བཤད། །བྱ་བཙལ་འབྲས་བུ་ངས་མ་བཤད། །ཚོགས་བསགས་འབྲས་བུ་ངས་མ་བཤད། །གཞན་ནས་འབྲས་བུ་རེ་བ་ངས་མ་བཤད། །གཞན་ནས་འབྲས་བུ་ཐོབ་པ་ངས་མ་བཤད། །སྔོན་ཐོག་ཡེ་ནས་རང་ལ་རང་<milestone unit="line" n="398.3"/>ཆས་ལྡན། །གཉིས་མེད་ཀློང་དུ་ཀ་དག་རང་གྲོལ་ལ། །ཐིག་ལེ་སྤྱི་བརྟོལ་གསང་བའི་ཡང་སྙིང་བསྒྲུབ། །སྟོང་གསལ་འོད་འབར་ཀློང་དཀྱིལ་དུ། །ཐིག་ལེ་ཡང་གསང་བཅུད་བསྡུས་པས། །ཐིག་ལེ་ཁོང་གསལ་འབྲས་<milestone unit="line" n="398.4"/>བུའོ། །ཆོས་ཉིད་གསང་བའི་ཕོ་བྲང་དུ། །ཡེ་ཤེས་གཏིང་རྫོགས་ཀ་དག་པས། །གཏིང་མཐའ་ཡས་པའི་འབྲས་བུའོ། །མཁའ་ཀློང་རྣམ་དག་དཀྱིལ་འཁོར་དུ། །སྐྱེ་མེད་ཀ་དག་བློ་འདས་པས། །མུ་མཐའ་ཡས་པའི་<milestone unit="line" n="398.5"/>འབྲས་བུའོ། །བྱ་བཙལ་རྩོལ་བས་མ་བསྒྲུབས་མ་བྱས་པས། །ཡོད་མེད་དབྱེ་བསལ་མེད་པ་སྟེ། །མིང་མེད་ཆེན་པོར་རང་གྲོལ་ལོ། །ཀ་དག་སྐྱེ་མེད་དངོས་པོ་མེད། །བྱར་མེད་འབྲས་བུ་བློ་ལས་འདས། །བྱ་བཙལ་ཞེ་<milestone unit="line" n="398.6"/>འདོད་མ་བསྒྲུབས་པས། །གསང་སྤྱོད་འཕྲུལ་གྱི་སྙིང་པོ་ཡང་སྙིང་འདི། །རང་བྱུང་རང་གྲོལ་རང་སངས་ཉིད་དུ་གྲོལ། །བདེ་གཤེགས་གསང་བའི་སྙིང་པོའི་བཅུད་འདི་རྟོགས། །རེ་དོགས་བློ་ཡིས་མ་བསྒྲུབས་<milestone unit="page" n="399"/><milestone unit="line" n="399.1"/>༄༅། །པས། །ཡེ་མེད་གཏང་མེད་ཡོད་རྒྱུ་ ་ཡང་མེད། ། ག་ལེ་ཁོང་གསལ་ཡེ་ཤེས་ཟང་ཐལ་ལ། །སྟོང་པའ་ཀློང་ནས་ཀུན་འབྱུང་བས། །ངང་དངས་རང་སངས་རང་གྲོལ་ལོ། །བྱ་བཙལ་རྩོལ་བས་མ་<milestone unit="line" n="399.2"/>བསྒྲུབས་པར། །འདི་ཀ་རང་དུ་གྲོལ་བ་ཐོབ། །བསྒྲུབས་ནས་གཞན་ནས་ཐོབ་པའི་འབྲས་བུ་མིན། །རེ་ཞིག་འབྲས་བུའི་མིང་བཏགས་གོང་ལྟར་རོ། །ཞེས་གསུངས་སོ། ཁུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་<milestone unit="line" n="399.3"/>རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། ཡང་ཏི་ཉི་ཟླ་རྟོགས་པས་མ་བསྒྲུབས་འབྲས་བུ་ཐོབ་པར་བསྟན་པའི་ལེའུ་སྟེ་ཉེར་གཉིས་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །རྒྱུད་<milestone unit="line" n="399.4"/>ཀྱི་མཚན་བཤད་ཇི་ལྟར་བཤད། །ཅེས་ཞུས་པས། སྟོན་པས་འཁོར་ལ་བཀའ་སྩལ་པ། །རྒྱུད་གསུམ་རྩེ་རྒྱལ་ཉི་ཟླའི་རྒྱུད་དུ་འདུས། །རྒྱུད་རྣམས་ཀུན་གྱི་རྩེ་མོ་བྱུང་རྒྱལ་བས། ཁུད་སྡེ་ཀུན་གྱི་སྤྱི་ཕུད་རྩེ་རྒྱལ་<milestone unit="line" n="399.5"/>ཡིན། །དེ་ཕྱིར་རྒྱུད་ཀྱི་རྩེ་རྒྱལ་རྒྱུད། །ཉི་ཟླ་འོད་འབར་རྒྱུད་ཆེན་དང་། །མཁའ་ཀློང་རྣམ་དག་རྒྱུད་ཆེན་དང་། །རྒྱ་མཚོ་ཀློང་གསལ་རྒྱུད་ཆེན་དང་། །དེ་གསུམ་རྒྱུད་ཀྱི་རྩེ་རྒྱལ་སྤྱི་ཕུད་ཡིན། །དེ་ནས་འཁོར་གྱིས་ཞུས་<milestone unit="line" n="399.6"/>པ་ལ། །ཉི་ཟླ་འོད་འབར་རྒྱུད་ཀྱིས་དོན་ནི་གང་ཞིག་བསྟན། །མཁའ་ཀློང་རྣམ་དག་རྒྱུད་ཀྱིས་དོན་ནི་གང་ཞིག་བསྟན། །རྒྱ་མཚོ་ཀློང་གསལ་རྒྱུད་ཀྱིས་དོན་ནི་གང་ཞིག་བསྟན། །ཞེས་ཞུས་པས། སྟོན་པས་འཁོར་ལ་<milestone unit="page" n="400"/><milestone unit="line" n="400.1"/>བཀའ་སྩལ་པ། །ཉ་ཟླ་འོད་འབར་རྒྱུད་ཀྱས་ན། །ཉ་མས་གསལ་བའ་གོ་ཡང་འབྱེད། །སྣང་གསལ་གོ་འབྱེད་འོད་གསལ་རྒྱུད། ། ང་པོ་ཀ་དག་སྟོན་པ་སྟེ། །ཡེ་ཤེས་གསལ་དག་མཚོན་པའ་རྒྱུད། །འོད་ཆེན་རབ་ཏུ་<milestone unit="line" n="400.2"/>འབར་བས་ནི། །གཏི་མུག་མ་རིག་མུན་པ་སེལ། །བག་ཆགས་སྒྲིབ་གཡོགས་ཀ་དག་རྒྱུད། །མུན་པའི་སྨག་རུམ་སངས་ཏེ་རང་སར་གྲོལ། །གསལ་བའི་གོ་འབྱེད་ཉི་མའི་རྒྱུད། །ཙནྟྲ་ཟླ་བའི་རྒྱུད་ཀྱིས་ནི། །མཐའ་ཡི་<milestone unit="line" n="400.3"/>མུན་སེལ་འོད་འབར་རྒྱུད། །མ་རིག་མུན་པ་སེལ་བ་ཡིན། །མ་རིག་ཀ་དག་ཡེ་ཤེས་གསལ། །རྨོངས་པའི་མུན་པ་སེལ་བའི་རྒྱུད། །ཟླ་བའི་འོད་འབར་མ་རིག་གཏི་མུག་སངས། །ཉི་མའི་འོད་འབར་སྣང་གསལ་ཡེ་<milestone unit="line" n="400.4"/>ཤེས་རྒྱས། །དེ་ཕྱིར་ཉི་ཟླ་འོད་འབར་རྒྱུད། །ཟླ་བའི་འོད་འབར་ཐབས་ཀྱི་རྒྱུད། །ཉི་མའི་འོད་འབར་ཤེས་རབ་རྒྱུད། །དེ་ཕྱིར་ཐབས་དང་ཤེས་རབ་གཉིས་མེད་རྒྱུད། །མཁའ་ཀློང་རྣམ་དག་རྒྱུད་ཀྱིས་ནི། །མཁའ་ནི་<milestone unit="line" n="400.5"/>རིག་པའི་འོད་གསལ་མཁའ། །ཀློང་ནི་སྙིང་པོ་ཆོས་ཉིད་ཀློང་། །རྣམ་དག་འཁྲུལ་པ་རྣམ་པར་དག །དེ་ཕྱིར་མཁའ་ཀློང་རྣམ་དག་རྒྱུད། །མཁའ་ནི་རྩལ་ཟེར་འོད་གསལ་ལ། །ཀློང་ནི་སྙིང་པོ་ཀ་དག་ཀློང་། །རྣམ་དག་<milestone unit="line" n="400.6"/>བློ་སབཏགས་ཆོས་རྣམས་འགགས། །དེ་ཕྱིར་མཁའ་ཀློང་རྣམ་དག་རྒྱུད། །མཁའ་ནི་སྣང་གསལ་ནམ་མཁའ་ལ། །ཀློང་ནི་ཆོས་ཉིད་དབྱིངས་ཀྱི་ཀློང་། །རྣམ་དག་ཆོས་ཅན་ཆོ་འཕྲུལ་དག །སྤྲིན་དང་ཁུ་རླངས་ཆར་<milestone unit="page" n="401"/><milestone unit="line" n="401.1"/>༄༅། །སེར་ཀུན། །ནམ་མཁའི་ཀློང་དུ་ཡེ་ནས་དག །དེ་བཞིན་སྙིང་པོ་མཁའ་ཀློང་དུ། །ཡན་ལག་རྩལ་ཟེར་མ་ལུས་དག །དེ་ཕྱིར་མཁའ་ཀློང་རྣམ་དག་རྒྱུད་ཆེན་ཡིན། །རྒྱ་མཚོ་ཀློང་གསལ་རྒྱུད་ཀྱིས་<milestone unit="line" n="401.2"/>ནི། །བལྟ་བ་རྒྱ་མཚོ་ཀློང་ན་གསལ། །བསྒོམ་པ་རྒྱ་མཚོ་ཀློང་ན་གསལ། །སྤྱོད་པ་རྒྱ་མཚོ་ཀློང་ན་གསལ། །འབྲས་བུ་རྒྱ་མཚོ་ཀློང་ན་གསལ། །དམ་ཚིག་རྒྱ་མཚོ་ཀློང་ན་གསལ། །ས་ལམ་རྒྱ་མཚོ་ཀློང་ན་<milestone unit="line" n="401.3"/>གསལ། །མན་ངག་རྒྱ་མཚོ་ཀློང་ན་གསལ། །རྒྱུད་ལུང་རྒྱ་མཚོཀློང་ན་གསལ། །ཡེ་ཤེས་རྒྱ་མཚོ་ཀློང་ན་གསལ། །རྒྱ་ནི་སྙིང་པོ་འགྱུར་བ་མེད། །མཚོ་ནི་ཆོས་ཉིད་ཡངས་པའི་མཚོ། །ཀློང་ནི་མཚོན་མེད་བརྗོད་ལས་<milestone unit="line" n="401.4"/>འདས། །གསལ་ནི་སྐྱེ་མེད་ཀ་ནས་གསལ། །དེ་ཕྱིར་རྒྱ་མཚོ་ཀློང་གསལ་རྒྱུད། །རྒྱ་མཚོ་ཀློང་གསལ་བྱ་བ་ནི། །རྒྱ་མཚོ་སྙིང་པོ་སྐྱེ་མེད་ཡིན། །ཀློང་ནི་ཆོས་ཉིད་ཐིག་པའི་ཀློང། །གསལ་ནི་ཀ་དག་འོད་འབར་<milestone unit="line" n="401.5"/>གསལ། །དེ་ཕྱིར་རྒྱ་མཚོ་ཀློང་གསལ་རྒྱུད། །རྒྱ་ནི་གཏད་མེད་རྟེན་མེད་བསྟན། །མཚོས་ནི་དམིགས་མེད་གཡོ་མེད་བསྟན། །ཀློང་ནི་བྱར་མེད་སྤྲོས་བྲལ་བསྟན། །གསལ་བས་ཡེ་དག་སྒྲིབ་མེད་བསྟན། །དེས་ན་རྒྱ་<milestone unit="line" n="401.6"/>མཚོ་ཀློང་གསལ་རྒྱུད། །རྒྱ་མཚོ་སྐྱེ་མེད་ཀ་དག་ལྟ་བ་བསྟན། །ཀློང་གིས་གཡོ་མེད་རྣལ་མའི་སྒོམ་པ་བསྟན། །གསལ་གྱིས་ལྷུག་པ་བག་ཡངས་གོ་བདེ་བ། །བྱར་མེད་སྤྲོས་བྲལ་སྤྱོད་པ་བསྟན། །རྒྱུད་ཀྱི་ཐོག་མ་བར་<milestone unit="page" n="402"/><milestone unit="line" n="402.1"/>མཐའ་མྲ །ཡེ་ཤེས་རྒྱུན་དུ་གནས་པའི་ཕྱིར། །སྙིང་པོ་རྒྱུན་ཆད་མེད་པའི་རྒྱུད། །སྔོན་ཐོག་དུས་ནས་ཐ་མ་མྲ །སྐྱེ་མེད་རྒྱུན་དུ་གནས་པའི་ཕྱིར། །སྐྱེ་མེད་ཀ་དག་སྙིང་པོའི་རྒྱུད། །གཞི་རླུང་དུས་ནས་ད་ལྟའི་<milestone unit="line" n="402.2"/>བར། །འོད་གསལ་རྒྱུན་དུ་གནས་པ་ཡིས། །སྣང་གསལ་འོད་འབར་གསལ་དག་རྒྱུད། །ཅེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། རྒྱུད་ཀྱི་མཚན་<milestone unit="line" n="402.3"/>བཤད་བསྟན་པའི་ལེའུ་སྟེ་ཉེར་གསུམ་པའོ།། །།དེ་ནས་གསལ་དག་རིན་ཆེན་གྱིས། །སྐྱེ་མེད་ཀ་དག་སྟོན་པ་ལ། །རྒྱུད་འདི་བསྟན་པའི་སྐལ་ལྡན་ཇི་ལྟ་བུ། །ཞེས་ཞུས་པས། སྟོན་པས་འཁོར་ལ་བཀའ་སྩལ་<milestone unit="line" n="402.4"/>པ། །དཔེར་ན་སེང་གེའི་འོ་མ་ཡང་། །རིན་ཆེན་གསེར་ཟོར་བླུགས་པ་ལས། །སྣོད་ངན་ཕལ་དུ་བཞོས་གྱུར་ན། །བཅུད་ཀྱང་འབོ་ལ་སྣོད་ཀྱང་ཆག །དེ་བཞིན་ཉི་ཟླ་ཡང་ཏི་ཡང་། །སྣོད་ལྡན་འགའ་ལ་བསྟན་པ་<milestone unit="line" n="402.5"/>ལས། །སྣོད་མེད་དག་ལ་བསྟན་གྱུར་ན། །ཆོས་ཀྱང་ཤོར་ལ་རང་ཡང་བརླག །དེས་ན་སྣོད་ཀྱི་ཁྱད་པར་གཅེས། །རྒྱུད་འདི་བསྟན་པའི་སྐལ་ལྡན་ནི། །སྨྲས་པ་མི་འགྱུར་རི་རབ་ལྟ་བུའི་བློ། །སྙིང་རྗེ་ཕན་སེམས་ཆེ་<milestone unit="line" n="402.6"/>ཞིང་དཀོན་མཆོག་མཆོད། །བླ་མ་གཙུག་ཁུར་གདམས་ངག་སྙིང་ལ་འཆང་། །དམ་ཚིག་གཞུང་བསྲུང་རྣམ་སྨིན་ལས་ལ་འཛེམ། །རྒྱུད་འཇམ་ངང་རིང་སྐྱོ་དུབ་མེད་ལ་གཏད། །ང་རྒྱལ་སེར་སྣ་ཆུང་ལ་ཆོས་ཕྱོགས་<milestone unit="page" n="403"/><milestone unit="line" n="403.1"/>༄༅། །གཏོང་། །རིན་ཆེན་ལ་སོགས་ཟང་ཟིང་ནོར། །ཆགས་མེད་སེར་སྣ་མེད་པར་གཏོང་། །དེ་ལ་ཡང་ཏིའི་རྒྱུད་འདི་གཏད། །རང་རྒྱུད་ངན་ལ་གྲོགས་མཆེད་བསླུ། །དམ་ཚིག་མེད་ལ་བརྩེ་གདུང་ཆུང་། །ཆེ་<milestone unit="line" n="403.2"/>དགའ་སྡིག་སྤྱོད་ཆགས་སེམས་ཅན། །གཡོ་སྒྱུ་ཁྲེལ་མེད་ཐབས་ཀྱིས་བསླུ། །ལོགས་ལྟ་བྱེད་ཅིང་སྒྲོ་སྐུར་འདེབས། །སློབ་དཔོན་གསང་ནས་རང་ཆེ་འབྱིན། །གཡོ་དང་ཐབས་ཀྱིས་མན་ངག་འབྲིད། །ལག་ཏུ་ཐོབ་<milestone unit="line" n="403.3"/>ནས་ཟོང་དུ་འཚོང་། །དེ་ལྟ་བུ་ཡི་སྣོད་ངན་ལ། །ཡུལ་མཁར་སྟེར་ཀྱང་མི་སྦྱིན་ནོ། །དེ་ལྟ་བུ་ལ་བྱིན་གྱུར་ན། །གཉིས་བསྡོང་གཡང་ལ་ལྷུང་བ་བཞིན། །གཉིས་ཀ་རྡོ་རྗེ་དམྱལ་བར་འགྲོ། །ཞེས་གསུངས་སོ། ཁུད་ཀྱི་<milestone unit="line" n="403.4"/>རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་རྒྱུད་ལས། རྒྱུད་གཏད་པ་དང་སྣོད་ཀྱི་ཁྱད་པར་བསྟན་པའི་ལེའུ་སྟེ་ཉེར་བཞི་པའོ།། །།གུ་རུ་ལ་བསྟན་པ་འབྱུང་བའི་དུས་ཇི་ཙམ་ན་<milestone unit="line" n="403.5"/>ལགས། ཞུས་པས། ང་ཡི་ཡང་སྙིང་ཉི་ཟླ་འདི། སྐུ་དང་གསུང་གི་བསྟན་པ་ནུབ། །གསང་སྔགས་ཐུགས་ཀྱི་བསྟན་པ་དར། །ལྔ་བརྒྱ་དུས་ཀྱི་ཐ་མ་ལ། །དུས་ངན་ཟེར་ཞིང་སྤྱོད་ངན་བྱེད། །རྒྱ་བོད་བྱེ་ཞིང་རྒྱལ་ཁྲིམས་<milestone unit="line" n="403.6"/>འཇིག །ཆོས་སུ་རྫོགས་ཆེན་དར། བསྡེ་རྣལ་འབྱོར་དར། གོས་སུ་རེ་ཐུལ་ཁྱི་ཐུལ་དར་ལ་ལག་ཆ་དབྱུག་པ་མི་མགོ་དར། །ད་ལྟ་སངས་རྒྱས་ཡིན་ཟེར་ཉོན་མོངས་ཁ་མ་བྲི། །ཟོངས་སུ་ཆོས་འཚོང་ཉམས་མྱོང་གླུ་རུ་<milestone unit="page" n="404"/><milestone unit="line" n="404.1"/>ལན། །སྤྱོད་པ་བབ་ཆོལ་གླིང་ཀུན་ཐོ་ཅོས་འགེངས། །མན་ངག་གྲོང་བསྐོར་རྣ་བ་རྫུན་གྱིས་འགེངས། །རྣལ་འབྱོར་ཟས་ནོར་འདོད་ཕྱིར་སྲང་ཁར་སྤྲང་སྟེ་རྒྱུ། །རི་ཁྲོད་འགྲིམས་པའི་ལད་མོ་གྲོང་རྒྱུའི་རྣལ་འབྱོར་<milestone unit="line" n="404.2"/>བྱེད། །བརྟུལ་ཞུགས་གསང་སྔགས་མེད་པར་སྤྱོད་པ་ཐོ་ཅོས་སྒྲ་སྐད་འགེངས། །དེ་ལྟར་བྱས་པས་ཚེ་ཐུང་ནད་ཀྱང་མང་། །མི་ཐུབ་དྲུག་པོ་འབྱུང་བའི་དུས། །བདེ་གཤེགས་བྱིན་རླབས་མི་ཐུབ་དུས། །འབྱུང་བ་ས་<milestone unit="line" n="404.3"/>ཡིས་གསེར་མི་ཐུབ། །མཁའ་འགྲོས་བཅོལ་བའི་གཏེར་མི་ཐུབ། །སྐྱེ་འགྲོས་གཏད་པའི་བློ་མི་ཐུབ། །ཉན་ཐོས་འདུལ་བའི་ཁྲིམས་མི་ཐུབ། །བཙུན་མས་རང་གི་ལུས་མི་ཐུབ། །བཙུན་པས་མདའ་རྒྱག་བྱེད་<milestone unit="line" n="404.4"/>པའི་དུས། །ཕ་སྤུན་ནང་རྒྱས་བྱེད་པའི་དུས། །ཕྱི་ཡི་སོ་ཁ་ནང་དུ་ཟུག །ལན་གཅིག་དེ་ལྟ་བུ་ཡི་དུས་གཅིག་མཆི། །ཞེས་གསུངས་སོ། །རྒྱུད་ཀྱི་རྩེ་རྒྱལ་ཉི་ཟླ་འོད་འབར་མཁའ་ཀློང་རྣམ་དག་རྒྱ་མཚོ་ཀློང་གསལ་གྱི་<milestone unit="line" n="404.5"/>རྒྱུད་ཆེན། རྫོགས་པ་ཆེན་པོ་ཡང་ཏི། ཨུ་རྒྱན་གུ་རུ་པདྨ་དང་། །ལོསྣྲོ་བ་སྐ་བ་དཔལ་བརྩེགས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ།། །།པདྨ་གསལ་བའི་བྲག་ཕུག་ནང་དུ་སྦས། མངའ་བདག་ཉང་རལ་<milestone unit="line" n="404.6"/>པ་ཅན་དང་སྙེ་མོ་ཞུ་ཡས་གནོད་སྤྱིན་འབར་གྱིས་བཏོན། གཏེར་རྒྱ། གསང་རྒྱ། གཏད་རྒྱ། ཟབ་རྒྱ། རྒྱ་རྒྱ་རྒྱ། གསང་ངོ་། ཟབ་བོ།། །།རྒྱ་གར་སྐད་དུ། །བཛྲ་ས་ཏྭ་ཤ་ཏ་ཨ་ཀྟ་ར་ཀ་ཨ་སྟི་ཁེ་ཀོརྟི་མ་རྭ་ཛ་ཏནྟྲ་ནཱ་</p></div1>
        </body>
    </text>
</TEI.2>