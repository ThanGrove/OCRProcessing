<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0451-text.xml">
    <teiHeader lang="tib">
        <fileDesc>
            <titleStmt>
                <title><!--rig pa nam mkha' ltar gsal ba zhes bya ba'i rgyud/-->རིག་པ་ནམ་མཁའ་ལྟར་གསལ་བ་ཞེས་བྱ་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0451-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=695.1; end=706.6--><milestone unit="page" n="695"/><milestone unit="line" n="695.1"/>༄༅། །སོ།། །།རྒྱ་གར་གྱི་མཁན་པོ་ཤི་སིདྷ་དང་། བོད་ཀྱི་ལོ་ཙ་བ་བི་རོ་ཙ་ནས་བསྒྱུར་བའོ།། །།རྒྱ་གར་སྐད་དུ། ཙིསྟ་པ་ས་མོ་བྷ་འོརྙ་ཡེ་ན་མ། བོད་སྐད་དུ། རིག་པ་ནམ་མཁའ་ལྟར་གསལ་བ་ཞེས་<milestone unit="line" n="695.2"/>བྱ་བའི་རྒྱུད། རིག་པའི་ཡེ་ཤེས་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། ཆོས་ཉིད་ནམ་མཁའ་དབྱིངས་ཀྱི་ཀློང་། བྷ་ག་བགྱིལ་བའི་གནས་ན་སྟོན་པ་ཉིད་བཞུགས་ཏེ། ཉིད་ལས་བྱུང་བ་<milestone unit="line" n="695.3"/>དང་། ཉིད་ཀྱི་རྗེས་སུ་མཐུན་པ་དང་། །ཉིད་ཀྱི་རྗེ་སུ་སློབ་པའི་འཁོར་འདི་ལྟ་སྟེ། ས་དང་། ཆ་དང་། མེ་དང་། རླུད་། ནམ་མཁའ་དང་། འདས་པ་དང་། མ་འོངས་པ་དང་། ད་ལྟར་བའི་སངས་རྒྱས་དང་། རྣལ་<milestone unit="line" n="695.4"/>འབྱོར་བཞི་པོ་དང་། འབྱེད་པ་མི་མངའ་བའི་ཐུགས་རྗེས་ཐབས་གཅིག་ཏུ་བཞུགས་སོ། །དེ་ནས་ཉིད་ཀྱི་སྤྲུལ་པ་ཉིད་ལས་བྱུང་བའི་འཁོར། །རྡོ་རྗེ་སེམས་དཔའ་ཉིད་ལ་བསྐུལ་ཞིང་འདི་སྐད་གསོལ་ཏོ། །ཐམས་ཅད་<milestone unit="line" n="695.5"/>མཁྱེན་པ་སྤྱན་གྱི་མཆོག །ཐེ་ཚོམ་ཐམས་ཅད་གཅོད་མཛད་པ། །དྲང་བའི་ཐེག་པ་མཐར་ཕྱིན་ནས། །ངེས་པའི་ཐེག་པ་མི་གསུང་བ། །ཐུགས་རྗེ་ཆེན་པོ་མི་སྐྱོད་དམ། །ཞེས་བསྐུལ་བས། ཉིད་ཀྱི་ཡེ་ཤེས་ལས་ཉིད་ཀྱི་<milestone unit="line" n="695.6"/>སྣང་བ་ཆེན་པོར་མཛད་ནས། འདི་སྐད་ཅེས་གསུངས་སོ། །སངས་རྒྱས་ཀུན་གྱི་ཡེ་ཤེས་ལྡན་ཕྱིར་ཁྱེད་གཉིས་སྨྲ་བའི་སེང་གེ་སྟེ། །སྐུ་དང་གསུང་དང་ཐུགས་ཀྱིརངབཞིནརྨདདུབྱུངབར་བཤད། །རིན་ཆེན་འཕྲུལ་<milestone unit="page" n="696"/><milestone unit="line" n="696.1"/>སྣང་ཐབས་རྣམས་མོས་པའི་བློ་ལ་སྣང་། །བརྗོད་མེད་ཆོས་ཉིད་ཆོས་རྣམས་ཀུན་གྱི་ཆོས་ཉིད་དོན། །ཅེས་གསུངས་སོ། །དེ་ནས་ཉིད་ཀྱི་ཡང་སྤྲུལ་བའི་སྤྲུལ་པར་མཛད་ནས། སྤྲུལ་བའི་སྤྲུལ་པ་དེས་འདི་སྐད་ཅེས་<milestone unit="line" n="696.2"/>གསོལ་ཏོ། །བདག་གིས་སེམས་ཀྱི་མཚན་ཉིད་སྐྱེ་མེད་ལ། །ཉིད་ཀྱིས་སྐྱེ་བར་བྱུང་བའི་དོན་སྡི་ལྟ་བུ་ལགས། །བདག་གིས་སེམས་ཀྱི་མཚན་ཉིད་རྩོལ་བྲལ་ན། །ཉིད་ཀྱི་རྒྱུ་ལས་རྐྱེན་གྱིས་བསྒྲུབས། །སྐྱེ་བ་མེད་ལས་<milestone unit="line" n="696.3"/>སྐྱེ་བ་དང་། །འགག་པ་མེད་ལས་འགག་པ་སྟེ། །བདག་གིས་མ་རིག་བརྟག་པར་དཀའ། །གསུང་གི་སྒྲོན་མས་གསལ་བར་མཛོད། །ཅེས་གསོལ་བ་དང་། །དེ་ནས་སྟོན་པས་འདི་སྐད་ཅེས་བཀའ་ཀྟལ་ཏོ། །ཐམས་<milestone unit="line" n="696.4"/>ཅད་སེམས་ཀྱི་རང་བཞིན་སྐྱེས་མེད་ན། །རྟག་པ་སྔོ་ཡིས་རྟག་ན་འཁྲུལ་པའི་ནད། །དེ་ཡི་རང་བཞིན་ཅི་ཡང་མ་ཡིན་སྐྱེས་པ་མེད། །སྐྱེ་བ་མེད་པའི་ཆོ་འཕྲུལ་སྐྱེ་བར་སྣང་། །ཞེས་གསུངས་སོ། །རིག་པ་ནམ་མཁའ་<milestone unit="line" n="696.5"/>ལྟར་གསལ་བའི་རྒྱུད་ལས། །གླེང་གཞིའི་ལེའུ་སྟེ་དང་པོའོ།། །།དེ་ནས་ཡང་སྤྲུལ་པའི་སྤྲུལ་བ་དེས་འདི་སྐད་ཅེས་གསོལ་ཏོ། །དངོས་པོ་གསུམ་པོ་དབྱེར་མེད་ཅིང་། །མ་བཅོས་སྐུ་གསུང་ཐུགས་སུ་<milestone unit="line" n="696.6"/>གནས། །བདེ་བ་ལ་སོགས་ཉོན་མོངས་ལྔ། །རྒྱུ་མེད་མ་བྱུང་རང་གསལ་དག །བརྟགས་པའི་འབྲས་བུ་སྒྱུ་མ་འདྲ། །ནམ་མཁའི་མཐའ་བཞིན་མཉམ་པར་གནས། །ཡེ་ནས་གྲུབ་ཅིང་འགྱུར་བ་མེད། །ཕྱི་ནང་མེད་པས་<milestone unit="page" n="697"/><milestone unit="line" n="697.1"/>༄༅། །ཀུན་ལ་ཁྱབ། །ཐམས་ཅད་འདུ་ཞིང་དེ་ལས་བྱུང་། །སྣང་བའི་དངོས་པོ་ཐམས་ཅད་ཀུན། །བཙལ་མེད་རང་བྱུང་རྒྱལ་པོར་བཤད། །མཚོན་དུ་མེད་ཅིང་ལྷུན་གྱིས་རྫོགས། །ཀུན་ཏུ་བཟང་པོའི་རང་<milestone unit="line" n="697.2"/>བཞིན་བླང་དོར་མེད། །ཆོས་ཉིད་བསམ་དུ་མེད་པས་ནམ་མཁའ་འདྲ། །ཅི་ཡང་མི་སྒོམ་མི་བཙལ་དམིགས་མི་བྱ། །མི་སྤྲོ་མི་བསྡུ་གྱི་ན་ལྷུག་པར་བཞག །ཆོས་རྣམམས་གཅིག་པའི་སྙིང་པོར་མི་འགྱུར་དོན། ཁུ་ཡིས་<milestone unit="line" n="697.3"/>མ་བསྐྱེད་རྟོག་པའི་རྒྱུ་དང་བྲལ། །དེ་ཡི་རང་བཞིན་དེ་ཡིན་མི་གསལ་ཏེ། །གཉེན་པོ་མེད་ཕྱིར་དེ་ཉིད་རང་རིག་ཡིན། །མི་གནས་མི་བརྟེན་མི་འཆའ་ཡུལ་དང་བྲལ། །རྩོལ་བས་བསྐྱེད་པ་མེད་ཅིང་རང་ལུས་<milestone unit="line" n="697.4"/>མེད། །སྔོན་དུ་བྱེད་པའི་ཡན་ལག་མེད། །འབྲས་བུ་རང་བཞིན་མེད་དེ་ཡེ་ནས་ལྷུན་གྱིས་གྲུབ། །གདེང་དང་ལྡན་པས་གང་ཡང་བསྒྲུབ་པ་མེད། །མཚན་མ་ཆོས་ཀྱི་མི་རྩོལ་གང་ཡང་རྩོལ་བ་མེད། །མ་སྐྱེས་སེམས་ཀྱི་<milestone unit="line" n="697.5"/>རང་བཞིན་བརྗོད་མེད་གྲོལ། །རང་བཞིན་སྣང་བས་མི་རྩོལ་མཚོན་དང་བྲལ། །རྒྱུ་འབྲས་རྟེན་དང་བྲལ་བའི་ཆོས་ཉིད་ལ། ཁུ་དང་འབྲས་བུར་ལྟ་བ་སྒྲོ་འདོགས་ཆོས། །འབྱུང་བ་ལྔ་ལས་མ་བྱུང་བསྐྱེད་པ་མེད། །སྐུ་<milestone unit="line" n="697.6"/>གསུང་ཐུགས་ལ་མི་དམིགས་རྟེན་མི་འཆའ། །རངབཞིནགནསཔསམ་བཙལ་ཐོག་ཏུ་ཕེབས། །འདས་དང་མ་འོང་ད་ལྟར་ཐོས་མེད་དགེ །ཆོས་ཀྱི་ཆོས་ཉིད་གསལ་བ་སྣང་བ་མེད། །མི་རྟོག་བསམ་མི་ཁྱབ་པ་ཡེ་<milestone unit="page" n="698"/><milestone unit="line" n="698.1"/>ཤེས་ཆེ། །བརྟག་པ་མ་ཡིན་རིག་པ་ཚད་མ་སྟེ། ཁོགོས་པ་གསུམ་གྱི་མཚན་ཉིད་མ་འདྲེས་གསལ། །རིག་པ་ཅིར་ཡང་མ་འགགས་ནམ་མཁའི་མཐའ། །ཉི་མའི་འོད་ལྟར་གསལ་ཞིང་རང་རིག་སྣང་། །གཉིས་སུ་མེད་<milestone unit="line" n="698.2"/>ཅིང་དབྱེར་མེད་ཅིར་མི་དགོངས། །ལོག་རྟོག་འཁྲུལ་པའི་རང་བཞིན་བྱང་ཆུབ་སེམས། །ཐམས་ཅད་ཆོས་ཉིད་རང་གསལ་སེམས་ཉིད་གསལ། །སྤྱོད་པ་ཐམས་ཅད་བྱང་ཆུབ་སེམས་སུ་གནས། །དབྱིངས་དང་ཡེ་<milestone unit="line" n="698.3"/>ཤེས་ཐ་དད་བྲལ་བ་མེད། །མཚན་མའི་གཟུང་འཛིན་མེད་ཅིང་དེ་ཡི་ངང་། །ཐབས་ཀྱི་རང་བཞིན་འབྲེལ་བའི་དོན་དུ་གནས། །ཞེས་གསོལ་ཏོ། །རིག་པ་ནམ་མཁའ་ལྟར་གསལ་བའི་རྒྱུད་ལས། ལྟ་བ་བསྟན་པའི་<milestone unit="line" n="698.4"/>ལེའུ་སྟེ་གཉིས་པའོ།། །།དེ་ནས་སྤྲུལ་བའི་སྤྲུལ་པ་དེས་འདི་སྐད་ཅེས་གསོལ་ཏོ། །ཆོས་རྣམས་ཐམས་ཅད་སྐྱེ་མེད་རྩལ་བྲལ་ན། །སྐལ་ལྡན་གདུལ་བྱ་རྣམས་ཀྱི་ངོ་དག་དང་། །སྐུ་གསུམ་རྣམ་གྲངས་སྣང་<milestone unit="line" n="698.5"/>བའི་དོན་གང་ལགས། །དེ་ཉིད་སྔོ་ལ་སྣང་ངམ་དངོས་པོ་ལགས། །ཞེས་གསོལ་པ་དང་། སྤྲུལ་པའི་སྟོན་པས་འདི་ཅེས་བཀའ་ཀྟལ་ཏོ། །ཆོས་རྣམས་ཐམས་ཅད་སྐྱེ་མེད་སྤྲོས་བྲལ་ཡང་། །ལས་དང་སྐལ་བར་ལྡན་པ་<milestone unit="line" n="698.6"/>གང་དག་ལ། །ཐ་དད་མ་འདྲེས་གསལ་ཞིང་འདྲེན་པར་མཛད། ཉོན་མོངས་རྐྱེན་གྱིས་མ་གོས་པདྨ་འདྲ། །ཞེས་གསུངས་སོ། །དེ་ནས་ཡང་སྤྲུལ་བའི་སྤྲུལ་བ་དེས། སྔོ་ལ་སྣང་བའི་རྟོག་པ་འདི་སྐད་ཅེས་གསོལ་<milestone unit="page" n="699"/><milestone unit="line" n="699.1"/>༄༅། །ཏོ། །སྣང་བ་མ་བཅོས་ཆོས་ཀྱི་སྐུ། །རིག་པ་མ་སྦྱངས་ལོངས་སྤྱོད་རྫོགས། །ཐུགས་རྗེས་སྤྲུལ་པའི་སྐུ་རུ་ཤར། སྣང་སྲིད་ཐམས་ཅད་ཞིང་ཁམས་ཡིན། །སྣོད་བཅུད་སེམས་ཅན་སངས་རྒྱས་རྣམས། །སྐྱེ་<milestone unit="line" n="699.2"/>མེད་ཐམས་ཅད་བྱིན་རླབས་འཁོར། །གསང་སྔགས་གཏེར་གྱི་རིག་པ་རྫོགས། །མི་རྟོག་སྤྲོས་མེད་སེམས་སུ་ཤར། །འདུ་ཤེས་འཕེལ་ཕྱིར་དེ་ཡི་འཁོར། །མ་སྐྱེས་འགྱུར་མེད་རྟག་པ་ཡིན། །རང་བྱུང་སྤྲོས་མེད་བྱིན་<milestone unit="line" n="699.3"/>རླབས་ཤར། །རང་རིག་གཟུགས་སུ་སྣང་བ་དང་། །བདེ་བ་མ་ལུས་རང་རིག་ཀྱང་། །རིག་པ་ཉིད་ལ་གདོད་ནས་རྫོགས། ཁྱད་པར་བདེ་བ་ལྷ་ཡི་ཡིན། །ལྷག་པའི་བདེ་བ་ལྷ་ཡི་ཡིན། །རང་འབྱུང་སྤྲོས་མེད་སེམས་ལ་<milestone unit="line" n="699.4"/>རྫོགས། ཁེན་ཏུ་བདེ་བ་ཐམས་ཅད་ཀྱང་། །རང་བྱུང་སྤྲོས་མེད་སེམས་ལ་ཤར། །བདེ་བ་ཆེན་པོ་ཐམས་ཅད་ཀྱང་། །རང་བྱུང་སྤྲོས་མེད་སེམས་ལ་འདུས། །ལོངས་སྤྱོད་མ་ཆགས་ཞིང་ཁམས་ཡིན། །རིགས་པའི་<milestone unit="line" n="699.5"/>འཁོར་ལ་དགོངས་པ་ཆད། །ཏིང་འཛིན་རིག་པ་གདེང་གིས་གོ །གནས་དང་འཁོར་དང་བསྟན་པ་ཚང་། །རིག་པའི་ངོ་བོ་གསལ་བར་སྟོན། །མ་བཅོས་པ་ལ་དགོད་པར་མཛོད། །མཚོན་བྱེད་ཐབས་དང་སྤྲད་པ་<milestone unit="line" n="699.6"/>དང་། །དབང་གི་མན་ངག་སྟོན་པར་མཛོད། །མཚོན བྱམཚོནབྱེད་འབྲེལ་བར་གནས། །ཐུགས་རྗེ་རང་བཞིན་སྤྲུལ་པར་ཤར། །སྟོང་གསུམ་འཇིག་རྟེན་ཐུགས་རྗེའི་གནས། །ཞེན་པའི་བསམ་པས་བརྟགས་པ་<milestone unit="page" n="700"/><milestone unit="line" n="700.1"/>རྣམས། །བདག་མེད་རང་སྣང་འབྲས་བུར་ཤར། །སྟོན་པ་དྲུག་གི་མཛད་པར་ཤར། །གང་ཟག་བློ་ལ་འཚམས་ཕྱོགས་སུ། །གང་དང་ནམ་མཁའ་ལྟར་གསལ་བའི་རྒྱུད་ལས། སྐུ་གསུམ་དབྱེ་བའི་ལེའུ་སྟེ་གསུམ་<milestone unit="line" n="700.2"/>པའོ།། །།དེ་ནས་ཡང་སྤྲུལ་པའི་སྤྲུལ་པ་དེས་འདི་སྐད་ཅེས་གསོལ་ཏོ། །ཐམས་ཅད་རང་རིག་རྐྱེན་དང་བྲལ། །སྣང་བའི་ཆོས་སུ་བཏགས་པ་རྣམས། །དེ་ལ་དེ་དག་ཡོད་མ་ཡིན། །དེ་ལ་དེ་དག་ཡོད་པ་<milestone unit="line" n="700.3"/>ན། །མཉམ་པའི་དོན་ལ་ཅིས་མི་མཐོང་། །དེ་ལ་དེ་མེད་དེ་མཐོང་འཁྲུལ། །དངོས་པོའི་ཆོས་ལ་འཁྲུལ་པ་བཞིན། །དེ་ལ་དེ་ཡོད་བདེ་བར་ན། །དེ་ལ་བདེན་པར་ཅིས་མི་མཐོང་། །དེ་ཕྱིར་དེ་དག་ཞབྲུལ་པར<milestone unit="line" n="700.4"/>སྣང་། །དེས་ན་རང་རིག་རྐྱེན་དང་བྲལ། །དེ་རྐྱེན་བྱེ་བྲག་བཞིན་ཏུ་གནས། །དང་པོ་གཉིས་པ་གསུམ་པ་བཞི། །ཐ་དད་བཞི་པ་ལྷུན་གྱིས་གྲུབ། །མ་བཅོས་རང་སྣང་ཆུ་ཟླ་འདྲ། །དངོས་གཞི་ངེས་མེད་གཟུང་བ་<milestone unit="line" n="700.5"/>མེད། །ཐམས་ཅད་བྱང་ཆུབ་སེམས་ཀྱི་ལུང་། །རྟོགས་པའི་རྨི་ལམ་ཆོས་ཉིད་འདྲ། །ནམ་མཁའ་ལྟ་བུའི་ཚུལ་དུ་གནས། །མ་བགྲོད་ཅིག་ཆར་འཇུག་པའི་ས། །གང་ལྟར་སྦྱད་ཀྱང་གཡོས་པ་མེད། །རྟོགས་པ་སེམས་སུ་<milestone unit="line" n="700.6"/>ཤེས་པ་ལ། །ཡེ་ཤེས་བྱེ་བྲག་བསམ་མི་ཁྱབ། །རིག་པའི་ཤེས་པ་རིག་པའི་ཉམས། །དང་པོ་གཉིས་པ་གསུམ་པ་བཞི། །རྒྱ་མཚོ་དཔེ་ཡི་ཚུལ་གྱིས་བསྟན། །རྣམ་རྟོག་ཅིར་ཡང་མི་ལྟ་དྲང་བའི་དོན། །ཟིན་པའི་ནད་<milestone unit="page" n="701"/><milestone unit="line" n="701.1"/>༄༅། །སྤངས་ལྷུན་གྱིས་གནས། །རིག་པ་ནམ་མཁའ་ལྷར་གསལ་བའི་རྒྱུད་ལས། རིག་པ་བསྟན་པའི་ལེའུ་སྟེ་བཞི་པའོ།། །།དེ་ནས་ཡང་སྤྲུལ་པའི་སྤྲུལ་པ་དེས་འདི་སྐད་ཅེས་གསོལ་ཏོ། །སྐྱེ་མེད་སྒྱུ་<milestone unit="line" n="701.2"/>མ་ལྷུན་གྲུབ་ལ། །ཡོན་ཏན་འབྲས་བུ་ལྷུན་གྲུབ་གནས། །ལྷུན་གྲུབ་སྒྱུ་མ་སྐྱེ་མེད་ལ། །བཙལ་མེད་རིག་པའི་ཡེ་ཤེས་ལྔ། །བཙལ་བ་མེད་པར་ཀུན་ཏུ་ཤར། །མི་གནས་ཐུགས་ལ་ཕྱི་ནང་མེད། །སྟོང་པའི་ཡེ་ཤེས་རྐྱེན་<milestone unit="line" n="701.3"/>དང་བྲལ། །གསལ་བའི་ཡེ་ཤེས་ཆེན་པོ་ནི། ཁོགོས་བྱ་ཐམས་ཅད་བསལ་མེད་ཤར། །རྟག་པ་སེམས་སུ་ཤེས་པ་ལ། །བཟང་ངན་ཆེ་ཆུང་བླང་དོར་མེད། ་།ས་བྱའི་དོན་ལ་མ་འདྲེས་གསལ། །ཐུགས་རྗེའི་མཚན་མ་<milestone unit="line" n="701.4"/>ཀུན་ཏུ་འཆར། །མ་བཅོས་ཡེ་ཤེས་ཆེན་པོ་ལ། །ཆོས་ཚུལ་མི་ཟད་རྒྱ་མཚོ་འདྲ། །རང་རིག་ཡུལ་གྱིས་བསྐྱེད་པ་མིན། །རྒྱུ་མེད་བསྐྱེད་པའི་ཡེ་ཤེས་མིན། །རྩོལ་བ་མེད་པས་རྒྱུ་དང་བྲལ། །ནམ་མཁའ་ལྟ་བུའི་ཡེ་ཤེས<milestone unit="line" n="701.5"/>ལ། །ནམ་མཁའ་ལྟ་བུར་ཡེ་ནས་བདལ། །ལྷུན་གྱིས་གྲུབ་པའི་འབྲས་བུ་ཡིན། །ཅེས་གསོལ་ཏོ། །རིག་པ་ནམ་མཁའ་ལྟར་གསལ་བའི་རྒྱུད་ལས། ཡེ་ཤེས་ལྔ་བསྟན་པའི་ལེའུ་སྟེ་ལྔ་པའོ།། །།དེ་ནས་ཡང་སྤྲུལ་<milestone unit="line" n="701.6"/>པའི་སྤྲུལ་པ་དེས་འདི་སྐད་ཅེས་གསོལ་ཏོ། །མ་འོངས་དུས་ཀྱི་གང་ཟག་དག །རྒྱུད་ཀྱི་དོན་ལ་མི་མཁས་ཤིང་། །རལ་ཆོད་གཟུ་ལུམས་བྱེད་པའི་ཕྱིར། །བརྩེ་བས་དོན་འདི་བརྗོད་པར་བྱ། །བཅོས་མེད་ཡེ་ཤེས་རང་<milestone unit="page" n="702"/><milestone unit="line" n="702.1"/>གསལ་ལ། །མི འགྱུར་འགྱུར་མེད་ཡེ་ཤེས་གསལ་བར་གནས། །འཇིག་རྟེན་བྱ་བས་བསྒྲུབ་མི་བྱེད། །ཀུན་ལ་སྙོམས་པའི་ཐུགས་ཀྱི་གནས། །འགྲོ་དོན་མཛད་དང་ཉམས་པ མེད། །ངེས་པའི་ཡེ་ཤེས་མ་རྙེད་<milestone unit="line" n="702.2"/>བར། །ཆགས་སྡང་ཞེན་པའི་ལས་མི་བྱེད། །སེམས་ཉིད་བླང་དོར་འཛིན་མེད་ཀྱང་། །ལྷག་པའི་སྤྱོད་པ་གཙོ་ཆེརའཛིན། །དེ་ཉིད་དོན་ལྡན་ལེགས་པ་ཆེ། །སེམས་ཉིད་དག་པ་རྡེང་བྱས་ན། །ཐོས་བསམ་མི་བྱེད་བློ་<milestone unit="line" n="702.3"/>འཕངས་དམའ། །འདུ་བྱེད་ལས་ཀྱི་རྗེས་སུ་འབྲང་། །མཁས་འདོད་སོགས་སུ་མི་འཛིན་ལ། །རྣབརྒྱུད་མི་རྟེན་མཁའ་འགྲོ་འདྲ། །སྲོགཕྱོར་བཙལ་ཞིང་ལས་ལས་བྱུང་། །བསྐལ པ་གྲངས་མེད་སྔོན་རོལ<milestone unit="line" n="702.4"/>ནས། །སེམས་ཀྱིདོན་ལ་སྦྱངས་སྦྱངས་པས། །མན་ངག་རྒྱལ་འཐེབ་གཅིག་ལ་བསྟན། །བླ་མའི་བདུད་རྩི་བཀའ་ཡི་བབ། །སྣོད་ལྡན་ངང་ཚུལ་བཟང་ལ་བསྟན། །ཅེས་གསོལ་ཏོ། །རིག་པ་ནམ་མཁའལྟར་གསལ་<milestone unit="line" n="702.5"/>བའི་རྒྱུད་ལས། དམ་ཚིག་བསྟན་པའི་ལེའུ་སྟེ་དྲུག་པའོ།། །།དེ་ནས་ཡང་སྤྲུལ་པའི་སྤྲུལབས་དེས་འདི་སྐད་ཅེས་གསོལ་ཏོ། །སྔི་ལྟར་སེམས་ཀྱི་རང་བཞིན་ནི། །ཟླ་བའི་དཀྱིལ་འཁོར་མ་འཕྲོས་ལྟར། །མ་<milestone unit="line" n="702.6"/>འདྲེས་གསལ་ཕྱིར་དེ་དང་འདྲ། །ཀུན་གྱིརངབཞིནདེརུགཅིག །གཅིགཔསམའཕྲོས་ཐདད་སྣང་། །ཨེ་མ་རང་སྣངཡེ་ཤེས་ས། །དེཕྱིར་དེལ་ངོ་མཚར་ཆེ། ཁུ་ཡིས་མ་བསྐྱེདརངབཞིནའབྱུང། །རྐྱེནགྱིས་མ་<milestone unit="page" n="703"/><milestone unit="line" n="703.1"/>༄༅། །བསྐྱེད་ཡེ་ནས་གྲུབ། །ཅི་ཡང་མ་ཡིན་ཅིར་ཡང་སྣང་། །བརྟགས་ན་དངོས་གཞི་གང་ཡང་མེད། །དེ་ཕྱིར་དེ་ལ་ངོ་མཚར་ཆེ། །ཆོས་རྣམས་མལུས་དེ་རུ་འདུས། །འདུས་པ་ཉིད་ན་དེ་ལས་བྱུང་། །ཨེ་མ་<milestone unit="line" n="703.2"/>ཀུན་ཏུ་བཟང་པོའི་ས། །དེ་ཕྱིར་དེ་ལ་ངོ་མཚར་ཆེ། །ཡེ་ཤེས་རིག་པ་རང་གསལ་ལ། །ཐིག་ལེའི་མཚན་ཉིད་ཡེ་ནས་གྲུབ། །ཆེ་བའི་རྒྱན་གྱིས་རྣམ་པར་བརྒྱན། །གཉེན་པོ་མེད་པས་ཡེ་ནས་ཆེ། །སྤང་བྱ་མེད་པས་ཡེ་<milestone unit="line" n="703.3"/>ནས་གསལ། །ཐ་དད་མེད་ཕྱིར་གཉིས་དང་བྲལ། །འདུ་འབྲལ་མེད་པའི་ཡེ་ཤེས་ནི། །མཚན་མའིདངོས་པོ་ཀུན་ལས་འདས། །བློ་ཡི་ཡུལ་དུ་དེ་མ་གྲུབ། །དེ་ལདམིགས་ནས་དེ་དོན་བསྐྱེད། །དེ་ཕྱིར་དེ་ལ་ངོ་མཚར་<milestone unit="line" n="703.4"/>ཆེ། །དེཉིད་དེ་ཡུལ་མ་ཡིན་ན། །དེ་དོན་ཐབས་དང་བྲལ་བའི་ཕྱིར། །མཚོནི་བྱེད་ཐབས་ཀྱི་མན་ངག་བསྟན། །རྟོག་པའི་རིམ་པ་བློ་ལབསྐྱེད། །དེ་ཕྱིར་གཞི་ནས་མ་གཡོས་པས། །མཐར་ཕྱིན་གཞི་ལ་གཡོས་པ་<milestone unit="line" n="703.5"/>མེད། །ཅེས་གསོལ་ཏོ། །རིག་པ་ནམ་མཁའ་ལྟར་གསལ་བའི་རྒྱུད་ལས། ཐེག་པའི་ཁྱད་པར་ཆེ་བ་བསྟན་པའི་ལེའུ་སྟེ་བདུན་པའོ།། །།དེནས་ཡང་སྤྲུལ་པའི་སྤྲུལ་པ་དེས་འདི་སྐད་ཅེས་གསོལ་ཏོ། །བླ་མ་<milestone unit="line" n="703.6"/>མཁས་པ་རྟག་ཏུ་རྟེན། །དམ་པའི་དོན་དུ་དེ་ལ་འདུན། །བསམ་པའི་ཡེ་ཤེས་གོམས་པར་བྱ། །ཉམས་བླངས་བསམ་པས་གཟུང་བའི་བློ། །ཟད་འགྱུར་མི་རྟོག་གསལ་མཐར་ཕྱིན། །འགྱུར་མེད་རང་གསལ་གྱི་ན་<milestone unit="page" n="704"/><milestone unit="line" n="704.1"/>བདེ། །ལུང་སྟོན་ལྟ་བས་ཐག་བཅད་བཞིན། །བསམ་མེད་དྲན་པ་མ་ཤེས་ཏེ། །ལུས་སེམས་ཁོང་སློད་ལྷུག་པར་གནས། །དེ་ཉིད་དོན་ལ་མི་གཡོ་བར། །ཆ་ཤས་བཟེ་པས་དོན་མི་བཟུང་། །མི་བསྐུལ་མི་སྤྲོས་མི་<milestone unit="line" n="704.2"/>རྟོག་གསལ། །རྡུལ་ཕྲན་རིག་པ་དེ་ཉིད་ཙམ། །སེམས་ཉིད་ལྷུག་པ་གླང་ཆེན་འདྲ། །རིག་པ་གླང་ཆེན་བཅོས་མེད་བཞག །ཉམ་ང་མེད་པས་ཁྱུང་དང་མཅོས། །སྐྱོད་པ་མེད་པས་རྒྱ་མཚོ་འདྲ། །མཐའ་དང་བྲལ་བ་<milestone unit="line" n="704.3"/>ནམ་མཁའ་བཞིན། །དགོས་པ་སྐོང་བས་རིན་ཆེན་འདྲ། །བདེ་བ་བསྐྱེད་པས་སྨན་དང་འདྲ། །དེ་འདྲའི་འོད་ཟེར་སྟོབས་ཀྱི་གསལ། །མི་བསྡུ་ཆེད་དུ་ཡིན་པ་མེད། །གོམས་པའི་ཤུགས་ཀྱི་འབྱུང་གྱུར་ན། །འཛིན་པའི་<milestone unit="line" n="704.4"/>རྟོག་པ་རྗེས་སུ་དྲན། །དེ་འདྲ་དེ་ཡིན་དེ་གསལ་མེད། །དེ་ཉིད་མི་དམིགས་ནམ་མཁའ་འདྲ། །གང་ལྟར་མ་ཡིན་དེ་ལྟར་ཡིན། །ཞེས་གསོལ་ཏོ། །རིག་པ་ནམ་མཁའ་ལྟར་གསལ་བའི་རྒྱུད་ལས། འཛིན་རྟོག་ཡེ་ཤེས་<milestone unit="line" n="704.5"/>སུ་གསལ་བའི་ལེའུ་སྟེ་བརྒྱད་པའོ།། །།དེ་ནས་ཡང་སྤྲུལ་པའི་སྤྲུལ་པ་དེས། མཚན་གྱི་དོན་ལ་འཇུགཔའི་མན་ངག་འདི་ཉིད་སྟོན་ཅིང་། འདི་སྐད་ཅེས་གསོལ་ཏོ། །ཐ་དད་བརྟགས་པའི་ཡུལ་མེད་ན། །རིག་པ་<milestone unit="line" n="704.6"/>མ་འགགས་ཕྱོགས་མེད་གསལ། །དེ་ཉིད་དེ་ལ་འཛིན་མེད་རྒྱ་མེད་རྒྱུར་སྣང་གསལ། །དེ་ཕྱིར་དེ་ཉིད་རང་རིག་ཡིན་ཕྱིར་འཛིན་རྟོག་བྲལ། །གང་གིས་དེ་ལ་དེ་རྟགས་མེད་ཕྱོར་དེ་ཡིས་སྟོང་། ཁུ་ཡིས་བསྐྱེད་པ་མེད་<milestone unit="page" n="705"/><milestone unit="line" n="705.1"/>༄༅། །ཕྱིར་རྐྱེན་གྱིས་བསྒྲུབས་པ་མེད། །དེ་ཕྱིར་དེ་ལ་ནམ་མཁའ་ལྟ་བུའི་བསམ་པས་འཇུག །ཕྱོགས་རིས་ཚད་ལས་འདས་ཤིང་མཐའ་ལས་རྟག་ཏུ་གྲོལ། །དེ་ཕྱིར་དེ་ལ་ནམ་མཁའ་ལྟ་བུའི་བསམ་པ་<milestone unit="line" n="705.2"/>འཇུག །ཅི་ཡང་མ་ཡིན་མཐའ་དང་དབུས་ལས་གྲོལ་བར་གནས། །དེ་ཕྱིར་དེ་ལ་ནམ་མཁའ་ལྟ་བུའི་བསམ་པས་འཇུག །མ་རིག་ལོག་རྟོག་སྒྱུ་མ་འདྲ་ཕྱིར་དངོས་པོ་མེད། །དེ་ཕྱིར་དེ་ཉིད་བསམ་མེད་སྒྲིབ་པ་ཡེ་ནས་<milestone unit="line" n="705.3"/>དག །དེ་ཉིད་བསམ་ལས་འདས་པས་ནམ་མཁའི་དོན་ལ་སྒོམ། །ནམ་མཁའི་དོན་ཉིད་མི་སྒོམ་སྒོམ་པའི་ཡུལ་ལས་འདས། །ཞེས་གསོལ་ཏོ། །རིག་པ་ནམ་མཁའ་ལྟར་གསལ་བའི་རྒྱུད་ལས། མཚན་གྱི་དོན་ལ་<milestone unit="line" n="705.4"/>ངངལེསྟེ་རིང་་ངཎྜཤིསི་ང་ཙགེ་བི་ཙཞིཏེ<milestone unit="line" n="705.5"/>འཇུག་པའ་གདམས་པའ་ འུ་ ་དགུ་པའ།། །། ག་པ་ནམ་མཁའ་ལྟར་གསལ་བའ་རྒྱུད་རྫགས་ས།། །།རྒྱ་གར་གྱ་པ་་ཏ་ ་ དྷ་དང་། བད་ཀྱ་ལ་ ་བ་ད ་སླང་ ་ར་ ་ནས་བསྒྱུར་ ང་ཞུས་ ་<milestone unit="line" n="705.6"/>གཏན་ལ་ཕབ་པའོ། །ཡེ་ཤེས་གསང་བའི་རྒྱུད་ཅེས་བྱའོ།། །།</p></div1>
        </body>
    </text>
</TEI.2>