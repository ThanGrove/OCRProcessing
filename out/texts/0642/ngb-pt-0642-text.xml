<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0642-text.xml">
    <teiHeader lang="tib">
        <fileDesc>
            <titleStmt>
                <title><!--gshin rje sngags bzlog gi rgyud/-->གཤིན་རྗེ་སྔགས་བཟློག་གི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0642-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=588.3; end=594.6--><milestone unit="line" n="588.3"/>གྱིས་རྡོ་རྗེ་གདན་གྱི་འོག་ནས་རྙེད་པའོ། །མགོས་ལ་གནང་།། །། ༄༅། །རྒྱ་གར་སྐད་དུ། ཡ་མ་མནྟྲ་མ་རན་ཏནྟྲ་ནཱ་མ། བོད་སྐད་དུ། གཤིན་རྗེ་སྔགས་བཟློག་གི་རྒྱུད་ཅེས་བྱ་བ། འཇམ་<milestone unit="line" n="588.4"/>དཔལ་གཤིན་རྗེ་གཤེད་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། ཡབ་འཇམ་དཔལ་གཤིན་རྗེ་ཡིས་བདུད་དང་མུ་སྟེགས་ཐམས་ཅད་བརླག་པར་བྱ་བའི་ཆེད་དུ། འཆར་བ་ནག་པོའི་ཞེས་<milestone unit="line" n="588.5"/>བྱ་བའི་འཁོར་ལོ་ལ་གཏད་པ་ལས། བདུད་དང་མུ་སྟེགས་ཐམས་ཅད་བརྒྱལ་ནས། བཅོམ་ལྡན་འདས་ལ་འདུད་པར་གྱུར་ཏེ། དེ་ནས་བྲན་བཞིན་དུ་གྱུར་ཏོ། །གླེང་གཞིའི་ལེའུ་སྟེ་དང་པོའོ།། །།དེ་ལ་དང་པོ་<milestone unit="line" n="588.6"/>དཀྱིལ་འཁོར་ནི། །ཟུར་གསུམ་རྩེ་གཅད་བརྩེགས་མར་བྱ། །ཡང་ན་རས་སམ་ལྡེར་སོ་བྱ། །རྟེན་གསུམ་ལ་ནི་མཆོད་རྟེན་གསུམ། །ཕོ་དང་མོ་ཡི་ཆེ་གེ་མོ། །འཕན་ཆེན་ལ་ནི་འཕྱང་དུ་གཞུག །རྩེ་བཅད་གྲུ་གསུམ་<milestone unit="page" n="589"/><milestone unit="line" n="589.1"/>༄༅། །བརྩེགས་མར་བྱ། །ཡང་ན་ཉི་ཤུ་རྩ་གཅིག་བྱ། །ཡང་ན་བརྒྱ་དང་རྩ་བརྒྱད་བྱ། །ཡང་ན་བཅུ་བཞིའམ་བདུན་ནམ་གསུམ། །དེ་ལྟར་བྱས་ལ་ཐུན་རྫས་བསག །དཀྱིལ་འཁོར་གྱི་ལེའུ་སྟེ་གཉིས་<milestone unit="line" n="589.2"/>པའོ།། །།དེ་ནས་རྫས་རྣམས་བཤད་པར་བྱ། །ཐོད་པ་དང་ནི་ཀོང་བུར་བཅས། །མངལ་ཁྲག་རྨེ་ཁྲག་གསུམ་དང་སྦྱར། །ཚེ་དང་ཉུངས་ཀར་དུག་རྫས་གསུམ། །མར་མེ་སྦང་མ་ཁྲག་དང་བཅས། །མོན་དང་བུད་<milestone unit="line" n="589.3"/>མེད་སྐྱེས་པ་དང་། །ལྷ་བཤོས་ཐོག་ཆེན་ཙ་ལ་སོགས། །རྫས་རྣམས་རིམ་པར་དགོད་པར་བྱ། །རྫས་དགོད་པའི་ལེའུ་སྟེ་གསུམ་པའོ།། །།དེ་ནས་སྔགས་ཀྱི་དབྱེ་བ་ནི། །བཟློག་དང་རྦད་དང་གསད་དང་<milestone unit="line" n="589.4"/>གསུམ། །བཟློག་པ་ཤ་རི་སྨྱོ་ལས་དྲང་། །གསང་བའི་སྔགས་ནི་ཁ་བསྒྱུར་ཡིན། །རྦད་པ་རྣམ་དབྱེར་སྦྱོ་ནས་གྲང་། །དེ་ལ་སྔགས་ཀྱི་མཚན་ཉིད་ནི། །ཨོ་ཤ་རི་སྨྱོ་མ་རི་སྨྱོ་ཉ་རི་སྨྱོ་ཁྲག་མ་མ་སྨྱོ། ཞེས་པས་དེ་ནི་<milestone unit="line" n="589.5"/>བཟློག་པར་བྱ། །གསད་པའི་སྔགས་དག་བསྟན་པ་ནི། ཁྲ་རི་སྨྱོ་ཤ་ཧྲུ༷་མྱ་ར་ཡ་ཕཊ། མ་རི་སྨྱོ་ཤ་ཏྲུ༷་མྱ་ར་ཡ་ཕཊ། ཁྲག་མ་མ་སྨྱོ་ཤཏྲུ་༷་མྱ་ར་ཡ་ཕཊ། ཙིར་སྙིང་སྨྱོ་ཤ་ཏྲུ༷་མ་ར་ཡ་ཕཊ། སྙིང་སྨྱོ་ཤ་ཏྲུ༷་མ་ར་ཡ་ཕཊ།<milestone unit="line" n="589.6"/>མསྟེ་ཐོད་ཁྲག་ཛ་ཤ་ཏྲུ༷་མ་ར་ཡ་ཕཊ། ཁྲག་ཏི་སྙིང་ལ་ཡ་ཤ་ཏྲུ༷་མྱ་ར་ཡ་རྦད། དྲི་ཏྲི་ཆོད་ཤ་ཧྲུ༷་མ་ར་ཡ་རྦད། མུ་ལོ་ཆོད་ཤ་ཧྲུ༷་མུ་ར་ཡ་རྦད། ཤ་ལོ་ཆོད་ཤ་ཧྲུ༷་མ་ར་ཡ་རྦད། ཤལ་ཀྱིད་ཀྱི་སྨྱོ་ཤ་ཏྲུ༷་མྱ་ར་ཡ་རྦད། ས་མ་ཡ་ཨ་<milestone unit="page" n="590"/><milestone unit="line" n="590.1"/>ཏྲེ་ཀྲ་མ་ཏི། ནི་བར་ན་ནི་བར་ན། བཟློག་བཟློག་སོད་སོད་རྦད་ཕཊ། ཅེས་བྱའོ། །སྔགས་ཀྱི་ལེའུ་སྟེ་བཞི་པའོ།། །།དེ་ལ་རྦད་པ་འདི་སྐད་དོ། །ཧཱུཾ༷། ཡབ་ཅིག་འཇམ་དཔལ་གཤིན་རྗེ་གཤེད། །ཞལ་གཅིག་ཕྱག་<milestone unit="line" n="590.2"/>གཉིས་འཇིགས་པའི་ཚུལ། །སྐུ་ནི་ཤིན་ཏུ་གནག་པ་ལ། །དབུ་སྐྲ་རལ་པ་ཐོར་ཅོག་ཅན། ཁྲག་དང་ཞག་གི་ཐིག་ལེས་བརྒྱན། །གདུག་པ་སྦྲུལ་གྱི་རྒྱན་ཆ་ཅན། །སྲིད་པའི་འཁོར་ལོ་ལྟོ་ན་གནས། །ལག་པའི་གར་གྱིས་<milestone unit="line" n="590.3"/>ནམ་མཁའ་ཁེངས། །རྐང་པའི་སྟབས་ཀྱིས་ས་གཞི་གནོན། །སྤྲུལ་པའི་སྟོབས་ཀྱི་བར་སྣང་གང་། །མངག་པའི་སྟོབས་ཀྱིས་ཕྱོགས་བཞི་བཀང་། །ཕོ་ཉའི་སྟོབས་ཀྱིས་མཚམས་བཞི་བཀང་། །སྐུ་ཡི་སྤྲུལ་པས་ལྷ་བྲན་<milestone unit="line" n="590.4"/>འགྱེད། །སྟེང་གི་གདོན་རྣམས་བཟློག་ཏུ་གསོལ། །གསུང་གི་སྤྲུལ་པ་སྡེ་བཞི་འགྱེད། །བར་གྱི་གདོན་རྣམས་བཟློག་ཏུ་གསོལ། །ཐུགས་ཀྱི་སྤྲུལ་པས་ཀླུ་རྣམས་འདུལ། །འོག་གི་གདོན་རྣམས་བཟློག་ཏུ་གསོལ། །ལྷ་<milestone unit="line" n="590.5"/>སྲིན་སྡེ་བརྒྱད་ཕོ་ཉར་འགྱེད། །དགྲ་བགེགས་རྣམས་ཀྱི་སྙིང་ནས་དྲོངས། །ཐེ་བྲང་རྣམས་ཀྱི་གདོན་རྣམས་བཟློག །སྲིད་པ་གསུམ་ལ་མདོས་ཁ་སྡིག །མ་གཤིན་ཐམས་ཅད་དབང་དུ་སྡུས། །བྱོལ་ཟོར་བཟློག་པའི་<milestone unit="line" n="590.6"/>འཇིགས་ཚུལ་ཅན། །གཡས་པས་བདུད་ཀྱི་སྟ་རི་ཡིས། །ཕོ་གདོན་ཐམས་ཅད་བཟློག་ཏུ་གསོལ། །གཡོན་པ་ལྟ་བའི་མེ་ལོང་བསྣམས། །མོ་གདོན་ཐམས་ཅད་བཟློག་ཏུ་གསོལ། །ཉི་ཟླའི་ཐོད་ཀྱིས་བརྒྱན་པ་<milestone unit="page" n="591"/><milestone unit="line" n="591.1"/>༄༅། །ནི། །གཟའ་ཡི་གདོན་རྣམས་བཟློག་ཏུ་གསོལ། །སྦྲུལ་ཆུན་འཇིགས་པས་བརྒྱན་བྱས་པ། །འོག་གི་གདོན་རྣམས་བཟློག་ཏུ་གསོལ། །ཁྲོ་ག་་ཁྱོད་ལ་ཕྱག་འཚལ་ལོ། །རྔམ་པའི་སྟོབས་ཀྱིས་བདུད་<milestone unit="line" n="591.2"/>བཞི་འདུལ། །འཇིགས་ཚུལ་རྔམ་པའི་ཆ་བྱད་ཀྱིས། །རྣལ་འབྱོར་ཚེ་སྲིངས་དཔལ་ཡང་བསྐྱེད། །བྱང་ཁའི་སྦྱོར་བ་བཟློག་ཏུ་གསོལ། །སྐུལ་བའི་ལེའུ་སྟེ་ལྔ་པའོ།། །།ཧཱུཾ༷། འཇིགས་པའི་སྐུ་སྟོད་ཁྲོ་རྒྱལ་ནི། །སྐུ་ནི་<milestone unit="line" n="591.3"/>རབ་ཏུ་རྔམ་པ་ལ། །ཞལ་གཅིག་ཕྱག་གཉིས་བརྗིད་པར་ལྟ། །སྐུ་མདོག་གནག་པས་བདུད་རྣམས་འདུལ། །གཡས་པ་གྲི་གུག་བསྣམས་པ་ནི། །ལོག་པར་འདྲེན་པའི་སྙིང་རྩ་གཅོད། །གཡོན་པ་སྙིང་ཁྲག་ཞལ་དུ་<milestone unit="line" n="591.4"/>གསོལ། །ནད་ཁྲག་ཞལ་དུ་གསོལ་བའི་རྟགས། །འཕང་ན་སྲིད་པའི་འཁོར་ལོ་བསྣམས། །སྲིད་པའི་བྱོལ་ཁ་བཟློག་ཏུ་གསོལ། །སྤྱི་གཙུག་མཆོད་རྟེན་ནག་པོ་ལས། །ཡེ་ཤེས་ལྷ་ཚོགས་བཟློག་ཏུ་གསོལ། །ཁྱོད་ཀྱི་<milestone unit="line" n="591.5"/>ལག་པ་གཡས་པ་ན། །མཆོད་རྟེན་དཀར་པོ་བསྣམས་པ་ནི། །ཕོ་བདུད་ཐམས་ཅད་བཟློག་ཏུ་གསོལ། །ཁྱོད་ཀྱི་ལག་པ་གཡོན་པ་ན། །མཆོད་རྟེན་དམར་པོ་བསྣམས་པ་ནི། །མོ་གདོན་ཐམས་ཅད་བཟློག་ཏུ་<milestone unit="line" n="591.6"/>གསོལ། །འཕན་ཆེན་རབ་ཏུ་འཕྱར་བས་ནི། །རྣལ་འབྱོར་ཚེ་སྲིངས་དཔལ་ཡང་སྐྱེད། །འཁོར་ལོ་རབ་ཏུ་འཕངས་པ་ཡིས། །ཆོས་ཀྱི་དབྱིངས་དང་རབ་ལྡན་ནས། །ལྷ་འདྲེ་ཐམས་ཅད་དབང་དུ་སྡུས། །དབུ་ལ་རིན་<milestone unit="page" n="592"/><milestone unit="line" n="592.1"/>ཆེན་འབར་བ་ཡིས། །རྣལ་འབྱོར་དགོངས་པ་ལྷུན་གྱིས་གྲུབ། །འཇིགས་པའི་སྐུ་ལ་ཕྱག་འཚལ་བསྟོད། །ཚངས་པ་བརྒྱ་བྱིན་ལྷ་ཡི་གདོན། །བརྗིད་པའི་སྟོབས་ཀྱིས་བཟློག་ཏུ་གསོལ། །དགའ་བོ་འཇོག་པོ་ཀླུ་ཡི་<milestone unit="line" n="592.2"/>གདོན། །གཟི་བརྗིད་སྟོབས་ཀྱིས་བཟློག་ཏུ་གསོལ། །གང་བ་བཟང་པོ་གནོད་སྦྱིན་གདོན། །འཇིགས་པའི་སྟོབས་ཀྱིས་བཟློག་ཏུ་གསོལ། །ཟ་བྱེད་རྔམ་པ་སྲིན་པོའི་གདོན། །རྔམ་པའི་སྟོབས་ཀྱིས་བཟློག་ཏུ་<milestone unit="line" n="592.3"/>གསོལ། །གཙོ་བོ་ཁ་འབར་ཡི་དྭགས་གདོན། །བཞད་པའི་སྟོབས་ཀྱིས་བཟློག་ཏུ་གསོལ། །ཕག་གདོང་འཇིགས་པ་ཤ་ཟའི་གདོན། །ག་་པའི་སྟོབས་ཀྱིས་བཟློག་ཏུ་གསོལ། །བྱི་ན་ཡ་ཀ་བགེགས་ཀྱི་<milestone unit="line" n="592.4"/>གདོན། །འགྱིང་བའི་སྟོབས་ཀྱིས་བཟློག་ཏུ་གསོལ། ཁྱབ་འཇུག་ཆེན་པོ་གཟའ་ཡི་གདོན། །དྲེགས་པའི་སྟོབས་ཀྱིས་བཟློག་ཏུ་གསོལ། །གྲི་ཐོགས་ཁྲམ་ཐོགས་བདུད་ཀྱི་གདོན། །སྤྲུལ་པའི་སྟོབས་ཀྱིས་བཟློག་ཏུ་<milestone unit="line" n="592.5"/>གསོལ། །འཛིན་པ་སྡོམ་པོ་གིང་གི་གདོན། །ཡང་སྤྲུལ་སྟོབས་ཀྱིས་བཟློག་ཏུ་གསོལ། ཁ་བཞི་ཆེན་པོ་བཙན་གྱི་གདོན། །འཇིགས་པའི་སྟོབས་ཀྱིས་བཟློག་ཏུ་གསོལ། །ཏེལ་པ་ཕྱ་སངས་གཤིན་རྗེའི་གདོན། །སྐུ་ཡི་<milestone unit="line" n="592.6"/>སྟོབས་ཀྱིས་བཟློག་ཏུ་གསོལ། །རལ་གཅིག་ནག་མོ་མ་མོའི་གདོན། །གསུང་གི་སྟོབས་ཀྱིས་བཟློག་ཏུ་གསོལ། །རོལ་པ་རྐྱང་དགུ་རྨུ་ཡི་གདོན། །མགོ་བརྙན་སྟོབས་ཀྱིས་བཟློག་ཏུ་གསོལ། །མ་ཧྭ་དེ་བ་ལྷ་ཡི་<milestone unit="page" n="593"/><milestone unit="line" n="593.1"/>༄༅། །གདོན། །བདེན་པའི་སྟོབས་ཀྱིས་བཟློག་ཏུ་གསོལ། །ཀ་ལ་ཡསྒེ་མུ་སྟེགས་གདོན། ཁྲོས་པའི་སྟོབས་ཀྱིས་བཟློག་ཏུ་གསོལ། །སྨྱོ་སྨྱོ་སྨྱོ། རྦད་པའི་ལེའུ་སྟེ་དྲུག་པའོ།། །།ཧཱུཾ༷། འཇིགས་ཚུལ་རྔམ་<milestone unit="line" n="593.2"/>པའི་ཆ་བྱད་ཅན། །སྐུ་ནི་རི་རབ་ཁྱོན་དང་མཉམ། །སྤྱན་ནི་བར་སྣང་ཁམས་སུ་གཟིགས། །ལྗགས་ནི་སྤྲུལ་པ་གློག་ལྟར་འཁྲུག །དབུ་སྐྲ་ཐོར་ཅོག་ཟུར་བུར་འཁྱིལ། །ཐོད་པ་སྐམ་རློན་རྒྱན་དུ་བྱས། །སྦྲུལ་ནག་<milestone unit="line" n="593.3"/>འབར་བས་རལ་པ་བཅིངས། །སྐུ་ལ་རཀྟའི་ཚོམ་བུས་བརྒྱན། ཁྲག་དང་ཞིག་གི་ཐིག་ལེ་ཅན། །དབུ་དང་ཕྱག་གཉིས་སྤྲུལ་པའི་ཚེ། །སྤྲུལ་པའི་ཁྲོ་བོས་སྟོང་ཁམས་ཁྱབ། །གསུང་གི་སྤྲུལ་པ་ཧ་ཧའི་སྒྲས། །གསུང་<milestone unit="line" n="593.4"/>གི་ཁྲོ་བོས་སྟོང་གསུམ་གང་། །ཐུགས་ནི་མཉམ་པའི་ངང་ལ་བཞག །དོན་དམ་དབྱིངས་ཀྱི་ལྷ་རུ་གསལ། །དེ་ལ་ཡོན་ཏན་བསམ་མི་ཁྱབ། །འཕྲིན་ལས་བཅོལ་བའི་དོན་ཀུན་འགྲུབ། །སྐུ་ཡི་རབ་ཏུ་རྟགས་བསྟན་<milestone unit="line" n="593.5"/>པ། །སྐུ་ཡི་སྤྲུལ་པས་ཚངས་པ་འདུལ། །སྤྱན་ནི་ཉི་མའི་འོད་ཟེར་འདྲ། །ཉི་ཟླ་གཟའ་སྐར་འདུལ་བའི་རྟགས། ཁྲངས་ནས་ཚུབ་མས་སྟོང་གསུམ་གང་། །དགྲ་བགེགས་རླུ་་ལ་བསྐུར་བའི་རྟགས། །ཚེམས་ནི་<milestone unit="line" n="593.6"/>གཅོད་པའི་སྟ་གྲི་སྟེ། །བདུད་དཔུང་ཐམས་ཅད་གཅོད་པའི་རྟགས། །ལྗག་ནི་འཁྱུག་པའི་གློག་ཡིན་ཏེ། །སྲིད་གསུམ་རྨང་ནས་འཇིག་པའི་རྟགས། །སྐུ་ནི་རབ་ཏུ་འཇིགས་པའི་ཚུལ། །ཀླུ་ཕྲན་དབང་དུ་སྡུད་པའི་<milestone unit="page" n="594"/><milestone unit="line" n="594.1"/>རྟགས། །གསུང་ནི་ཚངས་པའི་སྒྲ་ལྟར་སྒྲོགས། །ཆོས་སྒྲ་ཕྱོགས་བཅུར་སྒྲོགས་པའི་རྟགས། །ཐུགས་ནི་མི་རྟོགས་དང་ལ་བཞག །བྱང་ཆུབ་སེམས་དང་ལྡན་པའི་རྟགས། །གསུས་པ་རབ་ཏུ་འཁྱིལ་བ་ནི། །སྲིད་<milestone unit="line" n="594.2"/>གསུམ་ལྷོ་ན་གནས་པའི་རྟགས། །ཞབས་གཉིས་དོར་སྟབས་བགྲད་པ་ནི། །བདུད་བཞི་རབ་ཏུ་གནོན་པའི་རྟགས། །དགྲ་བོ་བཟློག་པའི་ཧཱུཾ༷་སྒྲ་ཅན། །བགེགས་ཀུན་བཟློག་པའི་ཕཊ་སྒྲ་ཅན། །བྱད་ཁ་བཟློག་པའི་<milestone unit="line" n="594.3"/>སྨྱོ་སྒྲ་ཅན། །འབྱུང་པོ་འདུལ་བའི་སྒྲ་སྒྲོགས་ཤིང་། །དགྲ་བགེགས་གསོད་པའི་སྒྲ་སྒྲོགས་པ། །མ་རུངས་པ་ལ་རྒྱོབ་རྒྱོབ་སྒྲོགས། །ཧཱུཾ་ཧཱུཾ༷་ཕཊ་ཕཊ་སྨྱོ་སྨྱོ་དང་། །དུལ་དུལ་ཧེ་ཧེ་སྒྲ་སྒྲོགས་པ། །བཟློག་བསྒྱུར་བྱེད་<milestone unit="line" n="594.4"/>པའི་མཐུ་བོ་ཆེ། །ཁྲམ་ཁ་བསྒྱུར་བའི་སྟོབས་པོ་ཆེ། །བདུད་ཁ་བསྒྱུར་བའི་བརྗོད་པོ་ཆེ། །ཤོད་ཁ་ཆེན་པོ་ད་ཕྱེ་ཞིག །རྩིས་ཁ་ཆེན་པོ་ད་བསྒྱུར་ཅིག །དོ་ནུབ་སྲིད་པའི་ཁྲོམ་སྣ་བསྒྱུར། །དོ་ནུབ་ལྷ་འབྲེའི་དམག་སྣ་<milestone unit="line" n="594.5"/>བསྒྱུར། །ཕས་ཀྱི་ཕུར་པ་འཕེན་པ་བཟློག །ཚེ་ཟོར་ཉུངས་ཟོར་འཕེན་བཟློག །གཤིན་རྗེའི་འཁོར་ལོ་བསྐོས་བ་བཟློག །བདུད་ཀྱི་ཁྲ་ལ་འདེབས་པ་བཟློག །མ་མོའི་ཁྲག་ཟོར་འཕེན་པ་བཟློག །ཀླུ་ཡི་བྱང་དུ་<milestone unit="line" n="594.6"/>བཅུག་པ་བཟློག །ཐེའུ་རང་ཚེ་ལ་རྐུ་པ་བཟློག །འགོང་པོ་སྲིལ་འཇོག་པ་བཟློག །མུ་སྟེགས་པར་དུ་བྱེད་པ་བཟློག །ལྟས་ངན་བརྒྱ་བཅུ་རྩ་བཞི་བཟློག །མོ་ངན་སོགས་སྡིག་བྱེད་པ་བཟློག །རྨི་ལམ་ངན་པ་ཐམས་</p></div1>
        </body>
    </text>
</TEI.2>