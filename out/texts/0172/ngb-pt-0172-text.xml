<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0172-text.xml">
    <teiHeader lang="tib">
        <fileDesc>
            <titleStmt>
                <title><!--khro bo lha rgyud chen mo zhes bya ba/-->ཁྲོ་བོ་ལྷ་རྒྱུད་ཆེན་མོ་ཞེས་བྱ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0172-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=459.1; end=494.6--><milestone unit="page" n="459"/><milestone unit="line" n="459.1"/>༄༅། །རྒྱ་གར་སྐད་དུ། ཀྲོ་ཏ་དེ་ཝ་ཏནྟྲ་མ་ཧྭ་ནཱ་མ། བོད་སྐད་དུ། ཁྲོ་བོ་ལྷ་རྒྱུད་ཆེན་མོ་ཞེས་བྱ་བ། བཅོམ་ལྡན་དཔལ་ཁྲག་འཐུང་རྔམ་བརྗིད་ཀྱི་རྒྱལ་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་<milestone unit="line" n="459.2"/>དུས་གཅིག་ན། ཧེ་རུ་ཀའི་གནས་བཅུ་ན་བཞུགས་ཤིང་། དུར་ཁྲོད་ཆེན་པོའི་གནས་བརྒྱད་ན་སྤྱོད་པ་ནི། དུས་གསུམ་གྱི་སངས་རྒྱས་བཅོམ་ལྡན་འདས། རྣམ་པ་ཐམས་ཅད་མཁྱེན་པའི་བདེ་བར་གཤེགས་པ་རྣམས།<milestone unit="line" n="459.3"/>གདུལ་བྱ་གདུག་པ་ཅན་ལ་སྐུ་ཁྲོ་བོར་བསྟན་པ་ནི། བཅོམ་ལྡན་འདས་དཔལ་ཀུན་བཟང་ཧེ་རུ་ཀ་ནི་འབར་བ་ཆེན་པོའི་ཞལ་དགུ་ལ། དབུས་ཀྱི་ཞལ་མཐིང་ནག་ཏུ་གནས་པ། གཡས་སྨུག་ནག །གཡས་ཀྱི་ཐ་མ་སེར་<milestone unit="line" n="459.4"/>ནག གཡོན་དང་པོ་དམར་ནག གཡོན་ཐ་མ་ལྗང་ནག དབུས་མ་དེའི་ཞལ་སྟེང་མ་དམར་པོར་གནས། དེའི་གཡས་དཀར་པོ། གཡོན་མཐིང་ག དེའི་སྟེང་གི་ཞལ་དཀར་པོར་གནས་སོ། །ཕྱག་བཅོ་བརྒྱད་པའི་གཡས་<milestone unit="line" n="459.5"/>དང་པོ་རྡོ་རྗེ་རྩེ་དགུ་པ། གཉིས་པ་ན་རྩེ་ལྔ་པ། གསུམ་པ་ན་འཁོར་ལོ། བཞི་པ་ན་ཁོར་ཡུག ལྔ་པ་ན་རིན་པོ་ཆེ་འབར་བ། དྲུག་པ་རལ་གྲི བདུན་པ་ན་སྟ་རེ་རིན་པོ་ཆེའི་དབྱུག་པ། བརྒྱད་པ་ན་དབང་ཕྱུག་ཆེན་པོའི་<milestone unit="line" n="459.6"/>ལིདྷ །དགུ་པ་ན་དབང་ཕྱུག་ཆེན་པོའི་སྙིང་བསྣམས་པའོ། །གཡོན་དང་པོ་ན་དུང་ཆེན་བདུད་རྩིས་བཀང་བ། གཉིས་པ་ན་དྲིལ་བུ། གསུམ་པ་ན་པདྨ། བཞི་པ་ན་དགྲ་སྟུ། ལྔ་པ་ན་རལ་གྲི། དྲུགཔནགཤོལ། བདུན་<milestone unit="page" n="460"/><milestone unit="line" n="460.1"/>པ་ན་ཁ་ཊ༷་ག །བརྒྱད་པ་ན་ཨུ་མ་དེ་བྲིའི་ལིདྷ་། དགུ་པ་ན་རྒྱུ་མའི་འཕྲེང་བའི་ཞགས་པ། ཞབས་རྣམ་པ་བརྒྱད་ཀྱིས་དྲེགས་པའི་གདན་ལ་བཞུགས་སོ། །གནས་ན་བཞུགས་པ་ནི། དཀར་མོ་དང་། རྐུན་མ་་དང་།<milestone unit="line" n="460.2"/>རྨོངས་མོ་དང་། ཐལ་བྱེད་མའོ། །ཉེ་བའི་གནས་ན་བཞུགས་པ་ནི། སྤོས་མོ་དང་། ག་་མོ་དང་། སྨེ་ཤ་ཅན་དང་། མ་ཚོགས་མའོ། །གཞན་ཡང་ཡུལ་ན་བཞུགས་པ་ནི། སེང་གདོང་དང་། སྟག་གདོང་དང་། སྤྱང་<milestone unit="line" n="460.3"/>གདོང་དང་། ཝ་གདོང་མའོ། །ཉེ་བའི་ཡུལ་ན་བཞུགས་པ་ནི། བྱ་རྒོད་གདོང་དང་། ཀང་ཀའི་གདོང་དང་། བྱ་རོག་གདོང་མ་དང་། འུག་གདོང་མའོ། །ཞིང་དང་ཉེ་བའི་ཞིང་ན་བཞུགས་པ་ནི། རྟའི་གདོང་དང་། ཕག་<milestone unit="line" n="460.4"/>གདོང་དང་། སྤྲེའུ་གདོང་དང་། སྤྱང་གདོང་མའོ། །དུར་ཁྲོད་དང་ཉེ་བའི་དུར་ཁྲོད་ན་བཞུགས་པ་ནི། མིའི་སྲིན་མོ་དང་། ཚངས་མ་དང་། འཁྲུག་མོ་དང་། དབང་མོ་དང་། འཇུག་སྲེད་མོ་དང་། གཤོན་ནུ་མ་དང་།<milestone unit="line" n="460.5"/>དམར་མོ་དང་། བདུད་རྩི་མོ་དང་། ཞི་བ་མོ་དང་། བེ་ཅོན་མོ་དང་། སྲིན་མོ་དང་། ཟ་བ་མོ་དང་། དགའ་མོ་དང་། ར་རོ་ཁྲག་འཐུང་མྱོས་མ་དང་། གཅིག་པུར་སྤྱོད་མ་དང་། ཡིད་འཕྲོག་མ་དང་། གྲུབ་མོ་དང་། རླུད་<milestone unit="line" n="460.6"/>མོ་དང་། གསོད་བྱེད་མོ་དང་། མེ་མོ་དང་། ཕག་མོ་དང་། རྒན་བྱེད་མོ་དང་། སྣ་ཆེན་མོ་དང་། ཆུ་ལྷ་མོ་དང་། ཚརྙོ་དང་། ཉེ་བའི་ཚརྙོ་དག་ན་ནི། ནགམོཆེནམོདང། རམགོ་དམརསེརཆེནམོདང་། བུམ་རྣ་སྔོ་<milestone unit="page" n="461"/><milestone unit="line" n="461.1"/>༄༅། །ནག་ཆེན་མོ་དང་། གསུས་འཛིན་སེར་ནག་ཆེན་མོ་རྣམས་བཞུགས་སོ། །དེ་བཞིན་གཤེགས་པའི་རིགས་ཐམས་ཅད་ཀྱི་མངའ་བདག་བུརྙ་ཧེ་རུ་ཀ་དང་། བུརྙ་ཀྲོ་དྷི་ཤྭ་རྡི་དང། རྡོ་རྗེའི་རིགས་ཐམས་ཅད་<milestone unit="line" n="461.2"/>ཀྱི་བདག་པོར་གྱུར་པ་བཛྲ་ཧེ་རུ་ཀ་དང་། བཛྲ་ཀྲོ་དྷི་ཤྭ་རྡི་དང་། རིན་ཆེན་རིགས་ཐམས་ཅད་ཀྱི་བདག་པོར་གྱུར་པར་རཏྣ་ཧེ་རུ་ཀ་དང་། རཏྣ་ཀྲོ་དྷི་ཤྭ་རྡི་དང་། པདྨའི་རིགས་ཐམས་ཅད་ཀྱི་བདག་པོར་གྱུར་པ་པདྨ་ཧེ་<milestone unit="line" n="461.3"/>རུ་ཀ་དང་། པདྨ་ཀྲོ་དྷི་ཤྭ་རྡི་དང་། ཀརྨའི་རིགས་ཐམས་ཅད་ཀྱི་བདག་པོར་གྱུར་པ་ཀརྨ་ཧེ་རུ་ཀ་དང་། ཀརྨ་ཀྲོ་དྷི་ཤྭ་རྡི་དང་། དེ་དག་ཀྱང་དུ་ཏྲ་དང་། ལྷ་ཆེན་དང་། གཤིན་རྗེ་དང་། ཀླུ་དང་། གནོད་སྤྱིན་འདུལ་བར་<milestone unit="line" n="461.4"/>བཞུགས་སོ། །དེ་ནས་རྡོ་རྗེ་སྙིང་པོ་རང་གི་གདན་ལས་བཞེངས་ནས། བཅོམ་ལྡན་འདས་ཀུན་བཟང་ཧེ་རུ་ཀ་ལ་འདི་སྐད་ཅེས་གསོལ་ཏོ། །གཞི་ལ་འཁོར་འདས་དབྱེར་མེད་པའི། །གནས་ལུགས་རང་བཞིན་ཁྲོ་བོ་<milestone unit="line" n="461.5"/>དང་། །སེམས་ཅན་ཉོན་མོངས་ཀུན་ལྡན་པའི། །མ་དག་པ་ཡི་སྣང་བ་ལ། །རང་རྒྱུད་ཕུང་པོའི་ཁྲོ་བོ་ནི། །ཀུན་ལ་ཇི་ལྟར་གནས་པ་ཡོད། །རྣལ་འབྱོར་ལམ་པའི་ཏིང་འཛིན་ལ། །ཉམས་ཀྱི་སྣང་བ་ཤར་བ་<milestone unit="line" n="461.6"/>ནི། །གདུལ་བྱ་སྤྲུལ་པའི་ངོ་བོ་གང་། །ཇི་ལྟར་སྤྲུལ་པ་གྱུར་པ་ལགས། །བདེབརགཤེགསཔའིསྐུ་གསུང་ཐུགས། །མི་ཟད་རྒྱན་གྱི་འཁོར་ལོ་ལ། །ཡང་དག་པ་ཡི་སྣང་བ་གང་། །སྐལ་ངན་སེམས་ཅན་གདུལ་དཀའ་<milestone unit="page" n="462"/><milestone unit="line" n="462.1"/>བ། །ཇི་ལྟར་འདུལ་བའི་དོན་དུ་གསུངས། །ཞེས་གསོལ་བ་འདེབས་སོ། །དེ་ནས་བཅོམ་ལྡན་འདས་ཀྱིས་འདི་སྐད་གསུངས་སོ། །གནས་ལུགས་རང་བཞིན་ཁྲོ་བོ་ནི། །ཀ་དག་ལྷུན་གྲུབ་གཞི་ཡི་དོན། །ངོ་བོའི་གཞི་<milestone unit="line" n="462.2"/>དང་བཏགས་པའི་གཞི། །རང་བཞིན་ཁྲོ་བོར་དེ་བཤད་དོ། །རང་རྒྱུད་ཕུང་པོའི་ཁྲོ་བོ་ནི། །རྩ་དང་སྔགས་དང་ཐིག་ལེ་རླུད་། །གྲོལ་ལམ་དང་ནི་ཐབས་ལམ་སྟེ། །འཁྲུལ་པའི་སྣང་བར་གནས་པ་ཡིན། །གདུལ་བྱ་<milestone unit="line" n="462.3"/>སྤྲུལ་པའི་ཁྲོ་བོ་ནི། །ཉོན་མོངས་རགས་པའི་དུ་དྲ་ལ། །ཞལ་ཕྱག་རྣམ་པར་སྣང་བ་ནི། །གདུལ་བྱའི་སྣང་བ་བསམ་ཡས་སྣང་། །མཐར་ཕྱིན་འབྲས་བུའི་ཁྲོ་བོ་ནི། །སྐུ་ལྔ་ལྷུན་གྲུབ་སྐུ་གསུང་ཐུགས། །རིག་འཛིན་<milestone unit="line" n="462.4"/>བགྲོད་པར་བྱ་བ་དང་། །མི་ཟད་རྒྱན་གྱི་འཁོར་ལོར་སྣང་། །ཞེས་གསུངས་སོ། །ཁྲོ་བོ་ལྷ་རྒྱུད་ཆེན་པོ་ལས། གླེང་གཞི་དང་གླེང་སློང་བའི་ལེའུ་སྟེ་དང་པོའོ།། །།དེ་ནས་བཅོམ་ལྡན་ཀུན་བཟང་ཧེ་རུ་ཀ་ལ་རྡོ་རྗེ་<milestone unit="line" n="462.5"/>སྙིང་པོས་འདི་སྐད་ཅེས་གསོལ་ཏོ། །བདག་མེད་གཉིས་རྟོགས་སྒྲིབ་པ་གཉིས་སྤངས་པ། །ཐུགས་རྗེའི་སྤྲུལ་པས་འགྲོ་བ་མ་ལུས་སྒྲོལ། །ཡུལ་མེད་མ་སྐྱེས་བྱམས་པའི་ཆོས་དབྱིངས་ལས། །འཛིན་པ་མི་རྟོག་སྙིང་<milestone unit="line" n="462.6"/>རྗེས་ཞེན་ཆགས་ཁྲོ། །གཉིས་མེད་དགའ་ལས་ཕྲིན་ལས་སྙིང་རྗེ་སྙོམས། །དཔལཆེནཁྲགའཐུངཁྱོད་ལ་ཕྱག་འཚལ་ལོ། །རྟོག་འཇོམས་སྤྱོད་པ་མཐུན་པས་འགྲོ་འདུལ་ཞིང་། །བརྡའ་ཅན་ཡང་དག་ལེན་པས་དོན་<milestone unit="page" n="463"/><milestone unit="line" n="463.1"/>༄༅། །གོ་ལ། །ལྷ་རྒྱུད་བརྗོད་པས་དངོས་གྲུབ་ཀུན་དང་འབྲལ། །ད་ལྟ་འདིར་གནས་དམན་ལ་བཤད་པ་དང་། །མ་འོངས་རྗེས་འཇུག་རྣལ་འབྱོར་ཀུན་དོན་དུ། །བཀའ་དོན་གཏན་ཚིགས་རིག་པས་བརྗོད་<milestone unit="line" n="463.2"/>པར་འོས། ཁྱོད་ཀྱིས་ལུང་བསྟན་མ་འོངས་རྒྱུད་རྟོགས་བྱེད། །སྐབས་འདིས་ལྷ་རྒྱུད་བཤད་པའི་དུས་ལ་བབ། །གོ་རིམ་བཞིན་དུ་དཔའ་བོས་གསུང་དུ་གསོལ། །བདག་ཅག་མ་འོངས་དོན་དུ་ངེས་པར་གཟུང་། །ཞེས་<milestone unit="line" n="463.3"/>གསོལ་ཏོ། །དེ་ནས་བཅོམ་ལྡན་འདས་ཀྱིས་གཞིའི་གནས་ལུགས་སྟོན་པའི་ཏིང་ངེ་འཛིན་ལ་སྙོམས་པར་ཞུགས་ནས་འདི་དག་གསུངས་སོ། །ཡེ་ནས་རང་སེམས་སངས་རྒྱས་པས། །འཁོར་བར་སྣང་བ་འཁྲུལ་པའི་<milestone unit="line" n="463.4"/>ཆོས། །དེ་ཉིད་སངས་ན་སངས་རྒྱས་ཉིད། །ཀ་དག་ཆེན་པོར་བཤད་པ་ཡིན། །བདེ་གཤེགས་ཡེ་ཤེས་སྒྱུ་མའི་སྐུ། །འཁོར་བ་ལོག་རྟོག་སྒྱུ་མའི་སྐུ། །ཡེ་ཤེས་བག་ཆགས་ཐ་དད་པ། །སྒྱུ་མའི་ངང་དུ་རང་བཞིན་<milestone unit="line" n="463.5"/>མཉམ། །ཆོས་རྣམས་དབྱིངས་སུ་ཀ་དག་པ། །སངས་རྒྱས་རྣམས་ཀྱིས་རབ་ཏུ་གསུངས། །ཕུང་པོ་ཁམས་དང་སྐྱེ་མཆེད་སོགས། །སངས་རྒྱས་ཉིད་ལས་མ་གཏོགས་པའི། །ཆོས་ཉིད་གུད་ན་ཡོད་མ་ཡིན། །དེ་ཕྱིར་<milestone unit="line" n="463.6"/>ཕྱག་རྒྱ་ཀ་དག་པའོ། །འཁོར་འདས་བཅིངས་གྲོལ་མ་གྲུབ་ཕྱིར། །ངོ་བོ་ལྷུན་གྱིས་གྲུབ་པར་གནས། །ཆོས་ཉིད་འདུས་བྱས་འཁོར་བར་སྣང་། །འདུས་བྱས་སྟོང་པས་ཆོས་ཉིད་གྲུབ། །འཁོར་འདས་བཟང་ངན་འཛིན་<milestone unit="page" n="464"/><milestone unit="line" n="464.1"/>འགྱུར་ཡང་། །རིག་པ་བྱང་ཆུབ་སེམས་ལ་འདུས། །དེ་ཉིད་ཆོས་ཅན་ལྷུན་གྱིས་གྲུབ། །རང་གི་ངང་གིས་དེར་གནས་སོ། །རྡོ་རྗེའི་སྐུ་ལ་ཐེར་ཟུག་བྲལ། །རྟག་ཆད་ཀུན་མིན་ལྷུན་གྱིས་གྲུབ། །རྟག་ཆད་བློ་ཡི་ངན་རྟོག་<milestone unit="line" n="464.2"/>སྟེ། །ཆོས་ཉིད་གཤིས་ལ་དེ་མ་གྲུབ། །ཆོས་རྣམས་རྩ་བ་བྱང་ཆུབ་སེམས། །མཆོག་ཏུ་ལྷུན་གྲུབ་རྣམ་པར་དག །ངང་ཁྲོ་ཤུགས་ཀྱིས་ཁྲོ་བ་ཡིན། །དེ་ཉིད་ཁྲོ་བོའི་དཀྱིལ་འཁོར་གནས། །ཞེས་གསུངས་སོ། །ཁྲོ་བོ་ལྷ་<milestone unit="line" n="464.3"/>རྒྱུད་ཆེན་པོ་ལས། །གཞིའི་ཆོས་ཉིད་དངོས་པོ་གཤིས་ཀྱི་གནས་ལུགས་བསྟན་པའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་དཔལ་ཁྲག་འཐུང་རིགས་ལྔར་སྣང་བའི་སངས་རྒྱས་རྣམས་ནི་འཆད་པའི་<milestone unit="line" n="464.4"/>སྐྱེས་བུ་མཛད་པའི་ཕྱིར། སེམས་ཅན་མ་ལུས་པའི་ལུས་སངས་རྒྱས་པར་སྟོན་པ་འདི་གསུངས་སོ། །ཀུན་གཞི་ཀུན་ཚང་རྩ་བའི་རྒྱུད། །དེ་རྟོགས་ལུས་ནི་བཤད་པའི་རྒྱུད། །རྩ་བཤད་རྒྱུད་ལ་ལྷ་གནས་སོ། །རོ་རྐྱང་<milestone unit="line" n="464.5"/>ཀུན་འདར་སྲོག་ཤིང་གསུམ། །ཉི་མ་ཟླ་བ་རྭ་ཧུ་ལ། །དཀྱིལ་འཁོར་བཞི་ལྡན་དཀྱིལ་འཁོར་ནི། །ལུས་ལ་ཡེ་ནས་གནས་པའོ། །གནས་ལུགས་ཤེས་ནས་བསྒོམ་པ་ནི། །བདེ་ཆེན་ལོངས་སྦྱོད་ཆོས་སྤྲུལ་<milestone unit="line" n="464.6"/>བཞི། །དཀྱིལ་འཁོར་ལ་ནི་དཀྱིལ་འཁོར་བསྒོམ། །སྤྱི་བོར་བུརྙ་ཧེ་རུ་ཀ །ཉི་ཤུ་རྩ་བརྒྱད་དབང་མོས་བསྐོར། །གཏི་མུག་མི་རྟོག་ངང་ན་གནས། །མགྲིན་པར་ལོངས་སྤྱོད་པདྨ་ལ། །པྲ་མོ་ཧྭ་དང་སྨ་ཤ་ནི། སྲི་ལ་མུ་ཁ་<milestone unit="page" n="465"/><milestone unit="line" n="465.1"/>༄༅། །བྱ་རོག་གདོང་། །འདོད་ཆགས་བདེ་བའི་ངང་ཚུལ་ཅན། །སྙིང་ག་ཆོས་ལ་རྡོ་རྗེ་ཉིད། །གོ་རྡི་མ་དང་པུསྐ་སྙི། །སིང་ཧ་མ་དང་གྲོ་རྟེ་མ། །ཞེ་སྡང་གསལ་བའི་ངོ་བོ་ཉིད། །ལྟེ་བ་སྤྲུལ་པ་རིན་ཆེན་ལ། །ཙོ་<milestone unit="line" n="465.2"/>རྡི་མ་དང་ཙཎྜསྙི། །བྱུ་སྣྲི་མ་དང་ཀང་ཀྭ་མ། །ང་རྒྱལ་ཞེས་པ་རྣོ་བ་ཉིད། །གསང་བར་མེ་རླུད་ལས་ཀྱི་རིགས། །བེ་ཏྭ་སྙི་དང་བྷསྨ་རྡི། ཁྲ་ནཱ་མ་དང་ཨུ་ལྒུ་ཀ །ཕྲག་དོག་ལྟ་ངན་འཇོམས་པ་ཉིད། །དཀྱིལ་འཁོར་<milestone unit="line" n="465.3"/>དཀྱིལ་འཁོར་ལས་བྱུང་བས། །རང་གནས་རྭ་ཏྭ་འདུལ་བ་ནི། །གསང་གནས་དམར་ནག་ཡི་གེ་ཀྟ། །སྲིན་པོ་དུ་ཏྲར་རང་གནས་པ། །རྟོགས་ན་ཀུན་བཟང་ཧེ་རུ་ཀ །གནས་ལུགས་རྟོགས་པ་མཆོག་གྱུར་པའི། །ཐུགས་<milestone unit="line" n="465.4"/>དམ་དཀྱིལ་འཁོར་དཀྱིལ་འཁོར་མཆོག །ཁམས་ཀྱི་བདུད་རྩི་རྣམ་པ་ལྔ། །ཡེ་ཤེས་ཁྲག་འཐུང་ཡབ་དང་ཡུམ། །མཉེས་བྱེད་གཏུམ་མོའི་བདེ་བར་གནས། །ཁམས་དགུ་འདུས་པའི་དྭངས་མ་དེ། །སྙིང་པོ་ཐིག་ལེ་<milestone unit="line" n="465.5"/>མཉམ་སྦྱར་ནས། །བདེ་བའི་ཡེ་ཤེས་རོལ་མོ་ཡིས། །ཡེ་ཤེས་དགྱེས་ལ་མཆོད་པ་འབུལ། །ཟག་པ་མེད་པའི་བསོད་ནམས་ཀྱིས། །ཡེ་ཤེས་སྒྱུ་མར་རང་སྣང་བ། །རོལ་མོའི་དཀྱིལ་འཁོར་མཐའ་ཡས་མཆོག །རླུད་<milestone unit="line" n="465.6"/>བཅུ་སྙིང་པོ་དེ་ཁོ་ན། །སྣང་བའི་ཐིག་ལེའི་དཀྱིལ་འཁོར་དབྱིངས། །ས་ཆུ་མེ་རླུད་ནམ་མཁའ་ལྔ། །འབྱུང་བ་ཤེས་རབ་རིགས་ཀྱི་ཡུམ། །ནམ་མཁའ་ལྟ་བུར་ཁྱབ་པའི་རླུང་། །ས་ལྟར་བརྟན་ཞིང་ཆུ་ལྟར་<milestone unit="page" rend="page" n="466"/><milestone unit="line" n="466.1"/>འགྲོགས། །མེ་དང་མཉམ་པ་རླུད་ལྟར་ཡང་། །ཆེན་པོ་རིགས་ཀྱི་དེ་བཞིན་ཏེ། །ཁྲག་འཐུང་ལྔ་ཡི་ངོ་བོ་ཉིད། །སྙིང་པོ་རླུད་དུ་ངང་གིས་ཤར། ཁུ་བ་རབ་རྒྱུ་ཤིན་ཏུ་རྒྱུ། །མངོན་རྒྱུ་ཡང་དག་རྒྱུ་བ་ཡིན། །བྱང་ཆུབ་<milestone unit="line" n="466.2"/>སེམས་མ་རྡོ་རྗེའི་ཚོགས། །དབང་པོ་ཡུལ་དུས་རིག་པ་རྣམས། །དབང་པོ་ཐུབ་པ་སྤྲུལ་འདུལ་བ། །ཀུན་ཏུ་བཟང་པོའི་དཀྱིལ་འཁོར་ལ། །སྲོག་ནི་ནང་ན་གནས་པ་ལ། །རྩོལ་བ་ཕྱིར་ལ་ལྡང་བ་ཉིད། །བདག་ཉིད་<milestone unit="line" n="466.3"/>ཆེན་པོ་ལྷག་པ་ཡིས། །ཐུགས་ཀྱི་ཡེ་ཤེས་ལྔ་བལྟ་ཞིང་། །ཧུ༷་ལས་བསྐྱེད་པའི་ཧེ་རུ་ཀ །ཧ་ལས་ཤར་བའི་མཁའ་འགྲོ་མ། །ཧེ་ལས་བྱུང་བའི་ཕྲ་མེན་མ། །ཕཊ་ལས་བསྐྱེད་པའི་སྒོ་མ་བཞི། །སྨྱོ་ལས་གནས་པའི་དབང་<milestone unit="line" n="466.4"/>ཕྱུག་མ། །རང་གནས་དཀྱིལ་འཁོར་ལྷུན་གྱིས་གྲུབ། །རང་གནས་དཀྱིལ་འཁོར་གནས་པ་ནི། །བདག་ཉིད་སྔོན་གྱི་སངས་རྒྱས་ཉིད། །བདག་གི་སྲས་སུ་སངས་རྒྱས་བྱ། །རིགས་རྣམས་མི་ནུབ་ལྷུན་གྲུབ་ཕྱིར། །བདེ་<milestone unit="line" n="466.5"/>གཤེགས་སྲས་སུ་བདག་བྱས་སོ། །དེ་བསྐྱེད་འཁྲུལ་སྣང་རང་ལོག་འགྱུར། །ཞེས་གསུངས་སོ། །ཁྲོ་བོ་ལྷ་རྒྱུད་ཆེན་པོ་ལས། །ཕུང་པོ་རང་རྒྱུད་ཁྲོ་བོའི་ལེའུ་སྟེ་གསུམ་པའོ།། །།དེ་ནས་བཅོམ་ལྡན་འདས་དཔལ་<milestone unit="line" n="466.6"/>ཁྲག་འཐུང་གི་ཚོགས་རྣམས་འདུལ་བ་ལ་སྣང་བའི་ཏིང་ངེ་འཛིན་ལ་སྙོམས་པར་ཞུགས་ཏེ། རྭ་དྲའི་ཚོགས་རྣམས་ལ་རང་ཤར་བར་སྣང་བ་འདི་གསུངས་སོ། །ལུང་གསུམ་མན་ངག་གསུམ་དང་སྤྱི་དོན་གསུམ། །ལུང་<milestone unit="page" n="467"/><milestone unit="line" n="467.1"/>༄༅། །གི་མན་ངག་སྤྱི་སྤྱོད་གདེང་དུ་བྱ། །སྤྱི་ཁོག་བཅུ་བཞིས་སྟོད་ཀྱི་ཁོག་ཕུབ་ལ། །བཞི་བཅོམ་དྲུག་ལྡན་རྩིས་འགོས་ས་བཅད་དོ། །ཁྲོ་བོའི་རྟོག་པ་མཚན་མའི་གཉེར་གྱིས་བཤད། །འདི་ནི་ཁྲག་འཐུང་རྔམ་<milestone unit="line" n="467.2"/>བརྗིད་རྒྱལ་པོའི་ལུང་། །དེ་ལ་ཐོག་མར་ལུང་གསུམ་ནི། །ཞི་གནས་མི་རྟོག་དངོས་པོ་མཁའ་ཁྱབ་འདྲ། །ལྷག་མཐོང་མ་རྨོངས་མཁའ་ལ་གཟའ་སྐར་བཀྲམ། །དོན་བཅས་པ་དང་བཏུ་ཞིང་མཚམས་པར་བཤད། །ཏིང་<milestone unit="line" n="467.3"/>འཛིན་ཤེས་རབ་དཀའ་ལུང་གསུམ་དུ་ཤེས། །དེ་ལ་མན་ངག་རྣམ་གསུམ་ནི། །བདག་ཏུ་མི་རྟོག་སྤྲུལ་པ་མཛོད། །ཡུལ་དུ་མ་གྲུབ་གཞན་མེད་མཛོད་དུ་གཤེགས། །ཡུལ་སེམས་གཉིས་མེད་མ་སྐྱེས་དབྱིངས་སུ་<milestone unit="line" n="467.4"/>གཅིག །ཉན་ཐོས་རང་རྒྱལ་སེམས་ཙམ་སྤོང་མན་ངག །དེ་ལ་སྤྱི་དོན་གསུམ་པོ་ནི། །མེད་རྒྱུ་བཏགས་ཆགས་བསྒྲུབས་འགྲུབ་བརྟས་པར་སྣང་། །སྤྱོད་མཐུན་ཁྲོ་དྲག་གདུག་པ་དཔའ་བོས་འདུལ། །རྟོག་འཇོམས་སླད་<milestone unit="line" n="467.5"/>རྫས་དང་ལེན་དངོས་གྲུབ་རྒྱུ། །འདི་ནི་ཁྲོ་བོའི་སྤྱི་ཡི་དོན་དུ་བཤད། །དེ་ལ་སྤྱི་ཁོག་རྣམ་པ་བཅུ་བཞི་ནི། །གང་ཁྲོ་གང་ལ་ཅི་ཕྱིར་གང་གིས་ཁྲོ། །གང་ཁྲོ་རྣམ་པ་བཞིར་ནི་ཤེས་བྱ་སྟེ། །ངང་ཁྲོ་ཤུགས་ཁྲོ་ཁྲོ་བར་བཅས་<milestone unit="line" n="467.6"/>དང་བཅོས། །རྟོགས་པས་ཐུགས་རྗེ་རང་བཞིན་འདུལ་བའི་དབང་། །གང་ལ་སྙིང་རྗེས་ཁྲོས་ཏེ་ཡུལ་དང་གནས། །ལས་དང་འབྲས་བུ་སེམས་ཅན་གྲུབ་པའོ། །ལས་བཞི་འབྲས་བུ་སྐུ་གསུང་ཐུགས། །ཅི་ཕྱིར་རྒྱུ་དང་<milestone unit="page" n="468"/><milestone unit="line" n="468.1"/>འབྲས་བུ་གཉིས་ལས་ནི། །དུག་གསུམ་མི་སྤོང་ཤ་རུས་ཁྲག་ལ་རོལ། །གང་གིས་རྒྱུ་ནི་ཧྲུ༷་དང་ཧ་ཧེ་ཕཊ། །གནས་ནི་སྟེང་འོག་མཁའ་སྟེ་ཡེ་ཤེས་སྐུ། །སྐྱེད་ཐབས་ཆོ་འཕྲུལ་གསུམ་པོས་ཁྲོ་བོའི་སྐུ། །འབྲས་བུ་དཔལ་<milestone unit="line" n="468.2"/>ཆེན་ཕྲ་མེན་འཁོར་གྱིས་བསྐོར། །ཕྲིན་ལས་དྲག་པོས་འགྲོ་བ་ཅིས་འདུལ་མཛད། །དེ་ལ་བདུད་བཞི་བཅོམ་པ་ནི། །ཚམ་རྔམས་དྲག་པོས་ལྷ་ཆེན་འདར་བསྒྱེལ་བརྫིས། །བརྟུལ་ཞུགས་རོལ་པས་རྡོས་བཅས་ཕུང་པོ་<milestone unit="line" n="468.3"/>བཤིག །དུག་གསུམ་མི་སྤོང་ཤ་རུས་ཁྲག་ལ་ཟ། །རྣམ་ཤེས་འཆི་མེད་རྒྱལ་བའི་སྲས་སུ་སྟོབ། །དེ་ལས་ས་བཅད་རྩིས་འགོ་དྲུག་པོ་ནི། །དབང་དང་རབ་ཏུ་ལྡན་པ་དང་། །དཔལ་དང་གཟུགས་དང་གྲགས་པ་<milestone unit="line" n="468.4"/>དང་། །ཡེ་ཤེས་དང་ནི་ནན་ཏན་དང་། །དྲུག་དང་ཡང་དག་ལྡན་ཕྱིར་རོ། །དེ་ལ་དབང་དང་ལྡན་པ་ནི། །ཆགས་སྡང་ང་རྒྱལ་གཏི་མུག་ཕྲག་དོག་ནི། །མཉེས་སྟོབ་ཡུམ་དང་འཇིགས་ཚུལ་སྐུ་ཡི་སྤྲུལ། །དྲན་མེད་ཐོད་པ་<milestone unit="line" n="468.5"/>ཁམ་ཕོར་གཡང་གཞི་དང་། །ཁ་ཊ༷་རྒྱལ་མཚན་ཆེ་དང་ལྷ་ཆེན་དྲེགས་པ་གནོན། །དེ་ལ་ཁྲོ་བོའི་དཔལ་དྲུག་ནི། །བྱམས་པས་ཁྱབ་པས་ཐུགས་དམ་དམིགས་ཀྱིས་སྒྲོལ། །ཐུགས་རྗེས་འགྲོ་བ་ཐམས་ཅད་བུ་ལྟར་<milestone unit="line" n="468.6"/>དགོངས། །སྨོན་ལམ་དབང་གིས་འཁོར་བ་ཇི་སྲིད་བཞུགས། །གཞན་དོན་མཛད་པས་བདག་དོན་ལྷུན་གྱིས་གྲུབ། །ཡོངས་སུ་རྫོགས་པས་བདེ་བ་ཆེན་པོའི་དཔལ། །ཁྲོ་རྒྱལ་ཁྲག་འཐུང་དཔལ་ཆེན་རྣམ་དྲུག་<milestone unit="page" n="469"/><milestone unit="line" n="469.1"/>༄༅། །ཡིན། །དེ་ལ་བདེ་ཆེན་ཡོངས་རྫོགས་པའི། །དཔལ་ནི་བསམ་མི་ཁྱབ་བཞི་སྟེ། །སྐུ་གསུམ་ས་གསུམ་སེམས་དཔས་རྟོགས་དཀའ་བ། །མཁའ་ཁྱབ་སྤྲིན་བརྡལ་ཆར་འབབ་ཆུ་བོའི་རྒྱུན། །ཏིང་འཛིན་<milestone unit="line" n="469.2"/>བསམ་ཡས་བྱང་ཆུབ་ཐོགས་པ་མེད། །བསམ་ཡས་བསམ་ཁྱབ་མཁའ་ལ་གཟའ་སྐར་གསལ། །ཀླུ་མཐུ་འདུལ་ཕྱིར་ཀླུ་ལྔས་སྐུ་བརྒྱན་པ། །རྔ་ཆེན་གསུང་སྒྲ་བྱམས་དང་ཕོ་ཉའི་ཚོགས། །དུག་ལྔ་རྡོས་བཅས་འདུལ་<milestone unit="line" n="469.3"/>བྱེད་རྒྱན་བྱས་པ། །ཁྲག་སྦྲུལ་གཡང་གཞི་ཁ་ཊ༷་དྲེགས་པ་གནོན། །དེ་ལ་ཁྲོ་གཟུགས་རྣམ་བཞི་ནི། གངཉ་བྱུང །མི་ཐུང་བྱིས་པའི་གཟུགས་འདྲ་ལ། །ཨ་ཀོན་ལ་ནི་ཡན་ལག་བཏགས། །དྲང་སྲོང་ཁྲོས་པའི་ཆ་བྱད་<milestone unit="line" n="469.4"/>ལ། ཁེན་ཏུ་སྐེམ་ཞིང་འཁྲང་བག་བྲི། །གནོད་སྤྱིན་སྙིལ་བག་མི་ཐུང་གཟུགས་དང་ནི། །འདུལ་དབང་ཡི་དྭགས་སྲིན་པོ་དྲང་སྲོང་འདྲ། །དེ་ལ་གྲགས་པ་ཞེས་པ་ནི། །སངས་རྒྱས་བྱང་ཆུབ་བསྟོད་ལ་དེ་སྲས་<milestone unit="line" n="469.5"/>དགོངས། །གཏི་མུག་གཟེངས་བསྟོད་ང་རྒྱལ་གནོན་པར་གྲགས། །དེ་ལ་ཡེ་ཤེས་བྱ་བ་ནི། །རྣམ་དག་དབྱིངས་མཁྱེན་འཁོར་བའི་སྐྱོན་དང་བྲལ། །འགྲོ་བའི་རྒྱུད་མཁྱེན་མྱ་ངན་མཐའ་ལས་འདས། །གཉིས་སུ་མེད་པ་<milestone unit="line" n="469.6"/>མཁྱེན་པ་དབུ་མའི་ངང་། །མདོར་ན་ཐམས་ཅད་མཁྱེན་པའི་ཡེ་ཤེས་ཡིན། །དེ་ལ་ནན་ཏན་བཤད་པ་ནི། །ནན་ཏན་སྙིང་པོ་ཟག་བཅས་ཟག་མེད་འདུ། །ནན་ཏན་ཕྲིན་ལས་འགྲོ་བའི་གནས་ན་སྟོན། །བསམ་ཡས་<milestone unit="page" n="470"/><milestone unit="line" n="470.1"/>འགྲོ་བ་ནན་ཏན་ཆུད་མི་གཟོན། །ནན་ཏན་མཆོག་གི་མཆོག་ཏུ་ཤེས་པར་བྱའོ། །ད་ནི་ཁྲོ་བོའི་རྟོག་པ་བཤད། །དེ་ཡང་མི་ཟད་རྒྱན་གྱི་ལུང་། །ཆེ་མཆོག་ཡོན་ཏན་ལུང་དང་ནི། །ཡན་ལག་རྟགས་ཀྱི་ལུང་གིས་<milestone unit="line" n="470.2"/>བཤད། །དེ་ལ་མི་འདའ་རྒྱན་ལུང་ནི། །གླང་ཆེན་འདུལ་སྟོབས་ཐེག་པའི་རྒྱན་ཞེས་པ། །བདུད་འཇོམས་སྨན་རྫས་གྲུབ་པ་བལྟ་བའི་ལུང་། །སྟག་ནི་དཔའ་རྟུལ་ཟ་བྱེད་རྒྱན་ཞེས་པ། །ཡེ་ཤེས་ཐུགས་རྗེ་ཕྲིན་ལས་<milestone unit="line" n="470.3"/>རྒྱན་དུ་བསྟན། །སྦྲུལ་ནི་དཔའ་བརྗིད་མཉེན་ལྕུག་རྒྱན་ཞེས་པ། །འཇིགས་ཚུལ་གདུག་གནོན་འཁྲིལ་བའི་ཡུམ་ཞེས་བྱ། །ཐོད་ཕྲེང་དབང་ཆས་སྒྲོལ་བའི་རྒྱན་ཞེས་པ། །སྐུ་གསུམ་ཐེག་གསུམ་དུས་གསུམ་དབང་ཆས་<milestone unit="line" n="470.4"/>སྒྲོལ། །གཡང་གཞི་ཚུལ་ཁྲིམས་གོས་ཀྱི་རྒྱན་ཞེས་པ། །བྱང་ཆུབ་སེམས་ཚུལ་དམ་ཁྲིམས་གོས་ཞེས་བྱ། །རཀྟ་ཐུགས་རྗེ་ཆགས་པའི་རྒྱན་ཞེས་པ། །མི་རྟོག་དབྱིངས་ནས་ཐུགས་རྗེ་པདྨའི་སྤྱན། །གཟི་ཆེན་དོན་དམ་<milestone unit="line" n="470.5"/>བཅུད་ཀྱི་རྒྱན་ཞེས་པ། །བཅུད་ཀྱི་ཐིག་ལེ་དོན་དམ་ཀུན་ཏུ་འོད། །ཐལ་བ་འདུལ་བྱེད་ཕྲིན་ལས་རྒྱན་ཞེས་པ། །ཡི་གེ་འཁོར་ལོས་མཚན་མ་ཐལ་བར་རློག །མེ་འབར་འཕྲོ་འདུ་སྲེག་ཀློང་དཀྱིལ་ཞེས་པ། །ཡེ་<milestone unit="line" n="470.6"/>ཤེས་ཐུགས་རྗེའི་དབྱིངས་འདུ་ཕྲིན་ལས་ཏེ། །ཟད་པར་བྱེད་པའི་མཐའ་འདས་དཀྱིལ་ཞེས་བྱ། །མེསྒྲསྒྲཆེནཐདདསྒྲཞེས་པ། །ཆོས་སྐུས་ཁྱབ་དང་ཏིང་འཛིན་སྣ་ཚོགས་འཕྲོ། །རལ་པ་འཛིངས་ཤིང་ཁམ་ནག་<milestone unit="page" n="471"/><milestone unit="line" n="471.1"/>༄༅། །འཕྱོ་བ་ནི། །ཡེ་ནས་ཆོས་ཉིད་དབང་དྲག་སྤྲུལ་པ་འཕྲོ། །སྐུ་མདོག་མཐིང་ནག་ནམ་མཁའི་རྒྱན་ཞེས་པ། །འདུལ་དབང་ཡོན་ཏན་མཐའ་མེད་དགོངས་པའི་གཏིང་། །མི་དཔོགས་དེ་ལ་ཡན་ལག་རྟགས་<milestone unit="line" n="471.2"/>ཀྱི་ལུང་། །སྤྱི་དང་བྱེ་བྲག་སྣང་བ་ཡང་། །སྤྱིར་ན་དཔལ་ཆེན་ཧེ་རུ་ཀའི། །སྐུ་མདོག་ཕྱག་མཚན་མ་ངེས་ཏེ། །གང་ལྟར་བསྒྲུབས་ཀྱང་འགྲུབ་པར་འགྱུར། །མཚན་ཉིད་མེད་པའི་ཕྱག་རྒྱ་དང་། །དེ་ལྟས་དངོས་འབྱུང་<milestone unit="line" n="471.3"/>ཕྱག་རྒྱ་རྣམས། །ངེས་པ་མེད་པར་དཔའ་བོས་བཤད། །མཁས་པས་ཅི་དགར་བསྒོམས་ན་འགྲུབ། །བྱེ་བྲག་ཡན་ལག་རྟགས་ལུང་ནི། ཁུབ་པ་རྟགས་ཀྱི་ཕྱག་རྒྱ་དང་། །མཛད་པ་ལས་ཀྱི་ཕྱག་རྒྱའོ། ཁྲུབ་པ་རྟགས་<milestone unit="line" n="471.4"/>ཀྱི་ཕྱག་རྒྱ་ནི། །དབུ་གསུམ་དུག་གསུམ་སྐུ་གསུམ་ལྷུན་གྱིས་གྲུབ། །ལྟ་སྤྱོད་རྣམ་པ་གསུམ་གྱིས་གྲུབ་པའི་རྟགས། །སྤྱན་དགུ་ས་གསུམ་སྐུ་གསུམ་ཡེ་ཤེས་སོ། །བགྲོད་མེད་ཐོབ་མེད་དམིགས་པའི་ཡུལ་ལས<milestone unit="line" n="471.5"/>འདས། །རྟག་ཆད་སྤྱན་གཉིས་མཐའ་སྤངས་དབུ་མའི་ངང་། །ཤངས་གསུམ་སྲོག་ལ་མངའ་མཛད་ཏིང་འཛིན་གསུམ། །དེ་བཞིན་ཉིད་རྒྱུ་ཀུན་ཏུ་སྣང་ཞེས་བྱ། །སྒྲ་ཆེན་ཐ་དང་སྒྲ་སྟེ་ཆོས་སྐུ་ཏིང་འཛིན་སྙན། །ཞལ་<milestone unit="line" n="471.6"/>གསུམ་རྣམ་ཐར་སྒོ་གསུམ་ལྷུན་གྱིས་གྲུབ། །ལྗགས་གསུམ་ཐེག་གསུམ་མཐར་ཕྱིན་ཤེས་པའི་རྟགས། །མཆེ་བཞི་ཕྲིན་ལས་མཐར་ཕྱིན་བཞི་ཡི་ཚུལ། །ཡེ་ཤེས་དྲུག་ནི་མཐར་ཕྱིན་ཕྱག་དྲུག་སྟེ། །ཕ་རོལ་ཕྱིན་དྲུག་<milestone unit="page" n="472"/><milestone unit="line" n="472.1"/>མཐར་ཕྱིན་ཕྱག་མཚན་དྲུག །ཞབས་བཞིས་ལམ་བཞི་བགྲོད་པ་མེད་པར་ཐོབ། །དེ་ལ་མཛད་པ་རྟགས་ཀྱི་ཕྱག་རྒྱ་ནི། །སྤྱི་དང་ཕྱག་མཚན་རྟགས་ཀྱི་ལུང་། །སྤྱན་དགུས་ས་དགུ་འདུལ་བའི་བྱེ་བྲག་གཟིགས། །སྤྱན་<milestone unit="line" n="472.2"/>གསུམ་སྲིད་གསུམ་འགྲོ་རྒྱུན་སོ་སོར་མཁྱེན། ཁྲངས་གསུམ་ནས་བྱུང་སྤྲུལ་པས་སྟོང་གསུམ་འགེངས། །སྙན་དྲུག་འགྲོ་དྲུག་གནས་ནས་ཅི་གསོལ་གསན། །དབུ་གསུམ་སྲིད་གསུམ་མགོན་མཛད་སྐུ་<milestone unit="line" n="472.3"/>གསུང་ཐུགས། །ཞལ་གསུམ་དབྱིངས་སུ་དུག་གསུམ་ཟད་པར་རྔུབ། །ལྗགས་གསུམ་ཐེག་གསུམ་སྟོན་པའི་གདངས་ངང་སྒྲོགས། །ཁམས་གསུམ་ཉུག་བྱེད་རྡོ་རྗེ་སྲིན་པོའི་ལྕེ། །མཆེ་བཞི་སྐྱེ་བཞི་རྩད་ནས་གཅོད་པར་<milestone unit="line" n="472.4"/>བྱེད། །ཕྱག་དྲུག་རྒྱུད་དྲུག་འཁོར་བ་གཏིང་ནས་འདོན། །ཕྱག་མཚན་ཕ་རོལ་ཕྱིན་དྲུག་འགྲོ་དོན་མཛད། །ཞབས་བཞི་ཕྲིན་ལས་རྣམ་བཞིས་བགྲོད་མེད་སྒྲོལ། །དེ་ལ་ཕྱག་མཚན་ཡན་ལག་རྟགས་ལུང་ནི། །རྡོ་རྗེ་ཡེ་<milestone unit="line" n="472.5"/>ཤེས་ཕ་རོལ་ཕྱིན་པ་ནི། །རང་བཞིན་མི་འགྱུར་ལས་ནི་འཕགས་ཤིང་འཇོམས། །ཆོས་སྐུ་མི་འགྱུར་རྟོག་དང་བག་ཆགས་བསྲེག །ཡེ་ཤེས་ཡིན་ཕྱིར་དེ་ལ་དེ་སྐད་བྱ། །བྷརྙ་བཟོད་པའི་ཕ་རོལ་ཕྱིན་པ་ནི། །ཆོས་<milestone unit="line" n="472.6"/>དབྱིངས་སྤྲོས་མེད་ཡེ་ཤེས་བཞི་དང་ལྡན། །ཡེ་ཤེས་དབྱིངས་རྟོགས་ཞེན་ཆགས་ཐུགས་རྗེ་སྐྱེ། །མཐའ་གཉིས་སྐྱོན་གྱིས་མི་སྤགས་བཟོད་པའི་མཆོག །ཁ་༷་སྟོབས་ཀྱི་ཕ་རོལ་ཕྱིན་པ་ནི། །དུག་གསུམ་སྒྲོལ་བྱེད་<milestone unit="page" n="473"/><milestone unit="line" n="473.1"/>༄༅། །དྲེགས་པ་ལྷ་བདུད་གནོན། །སྟོབས་གསུམ་སྲིད་གསུམ་ཡོངས་འདུལ་རྒྱལ་བའི་རྟགས། །ཀུན་ལ་མངའ་མཛད་འཁོར་རྣམས་དབང་དུ་སྡུད། །ཞིང་ཆེན་སྨོན་ལམ་ཕ་རོལ་ཕྱིན་པ་ནི། །འབོད་པའི་<milestone unit="line" n="473.2"/>གཡབ་མོས་འཁོར་རྣམས་དབང་སྡུད་ཅིང་། །སྦྱིན་པའི་བཟའ་བས་མཁའ་འགྲོ་ཚིམས་པར་བྱེད། །བརྡེག་པའི་དབྱུག་པས་རྡོས་བཅས་ཕུང་པོ་བཤིག །རྟོགས་པའི་ཆོས་ཉིད་དྲན་མེད་ཤེས་ལྔས་བཟུང་། །ཇི་ལྟར་སྨོན་<milestone unit="line" n="473.3"/>བཞིན་གྲུབ་པས་དེ་སྐད་བྱ། །ཐོང་གཤོལ་ཐབས་ཀྱི་ཕ་རོལ་ཕྱིན་པ་ནི། །ཉོན་མོངས་ཐུགས་རྗེས་ཐ་བ་བརློག་མཛད་ཅིང་། །ཡེ་ཤེས་ཆོས་དབྱིངས་མཐའ་དང་བྲལ་བ་རྟོགས། །ཐབས་ཀྱི་སྐུ་གསུམ་ལྷུན་གྲུབ་སྤྲུལ་པ་<milestone unit="line" n="473.4"/>འཕྲོ། །རྔ་ནི་ཤེས་རབ་ཕ་རོལ་ཕྱིན་བསྟན་པ། །ཡུལ་མེད་རྣམ་དག་ཆོས་ཀྱི་རྔ་ལོགས་ལ། །འཛིན་པ་བདག་མེད་རིག་པའི་དབྱིག་གུས་བདུངས། །གསུང་རབ་རྔ་སྒྲས་འགྲོ་བ་ཤེས་རབ་བསྐྱེད། །འཁོར་ལོ་བསམ་<milestone unit="line" n="473.5"/>གཏན་ལྷག་པ་གསུམ་གྱི་མཚན། །ཚུལ་ཁྲིམས་ཏིང་འཛིན་ཡེ་ཤེས་གསུམ་དང་ལྡན། །བདག་མེད་སེམས་ལས་རིན་ཆེན་དགོས་འདོད་སྐོང་། །མི་ཟད་པར་ལྡན་སྦྱིན་པའི་ཕ་རོལ་ཕྱིན། །པདྨ་འདམ་སྐྱེས་མ་<milestone unit="line" n="473.6"/>ཆགས་ཐུགས་རྗེས་སྤྱོད། །ཚུལ་ཁྲིམས་ཕ་རོལ་ཕྱིན་པའི་ངང་དུ་བསྟན། །རལ་གྲི་ཡེ་ཤེས་ཐུགས་རྗེས་མཐའ་གཉིས་གཅོད། །རྩེ་གཅིག་ཏིང་འཛིན་གཉིས་ལ་བརྩོན་འགྲུས་མཛད། །དགྲ་སྟ་ཞགས་པ་ལ་སོགས་ཕྱག་<milestone unit="page" n="474"/><milestone unit="line" n="474.1"/>མཚན་རྣམས། །རང་གཉེར་ལས་ཀྱི་བརྡའ་ཙམ་ཆོས་སྐུ་རྟོགས། །ཆེ་མཆོག་ཡོན་ཏན་སྤྱིར་དྲིལ་ལུང་བཤད་ན། །ཡོན་ཏན་དག་གི་བརྗིད་བཞི་ལ། །ཕྲིན་ལས་རྔམ་ནི་སུམ་ཅུ་དྲུག །དེ་ལ་སྐུ་ཡི་རྔམ་བཞི་ནི། །ནམ་<milestone unit="line" n="474.2"/>མཁའི་རི་མོ་ཕྱག་རྒྱ་རྔམ། །ཅིར་ཡང་འགྱུར་བའི་བཞུགས་སྟབས་རྔམ། །ཟིལ་གྱིས་གནོན་པའི་གདན་ཡང་རྔམ། །ཆམ་རྔམས་ཆེན་པོའི་སྟོབས་ལྡན་རྔམ། །དེ་ཡང་ཀུན་རྫོབ་རང་བཞིན་མེད། །ནམ་མཁའི་སྤྲིན་ནི་<milestone unit="line" n="474.3"/>དངས་པའི་ཚུལ། །ལྷ་འཕགས་ཚངས་པ་སྨོན་ལམ་དང་། །ཅིར་ཡང་འགྱུར་བའི་བཞུགས་སྟབས་ཚུལ། །སྲིད་པའི་འཁོར་ལོ་ཟིལ་གནོན་པ། །དྲི་མེད་པདྨ་ཉི་ཟླ་ཡོན་ཏན་རྟགས། །གདན་ཁྲིའི་ཚུལ་རྣམས་སྟོབས་ཆེན་<milestone unit="line" n="474.4"/>བཅུའི། །དེ་ལ་གསུང་གི་རྔམ་བཞི་ལ། །ཧོམ་ལྔར་འབྲེལ་འབྱུང་ཞལ་ཡང་རྔམ། །ཟླ་གམ་ཅིར་སྟོན་ལྗགས་ཀྱང་རྔམ། །སྐྱེ་ཤི་རྩད་གཅོད་མཆེ་བ་རྔམ། འབྲུག་ལྟར་སྒྲོགས་པའི་གསུང་དབྱངས་རྔམ། །དེ་ཞལ་ཡེ་ཤེས<milestone unit="line" n="474.5"/>ཕྱག་རྒྱ་ལས། །རོ་མཆོག་རྣམ་ལྔ་བསྲེག་ཁང་དུ། །ཚིམ་ཞིང་འདྲེལ་རོ་ལྔ་ཡི་ཚུལ། །གསུང་དབང་ཚུལ་གྱིས་འདུས་བྱས་དང་། །རང་བཞིན་མ་འདྲེས་སྟོན་པའི་ཚུལ། །མཆེ་བ་ཡེ་ཤེས་འཕྲོ་འདུས་ནི། །དུག་བཞི་རྣམ་<milestone unit="line" n="474.6"/>ཤེས་བཞི་གཅོད་ཚུལ། །འབྲུག་སྒྲོགས་ཡན་ལག་དྲུག་ཅུའི་དབྱངས། །བསྙད་པས་མདོ་སྡེ་གོ་བར་གྲགས། །ཟིལ་གྱིས་གནོན་པའི་ཚུལ་རྣམ་བརྒྱད། །ཐུགས་ཀྱི་རྔམ་ནི་རྣམ་བཞི་ལ། །ཏིང་འཛིན་ནམ་མཁའི་སྐར་<milestone unit="page" n="475"/><milestone unit="line" n="475.1"/>༄༅། །ཚོགས་རྔམ། །ཕྲིན་ལས་རྒྱ་མཚོའི་རྦ་རླབས་རྔམ། །ཡོན་ཏན་མི་ཟད་རྩི་ཤིང་རྔམ། །མཛད་པའི་རོལ་མོ་གར་ཐབས་རྔམ། །རྒྱན་བཞི་རང་བཞིན་རྒྱན་དུ་དབྱེ། །ལྷག་མཐོང་དག་གི་རང་བཞིན་<milestone unit="line" n="475.2"/>ལས། །ལྷག་མཐོང་མ་གཡོས་སྣང་བའི་ཚུལ། །ཞི་གནས་དག་གི་རང་བཞིན་ལས། །ཞི་གནས་རྒྱན་གྱི་ཁྱད་འབྱུང་ཚུལ། །ཞི་གནས་རང་བཞིན་བཟོད་པ་ལས། །ལྷག་མཐོང་ཕན་པ་འདོགས་པའི་ཚུལ། །ཞི་གནས་<milestone unit="line" n="475.3"/>རང་བཞིན་མི་ཟད་ལས། །ལྷག་མཐོང་ཅིར་འབྱུངདགའ་བསྐྱེད་ཚུལ། །དེ་ལ་མཐུ་ཡི་རྔམ་བཞི་ནི། །དུ་ཏྲ་བཅོམ་པའི་གནས་ཀྱང་རྔམ། །ལྷ་ཆེན་གནོན་པའི་གདན་ཡང་རྔམ། །ཁམས་གསུམ་བསྒྲལ་བའི་ཞིང་རྔམ་<milestone unit="line" n="475.4"/>ཞིང་། །རྟོག་འཇོམས་སྤྱོད་པའི་བརྟུལ་ཞུགས་རྔམ། །དེ་ཡང་གནས་ནི་ཁྱད་པར་ཅན། །བཀྲ་ཤིས་ཅིས་ཀྱང་མི་ཚུགས་ཚུལ། །གདན་ཁྱད་ཐམས་ཅད་ཟིལ་གནོན་ཚུལ། །ཞིང་ཁྱད་ཁམས་གསུམ་ཡོངས་བསྒྲལ་<milestone unit="line" n="475.5"/>ཚུལ། །སྤྱོད་ཁྱད་སྲིད་རྟོག་དུས་གཅིག་འཇོམས། །དེ་ལྟར་རྔམ་ཚུལ་སུམ་ཅུ་གཉིས། །དེ་ལ་སྐུ་ཡི་བརྗིད་བཞི་ལ། །སྐུ་ཆེ་ཡན་ལག་རགས་པས་བརྗིད། །གྲངས་མང་རྐྱེན་དང་འཚམས་པས་བརྗིད། །བཀུར་འོས་གཙོ་<milestone unit="line" n="475.6"/>བོར་མཐོང་བས་བརྗིད། །ཁྱད་ཞུགས་ཡིད་དང་འཐད་པས་བརྗིད། ཆོས་སྐུ་མཉམ་བྱུང་སྒོ་ནས་ཆེ། །ཐུགས་རྗེ་མཉམ་བྱུང་སྒོ་སྤྲུལ་རགས། །འདུ་བྱེད་མཉམ་བྱུང་སྒོ་སྤྲུལ་མང་། སྨོན་ལམ་སྒོ་རིགས་མཐུན་རྐྱེན་<milestone unit="page" n="476"/><milestone unit="line" n="476.1"/>འཚམས། །སྤྱོད་ལམ་སྒོ་ནས་བཀུར་བར་འོས། །རིགས་བཙུན་པ་ཡི་གཙོ་བོར་མཐོང་། །རང་བཞིན་གྲུབ་སྒོ་ནས་ཁྱད་ཞུགས། །ཕྲིན་ལས་སྒོ་ནས་ཡིད་དང་འཐད། །དེ་ཡང་གསུང་གི་བརྗིད་བཞི་ལ། །གདངས་ཆེ་<milestone unit="line" n="476.2"/>སྟོང་གསུམ་གང་བས་བརྗིད། ཚིག་མྱུར་ཐེ་ཚོམ་གཅོད་པས་བརྗིད། །བདག་ལ་ཉི་ཚེར་སྟོན་པས་བརྗིད། ཁྱད་ཞུགས་ཡོན་ཏན་མཐོང་བས་བརྗིད། །ཆོས་སྐུས་ཁྱབ་སྒོ་ནས་གདངས་ཆེ། །ཐ་དད་སྒྲ་སྒྲོགས་སྟོང་གསུམ་<milestone unit="line" n="476.3"/>འགེངས། །དབྱངས་ཀྱི་སྒོ་ནས་གོ་བར་མྱུར། །ཉེ་བར་གྱུར་པས་ཐེ་ཚོམ་གཅོད། །བྱམས་པའི་སྒོ་ནས་བདག་ལ་གཟིགས། །ཐུགས་རྗེའི་སྒོ་ནས་ཉི་ཚེར་སྟོན། ཁོགོས་པའི་བྱེ་བྲག་སྒོ་ཁྱད་ཞུགས། །ཚིག་གི་ཡོན་ཏན་སྒོ་<milestone unit="line" n="476.4"/>ཀུན་འདུལ། །དེ་ཡང་ཐུགས་ཀྱི་བརྗིད་བཞི་ལ། །ཡངས་ལ་རེ་དོགས་མེད་པས་བརྗིད། །གསལ་བ་མཐའ་གཉིས་སྤངས་པས་བརྗིད། །ཐུགས་རྗེ་ཐུགས་དམ་མཐར་ཕྱིན་བརྗིད། །མ་རྨོངས་ཐབས་ཀྱིས་འདུལ་བས་<milestone unit="line" n="476.5"/>བརྗིད། །གཉིས་སུ་མེད་པའི་སྒོ་ནས་ཡངས། །སྤང་བླང་མེད་སྒོས་རེ་དོགས་མེད། །ལྷག་མཐོང་སྒོ་ནས་དབུ་མར་གསལ། །ཞི་གནས་མི་འགྱུར་མཐའ་རྣམས་སྤངས། །མཛད་རྒྱུན་མི་འཆད་ཐུགས་རྗེ་ཆེ། །ཐུགས་དམ་<milestone unit="line" n="476.6"/>མཐར་ཕྱིན་ཇི་སྲིད་བཞུགས། ཁོ༑ས་རབ་སྒོ་ནས་མ་རྨོངས་ཤིང་། །ཏིང་འཛིན་སྒོ་ནས་ཐབས་ཀྱིས་འདུལ། །དེ་ཡང་ཡོན་ཏན་བརྗིད་བཞི་ལ། །མེད་ལ་ཟད་མི་ཤེས་པས་བརྗིད། །གཅིག་ལས་འདོད་དགུར་འབྱུང་<milestone unit="page" n="477"/><milestone unit="line" n="477.1"/>༄༅། །བས་བརྗིད། །གནོད་སྦྱོར་ཕན་པར་མཛད་པས་བརྗིད། །ཐབས་མཁས་སྐྱོན་གྱིས་མ་གོས་བརྗིད། །བདག་ཏུ་མི་འཛིན་སྒོ་ནས་མེད། །མེད་པའི་སྒོ་ནས་ཟད་མི་ཤེས། །ཡེ་ཤེས་དག་གི་སྒོ་ནས་<milestone unit="line" n="477.2"/>གཅིག །སེམས་ཀྱི་བསམ་སྒོ་འདོད་དགུར་སྟོན། །སེམས་ཅན་སྒོ་ནས་གནོད་པར་སྦྱོར། ཁུ།བ་རྒྱུའི་སྒོ་ནས་ཕན་པར་མཛད། ཁེས་བྱའི་སྒོ་ནས་ཐབས་ལ་མཁས། །སྤྱོད་པའི་སྒོ་ནས་སྐྱོན་མ་གོས། །དེ་ལ་ཕྲིན་ལས་<milestone unit="line" n="477.3"/>བརྗིད་བཞི་ལ། །མི་དངངས་ཉམས་བག་ཆེ་བས་བརྗིད། །འཁོར་བ་ཡུན་རིང་མི་བསྙེལ་བརྗིད། །མགོན་སྐྱབས་རྒྱུན་དུ་མཛད་པས་བརྗིད། །དགོངས་པའི་དོན་རྣམས་བསྒྲུབས་པས་བརྗིད། །སྒྱུ་མར་སྟོན་སྒོ་ནས་མི་<milestone unit="line" n="477.4"/>དངངས། །རངབཞིན་སྒོ་ནས་ཉམས་བག་རོལ། །དོན་མཛད་འཁོར་བར་ཡུན་རིང་བཞུགས། །བྱ་མེད་སྒོ་ནས་མི་བསྙེལ་ལ། །མཐུ་ཡི་སྒོ་ནས་མགོན་སྐྱབས་ཆེ། །དམ་བཅས་འགྲོ་དོན་མྱུར་དུ་མཛད། །རྩེ་གཅིག་<milestone unit="line" n="477.5"/>མཐའ་གཉིས་དོན་ལ་དགོངས། །ནན་ཏན་སྒོ་ནས་བྱ་བ་འགྲུབ། །དེ་དག་བརྗིད་ནི་ཉི་ཤུ་སྒོ། བཞི་བཅུ་དང་ནི་སྤྱིར་དྲུག་ཅུ། །རྒྱལ་རྟགས་ནང་ནས་ཕྱི་རོལ་ལ། །དེ་ལ་རིན་ཆེན་སྣ་བདུན་ནི། །འཁོར་ལོ་དབང་བཅུ་སྐྱེ་<milestone unit="line" n="477.6"/>བཞི་བསྒྱུར། །བཙུན་མོ་ཡུམ་བཞིས་རྒྱལ་མཉེས་འབུལ། །དམག་དཔོན་ཚུལ་དགུས་དཔུང་ཡང་འཇོམས། །ཁྱིམ་བདག་ཚད་མེད་ཆབ་སྲིད་འཛིན། །གླང་པོ་སྟོབས་བཅུས་བདག་གཞན་དོན། །རྟ་མཆོག་རྐང་བཞིས་<milestone unit="page" n="478"/><milestone unit="line" n="478.1"/>བགྲོད་པར་སླེབ། །ཡིད་བཞིན་རྣམ་བཞིས་རེ་འདོད་སྐོང་། །དེ་ལ་འཁོར་ལོའི་དབང་བཅུ་ནི། །སྐྱེ་བཞི་སྐུར་སྟོན་སྐྱེ་ཤི་སྐྱོལ་མཛད་པ། །ལྷ་མི་སྡིག་སྤྲུལ་སྐྱེ་བ་བཞི་རུ་བསྟན། །སྐྲུལཡངརྭག ཡོ་བྱད་སྲིད་པའི་འདོད་<milestone unit="line" n="478.2"/>ཡོན་ལྔ་དང་ནི། །རྟོག་པ་གཞོམ་ཕྱིར་སྨན་ལྔ་དང་ལེན་རོལ། །ཇི་ལྟར་འདོད་བཞིན་ཚུལ་དགུའི་གཟུགས་སྟོན་པ། །གར་དབང་ཐབས་ཀྱི་ཚུལ་དགུས་རོལ་པ་མཛད། །རྫུ་འཕྲུལ་བ་སྐྲུའི་དབྱིངས་ནས་ཕྲ་མེན་<milestone unit="line" n="478.3"/>འཕྲོ། །ལུས་ནི་ཅིར་བརྫུ་སེམས་ནི་ཆོ་འཕྲུལ་སྟོན། །གད་རྒྱངས་གདངས་ངར་སྣ་ཚོགས་ཕྱོགས་བཅུར་སྒྲོགས། །མཆེ་བས་ཟིལ་གནོན་ཐ་དད་ཆོས་རྣམས་སྟོན། ཁེས་རབ་ཐབས་ལྡན་སྤྱན་གཉིས་དབུ་མའི་<milestone unit="line" n="478.4"/>ངང་། །དབྱིངས་ལས་མི་གཡོ་ཅི་ཡང་ས་ལེར་མཁྱེན། །སེམས་ཀྱི་བྱེ་བྲག་ཏིང་འཛིན་ས་ཡ་འཕྲོ། །བསམ་གྱིས་མི་ཁྱབ་བཞི་ལ་རོལ་པར་མཛད། །རྡོ་རྗེའི་སྡེར་མོ་པགས་པ་སྤུ་ཕྲེང་རྒྱན། །འཁོར་བ་ཇི་སྲིད་བཞུགས་<milestone unit="line" n="478.5"/>པའི་ཚེ་ལ་དབང་། །ལྟ་བ་རྣམ་བཞིའི་སྤྱན་ཟུར་གྱིས་བསྐུལ་བས། །ཕྲ་མེན་བཞི་འཕྲོ་ཕྱོགས་བཞིར་ལས་བཞི་མཛད། །སྨོན་ལམ་དབང་གི་དྲག་པོའི་སྐུར་སྟོན་ཞིང་། །དུས་མཐའི་བསྐལ་པ་བཞིན་དུ་བཤོལ་དུ་<milestone unit="line" n="478.6"/>མེད། །དེ་ལ་བཙུན་མོ་རིན་ཆེན་ཡུམ་བཞི་ནི། །མ་ཆགས་རྡོ་རྗེའི་གཟུགས་ཀྱི་ཡུམ་གྱིས་འཁྱུད། །ཞི་གནས་ཏིང་འཛིན་མི་གཡོ་ཡུམ་གྱིས་སྦྱོར། །ཐོགས་མེད་ཤུགས་འཆང་དོན་གྲུབ་ཡུམ་གྱིས་བསྐྱོད། །ལྷག་མཐོང་ཡེ་<milestone unit="page" n="479"/><milestone unit="line" n="479.1"/>༄༅། ཁེས་ཡུམ་གྱིས་གཉིས་མེད་འབེབས། །འབྱུང་བ་བཞི་པོ་རྡོ་རྗེའི་ལྷ་མོ་དེས། །བདེ་བ་ཆེན་པོའི་སྐུ་ལ་མཉེས་པ་འབུལ། །དེ་ལ་དམག་དཔོན་རིན་ཆེན་ཚུལ་དགུ་ནི། །ནང་དང་ཕྱི་ཡི་ཚུལ་གཉིས་<milestone unit="line" n="479.2"/>ནི། །སྒེག་པས་འགྲོ་བ་ཤེས་རབ་བསྐྱེད་པའི་ཚུལ། །ཉམ་ང་མེད་པས་མཛད་སྤྱོད་དཔའ་བོའི་ཚུལ། །གདུག་རྩུབ་རྔམས་པས་བརྒྱན་པས་འཇིགས་པའི་ཚུལ། །ལོག་པར་ལྟ་བ་ཞེ་གཅོད་གཤེ་བའི་ཚུལ། །རྨད་དུ་བྱུང་<milestone unit="line" n="479.3"/>བའི་ཆོས་སྒྲོགས་བཞད་པའི་ཚུལ། །ཤིན་ཏུ་གདུལ་དཀའ་ཁྲོ་བོའི་སྙིང་རྗེའི་ཚུལ། །སྨོན་ལམ་དབང་གིས་མི་བཤོལ་རྔམས་པའི་ཚུལ། །ཉོན་མོངས་གྲུབ་པའི་རྒྱུར་མཛད་ངོ་མཚར་ཚུལ། །ཁྲོ་དྲག་དབྱིངས་ནས་མི་གཡོ་<milestone unit="line" n="479.4"/>ཞི་བའི་ཚུལ། །དེ་ལ་ཕྱི་ཚུལ་གར་དགུ་ནི། །སྒེག་པ་དཔའ་བ་འཇིགས་པའི་སྐུ། །རྒོད་དང་གཤེ་དང་རྔམས་པ་གསུམ། །ངོ་མཚར་སྙིང་རྗེ་ཞི་བའི་ཐུགས། །དབང་ཕྱུག་འདོད་ཆགས་ཉམས་ཅན་བཅོམ་པས་སྒེག །ལྷ་<milestone unit="line" n="479.5"/>མིན་བ་སུ་ཀ་ར་བསད་པས་དཔའ་བོར་མཛད། །ཁྱབ་འཇུག་སེདྷི་ཕག་གདོང་སྦྲུལ་བཏུལ་འཇིགས། །གཞོན་ནུ་སྨིན་དྲུག་རྟ་སྐད་དྲག་པོར་དགོད་པས་བཏུལ། །ཚོགས་བདག་གླང་སྣ་གཤེ་བའི་གདུལ་བྱ་བ་། །སྒྲ་<milestone unit="line" n="479.6"/>གཅན་རྭ་ཧུས་ཉི་ཟླ་ཁར་ནི་མིད་པས་རྔམས། །ཀླུ་ཆེན་པེ་ཤྭ་རྭ་ཙས་འགྲེ་ལྡོག་ས་གཡོས་ངོ་ཡང་མཚར། །བརྒྱ་བྱིན་རང་གི་འཁོར་རྣམས་སྐྱོང་མཛད་སྙིང་རྗེའི་ཚུལ། །མེ་ལྷས་འཇིག་རྟེན་བསྲེག་མཛད་སྟོང་པས་<milestone unit="page" n="480"/><milestone unit="line" n="480.1"/>ཞི། །ཁྱིམ་བདག་རིན་པོ་ཆེ་ཡི་ཚད་མེད་རྣམ་བཞི་ནི། །ཁྲོ་གཏུམ་ཚད་མེད་བྱམས་པར་སྣང་། །གསོད་ཆེན་སྙིང་རྗེའི་མཚན་ཉིད་དེ། །བསྒྲལ་ཞིང་བསྟབ་པས་དགའ་བའི་མཆོག །ཡལ་བར་མི་འདོར་བཏང་སྙོམས་<milestone unit="line" n="480.2"/>སོ། །གླང་པོ་རིན་ཆེན་སྟོབས་བཅུ་ནི། །ཐུགས་རྗེའི་སྟོབས་ནི་དྲེགས་ཆེན་སྤྱི་ནས་གནོན། །ཆོས་ཉིད་སྟོབས་ནི་མི་དམིགས་ནམ་མཁའི་མདོག །མི་འབྱེད་སྤྱོད་པའི་སྟོབས་ནི་གླང་པོའི་རྫས་ལ་རོལ། །གྲུབ་པའི་<milestone unit="line" n="480.3"/>སྟོབས་ནི་བདུད་རྩིའི་དངོས་གྲུབ་རྒྱུ། །མ་སྤངས་སྟོབས་ནི་རྡོས་བཅས་སྐུ་ལ་བརྒྱན། །མ་གཡོས་སྟོབས་ནི་དོན་མཐུན་གྲོལ་བའི་བརྒྱན། །སྨོན་ལམ་སྟོབས་ནི་བསྐལ་པར་གཡོ་སྒྲོལ་མཛད། །སྤྲུལ་པའི་སྟོབས་ནི་མགོ་<milestone unit="line" n="480.4"/>བརྙན་ཕྲ་མེན་འཕྲོ། །ཕྲག་དོག་འཁོར་བར་ལོག་པར་གཅིག་མི་གཏོང་། །འདོད་ཆགས་ཕྲག་དོག་ཡུལ་ཆགས་སྤྱན་དམར་ཟློག །རྟ་མཆོག་རིན་ཆེན་རྫུ་འཕྲུལ་རྐང་བཞི་ནི། །ཆོས་ཉིད་རྫུ་འཕྲུལ་མེད་བཞིན་ཅིར་སྣང་<milestone unit="line" n="480.5"/>བ། །མཁའ་ལ་འཇའ་ཚོན་བཞིན་དུ་རྣམ་པར་བཀྲ། །ཡེ་ཤེས་རྫུ་འཕྲུལ་ཆོས་ཀྱི་དབྱིངས་རྟོགས་པ། །མཁའ་ལ་ཉི་ཤར་འདྲ་སྟེ་གསལ་ལ་སྟོང་། །ཚོགས་གཉིས་རྫོགས་པའི་རྫུ་འཕྲུལ་བྱེ་བྲག་ནི། མཁའ་དང་མཉམ་<milestone unit="line" n="480.6"/>པའི་སྤྲིན་ཕུང་བཞིན་དུ་གདལ། །སྤྲུལ་པའི་བྱེ་བྲག་འཕྲོ་བའི་རྫུ་འཕྲུལ་ནི། །རོ་གཅིག་ཆར་འབབ་་ད་ཀྱི་བྱེ་བྲག་ཕྱེ། །དེ་ལ་ནོར་བུ་རིན་ཆེན་རང་བཞིན་ནི། །འགྲོ་རྣམས་ཇི་ལྟར་འདུལ་བཞིན་རེ་འདོད་སྐོང་། །མི་<milestone unit="page" n="481"/><milestone unit="line" n="481.1"/>༄༅། །ཟད་བདག་མེད་གཏེར་ཆེན་ནམ་མཁའི་མཛོད། །སྲིད་གསུམ་མུན་ནག་སེལ་བའི་ཡེ་ཤེས་སྒྲོན། །དུས་གསུམ་རྒྱུན་མི་འཆད་པ་རིན་ཆེན་འཕྲེང་། །ཞེས་གསུངས་སོ། །ཁྲོ་བོ་ལྷ་རྒྱུད་ཆེན་པོ་ལས། །ཁྲོ་<milestone unit="line" n="481.2"/>བོའི་རྟགས་བསྟན་པའི་ལེའུ་སྟེ་བཞི་པའོ།། །།དེ་ནས་བཅོམ་ལྡན་འདས་ཁྲག་འཐུང་རྣམས་གདུལ་བྱ་ལ་སྣང་བ་བསྒྲུབ་ཅིང་མཆོད་པའི་ཐབས་འདི་གསུངས་སོ། །བསྙེན་པ་རིགས་ལྔ་ཁྲག་འཐུང་སྔགས། །ཉེ་<milestone unit="line" n="481.3"/>བསྙེན་ཡུམ་གྱི་སྔགས་ཡིན་ལ། །སྒྲུབ་པ་ལྷ་མོ་ཉི་ཤུའི་སྔགས། །སྒྲུབ་ཆེན་དབང་མོ་ཉེར་བརྒྱད་ཡིན། །ཨོ་སརྦ་ཏ་ཐུ་ག་ཏ་མ་ཧྭ་ཤི་ཧེ་རུ་ཀ་མ་ཧྭ་ཙཎྜ་སརྦ་དུསྟོརྙ་ཀ་ཧ་ན་ད་ཧ་པ་ཙ་ཧུ༷་ཧུ༷་ཧུ༷་ཕཊ། ཨོ་བཛྲ་མ་ཧྭ་ཤི་ཧེ་རུ་<milestone unit="line" n="481.4"/>ཀ་མ་ཧྭ་ཙཎྜ་སརྦ་དུསྒྲོརྙ་ཀ་ཧ་ན་ད་ཧ་པ་ཙ་ཧུ༷་ཧུ༷་ཧུ༷་ཕཊ། ཨོ་རཏྣ་མ་ཧྭ་ཤི་ཧེ་རུ་ཀ་མ་ཧྭ་ཙཎྜ་སརྦ་དུགྱིརྙ་ཀ་ཧ་ན་ད་ཧ་པ་ཙ་ཧུ༷་ཧཱུཾ་ཧུ༷་ཕཊ། ཨོ་པདྨ་མ་ཧྭ་ཤི་ཧེ་རུ་ཀ་མ་ཧྭ་ཙཎྜ་སརྦ་དུགྱིརྙ་ཀ་ཧ་ན་ད་ཧ་པ་ཙ་ཧུ༷་ཧུ༷་ཧུ༷་ཕཊ། ཨོ་<milestone unit="line" n="481.5"/>ཀརྨ་མ་ཧྭ་ཤི་ཧེ་རུ་ཀ་མ་ཧྭ་ཙིཎྜ་སརྦ་དུསྐྱིརྙ་ཀ་ཧ་ན་ད་ཧ་པ་ཙ་ཧུ༷་ཧུ༷་ཧུ༷་ཕཊ། སྤྱིར་བསྒྲུབ་ན་ནི་དྲིལ་བའམ། སྒོས་སུ་སོ་སོར་བཟླས་པ་སྟེ། །རེ་རེ་ལ་ནི་འབུམ་འབུམ་དང་། །བྱེ་བ་ས་ཡ་སོགས་པར་བཟླ། །ཨོ་སརྦ་ཏ་ཐུ་<milestone unit="line" n="481.6"/>ག་ཏ་མ་ཧྭ་ཀྲོ་དྷི་ཤྭ་རྡི་སརྦ་དུསྒྲོན་ཧུ༷་ཕཊ། ཨོ༷་མ་ཧྭ་བཛྲ་དྷ་ར་མ་ཧྭ་ཀྲོ་དྷི་ཤྭ་རྡི་ཛ་ལ་ནི་ཧུ༷་ཕཊ། ཨོ་མ་ཧྭ་སྨུརུ་རཏྣ་མ་ཧྭ་ཀྲོ་དྷི་ཤྭ་རྡི་བིད་མ་ཧུ༷་ཕཊ། ཨོ་ཧྲི་ཤུ་ཏ་ས་མ་ཏྭ་པདྨ་མ་ཧྭ་ཀྲོ་དྷི་ཤྭ་རྡི་ཁུ་ཧི་ཧུ༷་ཕཊ། ཨོ་སརྦ་ཨ་<milestone unit="page" n="482"/><milestone unit="line" n="482.1"/>མོ་བྷ་མ་ཧྭ་ཀྲོ་དྷ་ཤྭ་རྡི་བི་ཤྭ་ཧུ༷་ཕཊ། །ཉེ་བསྙེན་འབུམ་དང་བྱེ་བ་སོགས། །སྤྱིའམ་སྒོས་སུ་གང་བཟླས་པ། །ཁྲོ་མོ་ཡུམ་གྱི་དངོས་གྲུབ་རྣམས། །སྒྲུབ་པ་པོ་ལ་སྟེར་བར་འགྱུར། །ཨོ་བཛྲ་གོ་རི་ཧྭ། བཛྲ་ཙོ་རི་ཧྭ། བཛྲ་པྲ་<milestone unit="line" n="482.2"/>མོ་ཧེ་ཧྭ། བཛྲ་ཐི་ཏྭ་སྙི་ཧྭ། བཛྲ་ཙཎྜསྙི་ཧྭ། བཛྲ་པུསྐ་སི་ཧྭ། བཛྲ་བྷསྨ་རི་ཧྭ། བཛྲ་སྨ་ཤ་ནི་ཧྭ། བཛྲ་སིདྷ་མུ་ཁྲི་ཧེ། བཛྲ་བྱུ་སྒྲོ་མུ་ཁྲི་ཧེ། བཛྲ་སྲི་ལ་མུ་ཁྲི་ཧེ། བཛྲ་ཤྭ་ན་མུ་ཁྲི་ཧེ། བཛྲ་གྲི་རྟེ་མུ་ཁྲི་ཧི། བཛྲ་ཀསྐོ་མུ་ཁྱི་ཧེ།<milestone unit="line" n="482.3"/>བཛྲ་ཀྭ་ཀ་མུ་ཁྲི་ཧེ། བཛྲ་ཨུ་ལྕུ་ཀ་མུ་ཁྲི་ཧེ། བཛྲ་ཨུརླ་ཏེ་ཛ་ཏང་ཛ། བཛྲ་ཨ་མུ་ཁེ་ཧུ༷། བཛྲ་ལོ་ཀ་བ༷། བཛྲ་བྷསྨི་པ་ལ་ཡ་བ་ཏུ་ཧོ། གནས་དང་ཡུལ་གྱི་མ་མོ་དང་། སྒོ་བཞི་ལྷ་མོ་ཉི་ཤུ་ལ། གནས་ཡུལ་དུར་ཁྲོད་ཚརྙོ་<milestone unit="line" n="482.4"/>ཞིང་། །ཀུན་ནས་དངོས་གྲུབ་སྟེར་བས་བསྒྲུབ། མ་ནུ་རཀྟ་སྙི་སྨྱོ། བྲདྨ་ཁིའ་སྨྱོ། རོའུ་སྙི་སྨྱོ། བིཁྱི་བི་སྨྱོ། ཀོའུ་མྱ་རྡི་སྨྱོ། ཨིནྟྲ་ཁིའ་སྦྱོ། པིསྐོ་སྙི་སྨྱོ། ཨ་མྲི་ཧ༷་སྨྱོ། སོའུ་མྱ་སྦྱོ། དཎྜད༷་སྨྱོ། རཀྟ་སྙི་སྦྱོ། བྷཀྟ་སྙི་སྨྱོ། ར་ཏི་<milestone unit="line" n="482.5"/>བཛྲ་སྨྱོ། རུ་དྷི་ར་མསྟ་སྨྱོ། ཨེ་ཀ་ཙ་ར་ཁིའ་སྨྱོ། མ་ནོ་ཧྭ་ར༷་སྦྱོ། སིརྙི་ཀ་སྨྱོ། བཱ་ཡ་བྲི་སྦྱོ།མ་ཧྭ་མ་ར་ཎ་སྨྱོ། ཨག་ན་ཡེ་སྦྱོ། བ་ར་ཧི་སྦྱོ། ཙ་མུརྙིའ་སྨྱོ། སུ་ཏ་ན་སྦྱོ། བ་རུ་ཁེའ་སྦྱོ། མ་ཧྭ་ཀྭ་སྙི་སྨྱོ། ཙ་ཀྭ་སྙི་སྨྱོ། ཀུམ་བྷ་ཀཎྜ་<milestone unit="line" n="482.6"/>སྨྱོ། ལ༷་བོ་ད་ར་སྨྱོ། ཞི་དང་རྒྱས་དང་དབང་དང་དྲག །ལས་རྣམས་མ་ལུས་ཀུན་བྱེད་པས། །སྒྲུབཔཆེནཔོབྱབནི། །ལས་རྣམས་མ་ལུས་བྱེད་པ་ཡིན། །དེ་ནས་ཁྲག་འཐུང་ལྷ་རྣམས་ལ། །འཛབ་བསྟོད་བྱ་བ་འདི་<milestone unit="page" n="483"/><milestone unit="line" n="483.1"/>༄༅། །གསུངས་སོ། །འགྲོ་རྣམས་ཇི་ལྟར་འདུལ་ཞིང་གཤེགས་མཛད་པ། ཁེས་རབ་ནམ་མཁའི་བསྐལ་པས་རྒས་རྒུད་སྟོངས། །གཏི་མུག་ཚུལ་གྱིས་གཏི་མུག་འཇོམས་མཛད་པའི། །གཏི་མུག་རྡོ་རྗེ་བུརྙ་ཧེ་<milestone unit="line" n="483.2"/>རུ་ཀ །ཡེ་ཤེས་རྡོ་རྗེས་ཉོན་མོངས་འཁོར་བ་འཇོམས ཐབས་འཛིན་མཚོན་ཆའི་བསྐལ་པས་དངོས་པོ་འཇིག །ཞེ་སྡང་ཚུལ་གྱིས་ཞེ་སྡང་འཇོམས་མཛད་པ། །ཞེ་སྡང་རྡོ་རྗེ་བཛྲ་ཧེ་རུ་ཀ །རིན་ཆེན་དབྱིག་ལྟར་རེ་བ་<milestone unit="line" n="483.3"/>ཀུན་སྐོང་ཞིང་། །བདག་མེད་ཞི་གནས་ཆུ་ཡི་བསྐལ་པས་འཁྲུ། །ང་རྒྱལ་ཚུལ་གྱིས་ང་རྒྱལ་འཇོམས་མཛད་པ། །ང་རྒྱལ་རྡོ་རྗེ་རཏྣ་ཧེ་རུ་ཀ །འཁོར་བའི་འདམ་དུ་པད་ལྟར་སྐུ་ཞབྲུངས་ཀྱང་། །ལྷག་མཐོང་མེ་ཆེན་<milestone unit="line" n="483.4"/>བསྐལ་པས་ཐམས་ཅད་བསྲེག །འདོད་ཆགས་ཚུལ་གྱིས་འདོད་ཆགས་འཇོམས་མཛད་པ། །འདོད་ཆགས་རྡོ་རྗེ་པདྨ་ཧེ་རུ་ཀ །ཕྲིན་ལས་རྒྱ་མཚོས་འགྲོ་བའི་དོན་མཛད་ཅིང་། ཁྲེས་རབ་ཐོགས་མེད་བསྐལ་པའི་རླུད་<milestone unit="line" n="483.5"/>གིས་བསྐྱོད། །ཕྲག་དོག་ཚུལ་གྱིས་ཕྲག་དོག་འཇོམས་མཛད་པ། །ཕྲག་དོག་རྡོ་རྗེ་ཀརྨ་ཧེ་རུ་ཀ །སྐུ་ཡི་ལོངས་སྤྱོད་སྣ་ཚོགས་མི་དམིགས་ཤིང་། ཁྲེས་རབ་མཐར་ཕྱིན་གཏི་མུག་རྣམ་པར་དག །ཕྱག་རྒྱ་གཟུགས་ཀྱི་<milestone unit="line" n="483.6"/>མཆོད་པས་མཉེས་མཛད་མ། །ཆོས་དབྱིངས་ནམ་མཁའི་རང་བཞིན་ཁྲོ་བོའི་རྒྱལ། །ཐུགས་ཀྱི་ལོངས་སྤྱོད་སྣ་ཚོགས་མི་དམིགས་ཤིང་། །བརྩོན་འགྲུས་མཐར་ཕྱིན་ཞེ་སྡང་རྣམ་པར་དག །རྟོགས་པ་རེགབྱའིམཆོད་<milestone unit="page" rend="page" n="484"/><milestone unit="line" n="484.1"/>པས་མཉེས་མཛད་མ། །སྲ་བརྟན་རྡོ་རྗེ་དབང་བསྒྱུར་ཁྲོ་མོའི་རྒྱལ། །གསུང་གི་འོ་ངས་སྤྱོད་སྣ་ཚོགས་མི་དམིགས་ཤིང་། །ཚུལ་ཁྲིམས་མཐར་ཕྱིན་འདོད་ཆགས་རྣམ་པར་དག །གསུང་རབ་སྒྲ་ཡི་མཆོད་པས་མཉེས་<milestone unit="line" n="484.2"/>མཛད་མ། །ལྷག་མཐོང་ཡེ་ཤེས་དབང་བསྒྱུར་ཁྲོ་མོའི་རྒྱལ། །ཡོན་ཏན་འོ་ངས་སྤྱོད་སྣ་ཛོགས་མི་དམིགས་ཤིང་། །སྤྱིན་པ་མཐར་ཕྱིན་ང་རྒྱལ་རྣམ་པར་དག །ཏིང་འཛིན་རོ་མཆོག་མཆོད་པས་མཉེས་མཛད་<milestone unit="line" n="484.3"/>ཅིང་། །བདག་མེད་ཞི་གནས་དབང་བསྒྱུར་ཁྲོ་མོའི་རྒྱལ། །ཕྲིན་ལས་འོ་ངས་སྤྱོད་སྣ་ཚོགས་མི་དམིགས་ཤིང་། །བཟོད་པ་མཐར་ཕྱིན་ཕྲག་དོག་རྣམ་པར་དག །ཚུལ་ཁྲིམས་དྲི་ཡིས་མཆོད་པས་མཉེས་མཛད་<milestone unit="line" n="484.4"/>མ། །ཐོགས་མེད་ལས་ལ་དབང་བསྒྱུར་ཁྲོ་མོའི་རྒྱལ། །ཐུགས་མཆོག་རྣམ་དག་ཡེ་ཤེས་དཀར་མོའི་ཚོགས། །འགུགས་བྱེད་ཡེ་ཤེས་ལྔ་ཡི་དབྱིག་པ་ཅན། །དྲན་པས་རྒྱུད་ལྔ་སྒྲོལ་མཛད་ཞི་བར་གཟིགས། །སྲིད་<milestone unit="line" n="484.5"/>གསུམ་འཇོམས་མཛད་དབྱིག་ཐོག་གོ་རི་མ། །སྐུ་ཡི་ཡོན་ཏན་ཚོགས་སྡུད་རྐུན་མོའི་ཚོགས། །མཐུ་འཕྲོག་ཞི་གནས་ལྷག་མཐོང་ཟུང་དུ་འབྲེལ། །བདེན་གཉིས་བལྟ་བས་ཁྲོ་ཚུལ་འགྲོ་ལ་གཟིགས། །དམ་ཚིག་<milestone unit="line" n="484.6"/>དབྱིངས་མཆོག་སྐུལ་བྱེད་ཙོ་རྡི་མ། །གསུང་གིས་ཐམས་ཅད་ཟིལ་གནོན་རྨོངས་མོའི་ཚོགས། །དབང་མཛད་མཐའ་གཉིས་མི་གཏོང་ཆུ་སྲིན་ཅན། །མི་གནས་རྒྱལ་མཚན་འཛིན་ཅིང་མྱོས་པར་བལྟ། །སྟོང་གསུམ་<milestone unit="page" n="485"/><milestone unit="line" n="485.1"/>༄༅། །དབང་མཛད་རྒྱལ་བྱེད་པྲ་མོ་ཧྭ། །ཐལ་བར་བྱེད་པས་ཐལ་བྱེད་མ་ཡི་ཚོགས། །ཀུན་གྱིས་ལས་སྒྲུབ་རྡོ་རྗེ་རྩེ་དགུ་འཛིན། །ས་དགུའི་རྟོག་འཇོམས་ཤི་བ་སློང་བར་གཟིགས། །འཇིག་རྟེན་ཐལ་བྱེད་<milestone unit="line" n="485.2"/>རྔེའུ་ཐོགས་བེ་ཏྭ་སྙི། །འབྱེད་མེད་ཤེས་རབ་མི་རྟོག་སྤོས་མོའི་ཚོགས། །འཁོར་བའི་རྒྱུད་འཛིན་འཆིང་ཞིང་དབང་འདྲེན་ལས། །ཁྲོ་གར་གཟིགས་ཚུལ་རྒྱུན་གྱི་ཐུགས་རྗེས་སྒྲོལ། །བདེ་ཆེན་དབྱིངས་སུ་འདྲེན་མཛད་<milestone unit="line" n="485.3"/>པུསྐ་སྙི། །ཞེ་སྡང་ཚུལ་གྱིས་སྒྲོལ་མཛད་གཏུམ་མོའི་ཚོགས། །མྱོས་བྱེད་དབྱིངས་དང་ཡེ་ཤེས་གཉིས་མེད་ལས། །ཐུགས་རྗེས་དཀྲུག་ཅིང་རོ་ཟའི་ཚུལ་དུ་གཟིགས། །ཕྱོགས་བཅུར་དཀྲུགས་ནས་གསོལ་མཛོད་བྷསྨ་<milestone unit="line" n="485.4"/>རྡི། །ཆགས་པའི་ཚུལ་གྱིས་དོན་མཛད་སྨེ་ཤ་ཅན། །མ་ནིང་རྒྱུད་འཕེལ་གཟུང་འཛིན་བྲལ་བའི་རྟགས། །མཐའ་གཉིས་མ་སྤངས་རྣམ་པར་གཡེངས་ཚུལ་གཟིགས། །འབར་མེ་སྟོང་གསུམ་སྟོབ་བྱེད་ཙཎྜ་སྙི། །ཐམས་<milestone unit="line" n="485.5"/>ཅད་འབྱུང་བའི་ཡུམ་གྱུར་མ་ཚོགས་མ། །ཀུན་གྱི་ལས་མཛད་ཆོས་སྐུའི་སྙིང་པོ་འཛིན། །ཀུན་ལ་རོལ་པས་འཇིགས་ཚུལ་ཀུན་དང་ལྡན། །ཐུགས་རྗེས་འཇིག་རྟེན་སྒྲོལ་མཛད་སྨ་ཤ་ནི། །འཇོམས་བྱེད་རྩལ་མཆོག་རྡོ་<milestone unit="line" n="485.6"/>རྗེ་ཐུགས་ཀྱི་ཡུམ། །གཉེན་པོའི་སྙོབས་ཀྱིས་ཐམས་ཅད་ཟིལ་གྱིས་གནོན། །ཤེས་རབ་ཐབས་ལྡན་སྐུ་གསུམ་བདག་གཞན་དོན། །སྡུག་བསྔལ་ཞེ་སྡང་གསོད་བྱེད་སིདྷ་མ། །དཔའ་བརྟུལ་ཟ་བྱེད་ཡེ་ཤེས་ཐུགས་རྗེའི་<milestone unit="page" n="486"/><milestone unit="line" n="486.1"/>ལས། །བརྩོན་འགྲུས་མྱུར་བའི་ཤུགས་འཆང་འགྲོ་དོན་མཛད། །ཐུགས་རྗེ་རྩེ་གཅིག་ཡེ་ཤེས་སོ་སོར་གཟིགས། །ང་རྒྱལ་འཆི་བདག་འཇིགས་བྱེད་བྱུ་སྣྲ་མ། །འཇོམས་བྱེད་དམ་ཚིག་རྣམ་དག་གསུང་གི་<milestone unit="line" n="486.2"/>ཡུམ། །ཐབས་མཁས་སྤྱོད་པས་བདག་དང་གཞན་དོན་མཛད། །དོན་གྱི་ཆོས་སྐུ་ཏིང་འཛིན་ལྗགས་ལ་བསྟར། །འདོད་ཆགས་དུར་ཁྲོད་བགེགས་འཇོམས་སྲི་གྭ་ལ། །མི་འབྱེད་སྤྱོད་པས་ལས་མཆོག་རིགས་ཀྱི་ཡུམ།<milestone unit="line" n="486.3"/>གཡེངས་པའི་ཕྲིན་ལས་འགྲོ་ལ་ཐུགས་རྗེས་བསྲུང་། །ཆོས་ཉིད་སྐུ་ལ་ཡེ་ཤེས་སྤྱན་གྱིས་གཟིགས། །ཕྲག་དོག་ཀུན་ལས་མཛད་པར་ཤྭ་ན་མ། །ཡིད་ཀྱིས་ཡེ་ཤེས་སོ་སོར་ཀུན་ལ་རྟོགས། །རྣམ་ཤེས་གསང་མཛད་<milestone unit="line" n="486.4"/>དགོངས་འབྲེལ་ཚུལ་ཁྲིམས་བསྲུང་། །འཁོར་བའི་རྒྱུད་འཛིན་རྒྱུན་གཅོད་སྐྲུ་གྲི་འཛིན། །མགྱོགས་མས་སྙོགས་བྱེད་ཁྲག་འཐུང་གྲོ་རྟེ་མ། །རྣམ་ཤེས་མཉམ་ཉིད་ཡིད་འཕྲོག་མཚན་མ་འཇོམས། །བསད་པའི་གོད་<milestone unit="line" n="486.5"/>རྣམས་སྦྱིན་པའི་ཕ་རོལ་ཕྱིན། །མཐའ་འདས་ཆོས་སྐུས་གཟུང་འཛིན་སྤང་ཚུལ་འཛིན། །འགྲོ་བའི་སྡུག་བསྔལ་ཚེ་འཕྲོག་ཀསྐོ་མ། །བསླད་པས་མི་འགྱུར་བཀྲུས་པས་མི་འདག་པས། །མི་འགྱུར་གཉེན་པོས་མི་ཤིགས་<milestone unit="line" n="486.6"/>བཟོད་པའི་མཆོག །ཆོས་སྐུ་ཐུགས་སུ་ཆུད་ཕྱིར་ཞལ་ན་ཐོགས། །ཡོན་ཏན་ཡིད་བཞིན་བདག་ཉིད་ཀྭ་ཀ་མ། །དབྱིངས་ལས་མི་རྟོག་འགྲོ་ལ་ཐུགས་རྗེས་གཟིགས། །གཉིས་ལ་མི་གནས་ཤེས་རབ་ཕ་རོལ་<milestone unit="page" n="487"/><milestone unit="line" n="487.1"/>༄༅། །ཕྱིན། །དབྱིངས་ཀྱི་ཐུགས་རྗེས་ཕྲིན་ལས་འདུས་མ་བྱས། །མཐའ་གཉིས་སྤང་བའི་རྔམ་ཚུལ་ཨུ་ལྕུ་ཀ །བཅུ་དྲུག་ཞག་གིས་ཟླ་བའི་དཀྱིལ་འཁོར་རྫོགས། །དཔལ་ཆེན་བཅུ་དྲུག་ས་ལ་ལྷུན་གྱིས་<milestone unit="line" n="487.2"/>གྲུབ། །བསོད་ནམས་ཡེ་ཤེས་ཚོགས་ཆེན་རྫོགས་པའི་སྐུ། །ཐོག་མཐའ་མེད་ཅིང་ཡོན་ཏན་བཟླས་པ་མེད། །སྤྱིན་པས་རིག་པའི་ཀླུང་དུ་མཚོ་དྲངས་ལྟར། །འཁོར་བའི་འཇིང་ནས་ཐུགས་རྗེས་ལྕགས་ཀྱུས་<milestone unit="line" n="487.3"/>འདྲེན། །དཔའ་བར་འགྲོ་བའི་ཏིང་འཛིན་འགྲོ་དོན་མཛད། །ཐུགས་རྗེ་ཤར་མཛད་རྟ་གདོང་ལྕགས་ཀྱུ་མ། །དོན་དང་མཐུན་པས་ཀུན་ཀྱང་དགའ་བར་མཛད། །བྱམས་པའི་ཞགས་པས་འཁོར་བའི་རྒྱུད་འཛིན་<milestone unit="line" n="487.4"/>ཅིང་། །རིན་ཆེན་ཕྱག་རྒྱས་སེམས་ཅན་དགོས་འདོད་སྐོང་། །ཡོན་ཏན་ཚོགས་རྫོགས་ཕག་གདོང་ཞགས་པ་མ། །གཞན་གྱི་དོན་དུ་སྤྱད་པས་བདག་གི་དོན། ཁྲེས་རབ་སྒྲོན་མས་དུག་ལྔའི་མུན་པ་སེལ། །དོན་གཉིས་<milestone unit="line" n="487.5"/>མི་འདའ་ལྷུན་གྲུབ་དགའ་བའི་མཆོག །ཀུན་མཁྱེན་མ་རིག་ནུབ་མཛད་ཉི་ཟླའི་སྤྱན། །སྙན་པར་སྨྲ་བས་ཀུན་ཀྱང་བཀའ་བཞིན་བྱེད། །བཏང་སྙོམས་ཐབས་མཁས་ཐུགས་རྗེས་འགྲོ་དོན་མཛད། །ཕན་པས་རྣམ་<milestone unit="line" n="487.6"/>ཤེས་ཐལ་བའི་གཟུགས་ཀྱང་འཚོ། །ཆོས་སྟོན་བག་ཆགས་བྱང་མཛད་དྲིལ་བུ་མ། །རྔམ་པའི་ཚུལ་གྱིས་སྲིན་མོའི་ཚུལ་འཛིན་ཅིང་། །ཐོད་རུས་གདུག་པའི་འབྲུ་མར་ཟས་སུ་ཟ། །སྲིད་པའི་སེམས་ཅན་སྙིང་ཁྲག་ཁྲག་<milestone unit="page" n="488"/><milestone unit="line" n="488.1"/>མཚོ་གསོལ། །དབང་དྲག་ལས་མཛད་མ་ནུ་རཀྟ་སྙི། །སྡུག་བསྔལ་མྱ་ངན་འདས་རྟོགས་ཚངས་པའི་གཟུགས། །ཚད་མེད་བཞི་རྫོགས་དཔལ་གྱི་དབུ་བཞིར་ལྡན། །ཞལ་བཞིས་སྨྲང་འདོན་གླིང་བཞིར་བཀྲ་ཤིས་<milestone unit="line" n="488.2"/>ལྡན། །གཏི་མུག་ཡིད་བཞིན་རིན་ཆེན་བྲདྨ་ཁིའ། །ཐམས་ཅད་མཉམ་ཉིད་རྟོགས་པའི་རིགས་མཆོག་མ། །མ་རིག་དུག་གསུམ་འཇོམས་མཛད་དཔལ་རྩེ་བསྣམས། །བུད་མེད་ཆགས་ཚུལ་དབང་མཛད་དཀའ་ཟློག་<milestone unit="line" n="488.3"/>མ། །ཆགས་པའི་སྐྱོན་བྲལ་ལྷ་ཆེན་རོ་ཏྲི་མ། །ཐམས་ཅད་སྒྱུ་མ་བཞིན་དུ་རྟོགས་མཁྱེན་མ། །འབྲེལ་བའི་ཐུགས་རྗེས་འཇིག་རྟེན་གསུམ་ལ་རྟོགས། །ཕྲིན་ལས་རྒྱ་མཚོས་སྒྲོལ་བའི་བཞད་ཆེན་མ། །འཁོར་བའི་རྒྱུན་<milestone unit="line" n="488.4"/>གཅོད་དྲག་པོ་བིཛི་བི། །འདུ་བྱེད་མི་རྟག་དྲིལ་བུའི་སྒྲ་ལྟར་མཁྱེན། །རྟག་པར་གཞོན་ཚུལ་འཁོར་བ་ཇི་སྲིད་བཞུགས། །ཉོན་མོངས་ཐ་བ་འབིགས་པའི་མདུང་ཐུང་འཕེན། གཞོན་ཚུལ་ཆགས་པས་དབང་མཛད་ཀོའུ་<milestone unit="line" n="488.5"/>མྱ་རྡི། །རྡོ་རྗེའི་ལས་མཛད་ཀུན་གྱི་བླ་ན་མེད། །ལྷ་ཡི་རྒྱལ་སྲིད་ཚོགས་ལ་དབང་བསྒྱུར་ཞིང་། །མཆོད་སྤྱིན་ཕྱག་རྒྱས་མི་དམིགས་སྐུ་མདོག་དཀར། །གསོད་བྱེད་རྡོ་རྗེ་ལྕེ་འབེབས་ཨིནྟྲ་ཁིའ། །བྱམས་པའི་ཐུགས་རྗེས་<milestone unit="line" n="488.6"/>དབང་མཛད་སྐུ་མདོག་དཀར། །བྷནྟྲ་བཅུད་ཡངས་སྣོད་ཀྱི་ཁྲག་མཚོ་ལ། །རྔམ་པའི་ཞལ་དུ་དུག་གསུམ་ཟ་བྱེད་མ། །སྡུག་བསྔལ་དབྱིངས་སུ་སྐོང་མཛད་པིང་ག་ལམ། །སེམས་ཅན་ཐམས་ཅད་འདུལ་ཐབས་མཆོག་<milestone unit="page" n="489"/><milestone unit="line" n="489.1"/>༄༅། །ཏུ་མཁྱེན། །མུན་སེལ་སྒྲོན་འབར་བདུད་རྩིས་ནད་གསོ་མཛད། །འདམ་སྐྱེས་པད་ལྷར་འཁོར་བ་སྐུ་འཁྲུངས་ཀྱང་། །ཆགས་པའི་སྐྱོན་བྲལ་དབང་མཛད་ཨ་མྲི་ཏ། །ཞི་བའི་ལས་ནི་གསོད་པའི་མཆོག་ཏུ་<milestone unit="line" n="489.2"/>མཁྱེན། གསོདམ་ཀྱངརྭག །ཟླ་ལྟར་ཡོན་ཏན་ཆ་ཤས་མཐར་ཕྱིན་སྐུ། །གདུང་བའི་ནད་སེལ་འཇིག་རྟེན་སྒྲོལ་མཛད་ཅིང་། །གདན་མཆོག་ཐམས་ཅད་སྟོབ་བྱེད་སོའུ་མྱ་ཡ། །དབྱིག་པས་འཚོག་པར་འདྲ་བར་གཞལ་མེད་<milestone unit="line" n="489.3"/>མཁྱེན། །ཐབས་ཀྱིས་མ་རྨོངས་ལྗང་གུ་ཕྲིན་ལས་མདོག །ནན་དབང་དྲག་ཤུལ་ཅན་གྱི་དབྱུག་ཏོ་བསྣམས། །དྲེགས་བྱེད་སྤྱི་ནས་འཇོམས་མཛད་དཎྜརྡ། །ལོག་པར་ལྟ་བ་འཇིགས་བྱེད་སྤྱན་གྱི་མཆོག །སྐྱེ་བ་འཕྲོག་<milestone unit="line" n="489.4"/>བྱེད་སྐྱེ་དགུའི་ཁྲག་མཚོ་གསོལ། །ལས་མཛད་ཆགས་ཚུལ་གསེར་གྱི་སྐེད་ཆིངས་ཅན། །དྲག་མོ་རྔམ་ཚུལ་གློག་འགྱུ་རཀྟ་སྙི། །ཕྲེང་བ་རྒྱན་གྱི་ནང་ན་མཆོག་ཏུ་མཛེས། །སྙིང་རྗེ་རྒྱུན་སྐུད་པ་སུའི་ཞགས་པ་<milestone unit="line" n="489.5"/>ཡིས། །ཆགས་མེད་ཞིང་དུ་ཁམས་གསུམ་འདྲེན་མཛད་མ། ཁུན་གྱི་ཐུགས་རྗེས་སྒྲོལ་མཛད་བྷཀྟ་སྙི། །འཚོག་པའི་དབྱིག་པས་ཚད་མ་མཆོག་ཏུ་མཁྱེན། ཝ་་པསཀྱངརྭག །ག་་བུས་གདུག་པ་མ་ལུས་འཇོམས་<milestone unit="line" n="489.6"/>མཛད་ཅིང་། །ཡོན་ཏན་མི་ཟད་ནོར་གྱི་གཏེར་འཛིན་མ། །སྟོང་གསུམ་ནོར་གྱིས་རྒྱས་མཛད་ར་ཏི་མ། །ར་རོ་འདྲ་བའི་དཔའ་བོ་གཞན་མེད་མཁྱེན། །ཆོས་རྣམས་གཉིས་མེད་དོན་རྟོགས་རྟག་ཏུ་མྱོས། །ཉོན་མོངས་ཐ་<milestone unit="page" n="490"/><milestone unit="line" n="490.1"/>བ་རློག་པའི་གཤོལ་བསྣམས་ཤིང་། །དགེ་བའི་ལོ་ཐོག་བསྐྱེད་མཛད་རུ་དྷི་རེ་མསྟུ། །བརྟན་པས་གཞན་རྣམས་ཕམ་བྱེད་དཔའ་བའི་མཆོག །མ་ལུས་གསོད་བྱེད་ལས་ལ་འཇུག་བྱེད་ཅིང་། །བསྙེལ་པ་མི་མངའ་འགྲོ་<milestone unit="line" n="490.2"/>དོན་གཅིག་ཏུ་སྤྱོད། །གསོད་བྱེད་འདྲལ་མཛད་ཨེ་ཀ་ཙ་རི་ཁིའ། །བུད་མེད་ཚུལ་ཆགས་འགྲོ་བ་དབང་དུ་སྡུད། །ཐམས་ཅད་མ་ལུས་འགུགས་བྱེད་དགའ་བའི་ལས། །འདོད་ལྷའི་མདའ་འཕེན་སྲིད་གསུམ་ཡིད་འཕྲོག་<milestone unit="line" n="490.3"/>ཅིང་། །ཐུགས་རྗེས་ཞེན་པའི་མ་ནོ་ཧ་ར་མ། །ཁྲག་ལས་ཟས་གཞན་མེད་པར་རྟོགས་མཁྱེན་ཞིང་། །གདོད་ནས་དབང་དུ་བསྒྱུར་བའི་རྦོད་གཏོང་ཅན། །མི་ཟད་གཏེར་ལྡན་ནོར་གྱི་བུམ་པ་འཛིན། །སྡུག་བསྔལ་རེ་<milestone unit="line" n="490.4"/>སྐོང་མཐར་ཐུག་སིརྙི་ཀྟ། །རེག་བྱའི་སེམས་མ་རླུད་གི་ཁམས་ཏེ་མཆོག །སྲིད་གསུམ་དབུགས་ཀྱི་སྲོག་འབྱིན་ཚེ་འཕེལ་མ། །བདེ་གཤེགས་ལས་རྒྱུད་སེམས་ཅན་སྒྲོལ་མཛད་ཅིང་། །ཁམས་གསུམ་གནས་ནས་<milestone unit="line" n="490.5"/>བསྐྱོད་མཛད་ལྷུ་ཡ་བྲི། །སྙིགས་མ་ལྔ་ལྡན་ལྔ་བརྒྱའི་ཐ་མ་ལ། །སྲིད་གསུམ་འཁོར་བའི་སེམས་ཅན་གདུལ་དཀའ་བ། །བསད་པ་ཉི་ཚེའི་ལས་ཀྱིས་འདུལ་བར་མཁྱེན། །སྡུག་བསྔལ་དབྱིངས་སུ་སྒྲོལ་མཛད་བཱ་ར་<milestone unit="line" n="490.6"/>ཎ། །གཟི་བརྗིད་ཅན་ནི་མེ་ཡི་ཁམས་ཀྱི་མཆོག །འབར་བའི་མཆོག་གིས་གདུག་པ་མ་ལུས་བསྲེག །ཟ་བྱེད་བསྐལ་པ་དུས་མཐའི་ཚུལ་སྟོན་པ། །ལྷག་མཐོང་ཡེ་ཤེས་འབར་འཕྲོ་ཨག་ན་ཡེ། །མཆེ་བ་དག་པས་སྐྱེ་ཤི་<milestone unit="page" n="491"/><milestone unit="line" n="491.1"/>༄༅། །རྩད་གཅོད་ཞུགས། །ཉོན་མོངས་ཐ་བ་རློག་བྱེད་ཕག་གི་དབུ། །ལོག་པའི་ཕྱོགས་རྣམས་སྲིད་གསུམ་སྟོབས་ཀྱི་སྔོར། །སྐྱེ་བཞི་རྩད་གཅོད་ཟ་བྱེད་ཝ་ར་ཧི། །འཆི་བདག་ཐམས་ཅད་གནས་ནས་མ་<milestone unit="line" n="491.2"/>འཕོས་སྨོསཀྱངརྭགམཁྱེན། །ཐམས་ཅད་གསོད་བྱེད་དམ་ཉམས་འཆི་བདག་མཛད། །དམ་ཚིག་བསྲུང་བའི་འཆི་བདག་བཟློག་མཛད་ཅིང་། །ལུང་གི་དུར་ཁྲོད་དབང་མཛད་ཙ་མུརྙིའ། །འཇིགས་ལས་ལྷག་པའི་བགེགས་<milestone unit="line" n="491.3"/>ནི་གཞན་མེད་མཁྱེན། །སྟོང་ཕྲག་བརྒྱད་ཅུའི་བགེགས་ལ་མངའ་མཛད་ཅིང་། །སྣ་ཆེན་གླང་སྣ་བདུད་རྩི་གི་ཧ༷་འཐོར། །སྡུག་བསྔལ་ནད་གསོ་མཛད་པའི་སུ་ཏ་ན། །ཆུ་ལས་ལྷག་པའི་རོ་ནི་གཞན་མེད་མཁྱེན། །ནོར་<milestone unit="line" n="491.4"/>གྱི་ཚོགས་རྣམས་མ་ལུས་འཕྲོག་མཛད་ཅིང་། །གདུག་པ་འདུལ་ཕྱིར་དུག་སྡོང་སྦྲུལ་ཞགས་བསྣམས། །ཞི་གནས་ཏིང་འཛིན་དབང་སྡུད་བ་རུ་ཁིའ། །འགྲོ་བའི་དོན་མཛད་མི་འགྱུར་སྐུ་མདོག་ནག །སྲིད་གསུམ་<milestone unit="line" n="491.5"/>འཇོམས་མཛད་ཏྲི་ཤཱལ་གདེངས་པ་བསྣམས། །ཐུགས་རྗེས་ཤུགས་ཀྱིས་འདྲེན་མཛད་ལྕགས་ཀྱུ་བསྣམས། །འཁོར་བར་ཐུགས་རྗེ་ཤར་བའི་ཀྭ་ལི་མ། །ཆགས་པའི་སྐྱོན་གྱི་དོན་མཛད་ར་མགོ་མ། །བྱམས་པའི་<milestone unit="line" n="491.6"/>ཞགས་པས་འཁོར་བའི་རྒྱུད་འཛིན་ཅིང་། །གང་ལ་ཅིས་འདུལ་དེ་ལ་དེར་སྟོན་པ། །ཡོན་ཏན་ཚོགས་ཀྱིས་རེ་སྐོང་ཙ་ཀ་སྙི། །སྟོན་པའི་བཀའ་དང་རང་གི་དམ་བཅས་གཉིས། །མི་འདའ་མ་གྲུབ་བར་དུ་བརྟན་པར་<milestone unit="page" n="492"/><milestone unit="line" n="492.1"/>བཞུགས། །དམ་ཚིག་སྒྲོག་གིས་སེམས་ཅན་སྒྲོལ་མཛད་ཅིང་། །མ་རིག་ནུབ་མཛད་ཀུམ་བྷ་ཀཎྜ་མོ། །སྐུ་གསུང་ཡོན་ཏན་ཕྲིན་ལས་མཐའ་ཡས་པས། །སྟོང་པའི་སྒྲས་བསྐུལ་འགྲོ་བའི་རྒྱུད་ལ་འབེབས། །སོ་སོའི་་<milestone unit="line" n="492.2"/>སྐད་དུ་ཆོས་ཀྱི་སྒྲ་སྒྲོགས་ཤིང་། །བག་ཆགས་བྱང་མཛད་ལམ་བ་དོ་ར་མ། །ཞེས་གསུངས་སོ། །ཁྲོ་བོ་ལྷ་རྒྱུད་ཆེན་པོ་ལས། ཁྲོ་བོའི་ལྷ་རྒྱུད་བསྟན་པའི་ལེའུ་སྟེ་ལྔ་པའོ།། །།དེ་ནས་བཅོམ་ལྡན་འདས་རིགས་<milestone unit="line" n="492.3"/>ལྔའི་ཁྲག་འཐུང་གི་ཚོགས་ཀྱིས་མཐར་ཕྱིན་པའི་འབྲས་བུའི་ཁྲོ་བོ་འདི་གསུངས་སོ། །སྤྱིར་ན་ཐེག་པ་བསམ་ཡས་པ རང་རང་འབྲས་བུ་སྐུ་གསུམ་ཡིན། །དེ་ཡང་མི་འདྲ་བསམ་ཡས་རྣམས། །སྐུ་གསུམ་སོ་སོའི་<milestone unit="line" n="492.4"/>ཁྱད་པར་ཡིན། །ཉན་ཐོས་རྣམས་ལ་སྣང་བ་ཡང་། །ཞི་བ་མྱང་འདས་ཆོས་ཀྱི་སྐུ། ཁྲཀ་ཐུབ་ལོངས་སྤྱོད་ཆོས་དབང་ཕྱུག །ཉན་ཐོས་སྤྲུལ་སྐུ་བྱམས་པ་ཉིད། །རང་རྒྱལ་རྣམས་ལ་སྣང་བ་ཡང་། །ཆོས་སྐུ་ཞི་བ་མྱ་ངན་<milestone unit="line" n="492.5"/>འདས། །ཆོས་ཀྱི་དབང་ཕྱུག་ལོངས་སྐུ་ཡིན། །རྫུ་འཕྲུལ་ཡ་ཟུང་དོན་བྱེད་སྤྲུལ། །བྱང་ཆུབ་སེམས་དཔའི་ཐེག་པ་ནི། །དོན་དམ་ཀུན་འོད་ཆོས་ཀྱི་སྐུ། །ཡེ་ཤེས་ལོངས་སྤྱོད་སྣང་མཛད་སྐུ། ཁྲཀྱ་ཐུབ་པ་སྤྲུལ་པའི་<milestone unit="line" n="492.6"/>སྐུ། །བྱ་བ་རྒྱུད་ཀྱི་འབྲས་བུ་ནི། །དག་པ་ཆོས་ཉིད་མངོན་བྱང་སྐུ། །རིགས་གསུམ་ལོངས་སྤྱོད་རྫོགས་པའི་སྐུ། །ཞིང་ཁམས་ཐ་དད་དོན་བྱེད་སྤྲུལ། །སྤྱོད་པའི་རྒྱུད་ལ་སྣང་བ་ཡང་། །འོད་གསལ་མངོན་བྱས་རྡོར་<milestone unit="page" n="493"/><milestone unit="line" n="493.1"/>༄༅ འཆང་ཆོས། །རིགས་བཞི་རྡོ་རྗེ་འཛིན་ལོངས་སྤྱོད། །ཞིང་ཁམས་ཐ་དད་དོན་མཛད་དོ། །རྣལ་འབྱོར་རྒྱུད་ལ་སྣང་བ་ཡང་། །ཆོས་སྐུ་དབྱིངས་དག་སྟུག་པོ་བཀོད། །རྣམ་སྣང་རྡོར་དབྱིངས་ཡུམ་བཅས་<milestone unit="line" n="493.2"/>སྐུ། །སྤྲུལ་སྐུས་ཞིང་ཁམས་ཀུན་དོན་བྱེད། །རྣལ་འབྱོར་ཆེན་པོ་ནང་པ་ནི། །རང་བྱུང་འོད་གསལ་ཆོས་ཀྱི་སྐུ། །རྒྱལ་དྲུག་ཡུམ་དང་འདུ་འབྲལ་མེད། །ཐུན་མོང་དྲུག་ཁྱད་ཁྲོ་ཕྱིར་སྤྲུལ། །རྫོགས་པ་རྗེས་སུ་རྣལ་འབྱོར་<milestone unit="line" n="493.3"/>ནི། །དབྱིངས་ཤེས་འདུ་འབྲལ་མེད་སྲས་བདེ། །ཀུན་བཟང་ཡུམ་དང་འདུ་འབྲལ་མེད། །ཐུབ་ཁྱད་འཕྲོ་སྤྲུལ་ཡི་གེ་འཁོར། །རྫོགས་ཆེན་ཐེག་པའི་ཡང་རྩེ་ནི། །ཡེ་ཇི་བཞིན་སྨྲ་བསམ་འདས་ཆོས། །ཐུན་མོང་ལྷུན་<milestone unit="line" n="493.4"/>གྲུབ་ལོངས་སྤྱོད་རྫོགས། །ཅིར་ཡང་སྣང་བ་དེ་ཁོ་ན། །སྐུ་གསུམ་ཁྱད་ཆེ་སེམས་བསྐྱེད་ཚུལ། །ལམ་སྟེགས་གོལ་ས་ཕྱི་ནང་ཕྱེ། །འདིར་ནི་སྐུ་ཡི་རྣམ་གྲངས་མཚོན། །འབྲས་བུ་ཉེར་ལྔ་ཀུན་ངོ་མྲ །དབྱེར་མེད་སངས་<milestone unit="line" n="493.5"/>རྒྱས་སྤྱི་གཟུགས་ཅན། །སྐུ་ལྔའང་ཀུན་བཟང་དབྱེར་མེད་པས། །རྒྱལ་བ་དྲུག་པ་ཞེས་བྱའོ། །རིགས་ལྔ་ཀུན་བཟང་དབྱེར་མེད་པས། །རིགས་དྲུག་པ་ཞེས་བྱ་བ་ཡིན། །ལ་བཟླ་ལྷུན་གྲུབ་ཀུན་ངོ་བོ། །གནས་ལུགས་<milestone unit="line" n="493.6"/>ཉིད་དུ་ལ་བཟླ་ན། །མདོར་ན་གཉིས་པར་བརྗོད་དོ་ཅོག །ཐུག་པས་ཐུག་ཕྱིར་མཐའ་ཡིན་ཏེ། །ཡང་དག་རྒྱལ་བས་ཐུག་མཐའ་མེད། །ཐ་སྙད་ཙམ་དུ་གྲོལ་ཞེས་བརྗོད། །དེ་ཕྱིར་གཞི་དོན་སྐྱེ་མེད་པའོ། །རང་གནས་<milestone unit="page" n="494"/><milestone unit="line" n="494.1"/>ཞེན་བྲལ་མངོན་བྱས་ལ། །མི་བརྗོད་འདི་ལྟར་གནས་སྨྲ་དཀའ། །བདག་ཕྱིར་གཞན་ཡང་སྤང་བ་མེད། །མིང་ལས་བཟློག་པའི་དོན་ལ་མེད། །ཐབས་ཀྱི་རང་བཞིན་ལུས་གྲོལ་ན། །རྩ་རྣམས་སྤྲུལ་སྐུས་བུམ་དབང་<milestone unit="line" n="494.2"/>རྫོགས། །སྔགས་ཀྱི་ཡི་གེ་ལོངས་སྤྱོད་གསང་། །ཁམས་ཀྱི་བདུད་རྩིས་ཤེས་རབ་ཆོས། །སྐུ་གསུམ་མི་ཟད་རྒྱན་འཁོར་ལོ། །སྐུ་ཡི་མི་ཟད་རྒྱན་གྱི་འཁོར། །སྐུ་ཡི་གསང་བ་བསམ་མི་ཁྱབ། །ཐམས་ཅད་པ་ཡི་སྐུར་<milestone unit="line" n="494.3"/>བརྗོད་པ། །ངེས་མེད་ཀུན་ཁྱབ་ཆོས་ཀྱི་སྐུ། །དངོས་གཉིས་བདེ་གཤེགས་ལོངས་སྤྱོད་སྐུ། །ཅིར་ཡང་སྤྲུལ་པས་སྤྲུལ་པའི་སྐུ། །ཡུལ་མེད་རང་གསལ་མངོན་བྱང་སྐུ། །སོ་སོ་དབྱེར་མེད་རྡོ་རྗེའི་སྐུ། །གསུང་གི་མི་ཟད་<milestone unit="line" n="494.4"/>རྒྱན་འཁོར་ནི། །གསུང་གི་གསང་བ་བསམ་མི་ཁྱབ། །ཐམས་ཅད་པ་ཡི་གསུང་ཡིན་ཏེ། །སྐྱེ་མེད་དོན་དང་དགོངས་པ་བརྡའ། །ཚངས་པའི་གསུང་དང་རིག་བྱིན་རླབས། །འཇིག་མེད་དབྱེར་མེད་རྡོ་རྗེའི་<milestone unit="line" n="494.5"/>གསུང་། །ཐུགས་ཀྱི་མི་ཟད་རྒྱན་འཁོར་ནི། །ཐུགས་ཀྱི་གསང་བ་བསམ་མི་ཁྱབ། །ཐམས་ཅད་པ་ཡི་ཐུགས་ཡིན་ཏེ། །བདེ་ཆེན་ཐུགས་དང་རྣམ་མི་རྟོག །འགྲོ་བ་སྒྲོལ་དང་རྣམ་མཁྱེན་མཆོག །དབྱེར་མེད་རྡོ་<milestone unit="line" n="494.6"/>རྗེའི་ཐུགས་ཡིན་ནོ། །སྐུ་ཡི་ཁྱད་པར་ལས་བྱུང་བ། །ཡོན་ཏན་ཕྲིན་ལས་སྣང་བ་ནི། །སྐུ་དང་གསུང་དང་ཐུགས་དང་གསུམ། །མི་ཟད་རྒྱན་གྱི་འཁོར་ལོར་གནས། །ཞེས་གསུངས་སོ། །ཁྲོ་བོའིལྷརྒྱུདཆེནཔོལས།</p></div1>
        </body>
    </text>
</TEI.2>