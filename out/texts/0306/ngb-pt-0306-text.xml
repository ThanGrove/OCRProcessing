<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0306-text.xml">
    <teiHeader lang="tib">
        <fileDesc>
            <titleStmt>
                <title><!--thams cad bdud rtsi lnga'i rang bzhin dngos grub chen po nye ba'i snying po'i mchog_/-->ཐམས་ཅད་བདུད་རྩི་ལྔའི་རང་བཞིན་དངོས་གྲུབ་ཆེན་པོ་ཉེ་བའི་སྙིང་པོའི་མཆོག །</title>
            </titleStmt>
            <publicationStmt lang="eng">
                <idno type="thdl">ngb-pt-0306-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=593.1; end=609.6--><milestone unit="page" n="593"/><milestone unit="line" n="593.1"/>༄༅། །པ་དང་། ཆོས་དཔེ་འཚོང་བར་བྱེད་པ་དང་། མན་ངག་ཟང་ཐལ་དུ་སྨྲ་བ་དང་། ལྟ་བ་ལ་གདེང་མེད་པ་དང་། སྤྱོད་པས་མ་ཟིན་པ་དང་། སྒྲུབ་པའི་གཞུང་མ་ཚུགས་པ་དང་། ཐོ་ཅོ་དང་། ར་བོ་ཤ་བྱེད་པ་<milestone unit="line" n="593.2"/>དང་། རང་ཆེན་དང་། ང་བོ་དང་། ངོམས་སྐྱེན་བྱེད་པས་རྒྱུན་འདི་བཅངས་ཀྱང་སེང་གེའི་འོ་མ་དང་འདྲ་སྟེ། བདག་ཕུང་གཞན་བརླག །སྙིང་འགས། མཛེ་དང་ནད་ཀྱི་བསྐལ་པ་འབྱུང་། འབྲས་བུ་མནར་མེད་<milestone unit="line" n="593.3"/>སྐྱེ་དེསྟེསེང་ཏེང་ངངལེང་ངཚོ་མིངལེསྟེང་<milestone unit="line" n="593.4"/>པར་ ་བའ། ། ་བས་གསང་ ། མས་ཀྱ་གཏར་དུ་སྦས་ ། དཀྱལ་འཁར་གསུམ་གྱ་ཐག་ ར་གཅག་ཏུ་ལ་བཟླའ། །བདུད་རྩ་ལས་རྒྱ་མ ་ལས། སྣད་ ན་ལ་གསང་བའ་ འུ་ ་ཉ་ཤུ་པའ།། །།བདུད་<milestone unit="line" n="593.5"/>ངཚོའིཅེ་་ངཎྜངམི་ང་སྣྲོཙྭ་ངཔེ་ཞིརྙེ<milestone unit="line" n="593.6"/>རྩ་ལས་རྒྱ་མ ་རྒྱུད་ ས་བྱ་བ་རྫགས་ས།། །།རྒྱ་གར་གྱཔ་་ཏ་བ་མ་ལ་ ་ཏྲ་དང་བད་ཀྱ་ལ ་བ་གཉགས་ ་ན་ཀུ་མྱ་རས་བསྒྱུར་བའ།། རྒྱུདའདཡངད གཅགཔལསབསྡུསག མ ད །<milestone unit="page" n="594"/><milestone unit="line" n="594.1"/>༄༅། །རྒྱ་གར་སྐད་དུ་སརྦ་པརྩི་ཨ་མྲི་ཏ་བྷ་བ་མ་ཧྭ་སིརྙི་ཨུ་པཙྭ་ད་ཡོཏི་མ། །བོད་སྐད་དུ། ཐམས་ཅད་བདུད་རྩི་ལྔའི་རང་བཞིན་དངོས་གྲུབ་ཆེན་པོ་ཉེ་བའི་སྙིང་པོའི་མཆོག །བཅོམ་ལྡན་འདས་དཔལ་ཀུན་ཏུ་<milestone unit="line" n="594.2"/>བཟང་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་དཔལ་ཀུན་ཏུ་བཟང་པོ། ཀུན་རིག་ཆོས་ཀྱི་རྗེ་དཔལ་ཆེན་པོ་ཤི་ཧེ་རུ་ཀ་སྦི་ར་མ་ཏི་དེ་གསང་བ་མཆོག་གི་དཀྱིལ་<milestone unit="line" n="594.3"/>འཁོར་ན། རིགས་ལྔའི་འཁོར་ཚོགས་རྒྱ་མཚོ་དང་བཅས་པ་དང་། ལྷ་དང་ཀླུ་དང་མིའི་རིག་འཛིན་རྣམས་དང་ཐབས་ཅིག་ཏུ་བཞུགས་ཏེ། ཉན་ཐོས་དང་། བྱང་ཆུབ་སེམས་དཔའི་དགེ་འདུན་ནི་མིང་ཡང་མི་གྲག་པའི་<milestone unit="line" n="594.4"/>ནང་དུ། གསང་སྔགས་ཀྱི་སྙིང་པོ། །བདུད་རྩིའི་མཆོག་བཅུད་དུ་བྱ་བའི་ལྟ་བ་དང་། མན་ངག་བསྒོམ་པ་དང་། བསྒྲུབ་པ་དམ་ཚིག་རྣམས་བསྡུས་ཏེ་གསུངས་སོ། །དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། གླིང་<milestone unit="line" n="594.5"/>གཞིའི་ལེའུ་སྟེ་དང་པོའོ།། །།དེ་ནས་བྱང་ཆུབ་སེམས་དཔའ་ཕྱག་ན་རྡོ་རྗེ་དང་། འཇམ་དཔལ་གཞོན་ནུས་བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ནས། གསང་སྔགས་སྙིང་པོ་ལྟ་བའི་<milestone unit="line" n="594.6"/>དོན། །བླ་ན་མེད་པ་བསྟན་དུ་གསོལ། །དེ་སྐད་ཅེས་ནི་གསོལ་པ་དང་། །བཅོམ་ལྡན་འདས་ནི་ཀུན་བཟང་གིས། །ལྟ་བ་རྒྱ་མཚོའི་ནང་ནས་ཀྱང་། །གསང་སྔགས་གསང་བའི་སྙིང་པོ་གཅིག །ལྟ་བ་བླ་ན་མེད་པ་<milestone unit="page" n="595"/><milestone unit="line" n="595.1"/>༄༅། །བསྟན་། །བརྒྱད་ཁྲི་བཞི་སྟོང་བསམ་ཡས་ཀྱང་། །སྡེ་སྣོད་གསུམ་དང་ཐེག་པ་དགུ། །རྫོགས་ཆེན་ཨ་ཏི་ཡོ་གར་འདུས། །ཨ་ཏི་ཡོ་གའི་ལྟ་བ་ནི། །ལྟ་བ་ཀུན་དང་བྲལ་བ་ཡི། །ཡང་དག་དོན་ལ་ལྟ་བ་<milestone unit="line" n="595.2"/>དེ། །ཀུན་བྲལ་ཅི་ཡང་མ་སྤངས་པ། །རྫོགས་པ་ཆེན་པོའི་ལྟ་བ་ཡིན། །སྣང་དང་སྲིད་པས་བསྡུས་པ་དང་། །འབྱུང་བ་ལྔ་ལ་སོགས་པ་ཀུན། །ནམ་མཁའ་བཞིན་ཏེ་ཀུན་ལ་ཁྱབ། །ནམ་མཁའ་ཡེ་ནས་འགྱུར་བ་<milestone unit="line" n="595.3"/>མེད། །དུས་གསུམ་སངས་རྒྱས་ཐམས་ཅད་དང་། །མཐའ་ཡས་སེམས་ཅན་མ་ལུས་ཀུན། །སེམས་སུ་འདུས་ཤིང་སེམས་སུ་ཁྱབ། །སེམས་ལ་ཡེ་ནས་སྐྱེ་ཤི་མེད། །ཕྱི་ནང་སྣོད་བཅུད་མ་ལུས་དང་། །མཚན་མར་སྣང་<milestone unit="line" n="595.4"/>བ་ཐམས་ཅད་ཀུན། །ཆོས་ཀྱི་དབྱིངས་སུ་འདུས་ཤིང་ཁྱབ། །དབྱིངས་ལས་འགྱུར་བ་ཡེ་ནས་མེད། །དབང་པོ་སྤྱོད་ཡུལ་གྱུར་པ་དང་། །གཟུགས་སུ་སྣང་བ་ཐམས་ཅད་ཀུན། །ཡེ་ཤེས་སྐུ་ཡི་ཕྱག་རྒྱར་སྣང་། །སྐུ་ནི་ཡེ་<milestone unit="line" n="595.5"/>ནས་སྐྱེ་འཇིག་མེད། །སེམས་ཅན་སྐད་དང་སྒྲ་ལ་སོགས། །བདེ་གཤེགས་མ་ལུས་གསུང་དག་ཀྱང་། །བྱ་བས་མ་བསྒྲུབས་རང་བྱུང་གསུང་། །གསུང་ལ་མཚན་མ་ཡེ་ནས་མེད། །སེམས་ཅན་འཁྲུལ་པའི་བློ་དག་<milestone unit="line" n="595.6"/>ཀྱང་། །རིག་པ་རྙེདཔའིབདེགཤེགསཀུན། །བྱང་ཆུབ་སེམས་སུ་རོ་གཅིག་པས། །སེམས་ལ་ཡེ་ནས་སྨོད་དུ་མེད། །སྐུ་དང་རྒྱན་དང་འཁོར་ལོ་ཡང། །ལུངཆེནཟབམོའིནང་ན་གསལ། །རིགས་བཞིའི་ནང་དུ་<milestone unit="page" n="596"/><milestone unit="line" n="596.1"/>འཁོར་བ་ཡང་། །ཡེ་ནས་སངས་རྒྱས་དེ་ལས་མེད། །མེད་ཅེས་བྱ་བ་སྟོང་པ་ལས། །སྟོང་པ་ཉིད་དུ་རྣམ་དག་པ། །ཆོས་ཀྱི་སྐུ་ཞེས་དེ་ལ་བྱ། །དེ་ལ་གཟུང་ཞིག་གདགས་སུ་མེད། །བྱང་ཆུབ་སེམས་འདི་ཀུན་ཏུ་<milestone unit="line" n="596.2"/>དག །རྫོགས་པའི་ཡེ་ཤེས་བདེ་ཆེན་ཉིད། །མ་ལུས་མཐའ་དག་ཉིད་ཀྱི་རྒྱ། །ཡེ་ནས་བྱར་མེད་བྱ་མི་དགོས། །དངོས་གྲུབ་ཆེན་པོ་ཉེ་བའི་སྙིང་པོ་རྒྱུད་ལས། ལྟ་བ་རྒྱ་མཚོའི་ལེའུ་སྟེ་གཉིས་པའོ།། །།དེ་ནས་ཡང་<milestone unit="line" n="596.3"/>བྱང་ཆུབ་སེམས་དཔའ་ཕྱག་ན་རྡོ་རྗེ་དང་འཇམ་དཔལ་གཞོན་ནུས་བཅོམ་ལྡན་འདས་ཀུན་རིག་ཆོས་ཀྱི་རྗེ་ལ་ཕྱག་བཙལ་ནས། གསང་སྔགས་སྙིང་པོ་མན་ངག་དོན། །བླ་ན་མེད་པ་བསྟན་དུ་གསོལ། །དེ་སྐད་ཅེས་ནི་<milestone unit="line" n="596.4"/>གསོལ་པ་དང་། །བཅོམ་ལྡན་ཀུན་རིག་ཆོས་ཀྱི་རྗེ། །མན་ངག་རྒྱ་མཚོའི་ནང་ནས་ཀྱང་། །གསང་སྔགས་གསང་བའི་མན་ངག་གཅིག །མན་ངག་བླ་ན་མེད་པ་བསྟན། །སེམས་ཉིད་སངས་རྒྱས་ཡིན་པ་ལ། །སངས་<milestone unit="line" n="596.5"/>རྒྱས་གཞན་ནས་བཙལ་དུ་མེད། །སངས་རྒྱས་ཡེ་ནས་མ་བྱུང་བས། །དུས་གསུམ་རྟག་ཏུ་འགྱུར་བ་མེད། །སེམས་ཉིད་གདོད་ནས་མ་བྱུང་བས། །དུས་གསུམ་རྟག་ཏུ་འགྱུར་བ་མེད། །སེམས་ཉིད་རྒྱུ་ལས་མ་སྐྱེས་<milestone unit="line" n="596.6"/>པས། །འབྱུང་བ་ལྔ་ལ་རག་མ་ལུས། །སེམས་ཉིད་མངོན་དུ་མི་སྣང་བས། །དངོས་པོ་ཀུན་གྱི་དོན་དང་བྲལ། །སེམས་ལ་མཐའ་དབུས་མེད་པ་ཡིས། །ཕྱོགས་དང་རིས་སུ་གདགས་པ་མེད། །སེམས་ལ་ཁ་དོག་མ་གྱུར་<milestone unit="page" n="597"/><milestone unit="line" n="597.1"/>༄༅། །པས། །ཚིག་ཏུ་གདགས་པའི་རྟེན་དང་བྲལ། །སེམས་ལ་མུན་པས་མི་བསྒྲིབ་པས། །ཡེ་ནས་སྣང་བ་རང་ལ་གནས། །སེམས་ཀྱི་རིག་པའི་སྤྱན་ཡིན་པས། །ཐམས་ཅད་མ་གཟིགས་གཅིག་ཀྱང་<milestone unit="line" n="597.2"/>མེད། །སེམས་ཉིད་ནམ་མཁའི་རང་བཞིན་ལས། །ཕྱི་ནང་སྣོད་བཅུད་ཀུན་ལ་ཁྱབ། །སེམས་ཉིད་ཡེ་ནས་སངས་རྒྱས་པས། །ཐམས་ཅད་ཀུན་གྱི་སྟོན་པ་ཡིན། །སྙིང་པོ་རིག་པའི་སྙིང་པོ་བས། །འཁོར་བའི་ནད་ཀྱི་<milestone unit="line" n="597.3"/>སྨན་དུ་ཆེ། །སེམས་ཉིད་བྷ་གའི་ཀློང་ཡངས་པས། །ཐམས་ཅད་འབྱུང་བའི་སྐྱེད་མོས་ཚལ། །སེམས་ལ་སྐྱོན་གྱིས་མ་གོས་པས། །རིག་པ་ཀུན་གཞིའི་གནས་སུ་དག །སེམས་ལ་སྐྱེ་ཤི་མེད་པ་ཡི། །ཆོས་སྐུ་མི་འགྱུར་<milestone unit="line" n="597.4"/>རྡོ་རྗེའི་སྐུ། །དེ་ཕྱིར་ནོར་བུ་རིན་པོ་ཆེ། །བཅང་བར་བདེ་ལ་འཁུར་བར་ཡང་། །སྦ་བར་སླ་ལ་དཀོར་དུ་ཆེ། །སེམས་ལས་མན་ངག་རྒྱ་མཚོ་འབྱུང་། །ཐམས་ཅད་མ་ལུས་སེམས་ཡིན་ཏེ། །སེམས་ལ་སྣང་ཞིང་སེམས་<milestone unit="line" n="597.5"/>ཀྱིས་བྱས། །སེམས་ལ་དངོས་པོ་མེད་པ་ལས། །སེམས་སུ་གསལ་ཞིང་སེམས་སུ་ཤེས། །དེ་ཕྱིར་གཉིས་མེད་ཤེས་པ་གཅེས། །གཉིས་མེད་ཤེས་པ་ཀློང་གྱུར་ན། །བདུད་རྩི་ཞེས་ནི་དེ་ལ་བྱའོ། །དངོས་གྲུབ་ཆེན་པོ་ཉེ་<milestone unit="line" n="597.6"/>བའི་སྙིང་པོའི་རྒྱུད་ལས། མན་ངག་རྒྱ་མཚོའི་ལེའུ་སྟེ་གསུམ་པའོ།། །།དེ་ནས་བྱང་ཆུབ་སེམས་དཔའ་ཕྱག་ན་རྡོ་རྗེ་དང་། འཇམ་དཔལ་གཞོན་ནུས་བཅོམ་ལྡན་འདས་བདེ་བ་ཆེན་པོ་ལ་ཕྱག་བཙལ་ནས།<milestone unit="page" n="598"/><milestone unit="line" n="598.1"/>གསང་སྔགས་སྙིང་པོ་བདེ་བའི་དོན། །བླ་ན་མེད་པ་བསྟན་དུ་གསོལ། །དེ་སྐད་ཅེས་ནི་གསོལ་པ་དང་། །བཅོམ་ལྡན་འདས་ནི་བདེ་ཆེན་པོས། །བསྒོམ་པ་རྒྱ་མཚོའི་ནང་ནས་ཀྱང་། །གསང་སྔགས་གསང་བའི་བསྒོམ་<milestone unit="line" n="598.2"/>པ་གཅིག །བསྒོམ་པ་བླ་ན་མེད་པ་བསྟན། །བསྒོམ་པ་བསམ་གྱིས་མི་ཁྱབ་གྲངས་ལས་འདས། །བསམ་གཏན་བྱང་ཆུབ་དོན་ལ་གང་འཇུག་པ། །བསྒོམ་མོ་སྙམ་པའི་ནད་ཀྱིས་ཟིན་ཏ་རེ། །སྟོན་པས་བསྟན་པའི་<milestone unit="line" n="598.3"/>ལུང་ལ་མཐའ་དཔྱོད་པ། །མཚན་མའི་རྣམ་རྟོག་དྲན་དུ་གྱུར་ཏ་རེ། །བདེ་གཤེགས་ཡུལ་ནི་ཚིག་གི་མཚོན་དུ་མེད། །སངས་རྒྱས་ཡུལ་དུ་བལྟས་པ་འཁྲུལ་པའི་ལམ། །བསྒོམ་དུ་མེད་པའི་ལྟ་བ་ལ། །ཡེངས་པ་མེད་<milestone unit="line" n="598.4"/>པའི་བློ་གཅིག་གཞག །སྣང་བ་མེད་པའི་ཆོས་ཉིད་ལ། །མ་བཙལ་བཞག་ན་བསྒོམ་པ་ཡིན། །དེ་དང་དེར་ནི་རྣམ་བཙལ་ན། །དེ་ལས་དེ་བཞིན་མི་འབྱུང་སྟེ། །སྐྱེ་བ་མེད་པའི་དབྱིངས་ཉིད་ལ། །འཆི་བ་མེད་པའི་བློ་<milestone unit="line" n="598.5"/>གཞག་པ། །འདུ་འབྲལ་མེད་པའི་རང་བཞིན་ལ། །བཏང་སྙོམས་ཆེན་པོའི་བློ་གཞག་སྟེ། །ཆགས་སྡང་མེད་པའི་བདེ་བྱམས་པ། །སྤང་ལེན་མེད་པའི་ཤེས་རབ་གཞག །གཞི་རྩ་མེད་པའི་བློ་ཡངས་སུ། །ཁྱབ་བརྡལ་<milestone unit="line" n="598.6"/>ཆེན་པོའི་ཡེཤེས་གཞག །ཡེ་ནས་རངབྱུངཆེནཔོལ། །བརྗེདཔ་མེད་པའི་ཏིང་འཛིན་གཞག །ཐོགས་པ་མེད་པའི་དབྱིངས་ཉིད་ལ། །དམིགས་པ་མེད་པའི་དོན་གཅིག་གཞག །ཡུལ་དུ་སྣང་བ་ཡུམ་གྱི་ཀློང་། །རིག་<milestone unit="page" n="599"/><milestone unit="line" n="599.1"/>༄༅། །པར་སྣང་བ་ཡབ་ཀྱི་མཁའ། །མཁའ་ཀློང་གཉིས་སུ་ཐམས་ཅད་ཆུབ། །དེ་ལ་དཔེ་ཡིས་མཚོན་དུ་མེད། །དེ་ལ་ཚིག་གིས་མཚོན་དུ་མེད། །དེ་ཕྱིར་དུས་གསུམ་སངས་རྒྱས་ཀྱིས། །བཙལ་ཡང་རྒྱལ་བས་<milestone unit="line" n="599.2"/>མི་རྙེད་དེ། །བདེ་གཤེགས་ཀུན་གྱིས་གཟིགས་པ་དཀོན། །དངོས་གྲུབ་ཉེ་བའི་སྙིང་པོའི་རྒྱུད་ལས། བསྒོམ་པ་རྒྱ་མཚོའི་ལེའུ་སྟེ་བཞི་པའོ།། །།དེ་ནས་བྱང་ཆུབ་སེམས་དཔའ་ཕྱག་ན་རྡོ་རྗེ་དང་འཇམ་དཔལ་<milestone unit="line" n="599.3"/>གཞོན་ནུས་བཅོམ་ལྡན་འདས་དཔལ་ཧེ་རུ་ཀ་ལ་ཕྱག་བཙལ་ནས། གསང་སྔགས་སྙིང་པོ་བསྒྲུབ་པའི་དོན། །དངོས་གྲུབ་ཤིན་ཏུ་ཉེ་བའི་ཐབས། །ཚིག་དོན་གསལ་བར་བྱ་བ་དང་། །མ་ནོར་རིམ་པ་བསྟན་དུ་<milestone unit="line" n="599.4"/>གསོལ། །དེ་སྐད་ཅེས་ནི་གསོལ་པ་དང་། །བཅོམ་ལྡན་འདས་དཔལ་ཧེ་རུ་ཀས། །བསྒྲུབ་པ་རྒྱ་མཚོའི་ནང་ནས་ཀྱང་། །དངོས་གྲུབ་ཤིན་ཏུ་ཉེ་བའི་ཐབས། །རིམ་པར་སྦྱར་ཏེ་བཤད་པར་བྱའོ། །སྣང་སྲིད་ཐམས་ཅད་<milestone unit="line" n="599.5"/>ཆོས་སྐུ་ཐིག་ལེའི་ངང་། །སྣོད་བཅུད་མ་ལུས་བདུད་རྩིར་གནས་བཞིན་དུ། །འགྲོ་བའི་རྣམ་པར་རྟོག་པའི་བག་ཆགས་ཀྱིས། །བསྐལ་པ་རྒྱ་མཚོར་འཁོར་ཞིང་འཁྱམས་པ་རྣམས། །ཡང་དག་ངེས་པའི་དོན་ལ་གཟུད་པ་<milestone unit="line" n="599.6"/>དང་། །ཐེག་ཆེན་བྱང་ཆུབ་དོན་ལ་དགོད་པའི་ཕྱིར། །དུས་གསུམབདེགཤེགསརྒྱལབ་རྒྱ་མཚོ་ལས། །ར་སྭ་ཡ་ནའི་རིག་འཛིན་སྲུང་མ་རྣམས། །གཉིས་མེད་བྱང་ཆུབ་སེམས་ལ་གཅིག་པའི་ཕྱིར། །གསང་མཆོག་<milestone unit="page" n="600"/><milestone unit="line" n="600.1"/>བདུད་རྩི་ཆེན་པོའི་སྒྲུབ་ཐབས་བཤད། །དང་པོ་དངོས་གྲུབ་བསྒྲུབ་པའི་གཞི། །བླ་མ་དབང་ཐོབ་གདེང་ལྡན་ལ། །དབང་དང་དམ་ཚིག་ཚུལ་བཞིན་བླང་། །ཚུལ་རིག་གོམས་པའི་རྣལ་འབྱོར་པས། །ཕུན་སུམ་ཚོགས་<milestone unit="line" n="600.2"/>པ་ལྔ་ལྡན་པས། །བསོད་ནམས་ཚོགས་ནི་ཅི་ནུས་བསགས། །མགྲོན་རྣམས་རིམ་པར་མཆོད་པ་དང་། །མགོན་པོ་གནས་པའི་རྟེན་གཞི་ལ། །མཆོད་དེ་ཕྱི་མཚམས་བསྲུང་བར་བཅོལ། །དེ་ནས་ཕྱི་རོལ་འདོམ་གང་<milestone unit="line" n="600.3"/>དུ། །ཡ་མ་དམ་སྲི་བཀུག་ལ་མནན། །སྒོ་ལ་ཆོས་ཀྱི་རྒྱལ་པོ་བྲི། །མཆོད་དེ་བར་མཚམས་བསྲུང་བར་བཅོལ། །དུར་ཁྲོད་བདག་པོ་མ་ཏྲ༷་ནི། །ཐལ་བ་དག་ལས་གཟུགས་བྱས་ལ། །བདག་ཉིད་ཆེ་མཆོག་སྨུག་ནག་<milestone unit="line" n="600.4"/>འབར། །བཞི་བཅུ་རྩ་གཉིས་ཕྱག་མཚན་ནས། །ཕྲ་མེན་འབར་བ་གསལ་བ་ཡི། །དུར་ཁྲོད་བདག་པོ་བཀུག་ནས་བསད། །སྤར་དང་གཞལ་ཡས་ཁང་སྒོ་བསྲུང་། །ཅི་རིགས་པ་ཡི་ཕྲིན་ལས་བྱ། །ཡིད་འོང་གནས་སུ་<milestone unit="line" n="600.5"/>དེ་དམིགས་ལ། །བྱིན་བརླབ་མཚམས་གཅད་བསྲེ་བསྣན་བྱ། དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། བསྒྲུབ་པ་ལ་འཇུག་པའི་ལེའུ་སྟེ་ལྔ་པའོ།། །།དེ་ནས་ཡང་དག་བཤད་བྱ་སྟེ། །དཀྱིལ་འཁོར་<milestone unit="line" n="600.6"/>འདོམ་གང་གྲུ་བཞི་ལ། །བདུད་རྩི་ལྔ་ཡི་སྐྱང་ནུལ་བྱ། །བདག་དང་གསང་ཡུམ་ཤེས་རབ་མས། །ཐིག་གི་ཆོ་ག་བརྩམ་པ་ནི། །མཎྜལ་བརྒྱད་པའི་ཐིག་ཏུ་གདབ། ཡེ་ཤེས་ལྔ་ཡི་ཚོན་གྱིས་དགབ། །རང་བྱུང་གདོད་<milestone unit="page" n="601"/><milestone unit="line" n="601.1"/>༄༅། །ནས་དག་པ་ཡི། །རྩ་བརྒྱད་སྟོང་ལས་སྦྱར་བའི་སྨན། །ར་སྭ་ཡ་ན་ལ་སོགས་རྫས། །རིགས་ལྔ་དམ་ཚིག་ལྔ་ཡི་དངོས། །ཡེ་ཤེས་ལྔ་རྫོགས་གྲུབ་པའི་རྫས། །སྣོད་དང་བཅུད་དུ་བཅས་པ་<milestone unit="line" n="601.2"/>རྣམས། །དཀྱིལ་འཁོར་ཆེན་པོའི་གནས་སུ་དགོད། །སྣང་བ་ཆེན་པོ་ཤར་བར་དགྲམ། །དཀྱིལ་འཁོར་རྒྱན་རྫས་ཁྲིམས་པ་དང་། །རྣལ་འབྱོར་ཕོ་མོར་རྟགས་བཏབ་སྟེ། །སོ་སོའང་གྲལ་ལ་འཁོད་ནས་ནི། །བསྒྲུབ་པ་<milestone unit="line" n="601.3"/>ཚུལ་བཞིན་བྱ་བ་ལ། །ཁྲོལ་བུ་བཏག་བཙག་ཕྱེ་མ་དང་། །གོང་བུ་ལྡེ་གུ་སྐྱོ་མ་དང་། །རིལ་བུ་བྱས་ཏེ་མཐའ་རུ་དབྱུང་། །དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། བསྒྲུབ་པ་ཚུལ་བཞིན་དུ་བྱ་བའི་ལེའུ་སྟེ་དྲུག་<milestone unit="line" n="601.4"/>པའོ།། །།དེ་ནས་ཡང་དག་བཤད་བྱ་བ། །ར་སྭ་ཡ་ན་ཏ་ན་ཛ་ཡ་ལ། །དྲང་སྲོང་ཚེ་ཡི་སྒྲུབ་ལུགས་འདི། །མཁས་པས་རིག་པ་རྫོགས་པ་དང་། །ཕྱག་རྒྱ་བཞི་ལྡན་བདུད་བཞི་བཅོམ། །དུག་གསུམ་གསད་དེ་<milestone unit="line" n="601.5"/>གཡང་ས་བཅད། །ཚེ་ལ་དབང་བའི་རྣལ་འབྱོར་དེ། །ལམ་ལྔ་ས་བཅུ་མཐར་དབྱུང་ཕྱིར། །ཕྱི་ནང་སྨན་རྫས་བསགས་ཤིང་དབྱེ། །དངོས་གྲུབ་རྫས་ཀྱི་དཀྱིལ་འཁོར་དུ། །རྣལ་འབྱོར་དབང་ཕྱུག་ཆེན་པོ་ཡིས། །དམ་པ་<milestone unit="line" n="601.6"/>དེ་ཉིད་གསང་ཆེན་གྱི། །རིགས་བརྒྱ་རིགས་ལྔ་རིགས་གཅིག་གིས། །རྒྱུད་དྲུག་སེམས་ཅན་ཀུན་སྒྲོལ་ཕྱིར། །སྦྱང་བ་དམ་པ་མཆོག་ཏུ་བྱ། །སྦྱོར་སྒྲོལ་དོན་རྟོགས་མཆོད་པ་ཡིས། །རྒྱལ་བ་མཉེས་པ་མཆོག་ཏུ་<milestone unit="page" n="602"/><milestone unit="line" n="602.1"/>བྱ། །ཀུན་གྱིས་མཐུན་པར་བསྒོམ་བྱ་བ། །དེ་བཞིན་ཉིད་དང་ཀུན་ཏུ་སྣང་། །རྒྱུ་ཡི་ཏིང་འཛིན་འབྲས་བུ་ལས། །འབྱུང་ལྔ་གཞལ་ཡས་གདན་སྟེང་དུ། །ཞི་བའི་དུས་སུ་རྡོ་རྗེ་སེམས། །བཞི་བཅུ་རྩ་གཉིས་དཀྱིལ་འཁོར་<milestone unit="line" n="602.2"/>བསྐྱེད། །ཡེ་ཤེས་དཀྱིལ་འཁོར་སྤྱན་དྲང་མཆོད། །ཚངས་དང་དྲང་སྲོང་ལ་སོགས་རྣམས། །སྤྱན་དྲང་རྟོག་པ་བཟློག་བྱས་ཏེ། །རོལ་མོ་གླུ་དབྱངས་མང་པོས་བསྟིམ། །སྨན་རྣམས་ལྷ་རུ་མོས་བསྐྱེད་ནས། །འོད་ཟེར་<milestone unit="line" n="602.3"/>འཕྲོ་འདུའི་སྦྱོར་བ་དང་། །ར་སྭ་ཡ་ནའི་སྔགས་ཀྱི་སྦྱངས། །རིམ་གྱིས་དཀྱིལ་འཁོར་བསྡུས་ནས་ནི། །དེ་ཉིད་རིགས་ལྔའི་དཀྱིལ་འཁོར་གསལ། །དཔའ་བོ་འབྲུ་ལྔའི་སྔགས་ཀྱིས་སྦྱངས། །ཡེ་ཤེས་དཀྱིལ་འཁོར་<milestone unit="line" n="602.4"/>དབབ་བྱ་སྟེ། །རྟ་མགྲིན་ཕྱག་རྒྱ་བཅིངས་ནས་ནི། །རྡོ་རྗེ་སེམས་དཔའ་ཉིད་དུ་བསྡུ། །རྡོ་རྗེ་སེམས་དཔའི་སྔགས་ཀྱིས་སྦྱངས། །སྦྱོར་བའི་ཆོ་ག་བརྩམ་པར་བྱ། །ལྷ་མོ་བཅུ་དྲུག་བསྙེན་པས་སྦྱར། །དེ་ལྟར་ཁྲོལ་བུ་<milestone unit="line" n="602.5"/>འབྱོངས་པ་དང་། །དབང་དང་དངོས་གྲུབ་བསྡུ་བར་བྱའོ། །དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། སྨན་ཁྲོལ་བུ་བསྒྲུབ་པའི་ལེའུ་སྟེ་བདུན་པའོ།། །།དེ་ནས་ཡང་དག་བཤད་བྱ་སྟེ། །དཀྱིལ་འཁོར་ཆེན་<milestone unit="line" n="602.6"/>པོའི་ཤར་ཕྱོགས་སུ། །རྣལ་འབྱོར་ཕོ་མོ་མཚན་མས་གདབ། །མཚམས་ནི་དྲག་ཏུ་གཅད་པར་བྱ། །ཐབས་དང་ཤེས་རབ་ཟུང་ཡ་བཞི། །འབར་བའི་དཀྱིལ་འཁོར་གསལ་བྱ་བ། །ཆེ་མཆོག་ཕྱག་མང་བསྣམས་པ་<milestone unit="page" n="603"/><milestone unit="line" n="603.1"/>༄༅། །ནི། །བཞི་བཅུ་རྩ་གཉིས་ལྷ་རྣམས་གསལ། །ཁྲོ་བོ་ཡབ་ཡུམ་འཁོར་དང་བཅས། །གཏན་གཏུན་ཐབས་དང་ཤེས་རབ་གནས། །སྨན་རྣམས་ཧ་ནའི་སྔགས་ཀྱིས་བཏབ། །ལྷོ་ཡི་ཕྱོགས་སུ་བཙག་བྱ་<milestone unit="line" n="603.2"/>སྟེ། །ཕྱེ་མ་དར་ཚགས་ནང་ནས་དབྱུང་། །ཧོ་ས་མ་ཡའི་སྔགས་ཀྱིས་བཙག །ཕྱེ་མའི་མཆོག་ཏུ་གྱུར་པ་དང་། །གསང་བ་མཆོག་གི་དཀྱིལ་འཁོར་བྲི། །ཁྲོ་བདག་བཛུ་ཧེ་རུ་ཀ །ལྔ་བཅུ་རྩ་བརྒྱད་དཀྱིལ་འཁོར་<milestone unit="line" n="603.3"/>གསལ། །ཡི་གེ་དགུ་ཡི་སྔགས་ཀྱིས་སྦྱང་། །འབྲས་བུ་ལྔ་བསྒྲལ་བདུད་རྩི་དང་། །ནུབ་ཀྱི་ཕྱོགས་སུ་སྦལ་བྱ་སྟེ། །བཀྲ་ཤིས་ཡུམ་གྱིས་དབྱངས་བླངས་ནས། །མུ་ས་ལ་ཡི་སྔགས་ཀྱིས་སྦལ། །ལས་བཞིའི་ཧོམ་བྱ་མེད་<milestone unit="line" n="603.4"/>པར་སྦྱར། ཡེ་ཤེས་བདུད་རྩི་དབབ་བྱ་ཞིང་། །འཇིག་རྟེན་བདུད་རྩི་བསྡུ་བྱས་ལ། །བྷརྙ་ཁ་སྦྱར་ནང་དུ་གཞུག །རྟ་མགྲིན་རྒྱས་གདབ་དར་གྱིས་གྲིལ། །བདུད་རྩི་གོང་བུར་བྱས་ནས་ནི། །མཎྜལ་བདུན་པར་མངའ་<milestone unit="line" n="603.5"/>གསོལ་ཏེ། །བྱིན་བརླབས་དབང་བསྐུར་བརྟན་བྱས་ལ། །རྡོ་རྗེའི་གཟུངས་ཐག་སྐྱེད་ལ་གདགས། །གླུ་དང་གར་གྱིས་དགའ་བ་བསྐྱེད། །དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། སྨན་བཏག་བཙག་ཕྱེ་མ་<milestone unit="line" n="603.6"/>གོང་བུའི་ལེའུ་སྟེ་བརྒྱད་པའོ།། །།དེ་ནས་ཡང་དག་བཤད་བྱ་སྟེ། །བསྒྲུབ་མཆོག་ཤར་དུ་ཁ་བལྟས་ལ། །ཟླ་གམ་དམར་པོ་རྩིབས་བརྒྱད་ལ། །བདུད་རྩིའི་གོང་བུ་ལ་དམིགས་ནས། །དེབཞིནཀུནསྣངརྒྱུ<milestone unit="page" n="604"/><milestone unit="line" n="604.1"/>ལས་ནི། །སེམས་ཀྱི་དཀྱིལ་འཁོར་ཆགས་གྱུར་ཏེ། །ལྷ་བརྒྱད་གདན་ལ་ཧེ་རུ་ཀ །ཁྲོ་བདག་ཆེན་པོའི་ལུས་གཟུགས་ཏེ། །དགུ་དགུ་ཕྱག་ཀྱང་བཅོ་བརྒྱད་ལ། །གསང་བའི་ཡུམ་ཡང་ཡབ་དང་མཐུན། །གཉིས་སུ་མེད་<milestone unit="line" n="604.2"/>པའི་བྱང་སེམས་ལ། །སྤྲུལ་པ་ཁྲོ་བོའི་ཚོགས་བྱུང་སྟེ། །འཇིག་རྟེན་དྲེགས་པ་བཏུལ་ནས་ནི། །སླར་འདུས་ཕྱོགས་བཅུ་ཁྲོ་བོར་གྱུར། །དེ་སྟེང་རིགས་ལྔ་ཧེ་རུ་ཀ །དེ་སྟེང་ཁྲོ་མོ་གནམ་ཞལ་མ། །གསང་བའི་མཁའ་ལ་<milestone unit="line" n="604.3"/>དངོས་གྲུབ་རྫས། །རྟ་མཆོག་གསང་བའི་ཡུམ་དང་བཅས། །ཁྲོ་མོའི་སྟེང་དུ་ཧེ་རུ་ཀ །དབུ་དགུ་ཕྱག་ཀྱང་བཅོ་བརྒྱད་དེ། །ཞབས་ཀྱང་རྣམ་པ་བརྒྱད་དུ་བགྲད། །དབུ་མའི་ལྗགས་སྟེང་ཡེ་ཤེས་སེམས། །དང་པོ་རྡོ་རྗེ་<milestone unit="line" n="604.4"/>དུང་ཆེན་དཀྲུག །གཡས་འོག་སེམས་དཔའ་བརྒྱད་གསལ་ཏེ། །གཡོན་འོག་ན་ཡང་སེམས་མ་བརྒྱད། །ཏིང་འཛིན་དེ་ལྷར་གསལ་བ་དང་། །ཡེ་ཤེས་དཀྱིལ་འཁོར་སྤྱན་དྲངས་ཏེ། །མཆོད་པ་ལ་སོགས་ཅི་རིགས་<milestone unit="line" n="604.5"/>བྱ། །ཕྱག་རྒྱ་ཆེན་པོ་བཞི་དང་ལྡན། །འཇིགས་པའི་བདུད་བཞི་ཆོམ་པ་དང་། །གསང་བའི་དགྲ་གསུམ་གསོད་པ་ཡི། །དཀྱིལ་འཁོར་བདུན་དང་སྦྱོར་བ་བརྒྱད། །རྡོ་རྗེ་པདྨ་ག་པུར་ལྡན། །མཁའ་ལ་སེམས་ཕེབས་<milestone unit="line" n="604.6"/>འཕྲོས་པའི་ཚེ། །བྱང་ཆུབ་འཁོར་བ་མྱ་ངན་འདས། །ཛི་བྱུ་ན་དྭའི་གསེར་ལྟར་བསྟིམ། །ཨོ་ཨུ༷༷ཧཱུཾ༷་སརྦ་པརྩི་ཨ་མྲི་ཏ་ཧཱུཾ༷་སྙི༷༷ཐ། གུ་རྒྱ་ལག་གི་ཕྱག་རྒྱ་ཡིས། །གཞུངབཞིནབརྟནནསའཕྲོ་འདུ་བྱ། །ག་བུ་དགུ་རུ་འཕྲོ་<milestone unit="page" n="605"/><milestone unit="line" n="605.1"/>༄༅། །འདུ་ཡིས། །འགྲོ་དྲུག་གཡང་ས་གཅོད་པ་དང་། །མཛད་པ་བཅུ་གཉིས་མཐའ་རུ་དབྱུང་། །སྟོང་ཚིགས་མཆོད་བསྟོད་བསྐུལ་དབྱངས་དང་། །བསྐང་བཤགས་མཚམས་ལས་དྲག་པོ་ཡིས། །བར་ཆད་<milestone unit="line" n="605.2"/>བྱེད་པའི་མཉམ་ལེན་ཟློག །སྦྱོར་སྒྲོལ་མཆོད་པར་བར་མི་གཅད། །བྱིང་རྒོད་གཡེང་བའི་དབང་མི་གཏང་། །ནན་ཏན་གྱིས་ནི་བརྩོན་འགྲུས་བྱ། །རོལ་མོ་གླུ་བྲོ་མང་པོ་ཡིས། །སྨན་གྱི་རིག་འཛིན་སྲུང་མ་བསྐུ<milestone unit="line" n="605.3"/>ལ། །ཕྲིན་ལས་བཅོལ་ཞིང་བྱིན་བརླབ་བྱ། །རྟགས་ཆེན་བདུན་་པོ་བྱུང་བ་ན། །བདུད་རྩི་དབབ་ཅིང་བསྐྱིལ་བར་བྱ། །ཧ་ཡ་རྒི་བས་རྟག་ཏུ་བསྲུང་། །དངོས་གྲུབ་ཆེན་པོ་ཐོབ་བྱའི་ཕྱིར། །འདུས་པའི་རྣལ་འབྱོར་མ་<milestone unit="line" n="605.4"/>ལུས་ཀྱིས། །དད་པའི་སེམས་ཀྱིས་ཡོན་ཕུལ་ནས། །དངོས་གྲུབ་ཐོབ་ཕྱིར་གསོལ་བ་གདབ། །བདུད་རྩིའི་ཕོ་བྲང་ཆེན་པོ་ནི། །བླ་མའི་ཕྱག་ཏུ་བཞེས་ནས་ནི། །སྐུལ་ཚིག་དབྱངས་དང་ལྡན་པ་ཡིས། །ཕྱི་ནང་གསང་<milestone unit="line" n="605.5"/>དབང་རིམ་པར་བསྐུར། །དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། བདུད་རྩི་གོང་བུ་གཅིག་པ་སྒྲུབ་པའི་ལེའུ་སྟེ་དགུ་པའོ།། །།དེ་ནས་ཡང་དག་བཤད་བྱ་སྟེ། །བདུད་རྩི་རྒྱ་དགྲོལ་ཕྱེ་མར་གཞིབ། །བཀྲ་<milestone unit="line" n="605.6"/>ཤིས་མཚན་ལྡན་ཀ་བཱ་ལ། །གཅིག་ཏུ་དཔའ་བོའི་རོ་རྣམས་དང་། །གཉིས་སུ་མེད་པར་མཉམ་སྦྱར་ནས། །མཚམས་གཅད་དཀྱིལ་འཁོར་རྫོགས་བསྐྱེད་དེ། །ཡེ་ཤེས་དཀྱིལ་འཁོར་སྤྱན་དྲང་མཆོད། །དངོས་གྲུབ་<milestone unit="page" n="606"/><milestone unit="line" n="606.1"/>འདོད་པར་གསོལ་བ་གདབ། །སྟོང་ཚིགས་དབུལ་བཅས་འཛབ་བཟླས་ཏེ། །མཆོད་དེ་མཚམས་གཅད་དངོས་གྲུབ་བླང་། །དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། བདུད་རྩི་སྐྱོ་མ་སྒྲུབ་པའི་ལེའུ་སྟེ་བཅུ་<milestone unit="line" n="606.2"/>པའོ།། །།དེ་ནས་ཡང་དག་བཤད་བྱ་སྟེ། །བདག་དང་ཤེས་རབ་གསང་ཡུམ་ལས། །གཉིས་མེད་སྦྱོར་བའི་བྱང་སེམས་ལས། །བདུད་རྩི་ཕྱེ་མར་སྦྱར་བྱས་ལ། །བཀྲ་ཤིས་མཚན་ལྡན་ཀ་བཱ་ལར། །ལྡེ་གུ་བྱས་ཏེ་<milestone unit="line" n="606.3"/>མཎྜལ་སྟེང་། །ཡབ་ཡུམ་མཁའ་ལ་བཞག་ནས་ནི། །རིགས་ལྔའི་ཕྱག་རྒྱས་སྦྱང་བཅས་པས། །ཡེ་ཤེས་བདུད་རྩི་དབབ་བྱས་ཏེ། །གུ་རྒྱ་ལག་གི་པྱག་རྒྱ་ཡིས། །རྣལ་འབྱོར་ཕོ་མོ་མ་ལུས་པའི། །སྤྱི་བོ་ལྡེ་སྟེང་སྙིང་ག་<milestone unit="line" n="606.4"/>དག །ཡན་ལག་ཀུན་ཏུ་ཐིག་ལེ་བྱ། །རིགས་ལྔའི་ཚོམ་བུའི་དབང་བསྐུར་རོ། །དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། བདུད་རྩི་ལྡེ་གུ་སྒྲུབ་པའི་ལེའུ་སྟེ་བཅུ་གཅིག་པའོ།། །།དེ་ནས་ཡང་དག་<milestone unit="line" n="606.5"/>བཤད་བྱ་སྟེ། །མེ་ལོང་གཡའ་དག་གཉིས་བསགས་ཏེ། །མཚན་དགུ་ལྡན་པའི་ཤེས་རབ་མས། །མེ་ལོང་གཡའ་དག་གོང་མ་དེ། །རྣལ་འབྱོར་ཕོ་མོ་ཀུན་ལ་བསྟན། །མེ་ལོང་གཅིག་ཏུ་སྦྲང་རྩི་དང་། །བདུད་རྩི་ཕྱེ་མར་<milestone unit="line" n="606.6"/>སྦྱར་བྱས་ལ། །རིལ་བུ་སྲན་མ་མ་ཥ་ཙམ། །རྣལ་འབྱོར་རིལ་བུ་གསུམ་གསུམ་སྟེ། །ལུས་ངག་ཡིད་ལ་རེ་རེ་གཞག །ཨ་ཞེས་བྱ་བའི་མན་ངག་གིས། །ཐིག་ལེ་བྱང་ཆུབ་སེམས་ལུང་བསྟན། །ལམ་ལྔ་མཐར་ཕྱིན་<milestone unit="page" n="607"/><milestone unit="line" n="607.1"/>༄༅། །སེམས་དོན་ཏེ། །ཐིག་ལེ་བྱང་ཆུབ་སེམས་སུ་བརྟེན། །ཕ་རོལ་ཕྱིན་དྲུག་སོགས་པ་སྟེ། །རྫོགས་པ་ཨ་ཏིའི་དགོངས་པར་བསྟན། །འདའ་ཁ་མ་ཡི་མན་ངག་སྟེ། །མཉམ་པ་ཆེན་པོ་ཐིག་ལེ་ནི། །སྲོག་ཉིད་<milestone unit="line" n="607.2"/>རླུད་གི་རང་བཞིན་ཏེ། །ཕྱི་ནང་འགྲོ་བའི་རླུད་དང་ནི། །ཡིད་ཀྱི་རྣམ་ཤེས་བསྲེས་བྱས་ནས་། །ཕྱི་ནང་གཉིས་ལས་གཞན་དུ་ནི། །མི་འགྲོ་བ་ཡི་ཐིག་ལེ་ཉིད། །རྫོགས་པ་ཆེན་པོའི་མན་ངག་ཡིན། །དངོས་གྲུབ་ཆེན་པོ་<milestone unit="line" n="607.3"/>དེ་ལ་བྱའོ། །དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། བདུད་རྩི་རིལ་བུ་བྱ་བའི་བྱང་ཆུབ་སེམས་ཐིག་ལེ་སྒྲུབ་པའི་ལེའུ་སྟེ་བཅུ་གཉིས་པའོ།། །།དེ་ནས་ཡང་དག་བཤད་བྱ་སྟེ། །བདུད་རྩི་བདུད་རྩི་ཞེས་<milestone unit="line" n="607.4"/>བྱ་བ། །དུག་ལྔ་སྨན་དུ་བསྒྱུར་བ་སྟེ། །སྨན་ལྔ་ཡེ་ཤེས་སྒྲུབ་ཐབས་འདི། །རྣལ་འབྱོར་དངོས་གྲུབ་དབང་ཐོབ་ཕྱིར། །ངེས་པར་ནན་ཏུར་བསྐྱེད་དེ་གནང་། །དྲུག་པའི་རྟགས་མཐོང་དབང་བསྐུར་ཏེ། །དངོས་<milestone unit="line" n="607.5"/>གྲུབ་ཐབས་དང་འཛབ་བཟླས་དང་། །མཁའ་འགྲོ་བསྐྱང་དག་སྦྱིན་སྲེག་དང་། །གཏེར་སྦ་དགེ་བསྔོ་དཀྱིལ་འཁོར་བསྡུ། །ཡོན་དབུལ་གཏང་རག་མཚམས་གློད་ནས། །ཐིག་ལེའི་དོན་དང་ལྡན་པ་ཡིས། །ལྟ་བའི་མན་<milestone unit="line" n="607.6"/>ངག་བསྒོམ་པ་ཡིས། །གདེང་ལྡན་ཞག་གསུམ་གནས་བསྲུངས་ཏེ། །དེ་ལས་སྤྱོད་ལམ་ཤེས་པར་བྱ། །དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། ལས་ཀྱི་ལྷག་མ་བསྟན་པའི་ལེའུ་སྟེ་བཅུ་གསུམ་<milestone unit="page" n="608"/><milestone unit="line" n="608.1"/>པའོ།། །།དེ་ནས་ཡང་བྱང་ཆུབ་སེམས་དཔའ་ཕྱག་ན་རྡོ་རྗེ་དང་། འཇམ་དཔལ་གཞོན་ནུས་བཅོམ་ལྡན་འདས་སྦི་ར་མ་ཏི་ལ་ཕྱག་འཚལ་ནས། གསག་སྔགས་སྙིང་པོ་དམ་ཚིག་དོན། །བླ་ན་མེད་པ་བསྟན་དུ་<milestone unit="line" n="608.2"/>གསོལ། །དེ་སྐད་ཅེས་ནི་གསོལ་པ་དང་། །བཅོམ་ལྡན་སྙི་ར་མ་ཏི་ཡི། །དམ་ཚིག་རྒྱ་མཚོའི་ནང་ནས་ཀྱང་། །འབུམ་སྡེར་བསྟན་པ་ལྔ་རུ་བསྟན། །བདེ་གཤེགས་རིགས་ཀྱི་དམ་ཚིག་ནི། །འཁོར་ལོ་བསྐོར་ཞིང་དུག་<milestone unit="line" n="608.3"/>ལྔ་རྩད་གཅོད་པའོ། །རྡོ་རྗེ་རིགས་ཀྱི་དམ་ཚིག་ནི། །ཕུར་བུས་གདབ་ཅིང་བསྒྲལ་བའི་ཕྲིན་ལས་ཀྱིས། །དུག་ལྔ་དབང་དུ་སྡུད་པའོ། །རིན་ཆེན་རིགས་ཀྱི་དམ་ཚིག་ནི། །གཏོར་མས་དུག་ལྔ་འཇོམས་བྱེད་པའོ། །པདྨ་<milestone unit="line" n="608.4"/>རིགས་ཀྱི་དམ་ཚིག་ནི། །སྦྱོར་བས་དུག་ལྔ་དག་བྱེད་པའོ། །ལས་ཀྱི་རིགས་ཀྱི་དམ་ཚིག་ནི། །ཧོམ་གྱིས་དུག་ལྔ་སྲེག་བྱས་པའོ། །རིགས་ལྔ་དྲིལ་ཏེ་དུག་ལྔ་སྨན་དུ་བསྒྱུར་བའོ། །ཡང་ན་འདི་ལྟར་ཤེས་པར་<milestone unit="line" n="608.5"/>བྱ། །གཟུགས་དང་ནམ་མཁར་སྐུ་ལ་སོགས། །རྣམ་སྣང་ཡབ་ཡུམ་བདེ་གཤེགས་ལྷའོ། །ཚོར་བ་ཆུ་དང་ཡོན་ཏན་སོགས། །འབྱུང་ལྡན་ཡབ་ཡུམ་རིན་ཆེན་ལྷའོ། །འདུ་ཤེས་མེ་དང་གསུང་ལ་སོགས། །སྣང་བ་མཐའ་<milestone unit="line" n="608.6"/>ཡས་ཡབ་ཡུམ་ལྷའོ། །འདུ་བྱེད་རླུད་དང་ཕྲིན་ལས་སོགས། །དོན་ཡོད་ཡབ་ཡུམ་འཁོར་གྱི་ལྷའོ། །རྣམ་ཤེས་ས་དང་ཐུགས་ལ་སོགས། །མི་འཁྲུགས་ཡབ་ཡུམ་འཁོར་གྱི་ལྷའོ། །གཞན་ཡང་བསྲུང་བར་བྱ་བ་ནི། །རྩ་<milestone unit="page" n="609"/><milestone unit="line" n="609.1"/>༄༅། །བ་སྐུ་གསུང་ཐུགས་དང་ནི། །མི་སྤང་བ་དང་དང་དུ་བླང་། །སྤྱད་པའི་དམ་ཚིག་བཅོ་ལྔ་བསྲུང་། །དེ་ཡང་མ་ཧྭ་ས་མ་ཡ། །བཞི་པ་རྫོགས་པ་ཀུན་ཏུ་བཟང་། །ཀུན་བཟང་མན་ངག་ཤེས་གྱུར་ན། །དམ་<milestone unit="line" n="609.2"/>ཚིག་ཐམས་ཅད་དེ་རུ་རྫོགས། །མ་བསྲུངས་པ་ནི་གཅིག་ཀྱང་མེད། །ཅེས་གསུངས་སོ། །དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། དམ་ཚིག་བསྟན་པའི་ལེའུ་སྟེ་བཅུ་བཞི་པའོ།། །།དེ་ནས་ཡང་བྱང་ཆུབ་<milestone unit="line" n="609.3"/>སེམས་དཔའ་ཕྱག་ན་རྡོ་རྗེ་དང་། འཇམ་དཔལ་གཞོན་ནུ་དང་། ལྷ་དང་ཀླུ་དང་། མིའི་རིག་འཛིན་འབུམ་ཕྲག་གིས། བཅོམ་ལྡན་འདས་དཔལ་ཀུན་ཏུ་བཟང་པོ། ཀུན་རིག་ཆོས་ཀྱི་རྗེ་དཔལ་བདེ་བ་ཆེན་པོ་ཤི་ཧེ་རུ་ཀ་<milestone unit="line" n="609.4"/>སྦི་ར་མ་ཏི་ཏིང་ངེ་འཛིན་གྱི་རྒྱལ་པོ་ལ་བསྟོད་པ། ཨེ་མ་སངས་རྒྱས་ཀུན་ཏུ་བཟང་། །གསང་ཆེན་ཐིག་ལེ་ཉིད་ལ་རྫོགས། །མ་རིག་མུན་སེལ་ཡེ་ཤེས་སྒྲོན། །དཔའ་བོ་ཁྱོད་ལ་ཕྱག་འཚལ་བསྟོད། །ཅེས་བསྟོད་<milestone unit="line" n="609.5"/>དོ། །མངོན་པར་བསྟོད་དོ། །དེ་ནས་ཀུན་ཡི་རང་སྟེ། གསང་སྔགས་བླ་ན་མེད་པའི་དོན་ཐུགས་སུ་ཆུད་ནས། ཞབས་སྤྱི་བོས་བླངས་ཤིང་རང་རང་གི་ས་ལ་གཤེགས་སོ། །ལྷ་དང་མི་རྣམས་ཀྱིས་བཀའ་རྒྱུད་དམ་པ་སྤྱི་<milestone unit="line" n="609.6"/>བོས་བླངས་ཤིང་ཚོམ་བུའི་དཀྱིལ་འཁོར་དམ་པར། དངོས་གྲུབ་ཉེ་བར་བསྒྲུབ་པ་ལས་འབྲས་བུ་སངས་རྒྱསཀྱིསལགཤེགསསོ། །དངོས་གྲུབ་ཆེན་པོ་ཉེ་བའི་སྙིང་པོའི་རྒྱུད་ལས། གཞུག་བསྟོད་པ་དང་། གཏད་<milestone unit="page" n="3"/><milestone unit="line" n="3.1"/>པའི་ལེའུ་སྟེ་བཅོ་ལྔ་པའོ།། །།དངོས་གྲུབ་ཉེ་བའི་སྙིང་པོའི་རྒྱུད་རྫོགས་སོ།། །།དངོས་གྲུབ་མཆོག་མཉེས་ཡ་མཚན་ཆེན་པོའི་བཀའ། །ཐབས་ཆེན་བླ་ན་མེད་པ་གསང་སྔགས་འབྲས་བུའི་ཆོས། །ཀུན་<milestone unit="line" n="3.2"/>ང་ངཚིདེང་ང་ངམེངབིངངངཏེདྲིམེ<milestone unit="line" n="3.3"/>གྱ་ཐུན་མང་མ་ཡན་མན་ངག་རྒྱུད། ། ག་ ་རམ་པ་སླ་ཡང་དན་ཉད་རྟགས་པར་དཀའ། །བཀའ་རྒྱུད་དམ་པའ་མན་ངག་བླ་ ད་འད་ལྟ་བུ། །བདག་འདྲ་ ་མ་ལ་ཡ་མན་ངག་དམ་པ་འད་ཡན་ ། ། ་ ད་ཟླ་ཤར་<milestone unit="line" n="3.4"/>ང་ང་དྲིམེངང་ངངསྟེལེང་མེངང<milestone unit="line" n="3.5"/>ཡ་དམ་ཆས་སུ་གཏད་ཀྱས་ཐུབ་པར་ཆངས། ། ་ ད་ཟླ་ཤར་ཡ་དམ་མན་ངག་དམ་པ་འད། །ཡང་དབང་གཏར་ལ་གཏད་ཀྱས་བདུད་རྩ་ ། ། གས་པའ་སྒྲན་ འ་ཡ་དམ་ནར་མར་གཏད། །ས་མ་ཡ་ཁ་ཐམ། རྒྱུད་<milestone unit="line" n="3.6"/>དུམ་བུ་གསུམ་པ། ལུང་བམ་པོ་བརྒྱད་པ། མན་ངག་དངོས་གྲུབ་ཉེ་བའི་སྙིང་པོའི་རྒྱུད་གསུམ་ནི་སྲུ་ལེགས་པའི་སྒྲོན་མ་ལ་གཏད་དོ།། །།</p></div1>
        </body>
    </text>
</TEI.2>