<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0544-text.xml">
    <teiHeader lang="tib">
        <fileDesc>
            <titleStmt>
                <title><!--'phags pa 'jam dpal lta ba thod rgal chen po'i rgyud/-->འཕགས་པ་འཇམ་དཔལ་ལྟ་བ་ཐོད་རྒལ་ཆེན་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0544-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=677.1; end=688.4--><milestone unit="page" n="677"/><milestone unit="line" n="677.1"/>༄༅། །སོ། །ཐིག་ལེ་འདྲེ་རྒྱུད་ཆེན་པོ་ལས། ཡོངས་སུ་གཏད་པའི་ལེའུ་སྟེ་ང་གཅིག་པའོ།། །།ཡོངས་སུ་གཏད་པའི་རྫོགས་སོ།། །།རྒྱ་རྒྱ་རྒྱ། ཐིག་ལེ་འདྲེ་རྒྱུད་རིན་པོ་ཆེ་སྐྲུངས་པ་ཞེས་བྱ་བ་བླ་མ་<milestone unit="line" n="677.2"/>ངོམ་བི་ཝས། གུ་རུ་རྣལ་འབྱོར་པ་རམ་རྟ་འདམ་ལ། ལྷོ་སྟག་ཚང་སེར་གེར་བརྒྱུད། དེས་རྣལ་འབྱོར་པ་ལ་བརྒྱུད་དོ། །དེས་སྟ་སྟོན་བརྒྱུད་དོ། ཉུ༑།། །།<milestone unit="line" n="677.3"/>༄༅། །རྒྱ་གར་སྐདདུ། ཨུབྱམཉུཤིཨཏིཏིལཏན་ཏྲ་མ་ཧྭ་ནཱ་མ། བོད་སྐད་དུ། འཕགས་པ་འཇམ་དཔལ་ལྟ་བ་ཐོད་རྒལ་ཆེན་པོའི་རྒྱུད་ཅེས་བྱ་བ། དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་<milestone unit="line" n="677.4"/>བདག་གིས་ཐོས་པའི་དུས་གཅིག་ན། བཅོམ་ལྡན་ཀུན་ཏུ་བཟང་པོ་དང་། འཁོར་གྱི་རྡོ་རྗེ་སེམས་དཔའ་དང་། མཁའ་འགྲོ་རབ་ཏུ་མཛེས་མ་ཉི་མའི་འཕྲེང་བ་དང་ཐབས་ཅིག་པའི་མཁའ་འགྲོ་མ་རྣམས་དང་། བཅོམ་<milestone unit="line" n="677.5"/>ལྡན་འདས་འཕགས་པ་སྤྱན་རས་གཟིགས་དབང་ཕྱུག་དང་། བྱང་ཆུབ་སེམས་དཔའ་དཔའ་བར་འགྲོ་བ་དང་ཐབས་ཅིག་ཏུ་བཞུགས་སོ། །གནས་ནི་ཆོས་ཀྱི་དབྱིངས་རྒྱ་མ་ཆད་པ་ཞེས་བྱའོ། །བསྟན་པ་ནི་རབ་ཏུ་<milestone unit="line" n="677.6"/>མཛེས་པ་དྲི་མེད་འབྱུང་བའོ། །དུས་ནི་རང་བྱུང་ཚོགས་པ་རང་སྣང་གི་དུས་སོ། །དེའི་ཚེ་མཁའ་འགྲོ་མ་ཉི་མའི་འཕྲེང་བས། བཅོམ་ལྡན་འདས་ཀུན་ཏུ་བཟང་པོ་དང་། འཇམ་དཔལ་དྲི་མ་མེད་པ་དང་། ཕྱག་ན་རྡོ་རྗེ་<milestone unit="page" n="678"/><milestone unit="line" n="678.1"/>དང་། སྤྱན་རས་གཟིགས་དབང་ཕྱུག་དང་། ལག་ན་བེ་ཅོན་ཅན་དང་། དོན་ཡོད་ཞགས་པ་དང་། མི་གཡོ་བ་དང་། སྒྲོལ་མ་དང་། དེ་དག་ལ་སོགས་པའི་གཙོ་བོ་ཀུན་ཏུ་བཟང་པོ་ལ་བསྐོར་བ་ལན་དུ་མ་བྱས་ཏེ། པུས་<milestone unit="line" n="678.2"/>མོ་གཡས་པའི་ལྷ་ང་ས་ལ་བཙུགས་ནས། ཐལ་མོ་སྦྱར་ཏེ་ཕྱག་བྱས་ནས། ལྷ་རྫས་མན་ད་ར་བ་ལ་སོགས་པ། ཕྱི་ནང་གསང་བའི་མཆོད་པ་ཕུལ་ལོ། །སྟོན་པ་ཀུན་ཏུ་བཟང་པོ་ལ། །ཕྱི་ཡི་མཆོད་པ་རིན་པོ་ཆེ། །སྣང་<milestone unit="line" n="678.3"/>སྲིད་རྣམ་དག་མཆོད་པ་ཕུལ། །མཁའ་འགྲོས་བྱིན་གྱིས་བརླབ་ཏུ་གསོལ། །སྐྱེ་མེད་རང་སྣང་དངོས་གྲུབ་གསོལ། །ནང་གི་མཆོད་པ་རིན་པོ་ཆེ། །སྣང་སྲིད་རྣམ་དག་མཆོད་པར་འབུལ། །རང་གྲོལ་ཐིག་ལེའི་དངོས་<milestone unit="line" n="678.4"/>གྲུབ་གསོལ། །གསང་བའི་མཆོད་པ་རིན་པོ་ཆེ། །རང་བྱུང་བདུད་རྩི་མཆོད་པར་འབུལ། །རང་སྣང་ཡེ་ཤེས་དངོས་གྲུབ་གསོལ། །ཡང་གསང་མཆོད་པ་བླ་ན་མེད། །ཚེ་སྲོག་སྦྱོར་སྒྲོལ་མཆོད་པར་འབུལ། །ཐིག་ལེ་<milestone unit="line" n="678.5"/>རང་སྣང་དངོས་གྲུབ་གསོལ། །བཅོམ་ལྡན་ཀུན་ཏུ་བཟང་པོ་ལ། །འཇམ་དཔལ་བདག་ལ་ལྟ་བ་ཐོད་རྒལ་ཞུ། །མཁའ་འགྲོ་མ་ཡི་མཆོད་པ་བཞེས། །ཞེས་མཆོད་པ་བསམ་གྱིས་མི་ཁྱབ་ཕུལ། །དེ་ཡི་བྱིན་གྱིས་<milestone unit="line" n="678.6"/>བརླབས་དག་ལས། །ཏི་ལ་ཏན་ཏྲ་མ་ཧྭ་ཞེས་པའི་སྒྲ། །ཀུན་ཏུ་བཟང་པོའི་བྱིན་རླབས་བསྟན། །ཅེས་གསུངས་སོ། །འཇམ་དཔལ་ལྟ་བ་ཐོད་རྒལ་གྱི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་<milestone unit="page" n="679"/><milestone unit="line" n="679.1"/>༄༅། །རྡོ་རྗེ་མཁའ་འགྲོ་དང་། །དབྱིངས་ཀྱི་མཁའ་འགྲོ་ལ་སོགས་པས། །བཅོམ་ལྡན་ཀུན་ཏུ་བཟང་པོ་དང་། །འཇམ་དཔལ་དྲི་མེད་ཉིད་ལ་ནི། །ལྟ་བ་ཐོད་རྒལ་ཇི་ལྟར་ལགས། །སྤྱོད་པ་ཐོད་རྒལ་ཇི་ལྟར་<milestone unit="line" n="679.2"/>ལགས། །སྒོམ་པ་ཐོད་རྒལ་ཇི་ལྟར་ལགས། །འབྲས་བུ་ཐོད་རྒལ་ཇི་ལྟར་ལགས། །གོ་འཕང་དབང་ལ་རག་ལུས་པས། །དབང་བསྐུར་ཐོད་རྒལ་ཇི་ལྟར་ལགས། །དམ་ཚིག་ཐོད་རྒལ་ཇི་ལྟར་ལགས། །ཞེས་ཞུས་<milestone unit="line" n="679.3"/>པས། ཀུན་ཏུ་བཟང་པོས་བཀའ་སྩལ་པ། །འཇམ་དཔལ་དྲི་མ་མེད་པ་དང་། །མཁའ་འགྲོའི་ཚོགས་རྣམས་ལེགས་པར་ཉོན། །དྲི་མེད་དབང་བསྐུར་བསྟན་པ་ནི། །རྒྱལ་པོ་ཀུན་གྱི་འབྱུང་གནས་ཏེ། །རྒྱལ་རིགས་ཆེན་<milestone unit="line" n="679.4"/>པོས་དབང་བསྐུར་བས། །མཚན་དང་དཔེ་བྱད་རང་ལས་བྱུང་། །ནོར་བུ་རིན་ཆེན་མཛེས་པ་དེ། །མཛོད་སྐྲུར་ཤར་བས་མུན་པ་ཆོམས། །ནོར་བུའི་རང་གདངས་འབར་བ་ཡིས། །ཉིན་མོ་མཚན་མོའི་སྣང་བ་<milestone unit="line" n="679.5"/>ནུབ། །ཅེས་བརྡ་བསྟན་ནོ། །མཁའ་འགྲོ་ཉི་མའི་འཕྲེང་བ་དེས། །ཀུན་ཏུ་བཟང་པོས་བརྡ་དགྲོལ་ཞུ། །ཀུན་ཏུ་བཟང་པོས་བཀའ་སྩལ་པ། །རྒྱལ་པོ་ཀུན་གྱི་འབྱུང་གནས་ནི། །ཆོས་སྐུ་རང་ལ་ཡོད་པའི་རྟགས། །རྒྱལ་<milestone unit="line" n="679.6"/>པོ་ཆེན་པོར་དབང་བསྐུར་བས། །ཐིག་ལེར་རང་གྲོལ་དབང་གི་རྒྱལ་པོ་ཡིན། །མཚན་དང་དཔེ་བྱད་རང་བྱུང་བས། །ཆོས་སྐུའི་དབང་ཐོབ་སྐུ་གཉིས་འབྱུང་། །ནོར་བུ་རིན་ཆེན་མཛེས་པ་ནི། །ཐུགས་རྗེའི་བྱིན་རླབས་<milestone unit="page" n="680"/><milestone unit="line" n="680.1"/>ཕྱོགས་མེད་ཡིན། །མཛོད་སྐྲུར་ཤར་བས་མུན་ཆོམས་པ། །ཐིག་ལེ་རང་གྲོལ་འཁོར་བ་གྲོལ། །ནོར་བུ་རང་འོད་འབར་བ་དེ། །རང་བྱུང་ཡེ་ཤེས་ཁོང་ནས་ཤར། །ཉིན་མཚན་མེད་པར་གསལ་བ་དེ། །ཆོས་མིན་ཡེ་<milestone unit="line" n="680.2"/>ཤེས་ཟང་ཐལ་ཡིན། །དབང་བསྐུར་རྒྱལ་པོ་རང་བྱུང་དབང་། །ལམ་གྱི་རྒྱལ་པོ་ཡེ་ཤེས་སྐུ། །རླུད་དང་ཐིག་ལེ་རྩ་གསུམ་པོ། །ལྷན་ཅིག་སྐྱེས་པ་དབང་གི་རྟགས། །དེ་ཡི་བསྐུར་ཐབས་རང་བྱུང་དབང་། །དེ་ཡི་ཐོབ་<milestone unit="line" n="680.3"/>ཚུལ་རང་རིག་དབང་། །རང་དབང་ཡིན་པས་གཞན་མི་ཚོལ། །རང་བྱུང་དབང་གི་རྒྱལ་པོ་ཡིན། །རང་ལ་དབང་བས་གསང་དབང་ཡིན། །མ་ལུས་འདུ་འབྲལ་མེད་པར་ཤེས། །དེ་ནི་ཐབས་ཀྱི་དབང་བསྐུར་<milestone unit="line" n="680.4"/>ཡིན། །རིག་པ་སྣང་བ་རང་གྲོལ་ཤེས། །དེ་ནི་ཤེས་རབ་དབང་བསྐུར་ཡིན། །རང་ལ་རྫོགས་པས་བུམ་པའི་དབང་། །ཚིག་གཅིག་བསྟན་པས་དབང་ཐོབ་པ། །དེ་ནི་ཚིག་དབང་རིན་པོ་ཆེ། །ཞེས་གསུངས་སོ། །འཇམ་<milestone unit="line" n="680.5"/>དཔལ་ལྟ་བ་ཐོད་རྒལ་གྱི་རྒྱུད་ལས། དབང་གི་ལེའུ་སྟེ་གཉིས་པའོ།། །།དེ་ནས་རྡོ་རྗེ་མཁའ་འགྲོ་རྣམས་ཀྱིས་ནི། །བཅོམ་ལྡན་ཀུན་ཏུ་བཟང་པོ་ལགས། །དམ་ཚིག་བསྲུང་ལུགས་གསུང་དུ་གསོལ། །ཞེས་ཞུས་<milestone unit="line" n="680.6"/>པས། ཀུན་ཏུ་བཟང་པོས་བཀའ་སྩལ་པ། །ཉོན་ཅིག་མཁའ་འགྲོ་འཁོར་ཚོགས་རྣམས། །བློན་པོ་ཀུན་གྱི་བཤེས་གཉེན་ལ། །སེང་གེ་དཀར་མོའི་རྟ་ཡོད་དེ། །བློན་པོས་ཤོན་ནས་ཕྱིན་པ་ལ། །སེང་གེ་རྩལ་གསུམ་<milestone unit="page" n="681"/><milestone unit="line" n="681.1"/>༄༅། །རྫོགས་པ་ཡིན། །གོམ་པ་གཅིག་ལ་ས་གཅད་པས། །བློན་པོས་སྐད་ཅིག་ས་གཅད་པས། །བློན་པོས་སྐད་ཅིག་དོན་སར་སླེབ། །ཅེས་བརྡ་གསུངས་སོ། །བློན་པོ་ཀུན་གྱི་བཤེས་གཉེན་ནི། །བླ་མས་རང་<milestone unit="line" n="681.2"/>བྱུང་ཡེ་ཤེས་སྟོན། །སེང་གེ་དཀར་མོའི་རྟ་པོ་ནི། །དཔེར་ན་རིན་ཆེན་མན་ཤེལ་ལྟར། །དམ་ཚིག་སེལ་མེད་རང་བྱུང་བས། །དེ་ནི་དམ་ཚིག་རྩ་བ་ཡིན། །བློན་པོས་དེ་ལ་ཤོན་པ་ནི། །རང་བྱུང་ཡེ་ཤེས་རང་གིས་<milestone unit="line" n="681.3"/>བསྲུངས། །སེང་གེ་རྩལ་གསུམ་རྫོགས་པ་ནི། །ཆོས་སྐུ་རང་སྣང་རྡོ་རྗེ་འདྲ། །དེ་ལས་འདས་ནི་འཚིག་པར་འགྱུར། །ལོངས་སྐུ་རང་སྣང་པདྨ་འདྲ། །དེ་ལས་འདས་ནི་འཆིང་བར་འགྱུར། །སྤྲུལ་སྐུ་རང་སྣང་རིན་ཆེན་<milestone unit="line" n="681.4"/>འདྲ། །དེ་ལས་འདས་ན་བརླག་པར་འགྱུར། །གོམ་པ་གཅིག་གིས་ས་གཅད་པ། །ཆོས་སྐུ་རྩོད་བྲལ་དམ་ཚིག་ཡིན། །སྐད་ཅིག་དོན་སར་གླེབ་པ་ནི། །མ་བསྲུངས་མི་འདའི་དམ་ཚིག་ཐུབ་ཅིང་བསྲུང་དུ་གྲོལ། །དམ་<milestone unit="line" n="681.5"/>ཚིག་ཤེལ་གྱི་འཕྲེང་བ་འདི། །ཐམས་ཅད་དྲི་མེད་ཟང་ཐལ་ལ། །ཉམས་དང་བསྐང་བ་བྱ་མི་དགོས། །ཅི་སྟེ་རང་ལ་མི་འདའ་བས། །རྒྱལ་པོ་རང་རྟགས་དམ་ཚིག་ཡིན། །རིན་ཆེན་ཤེལ་གྱི་འཕྲེང་བ་ཡིན། །ཞེས་<milestone unit="line" n="681.6"/>གསུངས་སོ། །དམ་ཚིག་ཤེལ་འཕྲེང་ལྟ་བ་ཐོད་རྒལ་གྱི་རྒྱུད་ལས། དམ་ཚིག་ཤེལ་འཕྲེང་གི་ལེའུ་སྟེ་གསུམ་པའོ།། །།དེ་ནས་མཁའ་འགྲོ་མའི་འཕྲེང་བས། །བཅོམ་ལྡན་ཀུན་ཏུ་བཟང་པོ་ལ། །ལྟ་བ་ཐོད་རྒལ་<milestone unit="page" n="682"/><milestone unit="line" n="682.1"/>གསུང་དུ་གསོལ། །ཅེས་ཞུས་པས། ཀུན་ཏུ་བཟང་པོས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །ཕྱི་ཡི་ལྟ་བ་ཐོད་རྒལ་དང་། །ནང་གི་ལྟ་བ་ཐོད་རྒལ་དང་། །སྦས་པ་བླ་ན་མེད་པའོ། །དེ་ནི་ང་ཡིས་བསྟན་<milestone unit="line" n="682.2"/>པར་བྱ། །ལེགས་པར་ཉོན་ཅིག་མཁའ་འགྲོ་མ། །ཕྱི་ཡི་ལྟ་བ་ཐོད་རྒལ་ནི། །སྣང་བ་རང་གྲོལ་ངོ་བོའི་སྐུ། །རྒྱུ་རྐྱེན་མེད་པས་མཁའ་ལྟར་གསལ། །རང་བྱུང་ཆོས་སྐུ་ཁོ་ན་ལ། །ལྟ་བ་སྟོང་ཉིད་ཐོད་རྒལ་བས། །འོད་<milestone unit="line" n="682.3"/>གསལ་ཆོས་ཉིད་དོན་གྱིས་འཕགས། །གཉེན་པོ་མེད་པས་རང་བྱུང་སྐུ། །ནམ་མཁའ་གདངས་དང་ཆས་པ་ལྟར། །རང་བྱུང་ཆོས་སྐུ་འོད་ལས་གྲོལ། །རང་སྣང་ཐིག་ལེས་ཁྱབ་པས་ན། །ཕྱི་ཡི་ལྟ་བ་ཐོད་རྒལ་<milestone unit="line" n="682.4"/>ཡིན། །འབྱུང་བ་སྐྱེས་པ་བུད་མེད་སོགས། །རྒྱ་མཚོ་དར་དང་རླབས་སྣ་བཞིན། །ཐིག་ལེ་དག་ལས་འདས་པ་ནི། །ཕྲ་རབ་རྡུལ་ཡང་མི་རྙེད་དོ། །ལྟ་བ་ཐོད་རྒལ་རང་བྱུང་ཤར། །སྟོད་ཀྱིས་བྱུང་བས་རྩེ་མོར་ཕྱིན། །ཉི་<milestone unit="line" n="682.5"/>ཟླ་བརྩེགས་པས་གྲིབ་མ་མེད། །འོག་མའི་གྲུབ་མཐའ་ཡས་རྒལ་བས། །སེང་གེ་དཀར་མོས་འོག་རྟ་བྱེད། །ཐེག་དགུའི་རྩེ་མོར་ཕྱིན་པ་ཡིན། །ཞེས་གསུངས་སོ། །ལྷ་བ་ཐོད་རྒལ་གྱི་རྒྱུད་ལས། ཕྱི་ལྟ་བ་ཐོད་རྒལ་གྱི་<milestone unit="line" n="682.6"/>ལེའུ་སྟེ་བཞི་པའོ།། །།དེ་ནས་རྡོ་རྗེ་མཁའ་འགྲོས་གསོལ་བ། བཅོམ་ལྡན་ཀུན་ཏུ་བཟང་པོ་ལགས། །ནང་གི་ལྟ་བ་ཐོད་རྒལ་ཇི་ལྟར་ལགས། །ཞེས་ཞུས་པས། ཀུན་ཏུ་བཟང་པོས་བཀའ་སྩལ་པ། །མེ་ལོང་<milestone unit="page" n="683"/><milestone unit="line" n="683.1"/>༄༅། །གཡའ་དང་བྲལ་བ་ལ། །ཇི་ལྟར་གནས་པའི་གཟུགས་སྣང་ངོ་། །ཚོགས་དྲུག་རང་སྣང་གསལ་བ་འདི། ཁུ།་དང་རྐྱེན་གྱིས་མ་སྐྱེད་པས། །ལྷ་ལ་སོགས་པའི་རིགས་ལྔ་ཀུན། །རང་སྣང་ཐབས་སུ་གྲོལ་<milestone unit="line" n="683.2"/>ཙམ་ན། །སྐུ་གསུམ་བརྩེགས་པའི་རྩེ་མོར་ཕྱིན། །སྤྱན་སྔ་རང་སའི་རྒྱ་ལས་གྲོལ། །ཡེ་ཤེས་མིག་གཅིག་རྩེ་མོ་སླེབ། །མཐོང་བྱ་ཡུལ་དེ་རང་གྲོལ་བས། །སངས་རྒྱས་སྡུད་པ་རིན་པོ་ཆེ། །དབང་བསྐུར་བརྩེགས་པ་<milestone unit="line" n="683.3"/>དབང་གི་མཆོག །དབང་མཆོག་རང་བྱུང་ཐིག་ལེར་བརྡལ། །འབྱུང་བ་ལྔ་དང་རིགས་ལྔ་འོད། །དུག་ལྔ་ལ་སོགས་སྣང་བ་ཀུན། །འཁྱགས་པའི་དུས་ན་ཆུ་ཉིད་ལ། །ཆུ་ཉིད་འཁྱགས་པའི་ངོ་བོར་སྣང་། །རང་སྣང་ཆུ་<milestone unit="line" n="683.4"/>ཡི་ཐོད་རྒལ་ཡིན། །འབྱུང་བ་ལྔ་སོགས་གང་སྣང་བ། །རང་སྣང་ཐིག་ལེར་རང་བྱུང་ཡིན། །རང་བྱུང་སྟོན་པས་ཐོད་རྒལ་ཡིན། །སྤྱན་གསུམ་རྣམ་དག་རྒལ་བ་དེ། །ཡེ་ཤེས་མིག་གཅིག་ཐོད་རྒལ་ཡིན། །དུག་གི་རྒྱལ་<milestone unit="line" n="683.5"/>པོ་ངོ་བོ་ཡིས། །དུག་ནད་ཅན་ལ་བཏང་གྱུར་ན། །དུག་གི་ནད་ལས་གྲོལ་བར་འགྱུར། །ཇི་ལྟར་ཚོགས་དྲུག་རང་སར་བཞག །འཁོར་བའི་ནད་ལས་གྲོལ་བར་འགྱུར། །མ་བཅིངས་པ་ནི་ཆོས་མིན་སྐུ། །མ་བསླད་པས་<milestone unit="line" n="683.6"/>ན་ཡེ་ཤེས་ཏེ། །མ་སྒྲུབས་པས་ན་འབྲས་བུའོ། །ལྟ་བ་གོལ་བས་ཐོད་རྒལ་མིན། །རང་ས་མ་ཤེས་མན་ངག་མིན། །འདུས་བྱས་འབྲས་བུ་གནས་སྐབས་ཆོས། །མ་བྱས་རང་སར་མ་ཤེས་ན། །ལྟ་བ་ཐོད་རྒལ་དམ་ཚིག་<milestone unit="page" n="684"/><milestone unit="line" n="684.1"/>ཉམས། །ཞེས་གསུངས་སོ། །ལྟ་བ་ཐོད་རྒལ་གྱི་རྒྱུད་ལས། ནང་ལྟ་བའི་ཐོད་རྒལ་གྱི་ལེའུ་སྟེ་ལྔ་པའོ།། །།བཅོམ་ལྡན་ཀུན་ཏུ་བཟང་པོ་ཡིས། །མཁའ་འགྲོ་རྣམས་ལ་བཀའ་སྩལ་པ། །སྦས་པའི་ལྟ་བ་འདི་ལྟ་<milestone unit="line" n="684.2"/>སྟེ། །བཙུན་མོ་བདེ་བ་སྐྱོང་མ་ལ། །མཚན་མོ་སྐྱེས་པ་བརྒྱད་ཁྲི་དང་། །བཞི་སྟོང་དག་གིས་ཆགས་པ་སྤྱད། །སླར་ལ་འདོད་པ་སྐྱེས་ནས་སུ། །ཇི་ཙམ་སྤྱད་ཀྱང་མ་ཚིམ་ནས། །སླར་ལ་བདེ་བ་ཚོལ་དུ་ཕྱིན། །ཡུལ་ནི་<milestone unit="line" n="684.3"/>གླང་ཆེན་རིན་ཆེན་གླིང་། །གསེར་གྱི་ཉི་མ་བྱ་བ་ཡོད། །དེ་ན་མཚན་མོས་སྟོང་གསུམ་སླེབ། །སྡུན་དུ་སུ་བྱུང་རང་སར་སྦྱོར། །དེ་དང་མོ་གཉིས་ཕྲད་པ་ལས། །ཕོ་མཚན་མཐོང་བས་ཡིད་འབྱུང་ངོ་། །དེ་བདེ་དོན་ནི་<milestone unit="line" n="684.4"/>འདི་ལྟ་སྟེ། །བཙུན་མོ་ཀུན་གཞི་སྦྱངས་མ་ལ། །སྐྱེས་པ་ཉོན་མོངས་བརྒྱད་ཁྲི་དང་། །བཞི་སྟོང་ལས་གྱུར་པ་ཡི། །ཆགས་པ་འཁོར་བའི་སྣང་བའོ། །སླར་འདོད་སྐྱེས་པ་འགྲོ་བ་དྲུག །ཇི་ཙམ་འཁོར་ཀྱང་མི་གྲོལ་<milestone unit="line" n="684.5"/>ཏེ། །སྐྱེ་ཤི་ཟོ་ཞིང་རྒྱུད་ནས་ཚོལ། །ཆོས་ཉིད་ཀློང་ཆེན་སྐུ་གསུམ་གནས། །འགྱུར་མེད་ཡེ་ཤེས་གསེར་ལྟ་བུ། །ཕྱི་ནང་མེད་པས་ཀུན་ཏུ་ཁྱབ། །བླ་མས་དོན་བསྟན་རང་ལ་ཤར། །རང་ཤར་ཡེ་ཤེས་ངོཤེས<milestone unit="line" n="684.6"/>པས། །རང་སྒོ་མཐོང་བས་ཞེ་འདོད་མེད། །ཚོགས་དྲུག་རོལ་པ་རང་གྲོལ་ལས། །ཡེ་ཤེས་ཐིག་ལེ་རྒྱུན་ཆད་མེད། །ཆགས་སྡང་འདོད་ཡོན་ལུབ་ཆུབ་ཀུན། །རྩེ་གཅིག་དགོངས་པ་རང་སར་སླེབ། །ཐིག་ལེ་བརྩེགས་<milestone unit="page" n="685"/><milestone unit="line" n="685.1"/>༄༅། །པའི་རྩེ་མོ་ན། །རང་བྱུང་ཡེ་ཤེས་ཆོས་མིན་ལ། །ལྟ་བ་ཐོད་རྒལ་རྡོ་རྗེ་བརྩེགས། །ཆགས་སྡང་རང་བྱུང་རང་གྲོལ་བས། །ཉམས་མྱོང་དྲོད་རྟགས་རང་སར་གྲོལ། །གལ་ཏེ་གསེར་འདོད་རྙེད་པ་<milestone unit="line" n="685.2"/>ལ། །གསེར་འདོད་སླ་བ་དག་ལ་རྟེན། །མེ་ཉིད་འདོད་པས་མེད་དང་ཕྲད་པ་ན། །དུ་བའི་རྣམ་པ་མེད་སྟོང་མི་འགྱུར། །རང་གྲོལ་ཐོད་རྒོད་རང་ཤར་བས། །ལྟ་རྟོགས་སྟོང་པ་ཉིད་ལ་རག་མ་ལུས། །ཞེས་གསུངས་<milestone unit="line" n="685.3"/>སོ། །ལྟ་བ་ཐོད་རྒལ་གྱི་རྒྱུད་ལས། གསང་ལྟའི་ལེའུ་སྟེ་དྲུག་པའོ།། །།བཅོམ་ལྡན་ཀུན་ཏུ་བཟང་པོ་ཡིས། །མཁའ་འགྲོའི་ཚོགས་ལ་བཀའ་སྩལ་པ། །བླ་མེད་ཐོད་རྒལ་བསྟན་གྱིས་ཉོན། །ཅེས་གསུངས་<milestone unit="line" n="685.4"/>སོ། །དེ་ལ་སྟོན་པས་བཀའ་སྩལ་པ། །སངས་རྒྱས་སེམས་ཅན་གཉིས་མེད་པས། །ལྟ་བ་སྟོང་པའི་ཡུལ་ལས་གྲོལ། །རང་བཞིན་དག་པའི་ནམ་མཁའ་ནི། །འབྱུང་བ་ཀུན་གྱི་མེས་པོ་ཡིན། །རང་བྱུང་ཐིག་ལེར་རང་<milestone unit="line" n="685.5"/>ཤར་བས། །ལྟ་བ་ཀུན་གྱི་མེས་པོ་ཡིན། །དབྱིངས་དང་ཡེ་ཤེས་གཉིས་མེད་པས། །སྣང་སྲིད་ཀུན་གྱི་མེས་པོ་ཡིན། །ཐབས་དང་ཤེས་རབ་དབྱེར་མེད་པས། །རྒྱལ་བ་ཡབ་ཡུམ་མེས་པོ་ཡིན། །སེམས་དང་ཡིད་དང་<milestone unit="line" n="685.6"/>རྣམ་ཤེས་རྣམས། །དེ་མེད་རྣམ་རྟོག་མ་གྲུབ་པས། །སེམས་ཅན་མེས་པོ་ཡིན། །རྟོག་པ་གྲོལ་བའི་ཡུལ་མེད་པས། །སངས་རྒྱས་ཀུན་གྱི་མེས་པོ་ཡིན། ཁུསྐྲུ་དང་རྐྱེན་ལས་མ་བྱུང་བས། །འདུས་མ་བྱས་ཀྱི་མེས་<milestone unit="page" n="686"/><milestone unit="line" n="686.1"/>པོ་ཡིན། །སྣང་སྲིད་འཁོར་འདས་པའི་གདམས། །སྣང་སྲིད་ཀུན་གྱི་མེས་པོ་ཡིན། །འབྲས་བུ་ཐོད་རྒལ་ཡུལ་མེད་རང་གྲོལ་ཡིན། །སྤྱོད་པ་ཐོད་རྒལ་སྣང་སྲིད་གཞི་བཞེངས་ཡིན། །བསམ་གཏན་ཐོད་རྒལ་བྱིང་རྒོད་<milestone unit="line" n="686.2"/>རྩལ་གཅོད་ཡིན། །ལམ་རྣམས་ཐོད་རྒལ་རང་སྣང་རྣམ་དག་ཡིན། །ཞེས་གསུངས་སོ། །ལྟ་བ་ཐོད་རྒལ་གྱི་རྒྱུད་ལས། བླ་མེད་ཐོད་རྒལ་གྱི་ལེའུ་སྟེ་བདུན་པའོ།། །།དེ་ནས་རྡོ་རྗེ་མཁའ་འགྲོ་མས། །སྟོན་པ་<milestone unit="line" n="686.3"/>ཀུན་ཏུ་བཟང་པོ་ལགས། །སྤྱོད་པ་ཐོད་རྒལ་གསུང་བར་ཞུ། །ཞེས་ཞུས་པས། ཀུན་ཏུ་བཟང་པོས་བཀའ་སྩལ་པ། །ཉོན་ཅིག་མཁའ་འགྲོ་ཉི་མའི་འཕྲེང་། །སྤྱོད་པ་ཐོད་རྒལ་བསྟན་པ་ན། །མ་བྱས་སྤྱོད་པ་རང་<milestone unit="line" n="686.4"/>བྱུང་ཐོད་རྒལ་ནི། །ཕྱི་ནང་འོད་ལ་སྤྱོད་ཤེས་ན། །ལོངས་སྐུ་རང་གདངས་ཕྱོགས་མེད་སྤྱོད། །སྤྱོད་པ་རང་ཤུགས་ལ་ཤར། །མ་བཀག་རང་བྱུང་སྤྱོད་པ་ཐོད་རྒལ་ཡིན། །རང་སྣང་ལུས་སྐྱེ་མེད་སྤྱོད་ཤེས་ན། །ཆོས་སྐུ་<milestone unit="line" n="686.5"/>རང་ཕྱོགས་མེད་སྤྱོད། །སྤྱོད་མཁན་རང་སྣང་སྤྱོད་ཡུལ་གྲོལ། །མ་བསྒྲུབས་རང་ཤར་སྤྱོད་པ་ཐོད་རྒལ་ཡིན། །གསང་སྣང་འགྱུ་བ་ཡིད་དག་ལ། །རང་ཤར་སྤྱོད་པ་སྤྲུལ་སྐུ་ཁོང་ནས་ཤར། །སྤྱད་རྒྱུ་རང་གདངས་འོད་<milestone unit="line" n="686.6"/>གསལ་ཕྱོགས་རིས་མེད། །སྤྱོད་པ་ཐོད་རྒལ་ཅིར་སྣང་སྤྲུལ་པའི་སྐུ། །ཐམས་ཅད་སྤྱོད་པར་ཤར་བས་འཁྲུལ་པའི་མིག་མ་ཐོགས། །སྤྱོད་པ་ཐོད་རྒལ་ཐབས་ལ་རེ་མི་ལྟོས། །རང་གྲོལ་ཐབས་ལ་མི་བརྟེན་པས། །སྤྱོད་<milestone unit="page" n="687"/><milestone unit="line" n="687.1"/>༄༅། །པ་ཐོད་རྒལ་ཞེས་སུ་བཤད། །ཅེས་གསུངས་སོ། །ལྟ་བ་ཐོད་རྒལ་གྱི་རྒྱུད་ལས། སྤྱོད་པ་ཐབས་ལ་མ་བྱུང་བའི་ལེའུ་སྟེ་བརྒྱད་པའོ།། །།དེ་ནས་རྡོ་རྗེ་མཁའ་འགྲོ་མས། །སྒོམ་པ་ཐོད་རྒལ་གསུང་<milestone unit="line" n="687.2"/>དུ་གསོལ། །ཅེས་ཞུས་པས། ཀུན་ཏུ་བཟང་པོས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་ཉི་མའི་འཕྲེང་། །སྒོམ་པ་ཐོད་རྒལ་བསྟན་པ་ནི། །སྒོམ་ཉམས་ལས་ཐོད་རྒལ་བས། །རང་བྱུང་ཡེ་ཤེས་ཀུན་ཏུ་<milestone unit="line" n="687.3"/>བརྡལ། །སྒོམ་མཁན་འགྱུ་བར་རང་གདངས་བས། །རང་རིག་ཡེ་ཤེས་ཁོང་ནས་ཤར། །སྒོམ་རྒྱུའི་གདམས་ངག་ཐོད་རྒལ་བས། །ལྷག་མཐོང་རང་བྱུང་ཁོང་ནས་ཤར། །སྒོམ་པའི་ཡུལ་མེད་ཐོད་རྒལ་བས། །གཉིས་<milestone unit="line" n="687.4"/>མེད་ཡེ་ཤེས་ཁོང་ནས་འབར། །སྒོམ་པའི་འབྲས་བུ་ཐོད་རྒལ་བས། །ཐིག་ལེ་ཉག་གཅིག་ཁོང་ནས་འབར། །ཉམས་མྱོང་ཐོད་རྒལ་བྱིང་རྨུགས་མེད། །ཡེ་ཤེས་ཐོད་རྒལ་སྣང་སྲིད་ཐིག་ལེ་འབར། །ཞེས་གསུངས་<milestone unit="line" n="687.5"/>སོ། །ལྷ་བ་ཐོད་རྒལ་གྱི་རྒྱུད་ལས། སྒོམ་པ་ཐོད་རྒལ་གྱི་ལེའུ་སྟེ་དགུ་པའོ།། །།འབྲས་བུ་ཐོད་རྒལ་བསྟན་པ་ནི། །འབྲས་བུ་ཐོད་རྒལ་རྣམས་སྤྱོད་དུས་ལས་གྲོལ། །རེ་དོགས་ཐོད་རྒལ་རང་སྣང་ཐིག་ལེར་<milestone unit="line" n="687.6"/>འབར། །སྣང་སྲིད་ཐོད་རྒལ་བར་དོའི་ཡུལ་ལས་གྲོལ། །འཁོར་འདས་ཐོད་རྒལ་ཐིག་ལེ་རང་ས་ཟིན། །བར་མཚམས་ཐོད་རྒལ་ཐིག་ལེ་གཅིག་བཞག་སྐུ། །ཐོབ་མཁན་ཐོད་རྒལ་ཡུལ་མེད་རང་ལ་ཤར། །ཐོབ་<milestone unit="page" n="688"/><milestone unit="line" n="688.1"/>རྒྱུ་ཐོད་རྒལ་ཡེ་ནས་རང་སར་གྲོལ། །ཐོབ་བྱ་ཐོད་རྒལ་སྣང་སྲིད་ཐིག་ལེར་བརྡལ། །ཕྱི་ནང་མེད་པས་ཉག་གཅིག་ཡིན། །ཞེས་གསུངས་སོ། །ལྟ་བ་ཐོད་རྒྱལ་གྱི་རྒྱུད་ལས། འབྲས་བུའི་རང་སྒོའི་ལེའུ་སྟེ་བཅུ་<milestone unit="line" n="688.2"/>པའོ།། །།དེ་ནས་མཁའ་འགྲོ་མས་བསྐོར་བ་དུ་མ་བྱས་ནས། བཅོམ་ལྡན་ཀུན་ཏུ་བཟང་པོས། འཇམ་དཔལ་དྲི་མ་མེད་པ་ལྟ་བ་ཐོད་རྒལ་བསྟན་པས། བདག་ཅག་རྗེས་སུ་ཡི་རང་ངོ་། །སྡུད་པ་པོ་འཇམ་<milestone unit="line" n="688.3"/>དཔལ་དྲི་མ་མེད་པ། ཞུ་བ་པོ་མཁའ་འགྲོ་མ་ཉི་མའི་འཕྲེང་བས་ཞུས་པ། ལྟ་བ་ཐོད་རྒལ་གྱི་རྒྱུད་ཅེས་བྱ་བ་རྫོགས་སོ།། །།རྒྱ་རྒྱ་རྒྱ། གསང་ངོ་།། །།<milestone unit="line" n="688.4"/>༄༅། །རྒྱ་གར་སྐད་དུ། བཛྲ་བཱ་ཁི་ཏྲ་ཐ་ཐི་ལ་དུ་ཏ་ཏན་ཏྲ་ནཱ་མ། བོད་སྐད་དུ། ཕྱག་ན་རྡོ་རྗེ་དྲག་པོ་ལྟ་སྟངས་ཡེ་ཤེས་ཐོག་འབེབས་ཀྱི་རྒྱུད་ཅེས་བྱ་བ། དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །རང་བཞིན་</p></div1>
        </body>
    </text>
</TEI.2>