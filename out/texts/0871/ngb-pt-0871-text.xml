<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0871-text.xml">
    <teiHeader lang="tib">
        <fileDesc>
            <titleStmt>
                <title><!--rdo rje gtsug lag drag po ngan sngags me lce 'phreng ba'i 'khor lo zhes bya ba'i rgyud kyi rgyal po/-->རྡོ་རྗེ་གཙུག་ལག་དྲག་པོ་ངན་སྔགས་མེ་ལྕེ་འཕྲེང་བའི་འཁོར་ལོ་ཞེས་བྱ་བའི་རྒྱུད་ཀྱི་རྒྱལ་པོ།</title>
            </titleStmt>
            <publicationStmt lang="eng">
                <idno type="thdl">ngb-pt-0871-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=160.4; end=168.1--><milestone unit="line" n="160.4"/>༄༅། །རྒྱ་གར་སྐད་དུ། བཛྲ་ཀྲི་ཡི་ཨུ་ཀྲ་ན་བི་ཨག་ནེ་ཛི་ཧ་མ་ལེ་ཙཀྲ་ནཱ་མ་ཏནྟྲ་རྭ་ཛ། བོད་སྐད་དུ། རྡོ་རྗེ་གཙུག་ལག་དྲག་པོ་ངན་སྔགས་མེ་ལྕེ་འཕྲེང་བའི་འཁོར་ལོ་ཞེས་བྱ་བའི་རྒྱུད་ཀྱི་རྒྱལ་པོ།<milestone unit="line" n="160.5"/>བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །དེ་ནས་རྡོ་རྗེ་སྟོབས་པོ་ཆེས། བཅོམ་ལྡན་འདས་དཔལ་ཀུན་ཏུ་བཟང་པོ་ལ་རྟགས་ཀྱི་མཆོད་བསྟོད་ཀྱིས་མཆོད་དེ་འདི་སྐད་ཅེས་གསོལ་ཏོ། །ཨེ་མ་འོ་<milestone unit="line" n="160.6"/>བདེར་གཤེགས་བཅོམ་ལྡན་འདས། །ལྔ་བརྒྱ་དུས་ཀྱི་སྙིགས་མ་ལ། །སྔགས་ཀྱི་མཐུ་འགྲན་བྱེད་པའི་དུས། །གཅིག་ལ་གཅིག་དམོད་དྲག་སྔགས་འགྲན། །ལྷ་སྲིན་སྟོབས་འགྲན་བྱེད་དུས་སུ། །རྟགས་ཀྱི་རིམ་པ་<milestone unit="page" n="161"/><milestone unit="line" n="161.1"/>༄༅། །བཤད་དུ་གསོལ། །བཅོམ་ལྡན་འདས་ཀྱིས་བཀའ་སྩལ་པ། །མ་འོངས་རྣམས་ཀྱི་དོན་ཕྱིར་དུ། །མེ་འཁྲུག་རྟགས་ཞུ་རབ་ཏུ་ལེགས། །འགྲོ་ལ་ཕན་ཕྱིར་གུས་པར་ཉོན། །རྟགས་ནི་རྣམ་པ་གསུམ་ཡིན་<milestone unit="line" n="161.2"/>ཏེ། །ཕྱི་རུ་སྣང་དང་ནང་དུ་སྣང་། །རྐྱེན་དུ་སྣང་བ་གསུམ་དུ་བཤད། །ཕྱི་རུ་སྣང་བ་གསུམ་དག་དེ། །མི་ལ་ལྟས་ངན་འབྱུང་བ་ནི། །དབང་པོ་མ་ཚང་ཡན་ལག་མེད། །ཡང་དང་སེམས་ཅན་མགོ་ཅན་དང་། ཁ་དོག་མི་<milestone unit="line" n="161.3"/>མཐུན་སྟོན་པ་དང་། །གཟུགས་མི་མཐུན་པར་སྟོན་པ་དང་། །སྒྲ་དང་སྐད་ལོག་སྟོན་པ་ནི། །མི་ལ་དངོས་སུ་སྣང་བའོ། །ཕྱུགས་ལ་དངོས་སུ་སྣང་བ་ནི། །རང་དང་གཟུགས་དང་ཁ་དོག་རྟགས། །དབང་པོ་འཕོས་དང་<milestone unit="line" n="161.4"/>ཡན་ལག་མེད། །ཡང་ན་ལྷ་པར་གྱུར་དང་རུང་། །དེ་དག་དངོས་སྣང་ཞེས་སུ་བཤད། །རང་བཞིན་འཁོར་དུ་སྣང་བ་ནི། །སྒྲ༷་དང་བཟིང་དང་འོད་སྒྲ་དང་། །ཐ་མ་ཞིང་ལ་ཤུལ་བ་སོགས། །གཞན་ཡང་ལྟས་ངན་དངོས་<milestone unit="line" n="161.5"/>སུ་སྣང་། །རང་རང་རྒྱུད་ཀྱིས་ལྟས་ངན་རྟགས། །མིག་དང་རྣ་བ་སྣ་དང་ཡིད། །རྟགས་ལ་སྦྱར་བ་རབ་ཏུ་གཅེས། །རྡོ་རྗེ་གཙུག་ལག་དྲག་པོ་ངན་སྔགས་མེ་ལྕེ་འཕྲེང་བའི་འཁོར་ལོ་ཞེས་བྱ་བའི་རྒྱུད་ཀྱི་རྒྱལ་པོ་ལས<milestone unit="line" n="161.6"/>དངོས་སུ་སྣང་བའི་རྟགས་བསྟན་པའི་ལེའུ་སྟེ་དང་པོའོ།། །།དེ་ནས་མི་སྣང་རྟགས་བསྟན་པ། །སྲིད་པ་ལུགས་ལས་བྱུང་བ་དང་། །འབྱུང་བ་དངས་སྙིགས་འབྱེད་པ་དང་། །འཁོར་བ་རུ་ལོག་གསུམ་དུ་<milestone unit="page" n="162"/><milestone unit="line" n="162.1"/>བསྟན། །སྲིད་པ་ལུགས་ལས་འབྱུང་བའི་རྟགས། །འགྲུབ་དང་མི་འགྲུབ་ལོག་རྟགས་སོ། །འབྱུང་བ་རུ་ལྡོག་དེ་དང་འདྲ། །མིག་དང་རྣ་བ་སྣ་དང་ཡིད། །རབ་ཏུ་བརྟག་པར་བྱ་བ་ཡིན། །ནང་གི་ཡིད་ཡུལ་བཞིན་<milestone unit="line" n="162.2"/>བརྟགས་བྱ། །རྡོ་རྗེ་གཙུག་ལག་དྲག་པོ་ངན་སྔགས་མེ་ལྕེ་འཕྲེང་བའི་འཁོར་ལོ་ཞེས་བྱ་བའི་རྒྱུད་ཀྱི་རྒྱལ་པོ་ལས། ནང་དུ་སྣང་བའི་རྟགས་བསྟན་པའི་ལེའུ་སྟེ་གཉིས་པའོ།། །།དེ་ནས་རྐྱེན་སྣང་རྟགས་བསྟན་<milestone unit="line" n="162.3"/>པ། །བདག་དང་འཁོར་དང་ལོངས་སྤྱོད་སོགས། །འཆི་དང་འབྲལ་དང་ན་ཚ་དང་། །དགྲ་དང་དགོད་དང་ལྷ་མི་དགའ། །མཛའ་སྡུག་སྡང་དང་སྐྱེ་བོ་འདྲ། །སྡུག་བསྔལ་མང་པོ་འབྱུང་བ་འདི། །རྐྱེན་དུ་སྣང་བ་བཤད་<milestone unit="line" n="162.4"/>པ་ཡིན། །རྡོ་རྗེ་གཙུག་ལག་དྲག་པོ་ངན་སྔགས་མེ་ལྕེ་འཕྲེང་བའི་འཁོར་ལོ་ཞེས་བྱ་བའི་རྒྱུད་ཀྱི་རྒྱལ་པོ་ལས། རྐྱེན་སྣང་རྟགས་བསྟན་པའི་ལེའུ་སྟེ་གསུམ་པའོ།། །།དེ་ནས་ཡིད་ལ་བརྟགས་པ་ནི། །དང་པོ་སྲུང་བ་<milestone unit="line" n="162.5"/>བྱེད་དུས་སུ། །མཁར་བཟང་ནང་ན་འདུག་པ་དང་། །གོས་གོན་ལག་ཏུ་མཚོན་ཐོགས་དང་། །ཕྱག་མཚན་ཚོགས་ཀྱིས་བསྲུང་བ་དང་། །དམག་གི་ཚོགས་ཀྱིས་བསྲུང་བ་དང་། །གཞན་གྱི་ཚོགས་རྣམས་མེ་ཏོག་<milestone unit="line" n="162.6"/>ལྟུང་། །དེ་དག་བསྲུང་བའི་རྟགས་སུ་བསྟན། །མཁར་ལ་སྒོ་མེད་མཁའ་ངན་དང་། །གཞན་གྱི་དགྲས་ནི་བསད་པ་དང་། །འབྱུང་བ་བཞི་ཡིས་གནོད་བྱེད་པ། །གོ་རྣམས་བཟློག་པ་མི་ཐུབ་རྟགས། །དགུག་པའི་སྔགས་<milestone unit="page" n="163"/><milestone unit="line" n="163.1"/>༄༅། །ལ་ཞུགས་དུས་སུ། །འགྲོ་བཟང་རྒྱན་ཆ་ཕྲོགས་པ་དང་། །གྱི་ལིང་སྒྲོག་དུ་བཅུག་པ་དང་། །གཞན་གྱི་མཚོན་ཆ་ཕྲོགས་པ་དང་། །གཞན་གྱི་སྙིང་རྣམས་འབྱིན་པ་དང་། །ཕྱག་མཚན་ཚོགས་ཀྱིས་དྲང་བ་<milestone unit="line" n="163.2"/>དང་། །སེམས་ཅན་ཞུགས་སུ་ཆུད་པ་དང་། ཁྱད་པར་བ་གླང་ཚོགས་རྣམས་ཞུགས། །དེ་དག་ཞུགས་པའི་རྟགས་སུ་བཤད། །དེ་ལས་བཟློག་པ་མ་ཞུགས་རྟགས། །གཟིར་བའི་རྟགས་སུ་བསྟན་པ་ནི། །སེམས་ནི་སྨྱོ་<milestone unit="line" n="163.3"/>དང་ངུ་བ་དང་། །འོ་དོད་འབོད་དང་མགོ་རྡུངས་བྱེད། །ལུས་ཀྱི་རྨ་དང་ཁྲག་རྣམས་སྟོན། །འགྲོ་ཡིས་ཟེར་ར༷་ཅི་བྱ་ཟེར། །སེམས་ཅན་བྲག་གི་འོག་ཏུ་སོང་། ཁང་པ་རྡིབ་དང་བྲག་རི་རལ། །མེ་དཔུང་འབར་དང་གཅོད་<milestone unit="line" n="163.4"/>ཚུལ་སྟོན། །དེ་དག་གཟིར་བའི་རྟགས་སུ་བསྟན། །དེ་ལས་བཟློག་པས་གཟིར་བའོ། །བཟློག་པའི་རྟགས་སུ་བསྟན་པ་ནི། །རི་རྩེར་ཆུ་འདྲེན་གྱེན་དུ་འདྲེན། །སྒྱི་ཚུགས་འགྲོ་དང་ཤིན་རྩ་བཟློག །གཞན་གྱི་མཚོན་རྩེ་<milestone unit="line" n="163.5"/>དུམ་བུར་འགྱུར། །དམག་རྣམས་འབྲོས་དང་འགྱེས་ཚུལ་སྟོན། །དེ་དག་བཟློག་པའི་རྟགས་སུ་བཤད། །དེ་ལས་བཟློག་པས་མ་ཟློག་པའོ། །གནན་པ་བྱས་པའི་རྟགས་རྣམས་ནི། །གཞན་ཡང་ངག་རྣམས་སྐུགས་པ་<milestone unit="line" n="163.6"/>དང་། །ལྕེ་གཅོད་ལྕེ་ནི་ཆེན་པོར་འགྱུར། །ལུས་ལ་གཡོ་འགུལ་མི་འབྱུང་དང་། །སེམས་ཅན་དག་གི་མནན་པ་དང་། །རི་བྲག་འོག་ཏུ་བཅུག་པ་དང་། །ལུས་དང་ཡན་ལག་ཆེན་པོར་འགྱུར། །དེ་དག་ཤིན་ཏུ་མི་ཐེག་<milestone unit="page" n="164"/><milestone unit="line" n="164.1"/>པ། །གནན་པའི་སྟོབས་སུ་བཤད་པ་ཡིན། །དེ་ལས་བཟློག་པས་མནན་པའོ། །དབང་དུ་འདུས་པའི་རྟགས་རྣམས་ནི། །བདག་ལ་ཕྱག་འཚལ་སྐོར་བ་བྱེད། །བདག་ལ་རྒྱན་འབུམ་བཀའ་རྣམས་སྟོད། །རྒྱན་རྣམས་<milestone unit="line" n="164.2"/>བཟང་པོར་སྟོན་ཅིང་མཛེས། །བཀྲ་ཤིས་གཟུགས་དགྲ་ཕྱག་འཚལ་བསྟོད། །དེ་དབང་བདག་གིས་བྱས་པའི་རྟགས། །དེ་ལས་བཟློག་པས་མ་འདུས་པའོ། ཁ་འཆིངས་པ་ཡི་རྟགས་རྣམས་ནི། །སྲོག་ཆགས་ཁ་རྣམས་<milestone unit="line" n="164.3"/>འཆིངས་པ་དང་། །སེམས་ཅན་ལྕགས་སུ་བཅུག་པ་དང་། །སྒོ་མེད་མཁར་དུ་ཆུད་པ་དང་། །རྟ་ལྕགས་མང་པོ་སྡང་ལ་རྒྱུད། །སེམས་ཅན་བཀྱིགས་དང་གོས་ཀྱིས་གཏུམས། །དོང་དུ་བཅུག་དང་ག་བུར་གསལ། །དེ་<milestone unit="line" n="164.4"/>དག་བཅིངས་པའི་ལྟས་སུ་བསྟན། །དེ་ལས་བཟློག་པས་མ་འཆིངས་པའོ། །བྱས་པ་བཤིག་པའི་རྟགས་རྣམས་ནི། །མཁར་བཤིག་བཙས་རྔ་མེ་ཏོག་འཐུ། །རི་རྣམས་ཐལ་བར་སོང་བ་དང་། །དམག་དཔུང་རླུད་རྣམས་<milestone unit="line" n="164.5"/>གཏོར་བ་དང་། །གཞན་གྱི་ལུས་ཞིག་མཐོང་བ་དང་། །གཞན་གྱི་ལུས་ལ་སེམས་ཅན་ཟ། །དེ་རྣམས་བྱས་པ་གང་གཤིག་པའི་རྟགས། །དེ་ལས་བཟློག་པས་མ་གཤིགས་པའོ། །ཟུག་པ་དབྱུང་བའི་རྟགས་རྣམས་<milestone unit="line" n="164.6"/>ནི། །ལུས་ལ་རྣག་ཁྲག་འཛག་པ་དང་། །སེམས་ཅན་ལུས་ལ་ཐོན་པ་དང་། །བྲག་དང་ས་ལ་སེམས་ཅན་ཐོས། །ཆུ་ལ་སེམས་ཅན་ཐོན་པ་དང་། །ལུས་ལ་མཚོན་སོགས་བྱུང་བ་ནི། །ཟུག་པ་དབྱུང་བའི་རྟགས་སུ་<milestone unit="page" n="165"/><milestone unit="line" n="165.1"/>༄༅། །བཤད། །དེ་ལས་བཟློག་པས་མ་བྱུང་རྟགས། །བྱད་རྣམས་བསྒྲལ་བའི་རྟགས་རྣམས་ནི། །འདོད་ཆགས་ཞེ་སྡང་གཏི་མུག་རྟགས། །ང་རྒྱལ་ཕྲག་དོག་རྟགས་རྣམས་དང་། །ས་ཆུ་མེ་རླུད་ནམ་མཁའ་<milestone unit="line" n="165.2"/>དུག །ཡིད་ཀྱི་དུག་གསུམ་མཆེ་དུག་བཞི། །མིག་གི་དྲུག་གཉིས་ངག་དུག་གསུམ། །འདུས་པ་བཅོ་བརྒྱད་དབུ་དུག་གསུམ། །རེག་དུག་བཅུ་གཉིས་ལྕེ་དུག་གཉིས། །དེ་དག་བདག་ལ་སྐུད་ཅིང་གཏོར། །བྱད་མ་ཁྲོལ་<milestone unit="line" n="165.3"/>བའི་རྟགས་སུ་ཤེས། །དེ་ལས་བཟློག་པས་ཁྲོལ་བའི་རྟགས། །དུག་གསོ་བདག་དང་དྲེགས་པ་གཉིས། །དུག་བཟློག་དྲེགས་པའི་གཉེན་པོར་སྦྱོར། །དུག་འདུལ་རང་རང་གཤེད་མ་སྟེ། །ཉོན་མོངས་ལྔ་དང་འབྱུང་བ་<milestone unit="line" n="165.4"/>ལྔ། །དུག་ཆེན་བརྒྱད་ལ་གཉེན་པོ་བརྒྱད། །དེས་ནི་ངེས་པར་བཟློག་པར་འགྱུར། །ཕྱག་ཆ་རང་ལ་བསྐོར་བ་ནི། །འཁྲུག་པ་ཆེན་པོ་འབྱུང་བ་དང་། །སེམས་ཅན་རིགས་མཐུན་འཐབ་པ་དང་། །རང་སྲོག་རང་གིས་<milestone unit="line" n="165.5"/>གཅོད་པ་དང་། །སྲོག་ཆགས་མང་པོ་གསོད་པ་དང་། །རིགས་ཀྱི་རྟགས་ཆེན་བཅོ་བརྒྱད་དང་། །ཤ་ཁྲག་ལོངས་སྤྱོད་བྲུམས་སུ་བརྩིགས། །ཕྱག་ཆ་རང་ལ་བསྐོར་བའི་རྟགས། །དེ་ལས་བཟློག་པས་མ་སྐོར་<milestone unit="line" n="165.6"/>རྟགས། །ལས་རྣམས་དྲག་ཏུ་བྱ་བ་ནི། །བདག་ལ་འཆི་རྟགས་བསྟན་པ་སྟེ། །བདག་གི་སྙིང་ཕྱུང་རྨི་བ་སོགས། །བྱུང་ན་ཏྲཔ་བ་རང་བརྩམས་ཏེ། །མཚོན་ཆས་ལུས་སོགས་དྲལ་དང་གཅོད། །མཚོན་ཆར་ཕབ་པ་རྨི་ན་<milestone unit="page" n="166"/><milestone unit="line" n="166.1"/>བྲལ། །དེ་ལས་བཟློག་པ་མ་བྲལ་རྟགས། །རྒྱ་ཡིས་ཐེབས་པའི་རྟགས་རྣམས་ནི། །མཆོད་རྟེན་བཞི་འདིས་རྩིག་དང་འདུག །སེམས་ཅན་མཆོད་རྟེན་འོག་ཏུ་གནན། །ལྕགས་སུ་བཅུག་དང་ཕྱག་རྒྱ་བསྡམས། །རྒྱས་<milestone unit="line" n="166.2"/>འདེབས་པ་ཡི་རྟགས་སུ་བསྟན། །དེ་ལས་བཟློག་པ་མ་ཐེབས་སོ། །འཁོར་ལོ་བརྡ་ཡི་སྐོར་ཐབས་ལ། །བརྡ་ཡི་རྟགས་རྣམས་འབྱུང་བར་འགྱུར། །སྲོག་ཆགས་དངོས་སུ་སྟོན་པ་འབྱུང་། །བཀའ་ལྡོག་ཆེན་པོའི་རྟགས་<milestone unit="line" n="166.3"/>བསྟན་པ། །ཉི་ཟླ་གཟས་ཟིན་སོས་པ་དང་། །ཆུ་ལ་གྲུ་གཏོང་སས་འགྱུར་དང་། །སེང་ཕྲུག་ནང་འཐབ་ཕྱིར་འགྱེད་དང་། །སྟག་མ་ནང་འཐབ་ཕྱིར་འགྱེད་དང་། ་༑་ན་གླང་ཆེན་འགྱེད་དང་སོགས། །བྱུང་ན་བཀའ་<milestone unit="line" n="166.4"/>ཆད་བཟློག་པ་ཡིན། །དེ་ལས་བཟློག་པས་མ་བཟློག་རྟགས། །དེ་ལ་སོགས་པའི་རྟགས་རྣམས་ནི། །བརྒྱད་ཅུ་ལས་ཀྱིས་རྟགས་པ་དང་། །རང་རང་རྒྱུད་ཀྱི་རྟགས་དང་སྦྱར། །བསྡུ་བའི་ཁྱད་པར་ཤེས་པར་བྱ། །དེ་<milestone unit="line" n="166.5"/>དག་དུས་སུ་སྔགས་བཟླས་པ། །རྣམས་པ་གསུམ་དུ་ཤེས་པར་བྱ། །དབྱངས་ཀྱི་རུ་ཁུགས་སྦྱར་བ་ནི། །གང་རུང་རྩ་བའི་ཐེམས་གཉིས་སུ། །དབྱངས་ཡིག་བཅུ་དྲུག་བཞུགས་པར་བྱ། །ཕྱེད་ཕྱེད་དགྲ་བགེགས་སྙིང་པོ་<milestone unit="line" n="166.6"/>སྟེ། །འཇུག་ཏུ་མངག་གཞུག་སྙིང་པོ་དང་། །ལས་ཀྱི་སྔགས་ཀྱིས་བཏུ་བར་བྱ། །དེ་ལས་བཅུ་དང་དགུ་ལ་སོགས། །བསྡུ་ན་གསུམ་དུ་འགྱུར་ཞེས་བྱ། །བཅུ་དང་དགུ་སྦྱར་ལ་སོགས་ཏེ། །གསུམ་ནི་བསྙེན་བསྒྲུབ་<milestone unit="page" n="167"/><milestone unit="line" n="167.1"/>༄༅། །གསུམ་དུ་བྱ། །བསྙེན་པ་གོང་དུ་སྦྱར་བ་བཞིན། །བསྒྲུབ་པ་ལས་ལ་སྦྱར་བར་བྱ། །དྲག་སྔགས་མེ་བཟློག་རྣམ་ལྔ་ལ། །ལས་ཀྱིས་ཕྱེ་ན་དགུ་དང་བཅུ། །བསྡུ་ན་དུས་ཐུག་ནང་ཐུགས་གསུམ། །རྩ་བ་<milestone unit="line" n="167.2"/>རང་འཐད་རྣམ་པ་ལྔ། །ཕྱི་དང་ནང་དང་གསང་བ་དང་། །གསང་ཆེན་དང་ནི་སྦས་པ་གཏེར། །རྩ་བ་གཅིག་ལས་ལྔར་འགྱུར་ཏེ། །ལས་ཀྱིས་ཕྱི་ན་དགུ་དང་བཅུ། །དགུག་ནས་རྒྱས་འདེབས་བར་དུའོ། །བསྡུས་ན་<milestone unit="line" n="167.3"/>གསུམ་ནི་གསང་བའི་ལས། །བཟློག་ན་རྣལ་མ་དགུག་པ་གསུམ། །དཀྲུག་པ་སྡེ་རུ་བསྟན་པ་སྟེ། །བཟློག་པ་འབྲུ་རུ་བསྟན་པ་ཡིན། །རྣལ་མའི་ལས་དང་གསུམ་དུ་བསྟན། །དགུག་ནས་འདེབས་པའི་བར་དག་<milestone unit="line" n="167.4"/>ཏུ། །དབྱངས་དང་རྨེ་བཟློག་གཉིས་ཀྱི་ཡང་། །ཐུན་མོང་ལས་སུ་ཤེས་པར་བྱ། །འཁོར་ལོ་བརྒྱ་དང་རྩ་བརྒྱད་ནི། །ཟླ་གསང་ལས་རྒྱུད་ཆེན་པོར་ཤེས། །ལིའུ་ཁྲི་དང་དྲུག་སྟོང་སྟེ། །གསང་བའི་གསང་བ་སྒྲོལ་བའི་<milestone unit="line" n="167.5"/>རྒྱུད། །རྟགས་འཁོར་མེ་ལྕེ་འབར་བའི་རྒྱུད། །ཆུ་དང་འདྲ་བའི་སེམས་ཅན་ལ། །སྦྱིན་པར་བྱ་བ་ངས་མ་གསུངས། །གསང་བའི་གཏད་རྒྱ་བདུན་གྱི་ལས། །རྩ་བའི་ལས་རྒྱུད་ཆེན་པོ་ལས། །ཐུན་མོང་རྒྱུད་དྲུག་ཕྱི་མ་<milestone unit="line" n="167.6"/>དྲུག །མན་ངག་རྒྱུད་དྲུག་བཤད་རྒྱུད་དྲུག །གསང་ཆེན་ཀུན་གྱི་རྒྱུད་ཆེན་འདི། །སྦྱི་འགྲེལ་ཆེན་པོ་འདྲེན་པའི་ལུང་། །ངོ་མཚར་མན་ངག་འབྲེལ་པའི་ལས། །ཡན་ལག་ཀུན་ལྡན་གསང་བའི་རྒྱུད། །ཡོན་ཏན་རྒྱས་</p></div1>
        </body>
    </text>
</TEI.2>