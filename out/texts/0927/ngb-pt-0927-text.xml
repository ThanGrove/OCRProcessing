<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0927-text.xml">
    <teiHeader lang="tib">
        <fileDesc>
            <titleStmt>
                <title><!--lha 'dre stong gi drwa ba'i rgyud chen po/_bam po gnyis pa -->ལྷ་འདྲེ་སྟོང་གི་དྲྭ་བའི་རྒྱུད་ཆེན་པོ། བམ་པོ་གཉིས་པ་</title>
            </titleStmt>
            <publicationStmt lang="eng">
                <idno type="thdl">ngb-pt-0927-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=469.2; end=495.6--><milestone unit="line" n="469.2"/>༄༅། །རྒྱ་གར་སྐད་དུ། དེ་ཝ་ཡ་ཏི་སན་ཏྲི་ཉུ་ཉ་ཏ་པི་སམ་ག་ནཱ་མ་མ་ཧྭ་ཏན་ཏྲ། བོད་སྐད་དུ། ལྷ་འདྲེ་སྟོང་གི་དྲ་བའི་རྒྱུད་ཆེན་པོ། བམ་པོ་གཉིས་པ། བཅོམ་ལྡན་འདས་གསང་བ་མཆོག་གི་བདག་པོ་འཁོར་<milestone unit="line" n="469.3"/>དང་བཅས་པ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། འོག་མིན་གྱི་གནས་མཆོག་དམ་པ་ན། བཅོམ་ལྡན་འདས་གསང་བ་མཆོག་གི་བདག་པོ་བཞུགས་ཏེ། དེའི་ཚེ་ཡང་ལྷའི་དབང་པོ་<milestone unit="line" n="469.4"/>བརྒྱ་བྱིན་གྱིས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །ཀྱེ་མ་བཅོམ་ལྡན་གསང་བའི་བདག །དྲེགས་པའི་རྒྱལ་པོ་འདི་རྣམས་ལ། །འགྲོ་རྣམས་སྲོག་གིས་བསྡུས་པ་ལ། །དྲེགས་ཆེན་རྣམས་ཀྱི་ལག་ཏུ་ཚེ་<milestone unit="line" n="469.5"/>ཤོར་གླུད་ཤོར་ན། །དེ་ནས་དགུག་ན་ཇི་ལྟར་བགྱི། །གླུད་ཀྱིས་བསླུ་ན་ཅི་རྣམས་འཚལ། །བཅོམ་ལྡན་འདས་ཀྱིས་བཀའ་སྩོལ་ཅིག །ཅེས་གསོལ་ཏོ། །དེ་ནས་ཡང་བཅོམ་ལྡན་འདས་ཀྱིས་བཀའ་སྩལ་པ། ཉོན་ཅིག་<milestone unit="line" n="469.6"/>བརྒྱ་བྱིན་ལྷ་ཡི་གཙོ། །འགྲོ་རྣམས་ཚེ་སྲོག་བསྡུས་པ་ལ། །དྲེགས་པ་རྣམས་ཀྱི་ལག་ཏུ་ཚེ་ཤོར་བླ་ཤོར་ན། །དེ་ནས་འགུག་པར་བྱ་བ་ནི། །མཐུ་དང་གླུད་ཀྱིས་ཚེ་སྲོག་བསླུ། །སྲོག་དང་སྲོག་གིས་བརྗེ་བ་དང་། །རིན་<milestone unit="page" n="470"/><milestone unit="line" n="470.1"/>ཆེན་སྣ་ལྔས་བསླུ་བ་དང་། །འཇིག་རྟེན་རྫས་ཀྱིས་བསླུ་བ་དང་། །ལྟོ་དང་དཔྱད་ཀྱིས་དགུག་པ་དང་། །རྩི་བཅུད་འབྲུ་བཅུད་ཟས་ཀྱིས་བསླུ་བའོ། །ཏིང་འཛི་ལྡན་པས་དྲག་པོས་དགུག དེ་ཡིས་བསྟན་པ་ནི། དྲེགས་<milestone unit="line" n="470.2"/>པའི་རྒྱལ་པོས་འདི་སྐད་སྨྲོས། ཅེས་བཀའ་སྩལ་ཏོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བཅོམ་ལྡན་འདས་ལ། བརྒྱ་བྱིན་གྱིས་གླེང་གཞི་ཞུ་བ་གནང་བའི་ལེའུ་སྟེ་དང་པོའོ།། །།དེ་ནས་ཡང་བཅོམ་ལྡན་<milestone unit="line" n="470.3"/>འདས་ཀྱི་སྤྱན་སྔར། ཡ་བདུད་བཅུ་གསུམ་དང་། བདུད་སིལ་མ་སྟོང་གིས་རང་རང་གི་ལས་འདི་སྨྲས་ཏེ། འགྲོ་བའེ་ཚེ་སྲོག་བསྡུ་འདོད་ན། །གསང་བདག་ཏིང་འཛིན་ལྡན་པ་ཡིས། །གཙང་མ་དར་གྱི་གཞི་སྟེངས་<milestone unit="line" n="470.4"/>སུ། །འབྲུ་སྣ་ཚང་བའི་པྱེ་མ་ལ། །བྱིན་གྱིས་བརླབ་པ་ཚུལ་བཞིན་བྱ། །དེ་ལ་དར་ནག་རྒྱན་ལྡན་ལ། །ཕོ་ཡི་མདའ་ཁྲ་བཅུ་གསུམ་གཟུག །ནམ་མཁའ་ཡང་ནི་བཅུ་གསུམ་གཟུག །གཡས་སུ་གསེར་ལ་གཡོན་དུ་<milestone unit="line" n="470.5"/>གཡུ། །དཔྲལ་བར་དུང་ལ་ཐུགས་ཀར་རིན་པོ་ཆེ། །ཕུད་དང་རིན་ཆེན་གཟུགས་དང་བཅས། །བཤོས་བུ་མཐའ་བསྐོར་མེ་ལོང་མདའ་དང་བཅས་པའོ། །ཙ་ར་རོག་པོ་དག་ལ་ནི། རྭ་ལ་བསེ་ཡི་ཆུ་ཡིས་བྱུག གཡས་པ་<milestone unit="line" n="470.6"/>ཁྲམ་ཤིང་བཅིང་བ་དང་། །གཡོན་པ་ཤོད་རྡེའུ་དང་བཅས་པ་སྟེ། སྐེ་ནས་ཞགས་པས་བསྐོར་བ་སྟེ། །དེ་ལ་དར་དང་སྣ་ཚོགས་རྒྱན་གྱིས་བརྒྱན། །དེ་ལྟར་བསགས་ལ་བསྔོ་བའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་<milestone unit="page" n="471"/><milestone unit="line" n="471.1"/>༄༅། །ལས། བདུད་རྣམས་ཀྱི་གསག་པའི་ལེའུ་སྟེ་གཉིས་པའོ།། །།ཧུ༷། བདུད་ཡུལ་ནག་པོ་བགོ་དགུ་མྲ །བདུད་རྣམས་ཐམས་ཅད་དེར་ཚོགས་ཏེ། །བདུད་རྣམས་ཀྱིས་ནི་མདུན་མ་བསྡུས། །བདུད་རྗེ་<milestone unit="line" n="471.2"/>རྒྱལ་པོ་མི་བཟད་པ། །བདུད་ཆེན་རི་ཏི་འགོང་ཡག་ཞལ་ན་རེ། །བདུད་རྣམས་ཞེ་སྡང་ཆེན་པོ་སྟེ། །ཚ་སྲོག་དབུགས་ཀྱི་བདག་པོ་ཡིན། །ཚ་ལས་གཞན་པོ་གང་དུ་བཙལ། །སྲོག་ནི་ཐམས་ཅད་སྡུད་པ་ཡིན། །སྲོག་<milestone unit="line" n="471.3"/>ལས་བསྡུས་པ་གང་ནས་རྙེད། །ཤ་དང་རུས་པ་བཅུད་ཡིན་ཏེ། །བཅུད་ལས་ལྷག་པ་གང་ན་ཡོད། ཁྲག་དང་ཆུ་སེར་སྐོམ་ཡིན་ཏེ། །དེ་ལས་བདའ་བ་གང་ན་ཡོད། །ཚེ་སྲོག་མ་ལུས་བསྡུ་དགོས་ཟེར། །ཤ་ཁྲག་མ་ལུས་<milestone unit="line" n="471.4"/>བཟའ་དགོས་ཟེར། །མཚམས་བདུད་ཡུ་པོ་ཞལ་ན་རེ། །འུ་ཞེ་སྡང་བདུད་ཀྱི་བུ། །བདུད་ལས་གདུག་ཆེ་གང་ན་ཡོད། །བདུད་ལས་གཉན་པ་མ་མཆིས་ཏེ། །མཉམ་གཉིས་བརྗེ་ན་བསླུ་རུ་རུང་། །མཚུན་གཉིས་གསོར་<milestone unit="line" n="471.5"/>ན་བསླུ་རུ་རུང་། །སྲོག་དང་སྲོག་བརྗེ་བསླུ་རུ་རུང་། །ལུས་དང་ལུས་བརྗེ་ན་གླུད་དུ་རུང་། །ནོར་དང་ལོངས་སྤྱོད་བཟང་ན་གླུད་དུ་འོང་། །བདུད་བསྐོས་ཀྱི་བདག་པོའི་ཞལ་ན་རེ། །འུ་ཞེ་སྡང་བདུད་ཀྱི་བུ། བདུད་ལས་<milestone unit="line" n="471.6"/>གཉན་པ་མ་མཆིས་ཏེ། །ཇི་ལྟར་ཡས་ཐགས་བདུད་ཆད་ཀྱང་། །གླུད་ཀྱིས་བསླུ་ན་ལོ་བར་བཅད། །ཅེས་ཟེར་རོ། །དེ་ནས་བདུད་ཀྱི་མདུན་མ་བྱས་པས། མདུན་མ་འདུས་པའི་འདུན་རྗེས་ལ། ཐམས་ཅད་གླུད་ཀྱིས་<milestone unit="page" n="472"/><milestone unit="line" n="472.1"/>ལོ་བར་བཅད། ཧུ༷། ཞེ་སྡང་ཆེན་པོ་བདུད་ཀྱི་བུ། །བདུད་ལས་གཉན་པ་མ་མཆིས། །ཕོ་བདུད་ནི་བཅུ་གསུམ་སྟེ། གདུག་པ་ཆེན་པོ་ད་ཚུར་སྤྱོན། །དང་པོ་སྲིད་པ་ཆགས་ཤིང་སྲིད་པ་ལས། །ཕོ་བདུད་བཅུ་གསུམ་<milestone unit="line" n="472.2"/>སྲིད། །བདུད་ཐམས་ཅད་ཀྱི་བདག་པོ་ལགས། །དེ་རིང་སྲིད་པའི་མདོས་ཅིག་འབུལ། །ཞེ་སྡང་གདུག་པ་ཞི་བར་གྱིས། །བདུད་སྲིན་མ་ནི་སྟོང་གི་ཚོགས། །བདུད་ལས་གཉན་པ་མ་མཆིས། །དེ་རིང་སྲིད་པའི་མདོས་<milestone unit="line" n="472.3"/>ལ་བྱོན། །ཞེ་སྡང་བདུད་ཀྱི་རིགས། མི་སྡུག་པའི་ལུས་ཅན་ཏེ། ལག་ན་མཚོན་ཆ་སྣ་ཚོགས་བསྣམས། །ཆིབས་སུ་དུད་འགྲོ་མི་སྲུན་ཆིབས། །སྐྱེ་འགྲོ་མ་ལུས་དམྱལ་ཐག་གཅོད། །ཞགས་པ་ནག་པོ་མདའ་ལྟར་<milestone unit="line" n="472.4"/>འཕེན། །དེ་རིང་སྲིད་པའི་མདོས་ལ་བྱོན། །དར་གྱི་མི་ཆེན་སྡེམ་པ་འདི་ཕུལ་ནས། །འདི་བསྐྱེད་ནི་འབྱུང་བ་ལྔ་ལས་བསྐྱེད། །དག་པའི་ཏིང་འཛིན་བྱིན་གྱིས་བརླབས། ཁྲ་ལྟ་བསེ་ལ་རུས་པ་དུང་། ཁྲག་ལྟ་མཚལ<milestone unit="line" n="472.5"/>ལ་ཆུ་སེར་གསེར། །མཛེས་པའི་སྐྲ་ལ་རིན་ཆེན་སྙིང་། །ཕུང་པོ་དང་ནི་ཁམས་གསུམ་ཚང་། །སྐྱེ་མཆེད་དང་ནི་བཅས་པ་སྟེ། །འདི་ནི་མཉམ་གཉིས་བརྗེ་བའི་གླུད། །མདའ་ནི་རྟེན་པའི་སྐུ་མཁར་ཏེ། །རི་ཆེན་སྣ་ལྔའི་<milestone unit="line" n="472.6"/>རྩིག་པ་ལ། །འབར་བའི་རིན་ཆེན་ཐོག་རུ་བཅས། །འཇའ་ཚོན་སྣ་ལྔ་འོད་དུ་འབར། །སྐུ་ཡི་ཚད་ལ་སྐུ་རྟེན་ཅིག །ནམ་མཁའ་འདི་ནི་ཡུལ་ཡིན་ཏེ། །ནམ་ནི་ནང་གི་བཅུད་ཡིན་ཏེ། །མཁའ་ནི་ཕྱི་ཡི་ཡུལ་དུ་<milestone unit="page" n="473"/><milestone unit="line" n="473.1"/>༄༅། །བརྟག །ནམ་ནི་རིག་པ་ཡེ་ཤེས་ཏེ། །མཁའ་ནི་གཉིས་མེད་དག་པའི་དོན། །ནམ་ནི་བསྐྱེད་པའི་ཕྱི་མོ་སྟེ། །མཁའ་ནི་རྟེན་པའི་ཚུལ་དུ་གནས། །གཉིས་མེད་དག་པའི་གླུད་དུ་བསྔོ། །ཙ་ར་འདི་ནི་གླུད་<milestone unit="line" n="473.2"/>མཆོག་སྟེ། །དང་པོ་འབྱུང་བ་ཆེན་པོས་བསྐྱེད། །བར་དུ་སྐྱེ་འགྲོ་གཟུགས་ཀྱིས་བསྡུས། །ར་ཡི་འབྱུང་བ་ལྔ་བཤམས་པས། །ཕུང་པོ་ལྔ་ཡིས་བདུད་རྣམས་བསྐོངས། །རྣམ་པ་ལྔ་ཡིས་བདུད་ཡུལ་བསྐོངས། །རྣམ་ཤེས་<milestone unit="line" n="473.3"/>བརྒྱད་ཀྱིས་རོལ་པའི་ཚོགས། །ལྷུ་ཆེན་བཅུ་གཉིས་མགོ་དང་བཅུ་གསུམ་གྱིས། །ཡ་བདུད་བཅུ་གསུམ་དག་ལ་འབུལ། །བདུད་རྣམས་འདི་ཡིས་སྐོངས་པར་ཤོག །རུ་བདུད་ཆེན་པོ་རུ་ཡིས་མཚོན། ཁྲམ་བདུད་ཁྲམ་<milestone unit="line" n="473.4"/>ཆེན་འདི་ཡིས་བཟློག །འབྱུང་བ་ཆེན་པོ་ལྔ་ཡིས། །འབྱུང་ལྔ་བདུད་ལ་འབུལ། ཙིསྟ་ཆེན་པོ་བདུད་ཆེན་རྣམས་ལ་འབུལ། སྐྲུ་རྟོག་ཡུལ་དང་བཅས་པས། །བདུད་སིལ་མ་རྣམས་ལ་འབུལ། མཁལ་མ་དང་ནི་མཆེར་<milestone unit="line" n="473.5"/>པས་གིང་ཆེན་མཆོད། ཁྲག་དང་ཆུ་སེར་དག་གིས་མཆོད། །བདུད་རྣམས་ཡོངས་སུ་ལོ་བར་གྱིས། །བདུད་རྣམས་གླུད་ཀྱིས་ལོ་བར་གྱིས། །ཞེ་སྡང་སེམས་ཀྱི་མདུད་པ་ཁྲོལ། །གདུག་པ་གླུད་ཀྱིས་ཞི་བར་གྱིས། །ངེས་<milestone unit="line" n="473.6"/>པའི་སྔགས་ཀྱིས་བྱིན་བརླབས་ཏེ། །བདེན་པའི་ཚིག་གིས་བཀྲོལ་ཏེ་མཆོད། །གཅེས་པའི་བམ་པོ་དང་པོ་ལྟར་ཏེ་མཆོད། ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བདུད་མཆོད་ཅིང་གླུད་གཏང་བའི་ལེའུ་སྟེ་གསུམ་<milestone unit="page" n="474"/><milestone unit="line" n="474.1"/>པའོ།། །།དེ་ནས་ཡང་བཅོམ་ལྡན་འདས་ཀྱི་སྤྱན་སྔར། བཙན་ཐམས་ཅད་ཀྱིས་རང་རེའི་གླུད་ཀྱིས་བསླུ་བ་འདི་སྨྲས་ཏེ། མི་རྣམས་བསླུ་བར་འདོད་པ་ན། །གསང་བའི་བདག་པོས་འཛིན་པ་དེས། །འབྲུ་སྣ་ཚང་<milestone unit="line" n="474.2"/>བའི་ཕྱེ་མ་དེ། །གཙང་མའི་གཞི་སྟེངས་དག་ཏུ་གསག །བྱིན་གྱིས་བརླབས་ཅིང་གཟུགས་བྱས་ན། །ངར་ཆེན་ལྡེམ་པ་དག་ལ་ནི། །དེ་ལ་ཁ་དོག་དམར་པོར་བྱ། །དེ་ལ་མདའ་བཀྲ་ཉི་ཤུ་བརྩིག །མཚོན་ཚོགས་ནམ་<milestone unit="line" n="474.3"/>མཁའ་དེ་བཞིན་བྱ། །ཐ་མ་བཙན་གྱིས་མི་རྟ་བཅུ་ཡིས་བསྐོར། །ར་དམར་དང་ནི་རྒྱན་ཅན་ལ། །བསེའི་བའི་ཆས་སུ་བཅུག་ལ་བྱ། །བཙན་ཞགས་དམར་པོ་སྐེ་ནས་གདགས། །བཙན་ཁྲམ་ཐོད་པ་དག་དང་རྭ་ལ་<milestone unit="line" n="474.4"/>བཅིང་། །དར་དང་ནོར་དང་མཛེས་པས་བརྒྱན། །རང་ལ་གཡས་སུ་གསེར་ལ་གཡོན་དུ་གཡུ། །རི་ཆེན་སྣ་ལྔས་བརྒྱན་པར་བྱ། །གཟུགས་བརྙན་ཕུད་དང་བཅས་པས་མཆོད། །དེ་ལྟར་དམར་པོ་དར་གྱི་ཡོལ་བ་<milestone unit="line" n="474.5"/>བྱ། །ལྷབ་ལྷུབ་མང་པོ་བཅས་པ་དང་། འབྲུ་སྣ་གཅལ་དུ་བཀྲམ་པས་མཆོད། །དེ་ལྟར་བསགས་ལ་བསྔོ་བའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བཙན་གྱི་གསག་པའི་ལེའུ་སྟེ་བཞི་པའོ།། །།ཧུ༷། ང་རྒྱལ་<milestone unit="line" n="474.6"/>ནི་བཙན་གྱི་བུ། བཙན་ཆེན་ནི་འཁོར་དང་བཅས། བཙན་ཡུལ་དངོ་སུམ་ན། བཙན་གྱི་སྡོང་སྡེ་བཞུགས། བཙན་ཆེན་ནི་མི་བཟད་དེ། ཁ་དྲག་བདུད་ལ་རྒོལ། མཐུ་ཆེ་ཕྱུ་ལ་རྐུ། འགྲན་ཚོལ་ཀླུ་ལ་ཚོལ། སྡོང་སྡེ་རྒྱལ་<milestone unit="page" n="475"/><milestone unit="line" n="475.1"/>༄༅། །དང་སྡོང་། བཙན་ཆེན་མེས་ཕོ་བ། སྤྱི་མེས་རྒྱལ་བས་བྱ། བསེ་རུ་འཁྱིལ། བསེ་མཁར་དམར་པོ་ནང་ན་བཞུགས། ཁྲག་གཟེར་ཀུན་གྱི་བདག་པོ་ཡིན། །ནད་གཟེར་ཀུན་གྱི་བདག་པོ་ཡིན། ཁ་བློན་<milestone unit="line" n="475.2"/>ཆེན་པོ་སྟེ། ང་རྒྱལ་དྲག་ཏུ་ཁེངས། འདོད་པ་མཚོ་རུ་འཁྱིལ། བཙན་ནི་སྟོང་གིས་བསྐོར། སྤྱི་བཙན་ཆེན་པོའི་བཀའ་སྟོད་བྱེད། །འབྱུང་བ་ལྔ་བཙན་གྱི་ཕྱོགས་སུ་བསྲུང་། །རོལ་པ་ཕྱོགས་ཀྱི་ཕྱོགས་མཚམས་<milestone unit="line" n="475.3"/>བསྲུང་། །ཡ་མའི་ཚོགས་ཀྱིས་ཉུལ་དཔེར་བྱེད། །སིལ་མ་སྟོང་སྡེ་ཁྱབ་པར་སྟོང་། །ལ་ལ་འབྱུང་བ་སྐྱེད་པ་བསྲུན། །དེ་རིང་སྲིད་པའི་མདོས་ལ་བྱོན། །མཉམ་གཉིས་དེ་རིང་བརྗེ་འཚལ་ལོ། །གྲངས་ཀྱང་འབྱུང་བ་<milestone unit="line" n="475.4"/>འདི་ལ་ཚང་། །མཚུར་གྱིས་གསོར་ཏེ་ད་ཚུར་སྤྱོན། །རིན་ཆེན་སྣ་ལྔའི་མི་བོ་ཆེ། །རྟེན་དང་ཡུལ་ཅིག་དེ་རིང་སྐོང་། །མདའ་བཀྲ་མཁར་ལ་ནམ་མཁའ་ཡུལ། །མཉམ་གཉིས་བརྗེ་འོ་མདེས་པ་ཙ་ར་ཁྱོད། སྐོས་རྗེ་བྲ་མ་<milestone unit="line" n="475.5"/>ང་རྒྱལ་དང་། སྤྱི་བཙན་ཆེན་པོ་ཁ་བརྒྱད་མིང་ནས་ཕྱུང་། སྐྱེ་དང་སྲོག་གཅོད་སྡུད་པའོ། །དུག་ལྔ་ནད་ཀྱིས་ཉོན་ཤིང་བསྐམས། །ནད་རྣམས་མ་ལུས་མྱོས་བྱེད་པ། །འབྱུང་བ་ལྔའི་བཙན་ཆེན་མིང་ནས་ཕྱུང། །ང་རྒྱལ་<milestone unit="line" n="475.6"/>ཆེན་པོའི་ཕུང་པོ་ལ། །བཙན་དམར་སྟོང་སྡེ་འགྱེད་པར་བྱེད། ཁྲག་གཟེར་ནད་ཀྱིས་གསོད་བྱེད་པ། །སྐྱེས་བུ་བཙན་ཆེན་མིང་ནས་ཕྱུང་། ཁ་ཡོགས་གནམ་ནས་འབེབས་བྱེད་ཅིང་། །སྐྱེ་འགྲོ་མ་ལུས་སྒྲོལ་བའི་<milestone unit="page" n="476"/><milestone unit="line" n="476.1"/>བདག །གནམ་བཙན་འཕྲུལ་བུ་མིང་ནས་ཕྱུང་། །དཀར་པོ་ལག་ན་ཞགས་ཐོགས་སྙིང་རྩ་སྡུད། །གསང་བཙན་ཆེན་པོ་མིང་ནས་ཕྱུང་། །གཡའ་སྤངས་ནག་དང་གཡེལ་ལ་གནས་བཅས་ཤིང་དང་། །ཚེ་དང་སྲོག་<milestone unit="line" n="476.2"/>གཅོད་སྤྲུལ་པའི་ཚེ། །བར་གྱི་བཙན་ལྔ་མིང་ནས་ཕྱུང་། །འབྱུང་བ་ས་ལ་དབང་སྒྱུར་སྐམ་གྱི་བདག །ས་བཙན་ཆེན་པོ་མིང་ནས་ཕྱུང་། །ས་བརྟན་བྲག་ལ་དབང་བྱེད་འགྲོ་བ་འཕེལ་འགྲིབ་བྱེད། །མཚོན་གྱི་ཞགས་<milestone unit="line" n="476.3"/>དང་གདུག་མཚོན་མང་པོ་སྒྲོལ། །བྲག་བཙན་ཆེན་པོ་མིང་ནས་ཕྱུང་། །ང་རྒྱལ་གཏི་མུག་གཉིས་ཀྱི་བུ་སྟེ་སྐྱེ་འགྲོ་མ་ལུས་སྒྲོལ། །གདུག་རྩུབ་ནད་ཀྱི་བདག་པོ་འབྱུང་བའི་ས་མཚམས་སྲུན་བྱེད་པ། །གདུག་པ་ཀླུ་<milestone unit="line" n="476.4"/>བཙན་མཆེད་གསུམ་མིང་ནས་ཕྱུང་། ཁམས་གསུམ་མྱུག་བྱེད་ཞག་དང་ཁྲམ་གྱིས་འདེབས། །ཡམ་རྐང་ཚོགས་མིང་ནས་ཕྱུང་། ཁམས་གསུམ་རྒྱུག་ཅིང་ཁྲག་དང་མཁྲིས་པ་འཐོར། ་༑ད་རྡེའུ་དག་ལ་འགྲང་ཞིང་<milestone unit="line" n="476.5"/>བཙན་ཁྲམ་དམར་ལ་འདེབས། སིལ་མ་སྟོང་ཚོགས་མིང་ནས་ཕྱུང་། སྐྱེས་བུ་བཙན་གྱི་སྟོང་སྡེ་འགྱེད། །དེ་རིང་སྲིད་པའི་མདོས་འདི་བཞེས། །ཅེས་བསྔོ་ཞིང་གཏང་ངོ་། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས།<milestone unit="line" n="476.6"/>བཙན་ལ་གླུད་ཀྱིས་བསླུ་བར་བསྟན་པའི་ལེའུ་སྟེ་ལྔ་པའོ།། །།དེ་ནས་ཡང་བཅོམ་ལྡན་འདས་ཀྱི་སྤྱན་སྔར། རྒྱལ་པོ་རྣམས་ཀྱི་རང་རང་གིས་གླུད་ཀྱིས་བསླུ་བ་འདི་སྨྲས་སོ། །གསང་བདག་ཏིང་འཛིན་ལྡན་པ་<milestone unit="page" n="477"/><milestone unit="line" n="477.1"/>༄༅། །དེས། །གཙང་གདན་དར་གྱི་གཞི་སྟེངས་སུ། །གཏི་མུག་ནད་ཀྱི་གཅལ་བཀྲམ་ལ། །དེ་ལ་བྱིན་བརླབས་བྱས་ནས་སུ། །རིན་ཆེན་མི་བོ་ཆེ་གཅིག་བྱ། །དེ་ལ་གཡས་སུ་གསེར་དང་གཡོན་དང་<milestone unit="line" n="477.2"/>གཡུ། །མདའ་བཀྲ་ལྔ་ནི་གཟུག་པར་བྱ། །ནམ་མཁའ་རིགས་མཐུན་ལྔ་ཡང་གཟུག །བི་ནུ་བཞི་དང་བཅས་པ་སྟེ། །བྱ་ལ་སོགས་པའི་གཟུགས་བརྙན་བསྐོར། །ཕུད་དང་རིན་ཆེན་སྤྱན་གཟིགས་བཅས། །དེ་ལྟར་<milestone unit="line" n="477.3"/>དཀར་དཀར་མཛེས་བརྒྱན་དང་། །བྱ་དང་ཐོད་པ་དེ་བཞིན་གསག །དེ་ལྟར་བསགས་ལ་བསྔོ་བའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། །རྒྱལ་པོ་གསག་པའི་ལེའུ་སྟེ་དྲུག་པའོ།། །།ཧུ༷། ཆེན་ནི་འཁོར་དང་<milestone unit="line" n="477.4"/>བཅས། སྐྱོང་པ་ནི་རིགས་བཞི་དང་། སྲོག་བདག་ནི་མཆེད་བཞི་དང་། སྡེ་བཞི་ནི་སྲིད་བཞི་དང་། འབྲུ་བཞི་ནི་སྡེ་བཅུ་གཉིས། རྒྱལ་པོ་སྲོག་གི་བདག འཁོར་ནི་གིང་དང་བཅས། སྲིད་པའི་མདོས་ལ་སྤྱོན། དཀར་<milestone unit="line" n="477.5"/>གསུམ་འོད་ཀྱི་དཀྱིལ་ནས་སྒྲུབ་པ་མང་པོ་འགྱེད། ཤ་ཁྲག་སྲོག་དབུགས་དང་སྙིངས་འཇིག་རྟེན་བྱན་པོ་ཁྱོད། སྲོག་བདག་ཆེན་པོའི་མིང་ནས་བྱུང་། །སྲིད་པ་དག་ལས་བསྐྱེད་པ་ཡི། །སྲིད་པའི་བདག་པོ་དུང་འོད་<milestone unit="line" n="477.6"/>ཅན། །ཐེ་བྲང་སྟོང་གི་ཚོགས་ཆེན་པོ། །གནམ་པོ་ཆེན་པོ་གནམ་ལ་དབང་། །ཉི་ཟླ་འོད་ཀྱི་རྟ་ལ་ཞགས་པ་འཕེན། །འཇའ་ཚོན་སྣ་ལྔའི་དབུ་ཐོད་ཅན། །དུང་གི་ནི་རི་མོ་ཅན། རྨ་བྱ་མདོངས་ཀྱི་ཐུལ་པ་གསོལ། ཁོལ་<milestone unit="page" n="478"/><milestone unit="line" n="478.1"/>བརྒྱད་རྗེ་དང་དགུ། མི་སྔོན་འཚེར་བ་ལ། ལག་པ་བརྒྱད་དུ་བྱུང་། ལག་པ་བརྒྱད་པོ་ལ། གཡུ་དང་མུ་མེན་ལག གློ་དང་སྙིང་ལའང་འདེབས། སྨྱོ་དང་འབོག་འདྲེ་མཛད། སྔོན་པོ་བྱ་གདོང་ཆིབས། ཆེ་བཞི་གཉན་དང་<milestone unit="line" n="478.2"/>ལྔ་ཡིས་བསྐོར། སྲིད་པའི་བདག་པོ་དེ། དཀར་པོ་ཕུར་དམར་ཆིབས། བར་སྣང་ཁམས་སུ་རྒྱུ། དཀར་པོ་ཕུད་དམར་ཆིབས། གིང་ཆེན་བཅོ་བརྒྱད་བསྐོར། སྲོག་གཅོད་ལས་རྣམས་བྱེད། ཤེལ་རྟ་མིག་གཅིག་ཆིབས།<milestone unit="line" n="478.3"/>བར་སྣང་ཁམས་སུ་རྒྱུ། འོད་དང་སེར་ཆེན་འབེབས། ཟེར་གསུམ་སྐྱ་རིངས་འཆགས། ཉི་ཟེར་ཞགས་པ་འཕེན། སྲིད་པ་ཡོངས་ཀྱི་སྲོག་གི་བདག ཆུ་བྱ་སྔོན་པོ་ཆིབས། ཀླུ་རྒྱལ་འཁོར་གྱིས་བསྐོར། གཟའ་དགུ་ནང་<milestone unit="line" n="478.4"/>དང་འགྱིང་། གཟའ་ཆེན་པ་ཝ་སངས། ཐེ་བྲང་སྟོང་གི་ནང་ན་འགྱིང་། དཀར་པོ་འོད་ཆེན་ཡིན། སྐྱེ་འགྲོ་མ་ལུས་སྒྲོལ། རྒྱལ་པོ་རྨ་རུ་ཚེ། །གསོད་བྱེད་འབར་བ་ཡིན། རྒྱལ་པོ་གདུག་པོ་ཆེ། འབྱུང་བ་ལྔ་ལ་གནས།<milestone unit="line" n="478.5"/>གསེར་གྱི་ཕ་བོང་བསྐོར་རོ། །རྒྱལ་ཡུམ་ཆེན་མོ་ནི། གཡུ་མཚོ་སྔོན་པོ་ཁྱིལ་ལི་ལི། དེ་གཉིས་སྤྲུལ་པ་ལས། རྒྱལ་སྡེ་ཆེན་པོ་དང་། རྒྱལ་ཕྲན་བཅུ་གཉིས་བྱུང་། རྟེན་བཅུ་གཉིས་སྲུན། རྒྱལ་པོ་ཆེན་པོའི་འཁོར། ཚེ་<milestone unit="line" n="478.6"/>སྲོག་དབུགས་ལེན་བདག་པོ་ཡིན། །སྲིད་པའི་མདོས་ལ་སྤྱོན། རྒྱལ་པོ་སྟོང་གི་སྡེ། དཔོན་ཆེན་དྲུག་ཅུ་གཅིག རྒྱལ་པོ་སྲོག་གི་བདག འབྱུང་བ་ལྔ་ལ་གནས། རྒྱལ་སྡེ་མ་ལུས་ཀུན། མཉམ་གཉིས་བརྗེ་བར་བྱ།<milestone unit="page" n="479"/><milestone unit="line" n="479.1"/>༄༅། །མདའ་དང་ནམ་མཁའ་མཁར་དང་ཡུལ། རྒྱལ་པོས་བརྗེ་བར་གྱིས། གྲངས་སུ་ཚང་ལུག་མཉམ། ཞེས་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། རྒྱལ་པོ་གླུད་ཀྱིས་བསླུ་བར་བསྟན་པའི་ལེའུ་<milestone unit="line" n="479.2"/>སྟེ་བདུན་པའོ།། །།དེ་ནས་ཡང་བཅོམ་ལྡན་འདས་ཀྱི་སྤྱན་སྔ་མྲ མ་བདུད་བཅུ་གསུམ་དང་མ་ཡམས་སུ་བཅས་པས་རང་རང་གིས་གླུད་ཀྱིས་བསླུ་བ་འདི་སྨྲས་སོ། །གསང་བདག་ཏིང་འཛིན་ལྡན་པ་དེས། །གཙང་<milestone unit="line" n="479.3"/>གཞི་དར་གདན་སྟེངས་སུ་ནི། །འབྲུ་སྣ་ཚང་ལ་བྱིན་བརླབས་ཏེ། །དེ་ལ་དར་ནག་རྒྱན་ལྡན་བྱ། །མཐའ་མ་རྟ་བོང་དྲེལ་དང་མཛོ་རྟོལ་རྔ་ཞོན་ཚོགས། ར་དང་ཁྱི་དང་བྱ་ནག་དང་། ཁྲག་དང་ཤ་སྣ་བཅས་པ་བཤམ།<milestone unit="line" n="479.4"/>མཁར་ཐབས་མདའ་ནི་བཅུ་གསུམ་དང་། མོ་འཕང་བཅུ་གསུམ་ནམ་མཁའ་བཅུ་གསུམ་དང་། ར་ནག་དེ་ལ་གཟུགས་པར་བྱ། ལུག་ནག་གཅིག་ལ་ཞགས་དང་སྒྲོ་བ་དང་ནི་བྱང་དམར་དང་། ཁྲམ་ཤིང་མཚོན་གྱི་གྲུ་<milestone unit="line" n="479.5"/>གུ་ལ་སོགས་དག གསེར་དང་གཡུ་དང་བཅས་པས་བརྒྱན། དེ་ལྟར་བསགས་ལ་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། མ་བདུད་ཀྱི་གསག་པའི་ལེའུ་སྟེ་བརྒྱད་པའོ།། །།ཧུ༷། ཡུལ་བདུད་མ་ཀི་ནི། ཁྲི་<milestone unit="line" n="479.6"/>ལོ་དྲུང་གཅིག་དུར་ཁྲོད་བརྩེགས། ཁྲག་གི་གྲུ་ཆར་སིལ་ལི་ལི། །བདུད་བྱ་ནག་པོ་ཕང་མ་ཕུང་། །ལྕེ་སྤྱང་མང་པོ་འདྲལ་ཞུང་ཞུང་། །དེ་ན་བདུད་མོ་སྟོང་ཚོགས་ཏེ། །དྲུག་ཅུ་སྲིད་པའི་བྱིན་པ་པོ་ཡིས་བྱེད། །བརྒྱ་ནི་<milestone unit="page" n="480"/><milestone unit="line" n="480.1"/>སྲིད་ཁྲམ་ནག་བདག་བྱེད། །གཅིག་གིང་གཙོ་མོ་ཁྲི་རོ་བཙུན། །བརྒྱ་ནི་ཤོ་གམ་འཆང་བ་བྱེད་དེ་གདུག་པ་ཆེ། །བརྒྱ་ནི་སྲིན་མོ་ཁྲག་འཚོག་མ། །བརྒྱ་ནི་སེར་མོ་མཁྲིས་འཐོར་མ། །བརྒྱ་ནི་ཁྲག་པ་རྒྱུ་གཟེར་<milestone unit="line" n="480.2"/>གཏོང་། །བརྒྱ་ནི་སྲིད་པའི་སྲོག་དབུགས་འབྱིན། །བརྒྱ་ནི་མཁྲིས་དང་རྫིངས་ཀྱི་བདག །ཉི་ཤུ་རྩ་གཅིག་འཇིག་རྟེན་ཉུལ་ལེ་བྱེད། ཉི་ཤུ་རྩ་གཅིག་བསྒེག་མ་ནད་ཀྱི་བདག སུམ་ཅུ་སྲིད་པའི་ཁ་ལོ་སྒྱུར། བདུད་མི་<milestone unit="line" n="480.3"/>ཟད་ནད་གཏོང་མ། ལྕོ་དང་རྫིངས་དང་མཁྲིས་པར་བསྐྱིལ། ཁྲག་ཏུ་སྒྱུག་ཅིང་ཆ་འདུམ་གཅོད། །འབར་མ་ཆེན་མོ་མ་རུངས་མ། །གདུག་པ་ནད་ཀྱི་བདག་པོ་སྟེ། །ལ་ལ་མཚོན་གྱི་གྲུ་བུ་འཁལ། །ལ་ལ་ཁྲམ་བམ་ས་<milestone unit="line" n="480.4"/>ལ་རྡེབ། །ལ་ལ་ཤོད་རྡེ་དཀར་ནག་འགྲེམས། །ལ་ལ་བདུད་གཅོད་ལས་རྣམས་བྱེད། །ལ་ལ་རིམས་ནད་མང་པོ་གཏོང་། །ལ་ལ་གླང་ཐབས་ནད་ཡམས་གཏོང་། །ལ་ལ་ནད་ཀྱི་རྐྱལ་པ་རྡེབ། །ལ་ལ་རུ་མཚོན་ཆེན་པོ་<milestone unit="line" n="480.5"/>འཕྱར། །ལ་ལ་བྱང་དམར་བམ་པོར་རྦེད། །ལ་ལ་རྒྱུ་གཟེར་ཁྲག་འཁྲུག་གཏོང་། །ལ་ལ་བལ་ནད་མིག་སེར་གཏོང་། །ལ་ལ་མཁྲིས་ནད་རྫིངས་ཕོལ་གཏོང་། །ལ་ལ་གདུག་པའི་ཁྲག་གཟེར་འཕེན། །ལ་ལ་མི་ནད་<milestone unit="line" n="480.6"/>ལང་དགུ་གཏོང་། །སྲིད་པ་ཡོངས་ཀྱི་ནད་གཏོང་མ། ཁྲག་གི་ཕོར་ཐོགས་མདའ་འཕེན་མ། །བདུད་མོ་མ་ཡམས་སྟོང་གི་ཚོགས། །ལ་ལ་ཤ་རྔས་མང་པོ་ཆིབས། །ལ་ལ་གདུག་པའི་སྟག་གཟིག་མང་པོ་ཆིབས ལ་<milestone unit="page" n="481"/><milestone unit="line" n="481.1"/>༄༅། །ལ་ཐབ་གཡག་རོག་པོ་ཆིབས། །ལ་ལ་མཛོ་རྟོལ་བོང་དྲེལ་ཆིབས། །ལ་ལ་སྐྱུགས་དང་རྩོས་ལ་ཆིབས། །ནད་གཏོང་སྲིན་མོའི་འཁོར་དང་བཅས། །དེ་རིང་སྲིད་པའི་དར་ཆེན་སྨྲ་ཤེས་གཟུགས་བརྙན་<milestone unit="line" n="481.2"/>མང་པོ་དང་། །ནམ་མཁའ་ཡུལ་ཏེ་མདའ་ཁྲ་མཁར། །ལུག་ནག་མཉམ་གཉིས་བརྗེ་བར་འཁྲོབ། །ཟང་ཟིང་ལོངས་སྤྱོད་རྒྱན་ལྡན་མཆོད། །ཅེས་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། མ་བདུད་ལག་ན་<milestone unit="line" n="481.3"/>གནས་པ་བསླུ་བའི་ལེའུ་སྟེ་དགུ་པའོ།། །།དེ་ནས་ཡང་བཅོམ་ལྡན་འདས་ཀྱི་སྤྱན་སྔར། ས་བདག་སིལ་མ་རྣམས་ཀྱིས་རང་རང་གིས་བཅོལ་བའི་ལས་འདི་སྨྲས་སོ། །འབྲུ་སྣ་ཚང་བ་གཙང་མའི་སྟེང་དུ་གསལ།<milestone unit="line" n="481.4"/>བྱིན་བརླབས་ནི་གཟུགས་རྣམས་ཏེ། དབུས་སུ་གྲུ་བཞི་གདན་སྟེངས་སུ། །མགོ་ལྔ་པ་ཡི་གཟུགས་སུ་བྱ། །སྨད་ནི་མི་ལུས་དག་ཏུ་བྱ། །ཐ་མ་འབྲང་རྒྱས་དགུ་ལ་འཕང་བཀྲ་དགུ །ངར་མོ་དགུ་ལ་ནི་ཁ་དགུ །བྱ་དགུ་<milestone unit="line" n="481.5"/>ནི་ཕུད་དགུ་སྟེ། བཤོས་བུ་དགུ་ལ་མདའ་དགུ་གཟུག །ཉ་སྦལ་སྦྲུལ་དང་ཆུ་སྲིན་དང་། །ར་ཕག་ཀྱི་དང་རྟ་ཡི་གཟུགས། །འབྲུག་དང་གླང་དང་ཀྱི་དང་ལུག །མཚམས་བཞིར་མ་ལུས་མགོ་བརྙན་བྱ། །གླང་བུ་དང་ནི་བ་<milestone unit="line" n="481.6"/>གླང་གཟུགས། །རྩང་པ་རུ་རྩ་ཉ་ཆེན་རྣམས། །དེ་ལྟར་བསགས་ལ་བསྔོ་བའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ས་བདག་བསོག་པའི་ལེའུ་སྟེ་བཅུ་པའོ།། །།དེ་ནས་ཡང་བཅོམ་ལྡན་འདས་ཀྱི་སྤྱན་སྔར།<milestone unit="page" n="482"/><milestone unit="line" n="482.1"/>ས་བདག་རྣམས་ཀྱིས་ཚིག་འདི་སྐད་སྨྲས་སོ། །བདག་ཅག་ས་བདག་གདུག་པ་སྟེ། །གཏི་མུག་བྱོལ་སོང་རིགས་སུ་གཏོགས། །གདུག་པ་གཉན་གྱི་བུ་ཡིན་ཏེ། །ས་བདག་སིལ་མ་སྟོང་གི་ཚོགས། །འབྱུང་བ་ས་དང་ཆུ་<milestone unit="line" n="482.2"/>ལ་གནས། །འབྱུང་བ་ལྔ་ལ་གནས་པ་ལས། །འབྱུང་བའི་བུ་ནི་གདུག་པ་ཆེ། །རིགས་ནི་རྣམ་པ་བཞི་རུ་འདུས། །འབྱུང་བ་ས་ལ་དབང་སྒྱུར་ཏེ། །ས་ལ་ས་བདག་ཆེན་པོ་གནས། །ཐྲི་པ་ཏ་རལ་པ་ཅན། །གདུག་སྲིལ་<milestone unit="line" n="482.3"/>རལ་ནད་སྲིད་པར་རྒྱུག །དེ་གཉིས་རྒྱུད་ལས་བཅོ་བརྒྱད་བྱུང་། །དགུ་ནི་མིང་པོ་ཡིན་པ་སྟེ། ས་བདག་ཕྱོགས་མཚམས་དབུས་དང་ལྔ་ན་གནས། །དགུ་ནི་ས་སྲིན་ཁྲ་མོ་རལ་པ་ཅན། །ངམས་དང་འོབས་དང་སྐྱིབས་<milestone unit="line" n="482.4"/>རྣམས་དང་། །བྲག་སྐམ་ཤིང་དྲུང་ས་ཕུག་གནས། །ལ་ལ་རལ་ཅན་ཁྲག་མིག་མ། །ལ་ལ་སེམས་ཅན་སྐེམ་བྱེད་མ། །ལ་ལ་རལ་ཆེན་ལག་རིངས་མ ལ་ལ་རལ་ཆེན་བྱ་མིག་མ། །ལ་ལ་རལ་ཆེན་ཕག་གདོང་<milestone unit="line" n="482.5"/>མ ལ་ལ་རལ་ཆེན་འཕྲེང་ཐོགས་ལ། །ས་བདུད་ས་སྲིན་ཆེན་མོའི་ཚོགས། །ས་བདག་སྡེ་ནི་གདུག་པ་ཅན། །ས་ལ་གནས་ཤིག་གདུག་རྩུབ་ཆེ། །གདུག་པའི་ས་བདག་ཆེན་མོ་ནི། །མི་ཡི་ལུས་ལ་རྩངས་པའི་<milestone unit="line" n="482.6"/>མགོ །འཁོར་ནི་དུད་འགྲོ་གཟུགས་ནི་མང་པོས་བསྐོར། །གདུག་པ་གཉན་ལས་ཆེ་བ་མེད། །ས་སྐམ་དག་ལ་གནས་མལ་བཅས། ཁ་ནས་གདུག་པའི་ནད་ཆེན་གཏོང་། །མཛེ་ནད་སྣ་དགུ་གཏོང་བར་བྱེད། །སྐམ་དང་<milestone unit="page" n="483"/><milestone unit="line" n="483.1"/>༄༅། །རུས་ནད་ཆེན་པོ་དང་། །གྲུམ་བུ་དང་ནི་སྐེམ་བྱེད་དང་། །ཤ་འཆད་རུས་ཁོལ་བམ་ལོག་དང་། །ཤ་བཀྲ་དང་ནི་གདུག་རྩུབ་གཏོང་། །གཟུགས་བརྙན་མང་པོའི་ས་བདག་ལགས། །ས་བདག་གཉན་ཆེན་<milestone unit="line" n="483.2"/>གདུག་པ་ཅན། །གཅིག་ནི་དུག་སྦྲུལ་དཀར་པོར་སྟོན། །གཅིག་ནི་གཡུ་སྦྲུལ་སྔོན་པོར་སྟོན། །གཅིག་ནི་ཟངས་སྦྲུལ་དམར་པོར་སྟོན། །གཅིག་ནི་གསེར་སྦྲུལ་སེར་པོར་འཁྱུག །གཅིག་ནི་རིན་ཆེན་འབར་བའི་<milestone unit="line" n="483.3"/>སྦྲུལ། །སྦལ་པའི་ཁ་དོག་རིགས་ལྔ་བྱུང་། །སྨྲ་བ་མི་སྐད་སྨྲ་བར་བྱེད། །རྒྱུག་པ་འོད་ཟེར་སྦྲུལ་ལྟར་འཁྱིལ། ཁ་རླངས་ན་བུན་གཏོང་བར་བྱེད། །སྣ་ནས་སྡོམ་སྡིག་མང་པོ་འགྱེད། །རྨ་ཤུ་དང་ནི་སྐྲངས་འབུར་<milestone unit="line" n="483.4"/>གཏོང་། །དེ་ཡང་སྲིད་པའི་མདོས་བཞེས་ཅིག །སྟེང་གི་ས་བདག་ཆེན་པོ་སྟེ། །བྱ་ཁྱུང་སྔོན་པོ་གཤོག་པ་རྡེབ། །འོག་གི་ས་བདག་ཆེན་མོ་ནི། །དུར་ཕག་ཆེན་མོ་ལུབུན་ཅིང་འདེབས། །བར་ནི་རིགས་བཞི་གདུག་པ་<milestone unit="line" n="483.5"/>ཆེ། །མཚམས་ནས་གཤེད་བཞི་སྨྱོ་ཞིང་འཚིག །འབྱུང་བའི་བདག་མདོས་ལོང་ཞིག །གཞན་ཡང་ས་བད་མ་རུངས་པ། །མི་ཡི་ལུས་ལ་དུད་འགྲོའི་མགོ ཁེང་ལོ་གོས་ལ་སྦོ་ལ་གནས། །དབུས་ཀྱི་སྤོ་ལ་གནས་པ་<milestone unit="line" n="483.6"/>དང་། ཁྲར་གྱི་སྤོ་ལ་གནས་པ་དང་། །ལྷོ་ཡི་སྤོ་ལ་གནས་པ་དང་། །ནུབ་ཀྱི་སྤོ་ལ་གནས་པ་དང་། །བྱང་གི་སྤོ་ལ་གནས་པ་དང་། །གཙང་བརྩང་འཁོར་དང་བརྟན་མ་དང་། །བེ་སྣང་དང་ནི་ལག་ཆེན་དང་། གཙང་<milestone unit="page" n="484"/><milestone unit="line" n="484.1"/>ཀུན་དང་ནི་ཆེན་པོ་དང་། །ཧོང་ཕན་དང་ནི་ཐེ་སེ་དང་། །ད་ལེ་དང་ནི་དུ་ལེ་དང་། །ས་སྟག་རྡོ་སྟག་ཆུ་སྟག་དང་། །མེ་བདག་རླུང་བདག་འབྱུང་བའི་བདག །ཞེ་སྡང་གདུག་པའི་མདུད་པ་ཁྲོལ། །ས་བདག་སིལ་མ་སྟོང་<milestone unit="line" n="484.2"/>ཚོགས་ལ། །འབྱུང་བའི་རི་རབ་དག་ལ་གནས། །བསྡུས་པ་རིན་ཆེན་དག་ཏུ་བསྡུས། །དེ་རིང་སྲིད་པའི་མདོས་ལོང་ཞིག །ཅེས་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ས་བདག་ལ་གླུད་ཀྱིས་བསླུ་བའི་<milestone unit="line" n="484.3"/>ལེའུ་སྟེ་བཅུ་གཅིག་པའོ།། །།དེ་ནས་ཡང་བཅོམ་ལྡན་འདས་ཀྱི་སྤྱན་སྔར། དྲེགས་པ་རྣམས་ཀྱི་མདོས་འདི་བསྔོ་བ་དང་། གླུད་ཀྱིས་བསླུ་བའི་རབས་འདི་སྨྲས་སོ། །མདོས་དང་ཡས་གཏོང་བའི་དུས་ཆེན་དུ། ཚིག་<milestone unit="line" n="484.4"/>གིས་བསྔོ་བ་འདི་རྣམས་སོ། །ཧུ༷། ད་སྲིད་པའི་མདོས་འདི་བསྔོ། །བདུད་ཀྱི་སྒོ་བས་སྒོ་ཕྱེ་དང་། །བདུད་ཀྱི་འཕྲང་པས་འཔྲང་སོལ་དང་། །བཙན་གྱི་སྒོ་བས་སྒོ་ཕྱེ་དང་། །འཕྲང་པ་ཆེན་པོས་འཕྲང་སོལ་དང་། །རྒྱལ་<milestone unit="line" n="484.5"/>པོའི་སྒོ་བས་སྒོ་པྱེ་དང་། །འཕྲང་པ་ཆེན་པོས་འཕྲང་སོས་དང་། །བདུད་མོ་མ་ཡམས་སྒོ་ཕྱེ་དང་། །བདུད་ཀྱི་འཕྲང་བས་འཕྲང་སོལ་དང་། །ཐེའུ་རང་ཇ་ལང་སྒོ་ཕྱེ་དང་། །ས་བདག་ཀླུ་གཉན་སྒོ་ཕྱེ་དང་། །དྲགས་པའི་<milestone unit="line" n="484.6"/>འཕྲང་པས་འཕྲང་སོལ་དང་། །ད་ནི་མི་གླུད་གཏོང་ངེ་ཆས། །ད་ནི་ནོར་དང་དབང་ཐང་གླུད་དེ་ཆས། །གླུད་ལ་སྔ་བ་ས་གཞི་སྟེ། །ས་གཞི་མ་སྐྱེས་དགུ་ཞིག་སྐྱེས། །ད་ནི་སྲིད་པའི་རྒྱལ་མོས་བསྐྱེད། །ས་ཡུམ་ཆེན་མོ་<milestone unit="page" n="485"/><milestone unit="line" n="485.1"/>༄༅། །སྲིད་པའི་བདག །སྲིད་པའི་བདག་མོ་ཆེན་མོས་ཏེ། །འབྱུང་བ་ལྔ་ལས་བསྐྱེད་པ་སྟེ། །འབྱུང་བས་མ་བསྐྱེད་གང་ཡང་མེད། །གླུད་ལ་སྔ་བ་ས་གཞི་སྟེ། །ས་ལས་ཁམ་པའི་མི་མོ་བྱུང་། །རིན་ཆེན་སྣ་ལྔའི་<milestone unit="line" n="485.2"/>གཏེར་དང་ཆས། །འབྱུང་བས་བྱིན་བརླབས་སྨྲ་རེ་མཁས། །ཐུགས་རྗེ་ཅན་གྱིས་བྱིན་བརླབས་པས། །གླུད་ཀྱི་དང་པོ་མི་བོ་ཆེ། །ཡ་བླ་བདུད་དངམ་བླ་བཅུད། །བྱི་བོ་བཙན་དང་དཀོར་བདག་རྒྱལ། །ཐེའུ་བྲང་ཇ་ལ་<milestone unit="line" n="485.3"/>མང་པོ་དང་། །ས་བདག་ཀླུ་གདུག་འཁོར་རྣམས་ཁྱེད། །མི་བས་གླུད་ཆེན་གླུད་འདི་བཞེས། །ཇི་ལྷར་ཡ་ཐག་ཆད་ཀྱང་གླུད་འདི་ལོང་། །དེ་ནས་གཟུགས་བརྙན་མང་པོ་སྟེ། །སྐྱེ་འགྲོ་གཟུགས་ཀྱིས་བསྡུས་པའི་<milestone unit="line" n="485.4"/>གླུད། །འདི་ཡིས་མི་མཉེས་གང་ཡང་མེད། །འདི་ལ་འབྲུ་བཅུད་བཤོས་དང་ཆང་། །ཤ་ཁྲག་སྤྱན་གཟིགས་མང་པོས་མཆོད། །འདི་ཡིས་མི་སྐོངས་གང་ཡང་མེད། །དྲེགས་ཆེན་འཁོར་དང་བཅས་པ་ཁྱེད། །མདའ་བཀྲ་<milestone unit="line" n="485.5"/>འདི་ནི་སྐུ་མཁར་ཆེན། །ནམ་མཁའ་འདི་ནི་ཡུལ་ཆེན་མཛེས། །འཕང་ཁྲ་འདི་ནི་སྐུ་ཡི་ཚད། །རིན་ཆེན་མཛེས་པས་བརྒྱན་པ་སྟེ། །འདི་ཡིས་མི་མཉེས་མ་མཆིས་སོ ཆས་སོ་མི་ཡི་གླུད་དུ་ཆས། །སྲོག་ཆེན་མཉམ་<milestone unit="line" n="485.6"/>གཉིས་བརྗེ་བའི་གླུད། །ཐོམ་ཆེན་ཚོམ་གཉིས་བསོར་བའི་གླུད། །གདུག་པའི་དྲེགས་པ་སྟོང་སྡེ་ཡང་། ཁྱེད་ཀྱང་འབྱུང་བ་ལྔ་ལས་བསྐྱེད། །རྟེན་ཀྱང་འབྱུང་བ་ལྔ་ལ་བརྟེན། །གླུད་རྣམས་ཀུན་ཀྱང་འབྱུང་བ་ལྔ་ཡིས་<milestone unit="page" n="486"/><milestone unit="line" n="486.1"/>བསྐྱེད། །རྟེན་ཀྱང་འབྱུང་བ་ལྔ་ལ་རྟེན། །འབྱུང་བ་ཆེན་པོ་དབྱེར་མེད་པས། །གཉིས་མེད་དག་པའི་གླུད་དུ་བསྔོ། །དུག་ལྔ་གདུག་པ་ཞི་བར་གྱིས། །ཅེས་ཀུན་ལ་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས།<milestone unit="line" n="486.2"/>དྲེགས་པ་སྤྱིའི་མདོས་བསྔོ་བའི་ལེའུ་སྟེ་བཅུ་གཉིས་པའོ།། །།དེ་ནས་བཅོམ་ལྡན་འདས་ཀྱི་སྤྱན་སྔར། ཐེ་བྲང་རྣམས་ཀྱིས་རང་རང་གི་ལས་འདི་སྨྲས་སོ། །གསང་བདག་ཏིང་འཛིན་ལྡན་པ་སྟེ། །འབྲུ་སྣ་ཚང་བའི་<milestone unit="line" n="486.3"/>བཤོས་བུ་ལ། །ངར་ནག་གཅིག་ལ་རྒྱན་གྱིས་བརྒྱན། །དེ་ལ་འགོང་རྫས་མང་པོས་བརྒྱན། །བོང་བུ་རྣ་རིངས་ཐོད་པ་ལ། །དེ་ལ་མཁར་དང་བཅས་པ་བྲི། །ཐང་བཤོས་དགུ་ལ་སྙིང་ཟན་དགུ། །དེ་ལ་མགོ་ཐུམས་དགུ་<milestone unit="line" n="486.4"/>བཅུ་གསལ། །མཐའ་མ་ཕུད་དང་ཤ་སྣས་བརྒྱན། །དེ་ལྟར་བསགས་ལ་བསྔོ་བའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ཐེ་བྲང་སིལ་མ་གསག་པའི་ལེའུ་སྟེ་བཅུ་གསུམ་པའོ།། །།ཧུ༷། ཐེའུ་བྲང་ཆེན་པོ་མ་<milestone unit="line" n="486.5"/>རུངས་པ། །འབྱུང་བ་ལྔ་ཡི་བར་མཚམས་ན། །འོད་ཀྱི་ཁང་པ་གྲུ་ཆེན་ན། །ཕ་ནི་རྒྱལ་ལྡེ་མ་སྐྱེས་དང་། །མ་ནི་བཙུན་མོ་མ་བཙུན་མོ། །དེ་ལ་བུ་དགུ་སྲིད་དང་བཅུ་རུ་བྱུང་། །ནངས་ཀྱི་ཕུ་བོ་གཅེན་པོ་དེ། །དོ་ནག་ཐབ་<milestone unit="line" n="486.6"/>གཡག་རོག་པོ་ཞོན། །སྐུ་ལ་སྟག་ལྤགས་ཁྲ་བོ་གྱོན། །ལག་ན་ཞགས་པ་ནག་པོ་འཕེན། །བདུད་པོ་སྟོང་གི་བང་ཆེན་བྱད། །བདུད་འགོང་ནག་པོ་མིང་ནས་ཕྱུང་། །དེ་ཡི་འོག་མ་བ། དམར་པོ་ལག་རིངས་པོ། ཆིབས་<milestone unit="page" n="487"/><milestone unit="line" n="487.1"/>༄༅། །སུ་བྱ་དམར་འདབ་བཟངས་ཆིབས། ལག་ཟངས་ཀྱང་སོ་ལེ་ཐོགས། བཙན་བྱེད་སྟོང་གི་བང་ཆེན་བྱེད། །བཙན་འགོང་དམར་པོ་མིང་ནས་ཕྱུང་། །དེ་ཡི་འོག་མ་མི་ཟད་པ། །སྐུ་ནི་དཀར་ལ་རལ་ཀ་<milestone unit="line" n="487.2"/>གསོལ། །ལག་ན་གྲི་གུག་འཛིན་པར་བྱེད། །ཆིབས་སུ་རྒྱ་བྱ་དེ་བོང་ཆིབས། །རྒྱལ་པོ་ཀུན་གྱི་བང་ཆེན་བྱེད། །རྒྱལ་འགོང་ཆེན་པོ་མིང་ནས་ཕྱུང་། །ཅིག་ནི་སེར་སྐྱ་སྣ་ཡོན་པོ། །ཆིབས་སུ་རྔ་མོ་གྭ་བ་ཆིབས། །སྐུ་ལ་<milestone unit="line" n="487.3"/>བེར་ཆེན་སེར་ཁྲབ་གསོལ། །ཕྱག་ན་བདུད་ཀྱི་ནད་རྐྱལ་འཛིན། །བདུད་མོ་ཀུན་གྱི་བང་ཆེན་བྱེད། །འབྱུང་པོ་སེར་སྐྱ་མིང་ནས་ཕྱུང་། །ཅིག་ནི་སྤྱི་རིངས་སྲིད་པར་རྒྱུག །ཐམས་ཅད་ཀུན་གྱི་ཐོབ་ཉོབ་པོ། །ཐེའུ་རང་<milestone unit="line" n="487.4"/>རྒྱུག་འཕྲོའི་མིང་ནས་ཕྱུང་། །ཅིག་ནི་མཐིང་ནག་གདུག་པ་ཆེ། །ཆིབས་སུ་གཙངས་སམ་ཉ་ཆེན་ཆིབས། །ཀླུ་གདུག་ཀུན་གྱི་བང་ཆེན་བྱེད། །ཐེ་བྲང་གདུག་པའི་མིང་ནས་ཕྱུང་། །གསུམ་ནི་སྟོང་གསུམ་ཀུན་ཏུ་<milestone unit="line" n="487.5"/>རྒྱུག །འཇིག་རྟེན་མ་ལུས་ཁྱབ་པར་ཉུལ། །ཚེ་སྲོག་མ་ལུས་ཉམས་པར་བྱེད། །སྲིད་པ་ཡོངས་ཀྱི་བདག་པོ་བྱེད། །སྲིད་ཅིག་གདུག་པ་ཆོ་འཕྲུལ་ཅན། །ནད་བདག་ཆེན་མོའི་མིང་ནས་ཕྱུང་། །ཐེ་བྲང་ཆེན་པོ་ཁྱེད་<milestone unit="line" n="487.6"/>རྣམས་ནི། །དེ་རིང་སྲིད་པའི་མདོས་འདི་བཞེས། །ས་བདག་ཀུན་ལ་དབང་བྱེད་རྒྱུག་འགྲོ་དང་། །སྐྱེ་སེར་ཅན་དང་མཁར་སྐྱ་ཅན། །ཐེ་སེ་གུ་གེ་མཆུ་རིངས་དང་། །ཏྲི་སེ་མ་གེ་བ་གེ་དང་། །དཀར་པོ་གནམ་ཐེའུ་<milestone unit="page" n="488"/><milestone unit="line" n="488.1"/>གནམ་ལྷ་བྱང་ཆུབ་དང་། །བྱུང་འགོང་སྐྲུན་ལྔ་ངན་འགོང་སྐྲུན་ལྔ་དང་། །སྡུག་འགོང་ལྔ་དང་སིལ་མ་དྲུག་ཅུ་གཅིག །ཉི་ལེ་ཉི་ཤུ་རྩ་གཅིག་ཀུན། །དེ་རིང་སྲིད་པའི་མདོས་ལ་སྤྱོན། །ས་འཁོར་ཀུན་ན་གནས་པ་<milestone unit="line" n="488.2"/>ཀུན། །དེ་རིང་སྲིད་པའི་མདོས་ལ་བཞེས། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ཐེ་བྲང་བཅོས་པའི་ལེའུ་སྟེ་བཅུ་བཞི་པའོ།། །།དེ་ནས་ཡང་བཅོམ་ལྡན་འདས་ཀྱི་སྤྱན་སྔར། སིལ་མའི་བཙན་རྣམས་ཀྱིས་<milestone unit="line" n="488.3"/>རང་རང་བཅོས་པའི་ལས་འདི་སྨྲས་སོ། །གསང་བདག་ཏིང་འཛིན་ལྡན་པ་དེས། །སྣོད་ཆེན་ནང་དུ་འབྲུ་བསོགས་ལ། བྱིན་གྱིས་བརླབ་པ་ཚུལ་བཞིན་བྱ། དེ་ལ་བཙན་བཤོས་གྲུ་བཞི་པ་ལ། སྟོད་ངར་དུ་བྱའོ། །ངར་<milestone unit="line" n="488.4"/>དམར་པོ་ལ་བཙན་ཁྲམ་དང་བཙན་ཞགས་བསྐོར་རོ། །ཐ་མ་བཙན་བཤོས་གྲུ་གསུམ་ཉི་ཤུ་རྩ་གཅིག་ལ། བཙན་གྱི་མདའ་ཁྲ་རེ་རེ་གཟུག །མི་རྟ་ཉི་ཤུ་རྩ་གཅིག་བྱ། །གླ་གློ་ར་ལུག་བྱ་རྣམས་བསོག །ཕུད་དང་རིན་<milestone unit="line" n="488.5"/>ཆེན་སྤྱན་གཟིགས་བཅས། །དེ་ལྟར་བསགས་ལ་བསྔོ་བའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། སིལ་མ་བཙན་གྱི་གསག་པའི་ལེའུ་སྟེ་བཅོ་ལྔ་པའོ།། །།ཧུ༷། བཙན་ཆེན་སིལ་མ་རྣམས། སྟོང་ཚོགས་སིལ་<milestone unit="line" n="488.6"/>མ་གླུད་ལ་སྤྱོན། །ལྷ་འདྲེ་མི་བསྲུན་ང་རྒྱལ་ཅན། བཙན་ཡུལ་སྡེ་ཡི་སུམ། འོད་མ་ཟངས་རུམ་ན། བཙན་མཁར་དམར་པོ་ལྡེམ་པ་ན། །བཙན་རྗེ་ཐོད་དཀར་བཞུགས། འཁོར་ནི་བཙན་ཕྲན་སྟོང་གིས་བསྐོར། །བཙན་<milestone unit="page" n="489"/><milestone unit="line" n="489.1"/>༄༅། །གྱི་རྟ་པ་སྟོང་ཚོ་གཅིག །རིན་ཆེན་རྒྱན་གྱིས་བརྒྱན་བྱས་ནས། །མཆོག་དཀར་གཞུ་ལ་འོད་མ་མདའ། །ཚིགས་གསུམ་ལྕགས་ལ་འཆིང་བྱེད་ཞགས། །ཞགས་མདའ་དམར་པོ་ཟོར་ཏུ་འཕེན། །ལ་ལ་སེ་<milestone unit="line" n="489.2"/>བཙན་རོལ་བུ་རྗེ། །སྨུག་རུམ་གདུག་པའི་མཚོན་ཆ་ཅན། །ལ་ལ་དྲི་ཙན་རལ་པ་ཅན། །བྲག་བཙན་དམར་པོ་རྩེ་རུམ་འབར། །སྤང་བཙན་ཁ་རུ་འོད་དུ་རྗེ། །གཡའ་བཙན་རམ་ཆེན་ཁྲག་ཆེན་འཇུག །ཀླུ་བཙན་ཆེན་<milestone unit="line" n="489.3"/>པོ་མཛེ་ནད་བདག ་གོང་བཙན་ཁ་སེ་རམ་བུ་རྗེ། །རྡོ་བཙན་སྤང་བསྐོར་རྗེ་བཞི་བདག །སིལ་མ་སྟོང་སྡེ་མ་ལུས་ཀུན། །གདུག་གཟེར་ནད་གཟེར་མ་ལུས་གཏོང་། །སྐྱེས་བུ་བཙན་རྣམས་མ་ལུས་འདྲེན། །དེ་རིང་<milestone unit="line" n="489.4"/>སྲིད་པ་ཡོངས་ལ་དབང་། །བྲག་བཙན་སུམ་བརྒྱ་དྲུག་ཅུ་ཡིས། །ཡང་ཡུལ་ས་རུ་བགོས། ས་བཙལ་གནས་སུ་བཙལ། སེ་བཙན་རོལ་པོ་ཡིས། བྲག་རི་ཤ་ཤ་ཐོབ། བྲག་བཙན་དམར་པོ་ཡིས། བྲག་དམར་ངོས་<milestone unit="line" n="489.5"/>བཟངས་ཐོབ། ཀླུ་བཙན་མཆེད་གསུམ་གྱིས། ཆུ་རོ་བྲག་ཟུར་ཐོབ། སྔོན་པོ་གཞུང་རིངས་ཀྱིས། ཆུ་དང་ལམ་ཆེན་ཐོབ། སིལ་མ་སྟོང་ཚོ་ཡིས། བྲག་བུ་སྐྱ་རེ་ཐོབ། ཀྱེ་གདུག་པ་ནད་ཀྱི་བདག་པོ་ཆེན། འབྱུང་བ་ལྔ་ལ་<milestone unit="line" n="489.6"/>སྣ་ལྔ། བྲ་བུ་སྟོང་ལ་ཟེར་ནད་སྟོང་། ཆུ་སྟོང་ལ་ལྐུགས་པ་སྟོང་། དུང་བཙན་དང་ནི་སེ་བཙན་དང་། །བཙན་བུ་སྟོང་སིལ་མདོས་ལ་སྤྱོན། །ཡ་མ་སྐྱ་ཚོགས་མདོས་ལ་བྱོན། །རོལ་པ་སྐྱ་ཚོགས་ལ་སྤྱོན། །ཅེས་པ་རིམ་<milestone unit="page" n="490"/><milestone unit="line" n="490.1"/>པར་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བཙན་སིལ་མ་བཅོས་པའི་ལེའུ་སྟེ་བཅུ་དྲུག་པའོ།། །།དེ་ནས་བཅོམ་ལྡན་འདས་ཀྱི་སྤྱན་སྔར། ཀླུ་བདུད་སིལ་མ་རྣམས་ཀྱིས་རང་རང་བཅོས་པའི་ཐབས་<milestone unit="line" n="490.2"/>འདི་སྨྲས་སོ། །གསང་བདག་ཏིང་འཛིན་ལྡན་པ་དེས། །འབྲུ་སྣ་ཚང་བ་དག་ལ་ནི། །བྱིན་གྱིས་བརླབ་པ་མཛད་ནས་སུ། །དེ་ལ་གཟུགས་མགོ་ལྔ་པ་གཅིག་བྱས། །མཐའ་མ་ཀླུ་གཟུགས་མང་པོས་བསྐོར། །ཆལ་མགོ་<milestone unit="line" n="490.3"/>དང་ནི་སྒོང་བ་དང་། །ཉ་དང་སྦལ་པ་ལྕོང་མོ་དང་། །གཙངས་པ་དང་ནི་རྟ་གཟུགས་དང་། །འཇམ་འདྲ་དང་ནི་གཟུགས་མེད་དང་། །གཙང་ཆེན་དང་ནི་སྡོམ་སྡིག་དང་། །གདུག་པ་ཀླུ་གཟུགས་མང་པོས་བསྐོར། །ཀླུ་<milestone unit="line" n="490.4"/>མདའ་དང་ནི་ནམ་མཁས་བརྒྱན། །དེ་ལྟར་བསགས་ལ་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ཀླུ་གསག་པའི་ལེའུ་སྟེ་བཅུ་བདུན་པའོ།། །།ཧུ༷། གདུག་པ་ནི་ཀླུ་ཡི་བུ། དགའ་བོ་དང་འཇོག་པོ་དང་།<milestone unit="line" n="490.5"/>མཐའ་ཡས་དང་ནི་དུང་སྐྱོང་དང་། །པདྨ་དང་ནི་ཆུ་ལྷ་དང་། །ཀ་རྐོ་དང་ནི་པུ་རྒུ་དང་། །སྦྲུལ་མགོ་དགུ་དང་བརྒྱད་པ་དང་། །བདུན་པ་དང་ནི་ལྔ་པ་དང་། །གསུམ་པ་དང་ནི་གཅིག་པའི་འཁོར། །གྱ་ནོམ་གཟུགས་<milestone unit="line" n="490.6"/>མེད་ཆེན་པོའི་འཁོར། །ནམ་མཁའི་འཇའ་ཚོན་ལྟ་བུ་དང་། །གཟུགས་མེད་སྒོ་དང་འདྲ་བ་དང་། །འདོད་ཆགས་བུ་རོན་གཟུགས། ང་རྒྱལ་རྩང་པའི་གཟུགས། གཏི་མུག་གླང་གི་གཟུགས། ཆུ་ཆེན་རྟ་ཡི་གཟུགས། ཀླུ་<milestone unit="page" n="491"/><milestone unit="line" n="491.1"/>༄༅། །ཕྲན་སིལ་པ་སྟོང་། ལ་ལ་མཛེ་སྐྲང་ཤུ་བའི་བདག །ལ་ལ་བས་ལྷག་ཆད་པའི་བདག །ལ་ལ་རུས་སྐྲམ་ཤ་སྐྲམ་བདག །ལ་ལ་མཛེས་པ་གདུག་པ་ཅན། །ལ་ལ་གདུག་པ་སྤྲུལ་པ་འགྱེད། །འབྱུང་བ་ལྔ་<milestone unit="line" n="491.2"/>ལ་གནས་པ་ཀུན། །དེ་རིང་སྲིད་པའི་མདོས་འདི་བཞེས། །དེ་རིང་ཞེ་སྡང་ངན་པ་ཁྲོལ། །ཀླུ་ལ་གླུད་འབུལ་ལོ། །ཀླུ་ལས་གཉན་མ་མཆིས། གདུག་པ་ཆེན་པོའི་འཁོར། མདའ་བཀྲ་ཡས་ཀྱི་གླུད། མཐུན་པའི་རྫས་<milestone unit="line" n="491.3"/>ཀྱིས་བསླུ། ཀླུ་སིལ་བ་སྟོང་གི་ཚོགས། ཡུལ་དང་མཁར་དང་ལོངས་སྤྱོད་དང་། རིན་ཆེན་ལྔའི་གཏོར་དུ་འབུལ། རྩི་བཅུད་སྨན་རྣམས་སོབས་སུ་འབུལ། །ཐམས་ཅད་གསོ་བའི་སྨན་ཆེན་འབུལ། །རྩི་བཅུད་སྨན་གྱིས་<milestone unit="line" n="491.4"/>བསབ་ལགས་སོ། །མཐུན་པའི་ཡས་རྣམས་ཕུལ་ལགས་སོ། །ཡུལ་དང་མཁར་གྱི་བསོབ་འབུལ་ལོ། །ནོར་དང་གཏེར་གྱི་བསོབ་འབུལ་ལོ། །སྨན་དང་བདུན་ཡས་སྣ་ཚོགས་འབུལ། །ཅེས་བསྔོའོ། །ལྷ་འདྲེ་སྟོང་གི་དྲ་<milestone unit="line" n="491.5"/>བའི་རྒྱུད་ཆེན་པོ་ལས། ས་བདག་བཅོས་པའི་ལེའུ་སྟེ་བཅོ་བརྒྱད་པའོ།། །།ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བམ་པོ་གཉིས་པ་རྫོགས་སོ།། །།དེ་ནས་ཡང་བཅོམ་ལྡན་འདས་ཀྱི་སྤྱན་སྔར། ལྷའི་<milestone unit="line" n="491.6"/>དབང་པོ་བརྒྱ་བྱིན་གྱིས་འདི་སྐད་ཅེས་གསོལ་ཏོ། །ཀྱེ་མ་བཅོམ་ལྡན་འདས་གསང་བའི་བདག །དྲེགས་པའི་རྒྱལ་པོ་འདི་རྣམས་ལ། །རྟེན་པའི་དམ་རྫས་རྣམས་ཇི་ལྷར་ལགས། །ཐུན་གྱི་རྫས་རྣམས་ཇི་ལྟར་<milestone unit="page" n="492"/><milestone unit="line" n="492.1"/>ལགས། །བཅོམ་ལྡན་འདས་ཀྱིས་བཤད་དུ་གསོལ། །ཅེས་གསོལ་ཏོ། །བཅོམ་ལྡན་འདས་ཀྱིས་བཀའ་སྩལ་པ། །ཉོན་ཅིག་བརྒྱ་བྱིན་ལྷ་ཡི་གཙོ། །དྲེགས་པ་འདི་ཡི་རྟེན་པའི་དམ་རྫས་ནི། ་།་ཟན་གདུག་པ་མི་ཟད་<milestone unit="line" n="492.2"/>དང་། །ནག་ཆགས་དགུ་ཡི་སྙིང་ཁྲག་དང་། །རྟ་ནག་ལུག་ནག་བྱ་ནག་དང་། ཁྱི་ནག་གླང་ནག་བོང་ནག་དང་། །ཉ་ནག་སྟག་ནག་དོམ་ནག་དགུ་ཡི་སྙིང་། ཁྲག་དགུ་ཤ་ཁྲག་གཏོར་མ་ནི། །བདུད་རྣམས་རྟེན་པའི་དམ་<milestone unit="line" n="492.3"/>རྫས་སོ། །ཝ་འཕར་བྱ་དམར་སྙིང་རྣམས་དང་། ཁྱི་དམར་ར་དམར་ལུག་དམར་སྙིང་། །རྟ་དམར་དང་ནི་བླ་རྒོད་སྙིང་། །དེའི་སྙིང་དང་བཅས་གཏོར་མ་ནི། །བཙན་རྣམས་རྟེན་པའི་དམ་རྫས་སོ། །རྟ་དཀར་གཡག་<milestone unit="line" n="492.4"/>དཀར་ལུག་དཀར་སྙིང་། །ར་དཀར་བྱ་དཀར་ཁྱི་དཀར་སྙིང་། །སེང་གེ་བྱ་ཆེ་མི་སྨྲའི་སྙིང་། །རྒྱལ་ཤ་ཁྲག་དང་བཅས་པའི་གཏོར་མ་ནི། །རྒྱལ་པོ་རྟེན་པའི་དམ་རྫས་སོ། །མི་སྙིང་ར་སྙིང་རྟ་ཡི་སྙིང་། ཁྱི་ནག་སྙིང་དང་<milestone unit="line" n="492.5"/>ལུག་ནག་སྙིང་། །བྱ་ནག་སྙིང་དང་གདུག་དགུའི་སྙིང་། ཁ་ཁྲག་གཏོར་མར་བཅས་པ་ནི། །བདུད་མོ་རྟེན་པའི་དམ་རྫས་སོ། །རྔ་མོ་བོང་བུ་བྱི་ལའི་སྙིང་། ་།་ཁྲག་གཏོར་མར་བཅས་པ་ནི། །ཐེ་བྲང་རྟེན་པའི་དམ་<milestone unit="line" n="492.6"/>རྫས་སོ། །ཉ་ཡི་སྙིང་དང་རི་བྱའི་སྙིང་། །གླང་བུ་སྙིང་དང་རྩི་སྨན་བཅས། །དཀར་དང་བཅས་པའི་དམ་རྫས་ནི། །ཀླུ་རྣམས་རྟེན་པའི་དམ་རྫས་སོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། དྲེགས་པ་རྣམས་ཀྱི་དམ་<milestone unit="page" n="493"/><milestone unit="line" n="493.1"/>༄༅། །རྫས་བསྟན་པའི་ལེའུ་སྟེ་དང་པོའོ།། །།དེ་ནས་དྲེགས་པ་རྣམས་ཀྱིས་ཟོར་གྱི་སྔགས་འདི་སྨྲས་སོ། །སྲོ་ཤར་རིལ་ལི་ཤར་ལ་སྨྱོ་སྦྱ༷་ཏི་ཡ་རྦད། ཡ་བ་ཏྲི་ནུ་རུ་རྦད་ལི་དུར་ཤ༷་སྨྱོ། པུ་ཏྲ་རུ་ཏྲི་ཤམ་རྦད་ཡ་<milestone unit="line" n="493.2"/>སྨྱོ། ཁར་རོ་རེ་རག་སེན་རག་ཤེན་ཡ་སྨྱོ། ཕུ་ར་ཤ་ར་ཡ༷་རྦད་ཡ་ཧུར་ཏྲི་ཁ་ལ་སྨྱོ། མུ་པི་ལིང་ཤར་རག་ཏོ་ཙར་ལི་ཡ་སྨྱོ། ཤ་མ་ལ་དན་ཤམ་ཧར་སེར་ཡམ་རྦད་སྨྱོ། ད་མ་རུས་ན་ཁ་ཏོ་རྦད་ཡ་སྨྱོ། ཧེར་ཏིར་པིར་ཤར་<milestone unit="line" n="493.3"/>རྦད་ཡ་སྨྱོ། རུ་ཏི་པར་ཤ་ཁ་ལ་དུ་ན་སྨྱོ། བྲ་ཤ་ན་ག་དེ་སྨྱོ། ཧྲི་ཐ་པར་ཤ་ཡ་སྨྱོ། ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། དྲེགས་པ་རྣམས་ཀྱི་མནག་པའི་ཟོར་གྱི་ལེའུ་སྟེ་གཉིས་པའོ།། །།དེ་ནས་ཡང་བཅོམ་ལྡན་<milestone unit="line" n="493.4"/>འདས་ཀྱི་སྤྱན་སྔར། དྲེགས་པ་རྣམས་ཀྱིས་ཐུན་མོང་གི་སྔགས་འདི་རྣམས་སྨྲས་སོ། །རུ༷་རུ༷་ཤ༷་ཡག་ཤང་སྟམ་པ་ཐུན་ཡ། ཙ་རོ་ཤ་ཏྲ༷་ཏྲ༷། སྐོར་ཆུ་མ་ཏྲི་ཐུན་ཡ། ར་ཏོ་ར་ཏོ་ར་ར་ག་སྲོག་པར་ཤ་པི་ཏ་ཡ༷་ཐུན་ཡ། ཀྲི་<milestone unit="line" n="493.5"/>རུ་ཐུན་རྦད་རག་ཏོ་ཡ་ཐུན། པྲེ་ཤ་ར་ཡ༷་ཐུན། ཙ་རོ་ས་མ་ཏུ་ཏི་ཡ་ཐུན། མུ་པ་ར་ཡ་ཐུན། པྲ་ཤ་ཧ་ར་ཐུན་ཡ། ཁལ་རུ་ཏི་ས་མ་དན་ཐུན་ཡ། པྲི་ཤ་ར་ག་ཐུན་ཡ། ན་རོ་རོ་ཤི་ཐེན་པ་ར་ཐུན། ལྷ་འདྲེ་སྟོང་གི་དྲ་བའི་རྒྱུད་<milestone unit="line" n="493.6"/>ཆེན་པོ་ལས། དྲག་པོ་སྔགས་ཀྱི་ལེའུ་སྟེ་གསུམ་པའོ།། །།དེ་ནས་ཡང་དྲེགས་པ་རྣམས་ཀྱིས་མནན་པ་ཁྲམ་གྱི་སྔགས་འདི་སྨྲས་སོ། །ར་ཤོ་ར་རི་ཐུན་དྲ་རྦད། ཁྲ༷་ཏོ་ཡ། མུ་པ་པྲ་ཤ་བསྐོར་ཁྲི་ཏི་ཡ། པྲ་མ་རུ་ཏྲི་ཁྲམ་<milestone unit="page" n="494"/><milestone unit="line" n="494.1"/>ཏྲེ། རུ་རུ་པི་ཏོ་ཁྲམ་ཏི། ར་དེ་རྗེ་དེ་ཁྲམ་ཏི། པི་སུ་ར༷་ཁྲ༷་ཏི། པྲ་ཏི་ར༷་ཁྲ༷་ཏི། མུ་ཤ་དོ་མྱ་ཐུན་ཁྲམ་ཏི། ཀུ་མ༷་ཁྲ༷་ཐུན། ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། དྲེགས་པ་རྣམས་ཀྱི་གཏད་པ་ཁྲམ་ཆེན་སྔགས་ཀྱི་ལེའུ་སྟེ་<milestone unit="line" n="494.2"/>བཞི་པའོ།། །།དེ་ནས་ཡང་དྲེགས་པ་རྣམས་ཀྱི། ཐུན་རྫས་དྲག་རྫས་འདི་རྣམས་སོ། །རུ་རུ་ཤའི་ཤ་ཁྲག་དང་། །ཉུངས་མོ་དང་ནི་ལྕགས་ཀྱི་ཕྱེ། །དེ་རྣམས་བསྲེས་ལ་བརྡེག་པ་ནི། །བདུད་ཀྱི་དྲག་པོ་ཐུན་རྫས་<milestone unit="line" n="494.3"/>ཡིན། །འུག་པའི་ཁྲག་དང་གསེར་ཕྱེ་དང་། ་་ས་ཀར་སྦྱར་བའི་ཐུན་རྣམས་ནི། །བཙན་གྱི་དྲག་པོ་ཐུན་གྱི་རྫས། །རྟ་ཡི་ཁྲག་དང་རྡོ་ཕྱེ་དང་། །དུང་རྒྱ་འབྲས་ཉུངས་བཅས་པ་ནི། །རྒྱལ་པོ་དྲག་པོ་ཐུན་གྱི་རྫས། ཁྱི་<milestone unit="line" n="494.4"/>དང་མི་ཡི་ཁྲག་ཆེན་དང་། །ཉུངས་མོ་ཟིར་སྐེ་ཚེ་དང་། །སྒྱུར་ཕྱེ་དང་ནི་སྦྱར་བ་ནི། །མ་བདུད་དྲག་པོ་ཐུན་གྱི་རྫས། །བོང་བུ་ཁྲག་དང་ཟངས་ལྕགས་ཕྱེ། ་་ས་མོ་དང་ནི་སྦྱར་བ་ནི། །ཐེ་བྲང་ཛ་ལ་དྲག་པོ་ཐུན་གྱི་<milestone unit="line" n="494.5"/>རྫས། །ཉུངས་པ་ཡུང་བ་འབྲུ་ཕྱེ་དང་། །ཉ་ཡི་ཁྲག་ཏུ་སྦྱར་ནས་ནི། །དྲག་པོ་ཀླུ་དང་ས་བདག་རྫས། །དུག་ཤིང་ཕྱེ་དང་ཡུངས་མོ་ཁྲག་སྣ་ནི། །གནོད་སྦྱིན་སྡེ་བརྒྱད་ཐུན་རྫས་སོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་<milestone unit="line" n="494.6"/>ལས། དྲེགས་པ་རྣམས་ཀྱི་ཐུན་རྫས་ཀྱི་ལེའུ་སྟེ་ལྔ་པའོ།། །།དེ་ནས་ཡང་དྲེགས་པ་རྣམས་ཀྱིས་དྲག་སྔགས་འདི་སྨྲས་ཏེ། ལས་ཐམས་ཅད་ལ་དྲག་པོའི་དྲེགས་པའི་དྲག་སྔགས་འདི་སྨྲས་སོ། །སྣི་ཤར་མ་ཡན་ཧར་<milestone unit="page" n="495"/><milestone unit="line" n="495.1"/>༄༅། །ལི་ཀོང་དི་ཆུམ་ཡ། བ་རི་དར་ཤམ་ཏྲག་ཙར་ལིང་། ཁྲག་ལ་མུ་ཏ་ཡ་ཧུ༷་ཕཊ། ཤ་མ་རུར་པྲེ་ཡ༷་ཏེ་ཀ་ར་ཤེ་རྦད། རུ་ཏི་པར་ཤམ་རྦད་ཡ། ཏ༷་ལན་པྲེ་ཤ་ཡ་རྦད་ཡ། སྲི་དུ་ཁ་ལ་ཧར་ཧོར་ཏྲི་ཤི་རྦད། རུ་རུ་<milestone unit="line" n="495.2"/>ཤ༷་ཏེ་པ་ཧྲོ་རྦད་ལང་ཏེ་པད་ཡ༷། ཏྲག་མོ་རག་ཏོ། །མུལ་ཆུམ་རྦད་ཡ། ཁ་ལ་དྲུ་རྦད་སྟ་མོ་ཚུལ། ཛ་དུར་ཁ་ཤམ་རྦད་ཡ། ཐུམས་ཐུམས་མེ་ཏ་ཁ་ལ་ཧར་ཧོར་ཕོབ་རྦད། སྙིང་མགོ་ལ་ཆུ་མ་ཧྲིལ་ཡ་སྨྱོ། ལྷ་འདྲེ་སྟོང་གི་དྲ་<milestone unit="line" n="495.3"/>བའི་རྒྱུད་ཆེན་པོ་ལས། དྲེགས་པ་ཐམས་ཅད་ཀྱི་དྲག་སྔགས་སྨྲས་པའི་ལེའུ་སྟེ་དྲུག་པའོ།། །།དེ་ནས་ཡང་བཅོམ་ལྡན་འདས་ཀྱི་སྤྱན་སྔར། བདུད་རྣམས་ཀྱིས་དྲག་སྔགས་བདུན་པ་འདི་སྨྲས་སོ། །ཡསྒོ་ཡ་ཏི་ཧུ་ལ་<milestone unit="line" n="495.4"/>ནི་ཆུ་མས། ཏ་ཀེམ་པྲ་་ཤ་ཡ་ཐུམས་རྦད། ས་མ་ཡ་ཁ་ལ་དན་ས་མ་ཡ་རྦད། མུ་དྷིང་ཤ་རྦད། སྙིང་མགོ་རྦད། ཀར་ཉེ་ཛ་དུར་སྙིང་ལ་རྦུད་རྦད། མུ་མེ་རེ་ཤོ་ཏྲག་ཙར་རྦད། ཁ་འདར་རུ་པ་ཤ་རྦད། ལྷ་འདྲེ་སྟོང་གི་དྲ་<milestone unit="line" n="495.5"/>བའི་རྒྱུད་ཆེན་པོ་ལས། །བདུད་རྣམས་ཀྱིས་དྲག་སྔགས་བདུན་པ་ཕུལ་བའི་ལེའུ་སྟེ་བདུན་པའོ།། །།དེ་ནས་ཡང་བཙན་རྣམས་ཀྱིས་འདི་སྨྲས་སོ། །ས་ཏོ་རུ་རུ་ཙར་མིང་རྦད། ཙ་ཤམ་བེ་ར༷་ཐུན་རྦུད། ཀར་རེ་བ་རོ་<milestone unit="line" n="495.6"/>རྦུད། ཙ་ཕེ་སུ་ཤ་ར་གེ་རྦུད། ནི་ར་རྦད་ལིང་ཆུམ་རྦུད། བྲ་ག་ལི་རྦད་ཡ། མུ་ཧྲི་གི་གརྟི་ཡ་རྦད། ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བཙན་རྣམས་ཀྱིས་དྲག་སྔགས་ཕུལ་བའི་ལེའུ་སྟེ་བརྒྱད་པའོ།། །།དེ་ནས་</p></div1>
        </body>
    </text>
</TEI.2>