<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0041-text.xml">
    <teiHeader lang="tib">
        <fileDesc>
            <titleStmt>
                <title><!--gter snying rin po che spungs pa'i rgyud/-->གཏེར་སྙིང་རིན་པོ་ཆེ་སྤུངས་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0041-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=491.1; end=497.3--><milestone unit="page" n="491"/><milestone unit="line" n="491.1"/>༄༅། །རྒྱལ་པོ་ཁྲི་སྲེང་ལྡེའུ་བཙན་ལ་གདམས་ཏེ་རིན་པོ་ཆེའི་གཏེར་དུ་སྦས་སོ། །གཏེར་རྒྱ། སྦས་རྒྱ། གཏད་རྒྱ། གསང་རྒྱ།། །། ༄༅། །རྒྱ་གར་སྐད་དུ། ནི་དྷིཧྲི་ད་ཡ་རརྙ་ཀུཊ་ཏནྟྲ།<milestone unit="line" n="491.2"/>བོད་སྐད་དུ། གཏེར་སྙིང་རིན་པོ་ཆེ་སྤུངས་པའི་རྒྱུད། བཅོམ་ལྡན་འདས་ཐོག་མའི་སངས་རྒྱས་འོད་མི་འགྱུར་བ་ལ་ཕྱག་འཚལ་ལོ། །འདི་སྐད་བདག་གིས་རང་བཞིན་རྟོགས་ནས་བཤད་པའི་དུས་གཅིག་ན། རང་<milestone unit="line" n="491.3"/>བཞིན་གྱིས་རྣམ་པར་དག་པའི་གནས། ཀུན་གཞི་ཕོ་བྲང་། ཀུན་གཞིའི་སེམས་ཉིད་ཁྱབ་བརྡལ་ཆེན་པོའི་དཀྱིལ། འོད་གསལ་འགག་པ་མེད་པའི་ཀློང་། རིན་པོ་ཆེ་རྩལ་ཟེར་ཀུན་འབྱུང་གི་མཁའ། སྒྲིབ་པ་མེད་པར་<milestone unit="line" n="491.4"/>འོད་གསལ་བ། དེ་ཉིད་དུ་རྣམ་པར་དག་པ། རྒྱུ་རྐྱེན་འཕོ་འགྱུར་མེད་པ། རྒྱ་ཆད་ཕྱོགས་ལྷུང་མེད་པའི་གནས་དེ་ན། སྔོན་ཐོག་སྤྱི་ཕུད་ཀྱི་སངས་རྒྱས་འོད་མི་འགྱུར་བ་བཞུགས་སོ། །དེའི་ཚེ་རྩལ་ཟེར་ཤེས་རིག་གི་<milestone unit="line" n="491.5"/>འཁོར་ཡང་འདི་ལྟ་སྟེ། །མ་འགགས་རྩལ་ཟེར་འོད་མདངས་འགྱུ་བའི་འཁོར་དང་། ཤེས་རིག་ཡིད་སེམས་དྲན་རྟོག་བློ་ཡི་འཁོར་དང་། རང་བཞིན་གྱི་འཁོར་ཡང་འདི་ལྟ་སྟེ། རང་བཞིན་གནས་པའི་འཁོར་དང་།<milestone unit="line" n="491.6"/>རང་བཞིན་ལ་ལྟ་བའི་འཁོར་དང་། རང་བཞིན་རྟོགས་པའི་འཁོར་རོ། །གཞན་ཡང་སྨིན་པ་ཆེན་པོའི་འཁོར་ཡང་འདི་ལྟ་སྟེ། རྒྱུའི་བྱང་ཆུབ་སེམས་དཔའ་དང་། ལམ་གྱི་བྱང་ཆུབ་སེམས་དཔའ་དང་། འབྲས་བུའི་བྱང་<milestone unit="page" n="492"/><milestone unit="line" n="492.1"/>ཆུབ་སེམས་དཔའོ། །བསྟན་པའི་རྒྱལ་པོ་གཏེར་སྙིང་རིན་པོ་ཆེ་སྤུངས་པའི་རྒྱུད་འདི། དུས་གསུམ་དབྱེར་མེད་སྔ་ཕྱི་མེད་པའི་དུས་སུ་གསུངས་སོ། །གཏེར་སྙིང་རིན་པོ་ཆེ་སྐྲུངས་པའི་རྒྱུད་ལས། གླེང་གཞི་ཕུན་སུམ་<milestone unit="line" n="492.2"/>ཚོགས་པའི་ལེའུ་སྟེ་དང་པའོ།། །།དེ་ནས་ཤེས་རིག་རྒྱལ་པོ་ཡིས། །སྔོན་ཐོག་སྤྱི་ཕུད་སངས་རྒྱས་ལ། །གཞི་འཁྲུལ་རྩད་གཅོད་རྟོགས་ཐབས་གང་། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་<milestone unit="line" n="492.3"/>པ། །གཞི་ནི་མིང་མ་ཐོགས་པ་ལ། །དངོས་མེད་ཀ་དག་བློ་ལས་འདས། །དཔེ་མེད་ཚིག་མེད་ཐ་སྙད་མེད། །ལྷུན་གྲུབ་ཀུན་ལྡན་གང་ཡང་མེད། །མི་འགྱུར་ཀུན་གཞི་ཕྱོགས་མེད་ཀློང་། །ཞེས་གསུངས་སོ། །གཏེར་<milestone unit="line" n="492.4"/>སྙིང་རིན་པོ་ཆེ་སྐྲུངས་པའི་རྒྱུད་ལས། གཞི་བསྟན་པའི་ལེའུ་སྟེ་གཉིས་པའོ།། །།དེ་ནས་ཤེས་རིག་རྒྱལ་པོ་ཡིས། །སྔོན་ཐོག་སྤྱི་ཕུད་སངས་རྒྱས་ལ། །ཀ་དག་མ་རྟོགས་ཅི་ལྟར་འཁྲུལ། །ཞེས་ཞུས་པ་དང་།<milestone unit="line" n="492.5"/>སྟོན་པས་འཁོར་ལ་བཀའ་སྩལ་པ། །གཞི་ལ་འཁྲུལ་དང་མ་འཁྲུལ་མེད། །རྩལ་ལ་འཁྲུལ་དང་མ་འཁྲུལ་བྱུང་། །ཀ་དག་མ་རྟོགས་འཁྲུལ་པ་ཡིན། །དངོས་མེད་མ་རྟོགས་སྡུག་བསྔལ་མྱོང་། །རྣལ་མ་མ་རྟོགས་འཁོར་<milestone unit="line" n="492.6"/>བར་འ་ས། །དབྱེ་བསལ་མ་རྟོགས་མ་རིག་མུན། །རང་ས་མ་ཟིན་འགྲོ་དྲུག་ཞབྲུལ། །ཐོ་ཡོར་ཐག་པ་སྨིག་རྒྱུ་གསུམ། །མི་སྦྲུལ་ཆུར་འཁྲུལ་དཔེ་དང་མཚུངས། །གཞི་ལ་མེད་དེ་རྟོག་པས་བཟུང་། །ཉེས་སྐྱོན་སྡུག་<milestone unit="page" n="493"/><milestone unit="line" n="493.1"/>༄༅། །བསྔལ་ཟད་མཐའ་ཡས། །ཞེས་གསུངས་སོ། །གཏེར་སྙིང་རིན་པོ་ཆེ་སྤུངས་པའི་རྒྱུད་ལས། འཁྲུལ་པ་བསྟན་པའི་ལེའུ་སྟེ་གསུམ་པའོ།། །།དེ་ནས་རིག་པའི་རྒྱལ་པོ་ཡིས། །སྔོན་ཐོག་སྤྱི་ཕུད་<milestone unit="line" n="493.2"/>སངས་རྒྱས་ལ། །འཁྲུལ་པ་རྩད་ནས་ཇི་ལྟར་བཅད། །ཅེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །གཞི་ཞབྲུལ་རྩད་ཆོད་མ་བུ་འཕྲད། །འཁྲུལ་ཆོད་ཀློང་གྱུར་རྒྱ་ཡིས་ཐེབས། །ཁམས་གསུམ་འགྲོ་དྲུག་<milestone unit="line" n="493.3"/>རྩད་ཆོད་པས། །མ་རིག་འཁོར་བའི་མིང་ཡང་མེད། །ལན་ཚྭ་ཆུ་རུ་ཐིམ་པའམ། །དུག་ལ་སྔགས་ཀྱིས་ཐེབས་པ་འདྲ། །ཞེས་གསུངས་སོ། །གཏེར་སྙིང་རིན་པོ་ཆེའི་རྒྱུད་ལས། རྩད་གཅོད་བསྟན་པའི་ལེའུ་སྟེ་བཞི་<milestone unit="line" n="493.4"/>པའོ།། །།དེ་ནས་རིག་པའི་རྒྱལ་པོ་ཡིས། །སྔོན་ཐོག་སྤྱི་ཕུད་སངས་རྒྱས་ལ། །དངོས་མེད་ཀ་དག་གང་གིས་རྟོགས། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །དངོས་མེད་ཀ་དག་<milestone unit="line" n="493.5"/>རྟོགས་ཐབས་ནི། །རྩོལ་མེད་བསམ་བྲལ་རྟོགས་པ་ལས། །ལྟ་སྒོམ་སྤྱོད་པས་མ་ཡིན་ནོ། །ཅང་མེད་ཅིང་སྣང་དངོས་མེད་ཀུན་གཞི་དེ། །འདོད་བྲལ་བློ་འདས་བསམ་མེད་དངས་སང་ངེ་། །སྟོང་གསལ་ཡེ་གདངས་<milestone unit="line" n="493.6"/>སང་ངེ་དངོས་མེད་དབྱིངས། །གཏིང་གསལ་གདངས་ལ་གང་གི་ཐ་སྙད་མེད། །ཀ་དག་རྣལ་མ་བློ་འདས་རྟོགས། །ཞེས་གསུངས་སོ། །གཏེར་སྙིང་རིན་པོ་ཆེ་སྤུངས་པའི་རྒྱུད་ལས། རྟོགས་ཐབས་བསྟན་པའི་ལེའུ་སྟེ་<milestone unit="page" n="494"/><milestone unit="line" n="494.1"/>ལྔ་པའོ།། །།དེ་ནས་རིག་པའི་རྒྱལ་པོ་ཡིས། །སྔོན་ཐོག་སྤྱི་ཕུད་སངས་རྒྱས་ལ། །ལ་བཟླ་ཆེན་པོ་ཇི་ལྟར་ལགས། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །ཀ་དག་དངོས་མེད་རྣལ་མ་<milestone unit="line" n="494.2"/>ལ། །སངས་རྒྱས་བྱང་ཆུབ་ཆོས་རྣམས་མེད། །སྐུ་དང་རིགས་ལྔ་ལྷ་བསྒོམ་མེད། །ཉམས་རྟགས་མངོན་ཤེས་ཐ་སྙད་མེད། །འཁོར་འདས་ཡོད་མེད་རྟག་ཆད་མེད། །ཆགས་སྡང་འཁོར་བའི་བྱ་བ་ལ། །ཡིད་ནི་འབྲེངས་<milestone unit="line" n="494.3"/>ཀྱང་མ་བརྟགས་འཁྲུལ་སྣང་ཡིན། །འཁྲུལ་སྣང་ཆགས་སྡང་ནམས་ཀྱང་བསླུ། །དེ་བས་འཁོར་བའི་བྱ་བ་ཐོངས། ཆགས་ན་ལྷ་ལ་ཆགས་ཀྱང་ལྟུང་། གང་ལའང་ཆགས་སྡང་མ་བྱེད་ཅིག །ཅེས་གསུངས་སོ། །གཏེར་<milestone unit="line" n="494.4"/>སྙིང་རིན་པོ་ཆེ་སྐྲུངས་པའི་རྒྱུད་ལས། ལ་བཟླ་བའི་ལེའུ་སྟེ་དྲུག་པའོ།། །།དེ་ནས་རིག་པའི་རྒྱལ་པོ་ཡིས། །སྔོན་ཐོག་སྤྱི་ཕུད་སངས་རྒྱས་ལ། །གཞི་ཡི་འཁྲུལ་པ་རྩད་ཆོད་པས། །རྟོགས་ཐབས་<milestone unit="line" n="494.5"/>གདམས་ངག་ཇི་ལྟར་བསྟན། །ཅེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །གསང་སྔགས་བརྡས་བཤད་འཁོར་རྣམས་ཉོན། །ནམ་མཁའི་དབྱིངས་ལ་ཅི་འདུག་ལྟོས། །ཞེས་གསུངས་པ་དང་། འཁོར་གྱིས་<milestone unit="line" n="494.6"/>ནམ་མཁའི་དབྱིངས་སུ་བལྟས། །ཅི་ཡང་མི་གདའ་གང་མ་མཐོང་། །དེ་ལ་སྟོན་པས་བཀའ་སྩལ་པ། །མ་མཐོང་བ་དེ་མཐོང་བ་ཡིན། །ཞེས་གསུངས་སོ། །སྟོན་པས་འཁོར་ལ་བཀའ་སྩལ་པ། །ནམ་མཁའི་མཐོངས་སུ་<milestone unit="page" n="495"/><milestone unit="line" n="495.1"/>༄༅། །འཇའ་ཚོན་ཤར་བ་དེ། །དངོས་པོར་འདུག་ཟིན་ནམ་མཁའ་ཉིད་ལ་དངས། །ཞེས་གསུངས་པ་དང་། འཁོར་གྱིས་བལྟས་ནས་འདི་སྐད་ཞུས། །གསལ་ལ་དངོས་གཞི་མི་གདའ་མཁའ་ལ་དངས། །ཞེས་<milestone unit="line" n="495.2"/>གསོལ་པ་དང་། ཡང་སྟོན་པས་བཀའ་སྩལ་པ། ལ་ཀའི་ལ་བཙས་མི་ལ་ལྟོས། །ཐག་རིང་ཐང་ཆད་མགྲོན་པོ་ལ། །སྔོན་ན་ཁང་སྟོང་གཉིས་འདུག་པ། །སྒོ་གཉིས་གང་ཞིག་ཕྱེ་ནས་འགྲོ། །མགྲོན་པོ་སྐྱེལ་མེད་<milestone unit="line" n="495.3"/>འཇིགས་སར་ཕྱིན། །མི་བྱུང་དགྲ་གཉེན་གང་ཡིན་ནོ། །མི་གཅིག་འགྲོ་ལ་ཤོལ་འདེབས་གཉིས། །ཐོག་མར་གང་དུ་ལྡོག་ལགས་ན། །ལོང་མའི་མིག་ཕྱེད་མུན་ནག་ཉི་ཤར་རམ། ཁྲ་བཙོན་གདོས་འགྲོལ་དུག་ལ་<milestone unit="line" n="495.4"/>སྔགས་ཐེབས་སམ། །ལན་ཚྭ་ཆུ་ཐིམ་གནད་ལ་མདའ་ཕོག་གམ། །གསེར་འགྱུར་རྩིར་ལྡན་ནད་པས་སྨན་སོས་སམ། །སྡོང་པོ་རྩད་ཆོད་དྭ་ཕྲུག་མ་ཕྲད་དམ། །ཟས་ཀྱི་བཅུད་འཐུངས་ནོར་གྱི་དབྱིགས་རྙེད་<milestone unit="line" n="495.5"/>དམ། །ཞེས་གསུངས་སོ། །གཏེར་སྙིང་རིན་པོ་ཆེ་སྐྲུངས་པའི་རྒྱུད་ལས། གསང་སྔགས་བརྡས་བསྟན་པའི་ལེའུ་སྟེ་བདུན་པའོ།། །།དེ་ནས་རིག་པའི་རྒྱལ་པོ་ཡིས། །སྔོན་ཐོག་སྤྱི་ཕུད་སངས་རྒྱས་<milestone unit="line" n="495.6"/>ལ། །གནས་མཆོག་བཅུད་དགོངས་ཇི་ལྟར་ལགས། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །རྣམ་དག་འོད་གསལ་དཀྱིལ་འཁོར་མཆོག །ཕྱོགས་མེད་ཀ་དག་དངོས་མེད་ལྷ་ཡི་མཆོག །བློ་འདས་<milestone unit="page" n="496"/><milestone unit="line" n="496.1"/>བྱར་མེད་མཆོད་བསྟོད་བཤགས་པའི་མཆོག །ཀ་དག་རྣལ་མ་དབང་གི་མཆོག །སྣང་སྲིད་དབྱེར་མེད་གཏོར་ཚོགས་མཆོག །ཞེ་འདོད་རྩོལ་མེད་འཇུག་སྒོའི་མཆོག །འཛིན་མེད་བློ་ནི་གང་དུའང་སྐྱེ་མེད་བསྒོམ་པའི་<milestone unit="line" n="496.2"/>མཆོག །གང་ཡང་ཞེ་འདོད་རྟེན་མེད་ལྷ་བའི་མཆོག །ཡིད་སེམས་གང་ཡང་མི་རྒྱུ་བསྒོམ་པའི་མཆོག །དྲན་རིག་གང་ལའང་མ་ཆགས་སྤྱོད་པའི་མཆོག ཤེས་པ་གང་ལའང་མི་འཇུག་ཉམས་ཀྱི་མཆོག །དངོས་མེད་ཀ་<milestone unit="line" n="496.3"/>དག་བློ་འདས་འབྲས་བུའི་མཆོག །སྨོན་པའི་ས་ནོན་ས་ལམ་འབྲས་བུའི་མཆོག །བཙལ་བསྒྲུབ་བྱར་བྱེད་མེད་པས་ཕྲིན་ལས་མཆོག །སྣང་སྲིད་ཡོད་མེད་ཀུན་རྫོགས་རྫོགས་ཆེན་མཆོག །ཅེས་གསུངས་སོ། གཏེར་<milestone unit="line" n="496.4"/>སྙིང་རིན་པོ་ཆེ་སྐྲུངས་པའི་རྒྱུད་ལས། མཆོག་བསྟན་པའི་ལེའུ་སྟེ་བརྒྱད་པའོ།། །།དེ་ནས་རིག་པའི་རྒྱལ་པོ་ཡིས། །དངོས་མེད་སངས་རྒྱས་སྤྱི་ཕུད་ལ། །མཚན་དང་གཏད་རྒྱ་ཇི་ལྟར་ལགས། །ཞེས་<milestone unit="line" n="496.5"/>གསོལ་པ་དང་། སྟོན་པས་འཁོར་ལ་བཀའ་སྩལ་པ། །སྣ་ཚོགས་ཀུན་འབྱུང་སྙིང་པོར་འདུས། །སྙིང་པོ་གཏེར་སྙིང་རྒྱུད་དུ་ཟུང་། །དགོས་འདོད་མ་ལུས་འབྱུང་བ་ཡིས། །རིན་པོ་ཆེ་ཡི་རྒྱུད་དུ་ཟུང་། །དོན་གྱི་བཅུད་<milestone unit="line" n="496.6"/>རྣམས་སྐྲུངས་པའི་ཕྱིར། །རིན་ཆེན་སྤུངས་པའི་རྒྱུད་དུ་ཟུང་། །རྒྱུད་འདི་གཏད་པའི་སྐལ་ལྡན་ནི། །རྒྱུད་བཟང་ངང་རིང་དད་པ་ཆེ། །གུས་དང་དམ་ཚིག་ཤེས་རབ་ལྡན། །དེ་ལྟ་བུ་ལ་རྒྱུད་འདི་གཏད། །དམ་མེད་ང་<milestone unit="page" n="497"/><milestone unit="line" n="497.1"/>༄༅། །རྒྱལ་གཡོ་སྒྱུ་ཅན། །དེ་ལྟ་བུ་ལ་མི་སྦྱིན་ནོ། །ཞེས་གསུངས་སོ། །གཏེར་སྙིང་རིན་ཆེན་སྐྲུངས་པའི་རྒྱུད་ལས། མཚན་དང་སྣོད་བསྟན་པའི་ལེའུ་སྟེ་དགུ་པའོ།། །།གཏེར་སྙིང་རིན་པོ་ཆེ་<milestone unit="line" n="497.2"/>སྐྲུངས་པའི་རྒྱུད་ཀྱི་རྒྱལ་པོ་རྫོགས་སོ།། །།ཨོ་རྒྱན་པདྨས་བཤད་ཅིང་ལོ་སྣྲོ་བ་སྐ་བ་དཔལ་བརྩེགས་ཀྱིས་བསྒྱུར་ནས། རྒྱལ་པོ་ཁྲི་སྲོང་ལྡེའུ་བཙན་ལ་གདམས་པའོ།། །།གཏེར་རྒྱ། ཟབ་རྒྱ། གཏད་<milestone unit="line" n="497.3"/>རྒྱའོ།། །། ༄༅། །རྒྱ་གར་སྐད་དུ། བིན་དུ་ཙྭ་ན་སུ་ར་རྭ་ཤི་དྭ་རསྨི་ཛ་ལ་ཏནྟྲ། བོད་སྐད་དུ། ཐིག་ལེ་ཡེ་ཤེས་བཅུད་སྐྲུངས་སྒྲོན་མ་འོད་འབར་བའི་རྒྱུད། དངོས་མེད་ཀུན་གྱི་རྗེ་ལ་ཕྱག་འཚལ་</p></div1>
        </body>
    </text>
</TEI.2>