<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0862-text.xml">
    <teiHeader lang="tib">
        <fileDesc>
            <titleStmt>
                <title><!--gshin rje gtsug lag gi 'khor lo'i rgyud/-->གཤིན་རྗེ་གཙུག་ལག་གི་འཁོར་ལོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0862-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=104.1; end=111.4--><milestone unit="page" n="104"/><milestone unit="line" n="104.1"/>རྡོ་རྗེ་ཕུར་པ་གཙུག་ལག་གི་རྒྱུད་ཕྱི་མ་ལས། རྒྱུད་འབུམ་གྱི་ལྡེ་མིག་གཅིག་རྒྱུད་གདམས་པའི་ལེའུ་སྟེ་བཞི་པའོ།། །། ༄༅། །རྒྱ་གར་སྐད་དུ། ཡ་མ་ཙཀྲ་ཀྲི་ཡ་ཏན་ཏྲ། བོད་སྐད་དུ།<milestone unit="line" n="104.2"/>གཤིན་རྗེ་གཙུག་ལག་གི་འཁོར་ལོའི་རྒྱུད། རྡོ་རྗེ་གསང་བ་གཤིན་རྗེ་གཤེད་ལ་ཕྱག་འཚལ་ལོ། །གསང་བའི་བདག་པོ་ལག་ན་རྡོ་རྗེས་དཔལ་ཀུན་ཏུ་བཟང་པོ་ལ་བསྟོད་པ་དང་མཆོད་པ་སྣ་ཚོགས་པས་མཆོད་པ་<milestone unit="line" n="104.3"/>དང་། གསང་བའི་བདག་པོས་གསོལ་པ། བསྐལ་པ་ཐ་མའི་བསྟན་པ་ལ། །མཚམས་མེད་ལྔ་ཡི་ལས་འབྱུང་སྟེ། །སངས་རྒྱས་བསྟན་ལ་འཚེ་བ་ལ། །ལས་ཀྱི་འཁོར་ལོ་བསྐོར་བ་དང་། །སྔགས་ཀྱི་སྐྱོན་མཐོང་སྤངས་<milestone unit="line" n="104.4"/>པའི་ཕྱིར། །རྒྱུད་གཞན་དག་ཏུ་མ་གསུངས་པའི། །གཤིན་རྗེའི་རྒྱུད་དོན་འབུམ་ཕྲག་རྣམས། །བཤད་པའི་ལྡེ་མིག་དུ་ཡིས་འབྱེད། །བདག་གིས་མི་འཚལ་བཤད་དུ་གསོལ། །ཞེས་ཚིག་དང་བཅས་པས་ཞུས་པ། དེའི་<milestone unit="line" n="104.5"/>ཚེ་དེའི་དུས་སུ་འཇིག་རྟེན་གྱི་ཁམས་གྲངས་མེད་པ་ཀུན་ཏུ་ཤིན་ཏུ་འཇིགས་པའི་སྒྲ་དང་། གཟུགས་དང་། དྲི་དང་། རོ་དང་། རེག་བྱ་བྱུང་སྟེ། ཐམས་ཅད་འཇིགས་ཤིང་སྐྲག་པར་འགྱུར་རོ། །དེ་ནས་ཀུན་ཏུ་བཟང་<milestone unit="line" n="104.6"/>པོས་ཤིན་ཏུ་གསང་བའི་དངོས་གྲུབ་ཀྱི་ཏིང་ངེ་འཛིན་ལ་སྙོམས་པར་ཞུགས་པ་དང་། དེའི་ཐེ་ཚོམ་བཀའ་སྩལ་པ། ཉོན་ཅིག་གསང་བའི་བདག་པོ་ཉོན། །སངས་རྒྱས་བསྟན་པ་བསྲུང་བ་དང་། །རཀྟ་གདོང་དམར་<milestone unit="page" n="105"/><milestone unit="line" n="105.1"/>༄༅། །འདུལ་བའི་ཕྱིར། །ལས་ཀྱི་འཁོར་ལོ་བསྐོར་བ་དང་། །སྔགས་ཀྱི་སྐྱོན་མཐོང་སྤངས་པའི་ཕྱིར། །རྒྱུད་གཞན་དག་ཏུ་མ་གསུངས་པའི། །གཤིན་རྗེའི་རྒྱུད་དོན་འབུམ་ཕྲག་རྣམས། །ལྡེ་མིག་རྣམ་པ་<milestone unit="line" n="105.2"/>གསུམ་གྱིས་དབྱེ། །ཐེམས་ཀྱི་འཁོར་ལོའི་མན་ངག་ཡིན། །ཚད་མ་སྔགས་ཀྱི་ལྡེ་མིག་ཡིན། །རྩིས་ནི་མན་ངག་ལྡེ་མིག་ཡིན། །ལས་ཀྱི་འཁོར་ལོ་བསྐོར་བ་དང་། །སྔགས་ཀྱི་སྐྱོན་མཐོང་སྤངས་པའི་ཕྱིར། །དང་<milestone unit="line" n="105.3"/>པོར་ཐེམས་ཀྱི་མན་ངག་བཤད། །དེ་ལ་སྐྱོན་ཡོན་རྣམ་བཞི་སྟེ། །ལྡོག་དང་འཁྱམ་དང་ལྟོ་བྲལ་དང་། །འཁོར་ལོ་རྟག་ཏུ་འཁོར་བ་བཞི། །རེ་རེ་ཡན་ལག་གསུམ་གསུམ་དང་། །མན་ངག་མེད་དང་ཡན་ལག་<milestone unit="line" n="105.4"/>ཉམས། །བཅའ་བ་ཉེས་པ་གསུམ་དུ་བསྟན། །དེ་ལས་ཟློག་པ་ཡོན་ཏན་ཡིན། །ལས་ཀྱི་འཁོར་ལོ་བསྐོར་བ་དང་། །སྔགས་ཀྱི་སྐྱོན་མཐོང་སྤངས་པའི་ཕྱིར། །རྩ་བའི་འཁོར་ལོ་བཞི་རུ་བཤད། །སྙིང་ཁ་ལྟེ་བ་གསང་<milestone unit="line" n="105.5"/>བ་དང་། །ཡན་ལག་བཞི་ལ་གནས་པ་སྟེ། །གནས་དང་སྲིད་དང་སྤྲུལ་དང་གཅོད། །གནས་དང་ཕྱི་མོ་འགྱུར་དང་སྤྱོད། །མུ་ལ་རྩ་བ་ཁ་གནོན་སྟོབས། །མེ་དབལ་སྙིང་བརྩེགས་སྤུ་གྲི་བཞི། །ཆོས་སྐུ་ལོངས་སྐུ་སྤྲུལ་<milestone unit="line" n="105.6"/>སྐུ་གསུམ། །ལྷ་སྲིན་སྡེ་བརྒྱད་བཞི་ལ་སྣང་། །སྔགས་ཀྱི་ཡན་ལག་རྒྱས་པར་ནི། །འཁོར་ལོ་བཞི་ལས་འབྱུང་བར་བཤད། །ལས་ཀྱི་འཁོར་ལོ་བསྐོར་བ་དང་། །སྔགས་ཀྱི་སྐྱོན་མཐོང་སྤངས་པའི་ཕྱིར། །སྤྱི་ཡི་གདམ་<milestone unit="page" n="106"/><milestone unit="line" n="106.1"/>ངག་བཞིར་ཤེས་བྱ། །འཁོར་ལོ་བཅའ་དང་དྲང་ལུག་དང་། །བསྲེ་དང་འཁོར་ལོ་སྤྲོ་བ་ནི། །སྤྱི་ཡི་གདམ་ངག་ཡིན་པར་བཤད། །ཅི་ཡི་ཕྱིར་ན་འཁོར་ལོ་སྟེ། །འཕོ་ཞིང་འཕེན་པར་བྱེད་པ་དང་། །གཅོད་ཅིང་འབིགས་<milestone unit="line" n="106.2"/>པར་བྱེད་པ་དང་། །མ་ཚང་མེད་ཅིང་གནས་པ་དང་། །འཁོར་ཞིང་འགྱུར་བས་འཁོར་ལོ་ཡི། །འགྱུར་མེད་ཐེམས་ཀྱི་མན་ངག་ལས། །རྣལ་འབྱོར་རྨེ་འཐབ་བྱེད་པའི་ཚེ། །ཐེམས་ཀྱི་འཁོར་ལོ་འདི་ལྟར་དབྱེ། །རིག་<milestone unit="line" n="106.3"/>སྔགས་བསྲུང་དང་གནན་པ་དང་། །བཟློག་དང་བཅིང་དང་དྲལ་བ་དང་། །དབྱེ་དང་རིགས་སྔགས་གཤེད་དུ་དབབ། ཁ་འཆིང་གསེར་གྱི་འཁོར་ལོ་དང་། །དེ་འབྱེད་ལྕགས་ཀྱི་ལྡེ་མིག་དང་། །སྡོམ་བྱེད་ལྕགས་ཀྱི་ཁྱུང་<milestone unit="line" n="106.4"/>མོ་དང་། །འཆིང་བྱེད་སྦྲུལ་གྱི་ཆུན་པོ་དང་། །གསོན་བྱེད་སྲོག་གོ་འཁོར་ལོ་ཡིས། །རྣལ་འབྱོར་རིག་སྔགས་གཏན་ལ་འབེབས། །དྲག་སྔགས་ཁྲི་ཞུགས་སྟོང་ཞུགས་ཀྱང་། །གསད་པའི་སྔགས་སུ་འདི་ལས་<milestone unit="line" n="106.5"/>མེད། །གཅིག་དང་གཉིས་དང་གསུམ་དང་བཞི། །ལྔ་དང་དྲུག་དང་བདུན་བར་དུ། །མཁས་པས་རིགས་ཀྱིས་སྡེབས་ཏེ་བཟླས། །གཤིན་རྗེ་གཙུག་ལག་གི་འཁོར་ལེའི་རྒྱུད་ཕྱི་མ་ལས། །ཐེམས་བསྟན་པའི་ལེའུ་སྟེ་<milestone unit="line" n="106.6"/>དང་པོའོ།། །།ལས་ཀྱི་འཁོར་ལོ་བསྐོར་བ་དང་། །སྔགས་ཀྱི་སྐྱོན་མཐོང་སྤངས་པའི་ཕྱིར། །སྔགས་ལ་རྣམ་པ་ལྔ་རུ་བསྟན། །རྩ་བ་དམ་ཚིག་ཡང་སྙིང་དང་། །བཞི་སྙིང་གཅིག་ཏུ་དྲིལ་བ་དང་། །ཆོས་སྐུ་སྔགས་ཏེ་<milestone unit="page" n="107"/><milestone unit="line" n="107.1"/>༄༅། །ལྔ་རུ་བསྟན། །མགོ་མཇུག་ཀུན་ལ་སྦྱར་བར་བྱ། །ལས་ཀྱི་འཁོར་ལོ་བསྐོར་བ་དང་། །སྔགས་ཀྱི་སྐྱོང་མཐོང་སྤངས་པའི་ཕྱིར། །སྔོན་དུ་བསྙེན་པའི་ལས་ལྔ་བསྟན། །གཟུང་དང་བསྐྱེད་དང་གནས་དང་<milestone unit="line" n="107.2"/>བསྐུལ། །ལས་ལ་བཞག་ཐབས་ལྔ་རུ་བསྟན། །སྙིང་པོ་འབྱིན་བསྐྱེད་རབ་ཏུ་ཟབ། །དེ་མ་གྲུབ་ན་རང་རྒྱུད་བརླག །ལས་ཀྱི་འཁོར་ལོ་བསྐོར་བ་དང་། །སྔགས་ཀྱི་སྐྱོན་མཐོང་སྤངས་པའི་ཕྱིར། །བཟློག་ཏུ་མེད་པའི་<milestone unit="line" n="107.3"/>སྙིང་པོ་ལ། །རྣམ་པ་བཞི་རུ་ཤེས་པར་བྱ། །བསྐྱེད་དང་གྲུབ་དང་ཆུད་མི་གསོན། །སྣ་ཚོགས་ལས་ཏེ་བཞི་རུ་བསྟན། །བསྐྱེད་ལ་བསྙེན་འཛབ་དྲག་པོའི་དུས། །དེ་བཞིན་གཞན་ལ་བཞི་རུ་བསྟན། །མགོ་དང་མཐའ་<milestone unit="line" n="107.4"/>བཏུས་དང་སྦྲུལ་དང་། །གདགས་དང་ཡན་ལག་ལྔ་རུ་བསྟན། །ལས་ཀྱི་ཡན་ལག་གང་ལ་ཡང་། །རྩ་བ་དམ་ཚིག་ཡང་སྙིང་དང་། །བཞི་སྙིང་ཆོས་སྐུ་འབྲུ་སྡེབ་སྔགས། །དེ་ཡིས་སྣ་ཚོགས་ལས་རྣམས་འགྲུབ། །བདག་<milestone unit="line" n="107.5"/>གཞན་སྔགས་ཀྱི་ཚད་མ་རྣམས། །གཞན་དུ་བཤད་པས་འདིར་མ་བསྟན། །གཤིན་རྗེ་གཙུག་ལག་གི་རྒྱུད་ཕྱི་མ་ལས། ཚད་མ་བསྟན་པའི་ལེའུ་སྟེ་གཉིས་པའོ།། །།ལས་ཀྱི་འཁོར་ལོ་བསྐོར་བ་དང་། །སྔགས་ཀྱི་<milestone unit="line" n="107.6"/>སྐྱོན་མཐོང་སྤངས་པའི་ཕྱིར། །རྩིས་ཀྱི་རྣམ་གྲངས་བཅོ་ལྔས་བསྟན། །འོད་ཚོན་དམག་དང་རྩ་བ་དང་། །སྲོག་དང་ཀ་བ་རྟོད་ཐག་དང་། །སྐྱེས་བུ་ཡང་སྙིང་རྟོད་ཕུར་དུ། །མཚོན་ཆ་འཁོར་ལོ་ཁ་གནོན་གཏོང་། །སྒྱུར་<milestone unit="page" n="109"/><milestone unit="line" n="109.1"/>༄༅ འཐབ་ཐེམས་ཀྱི་འཁོར་ལོ་ལས། །ཞི་ཁྲོ་མཁན་དང་འགྲས་སྲིད་ན། །ཕོ་ཉ་དེ་ཡི་སྣ་ཡང་བཟློག །ཕུར་པ་མཁན་དང་འགྲས་སྲིད་ན། །ཕུར་པ་དེ་ཡི་དབལ་ཀྱང་བསད། །གཤིན་རྗེ་མཁན་དང་འགྲས་<milestone unit="line" n="109.2"/>སྲིད་ན། །འཁོར་ལོ་དེ་ཡི་གཞི་ཡང་གསུམ། །མ་མོ་མཁན་དང་འགྲས་སྲིད་ན། །མ་མོ་རྣམས་ཀྱི་བྱད་ཁ་བསྡུ། །འཇིག་རྟེན་མཁན་དང་འགྲས་སྲིད་ན། །ཐེ་རང་དེ་ཡི་རྐང་ཡང་གཅག །གསོད་བྱེད་རྩིས་ཀྱི་མན་ངག་<milestone unit="line" n="109.3"/>ལས། །བྱས་པ་གཤིག་དང་ཞེན་པ་བཟློག །གནས་པ་པོ་དང་ཟུག་པ་ཕྱུང་། །བཅིངས་པ་སྒྲོལ་དང་སྡེ་བརྒྱད་དཀྲུག །ཕན་བྱ་གནོད་པར་བཏང་བ་སྟེ། །གསང་ཐེམས་འཁོར་ལེའི་མན་ངག་ཡིན། །རྣམ་གསུམ་ལས་<milestone unit="line" n="109.4"/>ཀྱི་ཐ་མ་ནི། །ཡ་མན་ཏ་ཀ་བདུད་བསྒྲུབ་དང་། །རྒྱལ་པོ་བཙན་དང་མ་མོ་དང་། །ཀླུ་གཉན་རྣམས་ལ་རིམས་བཞིན་དུ། །རང་རང་རྒྱུད་དུ་ཤེས་པར་བྱ། །ལས་ཀྱི་འཁོར་ལོ་བསྐོར་བ་དང་། །སྔགས་ཀྱི་སྐྱོན་མཐོང་<milestone unit="line" n="109.5"/>སྤངས་བའི་ཕྱིར། །ཡང་ན་གཙུག་ལག་མན་ངག་ལས། །དྲག་སྔགས་བསྒྲུབ་དང་འཁོར་ལོར་བསྒྲུབ། །གཉིས་ཀྱི་གང་རུང་ལས་ལ་སྦྱར། །དོན་གྱི་མན་ངག་ཤེས་པར་གྱིས། །ལས་ཀྱི་འཁོར་ལོ་བསྐོར་བ་<milestone unit="line" n="109.6"/>དང་། །སྔགས་ཀྱི་སྐྱོན་མཐོང་སྤང་བའི་ཕྱིར། །འཁོར་ལོ་ལས་ཀ་འབུམ་ཕྲག་ལས། །བསྡུ་ན་རྣམ་པ་བཅུ་རུ་ཤེས། །ཞི་རྒྱས་དབང་དྲག་དབྱེ་བ་དང་། །དགུག་དང་གནན་དང་སྨྱོ་འབོག་དཀྲུག །བསྐྲད་པའི་ལས་ཏེ་<milestone unit="page" n="110"/><milestone unit="line" n="110.1"/>རྣམ་པ་བཅུ། །ལས་ཀྱི་འཁོར་ལོ་མ་སྒར་ན། །སྔགས་ཀྱི་སྭ་ཡིས་མི་འགྲུབ་ཕྱིར། །འཁོར་ལོ་བགྲང་ལུགས་ཤེས་པར་བྱ། །སྒོ་སྒོ་གཡུ་ཡི་སྤྱང་མོ་ཡིས སོ་སོའི་ལས་ལ་སྦྱར་བར་བྱ། །ལས་ཀྱི་འཁོར་ལོ་བསྐོར་བ་<milestone unit="line" n="110.2"/>དང་། །སྔགས་ཀྱི་སྐྱོན་མཐོང་སྤངས་སྣྲུའི་ཕྱིར། །སྤོགས་ཐབས་རྣམ་པ་བཞིར་ཤེས་བྱ། །གསང་བ་སྔགས་ཀྱི་ངོ་བོ་སླང་། །འཆི་བདག་མོ་ཡི་ཨར་ལ་གཏད། །གཤིན་རྗེ་ལྟོ་དཀྲུག་འཁོར་ལོ་ཐེམས་སུ་གཏེམ། །དེ་<milestone unit="line" n="110.3"/>ཡིས་ལས་རྣམས་གདོན་མི་ཟ། །སྤྱི་ཡི་གཙུག་ལག་རྣམ་གསུམ་ནི། །གསང་སྔགས་སྤྱི་དང་ཁྱད་པར་སྒོ། །སྐྲུ་གྲི་གཅོད་དུ་ཤེས་པར་བྱ། །སྤྱི་ནི་ལྷ་གྲུབ་ཐམས་ཅད་ལ། །གསང་བ་དབྱངས་ཡིག་གཏང་ལུགས་<milestone unit="line" n="110.4"/>ཏེ། །བཤད་པའི་རྒྱུད་དུ་ཤེས་པར་བྱ། །ཁྱད་པར་སྒོ་ཡི་གཙུག་ལག་ནི། །རྩ་བའི་རྒྱུད་དུ་ཤེས་པར་བྱ། །སྐྲུ་གྲི་གཅོད་ཀྱི་གཙུག་ལག་ནི། །ཕྱི་མ་རྒྱུད་དྲུག་དག་ཏུ་ཤེས། །འདི་ནི་ཕྱི་མ་མན་ངག་རྒྱུད། །གསང་སྔགས་<milestone unit="line" n="110.5"/>བརྡ་ཡི་ཚུལ་ནི་ཤེས། །གསང་སྔགས་བརྡ་ཡིས་མ་སྨྲས་ན། །སྔགས་ཀྱི་དངོས་གྲུབ་མི་འབྱུང་ངོ་། །དེས་ན་གསང་ཞིང་གབ་པར་བྱ། །གཤིན་རྗེ་གཙུག་ལས་གི་རྒྱུད་ཕྱི་མ་ལས། གསང་ཐེམས་གཙུག་ལག་གི་ལེའུ་སྟེ་<milestone unit="line" n="110.6"/>གསུམ་པའོ།། །།ཚིག་གསུམ་དག་གིས་གསང་བྱས་ལ། །གང་ཟག་གསུམ་ལ་གསང་བར་བྱ། །སྔགས་ཀྱི་གཙུག་ལག་མ་ཤེས་ན། །འཕྲིན་ལས་བྱ་བའི་ལས་ལ་རྨོངས། །བསྒྲུབ་པ་མི་འགྲུབ་ཐང་ཤ་ཆད། །ཡི་དམ་<milestone unit="page" n="111"/><milestone unit="line" n="111.1"/>༄༅། །ཆོས་ལ་དད་མི་སྐྱེ། །དེ་ཕྱིར་གཙུག་ལག་རབ་ཏུ་གཅེས། ཁ་ནས་མེ་འབར་ཁོང་དུ་སྦྲུལ་ཞུགས་ཀྱང་། །སྐད་ཅིག་ཙམ་ཡང་ཁ་རུ་དབྱུང་བ་མེན། །སུ་ལ་མི་བསྟན་རང་གི་ཉམས་སུ་བཞག །སངས་རྒྱས་<milestone unit="line" n="111.2"/>བསྟན་པ་བཤིག་པ་མ་གཏོགས་སོ། །ཞེས་བཀའ་སྩལ་པས། གསང་བའི་བདག་པོ་དང་དྲག་པོ་ཆེན་པོའི་འཁོར་རྣམས་ཡིད་དགའ་སྟེ། །བཅོམ་ལྡན་འདས་ཀྱི་གསུངས་པ་ལ་མངོན་པར་བསྟོད་དོ། །གསང་སྔགས་<milestone unit="line" n="111.3"/>གཙུག་ལག་མན་ངག་གི་རྒྱུད་ཕྱི་མ་རྒྱུད་འབུམ་གྱི་ལྡེ་མིག་གོ །རྒྱུད་གདམ་པའི་ལེའུ་སྟེ་བཞི་པའོ།། །།གཤིན་རྗེ་གཙུག་ལག་གི་འཁོར་ལེའི་རྒྱུད་ཕྱི་མ་རྫོགས་སོ།། །།<milestone unit="line" n="111.4"/>༄༅། །རྒྱ་གར་སྐད་དུ། བཛྲ་བཱ་ཁི་ཙཀྲ་ཀྲི་ཡི་ཏན་ཏྲ། བོད་སྐད་དུ། ཕྱག་ན་རྡོ་རྗེ་གཙུག་ལག་འཁོར་ལོའི་རྒྱུད་རྡོ་རྗེ་གསང་བའི་བདག་པོ་ལ་ཕྱག་འཚལ་ལོ། །དེ་ནས་གསང་བའི་བདག་པོ་</p></div1>
        </body>
    </text>
</TEI.2>