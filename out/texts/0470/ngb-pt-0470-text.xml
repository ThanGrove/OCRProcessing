<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0470-text.xml">
    <teiHeader lang="tib">
        <fileDesc>
            <titleStmt>
                <title><!--rin po che sgron ma zhes bya ba'i rgyud/-->རིན་པོ་ཆེ་སྒྲོན་མ་ཞེས་བྱ་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0470-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=617.4; end=643.3--><milestone unit="line" n="617.4"/>བསྒྱུར་ཅིང་གཏན་ལ་ཕབ་པའོ།། །། ༄༅། །རྒྱ་གར་སྐད་དུ། རཏྣ་པྲ་ཏི་པ༷་ཏན་ཏྲ་ནཱ་མ། བོད་སྐད་དུ། རིན་པོ་ཆེ་སྒྲོན་མ་ཞེས་བྱ་བའི་རྒྱུད། བཅོམ་ལྡན་འདས་གསང་བདག་བདེ་བ་ཆེན་པོ་<milestone unit="line" n="617.5"/>ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། ཐོག་མ་མེད་པའི་དུས་ཉིད་ན་མ་བྱུང་མ་སྐྱེས་མཉམ་པའི་ངང་། ཆོས་དབྱིངས་མཉམ་པའི་གནས་ན། སྙིང་པོ་རང་བྱུང་གི་སྟོན་པ་ལ་རང་བཞིན་<milestone unit="line" n="617.6"/>གནས་པའི་འཁོར་དང། རངབཞིནའོདཀྱིའཁོར་དང་། རང་བཞིན་སྣང་བའི་འཁོར་དང་། སྣང་ཚུལ་རིག་པའི་བསྟན་པ་ལ་བཀོད་དོ། །ཡང་དེའི་ཚེ་གསལ་བ་ཕྱི་ནང་མེད་པའི་གནས། རིག་པའི་རྒྱལ་པོའི་སྟོན་པ་<milestone unit="page" n="618"/><milestone unit="line" n="618.1"/>ལ་འཁོར་གཉིས་ཀྱིས་བསྐོར་ཏེ། རླུད་རྣམ་པ་གཉིས་འགྱུ་བའི་དུས་སུ་མུན་སྣང་རྒྱབ་གྱེས་པའི་བསྟན་པ་ལ་བཀོད་དོ། །དེའི་ཚེ་དེའི་དུས་ན་ཆོས་ཀྱི་དབྱིངས་གཉིས་སུ་མེད་པའི་དུས་ན། བཅོམ་ལྡན་འདས་གསང་<milestone unit="line" n="618.2"/>བདག་ཆེན་པོ་ལ་འཁོར་གསུམ་གྱིས་བསྐོར་ནས་བསྟན་པ་གསུམ་གྱི་དོན་ལ་བཀོད་དོ། །དེ་ནས་འཁོར་གྱི་ནང་ནས་སེམས་དཔའ་རྡོ་རྗེ་དེས། སྟོན་པའི་སྤྱན་སྔར་འདུག་ནས་རྒྱུད་ཞུ་བའི་ཚིག་འདི་སྐད་ཅེས་གསུངས་<milestone unit="line" n="618.3"/>སོ། །རྒྱུ་དང་འབྲས་བུའི་ཆོས་ལ་ལ་བཟླ་བའོ། །ཁྱད་པར་དོན་གྱི་རང་བཞིན་ཇི་ལྟ་བུ། །ཞེས་གསོལ་བ་དང་། སྟོན་པ་གསང་བདག་ཆེན་པོ་དེས། །འཁོར་གྱི་ནང་ནས་སེམས་དཔའ་རྡོ་རྗེ་ལ། །མ་བྱུང་མ་སྐྱེས་སྔོན་<milestone unit="line" n="618.4"/>རོལ་ན། །མིང་མེད་ཤེས་མེད་མཉམ་པ་ལས། །སྣང་བ་གསུམ་གྱི་དཀྱིལ་འཁོར་ནས། །བདེ་གཤེགས་གསུམ་གྱིས་སྐུར་སྣང་ནས། །འདོད་པའི་འབྲས་བུ་འཆར་བའི་དོན། །ཁྱད་པར་དོན་གྱི་རང་བཞིན་འདི་གསུངས་<milestone unit="line" n="618.5"/>སོ། །རྒྱུད་ཅེས་བྱ་བའི་རྣམ་གྲངས་བསྟན་པ་ནི། །དངོས་པོ་ལྔ་དང་ལྡན་ཚད་བརྒྱད། །ངེས་ཚིག་དགོངས་གཞི་དབྱེ་བའི་དོན། །འཐུན་པའི་དཔེ་ཡི་དོན་རྣམས་བསྟན་པའོ། །མ་གཡོས་མཉམ་པའི་རང་བཞིན་<milestone unit="line" n="618.6"/>ནི། །སྙིང་པོ་ཉིད་ལས་མ་གཡོས་པ་མེད། །མ་རྟོགས་རྟོགས་པའི་ཐ་སྙད་མེད། ཁུ་ལས་མ་བྱུང་རྐྱེན་དང་བྲལ། །མི་ཟད་གཏེར་གྱི་མཛོད་ཆེན་པོ། །ཡོན་ཏན་འབྱུང་བའི་རིན་པོ་ཆེ། །སངས་རྒྱས་སེམས་ཅན་ཀུན་གྱི་<milestone unit="page" n="619"/><milestone unit="line" n="619.1"/>༄༅། །གཞི། །མིང་མ་ཐོགས་ཀྱི་སྟོང་ཆེན་པོ། ཁུགས་ནས་བྱུང་ནས་རིམ་བརྒྱུད་པ། །སྣང་བ་གསུམ་གྱི་རང་བཞིན་ལས། །སྟོན་པ་གསུམ་གྱི་ངོ་བོར་ཤར། །སྐུ་གསུང་ཐུགས་རྗེའི་བྱིན་རླབས་ལ། །མོས་པའི་<milestone unit="line" n="619.2"/>འབྲས་བུ་སོ་སོར་སྣང་། །འདོད་པའི་བསམ་པའི་རེ་བ་སྐོང་། །ཡིད་གསུམ་འཁོར་ལོའི་རིམ་པ་ལས། །གསལ་བའི་རྣམ་པ་གཅིག་ཏུ་ཤར། །གསལ་བའི་འོད་ལས་ཁ་དོག་ལྔ། །མེད་ལས་ཡོད་བཟུང་རྒྱུ་དེ་<milestone unit="line" n="619.3"/>ལ། །རིགས་དྲུག་སེམས་ཅན་དེ་ལས་བྱུང་། །སྟོན་པའི་ཐུགས་རྗེའི་བྱིན་རླབས་ཀྱིས། །མོས་པ་ཐ་དད་དྲང་བའི་ཕྱིར། །ཐབས་ཀྱི་བྱེ་བྲག་བསམ་མི་ཁྱབ། ཁུ་དང་འབྲས་བུའི་ཆོས་རྣམས་ནི། །གདུལ་བྱ་དྲང་<milestone unit="line" n="619.4"/>བའི་ཐབས་སུ་བསྟན། །དབང་དང་དམ་ཚིག་སྡོམ་པ་དང་། །ལྟ་སྤྱོད་སྒོམ་པ་འབྲས་བུར་བཅས། །སྙིང་པོ་རྟོགས་པའི་ཐབས་སུ་བསྟན། །འཁྲུལ་པའི་ངོ་བོ་བཀྲོལ་ནས་ནི། །ཆོས་ཉིད་མ་དང་ངོ་སྤྲད་དོ། །འགྱུ་བ་མེད་<milestone unit="line" n="619.5"/>ན་སྒོམ་མི་དགོས། །བློ་དང་བྲལ་ནས་ཡང་དག་ཉིད། །དྲན་པའི་རྣམ་པ་མི་སྐྱེ་ཞིང་། །མ་བསྒོམས་སྙིང་པོ་འཆར་བའི་དོན། །གང་སྣང་ཡུལ་འཇུག་མི་བྱ། འཛིན་དང་བྲལ་བའི་ངོ་བོ་ཉིད། །ཆགས་དང་བྲལ་བའི་རང་<milestone unit="line" n="619.6"/>བཞིན་གནས། །རང་གནས་སྙིངཔོདེབཞིནཉིད། །རྩོལསྒྲུབ་འདོད་པས་རྟོགས་མི་འགྱུར། ཁྲེས་མེད་གསལ་བའི་ངོ་བོ་ཉིད། །རྣམ་རྟོག་འཁྲུལ་པརངབཞིནཞི། །ཡིདགཉིས་ཐེ་ཚོམ་ཀུན་དང་བྲལ། །ཡི་གེ་མེད་<milestone unit="page" n="620"/><milestone unit="line" n="620.1"/>པའི་གསུང་གིས་ནི། །གསང་བདག་ཆེན་པོ་དགོངས་པ་སྟོན། །འཁྲུལ་མེད་སྙིང་པོ་གོམས་ཤིང་རྟོགས། །སྟོང་ཉིད་ཡེ་ཤེས་ངོ་སྤྲད་པས། །རིན་ཆེན་རང་སྣང་གཞག་པར་བྱ། །ཐེག་པ་མཆོག་གི་དོན་འཛིན་ཅིང་། ཁུ་<milestone unit="line" n="620.2"/>མེད་ཆེ་བའི་དོན་མཆོག་གོ། །སྙིང་པོ་མཐའ་བྲལ་དཀྱིལ་འཁོར་འདིར། །ཞེ་འདོད་མེད་པར་འཇུག་ན་བདེ། །དང་པོ་གནས་ལུགས་གཏན་ལ་དབབ། །གཉིས་པ་འཁྲུལ་པ་རྩད་ནས་བཅད། །གསུམ་པ་ལྡོག་ཐབས་<milestone unit="line" n="620.3"/>ཉམས་སུ་བླང་། །བཞི་པ་མ་བུ་ངོ་སྤྲད་དོ། །སྙིང་པོ་ཉིད་ཀྱི་ཡེ་ཤེས་དེ། །སྒྲ་ཡི་དོན་ལ་གཞག་པར་བྱ། །ཕྱི་རོལ་ཡུལ་ལ་མི་འཇུག་ན། །དྲན་པའི་སེམས་མེད་འགྱུ་བ་བྲལ། །སྟོང་པའི་ངང་ལ་སོར་གཞག་པ། །ནམ་<milestone unit="line" n="620.4"/>མཁའ་ལྟ་བུར་བཅོས་པ་མེད། །སྙིང་པོ་ཉིད་ལ་ཅོག་འཇོག་གོ། །དབང་པོ་ངོ་ལ་གང་སྣང་བ། །དབྱེ་བསལ་མེད་པར་ཤེས་པར་བྱ། །རྣམ་གསུམ་སྟོན་པ་མ་ལུས་པའི། །ཐུགས་ལས་བྱུང་བའི་མན་ངག་བ་། །སྐལ་<milestone unit="line" n="620.5"/>ལྡན་རྣལ་འབྱོར་རྟོགས་པའི་མཆོག །རང་སྣང་མ་བཅོས་བདེ་བ་ཉིད། །རང་བྱུང་ལྷུན་གྲུབ་ཡེ་ཤེས་ཀློང་། །ཆོས་ཉིད་རང་གསལ་ངང་ལ་གནས། །སྤྲོས་བྲལ་དོན་གྱི་ཐེག་པ་ལ། །འགྱུ་མེད་སྙིང་པོ་ཉིད་དུ་གནས། །མ་<milestone unit="line" n="620.6"/>བཅོས་མཉམ་ཉིད་ཡེ་ཤེས་ཀློང་། །རྣམ་རྟོག་དྲན་པའི་སེམས་དང་བྲལ། །འཁྲུལ་བའི་འཛིན་པ་ས་བཀྲོལ་ལ། །སྙིང་པོ་འདོད་པ་མེད་པར་གཞག །རྣམ་རྟོག་འཁྲུལ་བའི་དྲི་མ་བྲལ། །ཅི་ཡང་མ་ཡིན་དངོས་གཞི་<milestone unit="page" n="621"/><milestone unit="line" n="621.1"/>༄༅། །མེད། །རང་ལུགས་ཡེ་ཤེས་ཉིད་ལ་གནས། །དུས་གསུམ་སངས་རྒྱས་དགོངས་པའོ། །ཐ་མལ་ཤེས་པ་འདི་ཉིད་ལ། །འགྱུ་བ་མེད་ན་དེ་ཉིད་ཡིན། །དྲན་པའི་སེམས་ལ་དོན་མི་གནས། །ལུས་ངག་ཡིད་<milestone unit="line" n="621.2"/>གསུམ་རྩོལ་དང་བྲལ། །དྲང་བའི་ཆོས་ལ་སེམས་མི་སྐྱེ། །ཐེག་པ་ཆེ་ལ་ཡིད་མི་འགྱུ། །བླ་མ་གང་གི་སྙིང་ལྟར་གཟུང་། །མོས་པས་རང་གི་བྱ་བ་བཏང་། །རིན་ཆེན་སྒྲོན་མའི་ངོ་བོ་འདི། །སྲོག་དང་བྲལ་བའི་ཁ་བཞིན་<milestone unit="line" n="621.3"/>བསྡམ། །ཞེས་གསུངས་སོ། །རིན་པོ་ཆེ་སྒྲོན་མའི་རྒྱུད་ལས། གླེང་གཞི་བསྟན་པའི་ལེའུ་སྟེ་དང་པོའོ།། །།དེ་ནས་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །དངོས་པོ་ཇི་ལྟར་གནས་པའི་<milestone unit="line" n="621.4"/>དོན། །དེ་ཡི་ངོ་བོ་ཇི་ལྟར་ལགས། །ཞེས་གསོལ་པས། སྟོན་པ་གསང་བདག་ཆེན་པོ་དེས། །རང་བཞིན་ལྷུན་གྲུབ་དོན་བསྟན་པ། །མ་བྱུང་མ་སྐྱེས་སྔོན་རོལ་ན། །མིང་མེད་མཉམ་པ་ཆེན་པོའི་དོན། ཁྲེས་མེད་རྟོགས་<milestone unit="line" n="621.5"/>མེད་མཛོད་ཆེན་པོ། །སྙིང་པོ་ཉིད་ཀྱི་རང་བཞིན་ལ། །མ་རིག་ཡེ་ཤེས་གཉིས་མི་མངའ། །ཞབྲུལ་དང་མ་འཁྲུལ་གང་ཡང་མེད། །འཁྲུལ་རྟོག་བག་ཆགས་སྣ་ཚོགས་དང་། །ཡེ་ཤེས་རང་སྣང་ངོ་བོ་གཉིས། །རང་བྱུང་<milestone unit="line" n="621.6"/>ཉིད་ལ་དབྱེ་བ་མེད། །དངོས་པོ་ཉིད་ལ་ངོ་བོ་བྲལ། །སྙིང་པོ་ཉིད་ཀྱིརངབཞིནལ། །ཐོགམ་མེད་ཅིང་ཐ་མ་བྲལ། །བླང་དོར་མེད་པའི་མཉམ་པའོ། །དགེ་མི་དགེ་ཡི་སེམས་དང་བྲལ། །མཐའ་དབུས་མི་མངའ་<milestone unit="page" n="622"/><milestone unit="line" n="622.1"/>ཕྱོགས་རིས་མེད། །ཇི་བཞིན་ཉིད་ལས་མ་གཡོས་ཀྱང་། །འོད་ཀྱི་རང་བཞིན་གསལ་བར་སྣང་། །ཐམས་ཅད་རྩ་བ་བྱང་ཆུབ་སེམས། །མི་ཟད་བྱུང་བའི་མཛོད་ཆེན་པོ། །རང་བཞིན་མ་བཅོས་ལྷུན་གྱིས་གྲུབ། །ངོ་བོ་<milestone unit="line" n="622.2"/>ཅི་ཡང་མ་ཡིན་ལས། །མཚན་ཉིད་ཐ་དད་བསམ་མི་ཁྱབ། །དངོས་མེད་སྟོང་པའི་སེམས་ཉིད་ལ། །ཆོས་ཉིད་ཆོས་ཅན་མི་འབྱེད་པས། །གཉིས་མེད་སྙིང་པོ་བདེན་པའི་དོན། །བདེན་བརྫུན་ཞབྲུལ་པའི་མཐའ་མི་<milestone unit="line" n="622.3"/>འཛིན། །སྙིང་པོའི་དོན་ལ་ཞེ་འདོད་མེད། །བསམ་མེད་རིན་ཆེན་སྒྲོན་མ་འདི། །མ་བཅོས་མ་མཛད་བྱང་ཆུབ་སེམས། །ཐམས་ཅད་རྩ་བ་བྱང་ཆུབ་སེམས། །ངོ་བོ་མ་གྲུབ་ནམ་མཁའ་བཞིན། ཁུ་ལས་མ་བྱུང་སྙིང་པོ་<milestone unit="line" n="622.4"/>ལ། །ནམ་ཡང་སྐྱེ་བར་མི་འགྱུར་རོ། །སངས་རྒྱས་སེམས་ཅན་ངོ་བོ་གཅིག །ངོ་བོ་མེད་པའི་བྱང་ཆུབ་སེམས། །སྣང་དང་སྟོང་པའི་མཐའ་མི་གནས། །རྟག་དང་ཆད་པ་ལས་གྲོལ་བ། །རིགས་དྲུག་སེམས་ཀྱི་འཁྲུལ་པ་<milestone unit="line" n="622.5"/>དང་། །རྒྱལ་བའི་ཡེ་ཤེས་དགོངས་པ་གཉིས། །བྱང་ཆུབ་སེམས་ཀྱི་ངོ་བོར་མཉམ། །མ་བྱུང་མ་སྐྱེས་བར་དོ་ན། །སེམས་ཀྱི་ངོ་བོ་ཇི་ལྟར་གནས། །མཁའ་དང་འཇའ་ཚོན་ཚུལ་དུ་གནས། །ཇི་བཞིན་མ་བཅོས་<milestone unit="line" n="622.6"/>མ་བསླད་པ། །རང་བྱུང་སྙིང་པོ་ཀུན་གྱི་གཞི། །མ་བཅོས་སྙིང་པོ་ཀུན་གྱི་བདག །རང་གནས་བྱང་ཆུབ་ཀུན་གྱི་གཞི། །རྟོག་ཞབྲུལ་མེད་པའི་ངང་ལ་གནས། །མ་ཕྱེ་མི་ཕྱེད་སྟོང་ཆེན་པོ། །འགྲོ་འོང་མེད་པའི་གནས་<milestone unit="page" n="623"/><milestone unit="line" n="623.1"/>༄༅། །ཆེན་པོ། །ཤེས་མེད་རྟོག་མེད་འགྱུ་བ་མེད། །མྱོང་རིག་མེད་པའི་དངོས་གཞི་ཅན། །གང་ནས་མ་བྱུང་བཙལ་མི་བྱ། །ཅིར་ཡང་མི་སྣང་དམིགས་སུ་མེད། །དངོས་མེད་སྙིང་པོའི་རང་བཞིན་ཅན། །བྱ་མེད་<milestone unit="line" n="623.2"/>ཆགས་མེད་བདེ་བའི་ངང་། །རྐྱེན་མེད་འགྱུར་མེད་སྒྲིབ་པ་མེད། །རང་ལུས་རང་གནས་མ་བཅོས་སེམས། །ཇི་བཞིན་ཀུན་འབྱུང་འཆར་བའི་སྒོ། །སྙིང་པོ་བྱ་བྲལ་གཏེར་གྱི་མཛོད། །མི་འགྱུར་རང་བཞིན་བདེ་བ་<milestone unit="line" n="623.3"/>ཆེ། །ཞེས་གསུངས་སོ། །རིན་པོ་ཆེ་སྒྲོན་མ་ལས། གནས་ལུགས་བསྟན་པའི་ལེའུ་སྟེ་གཉིས་པའོ།། །།དེ་ནས་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །གནས་ལུགས་རང་བཞིན་དེ་ལྟར་<milestone unit="line" n="623.4"/>གནས་པ་ལ། །འགྲོ་དྲུག་སེམས་ཅན་ཇི་ལྟར་འཁྲུལ། །འཁྲུལ་པའི་ངོ་བོ་ཇི་ལྟར་ལགས། །ཞབྲུལ་པའི་ལུགས་ནི་ཇི་ལྟར་འཁྲུལ། །གསང་བདག་ཆེན་པོས། སེམས་དཔའ་རྡོ་རྗེ་ལ་གསོལ་བ། །གནས་ལུགས་རང་<milestone unit="line" n="623.5"/>བཞིན་མཉམ་པ་ལས། །མ་རྟོགས་མ་ཤེས་ཤུགས་ལས་འཁྲུལ། །མེད་ལ་ཡོད་འཛིན་འཁྲུལ་པ་ལས། །སྟོང་པའི་ངང་ལས་འགྱུ་བའི་རླུད་། །གཞི་དང་རྐྱེན་དང་འགལ་བ་གསུམ། །རང་ངོ་མ་ཤེས་མ་རྟོགས་པས། ཁུ་<milestone unit="line" n="623.6"/>བའི་རླུད་ལས་རིག་པ་ཤར། །ཡིན་མིན་མཉམ་པའི་ངང་དུ་མྱོང་། །སེམས་ཡིན་མཉམ་པའི་འདོད་པ་སྐྱེས། །འདོད་པས་གསལ་བ་ཉམས་སུ་མྱོང་། །གསལ་བ་ཁ་དོག་ལྔ་རུ་སྣང་། །འོད་ཀྱི་དངོས་པོ་རྐྱེན་དུ་<milestone unit="page" n="624"/><milestone unit="line" n="624.1"/>སྣང་། །མེད་ལ་ཡོད་གཟུང་དེ་ལས་སུ། །རིགས་དྲུག་སེམས་ཅན་དག་ཏུ་ལྒབྲུལ། །སྙིང་པོ་རང་ངོ་མ་ཤེས་པ། །དམུས་ལོང་མདུན་ན་གཟུགས་སྣང་འདྲ། །མེད་ཀྱང་ལོག་པར་སྣང་བ་སྟེ། །གངས་ལ་སེར་པོ་འཛིན་པ་<milestone unit="line" n="624.2"/>འདྲ། །ཀུན་གཞི་རྣམ་ཤེས་གཞི་བྱས་ནས། །ཚོགས་བདུན་ཤེས་པའི་རྩལ་དུ་སྣང་། །རང་ངོ་མ་ཤེས་མ་རིག་པ། །རྒན་མོ་ལོང་མའི་མིག་དང་འདྲ། །ང་དང་བདག་གི་ངོ་བོར་མྱོང་། །གཟུང་འཛིན་ཕྱི་ནང་གཉིས་སུ་<milestone unit="line" n="624.3"/>གཟུང་། །ཁམས་གསུམ་སྡུག་བསྔལ་ཉམས་སུ་མྱོང་། ཁེང་གི་ཕྲིན་བཞིན་སྡུག་བསྔལ་མྱོང་། །རང་ངོ་མ་ཤེས་སྒྲིབ་པ་བྱུང་། །རང་ལས་གཞན་ཚོལ་གོལ་ས་བྱུང་། །ལས་དང་ཤེས་བྱའི་སྒྲིབ་པ་དང་། །དོན་མེད་ཚིག་<milestone unit="line" n="624.4"/>གིས་གོལ་བ་དང་། །རྣམ་རྟོག་ལྟ་བས་གོལ་བ་དང་། །སྤང་བླང་སྤྱོད་པས་གོལ་བ་དང་། །སྒོམ་ཆགས་ཉམས་ཀྱི་གོལ་ས་ཡིན། །སྙིང་པོ་དེ་ཉིད་རྟོགས་མི་འགྱུར། །རྩོལ་བའི་ཆོས་ལ་མཐར་ཕྱུང་ནས། །འཇིག་རྟེན་རྒྱུ་<milestone unit="line" n="624.5"/>འབྲས་བློ་ཡི་ཆོས། ཁུགས་ཡིས་སྤང་བྱ་ཡིན་པའོ། །འདོད་པའི་མཐའ་ལ་ཞེན་པ་དང་། །སྣང་བ་ཡུལ་གྱིས་རྐྱེན་བྱས་པས། །ཡང་དག་དོན་གྱི་ངོ་མི་ཤེས། །གཟུང་བའི་ཞབྲུལ་པས་ལོག་པར་མཐོང་། །འགྲོ་དྲུག་<milestone unit="line" n="624.6"/>སེམས་ཅན་ཐམས་ཅད་ནི། །དུག་གསུམ་ནད་ཀྱིས་གཟེར་བ་ལ། །ནད་ཀྱི་རྒྱུ་རྐྱེན་མ་ཤེས་ན། །ཡུན་རིང་འཁོར་བའི་གནས་སུ་སྡུག །ཅེས་གསུངས་སོ། །རིན་པོ་ཆེ་སྒྲོན་མ་ལས། འཁྲུལ་པ་བསྟན་པའི་ལེའུ་སྟེ་གསུམ་<milestone unit="page" n="625"/><milestone unit="line" n="625.1"/>༄༅། །པའོ།། །།དེ་ནས་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །འཁྲུལ་བ་ལྡོག་ཐབས་མན་ངག་ནི། །དབང་བསྐུར་བྱིན་རླབས་འབྲས་བུ་ནི། །ཐབས་ཀྱི་བྱེ་བྲག་ཡན་ལག་<milestone unit="line" n="625.2"/>གང་། །ཞེས་གསོལ་བ་དང་། སྟོན་པ་གསང་བདག་ཆེན་པོ་དེས། །དབང་བསྐུར་རང་བཞིན་དོན་བསྟན་པ། །དབང་གི་ངོ་བོ་དབྱེ་བ་དང་། །བསྐུར་ཐབས་བྱིན་རླབས་འབྲས་བུར་བཅས། །མ་སྐྱེས་སྐྱེ་བ་མེད་པའི་<milestone unit="line" n="625.3"/>དབང་། །མཚན་མའི་དྲི་མ་མེད་པ་ཉིད། །སྙིང་པོ་མངོན་དུ་བསྟན་དུ་མེད། །ཅི་ཡང་མ་ཡིན་དམིགས་སུ་མེད། །ལྷ་དབང་ལུས་ལ་བསྐུར་བ་དང་། །ཆོས་དབང་སེམས་ལ་བསྐུར་ལུགས་ནི། །ལྷ་དབང་ལུས་ལ་བསྐུར་<milestone unit="line" n="625.4"/>ལུགས་ནི། །གནས་ལྔ་དག་ཏུ་བུམ་པའི་དབངབསྐུར་བ། །ཕུང་པོ་ལྔ་དང་ཉོན་མོངས་ལྔ། །ལྷ་དང་ཡེ་ཤེས་དག་ཏུ་དབང་བསྐུར་རོ། །རྫས་དབང་ལྕེ་ལ་བསྐུར་བ་ནི། །གནས་དང་རྫས་དང་གསང་བསྐུར་<milestone unit="line" n="625.5"/>བའོ། །ཐབས་དང་ཤེས་རབ་དབང་བསྐུར་ནི། །གཉིས་སུ་མེད་པར་ཉམས་ཀྱིས་བསྐུར་བའོ། །དབང་བསྐུར་བྱིན་བརླབས་དྲི་མ་དག་པ་ནི། །ལུས་ངག་སེམས་ཀྱི་དྲི་མ་དག །འབྲས་བུར་བདེ་བར་གཤེགས་པའི་<milestone unit="line" n="625.6"/>གནས། །ཆོས་དང་སེམས་ལ་བསྐུར་བ་ནི། ཁོ༑ས་མེད་སྙིང་པོ་བུམ་པའི་དབང་། །གཏན་དུ་མེད་པའི་གསང་བའི་དབང་། །ཉམས་སུ་མྱོང་བ་ཡེ་ཤེས་དབང་། །ཞེ་འདོད་བྲལ་བ་བརྡའི་དབང་ངོ་། །དབང་བཞི་བསྐུར་<milestone unit="page" n="626"/><milestone unit="line" n="626.1"/>བས་དྲི་མ་དག ཁྲེས་བྱའི་དྲི་མ་དག་པ་དང་། །བློ་ཡི་དྲི་མ་དག་པ་དང་། །ཡིད་གཉིས་དྲི་མ་དག་པ་དང་། །ཕྱི་ནང་ཡོངས་སུ་དག་པའོ། །སྟོང་པའི་ངང་གསང་བུམ་པའི་དབང་། །གསལ་ལ་བརྗོད་མེད་གསངབའི་<milestone unit="line" n="626.2"/>དབང་། ། གསང་བ་ཉམས་མྱོང་ཤེས་རབ་དང་། །ཉམས་ལ་མ་ཞེན་བརྡ་ཡི་དབང་། །དབང་བཞི་བསྐུར་བས་དྲི་མ་དག །ལྷན་ཅིག་སྐྱེས་དང་ཀུན་ཏུ་བཏགས། །སྨྲ་བརྗོད་ཚིག་དང་ཞེན་པ་གྲོལ། །བསྐུར་བས་བྱིན་<milestone unit="line" n="626.3"/>རླབས་འབྲས་བུ་ནི། །སྐུ་གསུམ་འབྲས་བུ་ཐོབ་པའི་དོན། །གསང་སྟོང་གཉིས་མེད་བུམ་པའི་དབང་། །གསལ་ཀྱང་བརྗོད་མེད་གསང་བའི་དབང་། །གཉིས་མེད་ཉམས་མྱོང་ཤེས་རབ་དབང་། །ཉམས་ལ་མ་ཞེན་བརྡ་<milestone unit="line" n="626.4"/>ཡི་དབང་། །དབང་བསྐུར་དྲི་མ་དག་ལུགས་ནི། །ལས་དང་ཉོན་མོངས་ཤེས་བྱ་དག །འབྲས་བུ་ངོ་བོར་ཉིད་ཀྱི་སྐུ། །རིན་པོ་ཆེ་སྒྲོན་མ་ལས། དབང་བསྐུར་བསྟན་པའི་ལེའུ་སྟེ་བཞི་པའོ།། །།དེ་ནས་སེམས་<milestone unit="line" n="626.5"/>དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །སྡོམ་པ་བསྲུང་མཚམས་དམ་ཚིག་རྣམས། །ཁྱད་པར་བྱེ་བྲག་ཇི་ལྟར་ལགས། །སྟོན་པ་གསང་བདག་ཆེན་པོ་དེ། །དམ་ཚིག་སྡོམ་པ་བསྲུང་མཚམས་ནི། །ལ་ལ་<milestone unit="line" n="626.6"/>ཉིས་བརྒྱ་ལྔ་བཅུ་བསྲུང་། །ལ་ལ་སྡོམ་པ་ཉི་ཤུ་བསྲུང་། ། བྱ་བའི་རྒྱུད་ཀྱི་དམ་ཚིག་ནི། །རྩ་བ་ཡན་ལག་གཉིས་སྡོམ་བརྒྱད། །རྣལ་འབྱོར་རྒྱུད་ཀྱི་དམ་ཚིག་ནི། །རྩ་བ་ཡན་ལག་གཉིས་སྡོམ་བཅུ། །རྣལ་འབྱོར་ཆེན་<milestone unit="page" n="627"/><milestone unit="line" n="627.1"/>༄༅། །པོའི་དམ་ཚིག་ནི། །གཉིས་སྡོམ་ཉི་ཤུ་རྩ་བརྒྱད་དོ། །རྫོགས་པ་ཨ་ནུ་ཡོ་ག་ནི། །དམིགས་པ་བཞི་ཡི་དམ་ཚིག་བསྲུང་། རྫོགས་པ་ཨ་ཏིའི་དམ་ཚིག་ནི། །རྩ་བ་གཅིག་ལ་ཡན་ལག་གཉིས། །བྱང་ཆུབ་<milestone unit="line" n="627.2"/>སེམས་ཀྱི་དམ་ཚིག་ནི། །རྟོགས་པའི་ངང་ལས་མི་འདའ་ཞིང་། །འཁྲུལ་རྟོག་རྐྱེན་ཁར་མ་ཤོར་ན། རྩ་བའི་དམ་ཚིག་ཆེན་པོ་ཡིན། །འདོད་ཞེན་མཐའ་ཡི་མ་གོས་ན། །ལྷ་བའི་དམ་ཚིག་ཆེན་པོ་ཡིན། །ཡིད་ཀྱི་འགྱུ་<milestone unit="line" n="627.3"/>བས་མ་བསླད་ན། །སྒོམ་པའི་དམ་ཚིག་ཆེན་པོ་ཡིན། །ལུས་ངག་བྱ་བ་ཐོངས་པ་ན། །སྤྱོད་པའི་དམ་ཚིག་ཆེན་པོ་ཡིན། །བར་དོར་ཤེས་བཞིན་གསལ་བ་ན། །འབྲས་བུའི་དམ་ཚིག་ཆེན་པོ་ཡིན། །སློབ་དཔོན་དག་གི་<milestone unit="line" n="627.4"/>དམ་ཚིག་ནི། །སྣོད་ལྡན་སློབ་མ་དག་ལ་ནི། །མན་ངག་གབ་སྦས་མི་བྱེད་པར། །འཁྲིགས་སྡེབས་འཛུར་བཅད་དམ་ཚིག་ཡིན། །འོག་རུས་འགེན་ཚིག་བྱེད་པ་ལ། །བཀའ་རྒྱ་བསྟན་ཅིང་བཀའ་གསང་ཐུབ། །གབ་<milestone unit="line" n="627.5"/>འཁྲིགས་མི་སྡེབ་དམ་ཚིག་ཡིན། །བཀའ་ལས་མི་འདའི་དམ་ཚིག་ཅན། ། །མཆོག་དང་ཐུན་མོང་དངོས་གྲུབ་འདི། །ཚེ་འདི་རང་ལ་འོང་བར་འགྱུར། །སྣོད་དང་མི་ལྡན་གང་ཟག་ལ། ། ཟས་ནོར་ཕྱི་ལྟས་མན་ངག་<milestone unit="line" n="627.6"/>སྤེལ། །གབ་འཁྲིགས་སྡེབས་ནས་སྤེལ་བ་ན། །ཆོས་སྐྱོང་མཁའ་འགྲོ་རྣམས་ཀྱིས་སུ། །ཡིད་དང་མི་མཐུན་སྡུག་བསྔལ་རྣམས། །ཚེ་འདི་རང་ལ་སྨིན་ནས་འོང་། །ནམ་ཞིག་ལུས་སེམས་འབྲལ་བའི་ཚེ། །དབུགས་མ་<milestone unit="page" n="628"/><milestone unit="line" n="628.1"/>ཆད་པར་མཁའ་འགྲོ་ཡིས། ཁྲ་ཁྲག་སྔོན་དུ་ཟ་བ་ཡིན། དེ་ནས་རྡོ་རྗེ་དམྱལ་བར་འགྲོ། །སྣོད་དང་ལྡན་པའི་སློབ་མ་ཡིས། །སློབ་དཔོན་གསུངས་པའི་བཀའ་མི་གཅིག །སློབ་དཔོན་གསུངས་པའི་བཀའ་གཅག་<milestone unit="line" n="628.2"/>ན། །ཁམས་གསུམ་སེམས་ཅན་བསད་དང་མཅོས། །བསྐལ་པ་སྟོང་གི་སངས་རྒྱས་པས། །རྡོ་རྗེ་སློབ་དཔོན་གཅིག་པུ་གཉན། །སྙིང་དང་དཔྲལ་གྱི་མིག་ལྟར་ཟུངས། །སངས་རྒྱས་སྟོང་ལ་མཆོད་པ་བས། །རྡོ་རྗེ་<milestone unit="line" n="628.3"/>སློབ་དཔོན་གཅིག་མཆོད་འཕགས། །རྒྱུད་འཆད་དབང་བསྐུར་མན་ངག་སྟེར། །ཡོན་ཏན་གསུམ་ལྡན་སློབ་དཔོན་ནི། །སྟོང་གསུམ་བཙལ་ཡང་ཅི་འགའ་ཙམ། །སྲོག་ལ་བབ་ཀྱང་འཁོར་བར་བྱ། །ཞེས་གསུངས་<milestone unit="line" n="628.4"/>སོ། །རིན་པོ་ཆེ་སྒྲོན་མ་ལས། །དམ་ཚིག་བསྟན་པའི་ལེའུ་སྟེ་ལྔ་པའོ།། །།དེ་ནས་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །ཆོས་རྣམས་གོ་འབྱེད་བར་དོ་ཇི་ལྟར་ལགས། །སྟོན་པ་གསང་<milestone unit="line" n="628.5"/>བདག་ཆེན་པོ་དེས། །བར་དོའི་མཚན་ཉིད་དོན་བསྟན་པ། །རང་བཞིན་ཐོག་མའི་བར་དོ་སྲ །སངས་རྒྱས་སེམས་ཅན་གཉིས་སུ་བཙལ། །རང་བཞིན་རླུང་གི་བར་དོ་སྲ །རླུང་འགྱུ་གཉིས་ཀྱི་གཞི་ཡང་བཙལ། །ཟེར་<milestone unit="line" n="628.6"/>གྱི་ཤེས་པ་ཕྲ་མོ་སྐྱེས་པ་ལས། །རིག་པར་སྐྱེ་བའི་གཞི་ཡང་བཙལ། །ཡན་ལག་རིག་པའི་བར་དོ་སྲ །ཡར་སྒོ་མར་སྒོའི་གཞི་ཡང་བཙལ། །སྣང་བ་གསུམ་གྱི་བར་རྡོ་སྲ །སྐུ་གསུམ་འབྱུང་བའི་གཞི་ཡང་བཙལ། །ཁ་<milestone unit="page" n="629"/><milestone unit="line" n="629.1"/>༄༅། །དོག་ལྔ་ཡི་བར་དོ་སྲ །གཟུགས་བརྙན་འོད་ཀྱི་གཞི་ཡང་བཙལ། །འོད་གཟུགས་དག་གི་བར་དོ་མྲ །རིགས་དྲུག་ཞབྲུལ་པའི་གཞི་ཡང་བཙལ ཐོས་བསམ་ཤེས་པའི་བར་དོ་སྲ །ཡར་གྱི་ཞབྲུལ་<milestone unit="line" n="629.2"/>ལུགས་རྩད་ཡང་གཅད། །མར་གྱི་གདམས་ངག་བར་དོ་སྲ །ལྡོག་ཐབས་རྣམ་གསུམ་ཉམས་སུ་བླང་། །སྐྱེ་ཤི་སྲིད་པའི་བར་དོ་སྲ །སྙིང་པོ་ཀློང་ནས་འཆར་བའོ། །ཞེས་གསུངས་སོ། །རིན་པོ་ཆེ་སྒྲོན་མ་ལས། །བར་<milestone unit="line" n="629.3"/>དོ་བསྟན་པའི་ལེའུ་སྟེ་དྲུག་པའོ།། །།དེ་ནས་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །ཆོས་རྣམས་གཟུགས་བརྙན་ཚུལ་དུ་སྣང་། །མེ་ལོང་གསུམ་དུ་ངོ་སྤྲད་པ། །གང་དུ་ངོ་སྤྲད་ཇི་ལྟར་<milestone unit="line" n="629.4"/>ལགས། །སྟོན་པ་གསང་བདག་ཆེན་པོ་དེས། །མེ་ལོང་རྣམ་གསུམ་ངོ་སྤྲད་པ། །ཀུན་གཞི་སེམས་ཀྱི་མེ་ལོང་དང་། །རིག་པ་གསལ་བའི་མེ་ལོང་དང་། །ཆོས་ཀྱི་དབྱིངས་ཀྱི་མེ་ལོང་ངོ་། །གསལ་དངས་ཆོས་ཀྱི་མེ་ལོང་<milestone unit="line" n="629.5"/>དུ། །སྣང་བའི་དངོས་པོ་ངོ་ཡང་སྤྲད། །སྤྲད་པས་སྣང་སྟེ་རང་བཞིན་མེད། །རིག་པ་གསལ་བ་མེ་ལོང་དུ། །ཞབྲུལ་རྟོག་བག་ཆགས་ངོ་ཡང་སྤྲད། །སྤྲད་པས་མེད་སྣང་གཟུགས་བརྙན་འདྲ། །ཀུན་གཞི་སེམས་ཀྱི་མེ་<milestone unit="line" n="629.6"/>ལོང་དུ། །བདེ་བར་གཤེགས་པའི་དགོངས་པ་སྤྲད། །སྤྲད་པས་མེད་ལ་ཡོད་སྣང་ཡིན། །ཐམས་ཅད་གཟུགས་བརྙན་ཚུལ་དུ་སྣང་། །སྣང་བ་དེ་ལ་རྒྱ་རྣམས་རང་སར་བཏབ། །ཅེས་གསུངས་སོ། །རིན་པོ་ཆེ་སྒྲོན་མ་<milestone unit="page" n="630"/><milestone unit="line" n="630.1"/>ལས། མེ་ལོང་གསུམ་དུ་ངོ་སྤྲད་པའི་ལེའུ་སྟེ་བདུན་པའོ།། །།དེ་ནས་སེམས་དཔའ་རྡོ་རྗེ་དེས། སྟོན་པ་གསང་བདག་ཆེན་པོ་ལ། །ཐེག་པའི་དོན་རྣམས་རྟོགས་བྱའི་ཕྱིར། །འཇུག་སྒོ་ལ་སོགས་ཇི་ལྟར་<milestone unit="line" n="630.2"/>ལགས། །སྟོན་པ་གསང་བདག་ཆེན་པོ་དེས། །ཐེག་པ་རྣམས་ཀྱི་དོན་བསྟན་ན། །མཚན་ཉིད་ཐེག་པའི་འདོད་ལུགས་ནི། །བདེན་གཉིས་རྟེན་འབྲེལ་བདེན་པ་བཞི། །རང་རང་སོ་སོའི་སྒོ་ནས་འཇུག །ཡུལ་སེམས<milestone unit="line" n="630.3"/>གཉིས་སུ་སྣང་བ་ལ། །སེམས་ནི་བདག་དང་བྲལ་བར་ལྟ། །ཡུལ་ནི་ཕྲ་རབ་རྡུལ་དུ་འདོད། །ཡུལ་གྱི་རྒྱུ་ནི་སྟོང་པ་ལ། །སེམས་ནི་རྣམ་པར་རིག་བྱེད་འདོད། །ཡུལ་གྱི་རྣམ་པ་སེམས་སུ་འདོད། །སེམས་ནི་རང་རིག་<milestone unit="line" n="630.4"/>གསལ་བར་འདོད། །ཡུལ་གྱི་རྣམ་པ་བརྫུན་པ་ལ། །སེམས་ནི་རིག་པ་བདེན་པར་འདོད། །བདེན་པ་གཉིས་སུ་ཕྱེ་ནས་ཡང་། །ཡུལ་ནི་ཀུན་རྫོབ་ཙམ་དུ་སྣང་། །སེམས་ནི་སྟོན་པ་རང་བཞིན་མེད། །སྲུང་བའི་ཁྲིམས་<milestone unit="line" n="630.5"/>ཀྱི་འདོད་པ་ནི། །རྩ་བ་བཞི་ལས་ཡན་ལག་ནི། །ཉིས་བརྒྱ་ལྔ་བཅུ་དག་ཏུ་སྲུང་། །རྩ་བ་གསུམ་ལས་ཡན་ལག་ནི། །སྡོམ་པ་ཉི་ཤུ་ཐམ་པ་སྲུང་། །སྦྱངས་པའི་ཡོན་ཏན་བཅུ་གཉིས་དང་། །འཚོ་བའི་ཡོ་བྱད་བཅུ་<milestone unit="line" n="630.6"/>གསུམ་སྤྱོད། །རྫུ་འཕྲུལ་མི་མཐུན་ཡ་མ་ཟུང་། །ཕ་རོལ་ཕྱིན་པ་དྲུག་ཏུ་སྤྱོད། །ཀེང་རུས་རྩོལ་བ་དབང་པོ་འགེགས། །ལུགས་བཟློག་མཐུན་དང་མི་མཐུན་སྒོམ། །མཉམ་གཞག་རྗེས་ཐོབ་སྒོམ་པ་དང་། །ལ་ལ་རྟོག་པ་<milestone unit="page" n="631"/><milestone unit="line" n="631.1"/>༄༅། །མེད་པར་སྒོམ། །དགྲ་བཅོམ་བསེ་རུ་ལྟ་བུ་དང་། །ལྷ་གནས་དག་ཏུ་སྐྱེ་བར་འདོད། །ཕྱི་རྒྱུད་སྔགས་ཀྱི་འདོད་པ་ནི། །དག་པ་གསུམ་དང་གཉིས་སུ་འདོད། །ཕྱག་རྒྱ་རྣམ་བཞི་འཇུག་པའི་སྒོ། །རིགས་<milestone unit="line" n="631.2"/>གསུམ་ལྷ་ཡི་དཀྱིལ་འཁོར་དང་། །དག་པ་ཆོས་ཉིད་ལྟ་བའོ། །རིགས་བཞི་ལྷ་ཡི་དཀྱིལ་འཁོར་དང་། །སྐྱེ་འགག་མེད་པར་ལྟ་བའོ། །རིགས་ལྔ་ལྷ་ཡི་དཀྱིལ་འཁོར་དང་། །སྐྱེ་འགག་མེད་པར་ལྟ་བའོ། །རྩ་བ་ལྔ་<milestone unit="line" n="631.3"/>གསུམ་ཡན་ལག་ནི། །བདུན་བདུན་དག་ཏུ་ཕྱེ་ནས་སྲུང་། །འཕྲིན་ལས་བཞི་དང་ཆོ་འཕྲུལ་བཞི། །ཡན་ལག་བཅུ་གཅིག་རིམ་པ་དང་། །བྱང་ཆུབ་རྣམ་ལྔ་རིམ་གྱིས་སྒོམ། །ལོངས་སྤྱོད་རྫོགས་པའི་ཞིང་ཁམས་<milestone unit="line" n="631.4"/>སྐྱེ། །བསྐྱེད་རྫོགས་རྣམ་གསུམ་འདོད་པ་ནི །ཏིང་འཛིན་གསུམ་དང་ཡེ་ཤེས་དབྱིངས། །བཀའ་ཚོམས་ཆེན་པོ་བཞི་ནས་འཇུག །སྣང་སྟོང་གཉིས་མེད་ལྟ་བ་དང་། །རྒྱུ་འབྲས་གཉིས་སུ་ལྟ་བ་དང་། །ཞེ་འདོད་མེད་<milestone unit="line" n="631.5"/>པར་ལྷ་བའོ། །རྩ་བ་གསུམ་དང་ཡན་ལག་ལྔ། །དམིགས་པ་བཞི་དང་བྱང་ཆུབ་སེམས། །སྦྱོར་སྒྲོལ་རྫོགས་ལོངས་མ་བཅོས་སྤྱོད། །ཕུང་པོ་ཁམས་དང་སྐྱེ་མཆེད་རྣམས། །ལྷ་དང་ལྷ་མོར་སྒོམ་པའོ། །ཆོ་གའི་ཡན་<milestone unit="line" n="631.6"/>ལག་རྣམ་གསུམ་གྱིས། །དམ་ཚིག་ཡེ་ཤེས་གཉིས་མེད་སྒོམ། །འགྲ་་ས་གསུམ་གྱིས་ལམ་གདམ་ཞིང་། །སྐྱོན་ཅན་གསུམ་གྱི་འཕྲང་བསལ་ནས། །དྲན་པའི་རྟོག་པ་བྲལ་བ་སྒོམ། །དབྱིངས་གཅིག་ཡེ་ཤེས་གཅིག་གྲུབ་<milestone unit="page" n="632"/><milestone unit="line" n="632.1"/>དགག །སྐུ་ལྔ་ཡེ་ཤེས་ལྔ་གྲུབ་དང་། །སྐུ་གཅིག་ཡེ་ཤེས་གཅིག་ཏུ་གྲུབ། ཅེས་གསུངས་སོ། །རིན་པོ་ཆེ་སྒྲོན་མ་ལས། ཐེག་པའི་འདོད་གཞུང་བསྟན་པའི་ལེའུ་སྟེ་བརྒྱད་པའོ།། །།དེ་ནས་སེམས་དཔའ་རྡོ་རྗེ་<milestone unit="line" n="632.2"/>དེས། །སྟོན་པ་གསང་བདག་ཆེན་པོ་ལ། །རིན་ཆེན་སྒྲོན་མ་ཐུགས་ཀྱི་བཅུད། །དགོངས་པའི་ལ་བཟླ་ཇི་ལྟར་ལགས། །སྟོན་པ་གསང་བདག་ཆེན་པོ་དེས། །ལྟ་སྤྱོད་སྒོམ་དང་འབྲས་བུ་བཞི། །སངས་རྒྱས་དགོངས་པ་<milestone unit="line" n="632.3"/>ལ་བཟླའོ། །གཏན་ཚིགས་ཚད་མ་གསུམ་གྱིས་ནི། །དེ་ཉིད་རྟོགས་པའི་ཐབས་སུ་བསྟན། །ཚིག་དང་མིང་གིས་འདོད་པ་རྣམས། །ལྟ་མེད་སྤྱད་མེད་སྒོམ་མེད་པའི། །ཐོབ་མེད་དོན་གྱི་ངང་དུ་ལ་བཟླའོ། །ཡ་ཐོག་<milestone unit="line" n="632.4"/>གནད་དང་མ་ཐོག་གནད། །འཁྲུལ་རྩད་གཅད་ཅིང་ཉམས་སུ་བླང་། །སྙིང་པོའི་གནས་ལུགས་བཞི་ཡི་འཕྲང་། །སངས་རྒྱས་སེམས་ཅན་ལ་བཟླའོ། །མཚན་ཉིད་རྣམ་གསུམ་ངོ་སྤྲད་འཕྲང་། །ཕྱི་ནང་གསང་གསུམ་ལ་<milestone unit="line" n="632.5"/>བཟླའོ། །ལྡོག་ཐབས་རིམ་པ་གདམ་ངག་འཕྲང་། །འགྱུ་ལུགས་དུས་མཚམས་ལ་བཟླའོ། །སྙིང་པོའི་ཐེག་གཅིག་སྒྲོན་མ་འདི། །ཀུན་བརྟགས་རིམ་དགུ་ལ་བཟླའོ། །ཞེ་འདོད་བྲལ་བ་ལྟ་བའི་མཆོག །ཡིད་ཀྱི་འགྱུ་<milestone unit="line" n="632.6"/>མེད་སྒོམ་པའི་ཀློང་། །རང་ལུགས་མ་བཅོས་སྤྱོད་པའི་རྐྱེན། །རེ་བ་མེད་པའི་འབྲས་བུའི་དོན། །འཁྲུལ་རྩད་ཆོད་ན་ལྟ་བ་ཅི། །དུས་གསུམ་མི་འགྲོ་སྒོམ་པ་གང་། །སྙིང་པོ་མངོན་གྱུར་སྒོམ་མི་དགོས། །ལྡོག་ཐབས་མ་<milestone unit="page" n="633"/><milestone unit="line" n="633.1"/>༄༅། །ཤེས་མུན་པ་འཇལ། །སྙིང་པོ་ཤེས་མེད་གསལ་བ་འདི། །དངོས་དང་དངོས་མེད་གང་ཡང་མེད། །རིག་པ་མེད་ལས་ཇི་ལྟར་སྐྱེ། །སྒོམ་དུ་མེད་ལ་ཅི་ཞིག་སྒོམ། །བརྗོད་དུ་མེད་ལ་ཇི་ལྟར་བཤད། །སྙིང་<milestone unit="line" n="633.2"/>པོའི་རང་བཞིན་མཐོང་བ་མེད། །རྒྱུད་ཆད་མདོ་འདོན་སྔགས་ཟློས་དང་། །མཆོད་བྱེད་ཕྱག་འཚལ་སྨོན་ལམ་འདེབས། །གཞན་གྱི་དོན་དུ་སྤྲོ་བར་བྱ། །དོན་དུ་འཛིན་ན་འཁྲུལ་པ་ཡིན། །ལུས་ངག་བྱ་གཏང་དགོངས་<milestone unit="line" n="633.3"/>པ་ལ། །ཡིད་གདུང་མ་བྱེད་བདེ་བར་ཞོག །ཡིད་དྲན་མི་འགྱུ་མི་སྐྱེ་ན། །ཕྱི་ནང་འཁྲུལ་པ་མ་ལུས་ཀུན། །མཚོན་ཆ་ཆེན་པོ་གཅིག་གིས་གཅོད། །དབུས་མཐའ་མེད་པའི་དོན་དམ་ཉིད། །བརྗོད་དུ་མེད་པས་ཚིག་ལས་<milestone unit="line" n="633.4"/>འདས། །མཚན་མ་མེད་པའི་སྟོང་ཆེན་པོ། །འགྱུར་མེད་མ་བཅོས་ཀུན་གྱི་ལམ། །ཞེ་འདོད་མེད་པ་ཐིག་ལེའི་ཀློང་། །སྒྲོ་སྐུར་གཉིས་བྲལ་ཡང་དག་ཉིད། །ཡེ་སྟོང་ཡེ་མེད་མིང་དང་བྲལ། །རྒྱུ་རྐྱེན་མེད་པའི་སྙིང་པོ་<milestone unit="line" n="633.5"/>ཉིད། །ཀུན་ཁྱབ་རྒྱ་མ་ཆད་པའི་ངང་། །མི་ཟད་གཏེར་གྱི་མཛོད་ཆེན་པོ། །སྙིང་པོའི་དོན་ནི་བསྟན་དུ་མེད། །ཅིར་ཡང་མ་མཐོང་ལྟ་བ་ལ། །རྩལ་གྱི་ཡན་ལག་ལྟ་བ་རྣམས། །སོ་སོར་སྣང་ཡང་གཅིག་ལས་མེད། །མ་<milestone unit="line" n="633.6"/>སྐྱེས་བཅོས་མེད་ནམ་མཁའ་འདྲ། །དབྱིབས་དང་ཁ་དོག་མ་གྲུབ་པས། །འདི་འདྲ་མཚོན་མེད་བྱང་ཆུབ་སེམས། །ལུས་ངག་ཡིད་གསུམ་འབད་པ་བྲལ། །བྱ་མེད་སྤྱོད་མཆོག་ངང་དུ་སྤྱད། །འཁྲུལ་རྟོག་མེད་པའི་ངང་<milestone unit="page" n="634"/><milestone unit="line" n="634.1"/>ལ་སྤྱོད། །སྐྱེས་དང་སྐྱེ་མེད་གཉིས་མེད་སྤྱོད། །མི་འགྱུ་མི་དམིགས་རང་གསལ་སྒོམ། །འགྲོ་མེད་ཡེངས་མེད་ངང་ལ་སྒོམ། །རིག་པའི་དྲན་པ་མི་སྐྱེ་སྒོམ་པའོ། །གཞག་མེད་རང་སར་གཞག་པ་ནི། །སྒོམ་དུ་མེད་པའི་<milestone unit="line" n="634.2"/>སྒོམ་པ་ཡིན། །གཞན་ནས་ཐོབ་མེད་འབྲས་བུའི་མཆོག །རྒྱུ་རྐྱེན་མེད་པ་ཆོས་ཀྱི་སྐུ། །ནམ་མཁའི་མཐའ་དང་མཉམ་པའི་མཆོག །རྨད་བྱུང་རིན་པོ་ཆེ་ཡི་གཏེར། །ཆོས་སྐུའི་རང་བཞིན་སྐུ་ལ་ཁྱབ། །ཆོས་སྐུའི་མཚན་<milestone unit="line" n="634.3"/>ཉིད་ཐམས་ཅད་མཁྱེན། །ཆོས་སྐུའི་རང་བཞིན་བསྟན་དུ་མེད། །འཁྲུལ་པའི་ཞེན་པ་གྲོལ་བའི་ཚེ། །བདག་དང་གཞན་དུ་ཡོད་མ་ཡིན། །ལོག་པའི་རྒྱུད་ལས་གྲོལ་བ་ན། །བདེ་བ་ཆེན་པོ་དོན་གྱི་མཆོག །སྙིང་པོའི་<milestone unit="line" n="634.4"/>དོན་ནི་གཅིག་པ་ཉིད། །མ་བཅོས་དོན་ལ་གོས་པ་མེད། །འཁྲུལ་པའི་སྐྱོན་གྱིས་རྟོགས་པ་དཀའ། །ལྡོག་པའི་ཐབས་ཀྱི་མན་ངག་གིས། །གང་ལ་གང་སྐྱེས་ཐད་ཀར་གསལ། །སྙིང་པོའི་རྩ་བ་མཚོན་དུ་མེད། །འཁྲུལ་<milestone unit="line" n="634.5"/>པའི་རྣམ་པ་རང་གྲོལ་སངས། །མ་བུ་ངོ་ཕྲད་རྟོགས་པའི་མཆོག །ཆོས་རྣམས་གང་ཡང་མཐོང་བ་མེད། །འཁྲུལ་རྟོག་རྣམ་པ་ཅིར་ཡང་སྣང་། །མཁས་པ་དེ་ཡིས་གྲོལ་བར་འགྱུར། །ཡིད་རྟོག་བག་ཆགས་འཆད་པར་<milestone unit="line" n="634.6"/>འགྱུར། ཡིད་ལ་མི་བྱེད་བྱ་བ་བཏང་། །ལུས་ངག་འབད་པ་གང་ཡང་མིན། །སྙིང་པོ་རང་བཞིན་མངོན་གྱུར་ན། །རྣམ་ཤེས་གྲོང་ལ་འཇུག་པ་མིན། །འཁོར་བ་སྙིང་པོ་རྟོགས་པས་ནོན། །བདེན་པའི་དོན་མཐོང་སྐྱེས་བུ་<milestone unit="page" n="635"/><milestone unit="line" n="635.1"/>༄༅། །ནི། །འོད་གསལ་སྟོང་པའི་ངང་ལ་གསལ། །མཉམ་གཞག་རྗེས་ཐོབ་མེད་པའི་ངང་། །སྙིང་པོ་ཡེ་ཤེས་ཉིད་དུ་གསལ། །སྣང་བའི་ཕྱི་རྒྱ་ཆོད་པ་ནི། །དབང་པོ་རང་ཡན་ཉིད་དུ་བདེ། །ཞེས་གསུངས་<milestone unit="line" n="635.2"/>སོ། །རིན་པོ་ཆེ་སྒྲོན་མ་ལས། །དབྱེར་མེད་བསྟན་པའི་ལེའུ་སྟེ་དགུ་པའོ།། །།དེ་ནས་སེམས་དཔའ་རྡོ་རྗེ་དེས། །སྟོན་པ་གསང་བདག་ཆེན་པོ་ལ། །གསལ་བྱེད་རིན་ཆེན་སྒྲོན་མ་འདི། །འགྲོ་བའི་དོན་དུ་ཇི་ལྟར་<milestone unit="line" n="635.3"/>འབྱུང་། །ཞེས་གསོལ་པས། སྟོན་པ་གསང་བདག་ཆེན་པོ་དེས། །སྐུ་གསུམ་འགྲོ་བའི་དོན་བསྟན་པ། །ཆོས་ཀྱི་སྐུ་ཡིས་འདུལ་བ་དང་། །ལོངས་སྦྱོད་རྫོགས་སྐུས་འདུལ་བ་དང་། །སྤྲུལ་པ་སྐུ་ཡིས་འདུལ་བའོ། །ཆོས་<milestone unit="line" n="635.4"/>ཀྱི་སྐུ་ཡིས་འདུལ་བ་ནི། །སྐུ་གསུང་ཐུགས་ཀྱི་སྤྲུལ་པ་ལས། །རང་རྒྱུད་འབྲེལ་བའི་འཁོར་རྣམས་འདུལ། །ལོངས་སྤྱོད་རྫོགས་པས་འདུལ་བ་ནི། །ཕྱི་ནང་གསང་བ་གསུམ་ལས་ནི། །དོན་གྱིས་གཅིག་པའི་འཁོར་<milestone unit="line" n="635.5"/>རྣམས་འདུལ། །སྤྲུལ་པ་སྐུ་ཡིས་འདུལ་བ་ནི། །ཕྱི་འཁོར་ནང་འཁོར་གསུམ་ལས་ནི། །འདོད་པས་བསྡུས་པའི་འཁོར་རྣམས་འདུལ། །དེ་ནས་སེམས་དཔའ་རྡོ་རྗེ་དེས། །གསང་བདག་ཆེན་པོ་ལ་གསོལ་བ། །སྐུ་<milestone unit="line" n="635.6"/>གསུམ་གྱི་རྒྱུ་ནི་གང་ལགས། རིགས་ཀྱི་བུ་ཆོས་སྐུ་ནི་ཀུན་གཞི་རྣམ་ཤེས་ལས་འབྱུང་། ལོངས་སྐུ་ནི་ཡིད་ཀྱི་རྣམ་ཤེས་ལས་འབྱུང་། སྤྲུལ་སྐུ་ནི་སྒོ་ལྔའི་རྣམ་ཤེས་ལས་འབྱུང་། ཡང་གསོལ་བ། སྐུ་གསུམ་གྱི་རང་<milestone unit="page" n="636"/><milestone unit="line" n="636.1"/>བཞིན་གང་གསུངས་པ། ཆོས་སྐུ་ནི་སྟོང་པ་ཉིད་དོ། །ལོངས་སྐུ་ནི་མི་གཡོ་བའོ། །སྤྲུལ་སྐུ་ནི་རྒྱུན་དུ་འབྱུང་བའོ། །ཡང་གསོལ་བ། སྐུ་གསུམ་གྱི་མཚན་ཉིད་ནི་གང་། གསུངས་པ། ཆོས་སྐུ་ནམ་མཁའ་ལྟ་<milestone unit="line" n="636.2"/>བུའོ། །ལོངས་སྐུ་འཇའ་ཚོན་ལྟ་བུའོ། །སྤྲུལ་སྐུ་ཆུ་ཟླ་ལྟ་བུའོ། །ཡང་གསོལ་བ། སྐུ་གསུམ་གྱི་བཞུགས་གནས་ནི་གང་། གསུངས་པ། ཆོས་ཀྱི་སྐུའི་བཞུགས་པའི་གནས་ནི་དབྱིངས་རྣམ་པར་དག་པའི་<milestone unit="line" n="636.3"/>མཁའོ། །ལོངས་སྐུའི་བཞུགས་པའི་གནས་ནི་འོག་མིན་གྱི་གནས་ན་བཞུགས་སོ། །སྤྲུལ་པ་སྐུའི་བཞུགས་པའི་གནས་ནི་འཛམ་བུའི་གླིང་ན་བཞུགས་པའོ། །ཡང་གསོལ་བ། སྐུ་གསུམ་གྱི་གཞི་ནི་གང་ལགས།<milestone unit="line" n="636.4"/>གསུངས་པ། ཆོས་ཀྱི་སྐུའི་གཞི་ནི་སྟོང་པ་ཉིད་ཀྱི་ཡེ་ཤེས་སོ། །ལོངས་སྐུའི་གཞི་ནི་མཉམ་པ་ཉིད་ཀྱི་ཡེ་ཤེས་སོ། །སྤྲུལ་པ་སྐུའི་གཞི་ནི་སོ་སོར་རྟོག་པ་དང་བྱ་བ་ནན་ཏན་ནོ། །ཡང་གསོལ་པ། སྐུ་གསུམ་གྱི་<milestone unit="line" n="636.5"/>ཞིང་ཁམས་ནི་གང་། གསུངས་པ། ཆོས་སྐུའི་ཞིང་ཁམས་ནི་ནམ་མཁའ་གར་ཁྱབ་པ་ཚུད་ཆད་དོ། །ལོངས་སྐུའི་ཞིང་ཁམས་ནི་འོག་མིན་གནས་ཐམས་ཅད་དོ། །སྤྲུལ་སྐུའི་ཞིང་ཁམས་ནི་འཛམ་བུ་གླིང་བྱེ་བ་ཕྲག་<milestone unit="line" n="636.6"/>བརྒྱའོ། །ཡང་གསོལ་བ། སྐུ་གསུམ་གྱི་བསྟན་པ་ནི་གང་། གསུངས་པ། ཆོས་སྐུའི་བསྟན་པ་ནི་ནང་གི་བསྐྱེད་རྫོགས་རྣམ་གསུམ་མོ། །ལོངས་སྐུའི་བསྟན་པ་ནི་ཕྱི་རྒྱུད་སྡེ་གསུམ་མོ། །སྤྲུལ་སྐུའི་བསྟན་པ་ནི་མཚན་<milestone unit="page" n="637"/><milestone unit="line" n="637.1"/>༄༅། །ཉིད་སྡེ་གསུམ་མོ། །གསོལ་པ། སྐུ་གསུམ་གྱི་བཤད་ལུགས་ནི་གང་། གསུངས་པ། ཆོས་སྐུ་བྱིན་གྱིས་བརླབས་ཀྱིས་བཤད། ལོངས་སྐུ་རང་གི་ངོ་བོས་བཤད། །སྤྲུལ་སྐུ་ཚིག་སྡེབ་སྦྱོར་ལེགས་པས་<milestone unit="line" n="637.2"/>བཤད། གསོལ་པ། སྐུ་གསུམ་གྱི་བརྒྱུད་པ་ནི་གང་། གསུངས་པ། ཆོས་སྐུ་དགོངས་པས་བརྒྱུད། ལོངས་སྐུ་རིགས་པས་བརྒྱུད། སྤྲུལ་སྐུ་རྣ་བ་ནས་རྣ་བར་བརྒྱུད། གསོལ་བ། སྐུ་གསུམ་གྱི་སྡུད་པ་པོ་གང་། གསུངས་<milestone unit="line" n="637.3"/>པ། ཆོས་སྐུའི་བསྟན་པ་རྡོ་རྗེ་སེམས་དཔས་བསྡུས། ལོངས་སྐུའི་བསྟན་པ་ཕྱག་ན་རྡོ་རྗེ་བསྡུས། སྤྲུལ་སྐུའི་བསྟན་པ་ཀུན་དགའ་བོས་བསྡུས་པའོ། །གསོལ་པ། རིན་ཆེན་སྒྲོན་མའི་ཐེག་པ་ནི་སྐུ་གསུམ་གྱི་གསུངས་པ་<milestone unit="line" n="637.4"/>ལགས་སམ་མ་ལགས། གསོལ་པ། གང་གིས་གསུངས་པ། ང་ཉིད་ཀྱིས་གསུངས་སོ། །གསོལ་པ། གང་གི་དོན་དུ་གསུངས་པ། མི་དང་ལྷའི་དོན་དུའོ། །གསོལ་པ། ཅིའི་ཕྱིར་གསུངས་པ། ནད་པ་ལྟ་བུའི་སེམས་ཅན་<milestone unit="line" n="637.5"/>གྱི་ཕྱིར་རོ། །གསོལ་བ། ནད་ཀྱི་རྒྱུ་ནི་གང་། རྐྱེན་ནི་ཅི། ངོ་བོ་ནི་གང་། གསུངས་པ། རྒྱུ་མ་རིག་པ། རྐྱེན་འགྱུ་བ། ངོ་བོ་རིག་པའོ། །གསོལ་པ། སྨན་པའི་མཆིས་སམ། གསུངས་པ། ཐབས་ནི་མཆིས་སོ། །བླ་མའི་<milestone unit="line" n="637.6"/>གདམ་ངག་དང་། ཚད་མ་གསུམ་དང་ལྡན་ན་ནི་སྨན་པའི་ཐབས་སོ། །ཞེས་གསུངས་སོ། །རིན་པོ་ཆེ་སྒྲོན་མ་ལས། སྐུ་གསུམ་གྱི་དྲིས་ལན་བསྟན་པའི་ལེའུ་སྟེ་བཅུ་པའོ།། །།དེ་ནས་སེམས་དཔའ་རྡོ་རྗེ་དེས།<milestone unit="page" n="638"/><milestone unit="line" n="638.1"/>སྟོན་པ་གསང་བདག་ཆེན་པོ་ལ། །སངས་རྒྱས་ཀུན་གྱི་ཐུགས་ཀྱི་བཅུད། །རིན་ཆེན་གསལ་བའི་ཐེག་པ་འདི། །འགྲོ་བའི་དོན་དུ་ཇི་ལྟར་འབྱུང་། །འགྲོ་བའི་སྟོན་པ་གང་གིས་བྱེད། །ཅེས་གསོལ་པ་བསྟན་པ་འབྱུང་<milestone unit="line" n="638.2"/>བའི་དུས་བསྟན་པ། །ལྷ་གནས་གསུམ་དུ་དར་གྱུར་ནས། །འཛམ་གླིང་མི་ཡི་ཞིང་དག་ཏུ། །ཡང་སྤྲུལ་ཐ་མའི་བསྟན་པ་འབྱུང་། །ཞེས་གསུངས་ནས། ཏིང་ངེ་འཛིན་ལ་སྙོམས་པར་བཞུགས་སོ། །དེའི་ཚེ་དེའི་དུས་ན་<milestone unit="line" n="638.3"/>སངས་རྒྱས་ཀྱི་མཐུས། སུམ་ཅུ་རྩ་གསུམ་གྱི་གནས་ནས་ལྷ་དེ་བ་བཟང་སྐྱོང་ལ་བུ་གཅིག་སྐྱེས་པས། བུ་དེ་གཞན་དང་མི་འདྲ་བ་ཞིག་བྱུང་ནས་བསམ་གཏན་གྱི་བུ་ཁང་བརྩིག་པ་དང། མཆོད་པའི་ལས་བྱེད་པ་དང་།<milestone unit="line" n="638.4"/>བསམ་གཏན་སྒོམ་པ་བྱེད་པ་ཞིག་བྱུང་ནས། ལྷ་རྣམས་རབ་ཏུ་དགའ་ནས། ལྷའི་དབང་པོ་བརྒྱ་བྱིན་གྱིས་ཁྲུས་ཆབ་གསོལ་ནས་བཏགས་པ། རབ་དགའ་སྙིང་པོ་ཞེས་བྱ་བར་བཏགས་སོ། །དེ་ནས་ལྷའི་བུ་དེ་ཉལ་<milestone unit="line" n="638.5"/>བའི་རྨི་ལམ་ན། མཆོད་རྟེན་ཁྲི་འཕང་དགུ་པ་གཅིག་ལ་སྲོག་སྙིང་རྩེ་དགུ་པ་གཅིག་ལ་འཛེགས་ཤིང་རྨི། བུམ་པ་འཁྱིལ་བའི་ནང་དུ་འདུག་པ་རྨི། གསེར་གྱི་རལ་གྲི་གཅིག་ཐོགས་ཀྱི་རྨི། སྙིང་ཁར་ཉི་ཟླ་ཕྲུགས་<milestone unit="line" n="638.6"/>གཅིག་ཤར་བ་རྨི། ནམ་མཁའི་མཐོངས་སུ་བལྟས་ཤིང་རྨི། རྒྱ་མཚོ་ཆེན་པོ་གཅིག་ཧུབ་ཀྱི་འཐུངས་ཤིང་རྨི་བས། དེ་ནས་ནམ་མཁའ་ན་མར་ལ་སྒྲ་གཅིག་བྱུང་ནས། ལྷའི་བུ་ཁྱོད། དུས་གསུམ་སངས་རྒྱས་ཐུགས་ཀྱི་<milestone unit="page" n="639"/><milestone unit="line" n="639.1"/>༄༅། །སྲས། །ཐེག་པའི་སྙིང་པོ་ཐུགས་ཀྱི་བཅུད། །བསྟན་པའི་བཅུད་འཛིན་ཐེག་པའི་མཆོག །སྐལ་ལྡན་འགྲོ་བའི་དོན་ཆེད་དུ། །མཐའི་མུན་པ་བསལ་ནས་ནི། །རྣམ་གྲོལ་འབྲས་བུ་ཐོབ་པར་མཛོད། །ཅེས་<milestone unit="line" n="639.2"/>ལུང་བསྟན་ཏོ། །དེ་ནས་ལྷའི་བུས། གསང་བདག་ཆེན་པོ་ལ་ཞུས་པ། རྣམ་དག་དྲི་མ་དང་བྲལ་བའི། །བྱམས་མགོན་ཐུགས་རྗེས་ཆེན་པོ་ཁྱོད། །འགྲོ་བ་རྣམས་ལ་མ་བཞིན་བརྩེ། །ཀུན་མཁྱེན་ཁྱོད་ཀྱི་སྤྱན་སྔར་<milestone unit="line" n="639.3"/>འདུད། །དུས་འདིར་ཐུགས་རྗེས་སྐྱབ་ཏུ་གསོལ། །ཞེས་ཞུས་པས་གསང་བདག་ཆེན་པོས། །རབ་དགའ་སྙིང་པོ་ལ་གསོལ་བ། །དུས་གསུམ་སངས་རྒྱས་ཐུགས་ཀྱི་བཅུད། །རིན་ཆེན་སྒྲོན་མ་ཐབས་ལྡན་པས། །གུ་<milestone unit="line" n="639.4"/>ལང་གཟེར་བཟོའི་དོན་ཆེད་དུ། །ལྷུན་གྲུབ་འབྲས་བུ་ཐོབ་པར་མཛོད། །ཅེས་གསུངས་སོ། །དེ་ནས་རབ་དགའ་སྙིང་པོས་འོད་གསལ་གནས་སུ། རྡོ་རྗེ་སེམས་དཔའ་ལ་འདི་སྐད་ཅེས་གསོལ་ཏོ། །མ་བཅོས་སྐྱེ་<milestone unit="line" n="639.5"/>འགག་མེད་པའི་དོན། །དེ་དོན་བདག་གིས་མ་རིག་པས། །ཀུན་མཁྱེན་ཁྱོད་ཀྱིས་བསྟན་དུ་གསོལ། །ཅེས་གསོལ་པ། རྡོ་རྗེ་སེམས་དཔས་བཀའ་སྩལ་པ། ནམ་མཁའ་རྡོ་རྗེ་ཨ་དང་གསུམ། །གཏིང་ལྟར་མི་གསལ་<milestone unit="line" n="639.6"/>རིན་པོ་ཆེ། །སྤྲིན་དང་མུན་པ་ལིང་ཐོག་གི །དེ་དོན་མཐོང་བ་ཤིན་ཏུ་དཀའ། ཞེས་གསུངས་སོ། །དེ་ནས་རབ་དགའ་སྙིང་པོས་སུམ་ཅུ་རྩ་གསུམ་གྱི་གནས་སུ་ལྷའི་དབང་པོ་བརྒྱ་བྱིན་གྱི་སྤྱན་སྔར་ཕྱིན་ནས། ལྷའི་<milestone unit="page" n="640"/><milestone unit="line" n="640.1"/>དབང་པོ་ཡང་དག་པའི་དོན་དུ་ཇི་ལྟ་བུ། གསོལ་པ། བསྟན་དུ་མེད་པའོ། །ལྷའི་དབང་པོ་བསྟན་དུ་མེད་པའི་དོན་ནི་ཇི་ལྟ་བུ། གསོལ་པ། ནམ་མཁའ་ལྟ་བུའོ། །གསོལ་པ། ནམ་མཁའི་དོན་ཇི་ལྟ་བུ། གསུངས་པ།<milestone unit="line" n="640.2"/>མ་བཅོས། མ་བྱུང་། མ་སྐྱེས་པའོ། །དེ་ནས་རྣམ་པར་དག་པའི་ཞིང་ཁམས་ན་སངས་རྒྱས་རྡོ་རྗེ་འཆང་ཞེས་བྱ་བ་དང་། རིན་པོ་ཆེ་སྣང་བའི་ཞིང་ཁམས་ན་སངས་རྒྱས་རིན་ཆེན་ཞབས་ཞེས་བྱ་བ་དང་། འོད་སྣང་བ་<milestone unit="line" n="640.3"/>ཞེས་བྱ་བའི་ཞིང་ཁམས་ན་སངས་རྒྱས་འོད་ཀྱི་རྒྱལ་པོ་ཞེས་བྱ་བ་དང་། གྲུབ་པ་རྣམ་དག་ཅེས་བྱ་བའི་ཞིང་ཁམས་ན་སངས་རྒྱས་གྲུབ་པར་སྣང་བ་ཞེས་བྱ་བ་དང་། སྟུག་པོ་བཀོད་པའི་ཞིང་ཁམས་ན་སངས་རྒྱས་<milestone unit="line" n="640.4"/>གཙུག་ཕུད་ཅན་ཞེས་བྱ་བ་དང་། སྐར་མ་བཀྲམ་པའི་ཞིང་ཁམས་ན་སངས་རྒྱས་བསམ་གྱིས་མི་ཁྱབ་པ་དང་། འདས་པའི་སངས་རྒྱས་དང་། མ་འོངས་པའི་སངས་རྒྱས་དང་། ད་ལྟར་གྱི་སངས་རྒྱས་དང་། གསང་<milestone unit="line" n="640.5"/>བདག་ཆེན་པོ་དང་། ཀུན་ཏུ་བཟང་པོ་དང་། རྣམ་པར་སྣང་མཛད་དང་། བཅོམ་ལྡན་འདས་ལ་སོགས་པ་རྣམས་མགྲིན་གཅིག་ཏུ་བྱིན་གྱིས་བརླབས་ནས། ཐེག་པའི་སྙིང་པོ་ཐུགས་ཀྱི་བབ། །རིན་ཆེན་སྒྲོན་མ་ཁྱོད་<milestone unit="line" n="640.6"/>ཡིན་པས། །སངས་རྒྱས་ཀུན་གྱི་བསྟན་པ་ཤར། །ཅེས་གསུངས་སོ། །དེ་ནས་ལྷའི་དབང་པོ་ལ་སོགས་པས་ཁྲུས་ཆབ་གསོལ་ནས། ལྷའི་དབང་པོས་འདི་སྐད་ཅེས་གསོལ་ཏོ། །སངས་རྒྱས་ཀུན་གྱི་ཐུགས་ཀྱི་<milestone unit="page" n="641"/><milestone unit="line" n="641.1"/>༄༅། །སྲས། །སྙིང་པོ་རང་བཞིན་ཆོས་ཀྱི་སྐུ། །ཀུན་མཁྱེན་དྲི་མ་དང་བྲལ་བས། །འགྲོ་བའི་བསམ་བཞིན་རེ་བ་སྐོང་། །ལྷ་རྣམས་དག་པར་ཁྲུས་གསོལ་ནས། །ཉོན་མོངས་སྒྲིབ་པ་ཀུན་བྱང་ནས། །འགྲོ་བ་<milestone unit="line" n="641.2"/>མོས་པ་དྲང་བའི་ཕྱིར། །སྟོན་པའི་སྒྲོན་མར་དབང་བསྐུར་བས། །མ་རིག་མུན་པ་དང་བྲལ་བྱེད། །དེ་སྐད་གསོལ་པ་དང་། རབ་དགའ་སྙིང་པོ་དེ། བརྒྱད་ཁྲི་བཞི་སྟོང་ཆོས་ཀྱི་སྒོ། །སྐད་ཅིག་ཉིད་ལ་གསལ་བར་<milestone unit="line" n="641.3"/>སྣང་། །དེ་སྐད་ཅེས་གསོལ་ཏོ། །རང་བྱུང་ཀུན་མཁྱེན་མེ་ལོང་ཉིད། །མཁའ་འདྲ་ཡེ་ཤེས་ལྷུན་གྱིས་གྲུབ། །མཉམ་ཉིད་ཡེ་ཤེས་བརྡལ་བའི་ཀློང་། །སྐལ་ལྡན་མོས་པའི་རེ་བ་སྐོང་། །འགྲོ་བིའ་མུན་སེལ་དོན་དུ་<milestone unit="line" n="641.4"/>འགྲོ། །ཞེས་གསུངས་སོ། །རིན་པོ་ཆེ་སྒྲོན་མ་ལས། ཡང་སྤྲུལ་སྟོན་པར་འབྱུང་བའི་ལེའུ་སྟེ་བཅུ་གཅིག་པའོ།། །།དེ་ནས་སེམས་དཔའ་རྡོ་རྗེ་དེས། །རབ་དགའ་སྙིང་པོ་ལ་རྒྱུད་ཡོངས་སུ་གཏད་པ་འདི་གསུངས་<milestone unit="line" n="641.5"/>སོ། །དགོངས་པའི་དོན་འཛིན་སྐྱེས་བུ་ལ། ཁུ།ད་ཀྱི་རྒྱལ་པོ་འདི་གཏད་དོ། །ཡོན་ཏན་མ་ལུས་ཀུན་འབྱུང་བའི། །ཡིད་བཞིན་རིན་པོ་ཆེ་ཡི་རྒྱུད། །སྣོད་ལྡན་རེ་བ་སྐོང་བའི་མཆོག །རྨོངས་པའི་མུན་པ་སེལ་བ་<milestone unit="line" n="641.6"/>ཡི། །སྣང་གསལ་ཡེ་ཤེས་སྒྲོན་མའི་རྒྱུད། །དགོངསཔགཅིགནསགཅིག་བརྒྱུད་པའི། ཁུད་ཀྱི་རྐྱལ་པོ་འདིགཏད་དོ། །ནམ་མཁའ་དང་མཉམ་སྙིང་པོའི་རྒྱུད། །གསལ་བའི་གོ་བྱེད་ཉི་ཟླའི་རྒྱུད། །རྒྱུད་ཀྱི་རྒྱལ་པོ་<milestone unit="page" n="642"/><milestone unit="line" n="642.1"/>འདི་གཏད་དོ། །རྒྱུད་ལ་མ་གཡོས་རྒྱ་མཚོའི་འཇིངས། །རྒྱུད་ཀྱི་རྒྱལ་པོ་འདི་གཏད་དོ། །འཛམ་གླིང་དབུས་ཀྱི་སྙིང་པོ་སྲ །རིན་ཆེན་ལྟ་བུའི་གང་ཟག་ལ། །རྒྱུད་ཀྱི་རྒྱལ་པོ་བཤད་ཅིང་གདམས། ཤེས་རབ་སྙིང་རྗེ་<milestone unit="line" n="642.2"/>ལྡན་པ་ཡིན། །ངེས་པའི་ཡིད་ཆེས་སྐྱེས་པ་ལ། །སྙིང་པོ་མཆོག་གི་དོན་ཉིད་བསྟན། །ལྟ་སྤྱོད་ལོག་པའི་ང་རྒྱལ་ཅན། །སྙིང་པོ་ཉིད་ཀྱི་སྒྲ་འགྱུར་བས། །འབྱུང་བའི་མཚན་མའི་དབྱིངས་སུ་སྦ། །དེ་ནས་རྒྱུད་ཀྱི་རྒྱལ་པོ་<milestone unit="line" n="642.3"/>འདི། །རིགས་བཟང་ལྟ་སྤྱོད་འབྲེལ་བ་ཡི། །སྣོད་ལྡན་དོན་དུ་འབྱུང་བར་འགྱུར། །ནམ་ཞིག་དུས་ཀྱི་ཐ་མ་ལ། །བཀའ་རྒྱུད་དོན་ལ་མཁས་གསལ་བའི། །རིགས་ཅན་འབྲེལ་བར་འབྱུང་བའོ། །དེ་ཡི་དུས་ཀྱི་གང་ཟག་<milestone unit="line" n="642.4"/>རྣམས། །རྒྱལ་པོ་བླུན་པོ་གདུག་པ་དང་། །རིགས་ངན་ཕྲ་མ་ཅན་གྱི་སར། །སྒྲུབ་པ་འདི་ཡི་དུས་མིན་པས། །སྙིང་པོ་འབྱུང་བའི་དབྱིངས་སུ་འགྲོ། །གསལ་བ་འོད་དང་ནུབ་པ་འབྱུང་། །རྒྱལ་པོས་བླ་ཡི་ཁྲིམས་<milestone unit="line" n="642.5"/>མ་ཐུག །བློན་པོ་བཀའ་གསང་གཉེར་མ་ཐུབ། །ཉན་ཐོས་འདུལ་བའི་ཁྲིམས་མ་ཐུག །བཙུན་མོས་རང་གི་ལུས་མ་ཐུབ། །འབྱུང་བས་མཚན་མའི་རྟགས་མ་ཐུབ། །དེ་ཡི་དུས་སུ་བསྟན་པ་ཡི། །ཉི་ཟླའི་འོད་ལྟར་<milestone unit="line" n="642.6"/>གསལ་གྱུར་ན། །བསྟན་པའི་སྙིང་པོ་དར་བར་འབྱུང་། ། སྣོད་ལྡན་དག་ཀྱང་འབྱུང་བར་འགྱུར། །ཞེས་གསུངས་སོ། །རིན་པོ་ཆེ་སྒྲོན་མའི་རྒྱུད་ལས། རྒྱུད་གཏད་པ་དང་ལུང་བསྟན་པའི་ལེའུ་སྟེ་བཅུ་གཉིས་<milestone unit="page" n="643"/><milestone unit="line" n="643.1"/>༄༅། །པའོ།། །།རིན་པོ་ཆེ་སྒྲོན་མ་ཞེས་བྱ་བའི་རྒྱུད་རྫོགས་སོ།། །།སློབ་དཔོན་བི་མ་ལ་མི་ཏྲ་དང་། ལོ་ཙྭ་བ་གཉག་ཀུ་མྱ་རས་རྒྱལ་པོ་ཡོན་མཆོད་ཀྱི་དོན་དུ་དབུ་ཚལ་གསེར་ཁང་དུ་བསྒྱུར་བའོ། །ཆོས་<milestone unit="line" n="643.2"/>སྐོར་མདའ་འུག་འདོད་པ་དང་། །རྒྱལ་པོ་གྲོང་སྤྲང་བྱེད་པ་དང་། །ཆོས་གོས་འོག་ཏུ་གྲི་འཛུགས་དང་། ། ཆེ་ བཙུན་དུག་ལ་སྤྱོད་པའི་ཚེ། །ཉི་ཟླའི་འོད་ལྟར་འབྱུང་བར་འགྱུར།། །།<milestone unit="line" n="643.3"/>༄༅། །རྒྱ་གར་སྐད་དུ། ཙིསྟ་པ་ཐི་ཀ་མ་ཧྭ་ཀོ་ཤ་ནཱ་མ། བོད་སྐད་དུ། སེམས་ཕྱོགས་ཆེན་པོའི་མཇོད་ཅེས་བྱ་བ། ཐོག་མ་ཐུགས་རྗེ་ཆེན་པོ་རིན་ཆེན་གསལ་བའི་སྦུབས་ན་བཞུགས་ཙམ་ན། ས་བོན་ནི་སྨིན་ལ་</p></div1>
        </body>
    </text>
</TEI.2>