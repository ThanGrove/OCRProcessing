<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0373-text.xml">
    <teiHeader lang="tib">
        <fileDesc>
            <titleStmt>
                <title><!--snying thugs bkol ba'i rgyud/-->སྙིང་ཐུགས་བཀོལ་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0373-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=601.5; end=618.6--><milestone unit="line" n="601.5"/>གསང་བའི་རྒྱུད་རྫོགས་སོ།། །། ༄༅། །རྒྱ་གར་སྐད་དུ། ཙིསྟ་སྙིང་ཁོལ། བོད་སྐད་དུ། སྙིང་ཐིག་བཀོལ་བའི་རྒྱུད། དེ་ནས་འཇིག་བྱེད་ཧེ་རུ་ཀས། །སྙིང་ཟིག་རྒྱུད་འདི་བཞག་པ་སྟེ། །འུག་<milestone unit="line" n="601.6"/>པའི་གདོང་ཅན་ཞེས་སུ་གྲགས། །བདེ་འགྲོའི་ཐུན་དང་བཞིའི་སྙིང་ཐིག་སྙིང་གཟེར་སྔགས་དང་ སྙིང་ཐུན་དྲལ་བས་གསད་པའི་ལས། སྦྱིན་སྲེག་ངེས་པར་གསད་པ་དང་། །ངན་སྔགས་སྦྱོར་བ་ཐམས་ཅད་<milestone unit="page" n="602"/><milestone unit="line" n="602.1"/>དང་། །གཏོར་མ་ལས་ཀྱི་སྦྱོར་བ་དང་། །ཕན་གདགས་པ་ཡི་རྣམ་པ་དང་། །དབང་དུ་བསྡུ་ཞིང་ཤི་ས་བསྟན། །རབས་ཆད་ནག་པོའི་ཐོད་པ་སྲ །ཆུ་སྣ་གཙང་དང་ཁྲག་སྣ་གཙང་། །སྲེད་དེ་ཡི་དམ་ལྷ་རུ་བསྒོམ། །ངན་<milestone unit="line" n="602.2"/>སྔགས་སྦྱོར་བ་འདི་ལྟར་བཟླས། །མ་མ་སྙིང་ཁ་རག་སྨྱོ་སྨྱོ། མ་ཁ་རག་སྙིང་ཁ་རག་སྨྱོ་སྨྱོ། འབུམ་གྲངས་དག་ནི་ཐེམ་གྱུར་ན། །འཆི་བར་འགྱུར་བར་གདོན་མི་ཟ། ཁྲག་གིས་གནོད་པ་དེ་ལ་གཏོར། །ཀུན་ཀྱང་རླག་<milestone unit="line" n="602.3"/>པར་རབ་ཏུ་ནུས། །དབེན་པའི་གནས་སུ་སོང་ནས་ནི། །ས་ཡི་མཎྜལ་སྟེང་དུ་ནི། །མི་དང་ཁྱི་དཀར་བ་གླང་སྲེ་མོའི་སྙིང་། །མི་ཕག་རྣམས་ཀྱི་གཡང་གཞི་མ་ཉམས་འདིང་བར་བྱེད། །དཀྱིལ་འཁོར་གྲུ་གསུམ་སོ་<milestone unit="line" n="602.4"/>སོའི་ཁྲག མི་མགོ་ཕོར་པའི་ནང་དུ་ནི། །སོ་སོའི་སྙིང་ཁྲག་གཏོར་མར་བསྩལ། །དེ་ཡི་ནང་དུ་གཟུགས་ཀྱི་རྟེན། ཤེང་ཤུན་བྲིས་པའི་མིང་རུས་དང་། །སྲོག་རྩའི་ནང་དུ་དམ་དུ་གཞུག །སྙིང་གི་ནང་དུ་དམ་དུ་བཅིང་།<milestone unit="line" n="602.5"/>ཁ་ནི་བག་ཟན་དག་གིས་གཅད། །དམར་གཏོར་ཨརྒ་ཆ་གཉིས་ཀྱང་། །དེ་ཡི་དྲུང་དུ་གཞག་པར་བྱ། །བདག་ཉིད་དཔལ་ཆེན་ཧེ་རུ་བསྒོམ། ཁྲག་འཐུང་རིམ་པ་བཞིན་དུ་བྱ། །སྲིད་པ་བདེ་འགྲོའི་དྲོད་གཤེར་<milestone unit="line" n="602.6"/>ལས། །གང་འདོད་རེ་རེ་དམིགས་བྱ་སྟེ། །སྤྱན་དྲངས་བྱིན་བརླབ་དབང་བསྐུརམཆོད། ཁྲམཀསྟོངདང་རི་རབ་གླིང་། །ས་གཞི་འདེགས་དང་རྒྱ་མཚོ་གླིང་། །བཞི་པོཚུལབཞིནབསྐུལབརབྱ། །ཉུང་དཀར་ཐལ་<milestone unit="page" n="603"/><milestone unit="line" n="603.1"/>༄༅། །ཆེན་སྐེ་ཚེ་ལ། །རྣམ་གསུམ་བཟླས་པས་གདགས་པར་བྱ། །ཉི་མ་དང་པོས་སྐུལ་བར་བྱེད། །ཉི་མ་གཉིས་པས་འགུགས་པར་བྱེད། །གསུམ་པས་སྲོག་འཕྲོག་ཉམས་པར་བྱེད། །བཞི་པས་གསོད་ཅིང་<milestone unit="line" n="603.2"/>འཕོ་བར་བྱེད། །ལྔ་ཡི་ནུབ་མོ་དེ་དག་ཀུན། །ཕུར་བུ་སོར་གསུམ་གདབ་པར་བྱ། །ཡང་ན་གཟུགས་དེ་མཚོན་གྱིས་གཏུབ། །རབས་ཆད་ཐོད་པར་བསྩལ་ནས་ནི། །གནོད་པར་གྲུབ་པའི་གནས་སུ་སྦ། །ཕྲིན་ལས་རྣམ་<milestone unit="line" n="603.3"/>བཞིས་གཟིར་གནན་བྱ། །དེས་ཀྱང་ཐེ་ཚོམ་མེད་པར་འགྲུབ། །ཡང་ན་དགོས་པ་དེ་རྣམས་ཀུན། །གའུའི་ནང་དུ་བསྩལ་ནས་ནི། །འགྲོ་དང་འདུག་པའི་དུས་རྣམས་སུ། །གཙོ་མོ་བཞི་པོ་ནམ་གྲུབ་བསྐུལ། །ཉུང་<milestone unit="line" n="603.4"/>དཀར་ཐལ་ཆེན་སྐེ་ཚེ་ལ། །སྲོག་སྔགས་གསད་པའི་སྙིང་པོ་བཟླས། །དེ་ཡི་ནང་དུ་གདབ་པར་བྱ། ཁྲག་ནི་གནོད་པ་དེ་ལ་གཏོར། །ཡང་ན་དེ་ཡི་ཕྱོགས་སུ་འཕང་། །གཟུགས་རྣམས་རབས་ཆད་ཐོད་པར་<milestone unit="line" n="603.5"/>བསྩལ། །གནོད་པར་འགྲུབ་པའི་ས་རུ་སྦ། །གནན་པ་ཡང་ན་གོང་མ་བཞིན། །སྡང་བ་ཐམས་ཅད་མེད་འདོད་ན། །མྱུར་དུ་དེ་ལྟར་བྱས་པས་འགྲུབ། །བཟླས་པའི་སྔགས་ནི་འདི་རྣམས་ཡིན། །མ་མ་སྒག་རག་ཤུ་མུན་<milestone unit="line" n="603.6"/>ཙ་སྨྱོ། །རུ་སྙིང་ཁྲག་ཁ་ལ་རག་ཤ་ནི་རྦད་ཐུ༷་རིལ་རིལ་རྦད། མ་མ་སྙིང་ཁལརགཏིཤུརྦད། ཐུམརིལི་ལི་རྦད། མ་མ་ནི་ཤ་ཀུ་རུ་རག་ཏྲ་ཁ་ར༷་ཀུ་ནི་ཀུ་རུ་ནི་ཁ་ར༷་སྨྱོ། ཐུམ་རི་ལི་ལི་རྦད། མ་མ་ཏྲག་རག་ཤ་མུ་ཏྲ་<milestone unit="page" n="604"/><milestone unit="line" n="604.1"/>སྙིང་ཁ་རག་སྨྱོ་ཐུམ་རི་ལི་ལི་རྦད། མ་མ་ས་མ་ཡ་སྙིང་ཁ་རག་ཁ་ཐུམ་ནི་ཛས་དུན་བཱ་ར་ཡ་ར་ཕཊ་ཐུན་སྤྱོ། །མ་ནག་ཤ་བ་རག་མོ་སྨྱོ། ཆེ་གེ་མོ་སརྦ་མ་ར་ཡ་ཙིཏི་ཀུ་ལིང་མ་ར་ཡ་ཕཊ་ཐུན་སྨྱོ། སྙིང་ཏིག་བཀོལ་བའི་<milestone unit="line" n="604.2"/>རྒྱུད་ལས། སྲིད་པའི་བདེ་འགྲོ་མའི་ཐུན་དང་། མ་བཞིའི་སྙིང་ཏིག་དང་སྲོག་ཏིག་གི་ལེའུ་སྟེ་དང་པོའོ།། །།དེས་ཀྱང་གལ་ཏེ་མ་ཐུབ་ན། །བུ་མོ་བཞི་ཡི་སྦྱོར་བ་བྱ། །དབེན་པའི་གནས་སུ་སོང་ནས་<milestone unit="line" n="604.3"/>ཀྱང་། །ས་ཡི་མཎྜལ་སྟེང་དུ་ནི། །སོ་སོའི་གཡང་གཞི་བཏིང་ནས་ཀྱང་། །དཀྱིལ་འཁོར་གྲུ་གསུམ་བྲི་བར་བྱ། །མི་ཡི་ཐོད་པའི་སྣོད་ནང་དུ། །སྙིང་དང་ཁྲག་གིས་གཏོར་མ་བྱ། །དེ་ཡི་ནང་དུ་དགྲ་ཡི་<milestone unit="line" n="604.4"/>གཟུགས། །གྲོ་ག་ལ་བྲིས་གཞག་པར་བྱ། །སྲོག་རྩའི་ནང་དུ་བསྩལ་ནས་ནི། །སྙིང་ག་དག་ཏུ་གཞག་པར་བྱ། །དམར་གྱི་གཏོར་མ་ཨསྙེ་བཅས། །དེ་ཡི་འགྲམ་དུ་གཞག་པར་བྱ། །བདག་ཉིད་དཔལ་ཆེན་ཧེ་རུ་<milestone unit="line" n="604.5"/>དམིགས། ཁྲག་འཐུང་ཚུལ་བཞིན་མཆོད་པ་བྱ། །གནོད་སྤྱིན་བདུད་དང་བྲག་སྲིན་སྨན། །ཀླུ་སྲིན་བུ་མོ་བཞི་པོ་བསྐུལ། ་་་དཀར་ཐལ་བ་སྐེ་ཚེ་ལ། །སྲོག་སྙིང་གསད་པའི་སྔགས་བཟླས་ལ། །དེ་ཡི་གཟུགས་ལ་<milestone unit="line" n="604.6"/>གདབ་པར་བྱ། །ཉི་མ་དང་པོས་སྐུལ་བར་བྱེད། །ཉི་མ་གཉིས་པས་འགུགས་པར་བྱེད། །གསུམ་པས་སྲོག་འཕྲོག་ཉམས་པར་བྱེད། །བཞི་པས་གསོད་ཅིང་འཕོ་བར་བྱེད། །ལྔ་ཡི་ནུབ་མོ་དེ་དག་ཀུན། །ཕུར་བུ་སོ་<milestone unit="page" n="605"/><milestone unit="line" n="605.1"/>༄༅། །གསུམ་གདབ་པར་བྱ། །ཡང་ན་གཟུགས་དེ་མཚོན་གྱིས་གཏུབ། །རབས་ཆད་ཐོད་པར་བསྩལ་ནས་ནི། །གནོད་པ་འགྲུབ་པའི་ས་རུ་སྦ། །ཕྲིན་ལས་གང་བརྩམ་དེ་ལ་བྱའོ། །ངེས་པར་གདོན་མི་ཟ་བར་<milestone unit="line" n="605.2"/>འགྲུབ། །ཡང་ན་དགོས་པ་དེ་རྣམས་ཀུན། །གའུའི་ནང་དུ་བསྩལ་ནས་ནི། །འགྲོ་དང་འདུག་པའི་དུས་རྣམས་སུ། །བུ་མོ་བཞི་པོ་བསྐུལ་བར་བྱ། ་་་དཀར་ཐལ་ཆེན་སྐེ་ཚེ་ལ། །སྲོག་རྦད་གསད་པའི་སྔགས་བཟླས་<milestone unit="line" n="605.3"/>ལ། །དེ་ཡི་ནང་དུ་གདབ་པར་བྱ། ཁྲག་ནི་ཉམས་པ་དེ་ལ་གཏོར། །ཡང་ན་ཕྱོགས་སུ་འཕང་བར་བྱ། །གཟུགས་རྣམས་རབས་ཆད་ཐོད་པར་སྩལ། །གནོད་པ་འགྲུབ་པའི་ས་རུ་སྦ། །མནན་པ་ཡང་ནི་སྔ་མ་<milestone unit="line" n="605.4"/>བཞིན། །རྒྱུན་དུ་དེ་ལྟར་བྱེད་འགྱུར་ན། །སྡང་བ་ཐམས་ཅད་མེད་པར་འགྱུར། །དེ་ཡི་བཟླས་པ་འདི་ཡིན་ཏེ། །རག་མོ་དུན་ཏྲི་རག་ཤ་སྙིང་ཤད་ཤད། རག་ཤ་དུ་ལིང་ཤ་ཏྲི་ཛ་ཛ་སྙིང་ལ་ཤད་ཤད། རག་ཤ་དུ་ནི་ཏྲ་ཕྲ་<milestone unit="line" n="605.5"/>ཆེ་གེ་མོ། རག་ཤ་རོ་ལ་རྦད། སུ་རུ་ཤ་མ་ཤ་ཏྲ་ཛི། སྙིང་ཤད་ཤད། ནག་ཤ་ཛ་དུ་རག་མོ་ཁ་ཚེ་ཏི་ཛ་ཛ་སྙིང་ལ་ཤད་ཤད། ཆེ་གེ་མོ་སྙིང་ལ་རག་ཤ་སྨྱོ། ཚལ་པ་དུམ་བུ་མྱ་ར་ཡ་ཕཊ། ཆེ་གེ་མོ་མུ་ཀ་སྟམ་བྷ་ཡ་རྦད། མྱ་<milestone unit="line" n="605.6"/>ར་ཡ་རྦད། ཆེ་གེ་མོ་རི་ཤི་སྲོག་དབུགས་མུ་ར་ཡ་ཕཊ། ཆེ་གེ་མོ་རག་ཤ་རོ་ལ་རྦད། ས་ཏུ་ཤ་བ༷་ཤི་ན་མྱ་ར་ཡ་ཕཊ། སྙིངཏིགབཀོལབའིརྒྱུད་ལས། བུ་མོ་བཞིའི་སྲོག་ཏིག་དང་སྙིང་ཏིག་གི་ལེའུ་སྟེ་གཉིས་<milestone unit="page" n="606"/><milestone unit="line" n="606.1"/>པའོ།། །།མ་མོའི་སྙིང་གི་གཟེར་སྔགས་ཀྱིས། །ཐམས་ཅད་དུ་ནི་བརྡེག་ཅིང་གསད། །དམར་གྱི་གཏོར་མ་ཨསྙེར་བཅས། །སྙིང་སྣ་ཚོགས་ཚད་དེ་རུ་བླུགས། ཁུ་གསུམ་དཀྱིལ་དུ་ལིདྷ་གཞག །སྲིད་པའི་མ་མོ་<milestone unit="line" n="606.2"/>ཚོགས་ཀྱིས་གཙོ། །སྟོང་རྩ་བརྒྱད་ནི་རབ་བསྐྱེད་ཅིང་། །སྤྱན་དྲངས་དབང་བསྐུར་བྱིན་གྱིས་བརླབ། །ཟིལ་གྱིས་མནན་ཅིང་བསྡིག་པར་བྱ། །མཆོད་འབུལ་སྲོག་སྙིང་སྟོང་དུ་བཟླས། །ཕོ་ཉ་རྣམས་ནི་ཚུལ་བཞིན་<milestone unit="line" n="606.3"/>བཀྱེ། །གཙོ་མོ་བཞི་ཡང་རབ་ཏུ་བསྐུལ། །མ་མོ་སྤྱི་ཡང་རབ་ཏུ་བསྐུལ། །གུ་གུལ་དུད་པ་རྒྱུན་མི་གཅད། །ཚ་བ་རྣམ་པ་ལྔ་ཡང་བདུག །ལྔ་ལྔ་དག་ཀྱང་དབྱེ་བར་བྱ། །མ་ཚོགས་ལས་ནི་བྱེད་འགྱུར་བསྒོམ། ་་་<milestone unit="line" n="606.4"/>དཀར་བྲེག་ཅིང་གཟུགས་ལ་བྲབ། །རེག་མོ་སྙིང་རྩ་ལ་སྨྱོ། །རེག་མོ་རག་མོ་སྙིང་དུ་རུ་ཧུ༷། །རེག་མོ་ཙ་པ་ལ་དགྲ་བོའི་སྙིང་ཁ་རག་སྨྱོ། རེག་མོ་ཙ་པ་ཁྲག་མུ་མུ་མ་མ་སྨྱོ། །རེག་མོ་སེམས་བྱེད་སྙིང་ལ་སྨྱོ། །རེག་མོ་ལྟ་<milestone unit="line" n="606.5"/>བྱེད་མིག་ལ་སྨྱོ། །རེག་མོ་ཉན་བྱེད་རྣ་བ་ལ་སྨྱོ། །རེག་མོ་སྨྲ་བྱེད་ལྕེ་ལ་སྨྱོ། །རེག་མོ་ཚོར་བྱེད་ལུས་ལ་སྨྱོ། །རེག་མོ་སྲོག་རྒྱུད་རྩ་ལ་སྨྱོ། །རེག་མོ་བ༷་ལ་རི་ལི་ལི། །རེག་མོ་ཁྲག་ལ་རི་ལི་ལི། །རེག་མོ་སྙིང་ལ་རི་ལི་<milestone unit="line" n="606.6"/>ལི། །རེག་མོ་སྲོག་ལ་ཆེམ་ཆེ་མ། །རེག་མོ་བ༷་རི་ལི་ལི། །རེག་མོ་བ་ཤི་པ་ཙ་པ་ཙ་ལ་ཛ་ཛ། །རེག་མོ་སྙིང་རྒྱུད་རྩལ་ཛ་ཛ། །རེག་མོ་རྩ་རྒྱུད་སྲོག་ལ་ཛ་ཛ། །རེག་མོ་ཤ་རྒྱུད་སྙིང་ལ་ཛ་ཛ། སྲོག་རྒྱུད་དབུགས་ལ་ཛ་ཛ།<milestone unit="page" n="607"/><milestone unit="line" n="607.1"/>༄༅། །ཨོ་ག་ག་ནི་ག་ག་ནི། ཨུ་ཀར་ཤ་ཡ་ཨུ་ཀར་ཤ་ཡ། གྲིཏྣ་གྲིཏྣ། བན་དྷ་བན་དྷ། ཧ་ས་ཡ་ཧ་ས་ཡ། ཏིཁྱི་ཏིམོ ག་མ་ར། ཡ་ཛ་མ་ཧ་ཡེ་མ་ཡེ་གེ་ཡེ། རེག་མོ་ཛ། ཨོ་རུ་ལུ་རུ་ཧུ༷་དེ་སྨྱོ། དགྲ་བོའི་སྙིང་<milestone unit="line" n="607.2"/>ལ་ཐུན། དགྲ་བོའི་ལག་ལ་ཐུན། དགྲ་བོའི་རྐང་ལ་ཐུན། བརྒྱ་རྩ་བརྒྱད་དུ་བཟླས་པ་དེ། །མ་འགྲུབ་བར་དུ་གཟུགས་མིང་བཅས། །སྤྱི་ཡི་སྙིང་གཟེར་མ་གྲུབ་ཀྱང་། གཙོ་མོ་བཞིའི་སྙིང་གཟེར་བསྟན་པར་<milestone unit="line" n="607.3"/>བྱའོ། །རྫས་དང་སྦྱོར་བ་སྔར་བསྟན་བཞིན། ཁྱད་པར་གསད་པའི་ལས་འདི་ལ། །གཟུགས་མིང་ལིསྐོ་བརྡེག་དུས་སུ། །གཙོ་མོ་བཞི་པོ་མནན་གཅོད་དམིགས། ་་་དཀར་རྫས་ལ་བརྒྱ་རྩ་བརྒྱད། །རག་མོ་ཁ་ལ་ཁ་<milestone unit="line" n="607.4"/>ཆེ་མ་མ་སྨྱོ། །རག་མོ་ཀླད་པ་ལ་ཡ། རག་མོ་ཁ་ལ་ཁ་ཙེ་མ་སྨྱོ། །རག་མོ་སྙིང་ལ་ཡ། རག་མོ་དབང་པོ་ལ་ཡ། རག་མོ་ཀྲོ་ཙ་ལ་སྙིང་ཟན་མ་ཐུན། རག་མོ་དུན་ཏི་མ་ཧེང་ཧེང་། རག་མོ་ཤ་ལ་ཛ་ཛ། སྲོག་རྒྱུད་དབུགས་<milestone unit="line" n="607.5"/>ལ་ཛ་ཛ། རག་མོ་སྙིང་ཁ་རག་མོ་དུན་ཏིང་དུན་ད་ར་ཡ་རྦད། རག་མོ་མ་མ་ཤན་ཏིང་བཱ་ར་ཡ་ཕཊ། མ་མ་ཧྲི་ཧྲི་ན་ཡ་རྦད། དགྲ་བོ་དྲི་མྱ་ར་ཡ་སོད་སོད། སྦས་པའི་མ་བཞི་འགྲུབ་མོད་ཀྱིས། ཁྲན་པའི་སྙིང་གཟེར་<milestone unit="line" n="607.6"/>བསྟན་པར་བྱ། །རྫས་དང་སྦྱོར་བ་འདྲ་བ་ལས། །སྤྱང་དུག་ཉུང་དཀར་ལ་སྔགས་གདབ། ཁྲན་པ་བཞིཡིནདགཅོདདམིགས། རག་མོ་སྙིང་ལ་ཤད་ཤད། རག་མོ་སྙིང་ལ་འུད་འུད། རག་མོ་སྙིང་ལ་ཐུམ་རིལ་ཛ་ཛ<milestone unit="page" n="608"/><milestone unit="line" n="608.1"/>རག་མོ་སྙིང་ལ་ཛ་ཛ། རག་མོ་སྙིང་རྒྱུད་ཙ་ལ་ཛ་ཛ། རག་མོ་ད་ར་ཡང་སྲོག་རིལ་རྦད། རག་མོ་སྙིང་ལ་ཧབ་ཧབ། རག་མོ་སྙིང་ལ་ལུབ་ལུབ། རག་མོ་དབུགས་སུབ་རིལ་རྦད། རག་མོ་སྙིང་ལ་ཡ། རག་མོ་ཀླད་པ་ལ་<milestone unit="line" n="608.2"/>ཡ། རག་མོ་དབང་པོ་ལ་ཡ། མ་མ་མ་མ་སྨྱོ་སྨྱོ་སྨྱོ་སྨྱོ། དགྲ་བོ་ལྷུང་འདུག་ཏུ་དུས་སུ་གདབ་བོ། །གྲུ་གསུམ་དཔལ་གྱི་ལིདྷ་ལ། །ཡུངས་དཀར་ཁྲག་གིས་བྱུགས་པ་དེ། །སྲིད་པ་བདེ་འགྲོ་ཉིད་ཀྱིས་གདབ། །ཨོ༷་ཤི་བཛྲ་<milestone unit="line" n="608.3"/>མྱ་ར་ཡ། ཤིག་ཁ་ལ་ཟ་མུ་ཛ། ཁྲག་ཏིང་ཤན་ཏིང་སྣར་བ་མྱ་ར་ཡ༷་ཐིབ་སུ་རན་ཤ་ཐིབ། པྲ་ཏིག་ཉི་ཐིབ། ང་ར་ཡ་ཐིབ། མུ་ཤི་བཛྲ་ཁལ་སུབ་རིལ། སྙིང་གོང་ཆོད། དབང་གི་མ་བཀོད་ཅིང་དམ་མི་གནས། །ཐེ་ཚོམ་ཟ་<milestone unit="line" n="608.4"/>ཞིང་ཞེ་སྡང་མེད། །ལས་ཀྱི་ཆོ་ག་མ་མཐོང་བས། །དེས་ཀྱང་འགྲུབ་པར་ཡོངས་མི་འགྱུར། །དེ་དག་ལྔ་དང་ལྡན་པའི་མིས། །ལས་དེ་ངེས་པར་འགྲུབ་པར་འགྱུར། །ཡང་ཏིག་བཀོལ་བའི་རྒྱུད་ལས། མ་མོ་སྙིང་གཟེར་<milestone unit="line" n="608.5"/>བཏུ་བའི་ལེའུ་སྟེ་གསུམ་པའོ།། །།གལ་ཏེ་རྣལ་འབྱོར་པ་བདག་གིས་ཤིན་ཏུ་མྱུར་བར་ལས་མ་འགྲུབ་ན། དེ་ཚེ་སྙིང་ཟོར་བསྡུས་པས་བསྒྲལ་བར་བྱའོ། །དཀྱིལ་འཁོར་འདོམ་གང་གྲུ་བཞིའི་དབུས་སུ། །དེ་རུ་གྲུ་<milestone unit="line" n="608.6"/>གསུམ་ཁྲུ་གང་བྲུ། །ནས་སྔོན་ཕྱེ་དང་རྡོ་ནག་ཏིལ། །དེ་ཚེ་ར་ཁྲག་དག་གི་སྦྲུ། །འབྲུ་གཏོར་ཆང་ཕུད་རུང་བར་བྱ། །དེ་ཡང་ཞིང་ལྤགས་དགྲ་བོའི་གཟུགས། །མིང་རུས་བྲིས་པས། རང་སྙིང་ནང་བཅུག་བག་ཕྱེས་<milestone unit="page" n="609"/><milestone unit="line" n="609.1"/>༄༅། །བཅད། །ཟུར་གསུམ་སོལ་ཕྱེས་བྱུག་ནས་གཞུག །རབས་ཆད་ཐོད་པའི་སྣོད་ནང་དུ། ཁྲག་སྣ་གསུམ་དང་དུག་སྣ་གསུམ། །དྲག་པོ་གསུམ་ནི་དུག་གི་རྫས། །སྨྱུག་མ་མཐོ་གང་ཙམ་བཞི་ལ། །ཞིང་གི་<milestone unit="line" n="609.2"/>སྒྲོས་བསྐྱོན་མདེའུ་ཐུན་རྫས། སྐྱེར་མདེའུ་ཟུར་གསུམ་བུག་པ་ལ། ་་་དཀར་སྐྱེར་གཞུ་ཆ་རྐྱེན་རྫས། །དེ་ནི་གསང་རྫས་ཡིན་པར་གྲགས། །དམར་གྱི་གཏོར་མ་ཨསྙེ་བཅས། །དེ་ནི་རྐང་པ་བཞི་ཡིས་རྫས། །དེ་<milestone unit="line" n="609.3"/>བཞིན་ཀུན་སྣང་རྒྱུ་བསྒོམ་པས། །སེམས་ཀྱི་དཀྱིལ་འཁོར་དེ་དམིགས་ལ། །སྤྱན་དྲང་བྱིན་བརླབ་དབང་བསྐུར་ཏེ། །མཆོད་བསྟོད་ལ་སོགས་མཁས་པས་བྱའོ། །སྟོང་རྩ་བརྒྱད་ཀྱི་སྙིང་པོ་ནི། །ཐུན་གྱི་ཚུལ་དུ་བསྙེན་<milestone unit="line" n="609.4"/>པར་བྱའོ། །ཞག་བདུན་བཅོ་ལྔའི་དུས་ཕྱི་མོ། །དེ་ཡི་དུས་ལ་གཟུང་བྱའོ། ཁྲོ་བོའི་སྐུར་བསྒོམ་སྲོག་སྙིང་ལ། །ས་མ་ཡ་དུ་ས་མ་དུ་བཏགས་བཟླས། །དགུག་ཅིང་བསྟིམ་བསྟིམ་ཐེམ་པ་དང་། སྒྲུབ་པའི་རྫས་གསུམ་<milestone unit="line" n="609.5"/>བླུག །སྙིང་ལ་གདབ་ཅིང་བརྒྱ་རྩ་བརྒྱད། །ཕོག་གསུམ་བཟླས་པས་ཐུན་དུ་གདབ། །ས་མ་ཡ་དུ་ཁག་བ༷་སྒག་རག་ཤ་མ་སྨྱོ། སྙིང་སྙིང་ཁྲག་ཁྲག་ཏི་ཐུན་མ་ཐུམ་བྱའོ། །མ་མ་ས་མ་ཡ་ནི་ཁུག་དམ་དམ་ཛ་ཛ། །མ་ཉེས་<milestone unit="line" n="609.6"/>དཔང་ཀུན་གཙུག་པ་ལ། །དོང་ཁ་གཡམ་པས་གཅད་པའི་སྟེང་། །རང་འདུག་མདའ་ཐུན་སྒྲུབ་པའི་ཕྱིར། །གཙོ་མོ་རེ་རེས་མདའ་ཐུན་རེ། །བརྒྱ་རྩ་བརྒྱད་རེ་བསྒྲུབ་པར་བསམ། །རག་དུན་ཏྲ་དུན་དམ་ཛ་སྲོག་ཤ་བོ།<milestone unit="page" n="610"/><milestone unit="line" n="610.1"/>ཤ་དུ་ཡ་ཡ་ཐིབ་ཐིབ། བརྒྱ་རྩ་རེ་ཞིང་སྨྱུག་མ་དགང་། །སྟོང་གི་བུ་ག་བག་ཟན་དགབ། །གཏོར་མ་ཁ་ཕྱེ་གཞུ་བདུངས་ཏེ། །མ་མ་ཀྲི་ཤ་ཤ་ཀ་ཀ་བ་ཙ་ཡ་མུག་དི་རི་རྦད། ཤན་ཏི་ཡ་ཕཊ། སྙིང་ཏྲིང་ཞུང་ཡ་སོད། མ་ས་<milestone unit="line" n="610.2"/>དུ་སང་མྱ་ར་ཡ་ཕཊ། ཤིག་ཤིག་མ་སྙིང་ལ་དུ་ཛ། དུ་དུ་མ་ཤ་ཤ༷་ཛ། ཡང་ཡ་མ་ཧྲི་མ་ཛ། ཛ་ཙ་ཏི་ལ་ཤིག་ཡ། མ་མ་ཡ༷་ཐུན། ཟུང་སྙིང་དུ་ཟུང་། ཙི་ཏ་ཤ་བབ་འབྲི་ཤ་བ་ཡ། ཟང་ཡག་མ་མ་ཐུན་ཡང་། སྙིང་ཁམ་སྙིང་<milestone unit="line" n="610.3"/>ཏེ་ཀེམ། མ་མ་ཏྲི་ཟ་ཤིག །མ་མ་སྙིང་མྱ་ར་ཡ་ཛ། སྙིང་ཙི་ཏི་ཐུན་ཛ་ཛ། སྙིང་ཤིག་ཤེ་མུ་ར་ཡ་ཛ་ཛ། སྦྲང་ཏི་མུ་ར་ཡ་ཏི་ཤིག དུ་ག་སྙུ་བ༷་ཡ། སྙིང་ཁ་རག་ཡག་ཤ་བ་ལ་དྲི་ཏི་སོད་ཡ། དྲི་བ་ལ་སོད། མགོ་ནས་ཆང་བ་<milestone unit="line" n="610.4"/>ལ་ཡ་ཡ། །མ་མ་ཁོང་གི་སྙིང་ལ་ཐུན་ཐུན། ཏི་ཏ་ཁ་ཤ་ཐུམ་རིལ་ཛ། མ་སྙིང་གི་ཤ་ལ་ཡ། སྙིང་དུ་ཆིག་ཡ་མ། ཡ༷་ཐིག་ཙིསྟ་ལ་ཡིག ཤན་པ་དུང་ཡ་སོད། ཤག་ནི་ཡ་སོད། གཟུགས་དང་ཁྲག་གིས་ཐོད་པ་<milestone unit="line" n="610.5"/>དགང་། །ཆོ་ག་ཟིན་ནས་དུར་མཆད་དང་། །ནམ་པྱེད་ལྷོ་ནས་བྱང་དུ་བརྡེག་པར་བྱ། །འདི་ལ་བྱ་རྒོད་གདེང་བཙུགས་ནས། །སྙིང་དུམ་བཅས་པ་ཁྱིམ་དུ་འཕང་། །དེས་ཐུན་ཡང་བརྡེག་པར་བྱའོ། །གཏོར་མ་མ་མོ་<milestone unit="line" n="610.6"/>དངོས་ལ་སྤྱིན། །བྱང་ཤར་མཚམས་ནས་བྱ་ནག་བཅས། །ལས་འགྲུབ་ཉིད་དུ་ཤེས་པར་བྱ། །སྒྲུབ་པ་སྔགས་ཀྱི་མདའ་བརྡེག་པ། །མ་བཞིའི་ཁོ་ནའི་སྙིང་ཟོར་ཡིན། །སྙིང་ཏིག་བཀོལ་བའི་རྒྱུད་ལས། མ་བཞི་དང་<milestone unit="page" n="611"/><milestone unit="line" n="611.1"/>༄༅། །ཤན་པ་མོར་བཅས་པའི་སྙིང་ཟོར་དང་། མ་བཞི་ཁོ་ནའི་ལེའུ་སྟེ་བཞི་པའོ།། །།གསང་བའི་གསང་ཆེན་དེ་དག་ཉིད། །དེ་ཡི་དཀྱིལ་འཁོར་དབུས་སུ་ནི། །མཐིང་ནག་གྲུ་གསུམ་བྲི་བར་<milestone unit="line" n="611.2"/>བྱ། །གཏིང་དུ་ཁྲུ་གང་བྲུ་བར་བྱ། །ཧེ་རུ་ཀ་ཡི་གཏོར་མ་དང་། །གནོད་པར་བྱེད་པའི་ལིསྐོ་དང་། །མཆེད་དང་ཀླས་གང་གཟུག་པར་བྱ། ་་་དཀར་ཉུང་ནག་བསྲེས་ནས་བསྲེས། །འགྲི་ཏ་ཁ་ཁ་རུ་ཀ་དང་། གུ་ཏི་ཀ་<milestone unit="line" n="611.3"/>དང་ཚེད་མོ་རྣམས། །སྤང་བའི་རྫས་ནི་བསྲེས་བྱས་ན། ཁེན་ཏུ་མྱུར་བར་འཆི་བར་འགྱུར། །ལྕགས་རེངས་སྐད་འབྱིན་འཆི་བར་འགྱུར། །ནད་ནི་སྣ་ཚོགས་འབྱུང་བར་འགྱུར། །ནད་གང་འདོད་པ་ཁས་བླངས་<milestone unit="line" n="611.4"/>ལ། །བསྲེག་པར་བྱའོ། །སྔོན་དུ་བསྙེན་པ་ཞག་གསུམ་བྱའོ། །ཉི་ཤུ་བརྒྱད་དང་ཉི་ཤུ་གསུམ། །མདུན་གྱི་མཎྜལ་ཁྲག་གིས་བྱུག །ཧེ་རུ་ཀ་ཡི་གཏོར་མ་གཞག །དེ་བཞིན་ཀུན་སྣང་རྒྱུ་བསྒོམས་ཏེ། །སྐུ་བསྐྱེད་སྤྱན་<milestone unit="line" n="611.5"/>དྲངས་མཆོད་པ་བྱ། །བསྡིག་དང་དབང་སྡུད་ཟིལ་གྱིས་མནན། །དཔལ་གྱི་སྙིང་པོ་འབྲུ་གསུམ་དང་། །མོ་ཡི་སྲོག་སྙིང་མཚན་རྟགས་བཟླས། །ནམ་ལངས་པ་དང་མ་མོའི་དབུས་ན་འདུག་པར་བསྒོམ། །མ་མོ་བཞི་པོ་<milestone unit="line" n="611.6"/>ཕྱོགས་བཞིར་གནས། །རྦད་སྔགས་འཁོར་གྱི་མ་མོ་ཡིས། །འགགས་ཤིང་གསད་ཅིང་ཚུལ་ཆེ་མཆོག་དང་། མ་མོ་བཞི་པོ་ལྟེ་བར་དམིགས། །བརྒྱ་བརྒྱ་བར་དུརིམབཞིནབསྲེག །བར་དུ་གཙོ་མོ་བསྐུལ་བར་<milestone unit="page" n="612"/><milestone unit="line" n="612.1"/>བྱའོ། །སྤྱིན་སྲེག་ལ་ཡང་རྣམ་བཞི་སྟེ། །སྤྱི་དང་པོ་སད་པ་དང་ནད་ཀ་འབེབས་པའི་རྫས་ཀྱིས་བསྲེག །ངོས་འཛིན་ནད་རྣམས་བསྐྱར་དེ་བསྲེག །དེ་ནས་སྦྱིན་བསྲེག་རྫོགས་པ་དང་། ལམ་གྱི་རྒྱ་གྲམ་འདུ་བའི་སར་<milestone unit="line" n="612.2"/>དུར་ཁྲོད་རས་དང་འཁོར་ལོ་ནི་ཐིག་ལེ་དགུ་དང་ལྡན། ཕྱོགས་བཞིར་མ་བཞིའི་སྙིང་པོ་བྲི། །མཚམས་བཞིར་ཤན་པའི་སྙིང་པོ་བྲི། །དབུས་སུ་གཙོ་འཁོར་བྲི་བྱ་བྲ། །ས་ཕྱོགས་དག་ཏུ་སྦ་བར་བྱ། །ཅུང་ཟད་གྲུབ་པའི་<milestone unit="line" n="612.3"/>རྣལ་འབྱོར་པས། །འཁོར་གྱི་ཀླུ་ལ་གཏད་པ་ནི། །ཕ་མེས་ཐོད་པའི་ནང་དུ་ཡང་། །འབྲུ་སྣ་ལྔ་ལ་སྦྲུལ་གཟུགས་བྱ། །མིང་རུས་ཚང་བར་ཤིང་ཤུན་བྲི། །འཁོར་ལོའི་དབུས་སུ་གདགས་པརབྱ། །དེ་ཡང་སྦྲུལ་གྱི་མགོ་<milestone unit="line" n="612.4"/>ལ་གདགས། །སྦྲུལ་མགོ་ཚོན་སྐུད་ཀྱིས་བཅིངས་ལ། །ཐོད་པའི་མདུན་དུ་བཏགས་ལ་བཅིང་། །ཆུ་མིག་མདོག་ཅན་འཇིགས་སར་གནོན། །བྱང་དུ་བལྟས་པས་མཆོག་ཡིན་ཏེ། །པདྨ་ཧེ་རུ་ཀ་རུ་བསྒོམ། །རྒྱ་མཚོ་གླིང་<milestone unit="line" n="612.5"/>བཞིའི་ཀླུ་རྣམས་དགུག །ཚོན་སྐུད་སོར་གསུམ་རྐང་པས་དགུག །དམག་གི་མ་མོ་དབང་དུ་བསྡུས། །མ་མོས་ཀླུ་རྣམས་འཁོར་གཟིར་བསམ། །རབ་ནི་ཀླུ་ལ་གཏད་པ་ཡིན། །འབྲིང་དེ་བདུད་དང་རྒྱལ་པོ་ལ། །སྦྱོར་བ་<milestone unit="line" n="612.6"/>གོང་གིས་བྱ་བ་ཡིན། །སྦྱིན་སྲེག་ཐལ་བ་རྒྱ་མཚོར་དོར། །སྙིང་ཏིག་བཀོལ་བའི་རྒྱུད་ལས་སྦྱིན་སྲེག་དང་མནན་པའི་ལེའུ་སྟེ་ལྔ་པའོ།། །།སེམས་ཅན་མོས་པས་དད་པ་ལ། །ངན་སྔགས་ཀྱིས་ནི་བསྒྲལ་བར་<milestone unit="page" n="613"/><milestone unit="line" n="613.1"/>༄༅། །བྱའོ། །འབྲུབ་ཁུང་སུམ་བརྩེགས་ཁ་ཁྱེར་ལ། །རྩེ་མོ་མདོར་བསྟན་ཁྲུ་གང་ལ། །ལྕགས་པྱེས་བཀང་བའི་ནང་དུ་ཛ། །ལྷོ་ཕྱོགས་མགོ་བསྟན་གཏོར་མ་བྱ། །བདག་ཉིད་ལྷོ་རུ་བལྟ་བར་བྲི། །གཟུགས་དང་<milestone unit="line" n="613.2"/>མིང་རུས་མ་མོས་དགུག །མ་མོས་མཚོན་ཆ་འབེབས་པར་བསྒོམ། །ཨོ་ཛ་ལ་བཛྲ་ཧུ༷་སུ༷་བྷ་ནི། སྙིང་ཁ་ལ་རག་ཤ་རྦད། །སུབས་རྔུབས་རྦད། སུག་རིལ་རྦད། སྙིང་ལ་མུག་ཤང་ཤང་། བ༷་རིལ་རྦད། ཨོ་ག་ཙིཏི་ན་འདུ་<milestone unit="line" n="613.3"/>འདུ། མ་མ་ཤད་ཤད། མུག་ཤང་མུག་ཤང་། རྦད་རིལ་སྙིང་ཁ་རག་ཏི། མ་སྨྱོ་སྙིང་ལ་རག་ཤ་སྨྱོ། ཐུན་སྨྱོ་སྙིང་ལ་སྨྱོ། ཐུམས་ཐུམས་མང་། སུ་ཏྲ་པ་ཡང་པ་ཡང་པ་རི་སོད། སོད་ཡོ་ནི་ཤ་ཡ་མ་བུ་ཧུ༷་ཕཊ། སུ་ཏྲ་ལ་ཡ་<milestone unit="line" n="613.4"/>སོད། འདྲ་ཡ་ན་ཏྲ་ཛ་རི་སྲུ་ཧྭ། གསད་པར་མི་བྱ་དགྲ་བོ་ལ། བྱད་དུ་གཞུག་པའི་ཐབས་དག་ལ། །བྱི་ལ་གྭ་པའི་འཇུག་སྤུ་དང་། ཁྱི་རྒྱ་བོའི་ཁྲག་གིས་རྐང་རྗེས་ས་དང་བསྲེས་པ་ཡིས། །ལག་མཐིལ་དྲིལ་བས་སྔགས་<milestone unit="line" n="613.5"/>འདི་བཟླས། །ན་ཙོ་ན་བུ་ཙི། མུ་ཏུ་ཤད་ཤད། ཏི་སྟ་རྦད་ཐུམ་རི་ལི་ལི། བརྒྱ་རྩ་བརྒྱད་ནི་བརྗོད་པ་སྟེ། ཉིན་གཉིས་པ་ལ་ལན་དྲུག་དྲུག ཉི་མ་ཤར་ཀ་རྭའི་ནང་དུ་སྦས་ཏེ། ཚོན་སྐུད་ཀྱིས་བཅིང་བར་བྱའོ། །ཆུ་མིག་<milestone unit="line" n="613.6"/>རྡོ་རུ་སྦས་ཏེ་གཞུག །ཡན་ལག་བཅིངས་ཏེ་འགྲོ་མི་ཤེས། །མྱུར་དུ་གྲུབ་འདོད་མདོ་མདོར་བསྐུལ། །གཡམ་པ་སྔོན་པོར་གཟུགས་བྲིས་ལ། །སྔོ་མྱོགས་ཀྱིས་སོང་བར་བསམ་ལ། སྙིང་ཁ་རག་ནི་ཤ་ཀུ་རུ་རུ་ཁ་རག་སྨྱོ།<milestone unit="page" n="614"/><milestone unit="line" n="614.1"/>ཤ་སྟི་སྟ་རྦད་ཐུམ་རིལ་ལི་ལི། གཟུགས་ལ་ཕབ་ཅིང་བ་་གྱུར་ན། །མྱུར་དུ་འཆི་བར་འགྱུར། ཤིན་ཏུ་རབས་ཆད་ཐོད་པ་བཙལ་ཏེ། དེ་ནས་ཁྲག་གཙང་ཆུ་གཙང་ཆང་ཕུད་དང་། སྔགས་འདི་ཟླས་ལ་གཏོར་བར་<milestone unit="line" n="614.2"/>བྱ། །མ་མ་སྙིང་ཁ་རག་སྙིང་ཁ་ལ་རག་སྨྱོ། །མི་བདེ་བ་རྣམ་པ་སྣ་ཚོགས་ལས། །མྱུར་དུ་འཆི་འགྱུར་ཐེ་ཚོམ་མེད། །ཐོད་པའི་ནང་དུ་དྲི་ཆེན་དང་དྲི་ཆུ་བླུགས་ལ། ཉུང་དཀར་ཉུང་ནག་དེ་རུ་བླུགས། །མཆོད་འབུལ་<milestone unit="line" n="614.3"/>སྦྱིན་གཏོང་སྦྱིན་པར་བྱ། །སྙིང་ཏིག་བཀོལ་བའི་རྒྱུད་ལས། ངན་སྔགས་སྦྱོར་བའི་ལེའུ་སྟེ་དྲུག་པའོ།། །།གཏོར་མའི་ལས་ཀྱི་སྦྱོར་བ་ཡང་ཚར་བཅད་པ་དང་། ཕན་གདགས་པའི་ཕྱིར། མཎྜལ་འདོམ་གང་གྲུ་<milestone unit="line" n="614.4"/>བཞི་ལ། །དབུས་སུ་བཟའ་བའི་བྱེ་བྲག་དང་། །སྨན་དང་འབྲུ་དང་ཤིང་ཐོག་དང་། །རོ་དང་ཚོད་མ་ཆང་གི་ཚོགས། ཁྲ་ཁྲག་བྱེ་བྲག་སྣ་ཚོགས་པ། །བསོགས་ཏེ་དེ་ལ་སྦྱིན་པར་ཡང་། །སྟོང་ཉིད་གྲུ་གསུམ་འབར་བ་<milestone unit="line" n="614.5"/>ཡི། །དཀྱིལ་དུ་སྲིད་པ་བདེ་འགྲོ་དང་། །ཆེ་མཆོག་རིམ་བཞིན་དམིགས་པར་བྱ། ཁྲག་གི་རྒྱ་མཚོ་བྱེ་བྲག་ལས། །ཆེ་མཆོག་གཙོ་མོ་མ་བཞི་དམིགས། །དེ་རྣམས་འཁོར་ཡང་དམིགས་པར་བྱ། །སྤྱན་དྲང་དགུག་པའི་<milestone unit="line" n="614.6"/>བར་དུ་སྟེ། །བརྒྱ་རྩ་བརྒྱད་དུ་བྱ་བ་ཡིན། །བྱིན་རླབས་དབང་བསྐུར་ཟིལ་མནན་ཏེ། །བསྡིགས་ཏེ་ཕུད་ནི་བདུད་རྩིར་དམིགས། །ཉིཤུརྩགཅིགདབུལབར་བྱ། །ས་མ་ཡ་བ༷་ཛ། ཨ་མྲི་ཏ་པྲ་ཏི་ཁ་ར༷་ཁུ་ཧི། ཁྲག་ལ་<milestone unit="page" n="615"/><milestone unit="line" n="615.1"/>༄༅། །དགུག་པའི་བརྒྱ་རྩ་བརྒྱད། །བསད་པའི་ཐུན་ཡང་དེ་དང་མཐུན། །རྡོད་མ་ཤ་ཁྲག་རག་སྔགས་ལ། །ཉི་ཤུ་རྩ་གཅིག་བཏགས་ལ་དབུལ། །མ་ཧྭ་པཉུ་ཁྲ་ཧི། གོ་རོ་ཙ་ན་ཁུ་ཧི། ཞེས་ཀུན་ལ་བསྟབ། དྲིལ་<milestone unit="line" n="615.2"/>བ་ཀུན་ལ་བརྒྱ་རྩ་བརྒྱད་བཟླས་ཏེ། གནོད་པ་འབྱུང་། བསྙེན་དང་བསྒྲུབ་པའི་སྦྱོར་བ་ཡང་། ཁུསྨྱུན་གྱི་སྦྱོར་བ་རྣམ་བཞི་པ། །བསྙེན་པའི་བདུད་རྩི་མན་ཆད་ནི། །སྒྲུབ་པ་ཀུན་གྱིས་འཇིག་པ་སྟེ། །སྦྱོར་ག་དུ་ཡང་དུ་<milestone unit="line" n="615.3"/>ཡང་ཡིན། །བདུན་ནམ་ལྔ་བཞིའི་བར་དུའོ། །རྒྱུ་ནི་ཉི་ཤུ་གཉིས་གསུམ་ཚེས་བརྒྱད་དགུ་ལའོ། །སྦྱོར་བ་རྒྱུ་བའི་དུས་སུ་སྟེ། །བསྙེན་བསྒྲུབ་གཉིས་ལ་དུས་ཚོད་མེད། །ཞི་དང་རྒྱས་དང་དབང་དང་ནི། །ལས་དང་རྫས་<milestone unit="line" n="615.4"/>དང་སྦྱོར་བ་ཡིན། །སེམས་ཅན་རྐྱེན་དང་འཕྲད་པ་ཡིས། །དེ་དུས་སྲིད་པའི་མ་མོ་འཁྲུག །དེ་དུས་གཡོ་ཞིང་བཟློག་པའི་ཐབས། །དབེན་པའི་གནས་སུ་སོང་ནས་ནི། །ས་ཡི་དཀྱིལ་འཁོར་བྲི་བར་བྱ། །གཏོར་མར་<milestone unit="line" n="615.5"/>རག་ཏ་བདུད་རྩི་དང་། །གསད་པའི་ཐུན་ཡང་གསོག་པར་བྱ། །དེས་ནི་སྔགས་པ་རང་གིས་བཅས། །གོས་ནག་ཐོད་ནག་བཅིང་བར་བྱ། །ཤར་དུ་མཐིང་ནག་གུར་ཆེན་ལ། །ལྷོ་རུ་ལེ་བརྒན་གུར་ཆེན་དབུབ། །ནུབ་ཏུ་<milestone unit="line" n="615.6"/>ཟ་འོག་གུར་ཆེན་ལ། །བྱང་དུ་དར་ནག་གུར་ཆེན་དབུབ། ཁྲར་དུ་སྲན་མ་ལྷོར་ཡུངས་ཀར། །ནུབ་ཏུ་བྲ་བོ་བྱང་དུ་ནས། །དབུས་སུ་གྲོ་ནི་བླུག་པར་བྱ། །དབུས་སུ་རི་རབ་གཟུགས་བྱས་ཏེ། །སྲིད་པ་བདེ་འགྲོ་དཔོན་<milestone unit="page" n="616"/><milestone unit="line" n="616.1"/>གཡོག་རྫས། །གླུད་རྣམས་བརྒྱ་རྩ་བརྒྱད་དུ་དགོད། །བདག་ཉིད་དཔལ་ཆེན་ཧེ་རུ་ཀ །སྲིད་པའི་མ་མོ་དབང་དུ་སྡུད། ཁྲར་ཀྱི་མཐིང་ནག་གུར་ནང་དུ། ཁྲམ་ཁ་སྟོང་གི་འཁོར་བཅས་ལ། །གླུད་བརྒྱ་རྩ་བརྒྱད་དབུལ་<milestone unit="line" n="616.2"/>བར་བྱ། །ལྷོ་ཕྱོགས་ཀྱི་ནི་གུར་ནང་དུ། །རི་རབ་གླིང་བཞི་འཁོར་བཅས་ལ། །གླུད་སེར་བརྒྱ་རྩ་བརྒྱད་དུ་དབུལ། །ནུབ་ཕྱོགས་ཀྱི་ནི་གུར་ནང་དུ། །ས་བཞི་འདེབས་པའི་འཁོར་བཅས་ལ། །གླུད་བརྒྱ་རྩ་བརྒྱད་<milestone unit="line" n="616.3"/>དབུལ་བར་བྱ། །ལྷོ་ཡི་ཕྱོགས་ཀྱི་གུར་ནང་དུ། །རྒྱ་མཚོ་གླིང་གི་འཁོར་བཅས་ལ། །སྦྲུལ་དང་སྡིག་པ་གཉིས་བརྒྱ་དབུལ། །མ་ཏང་གི་ནི་གཟུགས་དག་ལ། །ཡན་ལག་དག་ལ་ཤན་པ་དགོད། །འོག་ལ་བདུད་ཆེན་<milestone unit="line" n="616.4"/>ཀིང་ཀ་ར། །འཁོར་ནི་བདུད་ལ་ཞུ་བར་བྱ། །མ་ཆེན་ལྔ་ལ་ཞུ་གསོལ་གདབ། །གླིང་ལ་སྲོག་གླུད་དབུལ། །རྟ་འདྲེ་ཀུན་ལ་མཐུན་རྫས་དབུལ། །སྤྱི་ཡི་ལས་ལ་མཁས་པས་བགྱི། །དེ་ལ་གོས་གོན་གླུད་དུ་<milestone unit="line" n="616.5"/>དབུལ། །མདོས་དང་གཏོར་མ་དགྲ་ཕྱོགས་བསྐྱལ། །ནམ་གུང་བསྐྱལ་བར་ཤིན་ཏུ་གཅེས། །ནད་ཀྱི་ཐུན་གྱི་བཤུ་བར་བྱ། །ཉམས་པ་དག་ལ་ཐུན་སྣ་དབུལ། །དེ་ནས་མཚམས་གཅད། སྣ་ལ་མདོས་ཀྱི་སེལ་བྱ། བར་<milestone unit="line" n="616.6"/>དུ་ཚེ་དགུག ཐ་མར་དགྲ་ལ་མདོས་ཁ་བསྟན། །སེམས་ཅན་རྣམ་སྨིན་བདོ་བ་ཡང་། །ལོ་གསུམ་བར་དུ་གནས་པར་ནུས། །སྙིང་ཏིག་བཀོལ་བའི་རྒྱུད་ལས། གཏོར་མའི་སྦྱོར་བ་དང་ཕན་གདགས་མདོས་ཀྱི་ལེའུ་སྟེ་<milestone unit="page" n="617"/><milestone unit="line" n="617.1"/>༄༅། །བདུན་པའོ།། །།དེ་ནས་མ་མོ་དབང་དུ་བསྡུ་སྟེ། བལྟ་བས་བསྡུ་དང་སྤྱོད་པས་བསྡུ། །བལྟ་བས་བསྡུ་ནི་འདི་རྣམས་ཏེ། །ཕྱི་ནང་སྲིད་པ་བདེ་འགྲོ་མ། །འབྱུང་བ་བཞི་ལས་སྲིད་པ་ལ། །ཐམས་<milestone unit="line" n="617.2"/>ཅད་འབྱུང་བའི་རང་བཞིན་ཡིན། །དེ་ནས་མི་དམིགས་པ་རུ་བསྒོམ། །དེ་ནི་བལྟ་བའི་དབང་སྡུད་དོ། །སྤྱོད་པ་ཆེ་མཆོག་ཧེ་རུ་ཀ་རུ་བསྒོམ། །རཀྟའི་མཚོ་ལ་གནས་བཅས་མོ། །དབུ་ཡང་རྡོ་རྗེ་ཚལ་པ་ལ། །དབུ་ནས་<milestone unit="line" n="617.3"/>རྒྱབ་ཏུ་འགེམས་པར་བྱེད། །གནམ་ལྕགས་ངུར་མོས་མགོ་ནས་རྒྱབ་ཏུ་འགེམས། །སྐུ་ཡང་རྡོ་རྗེ་རྡུལ་དུ་རློག་པར་བྱེད། །བདག་ཉིད་ཕྱག་ན་གནམ་ལྕགས་ངུར་མོ་བསྣམས་པར་བསྒོམ། མ་མོ་རང་དབང་མེད་པར་<milestone unit="line" n="617.4"/>སྲོག་གཉིས་ནས་དྲང་། འདར་བར་བསྒོམ་པར་བྱའོ། །སྙིང་ཏིག་བཀོལ་བའི་རྒྱུད་ལས། དབང་དུ་བསྡུ་བ་དང་ཤི་ས་བསྟན་པའི་ལེའུ་སྟེ་བརྒྱད་པའོ།། །།དེ་ནས་དམ་ཚིག་བསྟན་པ་ནི། སྤྱི་ཡི་དམ་ཚིག་ཐུན་མོང་<milestone unit="line" n="617.5"/>ལས། །མ་མོའི་སྒོས་དམ་འདི་ལྟར་བསྲུང་། །རྫས་དང་ཡོ་བྱད་ལྡན་པར་བྱ། །མ་མོའི་རྒྱུ་དུས་ཤེས་པར་བྱ། །དམ་ཉམ་དག་དང་འཕྲད་མི་བྱ། །བསྙེན་པའི་ལྷ་ཡང་གསལ་བར་བསྒོམ། །མ་མོའི་སྙིང་པོ་མ་ནོར་<milestone unit="line" n="617.6"/>བཟླས། །ཉེས་པ་ཆུང་ལ་མི་བྱའོ། །སློབ་དཔོན་དགྲ་ལ་བསྒྲིམས་དམ་བྱ། །སུ་ལ་ཡང་ནི་མི་བསྟན་པ། །མ་མོ་ལ་དང་སྒྲུབ་པ་པོ། །འདི་ནི་མ་མོའིདམཚིགགོ །རངགིསྲོགབཞིནབསྲུངབརབྱ། །སྙིངཏིགབཀོལ<milestone unit="page" n="618"/><milestone unit="line" n="618.1"/>བའི་རྒྱུད་ལས། མ་མོ་དམ་ཚིག་བསྟན་པའི་ལེའུ་སྟེ་དགུ་པའོ།། །།རྒྱུད་འདི་ཇི་ལྟར་འབྱུང་བའི་ཁུངས་ནི། དྷ་ན་སང་ཤི་ཏ་དུར་ཁྲོད་བསིལ་བའི་ཚལ་དུ་དགོངས་པ་མཛད་པ་ལས། བ་རི་ཏ་ཀའི་ཁང་པའི་ནང་<milestone unit="line" n="618.2"/>ནས་ཡ་མཚན་ཆེ་བའི་དྷརྨ་འོད་ཀྱིས་བསྐོར་བ་འདི་བྱུང་ངོ་། །སྲིད་པའི་མ་མོ་འདུ་བ་དང་། མཆོད་པ་བྱེད་པ་དང་། ཕྱག་བྱེད་པ་ཉམས་སུ་བྱུང་བས། སློབ་དཔོན་ལ་ཡང་བར་ཆད་བཏང་ངོ་། །དེ་ནས་སློབ་དཔོན་གྱིས་<milestone unit="line" n="618.3"/>ཀྱང་མཆོད་རྟེན་བདེ་བྱེད་བརྩེགས་སུ་བྱོན་པས། མ་མོ་ཤ་དང་ཁྲག་གིས་བྲིད་དབང་དུ་འདུས་པར་མཛད་པ་ལས། ནང་པར་འགྲོ་ཀར་མ་མོ་རྣམས་བྱུང་བ་ལས། ཁྱེད་རང་གི་སྲོག་སྙིང་ཁྱེར་ལས་ཤོག་བྱས་པ་ལས།<milestone unit="line" n="618.4"/>མ་མོས་དེར་འོངས་སོ། །དེ་ནས་མ་མོ་རྣམས་དབང་དུ་འདུས་སོ། །དེ་ནས་སློབ་དཔོན་གྱིས་ཀྱང་དུར་ཁྲོད་བསིལ་བའི་ཚལ་དུ་སྦས་པ་ལ། བཙན་པོ་ལ་དགྲ་ལངས་ནས་བླངས་པ་ལགས་སོ། །མ་མོ་རྣམས་ཀྱི་སྙིང་<milestone unit="line" n="618.5"/>ཏིག་བཀོལ་བའི་རྒྱུད་རྫོགས་སོ།། །།<milestone unit="line" n="618.6"/>༄༅། །རྒྱ་གར་སྐད་དུ། མ་མོ་ཙིསྟ་ཡང་སྙིང་། བལ་མོའི་སྐད་དུ་སྐྲོག་ཟེར། ས༷་སྐྲོ་ཏའི་སྐད་དུ་སྙིང་ཏིག །བོད་སྐད་དུ། སྲོག་ཏིག་དང་སྙིང་ཏིག་གི་རྒྱུད་ཅེས་བྱའོ། །ཧེ་རུ་ཀ་ལ་ཕྱག་འཚལ་ལོ། །དེ་ནས་མ་མོ་</p></div1>
        </body>
    </text>
</TEI.2>