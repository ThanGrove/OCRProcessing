<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0359-text.xml">
    <teiHeader lang="tib">
        <fileDesc>
            <titleStmt>
                <title><!--las kyi mkha' 'gro ma de kho na nyid gsum du 'dus pa zhes bya ba'i rgyud/-->ལས་ཀྱི་མཁའ་འགྲོ་མ་དེ་ཁོ་ན་ཉིད་གསུམ་དུ་འདུས་པ་ཞེས་བྱ་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0359-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=654.2; end=676.6--><milestone unit="line" n="654.2"/>བསྲུང་བར་བགྱིའོ། །བསྐྱང་བར་བགྱིའོ། །ཞེས་གསུངས་ནས་མངོན་པར་བསྟོད་དོ། །རེ་མ་ཏི་མཆེད་བཞི་ཕྲིན་ལས་ཀྱི་རྒྱུད་རྫོགས་སོཧ། །།ཨི་ཏི།། །། ༄༅། །རྒྱ་གར་སྐད་དུ། ཌའ་ཀི་མ་<milestone unit="line" n="654.3"/>ཧྭ་ཀརྨ་ཏ་ཏྭ་ཏྲི་ས་མྱ་ཛ་ནཱ་མ་ཏནྟྲ། བོད་སྐད་དུ། ལས་ཀྱི་མཁའ་འགྲོ་མ་དེ་ཁོ་ན་ཉིད་གསུམ་དུ་འདུས་པ་ཞེས་བྱ་བའི་རྒྱུད། བཅོམ་ལྡན་འདས་ངག་གི་དཔལ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་<milestone unit="line" n="654.4"/>གཅིག་ན། རི་རབ་རིའི་རྩེ་མོ་བྱང་ཤར་གྱི་མཚམས་ཤིང་ཡོངས་འདུའི་ཚལ་ཆེན་པོ་ན། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་བདག་ཉིད་བཅོམ་ལྡན་འདས་ཕྱག་ན་རྡོ་རྗེ་ལ། འཁོར་ལྷ་མ་<milestone unit="line" n="654.5"/>སྲིན་སྡེ་བརྒྱད་ལ་སོགས་པ། མཁའ་འགྲོ་མའི་ཆོགས་བྱེ་བ་དུང་ཕྱུར་ཀྱིས་བསྐོར་ཏེ་བཞུགས་སོ། །དེའི་ཚེ་བཅོམ་ལྡན་འདས་དཔལ་ཕྱག་ན་རྡོ་རྗེ་ལ་འཁོར་འདུས་པ་རྣམས་ཀྱིས་ཕྱི་ནང་གསང་བའི་མཆོད་པ་ཕུལ་<milestone unit="line" n="654.6"/>ནས། ཀརྨ་ཌའ་ཀིས་འདི་སྐད་ཞུས་སོ། །སྟོབསཆེནདྲགཔོའཇོམས་མཛད་རྡོ་རྗེ་ཅན། །བཅུད་ཀྱིས་བསྡུས་པའི་འགྲོ་བ་བདག་ལ་སོགས། །བསྟན་པ་འདི་ལ་སྐྱེ་བ་ཅི་ལྟར་སྨིན། །ཡེ་ཤེས་སྤྲུལ་པས་རང་རྒྱུད་གྲུབ་པ་<milestone unit="page" n="655"/><milestone unit="line" n="655.1"/>༄༅། །མོ། །དེ་བཞིན་རིགས་དང་ངེས་ཚིག་ཅི་ལྟར་ལགས། ཁྱེད་ཀྱིས་བཀའ་སྩོལ་བདག་ཅག་ཉན་པར་འཚལ། །དེའི་ཚེ་བཅོམ་ལྡན་འདས་དཔལ་ཕྱག་ན་རྡོ་རྗེས་པདྨའི་གདན་ལས་བཞེངས་ཏེ་བཀའ་སྩལ་<milestone unit="line" n="655.2"/>པ། འདས་པའི་དུས་མ་བྱུང་བའི་སྔོན་རོལ་དུ། བཅུད་ནི་བསྐལ་པའི་རྣམ་པའི་གྲངས་ཀྱིས་འགྲུབ། །ལུས་མེད་ཤེས་པ་ཆང་སྦྲང་བཞིན་དུ་གནས། །འཇིག་ཆགས་གཉིས་ཀྱིས་སྟོངས་ནས་བསྐལ་པ་ལས། །དུས་<milestone unit="line" n="655.3"/>གཅིག་ཚ་གྲང་རླུད་འཐབས་འབྲས་བུར་སྨིན། དེ་མིན་སྤྱི་མཐུན་ལས་ཀྱི་མཁའ་འགྲོ་མ། །ལུས་ལ་བལྟ་བས་མི་ངོམས་སྤྱན་གསུམ་མ། །མཆེ་གཙིགས་གཅོང་རོང་ཆགས་པའི་གདུང་བ་གཡོས། །ཕྱག་གིས་བྷ་ག་<milestone unit="line" n="655.4"/>བསྒྲད་པ་རླུད་གིས་བསྐྱོད། །འབྱུང་བཞི་འདུས་པ་རྒྱུ་དང་རྐྱེན་དུ་འཔྲད། །འགྲོ་དྲུག་མ་བུ་ཏིལ་གང་བཞིན་དུ་སྨིན། །དེ་མིན་འབྱུང་བ་འདུས་པའི་མཁའ་འགྲོ་མ། །ཡུམ་ཆེན་མོ་ལས་བརྫུས་ཏེ་སྐྱེས་པ་ལྔ། །དབུགས་<milestone unit="line" n="655.5"/>དང་དྲོད་དང་ཁྲག་དང་ཤ་རུས་ལས། །རླུད་གི་རྒྱལ་མོ་འཇིག་རྟེན་འདེགས་བྱེད་མ། །དྲོད་ཀྱི་རྒྱལ་མོ་འཇིག་རྟེན་སྲེག་བྱེད་མ། །རླན་གྱི་རྒྱལ་མོ་འཇིག་རྟེན་སྡུད་བྱེད་མ། །ས་ཡི་རྒྱལ་མོས་འཇིག་རྟེན་རྟེན་པར་<milestone unit="line" n="655.6"/>བྱེད། །འཇིག་རྟེན་ཀུན་ཁྱབ་རྒྱུ་བའི་རང་བཞིན་ལས། །སྤྱི་མཐུན་སྲིད་པ་ཆགས་པའི་མཁའ་འགྲོ་མ། །མཁའ་འགྲོ་དེ་རྣམས་ནུས་པའི་མཐུ་སྐྱེས་པས། །འོད་ཀྱིས་སོ་སོའི་འཇིག་རྟེན་གང་བར་གྱུར། །སོ་སོའི་ནུས་<milestone unit="page" n="656"/><milestone unit="line" n="656.1"/>མཐུས་འཇིག་རྟེན་དབང་དུ་འདོད། །འབྱུང་བ་མི་མཐུན་རིགས་ལྔའི་ངོ་བོ་ལས། །སྤྲུལ་པའི་ཡུམ་གྱིས་འབྱུང་བ་ཆ་སྙོམས་ཏེ། །འཇིག་རྟེན་རྒྱུ་བའི་རང་བཞིན་ལས། །སྲིད་པ་ཆ་སྙོམས་བྱེད་མཁན་མཁའ་འགྲོ་<milestone unit="line" n="656.2"/>མ། །གཞན་ཡང་འབྱུང་བ་ཆེན་པོ་ལྔ་རྣམས་ཀྱིས། །སོ་སོ་རང་གི་ལུས་ལས་མཁའ་འགྲོ་མ། །རང་ལུས་འཛིན་པ་རྩི་ཐོག་བཞིན་དུ་སྐྱེས། །འདོད་ཁམས་གཟུགས་ཁམས་གཟུགས་མེད་མཁའ་འགྲོ་མ། །ཞལ་དང་མིག་<milestone unit="line" n="656.3"/>དང་རྣ་བ་ལས་ནི་སྐྱེས། །མ་རྒྱུད་ཐམས་ཅད་མངལ་ནས་རབ་ཏུ་སྐྱེས། །བདུད་དང་གཤིན་རྗེ་སྲིན་པོ་དབུགས་ལས་སྐྱེས། །བགེགས་རིགས་སྟོང་ཕྲག་དྲུག་ཅུ་བརྫུས་ལས་སྐྱེས། །མཁའ་འགྲོ་མ་དེ་རྣམས་ཀྱི་ལུས་ལ་<milestone unit="line" n="656.4"/>ཡང་། །སྐྱེས་པ་མང་ཞིང་སྲིད་པ་འདི་ལྟ་སྟེ། །ལྷ་དང་ལྷ་མིན་ཀླུ་དང་གནོད་སྤྱིན་མཁའ་འགྲོ་མ། །སྲིན་པོ་ཤ་ཟ་གཤིན་རྗེ་མཁའ་འགྲོ་མ། །དྲི་ཟ་མཁའ་ལྡིང་མིའམ་ཅི་མཁའ་འགྲོ་མ། །ལྷོ་འཕྱེ་དྲང་སྲོང་སྲོག་གི་<milestone unit="line" n="656.5"/>མཁའ་འགྲོ་མ། །བདུད་དང་དུར་ཁྲོད་མི་ཡི་མཁའ་འགྲོ་མ། །བྱོལ་སོང་ཡི་དྭགས་དམྱལ་བའི་མཁའ་འགྲོ་མ། །ལས་དང་རབ་ཏུ་དམྱལ་བ་ལ་སོགས་ཏེ། །མཁའ་འགྲོ་མ་རིགས་ཐམས་ཅད་གཅིག་ལ་གཅིག །ཡིད་དུ་<milestone unit="line" n="656.6"/>མི་འོང་ཁྲོ་ཞིང་ཞབྲུག་པ་ནི། །སྤྱི་མཐུན་སོ་སོའི་ལས་ཀྱི་དབང་ཉིད་ཀྱིས། །ཉིང་ཤ་ཉིང་ཁྲག་པགས་པ་སྲོག་ལ་སྤྱོད། །འཇིགས་སྐྲག་འདོད་པ་ལ་སོགས་ཐ་དད་པས། །ལ་ལ་འབྲོས་ལ་འདེག་ཅིང་འཚོལ་བ་<milestone unit="page" n="657"/><milestone unit="line" n="657.1"/>༄༅། །དང་། །གབ་གསོད་ཤ་ཟ་ཁྲག་འཐུང་འོ་དོད་འབོད། །མི་བཟོད་ངུ་བ་མགོ་ལུས་ཐང་ལ་རྡེབ། །རྩལ་དང་ལྡན་པ་རྒོད་ཅིང་ཐལ་མོ་རྡེབ། །མི་མཐུན་མགོ་བརྙན་ལུས་ནི་སྣ་ཚོགས་ཏེ། །མི་ལུས་བྱ་གཤོག་<milestone unit="line" n="657.2"/>མིག་གསུམ་སྡེར་མོ་ཅན། །མཆེ་བ་རྭ་ཅན་ལུས་གཅིག་མགོ་མང་དང་། །མཛེས་འོད་འབར་བ་མི་སྡུག་སྣ་ཚོགས་རྣམས། །སྡུག་བསྔལ་མང་པོའི་ཚོགས་ཀྱིས་གདུངས་པ་ལ ཐབས་ལས་སྤྲུལ་པའི་མཁའ་འགྲོ་<milestone unit="line" n="657.3"/>མ་ཆེན་གཅིག །གཞན་ལས་འཕགས་ཤིང་མཐུ་རྩལ་ཆེ་བ་ཡིས། །མི་བཟོད་སྡུག་བསྔལ་སྐད་ཅིག་བདེར་མཛད་པས། །སྣ་ཚོགས་མཁའ་འགྲོ་འདུས་ཏེ་ཕྱོགས་གཅིག་ནས། །སྤྱི་མཐུན་ལས་ཀྱི་མཁའ་འགྲོ་མ་ཉིད་<milestone unit="line" n="657.4"/>ལ། །ཞུ་བའི་ཚིག་ནི་འདི་སྐད་ཅེས་གསོལ་ཏོ། ཁ་དོག་དབྱིབས་ཀྱི་མཁའ་འགྲོ་མ། །བདག་ཅག་ལས་དང་རྒྱུ་འབྲས་ནི། །གང་ཡིན་རིགས་དང་རིགས་ཀྱི་གཙོ་མོ་གང་། །ཡུལ་དང་ལས་དང་ཟས་དང་སྐལ་བ་<milestone unit="line" n="657.5"/>གང་། །ཞེས་གསོལ་ཏོ། །ཡུམ་ཆེན་མོ་དེ་ཤིན་ཏུ་ཆགས་པས་གདུང་བའི་སེམས་གཡོས་པར་གྱུར་ཏེ། སེམས་རྩེ་གཅིག་ཏུ་སྦྱོར་བའི་གྲོགས་གཅིག་བསྒོམས་པའི་འབྲས་བུ་སྟག་གི་ལོའི་དཔྱིད་ཟླ་ར་བ་ལ། འཇིག་རྟེན་<milestone unit="line" n="657.6"/>ཡུམ་གཅིག་མིང་དགུའི་རྨི་ལམ་དུ། མི་ནག་ལུས་བོངས་རི་རབ་ཙམ། །དབུ་གསུམ་མཛེས་པའི་ཕྱག་དྲུག་གཤོག་པར་ལྡན། །འཇིགས་པའི་ང་རོས་ལག་པ་སར་བརྡབས་པས། །མཁའ་འགྲོའི་ཚོགས་རྣམས་བརྒྱལ་<milestone unit="page" n="658"/><milestone unit="line" n="658.1"/>ཞིང་སྙིང་ཁྲག་སྒྱུགས། །སངས་རྒྱས་མགོ་བཅད་འཇིགས་པའི་རྒྱན་མངའ་བས། །བདེ་བའི་ཆགས་པ་མངོན་གསུམ་སྤྱད་པ་རྨིས། །ལྷུམས་པ་དེར་གནས་དེ་ཕྱི་དེ་ལོ་དུས་སུ། །སྲིན་པོ་ལྕམ་དྲལ་གཉིས་སྐྱེས་པར་གྱུར་<milestone unit="line" n="658.2"/>ཏེ། དྲལ་པོ་རྨིལམ་དང་ནི་མཐུན་པར་སྐྱེས། །དེ་ནས་ར་ལ་ར་ལ་རུ་ལུ་རུ་ལུ་སྨྱོ་སྦྱོའི་སྒྲ་བྱུང་བས། མཁའ་འགྲོ་མ་ཐམས་ཅད་ཤིང་ལོ།་རླུད་གིས་བདས་པ་བཞིན་དུ་འདུས་ཏེ་དབང་ཕྱུག་ཆེན་པོ་ལྕམ་དྲལ་བདག་ཅག་<milestone unit="line" n="658.3"/>གི་གཙོ་བོ་གཙོ་མོ་མཛོད་ཅིག་ཅེས་གསོལ་བ་བཏབ་བོ། །དེ་ནས་མཁའ་འགྲོ་མའི་རིགས་ཐམས་ཅད་ཀྱིས། དགུང་དང་ནམ་པྱེད་ཐོ་རངས་སྔ་དྲོ་མྲ །ཉི་ཁྲི་ཆིག་སྟོང་རེས་མཆོད་པ་བྱེད་དོ། །བདུདཀྱི་རྒྱལ་པོ་<milestone unit="line" n="658.4"/>དེས། །ཏྲང་མ་སྒ་་རུ་སྒ་་། སརྦ་ཌའསྐི་ཨུ་ཀརྙ་ཡ་ཨུ་ཀསྟོ་ཡ། ནིརྨ་ཎ་ཨ་བྲ་མེ་ཡ། ཨ་ཛི་ཏེ་ན་ཀརྨ་ས་སྲ ས་བཱ་ཛ་ས་བཱ་ཛ། ཞེས་བརྗོད་པས། མཁའ་འགྲོ་མ་ཐམས་ཅད་སྲོག་རང་དབང་མེད་པར་འདུས་ཏེ། མཆོད་<milestone unit="line" n="658.5"/>ནས་སྲོག་གི་སྙིང་པོ་ཕུལ་བ། མ་རག་ཤ་ཁ་མུན་ཛ། ་ག་རསྒ་སྙིང་ཁ་རག་མ་བཛྲ་དུན་ཏིང་། རག་མོ་ཡག་མོ་མ་ར་ཎ་སྨྱོ། །ཌའསྐི་ནི་དེ་ཝ་ཨ་སུ་ར་ནཱ་ག་ཡག་ཤ་རག་ཤ བྲི་ཙ་ཤ དྷིཁྱི་རཛི་ག་རུ་ཌ་ཀིསྣོ་ར་མ་ཧོ་ར་ག་<milestone unit="line" n="658.6"/>ཨག་ནི་བ་རུ་ཎ། རུ་ཏྲ་བ་ཏི། གརྙསྟོ་ཏིརུ་ཀ་པྲེ་ཏ་ཀ་ན་རཀ་ཀརྨ་ན་ར་ཀ སརྦ་ཌའསྐི་བཱ་ཏ་ལ་བཱ་ལ་བ་སི། སརྦ་ཌའསྐི་ཨ་ནན་ཏ་རི་བ་ཙ་ར། སརྦ་ཌའསྐི་ནི་སྨྱོ་བྱུ་མ་ཏ་སྨྱོ་སྨྱོ་རུ་སྲ ཞེས་ཕུལ་བས། ཧེ་རུ་ཀ་ཆེ་བའི་ང་<milestone unit="page" n="659"/><milestone unit="line" n="659.1"/>༄༅། །རྒྱལ་སྐྱེས་ཏེ། འཇིག་རྟེན་དུ་ཧ་ཧ་ཧི་ཧི་ཞེས་བརྗོད་པས། སྣོད་བཅུད་ཐམས་ཅད་གཡོ་ཞིང་འཁྲུགས་ཏེ། འོག་མིན་གྱི་གནས་ན་དེ་བཞིན་གཤེགས་པ་ལོངས་སྤྱོད་རྫོགས་པའི་སྐུ་ཡང་ལྡེག་ལྡེག་འགུལ་<milestone unit="line" n="659.2"/>ལོ། །བདེ་གཤེགས་ཐུགས་ཁྲོས་བརྡས་མཚོན་བཀའ་བགྲོས་མཛད། །གདུལ་ཐབས་རྣམ་གཉིས་བཀའ་མཐུན་སྟངས་གཅོད་པས། །སྲིད་མའི་རྒྱལ་མོ་ཀྲོ་ཏི་ཤཱ་རྡིས་གཟིགས། །ཏྲང་མ་ཏྲང་རུ་་་ཨུ་གརྙ་ཡ་ཨུ་གདྷ་ཡ།<milestone unit="line" n="659.3"/>ཏ་ཐུ་ཡ་ཏ་ཐུ་ཡ། ར་ལ་ར་ལ་སྨྱོ་རུ་ལུ་རུ་ལུ་སྨྱོ། །སརྦ་ཌའསྙི་རུ་་། །ཀྲོ་ཏ་ཀྲོ་ཏི་རུ་ཏི། ས་མ་བན་ད༷་ཀུ་རུ་ཞེས་བརྗོད་པས། བདུད་དང་ཁྲོ་བོ་ཁྲོ་མོ་ཡབ་ཡུམ་གྱི་ཚོགས་ཐམས་ཅད་སིལ་གྱིས་ལྷགས་པ་ར་གྱུར་ཏོ། །ཡུམ་<milestone unit="line" n="659.4"/>ཆེན་མོ་དེའི་ཞལ་ནས་འཇིག་རྟེན་དབང་ཕྱུག་ཆེན་པོ། འོག་མིན་གྱི་གནས་ན་དཔལ་ཆེན་པོ་རྫུ་འཕྲུལ་ཆེན་པོ་ཡེ་ཤེས་ཀྱི་རྩལ་དང་ལྡན་པ་ཞིག་ཡོད། འཁོར་མཁའ་འགྲོ་མ་དང་ཁྲོ་བོ་ཐམས་ཅད་ཀྱིས་ཕྱོགས་<milestone unit="line" n="659.5"/>མཚམས་ཆོད་ཅིག་པར་བསྒོའོ། །འཇིག་རྟེན་དབང་ཕྱུག་རབ་ཏུ་བྲེད་པར་གྱུར། ཤིན་ཏུ་སྔངས་པས་རང་གི་གནས་སུ་ཕྱིན་ནས། ཀེང་རུས་ཐོད་མཁར་གསུམ་ཐོག་བརྩིགས་པའི་སྟེང་། །བྷརྙའི་གཞལ་ཡས་དུར་ཁྲོད་<milestone unit="line" n="659.6"/>འཇིགས་པས་བརྒྱན། །རྟ་བབས་མུ་ཁྱུད་ལྕགས་རི་མེ་འོབས་བྱས། །རྣག་ཁྲག་བཤང་གཅི་ཀླད་པ་དྲི་ཆེན་དང་། །བམ་རུལ་ཟག་པ་མནམ་ཞིང་དཀུ་བ་དང་། །མི་གཙང་རྣམ་པ་སྣ་ཚོགས་པས་བསྐོར་རོ། །ཕྱི་རིམ་<milestone unit="page" n="660"/><milestone unit="line" n="660.1"/>དུར་ཁྲོད་མ་བརྒྱད་བཀའ་ཉན་དང་། །རིམ་པས་འཇིགས་བྱེད་ཁྲོ་བོ་བཅུ་ཡིས་བསྐོར། །སྲིད་པའི་ཕུར་བུ་དཔག་ཆེན་མདའ་བཞིན་འཕེན། །དེ་ཡི་ཕྱི་རིམ་དབང་ཕྱུག་མ་ཡིས་བསྐོར། །གཞན་ཡང་རལ་པ་ཅན་གྱི་<milestone unit="line" n="660.2"/>ཚོགས་རྣམས་དང་། །མཆེ་བ་གཤོག་པ་ནུ་མ་སྡེར་མོ་ཅན། །མགོ་བརྙན་མ་ཚོགས་སྣ་ཚོགས་པས་བསྐོར་རོ། །དཔལ་ཆེན་པོ་དང་ནོར་གྱིས་དོགས་པས་ནི། །བརྡའ་ནི་རྣམ་དྲུག་བྱེད་ཅིང་འབོད་པ་སྟེ། །སྤྱུགས་ལ་<milestone unit="line" n="660.3"/>གཡབ་མོ་ཐལ་མོ་སེ་གོལ་དང་། །རྐུན་པོ་གླུ་སྟེ་སོ་སོས་གོ་བར་བྱས། །འཇའ་དང་འབྲུག་གློག་སྟོང་གི་སྒྲ་འབྱིན་ཞིང་། །འབྲུ་དང་རིན་ཆེན་སྣ་ཚོགས་སྨན་དང་ཆུ། །འགྲོ་དྲུག་མཁའ་འགྲོ་ཤ་རུས་ཟ་བ་རྣམས། ཁ་ནས་<milestone unit="line" n="660.4"/>ནད་ཀྱི་རྣམ་པ་སྣ་ཚོགས་སྒྱུགས། །ཀུན་ནས་བསྐོར་ཏེ་བཙན་པར་བྱས་པ་ཡིས། །བདུད་ཀྱི་སེམས་དེ་རབ་ཏུ་དེར་གནས་པས། །མ་ཏྲང་རུ་ཏྲས་དཔལ་ལ་སྐུར་པ་བཏབ། །དཔལ་ཆེན་བྱ་བ་མེད་པར་ངེས་པ་<milestone unit="line" n="660.5"/>ལས། །སྲིད་པའི་རྒྱལ་མོས་བཙེས་པ་འདྲ་ཟེར་རོ། །འོག་མིན་གནས་ནས་དཔལ་གྱིས་དགོངས་པ་མཛད། །ཅི་ཕྱིར་ཉོན་མོངས་དེ་དང་སེམས་ཅན་རྣམས། །ཐུགས་རྗེའི་ཞིང་དུ་གྱུར་པས་སྒྲོལ་དུ་གཤེགས། །མཐོང་<milestone unit="line" n="660.6"/>བའི་ལོགས་སུ་ལྷ་ཡི་གཞལ་ཡས་སྤྲུལ། །སྲིན་པོའི་རྣམ་ཤེས་མཛེས་ཤིང་འཛིན་པར་བྱས། །སྲིན་པོ་ཆགས་སྐྱས་འཁོར་ལ་གདམས་ངག་བྱས། །དཔལ་གྱི་སྲིན་པོའི་ལུས་ཀྱིས་གནས་སུ་ཕྱིན། །སྣ་ཚོགས་གཟུགས་སུ་<milestone unit="page" n="661"/><milestone unit="line" n="661.1"/>༄༅། །འདུག་པའི་འཁོར་རྣམས་ནི། །རྭ་གཟེངས་མིག་བགྲད་མཆེ་གཙིགས་སྡེར་མོ་གདེངས། །འཇིགས་པའི་སྐད་ཀྱིས་ཅོ་ལོང་ཆེན་པོ་འབྱིན། ཁ་ནས་ཁྲག་དང་ནད་སྒྱུགས་འདི་སྐད་ཟེར། །གཙོ་བོ་རྗེ་བོ་<milestone unit="line" n="661.2"/>ལགས་སམ་གསང་བརྡའ་སྟོན། །དཔལ་གྱིས་སོ་སོའི་བརྡའ་རྣམས་ངེས་བསྟན་པས། །དངོས་ཉིད་ཡིན་པར་མཐོང་སྟེ་མཆོད་པ་ཕུལ། །གཞལ་ཡས་ནང་དུ་བྱོན་ཏེ་ཁ་ཊ༷་གདེངས། །སྲིན་མོ་ཀྲོ་ཏི་ཤཱ་རྡི་ཅིར་གྱིས་<milestone unit="line" n="661.3"/>བཟུང་། །བསྒྲལ་བར་བྱས་ནས་རང་རྟགས་སྙིང་པོ་ཕུལ། །བཀའ་ལ་བཏགས་ཏེ་ཁ་ཊ༷་སྐྲུ་གྲི་བྱིན། །མ་མོའི་གཙོ་མོ་སྦྱོར་བའི་ཡུམ་དུ་བྱས། །དཔལ་གྱི་སྐུ་གསུང་ཐུགས་ཀྱི་གནས་ཡུལ་ལས། །སྤྲུལ་པ་ཀོ་རྡི་སེང་ཧ་ཁྲོ་<milestone unit="line" n="661.4"/>མོ་དྲག་པོའི་ཚོགས། །དུར་ཁྲོད་ཕོ་ཉ་ཕྱོགས་སྐྱོང་ལ་སོགས་ཀུན། །རང་རང་འདྲ་བའི་སྤྲུལ་པ་མང་པོས་བཏུལ། །ཀུན་གྱིས་མགྲིན་གཅིག་དཔལ་ལ་འདི་སྐད་ཞུས། །བདུད་ཀྱི་བདུད་རྗེ་ཐུགས་རྗེའི་བདག་པོ་<milestone unit="line" n="661.5"/>ཁྱོད། །བདག་ཅག་འཁོར་དང་བཅས་པ་འབངས་སུ་མཆི། །ཞེས་སྲོག་གི་སྙིང་པོ་ཕུལ་ནས། ཐ་ཚིག་བླངས་ཏེ་དཀྱིལ་འཁོར་བྲན་ལ་གནས་པར་བྱས་སོ། །དེ་ཡི་འཁོར་རྣམས་སྔར་འདུས་གཞལ་ཡས་མེད། །སྲིན་པོ་<milestone unit="line" n="661.6"/>གཞལ་ཡས་མེད་པས་སྡངས་པར་གྱུར། །སངས་རྒྱས་ཆོ་འཕྲུལ་ཡིན་པར་རབ་ཏུ་ཤེས། །རང་གི་གནས་སུ་རྒྱུག་པས་དཔལ་དང་འཕྲད། །མཐོང་ཐོས་འཇིགས་པ་ཆེན་པོ་རབ་ཏུ་སྐྱེས། །དཔལ་གྱི་ཚམ་རྔམས་བརྟུལ་<milestone unit="page" n="662"/><milestone unit="line" n="662.1"/>ཞུགས་སྤྱོད་པ་མཛད། །ཛ༷༷ཧུ༷་བ༷་ཧོ༷༷འི་ཕྱག་རྒྱ་བཞི་ཡིས་བཟུང་། །སྒྲོལ་སྔགས་ཁ་ཊ༷་སྲིན་པོའི་སྙིང་གར་བརྒྱབ། །མགོ་བོ་ལྷོ་ནུབ་རྐང་པ་བྱང་ཤར་བསྟན། ཁྲ་རུས་ཁྲག་ལ་རོལ་པ་ཆེན་པོར་མཛད། །མ་མོ་མཁའ་<milestone unit="line" n="662.2"/>འགྲོའི་ཚོགས་ཀྱང་རོལ་དུ་བཅུག །དབང་པོ་རྣམ་ལྔ་ཡེ་ཤེས་ཁྲག་འཐུང་རྫས། ཁོག་པར་ཞུགས་ནས་རྒྱལ་བའི་དཀྱིལ་འཁོར་བསྐྱེད། །དུར་ཁྲོད་གཞལ་ཡས་འབར་བར་བྱིན་གྱིས་བརླབས། །བདུད་སྡེ་ལྡང་བ་མད་<milestone unit="line" n="662.3"/>པར་བྱ་བའི་ཕྱིར། །གནས་ཆེན་བརྒྱད་དུ་མཆོད་རྟེན་རེ་རེ་བརྩིག །དུར་ཁྲོད་མ་བརྒྱད་བཀའ་ཉན་བཅས་པས་བསྲུང་། །རིགས་ལྔ་ཡེ་ཤེས་ཆོས་དང་རང་བཞིན་ལས་ལས་སྐྱེས། །རྡོ་རྗེ་མཁའ་འགྲོ་ཤུགས་ཀྱི་མཁའ་<milestone unit="line" n="662.4"/>འགྲོ་ཡང་། །ཆགས་པའི་མཁའ་འགྲོ་ལས་ཀྱི་མཁའ་འགྲོ་མ། །རེ་རེ་ལའང་བཞི་བཞི་བཅུ་དྲུག་ཡེ་ཤེས་མངའ། །དུར་ཁྲོད་ཀོ་རྡི་སེང་ཧ་བཅུ་དྲུག་གྲུབ་པའི་རིགས། །ཨ་ཕྱི་ཤམ་ཤམ་མན་ཆད་སྨན་མོའི་རིགས། །ངེས་<milestone unit="line" n="662.5"/>པའི་ཚིག་ནི་རྒྱུ་ལས་མ་བྱུང་རང་བཞིན་ལྷུན་གྱིས་གྲུབ། །ཐུགས་རྗེ་ཉི་མ་ལྟ་བུར་ཡོངས་ལ་ཁྱབ། །དོན་དམ་སྐྱེ་མེད་འཁོར་བའི་བདུད་ལས་རྒྱལ། །རང་བཞིན་མཁའ་འགྲོ་ཡེ་ཤེས་མ་རུ་བསྟན། །སྲིད་པ་ཉོན་མོངས་<milestone unit="line" n="662.6"/>རྒྱུ་མཐུན་སྲིན་པོའི་འཁོར། །ཆགས་པའི་དབང་གིས་སྡུག་བསྔལ་སྣ་ཚོགས་སྤྱད། །སྔོན་སྤྱད་ཉོན་མོངས་ཟད་པསདཔལཆེནགཞལཡངམཐོང་། །དགོས་དོན་ཅི་འདོད་སྒྲུབས་པས་གྲུབ་པ་མོ། །དམན་པའི་སེམས་<milestone unit="page" n="663"/><milestone unit="line" n="663.1"/>༄༅། །ཀྱས་ཆས་ཉད་དན་ ་རྟག །ཉན་མངས་སྟུག་པས་བདེ་གཤེགས་ཞལ་མ་ཐོང་། །བདག་ཏུ་རྟོག་པས་འཁོར་བ་དུག་གསུམ་རྒྱས། །རང་བཞིན་མཐུ་བལྟས་སྲིད་པའི་སྨན་མོར་གྲགས། །ལས་ཀྱི་མཁའ་<milestone unit="line" n="663.2"/>འགྲོ་མ་ཆེན་མོའི་རྒྱུད་ལས། སྐྱེ་རྒྱུད་གྱི་གླེང་གཞི་རིགས་དང་ངེས་ཚིག་བསྟན་པ་ཞེས་བྱ་བ་སྟེ་ལེའུ་དང་པོའོ།། །།དེ་ནས་ལྷའི་དབང་པོ་བརྒྱ་བྱིན་གྱིས། བཅོམ་ལྡན་འདས་དཔལ་ཕྱག་ན་རྡོ་རྗེ་ལ་མཆོད་པ་རྒྱ་<milestone unit="line" n="663.3"/>ཆེན་པོ་མཆོད་ནས། འདི་སྐད་ཅེས་གསོལ་ཏོ། །མཐུ་ཆེན་རྫུ་འཕྲུལ་འགྲོ་སྐྱབས་ཐུགས་རྗེ་ཅན། །འཇིག་རྟེན་དབང་ཆེན་མཁའ་འགྲོ་འདི་དག་རྣམས། །སྒྲུབ་ཐབས་གནས་དང་དམ་རྫས་བཀོལ་ཐབས་རྣམས། །འགྲོ་<milestone unit="line" n="663.4"/>རྣམས་གཉིས་པོ་དོན་ཕྱིར་བདག་གིས་ཞུ། །ཀུན་མཁྱེན་རིག་པའི་རྩལ་ཆེན་ཁྱོད་ཀྱིས་གསུང་། །ཞེ་གསོལ་པས། བཀའ་སྩལ་པ། ལྷའི་དབང་པོ་འདི་ལྟ་སྟེ། གཙོ་མོ་བསྒྲུབ་པའི་རིམ་པ་བསྡུས་པའི་དོན། །གཞན་<milestone unit="line" n="663.5"/>གསལ་མེད་པས་བདག་གིས་འདིར་བཤད་བྱ། །སྐྱེ་མེད་ཆོས་རྣམས་ནམ་མཁའ་ལྟ་བུ་ལས། །དབང་ཆེན་འབྱུང་བ་ཡུམ་གྱི་ངོ་བོར་བརྩེགས། །ཀེང་རུས་རི་རབ་བྷན་དྷའི་གཞལ་ཡས་ཁང་། །ནང་དུ་ཙཀྲ་རྩིབས་བཞི་<milestone unit="line" n="663.6"/>རོ་ཡི་སྟེང་། །མན་ངག་རིམ་པས་མཁའ་འགྲོ་ལྔ་རུ་བསྐྱེད། ཁ་དོག་དབྱིབས་ནི་རིགས་དང་མཐུན་པ་ལས། །ཞལ་གཅིག་ཕྱག་གཉིས་སྤྱན་གསུམ་དུར་ཁྲོད་རྒྱན། །དབུས་ཤར་ལྷོ་ཕྱོགས་ཕྱག་གཡས་ཀ་བཱ་ལ། །ནུབ་<milestone unit="page" n="664"/><milestone unit="line" n="664.1"/>བྱང་གཉིས་གཡས་ཙིསྟ་ཐོད་པ་བསྣམས། །གཡང་གཞི་སྐྲུལ་ཞགས་དགྲ་སྟུ་ཞགས་པ་ཐོད། །གཡོན་པའི་ཕྱག་ནི་ལྔ་སྟེ་ཐེགས་པར་བསམ། །རྩེ་གཅིག་དབང་པོ་གང་དང་གང་སྤྱོད་ཡུལ། །བསྒོམ་ན་དེ་དང་དེ་ཡི་རང་<milestone unit="line" n="664.2"/>བཞིན་འགྲོ། །མཉམ་པར་མ་བཞག་རྣལ་འབྱོར་པས་མི་བྱ། །ཆོས་ཅན་མེད་ཕྱིར་ཆོས་ཉིད་ཡོད་མ་ཡིན། །བྲག་ཆའི་སྒྲ་དང་མཚུངས་པའི་ཆོས་འདི་བསྟན། །བསམ་པ་པོ་མེད་བསམ་པའི་ཆོས་ཀྱང་མེད། །སྔགས་དང་<milestone unit="line" n="664.3"/>ལྷ་མེད་སྤྲོས་མེད་རང་བཞིན་ལས། །འཁྲུལ་རྟོག་སྤྲོས་པའི་རང་བཞིན་ཅི་ཡང་སྣང་། །སྟོན་པའི་ཞལ་ནས་གསུངས་པའི་ལུང་གསུམ་ལས། །གནས་དང་རྒྱུ་རྩིས་དུས་ཚོད་གཙུག་ལག་རྒྱུད། །མཐུ་འཕྲོག་ལས་བཅོལ་<milestone unit="line" n="664.4"/>དངོས་གྲུབ་མངོན་བཀོལ་རྒྱུད། །སྒྲུབ་རྫས་གསང་ཚིག་ཐུགས་ཀྱི་སྒྲོམ་བུའི་རྒྱུད། །དེ་གསུམ་འདུས་པའི་དོན་ནི་འདི་ལྟ་སྟེ། །རིགས་དང་གྲངས་དང་དོན་ཀྱི་ངོ་བོ་སྟེ། །ལས་ཡུལ་རྒྱུ་སྲང་འདུན་པ་གར་རྒྱུའི་<milestone unit="line" n="664.5"/>ཕྱོགས། །དམ་རྫས་སྔགས་ལས་དུས་ཚོད་མྱུར་འགྲུབ་ཐབས། །རྫུ་འཕྲུལ་སྒྲིབ་ཤིང་འཁྲུགས་ཉམས་ཆད་ལ་སོགས། །དོན་སྔགས་ལན་ཅིག་ཕྱིར་ནི་རྩིས་རྒྱུད་ཡིན། །ཞེས་བཀའ་སྩལ་པ་དང་། ལྷའི་དབང་པོས་ཡང་<milestone unit="line" n="664.6"/>འདི་སྐད་ཅེས་གསོལ་ཏོ། །ཀུན་མཁྱེན་དོན་རྣམས་འབྱེད་པ་ཤེས་རབ་བདག །འགྲོ་དྲུག་བདག་ཅག་རྨོངས་པའི་དོན་སླད་དུ། །བསྡུས་དོན་རེ་རེ་ནས་ནི་བཤད་པར་ཞུ། །ཞེས་གསོལ་པ་དང་། བཅོམ་ལྡན་འདས་<milestone unit="page" n="665"/><milestone unit="line" n="665.1"/>༄༅། །ཀྱིས་བཀའ་སྩལ་པ། བསྡུས་དོན་རེ་རེ་ལ་ཡང་གཉིས་གཉིས་ཏེ། །བཀའ་དང་རང་བཞིན་གཉིས་སུ་ཤེས་པར་བྱ། །ཡེ་ཤེས་ཆོས་ལས་སྐྱེ་བའི་མཁའ་འགྲོ་མ། །རྡོ་རྗེ་མཁའ་འགྲོ་ཤུགས་ཀྱི་མཁའ་འགྲོ་<milestone unit="line" n="665.2"/>མ། །ཆགས་པའི་མཁའ་འགྲོ་ལས་ཀྱི་མཁའ་འགྲོ་མ། །རང་བཞིན་རིགས་ལས་ཐ་དད་གཅིག་གནས་པ། །སྤྱིར་ནི་མཁའ་འགྲོ་ཤུགས་འགྲོ་ལས་ཀྱི་འགྲོ། །དེ་གསུམ་དག་ཏུ་ཐམས་ཅད་འདུས་པ་ཡིན། །དེ་ལས་ལས་<milestone unit="line" n="665.3"/>ཀྱི་མཁའ་འགྲོ་བཞི་ཡོད་དེ། །གྲལ་རྒྱུག་དགོན་པ་གནས་འཁྱར་ཆད་པས་ཕོག །གྲལ་རྒྱུག་བཅུ་དྲུག་དགོན་པ་དུར་ཁྲོད་གནས། །གནས་འཁྱར་ཆད་པས་ཕོག་པ་འདི་འདྲ་སྟེ། །གནས་འཁྱར་འགྲོ་བ་རིགས་དྲུག་ཡོད་<milestone unit="line" n="665.4"/>པ་ལས། །མི་དང་བྱོལ་སོང་གཉིས་ལ་བརྟག་པ་ནི། །སྐྲ་དང་དཔྲལ་བ་མིག་གཉིས་དང་། །སེན་མོ་ལུས་ཀྱི་དྲི་མ་མོ་མཚན་རྟགས། །རྨེན་སྒྲུབ་འཁྱིལ་པ་ཁ་བྲག་ཆེ། །མགོ་མཇུག་ལོག་དང་ལྕགས་ཀྱུ་བཤུལ་བ་<milestone unit="line" n="665.5"/>རྣམས། །འདི་དག་མི་ལ་ཡོད་དེ་ནུས་མཐུ་ཆེ། །མཁའ་ལྡིང་འཁོར་བ་བྱ་ཡི་མཁའ་འགྲོ་མ། །སྨྲ་ཉན་ཁ་དོག་སྟོན་པ་ཁྱི་ཡི་མཁའ་འགྲོ་མ། །མཐོང་མང་སྒྲ་སྙན་འབྱིན་པ་སྤྲུལ་པའི་མཁའ་འགྲོ་མ། །བྱིང་རྨུགས་མི་<milestone unit="line" n="665.6"/>དགའ་འཕྱོ་ཞིང་འགྲོ་སྙིང་འདོད། །འདི་དག་ཉམས་ལེན་བར་ཆོད་མཁའ་འགྲོ་མ། །ཆད་པས་ཕོག་པའི་མཚན་ཉིད་འདི་ལྟ་སྟེ། །སྤྱང་གདོང་མིག་རྩ་དམར་ལ་མཆི་རིས་ཡོད། །སྐད་ཆུང་ཅོ་ལོང་གཞན་རྣམས་སྔངས་<milestone unit="page" n="666"/><milestone unit="line" n="666.1"/>པར་ནུས། །དྲེད་འདྲ་ལུས་པོ་ཁམ་ནག་ཡན་ལག་རིང་། །སྤྲེའུ་གཟུགས་ཁ་དམར་ལྕེ་རིང་བྱ་བྱེད་མང་། །སྟག་འདྲ་ངོ་དམར་ཤ་ཁྲག་དམར་ལ་དགའ། །གཟུགས་ཆུང་ཕ་ཝང་མཚན་ངན་མིག་རྩ་དམར། །སེན་མོ་ཁུ་<milestone unit="line" n="666.2"/>འདྲ་སོར་མོ་རིང་ལ་ཕྲ། །ཆད་སྐོད་རྡུ་དུ་ཡང་ཚུལ་མཐུན་འཇུག་སྤྱོད་པ་བྱེད། །དུས་མ་ཡིན་པས་སྤེལ་ཞིང་བདེ་བ་ཡོད། །ངོ་བོ་ཕྲོག་གིས་བསྡུས་པའི་སེམས་ཅན་རྣམས། །ལུས་བོར་ཤེས་པ་ནམ་མཁར་ལས་ཀྱིས་<milestone unit="line" n="666.3"/>འགྲོ། །ལས་ནི་ཕྱི་ནང་གཉིས་སུ་ཤེས་པར་བྱ། །བྱི་ལི་ལས་ལ་གཡེལ་བ་བཞི་ཡོད་དེ། །སྲིད་པ་ཆགས་འཇིག་བསྐལ་པ་དང་པོའི་ལས། །ནམ་ཟླ་དུས་བཞི་འབྱུང་བ་བཞི་ཡི་ལས། །དགུན་འཁྱགས་དཔྱིད་འཇུ་དབྱར་<milestone unit="line" n="666.4"/>སྐྱེ་སྟོན་སྨིན་ནོ། །འབྱུང་བ་ཆེན་པོ་བཞི་ཡི་ལས་རྣམས་ལ། །སྲ་བྱེད་ས་སྟེ་རླན་བྱེད་ཆུ། །ཚ་བྱེད་མེ་ལ་གཡོ་བྱེད་རླུ་་། །ནང་གི་ལས་ལ་དབྱེ་བ་གཉིས་ཡོད་དེ། །སྐྱེ་བར་བྱེད་དང་འཆི་བར་བྱེད། །སྐྱེར་མི་སྟེར་དང་<milestone unit="line" n="666.5"/>མོད་ལ་སྐྱེ། །མོད་ལ་འཆི་དང་མཆིར་མི་སྟེར། །ས་གཡོས་འགུལ་དང་ས་རྡོལ་ཐོག་སེར་དང་། །སྐར་མདའ་ཀོ་རྡུང་ལ་སོགས་རང་བཞིན་ལས། །ཡུལ་ནི་རྡོ་རྗེ་མཁའ་འགྲོ་ཤ་སར་གནས། ཁུགས་ཀྱི་མཁའ་འགྲོ་ཁྲག་<milestone unit="line" n="666.6"/>དང་ཆུ་ལ་གནས། །ཆགས་པའི་མཁའ་འགྲོ་དྲོད་དང་མེ་ལ་གནས། །ལས་ཀྱི་མཁའ་འགྲོ་དབུགས་དང་རླུད་ལ་གནས། །ཡུམ ཆེན བརྒྱད ན་འབུམ་སྡེ་རེ་རེ་གནས། །ཕོ་ཉ་ནག་མོ་བྱང་ཤར་མཚམས་ན་<milestone unit="page" n="667"/><milestone unit="line" n="667.1"/>༄༅། །གནས། །འཛམ་བུ་གླིང་ན་ཉི་ཁྲི་ཆིག་སྟོང་གནས། །རི་ནག་ཕོག་ཆད་མཚེའུ་བདུན་ན་ཡོད། །བདུད་ཀྱི་རིགས་རྣམས་དེ་ལྟ་བུ་ལ་གནས། །རི་མདོག་དམར་པོ་ཤ་ཤོ་བཞིན་མི་སྡུག །སྲིན་པོའི་རིགས་ཀྱི་<milestone unit="line" n="667.2"/>མཁའ་འགྲོ་གནས་པའི་ས། །ས་གཞི་ཚ་སྒོར་དམྱལ་བའི་ཆུ་ཁོལ་བ། །ལས་ཀྱི་གཤིན་རྗེ་ལ་སོགས་གནས་པའི་ས། །ཆུ་སྲིན་ཁ་འདྲ་ཤིང་གཅིག་ཆུ་སྣ་འཐབ། །དེར་ནི་གནོད་སྤྱིན་དྲག་པོ་གནས་པའི་ས། ཁེང་<milestone unit="line" n="667.3"/>རིགས་ཆུ་མིག་མང་པོ་ཡོད་པ་ནི། །ཀླུ་རིགས་མང་པོ་དེ་ལ་གནས་པའི་ས། །རི་རྩེ་ཐང་དམར་ཤིང་རིགས་འགའ་སྐྱེས་པ། །གདུག་པ་ཀླུ་རིགས་གདོལ་པ་གནས་པའི་ས། །དེའུ་མཁར་རྙིང་རྒྱལ་པོ་གནས་པའི་ས རི་<milestone unit="line" n="667.4"/>བྲག་ས་ནི་མི་འདྲ་མཚན་མ་ཅན། །བཙན་བཙུན་དམུ་བདུད་སྐྱ་རེངས་གནས་པའི་ས། །དབེན་ས་རེའུ་རུལ་དགོན་ཤུལ་དང་། །ས་ཕུག་རི་ཕུག་རྙིང་པ་དང་། །ལམ་མདོ་ཆུ་གླིང་ཚུགས་པ་དང་། །གྲོག་པོ་གཏིང་ཟབ་<milestone unit="line" n="667.5"/>དུར་ཁྲོད་དག །སྨན་མོ་ནག་མོ་གནས་པའི་སའོ། །རྡོ་རྗེ་མཁའ་འགྲོ་མ་ཡི་རྒྱུ་སྲང་ས། ཁུགས་ཀྱི་མཁའ་འགྲོ་མ་ཡི་རྒྱུ་སྲང་ཆུ། །ཆགས་པའི་མཁའ་འགྲོ་མ་ཡི་རྒྱུ་སྲང་མེ། །ལས་ཀྱི་མཁའ་འགྲོ་མ་ཡི་རྒྱུ་སྲང་<milestone unit="line" n="667.6"/>རླུད་། །དགུན་ཟླ་གསུམ་ལ་རྡོ་རྗེ་མཁའ་འགྲོ་རྒྱུ། །དཔྱིད་ཟླ་གསུམ་ལ་ཤུགས་ཀྱི་མཁའ་འགྲོ་རྒྱུ། །དབྱར་ཟླ་གསུམ་ལ་ཆགས་པའི་མཁའ་འགྲོ་རྒྱུ། །སྟོན་ཟླ་གསུམ་ལ་ལས་ཀྱི་མཁའ་འགྲོ་རྒྱུ། །རེ་རེ་ལ་ཡང་རྒྱུ་རྩིས་<milestone unit="page" n="668"/><milestone unit="line" n="668.1"/>བཞི་བཞི་སྟེ། །གཅིག་ནས་བདུན་དུ་རྡོ་རྗེ་མཁའ་འགྲོ་རྒྱུ། །དགུ་ནས་བཅུ་བཞི་ཤུགས་ཀྱི་མཁའ་འགྲོ་རྒྱུ། །བཅུ་དྲུག་ཉི་ཤུ་གཉིས་སུ་ཆགས་པའི་མཁའ་འགྲོ་རྒྱུ། །ཉེར་གསུམ་དགུ་ལ་ཐུབ་པ་ལས་ཀྱི་མཁའ་འགྲོ་<milestone unit="line" n="668.2"/>རྒྱུ། །དེ་བཞིན་ཀུན་ལ་སོ་སོར་སྦྱར་བར་བྱ། །སྲོད་དང་སྔ་དྲོ་རྡོ་རྗེ་མཁའ་འགྲོ་རྒྱུ། །དྲོས་ཆེན་དྲོས་ཡོལ་ཤུགས་ཀྱི་མཁའ་འགྲོ་རྒྱུ། །ཉིན་མཚན་ཕྱེད་ཡོལ་ཆགས་པའི་མཁའ་འགྲོ་རྒྱུ། །དགོངས་དང་ཐོ་རངས་ལས་ཀྱི་<milestone unit="line" n="668.3"/>མཁའ་འགྲོ་རྒྱུ། །ཉ་སྟོང་བརྒྱད་ལ་ཀུན་ཀ་ཁྲུགས་རེ་རྒྱུ། །ཏིང་འཛིན་དྲོད་ཉུལ་ཉི་ཤུ་དགུ་ལ་རྒྱུ། །དེ་ཉིད་རྣལ་འབྱོར་ཡུམ་ནི་མཚན་མོ་རྒྱུ། །ཚོགས་ཀྱི་ཕུད་ཉུལ་ཉིན་མོ་རྒྱུ། །དགོན་པའི་མཁའ་འགྲོ་ཀུན་ཏུ་རྒྱུ། །ནམ་<milestone unit="line" n="668.4"/>ལངས་ཉི་ནུབ་ཉི་མ་རྒྱུ། །རྩེ་སྲོད་བདུན་སྲོས་ཟླ་བ་རྒྱུ། །སྔོ་དྲོ་སྲོད་ལ་དམག་དཔོན་རྒྱུ། །ཉིང་དགུང་ནམ་དགུང་ལྷག་པ་རྒྱུ། །གུང་གཉིས་ཡོལ་བ་ཕུར་བུ་རྒྱུ། །སྣུར་དང་ནམ་ཆུང་པ་སངས་རྒྱུ། །ནུབ་ཀ་ཐོ་རངས་སྤེན་<milestone unit="line" n="668.5"/>པ་རྒྱུ། ཁྱབ་འཇུག་རྒྱུ་བ་འདི་ལྟ་སྟེ། །ལོ་འཇུག་ཟླ་འཇུག་ཡང་འཇུག་ཟུང་འཇུག་བཞི། །གླང་ལུག་འབྲུག་ཁྱི་བཞི་ཡི་དབྱར་དགུན་འབྲིང་། །བཅོ་བརྒྱད་ཉི་ཤུ་དགུ་ལ་ནམ་ཕྱེད་རྒྱུ། །བྱི་ཕག་གཉིས་ཀྱི་དཔྱིད་དབྱར་<milestone unit="line" n="668.6"/>འབྲིང་པོ་ལ། །བཅུ་བཞི་ཉི་ཤུ་དྲུག་གི་ཉི་རྩེ་ལ། །རྟ་སྦྲུལ་གཉིས་ཀྱི་སྟོན་དཔྱིད་ར་བ་ཡི། །ཡར་ངོ་བཅུ་གསུམ་ཉི་མ་སྨྱུར་ན་རྒྱུ། །བྱ་སྤྲེལ་གཉིས་ཀྱི་དགུན་དཔྱིད་ར་བ་ལ། །མར་ངོ་ཉི་ཤུ་དགུ་ཡི་ཉིན་ཕྱེད་ན། །སྟག་<milestone unit="page" n="669"/><milestone unit="line" n="669.1"/>༄༅། །ཡོས་གཉིས་ཀྱི་དབྱར་དགུན་ཐ་ཆུང་ལ། །མར་ངོ་བཅོ་བརྒྱད་ཉི་མ་ཕྱེད་ན་རྒྱུ། །བཅུ་གཉིས་རེ་རེའི་ངོས་ལ་བརྒྱད་རྒྱུ་སྟེ། །བཞི་བརྒྱད་བཅུ་གཅིག་བཅོ་ལྔ་བཅོ་བརྒྱད་དང་། །ཉི་ཤུ་གཉིས་ཏེ་ལྔ་དང་<milestone unit="line" n="669.2"/>དགུ་རྣམས་ཀྱི། །སྲོད་དང་ཉི་དྲོས་ནམ་འཇིང་ཉིན་ཕྱེད་དང་། །ནམ་ཕྱེད་ཉིན་ཕྱེད་ཐོ་རངས་ཉི་མ་མྱུར། །རིམ་གྱི་ནུབ་ནས་ཤར་རྒྱུ་ལྷོ་ནས་བྱང་། །སྐོར་ཐབས་དེ་བཞིན་ཕྱོགས་མཚམས་ཁྱབ་པར་རྒྱུ། །དཔྱིད་ར་<milestone unit="line" n="669.3"/>དབྱར་འབྲིང་སྟོན་ཟླ་ཐ་ཆུང་གི །ཚེས་གཅིག་བཅོ་བརྒྱད་བཅུ་བདུན་གསུམ་ལ་རྒྱུ། །དབྱར་ར་སྟོན་འབྲིང་དགུན་ཟླ་ཐ་ཆུང་གི །ཚེས་ལྔ་བཅུ་བདུན་ཉི་ཤུ་གསུམ་ལ་རྒྱུ། །དགོངས་དང་ཐོ་རངས་བྱ་ཟེར་ཙམ་ན་<milestone unit="line" n="669.4"/>རྒྱུ། །ནམ་གུང་ཉིན་གུང་གཉིས་ཀྱི་ཡོལ་ནས་རྒྱུ། །ནམ་གྱི་སྲོད་དང་ཉི་མ་དྲོས་ནས་རྒྱུ། །ཉི་མ་རྩེ་ཤར་མུན་ཕྲོས་ཙམ་ནས་རྒྱུ། །གྲིབ་ཆུང་སྲོད་ཀྱི་བར་དུ་ཐམས་ཅད་རྒྱུ། །སྐྱ་རེངས་ཤར་ནས་ཐུན་གྱི་ཀླུ་རིགས་<milestone unit="line" n="669.5"/>རྒྱུ། །ལས་ཀྱི་མཁའ་འགྲོ་ནམ་ལངས་ཡོས་བུ་རྒྱུ། །རྩེ་ཤར་འབྲུག་རྒྱུ་ཤ་ར་ད་སབ་སྦྲུལ། །དྲོས་ན་རྟ་རྒྱུ་ཕྱེད་ན་ལུག །མྱུར་ན་སྤྲེའུ་དགོང་མོ་བྱ། །སྲོད་ལ་ཁྱི་རྒྱུ་འཇིང་ལ་ཕག །གུང་ལ་བྱི་བ་ནམ་ཆུང་གླང་། །ཐོ་རངས་<milestone unit="line" n="669.6"/>གཤེདཔོསྟགགི་དུས། །མཁའ་འགྲོ་རྣམས་ཀྱི་འདུན་ས་ནི། །དུར་ཁྲོད་བརྒྱད་དང་སྟོན་པའི་ཞབས་ཀྱིས་བཅགས། །བྱ་རྒོད་རི་དང་གྲུབ་པ་ཐོབ་པའི་ས། །དུར་ཁྲོད་ལ་སོགས་མཁའ་འགྲོ་འདུན་ས་ནི། །དབྱར་<milestone unit="page" n="670"/><milestone unit="line" n="670.1"/>གསུམ་གངས་དཀར་རྩེ་ལ་འདུ། །སྟོན་གསུམ་སྤང་སྣར་གོང་དུ་འདུ། །དགུན་གསུམ་དགོན་དམར་ཐང་ལ་འདུ། །དཔྱིད་གསུམ་ཆུ་ཆུ་བོའི་གཞུང་ཡང་འདུས་སླེ་ལ་འདུ། །ཐ་ཆུང་བཞི་ལ་འདུན་ཐག་གཅོད། །དབྱར་<milestone unit="line" n="670.2"/>ཟླ་ཐ་ཆུང་སྟངས་ཁ་ཀླུ་ཡིས་གཅོད། །སྟོན་ཟླ་ཐ་ཆུང་སྟངས་ཁ་ས་བདག་གཅོད། །དགུན་ཟླ་ཐ་ཆུང་སྟངས་ཁ་མ་མོས་གཅོད། །སྟོན་ཟླ་ཐ་ཆུང་སྟངས་ཁ་བཙན་ལ་འདོར། །མཁའ་འགྲོའི་རིགས་ཀྱི་རྒྱུ་ཕྱོགས་ནི། །རྡོ་<milestone unit="line" n="670.3"/>རྗེ་མཁའ་འགྲོ་ཤར་ནས་ནུབ་ཏུ་རྒྱུ། ཁུགས་ཀྱི་མཁའ་འགྲོ་ལྷོ་ནས་བྱང་དུ་རྒྱུ། །ཆགས་པའི་མཁའ་འགྲོ་ནུབ་ནས་ཤར་དུ་རྒྱུ། །ལས་ཀྱི་མཁའ་འགྲོ་བྱང་ནས་ལྷོ་རུ་རྒྱུ། །མཁའ་འགྲོ་མགོ་བརྙན་བཅུ་གཉིས་རྒྱུ་ཕྱོགས་<milestone unit="line" n="670.4"/>ནི། །དགུན་ར་ཕག་གི་མགོ་ཅན་ལྷོ་རུ་རྒྱུ། །འབྲིང་པོ་བྱི་བའི་མགོ་ཅན་ནུབ་ཏུ་རྒྱུ། །ཐ་ཆུང་གླང་གི་མགོ་ཅན་བྱང་དུ་རྒྱུ། །དཔྱིད་ར་སྟག་གི་མགོ་ཅན་ཤར་དུ་རྒྱུ། །འབྲིང་པོ་ཡོས་བུའི་མགོ་ཅན་ལྷོ་རུ་རྒྱུ། །ཐ་ཆུང་<milestone unit="line" n="670.5"/>འབྲུག་གི་མགོ་ཅན་ནུབ་ཏུ་རྒྱུ། །དབྱར་ར་སྦྲུལ་གྱི་མགོ་ཅན་བྱང་དུ་རྒྱུ། །འབྲིང་པོ་རྟ་ཡི་མགོ་ཅན་ཤར་དུ་རྒྱུ། །ཐ་ཆུང་ལུག་གི་མགོ་ཅན་ལྷོ་རུ་རྒྱུ། །སྟོན་ར་སྤྲེའུའི་མགོ་ཅན་ནུབ་ཏུ་རྒྱུ། །འབྲིང་པོ་བྱ་ཡི་མགོ་ཅན་གོང་<milestone unit="line" n="670.6"/>བཞིན་རྒྱུ། །ཐ་ཆུང་ཁྱི་ཡི་མགོ་ཅན་ཤར་དུ་རྒྱུ། །བཙན་བཙུན་དམུ་བདུད་གངས་གསུམ་རྩིབས་ལ་རྒྱུ། །མ་ཡམས་སྨན་གསུམ་ཐ་ཆུང་རྩིབས་ལ་རྒྱུ། །ས་བདག་ཀླུ་སྲིན་ས་ཡི་སྐྲུག་ལ་རྒྱུ། །ཐམས་ཅད་དུས་གཅིག་རྒྱུ་བ་<milestone unit="page" n="671"/><milestone unit="line" n="671.1"/>༄༅། །འདི་ལྟ་སྟེ། །བྱི་རྟ་དཔྱིད་འབྲིང་པོའི་བཅོ་ལྔ་ལས། །གླང་ལུག་དཔྱིད་སྟོན་ཐ་ཆུང་ཉི་ཤུ་གཉིས། །སྟག་སྤྲེལ་དབྱར་དགུན་ར་བའི་ཚེས་བརྒྱད་ལ། །བྱ་ཡོས་དབྱར་དགུན་འབྲིང་པོའི་བཅོ་ལྔ་ལ། ཁྱི་<milestone unit="line" n="671.2"/>འབྲུག་དབྱར་དགུན་ཐ་ཡི་ཉི་ཤུ་གཉིས། །ཕག་སྦྲུལ་སྟོན་དཔྱིད་ར་བའི་ ཚེས་བརྒྱད་ལ། །དུས་བཞི་ཟླ་བ་རབ་འབྲིང་ཐ་ཆུང་ལ། །ར་བའི་ཚེས་དྲུག་འབྲིང་པོའི་ཉ། །ཐ་ཆུང་བཞི་ཡི་ཉི་ཤུ་དྲུག །བར་སྣང་རི་རྩེ་ས་ཡི་<milestone unit="line" n="671.3"/>མཚམས། །རིས་མེད་ཐམས་ཅད་རྒྱུ་བ་ཡིན། །རྫས་ནི་བསྒྲུབ་རྫས་བསྐྲད་རྫས་ཏེ། །ཨ་མྲི་ཏ་སྟེ་ཤ་ལྔ་ཆེན་པོ་ལྔ། །བདུག་སྤོས་རིན་ཆེན་མེ་ཏོག་སྣ་ཚོགས་དང་། །འབྲུ་དང་ཤིང་ཐོག་གཅན་ཟན་གདུག་པའི་ཤ །སྒྱུར་<milestone unit="line" n="671.4"/>དང་འོ་མ་མཁྲིས་པ་ཚ་སྨན་དང་། །གཡུ་རྒོད་གསེར་ཤ་སླུབ་བུ་ཤ་ཡི་རིགས། །བསྐྲད་པ་བཙན་བཙུན་དམུ་བདུད་མ་ཡམས་སྨན། །ས་བདག་ཀླུ་སྲིན་བགེགས་ཆེན་ཕལ་པ་རྣམས། །གསུར་ཆེན་འགར་སྟའི་ཁུ་<milestone unit="line" n="671.5"/>བས་ཐབས་ཀྱིས་བསྐྲད། །ར་དང་ཀུ་ཀུ་ར་ཡི་ཁུ་བས་བསྐྲད། །མ་གི་རྩི་དང་བསེ་ཡི་ཤིང་གིས་བསྐྲད། །གང་བསྲུང་བ་ལ་སྦྱར་བའི་གུ་གུལ་བྱུགས། །ལས་དང་དུས་སུ་འཛོམ་པ་ནི། །ལས་ཀྱི་དབང་གིས་དུས་སུ་<milestone unit="line" n="671.6"/>འཛོམ་པ་དང་། །ཐབས་དང་མན་ངག་ཤེས་པས་འཛོམ་པའོ། །མྱུར་དུ་འགྲུབ་པ་འདི་ལྟ་སྟེ། །མན་ངག་ཐབས་ཀྱིས་མྱུར་དུ་འགྲུབ་པ་དང་། །ཏིང་འཛིན་སྔགས་དང་ཕྱག་རྒྱས་འགྲུབ་པའོ། །དུས་ཚོད་རྣམས་ནི་གོང་དུ་<milestone unit="page" n="672"/><milestone unit="line" n="672.1"/>བསྟན་པའོ། །རྫུའཕྲུལ་ལ་ཡང་རྣམ་པ་གསུམ་ཡོད་དེ། ། རང་བཞིན་བྱིན་རླབ་ཐབས་ཀྱི་རྫུ་འཕྲུལ་ཏེ། །རང་བཞིན་གཅིག་ལ་སྣ་ཚོགས་སྤྲུལ་པའོ། །བྱིན་རླབས་མེ་འབར་དུད་པ་འཐུལ་བའོ། །ཐབས་ཀྱི་་རྫུ་<milestone unit="line" n="672.2"/>འཕྲུལ་ཐུན་མོང་དངོས་གྲུབ་རྣམས། །སྒྲིབ་ཤིང་ཉིད་དང་རྫུ་བ་དང་། །རྫུ་བ་ལྷ་ཡི་ང་རྒྱལ་ལོ། །མ་མོའི་སྒྲིབ་ཤིང་དུར་ཁྲོད་རྫས། །ཀྱུང་ཀ་ཁུ་བྱུག་དང་རུ་བདུད་ཀྱི་ཤིང་། །ཝ་ཁྲག་བྱང་ཆུབ་སེམས་ནི་བཙན་རིགས་<milestone unit="line" n="672.3"/>ཤིང་། ཁུ་སྒྲོམ་མ་གིའི་རྩི་ནི་ཀླུ་ཡི་ཤིང་། །འུག་པ་སྲིན་བྱའི་དང་རུ་ཐེའུ་རང་ཤིང་། །དེ་རྣམས་གཅིག་ཏུ་སྦྱར་ན་མི་ལ་སྒྲིབས། །འཁྲུགས་པའི་རྟགས་ནི་དྲུག་ཡོད་དེ། །ཉི་མ་ཟླ་བ་འཆི་བ་དང་། །དུས་མིན་པ་ཡི་རླུད་<milestone unit="line" n="672.4"/>བྱུང་དང་། །སྒྲ་དང་འོད་དང་ས་འགུལ་དྲུག །འདི་རྣམས་མཁའ་འགྲོ་འཁྲུགས་ན་འབྱུང་། །མི་འདོད་འབྲས་བུ་བྱུང་ན་ཉམས་པའི་རྟགས། །བཅོལ་བ་དུས་སུ་མེད་ན་ཆད་པའི་རྟགས། །དེ་བྱུང་འཁྲུགས་ན་ཞིང་གིས་<milestone unit="line" n="672.5"/>བཅོས། །ཉམས་པ་རྣམས་ནི་ཚོགས་ཀྱིས་བསྐང་། །ཆད་པ་ཐམས་ཅད་མདོས་ཀྱིས་བཟློག །ལས་ཀྱི་མཁའ་འགྲོ་མའི་རྒྱུད་ཆེན་པོ་ལས་སྒྲུབ་པའི་ཐབས་དོན་གྱི་རིམ་པ་སྟེ་གཉིས་པའོ།། །།དེ་ནས་དཔལ་ཆེན་<milestone unit="line" n="672.6"/>བཀའ་ཡི་བསྡུས་དོན་ནི། །ཡུལ་དང་རྒྱུ་སྲང་རིགས་དང་དུས་ཚོད་སྔགས། །བརྡའ་དང་ལས་ཚོགས་བལྟ་བ་བསྟན་པའོ། །རྣལ་འབྱོར་གཉིས་མེད་དཔལ་དང་མཉམ་པ་ཡི། །ཕྱག་རྒྱ་ཆེན་པོ་བསྒོམ་པ་ཡུལ་ཞེས་<milestone unit="page" n="673"/><milestone unit="line" n="673.1"/>༄༅། །བྱའོ། །བྱང་ཆུབ་སེམས་ལ་རྡོ་རྗེ་མཁའ་འགྲོ་རྒྱུ། །རྩ་ལ་ཤུགས་ཀྱི་མཁའ་འགྲོ་རྒྱུ། །དྲོད་ལ་ཆགས་པའི་མཁའ་འགྲོ་རྒྱུ། །དབུགས་ལ་ལས་ཀྱི་མཁའ་འགྲོ་རྒྱུ། །རྫས་དང་དཀྱིལ་འཁོར་འདུན་ས་<milestone unit="line" n="673.2"/>ཡིན། །རིགས་ནི་མཁའ་འགྲོ་ཤུགས་འགྲོ་ལས་ཀྱི་མཁའ་འགྲོ་མ་གསུམ། །དཔལ་ཆེན་བཀའ་ཡི་དུས་ཚོད་ནི། །གང་ལ་མོས་པའི་རྒྱུ་དུས་གང་དུ་བསྟན། །དཔལ་ཆེན་བཀའ་ཡི་སྔགས་ནི་འདི་ལྟ་སྟེ། །ཨོ་ཤི་བཛྲ་ཤི་<milestone unit="line" n="673.3"/>ཧེ་རུ་ཀ་ཧུ༷་ཕཊ། སརྦ་མ་ཧྭ་ཌའསྐི་ནི། ཛ་ལ་ས་མ་བ་ར་ཧུ༷། ཡོ་གི་ནི། མ་ཧྭ་ཀྲོ་དྷ་ཀྲོ་དྷི་སནྟྲ་དུསྐོན། ཛ་ཡ་ནི་བྱ་ཨ་མྱུ་ཀ་ཕྱེ། སརྦུ་བཱ་པམ་ཀརྨ་ཨུ་བ་ར་ཎའ་ནཱན་ཤིརྙ༷་ཀུ་སྲ ཀྭ་ཡ་ཙིསྟན་ཏ་བྱི་པ་ཙ་ལེ་བ་པ་ཙ་ལེ་བ པེ་ལེ་<milestone unit="line" n="673.4"/>བ་པེ་ལེ་བ། ཨུ་ཀར་ཤ་ཡ་ཨུ་ཀར་ཤ་ཡ། དུཛི་བིསྣན། སརྦུ་གྲ་ཧ་བིསྣན། སརྦ་ཛྲ་རྭ་ནན། བྱ་དྷི་པི་ཤ་དུར་ནི་མིརྟི་སརྦ་ཨ་མ༷་ག་ལྭ་ནཱན། ཨ་ར་མ་རགི་གསྣྲོ་ལྒ གསྣྲོ་པི་རྭ་ཡན་ཏི། སརྦ་གྲ་ཧ་སྤྱི་ག ཙིསྟ་རཀྟ་ཨུ་ཀར་<milestone unit="line" n="673.5"/>ཤ་ཡ་ཨུ་ཀར་ཤ་ཡ། དྭ་ར་ཡ་དྭ་ར་ཡ། ཨུ་གད་ཏ་ཡ་ཨུ་གད་ཏ་ཡ། བརྙ་བརྙ། བཛྲ་སྲོ་ཁ་ལེ་ན་བ་ན་བད་ཡ། མོ་ཧ་ཡ་མོ་ཧ་ཡ། ཀུ་རུ་པ་ཤང་ཀུ་སྲ བཛྲ་མུད་ཀ་རེ་ཎ་དན་ཏེ། ནཱདྷ་ཡ་ནཱདྷ་ཡ། ཧ་ན་ཧ་ན་སྒྱི་རྩི།<milestone unit="line" n="673.6"/>རསྤྲ་ ཧ་རེ། དྷ་ར་དྷ་ར། ཁྭ་ད་ཁུ་ད། ཕ་དྷ་ཡ་ཕ་དྷ་ཡ། སྣྲོ་ད་ཡ་སྣྲོ་ད་ཡ། ད་ཧ་ན་མུ་ར་ཡམྱརཡ། སྣྲིནྟྲཡསྦྱིནྟྲཡ། སྙིམི༷ཀུརུ་པ་ར་བིད་དྷན་ཚེ་དྷ་ཡ་མྱན་ཏ་ཀྲིཏུ་ནི་ཀ་ཁོ་ར་ནི་ན། པྲ་ཡོ་ག་ད་ཤ་པ་ལྭ་ནཱན། བ་ལ་མེ་<milestone unit="page" n="674"/><milestone unit="line" n="674.1"/>ལ་ཀ་སརྦ་བི་སྤྲོ་ཊ་ཡ། སརྦུ་དེ་ཙ་ནན་བྱ་པ་ཏ་ཡ། ཨུ་སྣྲོ་ཊ་ཏ་ཡ། བཛྲ་ཧེ་ཧེ་རུ་རུ་ཀ་སརྦུ་ཌའསྐི་ཡོ་གི། ཨ་མུ་ཀ་པྱ། པུརྨྱི་པྱ། ཙྭ་ན་པྱ། ཤི་བཱ་ན་ཏེ་ཛ་པྱ། ཨུ་ཡུ་ཁེ་བ་ལ་པྱ། སརྦ་སམ་སྟོ་ག་བྲེརྨྱི་ཀུ་སྲ ཡོ་གི་མ་ཧྭ་སྭ་<milestone unit="line" n="674.2"/>དྷ་ཀ་རཀྟ་རཀྟ་གྲྭ་ཧྭ། བརྡའ་ནི་ལུས་ངག་ཡིད་དེ་དཀྲུག་པའོ། །ལས་ཀྱི་ཚོགས་ནི་གཉིས་འབྱུང་སྟེ། །བུད་མེད་གསད་དང་དུས་ལས་ཟློག་པར་བྱེད། །དབང་དང་དགུག་པ་བསད་པ་བསྐྲད། །ཚེ་སྲུང་བ་དང་བགེགས་<milestone unit="line" n="674.3"/>བཟློག་པའོ། །རྣལ་འབྱོར་ལྷ་དང་གཉིས་མེད་པས། །གནས་དང་འདུན་སར་བསྙེན་པ་ལ་སོགས་བྱ། །དྲོད་ཚད་ཡོད་པས་རྒྱུ་སྲང་ས་རུ་གསད། །རྡོ་རྗེ་མཁའ་འགྲོ་རྒྱུ་ན་དབང་དུ་བྱ། །ལས་ཀྱི་མཁའ་འགྲོ་རྒྱུ་ན་དགུག་<milestone unit="line" n="674.4"/>པར་བྱ། །ཆགས་པའི་མཁའ་འགྲོ་རྒྱུ་ན་གསད་པར་བྱ། ཁུགས་ཀྱི་མཁའ་འགྲོ་རྒྱུ་ན་བསྐྲད་པར་བྱ། །དེ་བཞིན་དུས་རྣམས་གང་ལ་བབ་པའི་ཚེ། །རང་རང་སྔགས་ཀྱིས་མཇུག་ལ་གདགས་པ་ནི། །དབང་ལ། བ་ཤ༷་<milestone unit="line" n="674.5"/>ཀུ་རུ་ཕྲོད་ཁ་ལེ་ན་བརྙ་ཡ། དགུག་པ་ལ། །ཨུ་ཀར་ཤ་ཡ། ཨུ་ཀར་ཤ་ཡ། དྷ་ར་དྷ་ར། བསད་པ་ལ། བཱ་ར་ཡ་བཱ་ར་ཡ། ཁྭ་ད་ཁུ་ད། བསྐྲད་པ་ལ། ཨུ་སྣྲོ་ན་ཡ་ཨ་ཏྲ་མ་ཏི་དི་ཤ་གསྣྲོ་གསྒོ །སྔགས་རྣམས་མགོ་འཇུག་<milestone unit="line" n="674.6"/>ཨཱོཾ་ཕཊ་གདགས་པར་བྱ། །ཚེ་སྲུང་བགེགས་བཟློག་འདོད་པས་གཏོར་མ་བཏང་། །གང་ལ་སྟེར་བ་དེ་ཡི་སྔགས་མཇུག་ལ། །ཨ་མུ་ཀ་པྱེ་ཀ་ཡ་ཙིསྟ། པུ་རྒྱ་པྱ་ཙྭ་ན་པྱ། ཕྲི་བཱན་ཏེ་ཛ་པྱ། ཨུ་ཡུ་ཁེ་བ་ལ་པྱ། རསྒ་རསྒ།<milestone unit="page" n="675"/><milestone unit="line" n="675.1"/>༄༅། །ཀ་རེ་ཎ་ཀརྨ་ཀུ་རུ་ཞེས་བརྗོད་པའོ། །ལྷ་ཡི་དབང་པོ་འདི་ལྟ་སྟེ། རྡོ་རྗེ་སེམས་དཔའ་མཁའ་འགྲོ་ཉིད་འགྱུར་ཏེ། །བུད་མེད་བདེ་བའི་སྟོབས་ཀྱིས་སྡིག་པ་འཇོམས། །ཕྱོགས་བཅུའི་མཁའ་ལ་གཤེགས་<milestone unit="line" n="675.2"/>པའི་མཁའ་འགྲོ་མ། །མཚན་ཉིད་ནམ་མཁའ་འདྲ་བ་ལས། །སྒྱུ་མ་ལྷ་བུར་འཕྲུལ་བ་མཛད། །ཀུན་རྫོབ་ཙམ་དུ་བསྟན་པ་འདི། །མྱ་ངན་འདས་ལ་མི་གནས་པ། །འཇིག་རྟེན་འཁྲུལ་པ་ཟློག་བར་སྣང་། །སྣང་བ་དེ་ལ་<milestone unit="line" n="675.3"/>རང་བཞིན་མེད། །སེམས་ཀྱི་རང་བཞིན་དངོས་མ་གྲུབ། །དངོས་པོའི་རོ་ནི་ཀུན་དང་བྲལ། །བློ་དང་ལྡན་པས་མཁའ་ལྷར་བསྒོམ། །སྨིག་སྒྱུ་རྨི་ལམ་ལྟ་བུར་ནི། །མཁས་པས་རང་རིག་རྩལ་གྱིས་ནི། །སྦྱོར་བའི་མཐའ་<milestone unit="line" n="675.4"/>དྲུག་བསམ་གཏན་བྱའོ། །དང་པོ་གླེང་གཞིའི་གནས་རྒྱུ་དང་། །ཕྱག་རྒྱ་སྔགས་དང་བསམ་གཏན་དང་། །དེ་བཞིན་ལ་སོགས་ཆོ་གའི་ཐབས། །དེ་བཞིན་འདོད་པའི་བསྟན་བྱ་རྣམས། །ལྷ་ཁྱོད་ལ་ནི་ངས་བསྟན་<milestone unit="line" n="675.5"/>ཏོ། །གང་འདི་འཆང་ངམ་འཛིན་པ་ལ། །འཇིག་རྟེན་པས་ཀྱང་ཉེ་བྱེད་དེ། །མཁའ་འགྲོའི་ཚོགས་ཀྱིས་སྲུང་བར་བྱེད། །ཅེས་བཀའ་སྩལ་ཏོ། །དེ་ནས་ལྷའི་དབང་པོ་བརྒྱ་བྱིན་གྱི་སྟན་ལས་ལངས་ཏེ། ལྷ་མ་སྲིན་སྡེ་<milestone unit="line" n="675.6"/>བརྒྱད་དང་མཁའ་འགྲོ་མའི་ཚོགས་ཐམས་ཅད་རབ་ཏུ་འགུ་སྟེ། ཐམས་ཅད་ཀྱིས་མཆོད་པ་ཆེན་པོས་མཆོད་དེ། དཔལ་ཕྱག་ན་རྡོ་རྗེ་ལ་འདི་སྐད་དུ་བསྟོད་དོ། །ཨེ་མ་ཧོ། །མཐུ་ཆེན་ཀུན་ལས་ཁྱད་དུ་<milestone unit="page" n="0"/><milestone unit="line" n="0.1"/>སྔ་་ཨུར་སྒྱུ།ད་འབུམ་རིན་ཇོ།་ཆེ་སྦྱུ།གས་བསྒྲིགས་ལས་མིའི་མ་གི་ལྷུགྱོ།<milestone unit="line" n="0.2"/>སྤྱི་ཁྱབ་བསྡུ་སྒྲིག་འགན་ཁུར་བ་གཙོ་བོ་གཟན་དཀར་ཐུབ་བསྟན་ཉི་མ་དང་། མཁན་པོ་འགྲོ་འདུལ་རྡོ་རྗེ། བསྡུསྒྲིག་འགན་ཁུར་བ་གཤོན་པ་དང་། གཙོ་སྒྲིག་པ། ཀརྨ་བདེ་ལེགས།<milestone unit="line" n="0.3"/>གཙོ་སྒྲིག་གནན་པ། ཐུབ་བསྟན་ཉི་མ། བསྟན་འཛིན་བློ་གྲོས། ཟླ་བ་བསྟན་འཛིན། ཐུབ་བསྟན་འོད་ཟེར། དཔྱིད་ས་དཔལ་བཟང་། བློ་བཟང་ཆོ་འཕེལ། དཀོན་མཆོག་བསམ་གཏན། ཕུར་<milestone unit="line" n="0.4"/>པ་ཕྲིན་ལས། ཞུ་དག་པ། པདྨ་རྡོ་རྗེ། འངམ་དབྱངས། ཚེ་རྡོར། རིག་འཛིན་མགོན་པོ། འངམ་དབྱངས་ཕྱག་རྡོར་སོགས་བླ་རུང་ནང་བསྟན་སློབ་གླིང་གི་མཁན་པོ་དང་གྲྭ་བཙུན་རྣམས་དང་།<milestone unit="line" n="0.5"/>བསྟན་འཛིན་རབ་རྒྱས། གྲག་པ་མཐར་ཕྱིན། རྡོ་རྗེ་ཚེ་དབང་། འངམ་དབྱང་ཚེ་འཕེལ་སོགས་དཔལ་ཡུལ་བཤད་གྲྭའི་སློབ་དཔོན་དང་སྐྱོར་དཔོན་གྲྭ་བཙུན་རྣམས།<milestone unit="line" n="0.6"/>་ གློག་ཀླད་ལག་རྩལ་པ། སྐལ་བཟང་ལྷ་མོ། ཞེ་སྐྱིད། བྱམ་པ་ཆོ་སྒྲོན། པད་དབྱངས། ཡེ་ཤེས། ཆོ་འཛོམ། བསྟན་འཛིན། བསོད་ནམས་ཚེ་སྒྲོན་སོགས།</p></div1>
        </body>
    </text>
</TEI.2>