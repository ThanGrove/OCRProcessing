<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0428-text.xml">
    <teiHeader lang="tib">
        <fileDesc>
            <titleStmt>
                <title><!--byang chub sems ni ye nas gsal ba klong gi dkyil 'khor chen po bde 'jam/-->བྱང་ཆུབ་སེམས་ནི་ཡེ་ནས་གསལ་བ་ཀློང་གི་དཀྱིལ་འཁོར་ཆེན་པོ་བདེ་འཇམ།</title>
            </titleStmt>
            <publicationStmt lang="eng">
                <idno type="thdl">ngb-pt-0428-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=67.1; end=72.6--><milestone unit="page" n="67"/><milestone unit="line" n="67.1"/>༄༅། །དབང་ཐོབ་པ་ཡིས། །ཐམས་ཅད་ཟིལ་གྱིས་གནོན་པ་ཡང་། །གཟེར་བུ་ཉི་ཤུ་རྩ་ལྔ་སྟེ། །མི་འགྱུར་མངོན་དུ་ཤར་བ་ཡང་། །ཀུན་ལ་ཁྱབ་ཅིང་ཐམས་ཅད་སྣུམ། །ངོ་བོ་ཉིད་ནི་དབྱེར་མེད་ཀྱང་། །འཁྲུལ་<milestone unit="line" n="67.2"/>པ་རྣམས་ལ་མི་སྣང་བས། །ཡང་གསང་ཐུགས་ཀྱི་གཏེར་ཆེན་འདི། །ཕལ་ལ་སྤྲོ་བར་མ་གསུངས་སོ། །བྱང་ཆུབ་ཀྱི་སེམས་མི་འགྱུར་བའི་ཐིག་ལེ་ཏིག་རྫོགས་སོ།། །།༄༅། །བཅོམ་ལྡན་འདས་དཔལ་ཀུན་ཏུ་<milestone unit="line" n="67.3"/>བཟང་པོ་ལ་ཕྱག་འཚལ་ལོ། །ནམ་མཁའི་རྒྱལ་པོ་ཡེ་ཤེས་ཆོས་ཀྱི་སྐུ། །སེམས་ཉིད་ཆོས་སུ་འགྱུར་བས་བདེ་བ་སྟེ། །ཆོས་ཉིད་བསམ་དུ་མེད་པས་ནམ་མཁའ་ཆེ། །ནམ་མཁའ་བསམ་དུ་མེད་པས་རྒྱལ་བའི་<milestone unit="line" n="67.4"/>བདག །བསམ་དུ་མེད་པའི་ནམ་མཁའ་དེ་ཉིད་ལས། །མི་དམིགས་རྒྱལ་བའི་དགོངས་པ་རང་ལ་ཤར། །ནམ་མཁའ་མཚན་ཉིད་ཀུན་ལས་འདས་པ་ནི། །ནམ་མཁའ་ལ་ཡང་ནམ་མཁའ་བརྗོད་དུ་མེད། །ནམ་མཁའ་<milestone unit="line" n="67.5"/>དེ་ཉིད་བསྒོམ་དུ་མེད་པ་ནི། །མི་བརྗོད་བསམ་དུ་མེད་པ་བསྒོམ་པ་སྟེ། །བརྗོད་དང་བསམ་པ་ཀུན་ལས་འདས་པ་ནི། །དུས་གསུམ་རྒྱལ་བའི་དགོངས་པ་དེ་ཉིད་ཡིན། །ནམ་མཁའ་ལུས་མེད་ནམ་མཁའ་སེམས་དང་<milestone unit="line" n="67.6"/>བྲལ། །མཉམ་དང་མི་མཉམ་ནམ་མཁར་བརྗོད་ལས་འདས། །ནམ་མཁའ་མེད་པས་ནམ་མཁའ་ཁྱབ་པའང་མེད། །དེ་ཉིད་མཚན་མ་འདི་ཞེས་མི་ནུས་སོ། །ཚིག་མེད་ཀུན་ཁྱབ་བརྗོད་པའི་སྒྲ་དང་བྲལ། །དགེ་སྡིག་<milestone unit="page" n="68"/><milestone unit="line" n="68.1"/>དབུས་མཐའ་སྙིང་པོ་ག་ལ་ཡོད། །ཡུལ་དང་དབང་པོའི་སྤྱོད་ཡུལ་མེད་པ་ལ། །རྒྱུ་འབྲས་སྒྱུ་མའི་སྤྱོད་པས་རང་རིག་འཁྲུལ། །ཚིག་མེད་ཚིག་ཕྱིར་འབྲང་བའི་དོན་མེད་པས། །གང་དག་སྒྱུ་མའི་འགྲོ་དོན་སྤྱོད་པ་<milestone unit="line" n="68.2"/>ཡང་། །ཆ་ཤས་རིམ་པར་རྟོགས་པ་སྐྱེད་པ་ནི། །འོག་ནས་གོང་དུ་རྩོལ་བ་གཡང་ས་ཆེ། །ཚིག་བྲལ་དེ་ལ་རྟག་དང་ཆད་མེད་པས། །ཏིང་འཛིན་ཆེ་བའི་ལུང་སྟེ་ངེས་པའི་དོན། །མ་སྐྱེས་མི་འགག་ཡེ་ནས་མཉམ་པ་<milestone unit="line" n="68.3"/>ལ། །མཚོན་དུ་མེད་པའི་ཐིག་ལེ་རྒྱལ་བའི་ཐུགས། །དེ་ལ་མཚོན་ཕྱིར་རྒྱལ་བས་གང་གསུངས་པ། །མཚོན་ཅིང་རྟོགས་པར་བྱེད་པ་དེ་ཉིད་ཀྱང་། །ཚད་མར་གཟུང་ཞིང་རྟོགས་པ་སྐྱེ་མོད་ཀྱང་། །དེ་བས་མཚོན་མེད་<milestone unit="line" n="68.4"/>སེམས་ནི་རྒྱུད་ཁ་འཁོར། །ཏིང་འཛིན་བདེ་བའི་རོལ་ཆགས་པ་ཡང་། །ཡོད་མེད་རྒྱུ་ལ་མི་ལྟོས་ཆོས་ཉིད་ནི། །ཞི་བའི་གནས་ལ་མྱ་ངན་མི་འདའ་ཞིང་། །སྤྱོད་ཡུལ་སྣང་བ་འགེགས་པ་གཡང་ས་ཆེ རང་སེམས་མ་<milestone unit="line" n="68.5"/>བཅོས་ཡེ་ནས་ཆོས་ཉིད་ལ། །ཏིང་འཛིན་སྒྱུ་མའི་སྦྱོང་བ་རྩོལ་བའི་གནད། །རང་བྱུང་ཡེ་ཤེས་དབང་ལ་མི་བརྟེན་པས། །རེ་ཞིང་དོགས་པའི་མཚན་མ་རྣམ་པར་ཞི། །ནམ་མཁའི་མཐའ་ལྟར་ཀུན་ལ་ཁྱབ་པ་ན། །བྱང་<milestone unit="line" n="68.6"/>ཆུབ་ལྟ་བའི་ཡོན་ཏན་དེ་ཉིད་དེ། །མཐོང་ཐོས་ཕྱོགས་ལས་འདས་པའི་ནམ་མཁའ་ནི། །ཞི་བའི་གནས་ལ་རྟག་ཆད་ཡེ་ནས་མེད། །ཀུན་ལ་ཁྱབ་པས་རྟག་པའི་ངོ་བོར་བྲལ། །གཅིག་པས་དབྱེར་མེད་ཐ་སྙད་ཆད་པ་<milestone unit="page" n="69"/><milestone unit="line" n="69.1"/>༄༅། །མེད། །སྐྱེ་འཇིག་མེད་ཕྱིར་རྟག་མཐའ་ཡེ་ནས་མེད། །སྐུ་གསུམ་ཐུགས་ལས་འདས་བས་ཆེ་བའི་མཆོག །ཐ་ཚིགས་ཡུལ་ལས་འདས་པས་ཉམས་པ་མེད། །སྔགས་དང་ཕྱག་རྒྱ་བྲལ་བས་འགྱུར་བ་<milestone unit="line" n="69.2"/>མེད། །སྒོ་ཕུགས་ཡངས་དོག་མེད་པས་རྒྱ་ཆེན་ནང་པ་ཉིད། །ཕྱི་ནང་ཀུན་ལས་འདས་པས་གསང་བའི་སྙིང་པོ་ཉིད། །བདེ་དང་སྡུག་བསྔལ་མེད་པས་མཉམ་པའི་སྙིང་པོ་ཉིད། །འབྱུང་འཇུག་འཇིགས་པ་མེད་པས་<milestone unit="line" n="69.3"/>ཡངས་ནས་ཀློང་། །འདུ་འབྲས་དུས་ལས་འདས་པས་ཡངས་དོག་སྦྱིན་པའི་གཟུངས། །སེམས་ཉིད་ཆོས་ཀྱི་དབྱིངས་པས་ཐམས་ཅད་ནམ་མཁའི་སྐུ། །རྣམ་རྟོག་གྲངས་ལས་འདས་པས་ཡེ་ཤེས་ཆེན་པོའི་<milestone unit="line" n="69.4"/>ཞལ། །གདོད་ནས་ཞི་བས་འོད་གསལ་ལྷུན་གྱིས་གྲུབ་པ་ལ། །སྙིང་པོ་བྱང་ཆུབ་དོན་ལ་ཅིས་ཀྱང་བཅོས་སུ་མེད། །འགྱུར་མེད་ཆགས་པའི་ཡུལ་ལས་འདས་པ་ལ། །སངས་རྒྱས་ཡེ་ཤེས་ངོ་བོར་མཚོན་དུ་<milestone unit="line" n="69.5"/>མེད། །འབྱུང་འཇུག་མེད་པས་དབང་པོ་ཡུལ་ལས་འདས། །མཚན་མ་འཇིལ་བའི་སྐུ་ནི་མི་གནས་ཡེ་ནས་དག །བཟའ་བའི་ཡུལ་མེད་བཙལ་བའི་དབང་པོས་སྟོང་། །ཐམས་ཅད་རོ་གཅིག་དབྱེར་མེད་བདེ་བའི་<milestone unit="line" n="69.6"/>དབྱིངས། །དུས་གསུམ་མཉམ་པ་ཉིད་ལ་འབྱུང་འཇུག་མེད། །མི་ལེན་འཛིན་དང་ཡེ་ནས་བྲལ་བ་ལ། །ཀུན་གྱི་བདག་ཉིད་དུས་གསུམ་དབྱིངས་མི་གཡོ། །ཀུན་ནས་ཕྱོགས་ཆ་མེད་པར་གནས་པ་ནི། །དུས་གསུམ་<milestone unit="page" n="70"/><milestone unit="line" n="70.1"/>བདག་ཉིད་རྡོ་རྗེ་སེམས་དཔའ་ཆེ། །ལྟ་བ་འདི་མེད་སྤྱོད་པ་སྒྱུ་མས་བཅིངས། །ཕྱིན་ཅི་ལོག་དང་མ་ལོག་བྱང་ཆུབ་སྟེ། །རྣམ་རྟོག་གཉིས་ཀྱི་མཐའ་ལས་འདས་པ་ནི། །བསམ་དང་བྲལ་བའི་བྱང་ཆུབ་སེམས་ཆེན་<milestone unit="line" n="70.2"/>པོ། །ནམ་མཁའ་ལྟ་བུའི་བྱང་ཆུབ་སེམས་ཉིད་ནི། །ཡོད་མེད་དབུ་མར་མི་དམིགས་བརྗོད་དུ་མེད། །ནམ་མཁའ་ཙམ་དུའང་བརྗོད་དུ་མེད་པ་ལ། །ཚིག་དང་ནམ་མཁའ་སུ་ཡིས་ཚིག་ཏུ་བརྗོད། །སེམས་དང་ཚིག་<milestone unit="line" n="70.3"/>ལས་འདས་པའི་སྦྱོར་བ་ནི། །མངོན་སུམ་མི་གནས་ཡེ་ནས་སྟོང་པས་དབེན། །ཡེ་ཤེས་དེ་ཉིད་ཀུན་ཏུ་གསལ་བ་ན། །ཐམས་ཅད་རྣམ་པར་དག་པར་གཅིག་པའི་ཕྱིར། །ལས་དང་མཚན་ཉིད་སོ་སོར་མ་ངེས་<milestone unit="line" n="70.4"/>པས། །གཅིག་དང་དུ་མའི་མཐའ་ལས་འདས་པའོ། །ཆོས་ཀྱི་དབྱིངས་ཉིད་ཡུལ་ལས་འདས་མོད་ཀྱང་། །འཛིན་པ་མེད་པའི་མཚན་ཉིད་ཀུན་ལ་བཀྲ། །གཟུགས་ཀྱི་མཚན་ཉིད་ཡེ་ནས་མཐོང་བ་གང་། །རྟོག་པའི་<milestone unit="line" n="70.5"/>མཚན་ཉིད་མེད་ན་དམིགས་པ་གང་། །གཞའ་ཚོན་སྒྱུ་མས་འཕགས་པའི་སྐུ་བསྐྱེད་དེ། །བསྟི་གནས་སྒྱུ་མས་རེ་བའི་རྩོལ་བ་ཡང་། །རྣམ་དག་ལམ་ཆེན་ལྷུན་གྱིས་གྲུབ་པ་ལ། །བསོད་ནམས་མེད་ཀྱང་འགྲུབ་ཅེས་<milestone unit="line" n="70.6"/>རྒྱལ་བས་གསུངས། །ཆོས་ཀྱི་དབྱིངས་ནི་མི་བསྐྱོད་གནས་ཆེ་བ། །ཀུན་ལ་ཁྱབ་པས་སྒྲ་མེད་ཚིག་ལས་འདས། །སྤྲུལ་པ་མང་པོ་རྒྱ་མཚོའི་ཚོགས་ཆེན་གྱིས། །བྱ་མེད་དོན་ལས་རྡུལ་ཙམ་བསྐྱོད་མི་ནུས། །ཞི་ལ་ཕྲ་སྟེ་<milestone unit="page" n="71"/><milestone unit="line" n="71.1"/>༄༅། །མངོན་དུ་རྙེད་པ་དཀའ་འོ། །རྟོག་གེ་སྤྱོད་ཡུལ་འཁྲུལ་ལས་ཤེས་མི་ནུས། །བསྐྱོད་དང་མི་བསྐྱོད་རྟོག་པ་མེད་པ་ནི། །མཚན་ཉིད་ནམ་མཁའ་ལས་ཀྱང་འདས་པའོ། །ཡེ་ནས་ལྷུན་གྱིས་གྲུབ་པའི་ཐབས་<milestone unit="line" n="71.2"/>ཆེན་ལ། །རྒྱུ་བཅོས་རྟོག་པས་གྲུབ་པར་མི་འགྱུར་ཏེ། །སྤྱོད་པའི་སྒོ་དང་མཐའ་ལས་འདས་པ་ལ། །ལོག་རྟོག་འཁྲུལ་པས་བསྲུང་དུ་ག་ལ་ཡོད། །མཚན་ཉིད་མེད་པའི་ཐིག་ལེ་ཆེན་པོ་ནི། །སྤྲུལ་པ་སྒྱུ་མ་ཙམ་དུ་སྣང་<milestone unit="line" n="71.3"/>བ་ཡང་། །ཆོས་ཉིད་དབྱིངས་ལས་དབྱེ་བསལ་མི་འཇུག་པས། །སྒྱུ་མའི་ལམ་དུ་རྒྱལ་བས་ཡོངས་མ་བསྔགས། །མི་གནས་ཆོས་སྐུ་བརྗོད་ལས་འདས་པ་ནི། །དབུ་མ་ཙམ་དུའང་ཡེ་ནས་མི་གནས་པས། །དེ་བཞིན་<milestone unit="line" n="71.4"/>བདེ་བའི་ཡེ་ཤེས་མཐའ་ཀླགས་ཀྱང་། །སྣང་དང་བརྗོད་པའི་མཐའ་ལས་འདས་པའོ། །བྱང་ཆུབ་སེམས་ནམ་མཁའི་རྒྱལ་པོ་རྫོགས་སོ།། །། ༄༅། །རྒྱ་གར་སྐད་དུ། མསྐྲུ་སུ་ཁ། བོད་སྐད་དུ། བདེ་འཇམ།<milestone unit="line" n="71.5"/>བཅོམ་ལྡན་འདས་རྡོ་རྗེ་བདེ་བ་ཆེན་པོ་ལ་ཕྱག་འཚལ་ལོ། །བདེ་འཇམ་དབྱིངས་ཕྱུག་སྡུག་བསྔལ་བྷ་ག་ལ། །དབྱེར་མེད་ལྷུན་རྫོགས་ཐིག་ལ་དབྱིང་ཉིད་ཆེ། །བསྐྱོད་པ་མི་མངའ་ཡེ་ནས་རིན་པོ་ཆེ། །བྱ་བ་མེད་པར་<milestone unit="line" n="71.6"/>ལྷུན་རྫོགས་ཐིག་ལེ་ཆེ། །ཐམས་ཅད་མ་བཀག་དབྱེར་མེད་བདག་ཉིད་ཆེ། །སྐྱེ་མེད་དབྱིངས་ལས་ཐམས་ཅད་འགགས་ཤིང་། །དུས་གསུམ་འདུ་འབྲལ་མེད་པའི་གསལ་བ་ཡང་། །དོན་དམ་ཀློང་དུ་གྱུར་པས་སེམས་<milestone unit="page" n="72"/><milestone unit="line" n="72.1"/>དཔའ་ཆེ། །རྒྱུ་ལས་བསྒྲུབ་ཏུ་མེད་པས་ཡེ་ནས་གནས། །བཙལ་དུ་མེད་པས་བོད་པ་མངོན་སུམ་དབྱིངས། །སྨོན་དུ་མེད་པས་ཐམས་ཅད་རང་ལ་རྫོགས། །ཐ་སྙད་མེད་པས་རྣལ་འབྱོར་ཆེན་པོའི་བདག །གོ་འཕང་<milestone unit="line" n="72.2"/>མེད་པས་ལྟ་བ་ཀུན་གྱི་དབྱིངས། །འདུལ་བའི་ལས་རྣམས་ཐམས་ཅད་ཅི་སྤྱད་ཀྱང་། །རོལ་པ་ཉིད་ལས་མཉམས་ཤིན་ཏུ་བདེ། །ཐིག་ལེ་ཉིད་པས་སྤང་དུ་མེད་པའི་ཕྱིར། །རྩ་བའི་འདོད་ཆགས་ཞེ་སྡང་གཏི་མུག་<milestone unit="line" n="72.3"/>ཀྱང་། །སྤང་དུ་མེད་པས་བྱང་ཆུབ་ཆེན་པོའི་ལམ། །བསམ་དུ་མེད་པའི་ཡེ་ཤེས་གསལ་པ་ནི། །རྣམ་གྲངས་མེད་པས་དབྱིང་ཉིད་བདག་པོའི་ཀློང་། །གཟུགས་རྣམས་མེད་པས་བྱང་ཆུབ་སྙིང་པོའི་སྐུ། །རྣམ་རྟོག་ཞི་<milestone unit="line" n="72.4"/>བས་ཁྱད་པར་ཡེ་ཤེས་ཆེ། །གདོད་ནས་མ་བསྐྱེད་པ་ནི་དངོས་གྲུབ་སྟེ། །འཆི་བ་མེད་པས་བདུད་རྩིའི་དབྱིངས། །ཐིག་ལེ་ཡེ་ནས་གསལ་བའི་དམ་ཚིག་ལ། །ཐ་ཚིག་མིང་དུ་བཏགས་པ་མེད། །རི་རབ་རྩེ་ནས་ཉི་མ་<milestone unit="line" n="72.5"/>སྟོང་ཤར་བས། །ཡེ་ཤེས་ཐུགས་ཀྱི་ཉི་མ་གཅིག་ཤར་དྲོ། །རང་ལ་ཐམས་ཅད་ཤར་བའི་འོད་ཟེར་ནི། ་།ར་བ་ཉིད་ན་དུས་གསུམ་ནུབ་པ་མེད། །མི་གནས་དམིགས་སུ་མེད་པས་གསལ་བ་ནི། །བསྒོམ་དུ་མེད་ཉིད་<milestone unit="line" n="72.6"/>བསྒོམ་དུ་མེད་པས་བདེ། །ཡེ་ནས་མ་བསྒོམསཇིབཞིན གསལབཡང་། །བསྒོམས་པས་གཞན་ནས་རྒྱལ་བའི་ཆོས་མི་རྙེད། །རྡོ་རྗེ་ཉི་མ་དབྱིངས་ནས་ཤར་བ་ཡིས། །ཐམས་ཅད་ཀུན་ཀྱང་དེ་བཞིན་ཉིད་དུ་</p></div1>
        </body>
    </text>
</TEI.2>