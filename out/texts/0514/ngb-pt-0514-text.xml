<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0514-text.xml">
    <teiHeader lang="tib">
        <fileDesc>
            <titleStmt>
                <title><!--ye shes 'khor lo gsang ba snying po don gyi rgyud/-->ཡེ་ཤེས་འཁོར་ལོ་གསང་བ་སྙིང་པོ་དོན་གྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0514-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=350.1; end=366.2--><milestone unit="page" n="350"/><milestone unit="line" n="350.1"/>༄༅། །རྒྱ་གར་སྐད་དུ། །ཙྭ་ཙ་ཀྲ་གུ་རྒྱ་ཧྲི་ད་ཨབོ་ཏན་ཏྲ། །བོད་སྐད་དུ། །ཡེ་ཤེས་འཁོར་ལོ་གསང་བ་སྙིང་པོ་དོན་གྱི་རྒྱུད། །རང་སྣང་རིག་པའི་རྒྱལ་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་བའི་<milestone unit="line" n="350.2"/>དུས་གཅིག་དུས་གཅིག་ན། །ཆོས་ཀྱིས་མཁའ་དབྱིངས་ཉིད་ཀྱི་ཀློང་། །འོག་མིན་གྱི་གནས་རང་སྣང་རིག་པའི་གཞལ་ཡས་ན། །བཅོམ་ལྡན་འདས་རིག་པའི་རྒྱལ་པོ་དགོངས་པ་རང་བྱུང་གོ་དོན་ལ་བཞུགས་<milestone unit="line" n="350.3"/>སོ། །དེའི་ཚེ་རང་སྣང་རིག་བའི་འཁོར་དགོངས་པ་རང་སྣང་དང་ཐབས་ཅིག་ཏུ་བཞུགས་སོ། །འཁོར་གྱི་དམ་པ་རྡོ་རྗེ་སེམས་དཔས་ཞུས་པ། །རང་སྣང་རྣམ་དག་རང་བཞིན་ལ། །སྣ་ཚོགས་འབྱུང་བ་ཇི་ལྟར་<milestone unit="line" n="350.4"/>ལགས། །ཞེས་ཞུས་སོ། །རིག་པའི་རྒྱལ་པོས་བཀའ་སྩལ་པ། །རང་སྣང་རྣམ་དག་རང་བཞིན་ལ། །སྣ་ཚོགས་འབྱུང་བ་བློ་ཡི་ཡུལ། །ངོ་བོ་ཉིད་ལ་གཟུང་འཛིན་མེད། །ཅེས་གསུངས་སོ། །དེ་ནས་རིག་པའི་རྒྱལ་པོ་<milestone unit="line" n="350.5"/>ཡིས། །རྡོ་རྗེ་སེམས་དཔའ་ལ་འདི་སྐད་ཅེས་གསུངས་སོ། ཁུ་རྐྱེན་མེད་པའི་རང་བྱུང་རྣམ་དག་ནི། །འཛིན་པའི་ཡུལ་མེད་ཞེན་པའི་མཐའ་ལས་གྲོལ། །བློ་ཡིས་མ་བཅོས་རང་བཞིན་ལྡན། །རིག་པའི་ཡུལ་མེད་རང་<milestone unit="line" n="350.6"/>བྱུང་འཛིན་མེད་དང་། །རྣམ་རྟོག་མེད་པས་མཉམ་ཉིད་ཆོས་ཀྱི་སྐུ། །ཞེས་གསུངས་སོ། །དེ་ནས་རྡོ་རྗེ་སེམས་དཔའ་ཡིས་འདི་སྐད་ཅེས་གསོལ་ཏོ། །ཁྱོད་ནི་སྨྲ་བའི་སེང་གེ་སྟེ། །རང་སྣང་རྟོགས་པའི་དོན་ལྡན་<milestone unit="page" n="351"/><milestone unit="line" n="351.1"/>༄༅། །པས། །རྩོལ་བྲལ་ཐེག་པའི་ངོ་བོ་འདི། །གསུང་དུ་གསོལ་ཞེས་ཞུསླ་པ་ལས། །རིག་པའི་རྒྱལ་ངོ་ས་བཀའ་སྩལ་པ། །རང་སྣང་རྩོལ་མེད་ཐེག་པ་འདི། །འཛིན་པའི་སྦྱོད་ཡུལ་མ་ཡིན་པས། །ཁྱོད་ཀྱི་གོ་<milestone unit="line" n="351.2"/>པ་ཤིན་ཏུ་དཀའ། །ཞེས་གསུངས་སོ། །རྡོ་རྗེ་སེམས་དཔས་ཞུསླ་པ། །རྩོལ་བྲལ་ཐེག་པའི་མཚན་ཉིད་ཀྱི། །དེ་ཡི་རྟོགས་ཚུལ་ཇི་ལྟར་ལགས། ཞེས་ཞུསླ་སོ། །རིག་པའི་བདག་པོས་བཀའ་སྩལ་པ། །རྩོམ་བྲལ་ཐེག་<milestone unit="line" n="351.3"/>པའི་རྟོག་ཚུལ་འདི། །འཛིན་མེད་རང་བྱུང་ངོ་བོར་རྟོགས། །།ཤེས་པ་མེད་པའི་རང་བྱུང་སེམས། །གཟའ་གཏད་མེད་པའི་ངོ་བོར་རྟོགས། །རྒྱུ་རྐྱེན་མེད་པའི་བྱང་ཆུབ་སེམས། །རྒྱུ་འབྲས་མེད་པའི་ངོ་བོར་<milestone unit="line" n="351.4"/>རྟོགས། །རྟོགས་པ་མེད་པའི་ངོ་བོ་་དི། །འཛིན་པའི་རྒྱུ་འབྲས་གང་ཡང་མེད། །རྩོལ་བྲལ་ཐེག་པའི་ངོ་བོ་འདི། །མཐའ་ཡས་སེམས་ཅན་ཐམས་ཅད་ལ། །དབྱེར་མེད་ཚུལ་ཚུལ་གྱིས་གནས་མོད་ཀྱང་། །གཟུང་<milestone unit="line" n="351.5"/>འཛིན་བློ་ཡི་དྲི་མས་བཅིངས། །འཛིན་པའི་རྟོག་པ་རང་རྒྱུ་མཐོང་། །བསམ་བྲལ་སྣ་ཚོགས་ཞེན་པས་བསླད། །རྣམ་བྱང་ཤེས་པ་རང་གནས་པ། །ཞེན་པ་མེད་བར་མཐོང་བར་གྱིས། །བརྗོད་པ་སྙན་པ་ཉིད་དང་<milestone unit="line" n="351.6"/>མཚུངས། །མ་རྟོབ།ས་པ་ཡི་ཚིག་སྒོ་ནས། །གང་མོས་མཐུན་པའི་སྒོ་ནས་ནི། །བློ་དང་མཐུན་པར་བསྟན་པར་གྲགས། །རང་བྱུང་རྣམ་དག་ངོ་བོ་ནི། །མཚོན་བྱ་མཚོན་བྱེད་གང་ཡང་མེད། །རྩོལ་མེད་རང་བྱུང་ཉིད་ཀྱིས་<milestone unit="page" n="352"/><milestone unit="line" n="352.1"/>རྟོགས། །ཐ་མལ་རང་རྒྱུད་ཤེས་པ་ནི། །དཀའ་ཡི་དོན་གྱི་གྲངས་བྱས་ནས། །རྩོལ་བ་མེད་པའི་ངང་ལ་བཞག །རེ་དོགས་རྩོལ་བའི་མཐའ་རུ་མེད། །ཞེན་མེད་རང་བྱུང་སྨན་ཆེན་འདི། །འཛིན་པ་འཁོར་བའི་ནད་<milestone unit="line" n="352.2"/>རྣམས་སོལ། །རང་བྱུང་རྣམ་དག་ངོ་བོ་འདི། །བགྲོད་པ་ལས་གྱིས་ཐོབ་པ་མེད། །རྩོལ་མེད་རང་བྱུང་འབྲས་བུ་ཉིད། །བགྲོད་མེད་དགོངས་པ་རང་ལ་རྫོགས། །གདོད་ནས་འཛིན་མེད་ལྷུན་གྱིས་གྲུབ། །ཁྱུང་ཆེན་<milestone unit="line" n="352.3"/>ནམ་མཁར་ལྡིང་བ་བཞིན། །སྤྲོ་ བསྡུ་མེད་པས་རྩོལ་བ་མེད། །ཞེན་ལ་རྩོལ་བའི་འདོད་པ་བྲལ། །བློ་ཡིས་མ་སྦྱད་རེ་འདོད་མེད། ཁྲེས་རྒྱ་ཆད་་ཕྱོགས་ལྷུང་མེད། །ཡེ་ཤེས་བསམ་དུ་མེད་པ་འདི། །འགྱུར་མེད་རང་<milestone unit="line" n="352.4"/>བྱུང་ངོ་བོ་ཡིན། །ཞེས་གསུངས་སོ། །ཡེ་ཤེས་འཁོར་ལོ་རང་སྣང་གི་རྒྱུད་ལས། །གླེང་གཞིའི་ལེའུ་སྟེ་དང་པོའོ།། །།དེ་ནས་རྡོ་རྗེ་སེམས་དཔལ་ལ། །རིག་པའི་རྒྱལ་པོས་ཡང་གསུངས་པ། །རང་བྱུང་སྙིང་<milestone unit="line" n="352.5"/>པོ་འགྱུར་མེད་ལ། །མི་འགྱུར་ཡེ་ཤེས་མཁའ་ལྟར་ཁྱབ། །ཅེས་གསུངས་སོ། །རྡོ་རྗེ་སེམས་དཔའ་ཡང་ཞུས་པ། །རང་བྱུང་ཡེ་ནས་རྣམ་དག་ལ། །འཁོར་བའི་ཤེས་པ་ཇི་ལྟར་འབྱུང་། །ཞེས་གསུངས་པ་དང་། །རིག་<milestone unit="line" n="352.6"/>པའི་རྒྱལ་བོས་བཀའ་སྩལ་པ། །རང་བྱུང་ཡེ་ནས་རྣམ་དག་དང་། །མ་རྟོགས་འཁོར་བ་སྣ་ཚོགས་འབྱུང་། །ཞེས་གསུངས་སོ། །རྡོ་རྗེ་སེམས་དཔའ་ཡང་ཞུས་པ། །མ་རྟོགས་འཁོར་བ་སྣ་ཚོགས་ཏེ། །དེ་ཡིས་འཁྲུལ<milestone unit="page" n="353"/><milestone unit="line" n="353.1"/>༄༅། །ཚུལ་ཇི་ལྟར་ལགས། །རྒྱུ་རྐྱེན་རྟོག་པའི་སྐྱོན་གཞིའི་འཁྲུལ། །དབོར་ན་རབ་རིབ་མིག་བཞིན་དུ། །མཁའ་ལ་སྐྲ་ཤད་འཛག་པ་བཞིན། །ལོག་རྟོག་རྒྱུ་རྐྱེན་འཁྲུལ་པ་བཞི། །འཁྲུལ་པས་མ་རིག་འབྱུང་<milestone unit="line" n="353.2"/>བ་ཡིན། །རྡོ་རྗེ་སེམས་དཔས་ཡང་གསོལ་པ། །མ་རིགས་གཞི་ལ་ཡོད་དམ་མེད། །ཅེས་ཞུས་སོ། །རིག་པའི་རྒྱལ་པོས་བཀའ་སྩལ་པ། །དོན་གྱི་ངོ་བོ་འཁྲུལ་མེད་དང་། །སྣ་ཚོགས་འཛིན་པའི་རྟོག་པ་བྱུང་། །དཔེར་<milestone unit="line" n="353.3"/>ན་ཐག་པ་སྦྲུལ་མཐོང་ལ། །ཐག་པའི་ངོ་ལ་སྦྲུལ་མེད་དང་། ཁུ་མེད་དམིགས་པ་སྦྲུལ་དུ་མཐོང་། །ཞེས་གསུངས་སོ། །རྡོ་རྗེ་སེམས་དཔས་ཡང་གསོལ་པ། །མ་རིག་པ་ཡིས་འཁྲུལ་པ་སྟེ། །དེ་ཡི་མཚན་ཉིད་ཇི་ལྟར་<milestone unit="line" n="353.4"/>ལགས། །བཀའ་སྩལ་པ། །དེ་ཡི་མཚན་ཉིད་བློ་བུར་བ། །དཔེར་ན་མེ་ལོང་གསལ་བ་ལ། །གང་བསྟན་རྐྱེན་དེ་བློ་བུར་བ། །དེ་བཞིན་རང་གསལ་ཆོས་ཉིད་ལ། །འཛིན་པའི་སྣང་བ་བློ་བུར་བ། །བག་ཆགས་ལོག་<milestone unit="line" n="353.5"/>པས་དཀྲུགས་ཙམ་ན། །བདག་འཛིན་འཁྲུལ་པའི་རྟོགས་པས་སླད། །འཛིན་པ་རང་རྒྱུད་དུ་མར་སྣང་། །ཆོས་ཉིད་ནམ་མཁའ་སྟོང་པ་ལ། །བློ་བུར་གཟུགས་བརྙན་སྤྲིན་གྱིས་བསྒྲིབས། །ཆོས་ཉིད་འདབ་ཆུ་ལྟ་བུ་<milestone unit="line" n="353.6"/>ལ། །བློ་བུར་རྙོག་པ་དམིགས་པས་སླད། །བག་ཆགས་ལོག་པས་དཀྲུགས་ཙམ་ན། །ཐོ་ཡོར་མི་རུ་སྣང་བ་བཞིན། །ཐོ་ཡོར་མི་ཉིད་མ་ཡིན་ཏེ། །དེ་ལྟ་དེ་ལ་མི་རུ་མཐོང་། །ཐོ་ཡོར་མི་ཉིད་ཡིན་པ་ན། །ཡང་དགས་<milestone unit="page" n="354"/><milestone unit="line" n="354.1"/>རྣམས་ཀྱི་ཅི་མི་མཐོང་། །རྒྱུ་རྐྱེན་འཁྲུལ་པ་སྣང་ཙམ་ན། །སྣ་ཚོགས་ཡང་དག་ཞེན་པར་སྦྱོར། །ཅེས་གསུངས་སོ། །ཡེ་ཤེས་འཁོར་ལོ་གསང་བའི་རྒྱུད་ལས། །མ་རིག་ཁྲུལ་ཚུལ་གྱི་ལེའུ་སྟེ་གཉིས་<milestone unit="line" n="354.2"/>པའོ།། །།རྡོ་རྗེ་སེམས་དཔའ་ཡང་ཞུས་པ། །མ་རིག་པ་ཡི་འཁྲུལ་ཚུལ་ཉིད། །དེ་ཡི་བཟློག་ཚུལ་ཇི་ལྟར་ལགས། །རིག་པའི་རྒྱལ་པོས་བཀའ་སྩལ་བ། །མ་རིག་པ་ཡི་བཟློག་ཚུལ་ནི། །དགག་སྒྲུབ་མང་<milestone unit="line" n="354.3"/>བའི་སྣང་བ་དེས། །དམིགས་བའི་ཡུལ་གྱི་རྐྱེན་ལས་བཟློག །རང་གསལ་འཛིན་མེད་ཆོས་ཉིད་དེ། །མཉམ་བྱེད་རྒྱུ་ཡི་རྐྱེན་ལས་བཟློག །འཛིན་པ་རང་གྲོལ་དག་པ་ཡི། །དུས་གསུམ་འཁྲུལ་པའི་རྐྱེན་ལས་<milestone unit="line" n="354.4"/>བཟློག །རིས་མེད་ཅིག་གར་བགྲོད་པའི་ས། །རྒྱུ་འབྲས་གཉིས་ཀྱི་མ་ལས་བཟློག །དགོངས་པ་རང་གཞན་དོན་ལྡན་པས། །བློས་བརྟགས་ཕྲ་མའི་ཆས་ལས་བཟློག །དེས་པའི་ཐེག་ཆེན་སྙིང་པོ་འདི། །རང་འདོད་<milestone unit="line" n="354.5"/>བརྒྱད་ཀྱི་མཐའ་ལས་བཟློག །རྒྱ་ཆད་ཕྱོགས་ལྷུང་མེད་པ་ཡི། །རང་འདོད་ཉིད་ཀྱི་མཐའ་ལས་བཟློག །རྣམ་རྟོག་བློ་ལ་རང་སྣང་བ། །རང་བྱུང་རིག་པས་ཐད་ཀར་གཅོད། །བག་ཆགས་རྒྱུ་ལ་གང་ཞེན་པ། །ཞེན་མེད་<milestone unit="line" n="354.6"/>སྦྲོལ་བྲལ་ངོ་བོས་བཟློག །ཅེས་གསུངས་སོ། །ཡེ་ཤེས་འཁོར་ལོ་གསང་བའི་རྒྱུ་ལས། །འཁྲུང་པ་བཟློ་ཚུལ་གྱི་ལེའུ་སྟེ་གསུམ་པའོ།། །།དེ་ནས་རིག་པའི་རྒྱལ་པོ་ཡིས། །རྣམ་དག་རང་བྱུང་ལྟ་བ་འདི་གསུངས་<milestone unit="page" n="355"/><milestone unit="line" n="355.1"/>༄༅། །སོ། །མཉམ་མེད་རྣམ་དག་རྡ་ལ་བའི་ཀློང་། །ནམ་མཁའ་ཡེ་ཤེས་ལྷུན་གྱིས་གྲུབ། །རང་བྱུང་ཡུལ་མ་རྟོགས་པ་ཡིས། །གཞན་ནས་འབྱུང་བའ། །ཆོས་མ་ཡིན། །དངོས་གྲུབ་བ་དེ་བ་རང་ལས་བྱུང་། །ཡེ་<milestone unit="line" n="355.2"/>ཤེས་ཇི་བཞིན་གནས་པ་ལ། །རྩོལ་བའི་རྒྱུ་འབྲས་སྦྱད་དུ་མེད། །རིམ་རྩོལ་བློ་ཡི་ཐེག་པ་རྣམས། །དྲང་བའི་དོན་དུ་བཤད་པ་ཡིན། །ཞེས་རྟོག་བློ་ཡིས་གཡོས་གྱུར་ན། །རང་བྱུང་ངོ་བོ་གཡོ་བ་མེད། །དབྱེ་གསལ་<milestone unit="line" n="355.3"/>མེད་པས་ལྟ་བའི་མཆོག །རྒྱུ་འབྲས་འདས་པའི་ངོ་བོ་ཡིན། །གདོད་ནས་རྣམ་པར་བྱ་མི་དགོས། །སྐྱོན་མེད་པདྨ་རང་བྱུང་དང་། །མ་འགགས་ཞེན་མེད་རྫོགས་པ་ཆེ། །རྩོལ་མེད་རང་བྱུང་ལུང་གིས་ནི། །ཐམས་ཅད་ངོ་<milestone unit="line" n="355.4"/>བོ་གཏན་ལ་འབེབས། །དེས་ན་རྩོམ་མེད་སེམས་ཀྱི་ལུང་། །དོན་དང་མི་ལྡན་སྒྲ་ཚིག་ནི། །ནེ་ཙོ་མི་སྨྲ་ཆོས་བཤད་འདྲ། །དེས་ན་ལུང་ལྡན་བླ་མའི་ཆོས། །སྙིང་པོ་དོན་གྱི་ངོ་བོ་སྟོན། །སྒྲ་ཚིག་ཞེན་པའི་ཡུལ་ལས<milestone unit="line" n="355.5"/>འདས། །རང་བྱུང་རྟོགས་པའི་དོན་ལྡན་པས། །ཡིད་ཆེས་ཤེས་བའི་མཚན་ཉིད་དོ། །མིན་པ་ངཡི་བཀའ་དང་མཐུན། །ཞེས་གསུངས་སོ། །ཡེ་ཤེས་འཁོར་ལོ་གསང་བའི་རྒྱུད་ལས། །ལྟ་བའི་ལེའུ་སྟེ་བཞི་<milestone unit="line" n="355.6"/>པའོ།། །།དེ་ནས་རིག་པའི་རྒྱལ་པོ་ཡིས། །རྡོ་རྗེ་སེམས་དཔའ་ལ་ཏིང་ངེ་འཛིན་རང་གནས་ཀྱི་དོན་འདི་གསུངས་སོ། །རྩོལ་མེད་རང་སྣང་མ་བཅོས་པ། །ཡེ་ཤེས་ལྷུན་གྲུབ་རང་བཞིན་གནས། །དགོངས་<milestone unit="page" n="356"/><milestone unit="line" n="356.1"/>པ་མ་སྤངས་མ་སྤྱོད་ལ། །སྣ་ཚོགས་སྣང་སྟེ་ཞེན་པ་མེད། །སྒོམ་མེད་དོན་ལ་བློ་གཞག་མེད། །རང་བྱུང་རྟོག་མེད་མཉམ་ཉིད་ལ། །ཞེན་པའི་སྒྲོ་སྐུར་ངང་གིས་མེད། །འཛིན་སེམས་དག་གིས་ལྕགས་དཀྲོལ་དང་། །བློ་<milestone unit="line" n="356.2"/>བཞག་བསྒོམ་པས་བཅིངས་དང་འདྲ། །སེམས་ཉིད་ཟང་ཐལ་མ་ཕྱུང་ལ། །རང་བྱུང་ཡེ་ཤེས་མཉམ་ཉིད་ཐུགས། །བཅོས་མེད་རྩོལ་བྲལ་བྱུང་ལ། །རྣམ་རྟོག་འཛིན་པ་ཅི་བྱུང་ཡང་། །རང་བཞག་བསམ་བྲལ་ཉིད་དུ་<milestone unit="line" n="356.3"/>བདེ། །རྣམ་པར་རྟོག་པའི་རྒྱུ་བ་བྲལ། །དུས་གསུམ་རྒྱུན་ཆད་མེད་པར་གནས། །འབབ་ཆུ་རྒྱུན་གྱི་དཔེ་དང་འདྲ། །དེ་ཉིད་རྟོགས་པའི་དོན་ལྡན་ན། །བསམ་བྲལ་རང་གནས་དགོངས་པར་གནས། །སྙིང་པོ་མཉམ་<milestone unit="line" n="356.4"/>ཉིད་ངོ་བོ་ཉིད། །དབང་སྒྱུར་རྒྱལ་པོའི་ཐུགས་དང་མཉམ། །འདོད་པའི་ཚོགས་ལ་ཡིད་མི་འཇུག །རྫོགས་པའི་དགོངས་པ་རྣམ་དག་ལ། །དུས་གསུམ་བླང་དོར་མེད་པར་བསམ། །འཛིན་མེད་ཏིང་འཛིན་སྐྱོན་ལས་<milestone unit="line" n="356.5"/>གྲོལ། །མ་གཡོས་མ་བཅོས་ཉིད་དུ་བདེ། །སྣང་བ་མེད་པའི་ཆོས་ཉིད་ནི། །མ་བཙལ་རང་བཟོ་ཉིད་དུ་བདེ། །བརྗོད་དུ་མེད་པའི་ཆོས་ཉིད་ནི། །སྒྲ་ཚིག་ཞེན་པའི་ཡུལ་ལས་འདས། །ཞེས་གསུངས་སོ། །ཡེ་ཤེས་<milestone unit="line" n="356.6"/>འཁོར་ལོ་གསང་བའི་རྒྱུད་ལས། །ཏིང་ངེ་འཛིན་གྱི་ལེའུ་སྟེ་ལྔ་པའོ།། །།དེ་ནས་རིག་པའི་རྒྱལ་པོ་ཡིས། །རྣམ་དག་ཞེན་མེད་ཀྱི་སྦྱོད་པ་འདི་གསུངས་སོ། །ནམ་མཁའ་རྡོ་རྗེའི་སྦྱོད་པ་འདི། །སྤྱད་བཞིན་མ་<milestone unit="page" n="357"/><milestone unit="line" n="357.1"/>༄༅། །ཆགས་སྦྱོད་པ་ཡིན། །རང་བཞིན་ཡེ་ཤེས་སྤྱོད་པ་ལ། །སྒོ་གསུམ་བག་ཡངས་ལྷུག་པ་ཉིད། །སྤྱོད་པ་བླང་དོར་གཉིས་མེད་ངང་། །པདྨ་འདམ་ན་གནས་བཞིན་དུ། །འདམ་གྱི་སྐྱོན་གྱིས་གོས་པ་<milestone unit="line" n="357.2"/>མེད། །སྣ་ཚོགས་སྣང་བར་སྦྱོད་མོད་ཀྱང་། །སྣང་བའི་སྐྱོན་གྱིས་གོས་པ་མེད། །རྩོལ་མེད་རང་གནས་རྟོགས་པའི་ཀློང་། །རྒྱུ་འབྲས་ལྟོས་པ་རྩོལ་པ་མེད། །ཉི་མའི་འོད་ལྟར་ཀུན་ལ་ཁྱབ། །ཁྱབ་གདལ་ལྷུན་གྲུབ་ཡེ་<milestone unit="line" n="357.3"/>བརྡལ་ལ། །ཞེན་མེད་ཚུལ་གྱིས་འཇུག་པ་མེད། །ཀུན་གསལ་ཆོས་ཉིད་དོན་རྟོགས་པས། །རྣ་བརྒྱུད་སྒྲ་ལ་རག་མ་ལུས། །སྐུ་གསུམ་རྟོགས་པའི་འདོན་ལྡན་ན། །ཐུགས་རྗེ་རིན་ཆེན་བཞིན་དུ་འབྱུང་། །རང་བཞིན་<milestone unit="line" n="357.4"/>གཅིག་ལས་མ་གཡོས་དང་། །རིམ་རྩོལ་རྒྱུ་འབྲས་ཐེག་པ་རྣམས། །དྲང་དོན་སྙན་པའི་ཐམས་སུ་བསྟན། །རང་བྱུང་ཡེ་ཤེས་རྟོགས་པའི་ལྷ། །འཛབ་དང་བརྙེན་པ་བྱ་མི་དགོས། །མཐའ་དབུས་མེད་པའི་སྙིང་པོ་<milestone unit="line" n="357.5"/>ལ། །གཟུང་འཛིན་འཁྲུལ་པ་རང་གྲོལ་འགྱུར། །ཡེ་ཤེས་འཁོར་ལོ་གསང་བའི་རྒྱུད་ལས། །སྤྱོད་པ་བསྟན་པའི་ལེའུ་སྟེ་དྲུག་པའོ།། །།དེ་ནས་རིག་པའི་རྒྱལ་པོ་ལ། །རྡོ་རྗེ་སེམས་དཔས་ཡང་གསོལ་པ།<milestone unit="line" n="357.6"/>རྫོགས་ཆེན་ཐིག་ལེ་ཉག་གཅིག་ལ། །ཡོན་ཏན་སྣང་ཚུལ་ཇི་ལྷར་ཡིན། །རིག་པའི་རྒྱལ་པོའི་བཀའ་བརྩལ་བ། །རྫོགས་ཆེན་ཐིག་ལེ་ཉག་གཅིག་ལ། །ཡོན་ཏན་སྣང་ཚུལ་བཞི་རུ་སྣང་། །འགྲོ་བ་རིགས་དྲུག་སྣང་ཚུལ་<milestone unit="page" n="358"/><milestone unit="line" n="358.1"/>ལ། །རྒྱུ་འབྲས་བློ་ཡི་སྣང་ཚུལ་དང་། །རྟོག་པ་དོན་གྱི་སྣང་ཚུལ་དང་། །ཀུན་བཟང་ང་ཡི་སྣང་བའོ། །རྡོ་རྗེ་སེམས་དཔས་ཡང་ཞུས་པ། །རྫོགས་ཆེན་ཐིག་ལེ་ཉག་གཅིག་ལ། །ཡོན་ཏན་རྫོགས་ཚུལ་བསྟན་དུ་<milestone unit="line" n="358.2"/>གསོལ། །རིག་པའི་རྒྱལ་པོས་བཀའ་སྩལ་པ། །སྣ་ཚོགས་མ་སྦངས་ང་ཡི་ངང་དུ་རྫོགས། །ཆགས་ཞེན་མེད་པ་ང་ཡི་ངང་དུ་རྫོགས། །འཁོར་བ་མ་སྦངས་ང་ཡི་ངང་དུ་རྫོགས། །དོགས་པ་མེད་པས་ང་ལ་འདས་པ་<milestone unit="line" n="358.3"/>མེད། ཁུ་འབྲས་མ་སྦངས་པ་ཡི་ངང་དུ་རྫོགས། །རྟོག་པ་མེད་པས་ང་ལས་འདས་པ་མེད། །ཅེས་བཀའ་སྩལ་ཏོ། །ཡང་ཞུས་པ། །རྫོགས་ཆེན་ཐིག་ལེ་ཉག་གཅིག་ལ། །མཚན་གྱི་རྣམ་གྲངས་ཇི་ལྟར་ལགས། །རིག་<milestone unit="line" n="358.4"/>པའི་རྒྱལ་པོས་བཀའ་སྩལ་པ། །དེ་བཞིན་ཉིད་དུ་རྫོགས་པའི་རྫོགས་ཆེན་དང་། །ལྟ་བ་ཡོངས་སུ་རྫོགས་ཆེན་དང་། །རིག་པ་ཡོངས་རྫོགས་པའི་རྫོགས་ཆེན་ནོ། ཞེས་གསུངས་སོ། །ཡེ་ཤེས་འཁོར་ལོ་གསང་བའི་རྒྱུ་<milestone unit="line" n="358.5"/>ལས། །ཡོན་ཏན་སྣང་ཚུལ་གྱི་ལེའུ་སྟེ་བདུན་པའོ།། །།དེ་ནས་རྡོ་རྗེ་སེམས་དཔས། །རིག་པའི་རྒྱལ་པོ་ལ་འདི་སྐད་ཅེས་གསོལ་ཏོ། །རང་སྣང་རྣམ་དག་རྒྱལ་པོ་ཁྱོད། །མི་འགྱུར་སྐུ་ཡི་བདག་གཉིས་ཅན། །མི་འགག་<milestone unit="line" n="358.6"/>གསུང་གི་རོལ་པར་ཤར། །མི་རྟོག་ཐུགས་ཀྱིས་ངོ་བོར་ཤར། །སྐུ་གསུང་ཐུགས་ལྡན་ཐུགས་རྗེའི་བདག །མོས་པའི་འཁོར་ཚོགས་འདུས་པ་ལས། །གསང་བའི་དམ་ཚིག་བཤད་དུ་གསོལ། །ཞེས་གསོལ་ཏོ། །རིག་<milestone unit="page" n="359"/><milestone unit="line" n="359.1"/>༄༅། །པའི་རྒྱལ་པོས་བཀའ་སྩལ་པ། །རང་སྣང་ལྷུན་གྲུབ་ཆེན་པོ་ལ། །བཅོས་མ་གྲངས་ཀྱིས་དམ་ཚིག་མེད། །རང་བྱུང་རྩོལ་མེད་དམ་ཚིག་ནི། །འཁོར་བའི་མཚོ་ལས་སྒྲོལ་བའི་གྲུ། །མི་འགྱུར་རྡོ་རྗེ་ལྟ་བུ་<milestone unit="line" n="359.2"/>ལ། །ཕྱི་ནང་གསང་བའི་དམ་ཚིག་མེད། །མ་བཅོས་རང་སྣང་དམ་ཚིག་ནི། །མེད་པས་བྱ་བ་གཅིག་པུ་དང་། །ལྷུན་གྱིས་གྲུབ་པའི་དམ་ཚིག་གོ །འཛིན་པ་མེད་པའི་སེམས་ཉིད་ནི། །བསྲུང་དུ་མེད་པའི་ངང་དུ་<milestone unit="line" n="359.3"/>གདམས། །བསྒྲུབ་མེད་རང་བྱུང་ཆེན་པོ་ནི། །བསྲུང་མེད་དམ་ཚིག་རང་གནས་ན། །ཕྱོགས་འཛིན་མེད་པའི་ངང་ལ་གནས། །སེམས་ཉིད་རང་བྱུང་མི་འདའ་ན། །དུས་གསུམ་སངས་རྒྱས་ཐམས་ཅད་ལ། ། དམ་ཚིག་<milestone unit="line" n="359.4"/>འདི་ལས་ཡོངས་མི་འདའ། །ལྷུན་གྲུབ་དམ་ཚིག་ཆེན་པོ་ཡིན། །ཞེས་གསུངས་སོ། །ཡེ་ཤེས་འཁོར་ལོ་གསང་བའི་རྒྱུ་ལས། །དམ་ཚིག་གི་ལེའུ་སྟེ་བརྒྱད་པའོ།། །།རིག་པའི་རྒྱལ་པོས་བཀའ་སྩལ་<milestone unit="line" n="359.5"/>པ། །རང་སྣང་རྒྱལ་པོ་གང་འདོད་པ། །རང་གི་སེམས་ལ་བཙལ་བར་གྱིས། །ཐེག་པའི་བྱེ་བྲག་བསམ་ཡས་དང་། །རང་བྱུང་རྟོགས་ན་གཅིག་ལས་མེད། །ངེས་པར་རང་བྱུང་དོན་འདི་ཉིད། །སངས་རྒྱས་ཀུན་གྱི་རང་<milestone unit="line" n="359.6"/>བྱུང་སེམས། །བླ་མ་མེད་པ་རྟོགས་གྱུར་ན། །དེ་ཉིད་རང་སྣང་མཉམ་པར་ལྟ། །གང་གིས་རང་བྱུང་རྟོགས་པའི་མཆོག །རང་སྣང་རྩོལ་བྲལ་དོན་རྙེད་ན། །འདྲེན་པའི་ཚིག་གིས་མང་བཤད་ཀྱང་། །སེམས་ལ་ཡོན་ཏན་<milestone unit="page" n="360"/><milestone unit="line" n="360.1"/>བསམ་མི་ཁྱབ། །ཅེས་གསུངས་སོ། །རྡོ་རྗེ་སེམས་དཔས་ཡང་ཞུས་པ། །རྣམ་རྟོག་འཛིན་པའི་ཞབྲུལ་པ་ལ། །གཉེན་པོས་སྒོམ་དུ་ཡོད་མེད་ཞུས། །རིག་པའི་རྒྱལ་པོས་བཀའ་སྩལ་པ། །རྣམ་རྟོག་གཉེན་པོར་མི་རྟོག་<milestone unit="line" n="360.2"/>སྒོམ། །མི་རྟོག་འདོད་ན་རྟོག་པ་ཆེན་པོ་ཡིན། །འཛིན་པའི་ཞེན་པ་གྲོལ་ནས་གཉེན་པོས་སྒོམ་དུ་མེད། །ཚེ་གཅིག་བྱང་ཆུབ་ཐོབ་ན་རྒྱུ་འབྲས་བཙལ་དུ་མེད། །སེམས་ནི་དོན་དམ་ལམ་ཡིན་པས། །བྱ་ལམ་ནམ་<milestone unit="line" n="360.3"/>མཁའ་རྗེས་མེད་འདྲ། །མི་གནས་རྒྱུན་དུ་གྲག་གནས་ན། །རང་བྱུང་བཙལ་མེད་དོན་ཆེན་པོ། །རྣམ་དག་དོན་ནི་མ་རྟོགས་ན། །རྩོལ་སྒྲུབ་འཛིན་པ་ཅི་སྦྱད་ཀྱང་། །ཞབྲུལ་པ་བློ་ལ་ཞེན་པ་ཡིས། །ཇི་བཞིན་ནམ་<milestone unit="line" n="360.4"/>མཁའ་རང་བཞིན་ལ། །མ་འོངས་རང་སྣང་ཁོ་ནར་ཟད་རྣམ་རྟོག་རིག་པའི་རྒྱལ་པོ་ལ། །སྒྲོ་སྐུར་སྤྲོས་པ་གཉིས་མི་མངའ། །ཞེན་པ་རང་གྲོལ་ཉིད་ཀྱིས་གྲུབ། །གང་ཞིག་སེམས་ལ་རྟོག་མེད་ན། །དུས་གསུམ་ང་ཡི་<milestone unit="line" n="360.5"/>བཀའ་དང་མཐུན། །རང་བྱུང་རང་བཙལ་མ་དམིགས་ན། །སེམས་ཉིད་དངོས་པོར་མ་གྲུབ་པས། །རང་བྱུང་ངོ་བོར་རྟོགས་པའོ། །ཞེས་གསུངས་སོ། །ཡེ་ཤེས་འཁོར་ལོ་གསང་བའི་རྒྱུད་ལས། །ཡིན་ཚུལ་བསྟན་པའི་<milestone unit="line" n="360.6"/>ལེའུ་སྟེ་དགུ་པའོ། །རིག་པའི་རྒྱལ་པོས། །རྡོ་རྗེ་སེམས་དཔའ་ལ་རྒྱུ་འབྲས་ལ་ཟླ་བའི་དོན་འདི་གསུངས་པ། །བདག་ཏུ་ཉེས་བཟུང་འདོད་པ་སྤང་། །སེམས་ལ་བདག་མེད་ཞབྲུལ་པས་བསྒྲིབས། །ཕྲ་རབ་རྡུལ་དུ་<milestone unit="page" n="361"/><milestone unit="line" n="361.1"/>༄༅ མཐོང་བ་ཡང་། །སེམས་ལ་སྡུལ་མེད་ཕྱིན་ཅི་ལོག །རྟེན་འབྲེལ་བཅུ་གཉིས་འདོད་པ་ཡང་། །རྟོག་མེད་རྟོག་པས་ཕྱིན་ཅི་ལོག །སེམས་ཀྱི་དངོས་པོར་འཛིན་པ་ཡང་། །སེམས་ལ་དངོས་མེད་ཕྱིན་ཅི་<milestone unit="line" n="361.2"/>ལོག །གཉིས་པར་མེད་པ་སྟོང་པའི་བློ། །སེམས་ལ་གཞི་མེད་འཛིན་པའི་བློ། །དག་པ་དང་ནི་གཉིས་སུ་བལྟ། །འདོད་པའི་སྟོབས་ཀྱི་སྒྲུབ་པ་ཡི། །སྒྲུབ་བྱེད་འབྲས་བུ་ཐོབ་པ་མེད། །རྣམ་གསུམ་བྱིན་རླབས་འདོད་པ་<milestone unit="line" n="361.3"/>ཡང་། །སྐྱེ་མེད་རྩོལ་བས་རང་བྱུང་བསླད། །ཐབས་དང་ཤེས་རབ་ལྟ་ས་ཡང་། །རྩོལ་བས་གདམས་པས་རྩོལ་མེད་བཅིངས། །དབྱིངས་དང་ཡེ་ཤེས་ལྟ་བ་ཡང་། །ཕྱོགས་འཛིན་མེད་པས་ལྷུན་དོན་འགལ། །མི་<milestone unit="line" n="361.4"/>གནས་སེམས་ཀྱི་རང་བཞིན་ནི། །ཕྱོགས་རིས་མེད་པར་ཞེན་པ་ལྡོག །བྱ་བྲལ་རྫོགས་པ་ཆེན་པོ་ནི། ། རང་བཞིན་རྟོགས་བས་ཞེན་པ་ལྡོག །དྲན་པ་ཀུན་སྤངས་ཡེ་ཤེས་རང་བཞིན་གནས། །རང་འདོད་རང་གནས་<milestone unit="line" n="361.5"/>ཆེན་པོ་ཡིན། །ཞེས་གསུངས་སོ། །ཡེ་ཤེས་འཁོར་ལོ་གསང་བའི་རྒྱུད་ལས། །ཐེག་བའི་བྱེ་བྲག་གླེང་པའི་ལེའུ་སྟེ་བཅུ་པའོ།། །།རིག་པའི་རྒྱལ་པོས། །རྡོ་རྗེ་སེམས་དཔའ་ལ་བཀའ་སྩལ་པ། །རང་བཞག་རང་བྱུང་<milestone unit="line" n="361.6"/>ཆེན་པོ་ལ། །བག་ཆགས་འཁྲུལ་པ་ཀ་ནས་དག །འཛིན་པ་ཞེས་པའི་བྱ་བ་བཏང་། །སྣ་ཚོགས་བློས་བཟུང་ལྟ་བ་ཡང་། ཁུ་འབྲས་ཞེན་དང་མ་ཚོར་ཡོད། །བཏང་སྙོམས་ལྟེང་བའི་མུན་པ་དང་། །ཞེ་འདོད་ཡིད་ལ་<milestone unit="page" n="362"/><milestone unit="line" n="362.1"/>བྱེད་པ་དང་། །འབྲེལ་མེད་ནམ་མཁའ་ལྟ་བུའི་དོན། །ཞེན་མེད་རང་སྣང་དོན་རྟོགས་པས། །ཞེན་པ་མེད་བའི་བྱ་བ་བཏང་། །ཡེ་ནས་རང་བཞིན་དག་པ་ཡིས། །གཞི་ལས་འཁྲུལ་པའི་བྱ་བ་དང་། །དབང་པོ་བཟུང་<milestone unit="line" n="362.2"/>བའི་ཡུལ་དགན། །དམིགས་པ་རྐྱེན་གྱི་བྱ་བ་བཏང་། །ཡིན་ཚུལ་བློ་ཡིས་བྱ་རུ་མེད། །སྣང་ཚུལ་མིག་གི་ཅིར་སྣང་ཡང་། །རྟོགས་ཚུལ་ཞེན་པ་མེད་པར་རྟོགས། ཁུ།བ་པ་བློ་ཡིས་བྱ་བ་བཏང་། །དཔེར་ན་ཉི་མའི་སྙིང་<milestone unit="line" n="362.3"/>པོ་ཡང་། །མུན་པ་གཞིན་ན་ས་དག་ཅིང་འོད་ཀྱི་རང་བཞིན་མེད། །དེ་བཞིན་རྩོལ་མེད་སངས་རྒྱས་དོན་རྟོགས་ན། །འཁྲུལ་པ་གཞིན་ན་ས་དག་པ་ཡིན། ། སྣང་བ་མེད་དང་ལྡན་ན་ཀུན་ཏུ་བཟང་པོར་དག་པ་<milestone unit="line" n="362.4"/>ཡིན། །དུས་གསུམ་འགྱུར་མེད་མཉམ་བཞག་རྗེ་ཐོབ་མེད་པར་ཐོབ། །ཀུན་ཏུ་བཟང་པོ་ང་ཡི་རང་བཞིན་ཡིན། །ཡོད་ནི་གཅིག་ལས་མེད་པ་ལས། །བརྒྱད་ཁྲི་བཞི་སྟོང་ང་ཡི་སྤྱོད་ཡུལ་ཡིན། །ངེས་པར་ང་ཡི་རང་<milestone unit="line" n="362.5"/>བཞིན་ནི། །སྣ་ཚོགས་ང་ཡི་བྱས་པ་སྟེ། །ང་ཡི་རང་བཞིན་བྱེད་པ་ཀུན་ལས་རྒྱལ། །ཅེས་གསུངས་སོ། །ཡེ་ཤེས་འཁོར་ལོ་གངས་བའི་རྒྱུད་ལས། །བྱ་བ་བཏང་བའི་ལེའུ་སྟེ་བཅུ་གཅིག་པའོ། ། ། །དེ་<milestone unit="line" n="362.6"/>ནས་རིག་པའི་རྒྱལ་པོས། །རྡོ་རྗེ་སེམས་དཔའ་ལ་བཀའ་སྩལ་པ། །རྫོགས་ཆེན་རང་སྣང་ཆོས་ཉིད་ནི། །དགོངས་པ་ཀུན་གྱི་མཆོག་ཡིན་པས། །གང་འདོད་་རྩོལ་བ་སྒྲུབ་ཏུ་མེད། །འདོད་པའི་རང་བཞིན་གྲུབ་འདོད་<milestone unit="page" n="363"/><milestone unit="line" n="363.1"/>༄༅། །པས། །རྡོ་ལ་གསེར་དུ་གྲུབ་པའོ། །གསེར་འདོད་རྡ་་ལ་རེ་བ་མེད། །ཞེན་པ་མ་ཆོད་བདེ་བ་ཡང་། །ཞེན་མེད་ངོ་བོར་ཐོངས་པ་མེད། །འཛིན་པ་དུ་མ་རང་གྲོལ་ན། །ཡང་དག་རྩོལ་བས་སྒྲུབ་ཏུ་<milestone unit="line" n="363.2"/>མེད། །རྩོལ་མེད་དོན་ལ་གནས་པ་ནི། །བྱང་ཆུབ་ལག་ཏུ་གཏོད་པ་ཡིན། །སྤོང་ལེན་མེད་པའི་སྣང་བ་རང་སོལ། །དབུས་མཐའ་མ་གཟིགས་རྣམ་པར་རྟོག་དང་བྲལ། །ཡེ་ཤེས་རྣམ་དག་ལྷུན་གྲུབ་ཆེན་པོ་ལ། །རེ་<milestone unit="line" n="363.3"/>དོགས་མེད་པས་ཆོས་ཉིད་རང་ལ་གསལ། །ཡེ་ནས་ལྷུན་ གྲུབ་སངས་རྒྱས་མངོན་གྱུར་ན། །གང་ནས་ཀུན་ལ་སངས་རྒྱས་རེ་བ་མེད། །སངས་རྒྱས་ཉིད་ཀྱིས་སངས་རྒྱས་ཉིད་ཚོལ་བ། །དཔེར་ན་རི་དྭགས་<milestone unit="line" n="363.4"/>སྨིག་སྒྱུ་སྙེག་པ་འདྲ། །དེས་ན་སངས་རྒྱས་རེ་དོགས་གཞན་ན་མེད། །དབྱེ་གསལ་བླང་དོར་མེད་པའི་ལུང་། །ཆོས་ཉིད་ཡེ་ནས་རྣམ་དག་ལ། །འཁོར་བའི་རྣམ་རྟོག་བླང་དོར་ཡུལ་སྦངས་ནས། །སྣང་ལ་ཞེན་མེད་གར་<milestone unit="line" n="363.5"/>བདེར་སྦྱོད་པའི་མཆོག །ཐེག་ཆེན་ནམ་མཁའི་དབྱིངས་ན་ཉི་མ་ཤར། །གདུལ་བྱ་གང་ཟག་རྣམས་ཀྱིས་དོན་དུ་སྣང་། །དོན་དམ་ངང་ལ་འདུལ་དང་མི་འདུལ་མེད། །རིག་པའི་རྒྱལ་པོ་ཡེ་ཤེས་ཉི་ཟེར་ནི། །མཐའ་<milestone unit="line" n="363.6"/>ཡས་སེམས་ཅན་ཐམས་ཅད་ལ། །སྣང་གསལ་སྒྲོན་མ་རྟོགས་པར་ཤོག །ཡེ་ཤེས་འཁོར་ལོ་གསང་བའི་རྒྱུ་ལས། །རྩོལ་བྲལ་ཐུགས་རྗེའི་ལེའུ་སྟེ་བཅུ་གཉིས་པའོ།། །།དེ་ནས་རིག་པའི་རྒྱལ་པོས། །རྡོ་རྗེ་་<milestone unit="page" n="364"/><milestone unit="line" n="364.1"/>སེམས་དཔའ་ལ་བཀའ་སྩལ་པ། །རང་སྣང་རིག་པའི་ཡེ་ཤེས་ལ། །མ་རྟོགས་བདུད་ཀྱི་སྤྱོད་ཡུལ་ནི། །སྟོང་པ་བྱང་ཆུབ་ལྟ་བའི་བདུད། །ཧད་པོ་བོགས་མེད་སྒོམ་པའི་བདུད། །རྟོག་མེད་རང་དགའ་སྤྱོད་པའི་<milestone unit="line" n="364.2"/>བདུད། །ཐུག་མེད་འདོད་པ་འབྲས་བུའི་བདུད། །ཕྲ་མོས་ཆོག་ཤེས་ཐོས་པའི་བདུད། །འདུ་འཛི་ལོངས་སྤྱོད་གཡེང་བའི་བདུད། ཁུ།བ་མཐའ་ལོག་པ་ཆོས་ཀྱི་བདུད། མི་ཐུབ་དམ་བཅའ་དམ་ཚིག་བདུད། །རིམ་པ་<milestone unit="line" n="364.3"/>བསྒྲོད་པ་དབང་གི་བདུད། །རྩོལ་བས་བྲིན་པ་འཕྲིན་ལས་འདིད། །བར་དོར་སྣང་བ་འོད་ཀྱི་བདུད། །གྲགས་པ་བརྒྱད་པོ་དགྲ་ཡི་བདུད། །རྣམ་རྟོགས་འཕྲིན་པོ་ཉིད་ཀྱིས་བདུད། །ཁ་ཤགས་དོན་ལ་བྲེད་པའི་<milestone unit="line" n="364.4"/>བདུད། །མཁས་པ་མདོ་མེད་ཤེས་རབ་བདུད། །རྟོག་འཛིན་ཞེས་པ་བག་ཆགས་བདུད། །རང་རིག་འཁྲུལ་པར་སྣང་བ་ཡི་སྣང་བ་སྣ་ཚོགས་འཁྲུལ་པའི་བདུད། །ཐམས་ཅད་བདུད་སྣང་ཤེས་ཙམ་ན། བདུད་ལས་ངེས་<milestone unit="line" n="364.5"/>པར་གྲོལ་བ་ཡིན། །མ་རྟོགས་པ་ནི་བདུད་ཡིན་ཏེ། །རྟོགས་ན་བདུད་ཀྱི་རྩི་རུ་འགྱུར། །དུག་ལ་སྨན་དུ་ཤེས་པ་བཞིན། །དེ་ལས་གཞན་དུ་ཤེས་མི་འགྱུར། །ཡེ་ཤེས་འཁོར་ལོ་གསང་བའི་རྒྱུད་ལས། །བདུད་ཀྱི་ལེའུ་<milestone unit="line" n="364.6"/>སྟེ་བཅུ་གསུམ་པའོ།། །།དེ་ནས་རིག་པའི་རྒྱལ་བཀའ་རྩལ་པ། །ལྟ་བ་བདག་ཏུ་འཛིན་པས་གོལ། །ང་ཡིས་རང་བཞིན་བཅུ་པོ་ལས། །གོལ་ས་སྒྲིབ་པ་དྲུག་དྲུག་བཅུ། །སུམ་བརྒྱ་དྲུག་ཅུ་ཕྲག་ཡས་སོ། །རྫོགས་<milestone unit="page" n="365"/><milestone unit="line" n="365.1"/>པ་ཆེན་པོ་༄༅། །ས་གཅིག་པ། །གང་གིས་དེ་རྟོགས་དེ་ཡི་སྲས། །ལམ་ནི་རྣམ་པ་ལྔ་དག་ཀྱང་། །ས་བཅུ་བགྲོད་པས་གོལ་པའི་ལམ། །གདོད་ནས་མ་སྐྱེས་སྙིང་པོ་ལ། །ཐ་ཚིག་མིང་དུ་བཏགས་པས་<milestone unit="line" n="365.2"/>གོལ། །རང་བཞིན་ལྷུན་གྲུབ་ཆེན་པོ་ལ། །འཕྲིན་ལས་རྣམ་བཞི་དོད་ནས་རྫོགས། བག་ཆགས་རྨི་ལམ་བསྡུ་བྲིད་དང་། །རིགས་དྲུག་གཟུགས་སྒྲའི་བསྡུ་བྲིད་དང་། །འདོད་ཡོན་འཚོ་བའི་བསྡུ་བྲིད་དང་། །འདྲིན་<milestone unit="line" n="365.3"/>པའི་ཐབས་དགུ་ངང་ལ་རྫོགས། །བག་ཆག་ཉིང་འཚམས་སྦྱར་བ་དང་། །སེམས་ཉིད་ཉིང་འཚམས་སྦྱར་བ་དང་། །ཕུང་པོ་ཉིང་འཚམས་སྦྱོར་བ་གསུམ། །ང་ཡི་རང་བཞིན་རྣམས་གསུམ་ཡིན། །ང་ཡི་རང་སྣང་ཆེན་པོ་<milestone unit="line" n="365.4"/>རྒྱུད། །ཐེག་པ་ཀུན་གྱི་ལ་ཟློ་བ། །ཆོས་རྣམས་མདངས་སྐྱེལ་བ་ཡི། །ཡེ་ཤེས་འཁོར་ལོ་གསང་བ་འདི། །འཁོར་གྱི་ནང་ན་དམ་པ་སྟེ། །རྡོ་རྗེ་སེམས་དཔའ་ཁྱོད་པ་གཏད། །ཁྱོད་ནི་མི་ནུ་སྟོབས་དང་ལྡན། །ང་ལས་མི་<milestone unit="line" n="365.5"/>གཞན་འཁོར་ཡིན་པས། །ཐུགས་ཀྱི་དཀྱིལ་དུ་མཉམ་པར་ཞོག །ཐུགས་རྗེའི་གསེར་ཀ་ཕྱོགས་བཅུར་འཆར། །ལན་ཅིག་སྙིགས་མ་ལྔ་དུས་ན། །ཉི་ཟླ་བཞིན་དུ་དར་བར་ཤོག །ནམ་མཁའ་ཁྱབ་པའི་འཇིག་རྟེན་<milestone unit="line" n="365.6"/>དུ། །སྒྲོནམབཞིནདུརྒྱསཔརཤོག །འཁོར་བ་ལྡོངས་པའི་མུན་པ་རྣམས། །ཡེ་ཤེས་འོད་ཀྱིས་གང་བར་ཤོག ཁུད་དྲུག་འཁྲུལ་པའི་སེམས་ཅན་རྣམས། །སངས་རྒྱས་ས་ལ་གྲོལ་བར་ཤོག །ཅེས་གསུངས་སོ། །ཡེ་<milestone unit="page" n="366"/><milestone unit="line" n="366.1"/>ཤེས་འཁོར་ལོ་གསང་བ་སྙིང་པོ་དོན་གྱི་རྒྱུ་ལས། ཁུད་ཀྱི་གཏད་རྒྱ་བསྟན་པའི་ལེའུ་སྟེ་བཅུ་བཞི་པའོ།། །།ཡེ་ཤེས་འཁོར་ལོ་གསང་བའི་སྙིང་པོ་དོན་གྱི་རྒྱུད་ཅེས་བྱ་བ། །ལ་ཟློ་བ་ཆེན་པོ་མན་ངག་གི་རྒྱབ་རྟན་<milestone unit="line" n="366.2"/>རྫོགས་སོ། །སེམས་ཕྱོགས་ཀྱི་སྙན་བརྒྱུད་ཨིཐི།། །།རྒྱ་གར་སྐད་དུ། །ཏྲི་ཀྭ་ཡ་བརྩི་ཙྭ་ནཏནཏྲམསྣྲུ་ཤི་ཙྭ་ན་ཨ་ལ༷་ས་མ་ཏི་ནཱ་མ།། ༄༅། །བོད་སྐད་དུ། །སྐུ་གསུམ་ཡེ་ཤེས་ལྔ་ལྡན་གྱི་རྒྱུ་འཇམ་དཔལ་ཡེ་</p></div1>
        </body>
    </text>
</TEI.2>