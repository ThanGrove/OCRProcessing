<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0351-text.xml">
    <teiHeader lang="tib">
        <fileDesc>
            <titleStmt>
                <title><!--srid pa rgyud lung gi rgyud phyi ma kha 'bar nag po las rgya mtsho'i rgyud/-->སྲིད་པ་རྒྱུད་ལུང་གི་རྒྱུད་ཕྱི་མ་ཁ་འབར་ནག་པོ་ལས་རྒྱ་མཚོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0351-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=182.1; end=211.6--><milestone unit="page" n="182"/><milestone unit="line" n="182.1"/>བཅུ་གཉིས་པའོ།། །།མ་མོའི་སྲིད་པའི་རྫོགས་ལུང་ཆེན་མོ་འབྲས་བུ་ངེས་པར་བསྟན་པའི་མཆོག །ཀུན་བཟང་ཐུགས་ཀྱི་ལུང་ཆེན་འདི། །སྐྱེས་མཆོག་འགའ་ཡི་ལས་ཡིན་ཏེ། །ཀུན་ལ་སྤེལ་བར་མ་གསུངས་<milestone unit="line" n="182.2"/>སོ མ་མོའི་ཆོས་འདི་སྤྱི་གབ་སྦས་ཆེ་ཞེས་འབྱུང་ན་ཡང་། བོད་ཡུལ་དུ་བསྒྱུར་བ་ལ། འདི་ལས་ལྷག་མ་མ་ལུས་པར་ཡིད་ཆེས་པའི་རྒྱུད་ཁུངས་དང་། དབུ་སྣུང་བཞེས་སོ། །མ་མོ་སྲིད་པའི་རྒྱུད་ལུང་གི་རྒྱུད་ཕྱི་མའི་<milestone unit="line" n="182.3"/>དཔེ་རྫོགས་སོ།། །། ་། དཔལ་ཁྲག་འཐུང་གི་རྒྱལ་པོ་དང་། ཡུམ་རིག་པའི་རྒྱལ་མོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། དེ་བཞིན་གཤེགས་པའི་ཐུགས་རྗེ་ཆེན་པོའི་བྱིན་<milestone unit="line" n="182.4"/>གྱིས་བརླབས་པ་ལས། །སངས་རྒྱས་སྟོང་རྩ་གཅིག་འཇིག་རྟེན་དུ་འབྱུང་བས་ན། སྔར་འདས་པའི་སངས་རྒྱས་རབས་བདུན་དང་། བརྒྱད་པ་ཤཱཀྱ་ཐུབ་པའི་བསྟན་པ་ལ། བར་གྱི་བསྐལ་པ་བརྒྱད་ཅུ་རུ་འབྱུང་སྟེ། དེ་<milestone unit="line" n="182.5"/>ཡང་སྟོང་གསུམ་དུ་གནས་པ་ལས། སྟོང་ཆུང་ངུ་དང་། སྟོང་བར་མ་དང་། སྟོང་སྤྱི་ཕུད་དོ། །དེ་ཡང་དེ་བཞིན་གཤེགས་པའི་ཐུགས་རྗེའི་སྣང་བ་ལས། རིའི་རྒྱལ་པོ་རི་རབ་གཅིག་གི་དོན་བཤད་ན། ཤེས་རབ་ཆེན་<milestone unit="line" n="182.6"/>པོའི་རྒྱུ་ལས་རླུང་རྡོ་རྗེ་རྒྱ་གྲམ་གཡས་སུ་འཁྱིལ་ཅིང་འ་ས་པ་ལས། དབུས་རྡོ་རྗེ་རྒྱ་གྲམ་ལ། མཐའ་མ་གཞུ་འོད་མའི་དབྱིབས་ལྟར་གནས་པ། སྟེང་འོག་དང་ཕྱོགས་མཚམས་སུ་དཔག་ཚད་ས་ཡ་དྲུག་འབུམ་ཡོད་<milestone unit="page" n="183"/><milestone unit="line" n="183.1"/>༄༅། །པ། ཐུགས་རྗེའི་བྱིན་གྱིས་བརླབས་ལས། རིན་པོ་ཆེའི་ཆར་གྱི་རྒྱུན་གཉའ་ཤིང་ཙམ་ནམ་མཁའ་ལ་བབས་པས། ཆུའི་དཀྱིལ་འཁོར་ཟླུམ་པོ་འབུམ་ཕྲག་གཅིག་ཏུ་ཆགས་ཏེ། ཤེས་རབ་ཀྱི་རླུད་དང་སྙིང་<milestone unit="line" n="183.2"/>རྗེའི་ཆུ་གཉིས་བསྲུབས་པ་ལས། །དབང་ཆེན་གསེར་གྱི་ས་གཞི་དཔག་ཚད་ཁྲི་དྲུག་སྟོང་བར་ཆགས་ཏེ། དེའི་སྟེང་དུ་རི་རབ་དང་གླིང་བཞིར་གནས་པ་ནི། རིའི་རྒྱལ་པོ་རི་རབ་ནི་རྒྱུ་རིན་པོ་ཆེ་སྣ་ལྔ་ལས་གྲུབ་སྟེ། རྒྱ་<milestone unit="line" n="183.3"/>མཚོ་ལ་མར་དཔག་ཚད་བརྒྱད་ཁྲི་ནུབ་པ། ཡར་དཔག་ཚད་བརྒྱད་ཁྲི་ཡོད་པ། མཆུར་དཔག་ཚད་འབུམ་དྲུག་ཁྲི་ཡོད་པ། ཞེང་དུ་དཔག་ཚད་བརྒྱད་ཁྲི། མཐའ་སྐོར་དུ་དཔག་ཚད་སུམ་འབུམ་ཉི་ཁྲི་ཡོད་པ། དེ་ལ་<milestone unit="line" n="183.4"/>གསེར་གྱི་རི་བདུན་གྱིས་བསྐོར་ལེགས་ཏེ། གཉའ་ཤིང་འཛིན་ལ་དཔག་ཚད་བཞི་ཁྲི་ཡོད་པ། །གཤོལ་མདའ་འཛིན་ལ་ཉི་ཁྲི། སེང་ལྡེང་ཅན་ལ་ཁྲི། ལྟ་ན་སྡུག་ལ་སྟོང་། རྟ་རྣ་འཛིན་ལ་ཉིས་བརྒྱ་ལྔ་བཅུ། མུ་ཁྱུད་འཛིན་<milestone unit="line" n="183.5"/>ལ་བརྒྱ་ཉི་ཤུ་རྩ་ལྔ། རྣམ་མདུད་འཛིན་ལ་དྲུག་ཅུ་རྩ་ཕྱེད་དང་གསུམ་ཡོད། གླིང་ཆེན་པོ་བཞི་ནི། ཤར་གྱི་ལུས་འཕགས་པོ་དཔག་ཚད་སུམ་བརྒྱ་ལྔ་བཅུ་པ། །བ་གླང་སྤྱོད་ནི་སྟོང་ཕྲག་ཕྱེད་དང་བརྒྱད། སྒྲ་མི་སྙན་ནི་སྟོང་<milestone unit="line" n="183.6"/>ཕྲག་དྲུག །འཛམ་བུ་གླིང་གི་ངོས་གསུམ་ལ་སྟོང་ཕྲག་གཉིས་གཉིས་གནས་པ་སྟེ། དེའི་བར་གྱི་གླིང་བརྒྱད་ནི། །ལུས་དང་ལུས་འཕགས་སྒྲ་མི་སྙན། །སྒྲ་མི་སྙན་གྱི་ཟླ་དང་ནི། །རྔ་ཡབ་དང་ནི་རྔ་ཡབ་གཞན། །གཡོ་ལྡན་<milestone unit="page" n="184"/><milestone unit="line" n="184.1"/>དང་ནི་ལམ་མཆོག་འགྲོ། །སྟོང་ཕྲག་ཕྱེད་དང་གཉིས་གཉིས་གནས། །རི་རབ་བུམ་པའི་སྟེང་ན་ནི། །སུམ་ཅུ་རྩ་གསུམ་ལྷ་རྣམས་ཀྱི། །གྲོང་ཁྱེར་ལྷ་ན་སྡུག་ཅེས་བྱ། །མཆུར་དཔག་ཚད་ཉས་སྟོང་ལྔ་བརྒྱ་ལ། །ཞེང་དུ་དེ་ཡ་<milestone unit="line" n="184.2"/>ཚད་དུ་གནས། །མཐའ་སྐོར་དཔག་ཚད་ཉི་ཁྲི་ཡོད་པ། གསེར་གྱི་ར་བས་བསྐོར་ཏེ། ར་བའི་དཔང་དུ་དཔག་ཚད་ཕྱེད་དང་གསུམ་ཡོད་པ། གྲོང་ཁྱེར་དེ་ལ་སྒོ་སྟོང་དུ་གཅིག་གིས་མ་ལོངས་པ་ཡོད་དོ། མེ་ཏོག་མན་ད་ར་<milestone unit="line" n="184.3"/>བའི་གཅལ་བཀྲམ་པ། མནན་ན་ནེམ་ལ་བཏེག་ན་འཕར་བ་ལ་སོགས་སྤྱོད་དོ། །དེའི་སྟེང་དཔག་ཚད་ཕྱེད་དང་བཞི་ན། ཁང་བཟང་རྣམ་པར་རྒྱལ་བ་ཞེས་བྱ་བ་ཡོད་དེ། མཆུ་ཞིང་དུ་དཔག་ཚད་བརྒྱ་ལྔ་བཅུ་ཡོད་པ།<milestone unit="line" n="184.4"/>མཐའ་སྐོར་དུ་དཔག་ཚད་སྟོང་ཡོད་པ། དེའི་ཐེམ་སྐས་དང་། ཀ་ལོ་དང་། ཀ་རྒྱན་དང་། གདུང་དང་། དྲལ་བུ། ཐམས་ཅད་གསེར་དང་། དངུལ་དང་། བིཌབྱ་དང་། ཤེལ་ལས་གྲུབ་པའོ། དེ་ལ་གསེར་གྱི་ཀ་བ་སུམ་<milestone unit="line" n="184.5"/>ཅུ་རྩ་གཉིས། གཡུ་ཡི་ལྕོག་དང་སུམ་ཅུ་རྩ་གསུམ་གནས་ཏེ། བ་གམ་རེ་རེ་ནང་ན་ཀ་བ་སུམ་ཅུ་རྩ་གཉིས། གཡུའི་ལྕོག་ལ་ལྷའི་དབང་པོ་བརྒྱ་བྱིན་གནས་སོ། །གྲོང་ཁྱེར་དེའི་སྒོ་ན་གླང་པོ་ཆེ་རབ་བརྟན་ཞེས་བྱ་བ་<milestone unit="line" n="184.6"/>ཡོད་དེ། དེ་ལ་གསེར་གྱི་མགོ་སུམ་ཅུ་རྩ་གཉིས། གཡུའི་མགོ་བོ་དང་སུམ་ཅུ་རྩ་གསུམ་ཡོད་པ། དེ་ནི་ལྷའི་དབང་པོ་བརྒྱ་བྱིན་གྱིས་བསྐྱོད་ཅིང་བཤོན་པའི་གླང་ཡིན་ཏེ། མཐའ་སྐོར་ལ་དཔག་ཚད་སྟོང་ཡོད། །གྲོང་<milestone unit="page" n="185"/><milestone unit="line" n="185.1"/>༄༅། །ཁྱེར་དེའི་ཤར་ཕྱོགས་ན་ཤིང་ཀེ་ཀེ་རུ་ཙསྡོན་ཞེས་བྱ་བ་ཡོད་དེ། དེའི་རྩ་ན་གླང་པོ་ཆེ་ས་སྲུང་ཞེས་བྱ་བ། ཁ་རླངས་ཀྱིས་ལྷ་མ་ཡིན་གྱི་རྒྱལ་པོ་རི་ནག་པོ་ཐལ་བ་རྡུལ་དུ་རླག་པ་དང་། སྣ་ནས་འོད་མའི་<milestone unit="line" n="185.2"/>རལ་གྲི་ཆུ་ཞེང་རྒྱང་གྲགས་ཡོད་པས། །ལྷ་མ་ཡིན་གྱི་གཡུལ་ཐམས་ཅད་འཇོམས་པར་བྱེད་པ་ཡིན་ནོ། །ལྷའི་དབང་པོ་བརྒྱ་བྱིན་གྱི་ཤར་ལྷོ་མཚམས་ན། ཆོས་བཟང་ལྷའི་མདུན་ས་ཞེས་བྱ་བ་ཡོད་དེ། མཆུ་ཞིང་དུ་<milestone unit="line" n="185.3"/>དཔག་ཚད་སུམ་བརྒྱ་ལ། མཐའ་སྐོར་དུ་དཔག་ཚད་དགུ་བརྒྱ་ཡོད་དོ། །རྒྱན་ནི་གོང་དང་འདྲ་ལ། དེ་ནི་ལྷའི་མདུན་ས་ཡིན་ནོ། དེ་ན་ལྷ་གྲགས་ལྡན་མཆོག་སྐྱོང་ཞེས་བྱ་བ་གནས་ཏེ། མིག་གཡས་གཡོན་གཉིས་ཉི་མ་<milestone unit="line" n="185.4"/>དང་ཟླ་བ་རུ་གནས་ཏེ། དེའི་འོད་ཟེར་གྱིས་ལྷ་ཐམས་ཅད་ཀྱི་མདུན་མ་སྡུད་པ། ཐུགས་ཀ་ནས་བདུད་རྩིའི་བུམ་པ་དཔག་ཚད་བཅུ་གཉིས་པ་གཅིག་གི་ནང་ནས། །ལྷ་རྣམས་ལ་བདུད་རྩིའི་ལོངས་སྤྱོད་འགྱེད་པ་ཞིག་<milestone unit="line" n="185.5"/>ཡོད་དོ། །ལྷོ་ནུབ་མཚམས་ན་ཤིང་སྣ་ཚོགས་ཀྱི་ཚལ་ཞེས་བྱ་བ་ཡོད་དེ། མཆུ་ཞིང་དཔག་ཚད་ཉིས་བརྒྱ་ལྔ་བཅུ་ལ། མཐའ་སྐོར་དུ་དཔག་ཚད་སྟོང་ཡོད་པར་བདུད་རྩིའི་འཁྲུས་ཀྱི་རྫིང་བུ་ཡང་ཡོད་དེ། ཤིང་རྟ་ཆེན་<milestone unit="line" n="185.6"/>པོའི་སྟེང་ན་ལྷའི་རྒྱལ་པོ་མདོག་བཟང་ཞེས་བྱ་བ་གནས་ཏེ། ལྷའི་བུ་མོ་ཨུཐོ་ལ་ཞེས་བྱ་བས། ལྷའི་རྒྱལ་པོ་ལ་ཁྲུས་བྱེད་ཅིང་མེ་ཏོག་མན་ད་ར་བ་ཞེས་བྱ་བ། ཆུ་ཞེང་དུ་རྒྱང་གྲགས་རེ་ཡོད་པའི་མཆོད་པ་འབུལ་<milestone unit="page" n="186"/><milestone unit="line" n="186.1"/>ལོ། །ནུབ་བྱང་གི་མཚམས་ན་ས་གཞི་བཟང་པོ་ཞེས་བྱ་བ་ཡོད་དེ། །ཆུ་ཞེང་དུ་དཔག་ཚད་ཉིས་བརྒྱ་ལྔ་བཅུ་ཡོད་པ། །མཐའ་སྐོར་དུ་སྟོང་ཡོད་པ། །དེ་ན་ཀླུའི་རྒྱལ་པོ་བརྗིད་གནོན་ཞེས་བྱ་བ་གནས་ཏེ། འཁོརལྷའི་<milestone unit="line" n="186.2"/>གྲོང་ཁྱེར་བདུན་གྱིས་བསྐོར་བ། ས་གཞི་དེ་ལས་ཡིད་བཞིན་གྱི་བདུད་རྩིའི་ལོངས་སྤྱོད་ནང་ནུབ་ཏུ་མི་འདྲ་བ་བརྒྱ་བརྒྱ་རེ་སྤྲུལ་པའོ། །བྱང་ཤར་མཚམས་ན་རྩུབ་འགྱུར་གྱི་ཚལ་ཞེས་བྱ་བ་ཡོད་དེ། ཆུ་ཞེང་དུ་དཔག་<milestone unit="line" n="186.3"/>ཚད་བཞི་བརྒྱ་ལྔ་བཅུ་ཡོད་པ། དཔངསསུ་དཔག་ཚད་བརྒྱ་བརྒྱ་ཡོད་པ། །དེ་ན་གནོད་སྤྱིན་ལྕང་ལོ་ཅན་གྱི་བདག་པོ་ཞེས་བྱ་བ་ཡོད་དེ། དེའི་སྤྱི་བོ་ནས་མཚོན་ཆའི་འཁོར་ལོའི་ཆར་ལྷ་མ་ཡིན་ལ་འབེབས་<milestone unit="line" n="186.4"/>པའོ། །ནུབ་ཕྱོགས་ན་འདྲེན་པའི་ཚལ་ཞེས་བྱ་བ་ཡོད་དེ་དེ་ན་ཆུ་བདག་གི་རྒྱལ་པོ་མ་ག་ཏ་ཞེས་བྱ་བ་གནས་པས། ཤིང་ཨ་ཤྭ་ག་ཞེས་བྱ་བ་ལ་ལྷའི་བུ་ཕོ་དང་། བུ་མོ་ཐམས་ཅད་བརྫུས་ནས་སྐྱེས་ཏེ། ལོངས་སྤྱོད་མི་<milestone unit="line" n="186.5"/>འདྲ་བ་སྣ་ཚོགས་ཀྱིས་མཆོད་པར་བྱེད་དོ། །བྱང་ཕྱོགས་ན་དགའ་བའི་ཚལ་ཞེས་བྱ་བ་ཡོད་དེ། །གནོད་སྦྱིན་གྱི་རྒྱལ་པོ་དགའ་བ་ཞེས་བྱ་བ་ཡོད་དེ། ལྷའི་བུ་མོ་མང་པོ་ལ་མིག་བལྟས་པ་ཙམ་གྱིས་འཁྲིག་པའི་དགའ་<milestone unit="line" n="186.6"/>བས་ཚིམ་པ་ཡོད་དོ། བྱང་ཕྱོགས་ན་ཤིང་ཡོངས་འདུ་ས་རྟོལ་ཞེས་བྱ་བའི་ཚལ་ཡོད་དེ། རྩ་བ་དཔག་ཚད་ལྔ་ཐུར་དུ་ཟུགས་པ། འཕང་དུ་དཔག་ཚད་བརྒྱ་ཡོད་པ། ཡལ་ག་ལ་དཔག་ཚད་ལྔ་བཅུ་ཡོད་པ། མཐའ་སྐོར<milestone unit="page" n="187"/><milestone unit="line" n="187.1"/>༄༅། །དུ་དཔག་ཚད་སུམ་བརྒྱ་ལྔ་བཅུ་ཡོད་པ། དེ་ན་ལྷའི་བུ་སྲིན་པ་བྱན་མཁན་ཞེས་བྱ་བ་གནས་ཏེ། བདུད་རྩི་དེ་ལ་ལྷ་ཐམས་ཅད་ཀྱིས་ལོངས་སྤྱོད་བྱེད་དོ། །ཤིང་དེའི་རྩ་བ་ན་ཨ་མོ་ལི་གའི་རྡོ་ལེབ་ཅེས་བྱ་<milestone unit="line" n="187.2"/>བའི་ཚལ་གནས་ཏེ། མཆུ་ཞེང་དུ་དཔག་ཚད་ལྔ་བཅུ། མཐའ་སྐོར་དུ་ཉིས་བརྒྱ་ཡོད་པ། དེ་ནས་ལྷའི་མགར་བ་བི་ཤྭ་ཀར་མ་བྱ་བ་ཡོད་དེ། ཉི་མ་མེ་ཤེལ་ལས་ཉི་མའི་འཁོར་ལོ་བརྡུངས་ཏེ། ལྷ་མ་ཡིན་གྱི་དབང་<milestone unit="line" n="187.3"/>པོ་ཐགས་ཟངས་རིས་ཀྱི་སྐེད་པ་གཅོད་པ། ཟླ་བ་ཆུ་ཤེལ་ཞེས་བྱ་བས་ལྷའི་སྨས་མ་ཐམས་ཅད་གསོ་བར་བྱེད་པའོ། ་ར་ཕྱོགས་གསེར་གྱི་རི་གཉའ་ཤིང་འཛིན་གྱི་ཁ་ན། རྒྱལ་པོ་ཡུལ་འཁོར་སྲུང་གི་ཕོ་བྲང་། ཤེལ་<milestone unit="line" n="187.4"/>དཀར་པོ་ལས་གྲུབ་པ། ཆུ་དུ་དཔག་ཚད་ལྔ་བཅུ་ཡོད་པ། མཐའ་སྐོར་དུ་ཉིས་བརྒྱ་ཡོད་པའོ། །ལྷོ་ཕྱོགས་ན་འཕགས་སྐྱེས་པོའི་ཕོ་བྲང་། བིཌརུ་ལས་གྲུབ་པ། ཆུ་ཞེང་དཔག་ཚད་ཉིས་བརྒྱ་ལྔ་བཅུ་ཡོད་པ། མཐའ་<milestone unit="line" n="187.5"/>སྐོར་དུ་དཔག་ཚད་སྟོང་ཡོད་པ། ནུབ་ཕྱོགས་ན་སྤྱན་མིག་བཟང་གི་ཕོ་བྲང་། པདྨ་རྭ་ག་དམར་པོ་ལས་གྲུབ་པ། ཆུ་ཞེང་དུ་དཔག་ཚད་ཉིས་བརྒྱ་ལྔ་བཅུ་པ། མཐའ་སྐོར་སྟོང་ཡོད་པ། བྱང་ཕྱོགས་ན་རྣམ་ཐོས་སྲས་ཀྱི་<milestone unit="line" n="187.6"/>ཕོ་བྲང་། ཨིན་དྲ་ནི་ལ་ལས་གྲུབ་པ། ཆུ་ཞེང་དུ་དཔང་ཚད་སུམ་བརྒྱ་དྲུག་ཅུ་ལ་མཐའ་སྐོར་དུ་སྟོང་ལྔ་བརྒྱ་ཡོད་པའོ། ཁང་བུ་དེ་རྣམས་ལས། ཤར་ཕྱོགས་ཀྱི་ཕོ་བྲང་ན་བང་མཛོད་གསུམ་ཡོད་པ། ལྷོ་ཕྱོགས་ན་<milestone unit="page" n="188"/><milestone unit="line" n="188.1"/>བཞི་ཡོད་པ། ནུབ་ཕྱོགས་ན་དྲུག་ཡོད་པ། བྱང་ཕྱོགས་ན་བདུན་ཡོད་པ། ཤར་ཕྱོགས་ཀྱི་རྒྱལ་པོ་དྲི་ཟའི་འཚོ་སྐྱོང་། ལྷོ་ཕྱོགས་ནི་གཤིན་རྗེའི་འཚོ་སྐྱོང་། ནུབ་ཕྱོགས་ཀླུའི་འཚོ་སྐྱོང་། བྱང་ཕྱོགས་གནོད་སྦྱིན་གྱི་འཚོ་<milestone unit="line" n="188.2"/>སྐྱོང་། རྒྱལ་པོ་སྡེ་བཞི་པོ་དེ་དག་གིས་རང་བཞིན་གྱིས་བསྟན་པ་སྐྱོང་ཚུལ་དུ་གནས་སོ། །སྲིད་པ་ཆགས་ལུགས་ཀྱི་གླེང་གཞིའི་ལེའུ་སྟེ་དང་པའོ།། །།ནང་བཅུད་ཀྱི་འཇིག་རྟེན་གྱི་གླེང་གཞི་འདི་ལྟ་སྟེ།<milestone unit="line" n="188.3"/>འདོད་ཁམས་གནས་རིགས་ཉི་ཤུ། གཟུགས་ཁམས་གནས་རིགས་བཅུ་བདུན། གཟུགས་མེད་པ་ནི་བཞིའོ། །འདོད་ཁམས་ཀྱི་བྱེ་བྲག་འདི་ལྟ་སྟེ། དེ་ལ་དང་པོ་དམྱལ་བའི་སྡུག་བསྔལ་བརྒྱད་ནི། །ཡང་སོས་དང་<milestone unit="line" n="188.4"/>ནི་ཐིག་ནག་དང་། །བསྡུས་འཇོམས་དང་ནི་ངུ་འབོད་གཉིས། མནར་མེད་མནར་མེད་ཆེན་པོ་དང་། །ཚ་བ་དང་ནི་རབ་ཏུ་ཚ། དམྱལ་ཁམས་བརྒྱད་པོ་འདི་དག་ནི། །ཐར་བར་དཀའ་བར་བསྟན་པའོ། །བྱོལ་སོང་ལ་<milestone unit="line" n="188.5"/>ཡང་འདི་ལྟ་སྟེ། །གནས་ན་གནས་དང་འཐོར་བའོ། །ཡི་དྭགས་ཕྱི་སྒྲིབ་ནང་སྒྲིབ་ཅན། །ངན་སོང་གནས་བ་་དོན་ཡིན་ན། །མཐོ་རིས་གནས་བཅུའི་དོན་ནི་འདི་ལྟ་སྟེ། ཁྲེས་རབ་ཚུལ་ཁྲིམས་ཁྱད་པར་ལས མི་<milestone unit="line" n="188.6"/>དང་ལྷ་ཡི་འབྲས་བུ་སྨིན། །ཚེ་དང་ཁྲུ་ཚད་ལ་སོགས་ཀུན། །དང་པོ་དཔག་ཏུ་མེད་པ་ནས། །ལོ་བཅུ་ཁྲུ་བྱེད་བར་དུ་ནི། །འཕེལ་འགྲིབམཚོནཆབཞིནདུའགྱུར། །རེ་ཞིག་བསྟན་པ་འདི་ཉིད་ལ། །འཛམ་བུ་གླིང་དུ་<milestone unit="page" n="189"/><milestone unit="line" n="189.1"/>༄༅། །ཁྲུ་བཞི་སྟེ། །ཤ་མདོག་སྔོ་ལ་བྱད་དབྱིབས་ནི། །སོག་ཁ་ལྟ་བུར་གནས་པ་སྟེ། །ཤར་གྱི་ལུས་འཕགས་པོ་དག་ནི། །ཁྲུ་བརྒྱད་པ་རུ་གནས་པ་སྟེ། །ཤ་མདོག་དཀར་ལ་ཟླ་གམ་དབྱིབས། །བ་གླང་སྤྱོད་ན་<milestone unit="line" n="189.2"/>བཅུ་དྲུག་ལ། །དབྱིབས་ནི་ཟླུམ་ལ་བྱད་མདོག་དམར། །སྒྲ་མི་སྙན་ན་སུམ་ཅུ་གཉིས། ཁུ་བཞིའི་དབྱིབས་ལ་ཤ་མདོག་སེར། །ལྷ་ཡི་རིགས་དྲུག་བྱེ་བྲག་ནི། །རྒྱལ་ཆེན་རིགས་བཞི་རྒྱང་གྲགས་གཉིས། །སུམ་ཅུ་རྩ་<milestone unit="line" n="189.3"/>གསུམ་རྒྱང་གྲགས་བཞི། །མཐའ་བྲལ་དཔག་ཚད་གཅིག་ཡིན་ཏེ། །དགའ་ལྡན་འཕྲུལ་དགའ་དཔག་ཚད་གཉིས། །གཞན་འཕྲུལ་དབང་བྱེད་ཕྱེད་དང་གཉིས། །གཟུགས་ཁམས་བཅུ་བདུན་འདི་ལྟ་སྟེ། །ཚངས་རིས་<milestone unit="line" n="189.4"/>དཔག་ཚད་གཉིས་པ་སྟེ། །མདུན་ན་འདོན་ནི་གསུམ་པ་སྟེ། །ཚངས་ཆེན་དཔག་ཚད་པྱེད་དང་གསུམ། །འོད་ཆུང་དཔག་ཚད་ཕྱེད་དང་གཉིས། །ཚད་མེད་འོད་ནི་པྱེད་དང་བཞི། །འོད་གསལ་དཔག་ཚད་བརྒྱད་པ་<milestone unit="line" n="189.5"/>སྟེ། །དགེ་ཆུང་བཅུ་དྲུག་དག་ཏུ་འདོད། །ཚད་མེད་དགེ་ནི་སུམ་ཅུ་གཉིས། །དགེ་རྒྱས་དྲུག་ཅུ་རྩ་བཞི་པའོ། །སྤྲིན་མེད་བརྒྱ་ནི་ཉི་ཤུ་ལྔ། །བསོད་ནམས་སྐྱེས་ནི་ཉིས་བརྒྱ་ལྔ་བཅུ་པའོ། །འབྲས་བུ་ཆེ་ནི་སུམ་བརྒྱ་ཉི་<milestone unit="line" n="189.6"/>ཤུའོ། །མི་ཆེ་བ་ནི་སྟོང་དུ་འདོད། །མི་གདུང་པ་ནི་ཉིས་སྟོང་སྟེ། །གྱ་ནོམ་སྣང་ནི་བཞི་སྟོང་ངོ་། །ཤིན་ཏུ་མཐོང་བ་བརྒྱད་སྟོང་བ། །འོག་མིན་ཁྲི་ནི་དྲུག་སྟོང་ངོ་། །གཟུགས་མེད་པ་ཡི་ལྷ་རྣམས་ནི། །ནམ་མཁའ་མཐའ་<milestone unit="page" n="190"/><milestone unit="line" n="190.1"/>ཡས་སྐྱེ་མེད་དང་། །རྣམ་ཤེས་མཐའ་ཡས་སྐྱེ་མཆེད་དང་། །ཅི་ཡང་མེད་པའི་སྐྱེ་མཆེད་དང་། །ཡོད་མིན་མེད་མིན་སྐྱེ་མཆེད་དོ། །བཅུད་ཀྱི་འཇིག་རྟེན་བསྟན་པའི་ལེའུ་སྟེ་གཉིས་པའོ།། །།སྤྲུལ་པའི་གནས་<milestone unit="line" n="190.2"/>ལུགས་འདི་ལྟ་སྟེ། །ཕྱི་སྣོད་ལོ་ཀ་རི་རབ་ཀྱི། །སྟེང་ན་ཀླུའི་རྒྱལ་པོ་རིགས་བཞིའི་ཁྲི་ལ། །རྣམ་པར་རྒྱལ་བའི་ཁང་བཟང་ནས། །གཉིས་འགྱུར་གྱེན་དུ་འཕགས་པ་ནི། །ཡུམ་མུ་ཁ་ལེའི་ཞལ་གྱི་སྟེང་ན། བཅོམ་ལྡན་<milestone unit="line" n="190.3"/>འདས་ཆེ་མཆོག་ཧེ་རུ་ཀ །དབུ་དགུ་ཕྱག་བཙྭ་བརྒྱད། ཞབས་བརྒྱད་དུ་གཏམས་པ། ཁྲོ་ཚུལ་དྲུག་ཅུ་རྩ་བཞི་དང་ལྡན་པ་སྟེ། དེ་ལ་དྲ་བས་བརྒྱན་པའི་འཁོར་ལོ་ནི་འདི་ལྟ་སྟེ། ཆེ་མཆོག་དབུ་ཡི་འཁོར་ལོ་ལ། །སྤྱི་<milestone unit="line" n="190.4"/>དཔལ་ཁྲོ་བོ་བཅུ་ལྡན་ཏེ། ཁྲོ་བོ་ཆེན་པོ་ག་ར་བི་ལའི་གྲྭ་ལའི་རྒྱལ་པོ་དང་། ཁྲོ་བོ་ཆེན་པོ་རིན་པོ་ཆེ་འཇིགས་བྱེད་དང་། ཁྲོ་བོ་ཆེན་པོ་པདྨ་གར་གྱི་དབང་ཕྱུག་དང་། ཁྲོ་རྒྱལ་གར་མཛད་རྒྱལ་པོ་དང་། ཁྲོ་བོ་ཆེན་<milestone unit="line" n="190.5"/>པོ་སྲེག་པའི་འོད་ཆེན་དང་། ཁྲོ་བོ་ཆེན་པོ་སྲིད་པོ་འཇོམས་བྱེད་དང་། ཁྲོ་བོ་ཆེན་པོ་སྐྱོད་བྱེད་རྒྱལ་པོ་དང་། ཁྲོ་ཆེན་འཇིགས་བྱེད་སྐྱབས་ཀྱི་རྒྱལ་པོ་དང་། ཁྲོ་ཆེན་གསོད་བྱེད་རྒྱལ་པོ་དང་། ཁྲོ་ཆེན་འཇིགས་བྱེད་<milestone unit="line" n="190.6"/>རྒྱལ་པོ་རྣམས་ཀྱིས་བསྐོར་བའོ། ཆེ་མཆོག་ཧེ་རུ་ཀའི་གསུང་གི་འཁོར་ལོ་ལ། གདེང་ཆེན་ཁྲོ་བོའི་བསྐོར་བ་ནི་འདི་ལྟ་སྟེ། ཁྲོ་ཆེན་འཇིགས་བྱེད་ཧུ༷་སྒྲ་ཅན་དང་། ཁྲོ་ཆེན་གནོད་མཛེས་རྒྱལ་པོ་དང་། ཁྲོ་རྒྱལ་མེ་ལོང་<milestone unit="page" n="191"/><milestone unit="line" n="191.1"/>༄༅། །སྣང་བྱེད་དང་། ཁྲོ་རྒྱལ་ཡོན་ཏན་སྙིང་པོ་དང་། ཁྲོ་ཆེན་གཟི་ལྡན་འབར་བ་ཅན་དང་། ཁྲོ་ཆེན་ལྷུན་གྲུབ་སྣང་བྱེད་དང་། ཁྲོ་ཆེན་མེའི་འཁོར་ལོ་ཅན་དང་། ཁྲོ་ཆེན་ཟ་བྱེད་བརྟུལ་ཞུགས་ཅན་དང་། ཁྲོ་<milestone unit="line" n="191.2"/>ཆེན་སྐྱོང་བྱེད་རླུང་གི་བང་བ་ཅན་དང་། ཁྲོ་ཆེན་གཟི་ལྡན་འབར་བ་རྣམས་ཀྱིས་བསྐོར་བའོ། །འཇིགས་བྱེད་ཆེན་པོའི་ཐུགས་ཀྱི་འཁོར་ལོ་ལ་བསྐོར་བ་ནི། གསང་ཆེན་ཁྲོ་བོ་བཅུ་སྟེ། ཁྲོ་ཆེན་ཧུ༷་ཀྭ་ར་དང་། ཁྲོ་ཆེན་<milestone unit="line" n="191.3"/>རྣམ་པར་རྒྱལ་བ་དང་། དབྱུག་པ་སྔོན་པོ་དང་། གཤིན་རྗེ་གཤེད་པོ་དང་། མི་གཡོ་མགོན་པོ་དང་། རྟ་མཆོག་དཔལ་དང་། གཞན་གྱིས་མི་ཐུབ་པ་དང་། བདུད་རྩི་འཁྱིལ་བ་དང་། ཁམས་གསུམ་རྣམ་པར་རྒྱལ་བ་<milestone unit="line" n="191.4"/>དང་། སྟོབས་པོ་ཆེ་རྣམས་ཀྱིས་བསྐོར་བའོ། །འཇིགས་བྱེད་ཆེན་པོ་ཡོན་ཏན་གྱི་འཁོར་ལོ་རྫོགས་ཆེན་གྱི་ཁྲོ་བོ་བཅུས་བསྐོར་བ་ནི་འདི་ལྟ་སྟེ། ཁྲོ་ཆེན་བིཁྱི་འཇོམས་པའི་རྒྱལ་པོ་དང་། ཁྲོ་ཆེན་སྟོབས་བཟང་འཇིགས་<milestone unit="line" n="191.5"/>བྱེད་མགོན་དང་། ཁྲོ་ཆེན་གཟི་ལྡན་འོད་ཟེར་ཅན་དང་། ཁྲོ་ཆེན་འཇིག་རྟེན་འོད་ཟེར་གྱིས་འགེངས་པ་དང་། ཁྲོ་ཆེན་སྟོང་ཁྲི་ཁྱབ་བྱེད་དང་། ཁྲོ་ཆེན་ཧུ༷་སྒྲ་ཅན་དང་། ཁྲོ་ཆེན་ཁམས་གསུམ་ཤུགས་སྒྲོལ་དང་། ཁྲོ་བོ་<milestone unit="line" n="191.6"/>ཆེན་པོ་འཇིགས་བྱེད་སྐར་མདའ་གདོང་དང་། ཁྲོ་བོ་ཆེན་པོ་མེ་ཁྱེར་གློག་མ་སྤྲིན་དང་། ཁྲོ་བོ་ཆེན་པོ་ནམ་མཁའི་མདངས་ཕྲོག་ལ་སོགས་པས་བསྐོར་བའོ། །མངོན་རྫོགས་རྒྱལ་པོའི་སྒལ་ཚིགས་ཀྱི་འཁོར་ལོ་ལ་<milestone unit="page" n="192"/><milestone unit="line" n="192.1"/>གནས་པ་ནི་འདི་ལྟ་སྟེ། དཀར་པོ་མིག་གཅིག་ཞེ་སྡང་ཅན་དང་། ཁྱབ་འཇུག་འཁོར་ལོ་ཞེ་སྡང་ཅན་དང་། བརྒྱ་བྱིན་སེར་སྐྱ་ཞེ་སྡང་ཅན་དང་། སྐོས་རྗེས་དྲང་དཀར་གཏི་མུག་ཅན་དང་། ཀྭ་ལ་ཡསྒ་གཏི་མུག་ཅན་<milestone unit="line" n="192.2"/>དང་། འབྱུང་རིགས་སྐྲུན་དགུ་གཏི་མུག་ཅན་དང་། ས་བདག་ཕག་མགོ་འདོད་ཆགས་ཅན། ཀླུ་བདག་དྲེགས་པ་འདོད་ཆགས་ཅན་དང་། ནོར་ལྷ་ཆེན་པོ་འདོད་ཆགས་ཅན། རྒྱལ་ཆེན་རིགས་བཞི་ང་རྒྱལ་ཅན་དང་།<milestone unit="line" n="192.3"/>གཤིན་རྗེ་འཇོམས་བྱེད་ང་རྒྱལ་ཅན། དུ་ཏྲ་གདུག་རྩུབ་ང་རྒྱལ་ཅན་ནོ། །ཚངས་པ་ཆེན་པོ་ཕྲག་དོག་ཅན་དང་། སྒྲི་གི་རི་ཏི་ཕྲག་དོག་ཅན་དང་། དགའ་བྱེད་དབང་ཕྱུག་ཕྲག་དོག་ཅན་དང་། བྱང་སྤྲིན་དམར་པོ་གཡོ་<milestone unit="line" n="192.4"/>སྒྱུ་ཅན་ཏེ་བཅུ་དྲུག་གནས་སོ། །སངས་རྒྱས་ཁྲོས་པའི་རྒྱལ་མོའི་ཆ་ལུགས་ནི་འདི་ལྟ་སྟེ། སྐུ་ཤིན་ཏུ་བརྗིད་པ་རི་རབ་ལྟ་བུ་ལ་ཞབས་བརྒྱད་ཀྱིས་ཀླུ་བརྒྱད་བརྫིས་པའོ། །འོག་གཞི་རུ་སྦལ་ཁོག་པའི་བྲག་གཏམས་པ།<milestone unit="line" n="192.5"/>ཕྱག་དྲུག་ཕྱག་ཆས་འགྲོ་བ་རིགས་དྲུག་གི་སྐྱེ་ཤི་སྒྲོལ་བ། སྤྱན་གཉིས་ཁྲག་དང་། རིན་པོ་ཆེའི་མཆི་མ་འཐོར་བ། སྤྱི་བོའི་གཙུག་ནས་ཁྲག་གི་རལ་པས་སྟོང་གསུམ་དབང་དུ་སྡུད་པ། གསང་བའི་མཁའ་བཞི་དབུས་<milestone unit="line" n="192.6"/>དང་ལྔ་ལ་ས་བཞི་ཆ་སྙོམས་ཤིང་འབྱུང་བ་ལྔ་དབང་དུ་སྡུད་པ། མཐིང་ནག་ནམ་མཁའི་གོ་ཟུ་ལ། འཇའ་ཚོན་སྣ་ལྔའི་ཆ་ག་བཏགས་པ། དེ་ལྟ་བུའི་ཡུམ་ལས་སྤྲུལ་པའི་འཁོར་གྱིས་བསྐོར་བ་ནི་འདི་ལྟ་སྟེ། དབུ་ལ་<milestone unit="page" n="193"/><milestone unit="line" n="193.1"/>༄༅། །ཡུལ་གྱི་དཀར་མོ་བཅུ་གསུམ་གྱིས་བསྐོར་བ་ནི་འདི་ལྟ་སྟེ། འབྱུང་བ་ལྔ་ལས་ཤར་བའི་བུ་མོ་ལྔ་དང་། ཐོག་མཐའ་མེད་པའི་ཡུམ་མཆོག་ཉིད་དང་། མཁང་ལ་རྒྱུ་བའི་མ་མོ་གསུམ་དང་། དབྱིངས་ལས་<milestone unit="line" n="193.2"/>ཤར་བའི་བུ་མོ་གསུམ་དང་། ཡི་དམ་བསྒོམས་ལེགས་མ་དང་མ་མོ་བདུན་ཏེ་བཅུ་གསུམ་གྱིས་བསྐོར་བའོ། །ཐུགས་ལ་ནག་མོ་བཅོ་བརྒྱད་ཀྱིས་བརྒྱན་པ་ནི་འདི་ལྟ་སྟེ། ཤེས་རབ་ཚོན་པོ་ལས་གྱུར་པ་ཕྲ་མེན་རྒྱ་མཚོ་<milestone unit="line" n="193.3"/>དང་། སྙིང་རྗེ་ཆེན་པོ་ལས་གྱུར་པ་ཉི་ཟླ་ཐོད་ཕྲེང་དང་། ཡེ་ཤེས་བཞིའི་ཟེར་ལས་གྱུར་པའི་ཁྲོས་པའི་དབང་ཆེན་བཞི་དང་། དངས་མ་བཞི་ལས་གྱུར་པའི་སྦས་པའི་མ་བཞི་དང་། ཡུལ་བཞི་ལང་་ཤར་བའི་ཐུགས་ཀྱི་<milestone unit="line" n="193.4"/>དགྱེས་སྡེ་བཞི་དང་། དུས་བཞི་དབྱིངས་ལས་ཤར་བའི་རྒྱལ་མོ་བཞིས་བསྐོར་བའོ། །ཡུམ་གྱི་ཆགས་པ་ལྟེ་བའི་འཁོར་ལོ་ལ་བསྐོར་བ་ནི་འདི་ལྟ་སྟེ། སྐྱེད་བྱེད་ཆེན་མོ་ཞེས་བྱ་སྟེ། སྲིད་པ་ཆགས་བྱེད་མ་དང་།<milestone unit="line" n="193.5"/>ཉུཔ་བྱེད་ཆེན་མོ་ཞེས་བྱ་སྟེ། ནམ་མཁའི་རྒྱལ་མོ་དང་། འཇོམས་བྱེད་ཆེན་མོ་ཞེས་བྱ་སྟེ། གླིང་བཞི་སྤྱི་ཕུད་མ་དང་། ཆགས་བྱེད་ཆེན་མོ་ཞེས་བྱ་སྟེ། འདོད་ཁམས་ནེ་མཚན་དང་། འཛིན་བྱེད་ཆེན་མོ་ཞེས་བྱ་སྟེ། ཨེ་<milestone unit="line" n="193.6"/>ཀ་ཙ་ཏི་སྤུན་དྲུག་དང་། ཟ་བྱེད་ཆེན་མོ་ཞེས་བྱ་སྟེ། སྲིན་མོ་བདུན་དང་། གདུག་བྱེད་ཆེན་མོ་ཞེས་བྱ་སྟེ། ལས་ཀྱི་སྲིང་བཞི་དང་། ཕོ་ཉ་ཆེན་མོ་ཞེས་བྱ་སྟེ། དམག་གི་རྒྱལ་མོ་བཞི་དང་། ལསབྱེདཆེན་མོ་ཞེས་བྱ་སྟེ།<milestone unit="page" n="194"/><milestone unit="line" n="194.1"/>དབང་ཕྱུག་མའི་ཚོགས་ཀྱིས་བསྐོར་བའོ། །ཁྱབ་པ་སྤྱི་རྒྱུག་གི་ཕོ་ཉ་ནི་འདི་ལྷ་སྟེ། ཤར་ཕྱོགས་དུང་གི་མ་མོ་དྲུག་ཅུ་དང། ལྷོ་ཕྱོགས་མཐིང་གི་མ་མོ་དྲུག་ཅུ་དང་། ནུབ་ཕྱོགས་ཟངས་ཀྱི་མ་མོ་དྲུག་ཅུ་དང་། བྱང་ཕྱོགས་<milestone unit="line" n="194.2"/>གསེར་གྱི་མ་མོ་དྲུག་ཅུ་དང་། སྟེང་ལྕགས་ཀྱི་མ་མོ་དྲུག་ཅུ་དང་། །འོག་བྱི་རུའི་མ་མོ་དྲུག་ཅུ་སྟེ་རྡོ་རྗེ་གུར་གྱི་ཕྱི་རོལ་ན་གནས་སོ། །སྤྲུལ་པ་གནས་ལུགས་ཀྱི་ལེའུ་སྟེ་གསུམ་པའོ།། །།དེ་ནས་ཡབ་མངོན་<milestone unit="line" n="194.3"/>རྫོགས་རྒྱལ་པོ་ལ་སྤྱན་གཡོན་པ་ཕབ་པའི་བརྡ་ཞིག་མཛད་ནས། །ལྗགས་གཡས་ནས་གཡོན་དུ་དྲིལ་བའི་བརྡ་ཞིག་མཛད་དེ་བསྐུལ་བ་ལས། མངོན་རྫོགས་རྒྱལ་པོས་ཅང་མི་གསུང་བར་ཡུམ་གྱི་མཁའ་ལ་ཡི་གེ་པྱེད་<milestone unit="line" n="194.4"/>དང་དྲུག་ཏུ་ཞུ་བ་ལས། འབྲུ་བཅུའི་སྙིང་པོའི་སྒྲ་ཡིས་ཡུམ་གྱི་སྣམ་ཞལ་དུ་ཐོན་ཏེ། སྤྲུལ་པའི་བྱ་ཁྱུང་བཆི་རྒྱན་དུ་སྟོན་ནས། དུར་ཁྲོད་གཡང་གཞི་རུ་མཚོན་ཕྱར། རྡོ་རྗེ་རྩེ་དགུས་ས་དགུ་གནོན་པའི་བརྗིད་སྟོན།<milestone unit="line" n="194.5"/>འབྲུ་བཅུའི་སྙིང་པོས་ས་བཅུ་རིམ་གྱིས་བགྲོད་པའི་མཛད་པ་ལ་བཙུད་སྟེ་བཞུགས་པ་ལ། དེ་ནས་རི་རབ་ཆེན་པོའི་སྟེང་ན་ཚལ་བརྒྱད་ཉུལ་བར་བྱེད་པའི། །ཡུམ་ཕྲ་མེན་རྒྱ་མཚོའི་ཐུགས་ག་ནས། །སངས་རྒྱས་ཐམས་<milestone unit="line" n="194.6"/>ཅད་ཀྱི་སྤྲུལ་པ་ཕྱག་ན་རྡོ་རྗེའི་སྐུ་བཏོན་ཏེ། རྡོ་རྗེ་རྒྱ་གྲམ་བྲག་གི་གདན་སྟེང་ནས་མི་ཞུམ་པའི་བརྗིད་བག་གིས་གྱད་ཀྱི་སྐྱིལ་མོ་ཀྲུང་དུ་བཞུགས་ཏེ། རྡོ་རྗེ་རྩེ་ལྔ་འབར་བའི་ཕྱག་མཚན་ལ། འཁོར་ལོ་འབར་བའི་<milestone unit="page" n="195"/><milestone unit="line" n="195.1"/>༄༅། །རྩིབས་བཞི་མུ་ཁྱུད་དབུ་ལ་ལན་ལྔ་རུ་བསྐོར་ཏེ། དུག་ལྔ་འཇོམས་པར་བྱེད་པའི་ཡེ་ཤེས་ལྔའི་དོན་དགོངས་པས་ཞུས་པ་ལས། མངོན་རྫོགས་རྒྱལ་པོས་ཡི་གེ་ཧ་ལྔའི་དོན་གསུངས་ཏེ། བི་ས་མུ་རན་ཧུ༷་<milestone unit="line" n="195.2"/>ཧ། ཛ་ལ་པ་ར་མ་ཧ། བི་ཤ་སན་ཏེ་ཧ། མ་ཧྭ་ལང་ཏེ་ཧ། བི་ཡང་ཡང་ཏེ་ཧ། དེ་ནས་ཕྱག་ན་རྡོ་རྗེས་ལྷ་མ་ཡིན་གྱི་རྒྱལ་པོ་ཐགས་ཟངས་རིས་ཀྱིས་ཉོན་མོངས་པའི་བག་ཆགས་ལྔ། འབྱུང་བ་ལྔའི་བག་ཆགས་ཀྱིས་སྦྱང་<milestone unit="line" n="195.3"/>བར་མཁྱེན་ནས། དེ་ནས་ཕྱག་ན་རྡོ་རྗེས་དུ་ཏྲོརེ་ཙིསྟ་བཅུ་གཅིག་རིན་པོ་ཆེའི་འོད་འབར་བར་སྤྲུལ་ནས། མངོན་རྫོགས་རྒྱལ་པོ་ལ་བསྟབས་ནས་ཕུལ་ལོ། །དེ་ནས་ཕྱག་ན་རྡོ་རྗེ་ལྕང་ལོ་ཅན་གྱི་ཚལ་ན་བཞུགས་པ་ལ་<milestone unit="line" n="195.4"/>ལྷོའི་འཛམ་བུ་གླིང་གི་ནུབ་ཕྱོགས་རི་ནག་པོ་ཧ་ས་ཞེས་བྱ་བ་ལ། སྤྱན་རས་གཟིགས་དབང་ཕྱུག་གི་སྤྲུལ་པ། ཁྱེའུ་མ་ཏྲི་ཆུང་ངུ་ཞེས་བྱ་བ། སྲིད་པའི་ཕོ་རྒྱུད་མོ་རྒྱུད་ཐམས་ཅད་སྐྱེ་བའི་རིགས་སོ་སོར་འབྱེད་ཤེས་པ་<milestone unit="line" n="195.5"/>ཞིག་བྱུང་སྟེ། །དེས་ཕྱག་ན་རྡོ་རྗེ་ལ་ཞུས་ཏེ། །ལུང་བཞི་མན་ངག་མཁྱེན་པའི་སྟོན་པ་པོ། །ད་ལྟ་དགོངས་སྦྱོད་འབྲས་བུ་ཇི་སྙམ་བྱེད། ཅེས་ཞུས་པ་ལ། ཕྱག་ན་རྡོ་རྗེས་ ལན་གསུངས་པ། །སྣང་སྲིད་སོ་སོར་འབྱེད་<milestone unit="line" n="195.6"/>པའི་རིག་པ་ཅན། །ལུང་བཞི་དོན་གྱི་གཏན་ཚིགས་འདི་ལྟ་སྟེ། །མན་ངག་ཉིད་ན་ཚིག་གི་དོན་ཅི་ཡོད། ཁྱེའུ་མེ་ཏྲི་ཆུང་ངུས་གསོལ་པ། ལུང་བཞི་དོན་གྱི་གཏན་ཚིགས་ཇི་ལྟར་ལགས། དེ་ནས་ཕྱག་ན་རྡོ་རྗེས་གསུངས་<milestone unit="page" n="196"/><milestone unit="line" n="196.1"/>པ། ལུང་བཞི་དོན་གྱི་གཏན་ཚིགས་འདི་ལྟ་སྟེ། གནས་པ་རྩའི་ལུང་། བཀོད་པ་ཐིག་ལེའི་ལུང་། གཡོ་བ་རླུད་གི་ལུང་། རིག་པ་སེམས་ཀྱི་ལུང་དང་བཞི་རུ་བཤད་དོ །དེ་ནས་ཁྱེའུ་མི་ཏྲི་ཆུང་ངུས་བཤད་པ། མན་ངག་<milestone unit="line" n="196.2"/>ཉིད་ན་ཚིག་གི་དོན་ཡོད་པ། །ཚིག་གི་དོན་གཅིག་རྒྱལ་བས་བཤད་དུ་གསོལ། །ཞེས་ཞུས་པ་ལ། དེ་ནས་ཕྱག་ན་རྡོ་རྗེས་གསུངས་པ། རྒྱུད་ཀྱི་དོན་འདི་མན་ངག་ཉིད་དུ་དགྲོལ། །མན་ངག་དོན་གྱི་ངོ་བོ་འདི་ལྟ་<milestone unit="line" n="196.3"/>སྟེ། །པྲ་ཁྲིད་ལག་ཆ་གབ་པ་སྡེ་གསུམ་དང་། །མ་བཞི་གཅོད་པའི་འཁོར་ལོ་ཉིད་དུ་བཤད། །མི་ཏྲི་ཆུང་ངུས་གསོལ་པ། གབ་པ་སྡེ་གསུམ་དོན་ནི་ཇི་ལྟ་བུ། །མ་བཞི་གཅོད་པའི་འཁོར་ལོ་ཇི་ལྟར་ལགས། །ཞེས་<milestone unit="line" n="196.4"/>བསྙད་པ་ལ། ཕྱག་ན་རྡོ་རྗེས་གསུངས་པ། གབ་པ་སྡེ་གསུམ་དོན་ནི་འདི་ལྟ་སྟེ། གཏིང་དཔག་མེད་པའི་འཁོར་ལོ་ལ་གབ་པ་དང་། བསྲེག་པ་མེའི་འཁོར་ལོ་ལ་གབ་པ་དང་། མཁའ་ཀློང་ཐུན་གྱི་འཁོར་ལོ་ལ་གབ་པ་<milestone unit="line" n="196.5"/>དང་། གཅོད་པ་འཁྲུལ་འཁོར་ལས་ལ་གབ་པ་དང་བཞི་རུ་བཤད། གཙོ་འཁོར་གླེང་དུ་བསླང་བའི་ལེའུ་སྟེ་བཞི་པའོ།། །།སྤྲུལ་པ་རྒྱན་གྱི་དོན་ནི་འདི་ལྟ་སྟེ། །རྭ་ཏྲ་བསྒྲལ་བའི་ས་གཞི་ལ། །ཁྲག་གི་རྒྱ་མཚོ་གྲུ་<milestone unit="line" n="196.6"/>གསུམ་སྟེ། །ལྷ་མ་ཡིན་གྱི་གཟུགས་སྣང་སྟེ། །སྲོག་རྩ་དམར་པོ་སྤྱི་ནས་དྲངས། །རྡོ་རྗེ་སྤྲུལ་པ་བྱ་ཁྱུང་གིས། །བསྒྲལ་བའི་ཚུལ་དུ་གནས་པ་སྟེ། །དེ་ནསཆེམཆོགཧེརུཀས། །ཡུམ་གྱི་དབུ་རུ་སྐུ་སྟོན་ཏེ། །དབུ་ཡི་<milestone unit="page" n="197"/><milestone unit="line" n="197.1"/>༄༅། །སྤྲུལ་པའི་ཕོ་བྲང་ལ། །ལྷ་སྲིན་ལ་སྩོགས་སྤྲུལ་བྱས་ནས། །ཨོ་ཤི་ཧེ་རུ་ཀ་ཀྲོ་ཏི་ཤཱ་རྡི་ཧུ༷། ལི་ཁྲ་ཁ་དུར་ཛ་དུར་ཕཊ། ཡབ་ཀྱི་ཐུགས་ལས་འོད་འཕྲོས་པས། །འོག་གི་ཡུམ་ལ་བསྐུལ་བྱས་པས། །ཡུམ་གྱི་<milestone unit="line" n="197.2"/>སྤྲུལ་པས་ལྷ་སྲིན་བསྐུལ། །ཁྲི་ཕྲག་འབུམ་གྱི་འཕྲོ་འདུ་བྱས། །སྤྲུལ་པའི་ཕོ་ཉ་ལས་ལ་མངགས། །ཐགས་ཟང་རིས་ཀྱི་འཁོར་རྣམས་བསྡུས། །སྲོག་རྩ་དམར་པོ་སྤྱི་ནས་དྲངས། །ཨོ་ཤི་ཧེ་རུ་ཀ་ཀྲི་ཏི་རྭ་ཛ་དུར་ཛ་ཛ།<milestone unit="line" n="197.3"/>དྲངས་ནས་ཞལ་དུ་བསྟིམ་པར་བྱ། །ཁོང་དུ་བསྒྲལ་བའི་ལས་བྱ་སྟེ། །བཅུ་དྲུག་འཁོར་ལོས་གཏུབ་པར་བྱ། །ཏྲི་ཏ་ཁ་ཏི་རུ་ཙ་ཁད་དྷ་ཏུ་པི་ནི་ལ་ཆུམ་ཙཀྲ་རྦད་ཕཊ། བསྒྲལ་ཐབས་དགུ་ཡི་སྔགས་ཀྱིས་གཞོམ། ཁ་ཐུན་<milestone unit="line" n="197.4"/>སྙིང་ལ་ཡམ། ཛ་ལ་ར༷་ཁ་ཐུན་རྦད། ལི་ཀྲ་ཧུ༷། ཁ་ཊ་ཕཊ། དུ་ར་ཡ་ཕཊ། རུ་སི་ཕཊ། ལི་ཀྲ་ཛ་ཛ་ཧུ༷། ཏ་གྲ་ཏ་གྲ་ཧུ༷་ཕཊ། ལྷུ་དུམ་ཕྲལ་ལ་བསྟབས་པས་མཉེས། གཏིང་དཔག་མེད་པའི་གཉེན་པོ་སྒྲུབ་པའོ། །མ་མོ་ཀྲོ་<milestone unit="line" n="197.5"/>ཏེ་ཤྭ་རྡི་རུ་ལུ་རུ་ལུ་ཛ་ཛ་སྨྱོ། །མ་མོ་ལི་ཏ་ཁྲག་ལ་སྨྱོ་རྣི་ལ་ཛ་ཧུ༷་ཕཊ། ཀྲོ་ཏིའི་ཙ་ལ་མ་ཐུམ། རྣི་ལ་ཛ་ཤ་ལ་སྨྱོ། རུས་ལ་ཆོམ། དུག་ཏྲི་ཙ་ལ་ཡ༷་ཡ༷་ཕཊ། འབོད་པ་རྦད་པ་བསད་པ་གསུམ། །ཁྱམས་གསུམ་དག་ལ་<milestone unit="line" n="197.6"/>གསལ་བར་དགོད། །བཞི་པ་དྲེགས་པའི་ཁྱམས་སུ་གསལ། །དཔའ་བོའི་རས་ལ་འཁོར་ལོ་བཅའ། །དེ་ནས་འཁོར་ལོ་བསྐྱེད་བྱ་སྟེ། །ཧུ༷་བསྐྱེད་མ་བསྐྱེད་དྲི་རུ་བསྐྱེད། །བདུད་རྩིའི་གཏོརམསམཆོདབྱསཏེ། །རྦད<milestone unit="page" n="198"/><milestone unit="line" n="198.1"/>པའི་སྔགས་ཀྱིས་དྲི་ལ་དགུག །བསད་པའི་དྲེགས་པ༷ས་བསྒྲལ་བྱས་ཏེ། །སྲིན་པོའི་ཤུན་ལ་འཁོར་ལོ་བཅའ། །དྲེགས་པའི་རལ་པས་བཏགས་ནས་ནི། །མུན་པའི་སྟོང་ལ་བཏགས་ནས་ནི། །ཁྲག་མཚོ་གསུམ་གྱི་<milestone unit="line" n="198.2"/>དཀྱིལ་དུ་བཞག །མཚོ་ཡི་འཁོར་ལོའི་སྒྲུབ་པའོ། །ཨོ་ནཱ་ག་རྭ་ཙ་ཛ་ཛ། ཨིན་ཏྲ་ཡེ་ཛ་ཛ། ཨག་ནེ་ཡེ་ཛ་ཛ། བག་ཤ་ཡེ་ཛ་ཛ། བྲི་གཞི་རུས་སྦལ་པགས་པ་ལ། །ཐིག་ལེ་བཞི་ལ་རང་སྔགས་བསྐོར། །རྩ་བའི་སྔགས་<milestone unit="line" n="198.3"/>ཀྱིས་བསྐྱེད་བྱས་ཏེ། སྤྱན་དྲངས་པ་ཡི་བསྙེན་པ་ནི། །རྒྱལ་བའི་ཐུགས་ལས་འོད་སྤྲོས་ཏེ། །རིགས་བཞི་སྤྲུལ་པའི་སྲོག་སྙིང་དྲང་། །དམ་ཚིག་ཀླུ་ལ་བསྟིམ་བྱས་ཏེ། །དཀར་གསུམ་རྫས་ཀྱིས་མཉེས་པར་བྱ། །མནའ་<milestone unit="line" n="198.4"/>བསྒག་དམ་དབོག་ལས་བཅོལ་བྱ། །རིགས་བཞི་ཀླུ་ཡི་སྒྲུབ་པའོ། །དྷིཛི་རསྒྲོ་པ། བི་རུ་དྷ་ཀྭ་ཡ། ཨ་དྷི་པ་ཏ་ཡེ། བི་ཤཱ་མ་ཎའ་ཡ་ཛ་ཧུ༷་ཛ་ཧུ༷་ཛ་ཧུ༷་ཛ་ཧུ༷། ཤར་ཕྱོགས་དཀར་པོ་ཟླ་གམ་སྟེ། །ལྷོ་ནི་སེར་པོ་སོག་ཁ་<milestone unit="line" n="198.5"/>ལ། །ནུབ་ནི་དམར་པོ་ཟླུམ་པོའོ། །བྱང་ནི་ལྗང་གུ་གྲུ་བཞི་ཡིན། །བུམ་པའི་ནང་དུ་བསྐྱེད་བྱ་བ། །ཧུ༷་གྲྭ། ཨ༷་ཧྭ། རྒྱལ་ཆེན་རིགས་བཞི་རམ་བཞིན་བསྐྱེད། །དཀར་པོ་རྡོར་འཛིན་རྣམ་སྣང་རྒྱ། །སེར་པོ་རལ་གྲི་རིན་<milestone unit="line" n="198.6"/>ཆེན་རྒྱ། །དམར་པོ་པད་འཛིན་མཐའ་ཡས་རྒྱ། །ལྗང་གུ་རྒྱ་གྲམ་གྲུབ་པའི་རྒྱ། །སྤྱན་དྲངས་བསྟིམ་ལ་མཆོད་པའི་རྒྱ། །བསྒོ་བའི་ཚིག་གིས་ལས་བཅོལ་བྱ། །གཉེན་པོ་རྒྱལ་ཆེན་བཞི་ཡི་སྒྲུབ་པའོ། །དྷིསྒྲོ་རུ་གི་མ་རྭ་ཛ་<milestone unit="page" n="199"/><milestone unit="line" n="199.1"/>༄༅། །ཙཀྲ་ཕཊ། བི་རུ་དྷ་ཀྭ་ཡ་རྭ་ཛ་ཙཀྲ་ཕཊ། ཨ་དྷི་པ་ཏ་ཡེ་རྭ་ཛ་ཙཀྲ་ཕཊ། བི་ཤཱ་མ་ཎའ་ཡ་རྭ་ཛ་ཙཀྲ་ཕཊ། །ཡུམ་གྱི་སྤྱན་གསུམ་གྱེན་དུ་གཟིགས། །གཙོ་བོའི་ཐུགས་ལ་བསྐུལ་བྱས་ཏེ། །ཀྲོ་དྷི་ཤྭ་རྡི་ཧུ༷་ཧོ་<milestone unit="line" n="199.2"/>ས་མ་ཡ་ཕཊ། གཙོ་བོའི་སྤྱན་གསུམ་གྱེན་དུ་གཟིགས། ཤི་ཧེ་རུ་ཀ་ཏྲི་ཏོ་ཕཊ། འཁོར་ལོ་དང་པོ་བསྐོར་བྱས་ཏེ། །གོང་མའི་སྔགས་ཀྱིས་བསྐུལ་བྱས་པས། །རྒྱལ་ཆེན་བཞི་ཡི་སྲོག་རྩ་བསྐུལ། །གྲངས་ནི་སྟོང་རྩ་བཞི་<milestone unit="line" n="199.3"/>ཡིས་སོ། །སྒྲིགི་རལྒ ནཱ་ག་ཏ་ཡི་རྭ་ཙ་ཐུ་ལུ་མ་ར་ཡ་བྲི་དྲབྷ་ཀ །ཨིནྟྲ་ཡ་ཡེ་ཐུ་ལུ་མ་ར་ཡ། ཨ་ཏི་ཨག་ནེ་པ་ཏ་ཡེ་ཡེ་ཐུ་ལུ་མ་ར་ཡ། །བི་ཤ་མ་ཎ་ཡེ་ཐུ་ལུ་མ་ར་ཡ། འཁོར་ལོ་གཉིས་པ་བསྐོར་བའི་དོན། །རྒྱལ་ཆེན་<milestone unit="line" n="199.4"/>བཞི་ཡི་སྦྱོར་བ་ཡིས། །ཀླུ་རྒྱལ་བཞི་ལ་ཙཀྲ་བསྐོར། །ནཱ་ག་རྭ་ཙ་ཏྲི་ཏ་རྣི་ཞུ་ཞུ་ཐུ༷། ཨིན་ཏྲ་ཡེ་རྣི་ལ་ཆུ༷་ཆུ༷། ཨག་ནེ་ཡེ་རྣི་ལ་ཉག་ཉག རག་ཤ་ཡེ་རྣི་ལ་སྐྲུར་སྐྲུར། ཡ་ཏ་ཨ་ཏས་དུག་གསུམ་རྣི་རུ་བསྒྲལ། །གཉིས་པས་<milestone unit="line" n="199.5"/>རྟེན་ཆེན་བསྐམ་པར་བྱ། །གསུམ་པས་ཁྲག་གི་ལེའུ་བསྡུ། །ཐ་མས་རྩ་ཆེན་བཞི་པོ་གཅོད། །བསྐོར་བ་གསུམ་གྱི་སྒྲུབ་པའོ། །ཆུ་དང་ས་ལ་ཕོ་བྲང་བརྟག །མིག་དང་རྣ་བ་སྣ་དང་ཡིད། །ཉམས་ནི་ཤིན་ཏུ་བརྟག་པར་<milestone unit="line" n="199.6"/>བྱ། །ཅི་ཡང་མེད་ན་གཞན་དུ་སྤོ། །དེས་ནི་མཚན་ཉིད་བརྟག་པར་བྱའོ། །ཨོ།བཛྲ་ཀྲོ་ཏ་ཧ་ཡ་རྒི་བ་ཧུ་ལུ་ཧུ་ལུ་ཧུ༷་ཕཊ། སྟོང་པའི་ངང་ལས་རྟ་མཆོག་བསྐྱེད། །སྙི་ཡིས་བདུད་རྩི་སྦྱང་བྱས་ཏེ། །སྔགས་ཀྱིས་མཆོད་ཏེ་<milestone unit="page" n="200"/><milestone unit="line" n="200.1"/>བཟླས་པ་བྱ། །སྟོང་རྩ་བརྒྱད་དུ་བསྙེན་པ་བྱ། །བཛྲ་ཛ༷༷ཧུ༷་བ༷་ཧོ༷། ག་རུ་ཊ་པྱུ་ཙ་གྲྭ་ཧྭ། ཨོ་པ་ཁྲི་སྲུ་ཧྭ། །སྟོང་རྩ་བརྒྱད་བརྒྱད་བཟླས་པ་ཡིས། །ཀླུ་ཡི་གཟི་བྱིན་འཕྲོག་པར་བྱེད། །ཡི་གེ་རུམ་ནི་ངང་ཉིད་ལས། །སྤྲུལ་<milestone unit="line" n="200.2"/>པ་གསེར་གྱི་མདོག་ཅན་ནི། །མཆུ་སྡེར་གནམ་ལྕགས་ཕྱར་འདྲར་བསྐྱེད། །ནཱ་ག་རྭ་ཙ། །ཨོ་བཛྲ་ཀྲོ་ཏ་ག་རུ་ཊ། མ་ཧྭ་ག་རུ་ཊ། ཨ་མྲི་ཏ་ག་རུ་ཊ། མ་ཧྭ་ཙིསྟ་ག་རུ་ཊ། ཁྱུང་གི་སྤྲུལ་པས་གཙོ་བོ་མ་དྲོས་པ་བསྐུལ་བྱས་<milestone unit="line" n="200.3"/>ཏེ། སྦྲུལ་མགོ་བདུན་པ་ལྕགས་ཀྱི་གའུ་ཡི་ནང་དུ་བཅུག་སྟེ། འཚེ་བའི་འཁོར་ལོའི་སྟེང་དུ་བཞག །ཀླུ་སྨན་སྣ་ཚོགས་ཀྱིས་མཆོད། སྔགས་ཀྱི་འཕྲོ་འདུ་ཁྲི་ཕྲག་ལྔ་རུ་བྱ། །ཀླུ་ཆེན་སྤྱི་ཡི་སྔགས་ཀྱི་འཕྲོ་འདུ་བྱ། །ཨོ་ནཱ་<milestone unit="line" n="200.4"/>ག་རྭ་ཙ་བ་སུ་ཀི་མ༷་ཛ་ཛ་ཛ་ཧུ༷་ཕཊ་གྲྭ་ཧྭ། རྒྱལ་པོ་མ་དྲོས་པ་བསད་པའི་དྲག་སྔགས་ནི། ནཱ་ག་དུ་ན་དུ་ན་ནཱ་ག་ཤ་ན་དུ། ཧི་ལི་ཧི་ལི་ནཱ་ག་འདུས་འདུས། རུས་སྦལ་ནག་པོའི་འཇུག་སྒོ་ནས། །ཀླུ་གདུག་ཟེར་གྱིས་<milestone unit="line" n="200.5"/>དྲེགས་པ་བསྒྲལ། ནག་པོ་བ༷་ཙི་ཙི་རྒྱས་དྲག་ཐུལ་སྙིང་ལ་གུལ་གུལ། མྱག་མྱག་རྩ་བཞི་སྐུམས། ཤན་ཤན་ནི་སྲོག་ལ་ཤན་ཐུ་སོད་གྲྭ་ཧྭ། རིགས་བཞི་ཀླུ་ཡི་དྲེགས་པའི་རྩ་བཞི་གཤོམ་པའོ། །དེ་ནས་འཁོར་ལོ་གསུམ་<milestone unit="line" n="200.6"/>གྱི་རྗེས་ལ་སྦྱོར་བ་གསུམ་གྱི་དྲག་སྔགས་ཀྱི་སྦྱོར་བའོ། །གྲུབ་པའི་རྟགས་ཀྱི་བྱེ་བྲག་ནི། །གདུག་པ་གཉན་གྱི་གྲུབ་རྟགས་དང་། །གནོདསྦྱིན་རྒྱལ་པོའི་གྲུབ་རྟགས་དང་། །གཟའ་གོད་དྲེགས་པའི་གྲུབ་རྟགས་<milestone unit="page" n="201"/><milestone unit="line" n="201.1"/>༄༅། །དང་། །རིགས་བཞི་ཀླུ་ཡི་གྲུབ་རྟགས་དང་། །རུས་སྦལ་ནག་པོའི་གྲུབ་རྟགས་དང་། །གྲུབ་པའི་རྟགས་རྣམས་གང་འཕྲད་ཀྱང་། །གང་ཡིན་ཕྱོགས་ནས་ལས་རྣམས་བརྩམ། །ཁ་འབར་ནག་པོའི་བརྟག་<milestone unit="line" n="201.2"/>པའོ། །མ་མ་རུ་ལུ་ཏིཁྱི་ནན། །གཉན་གྱི་གཞལ་ཡས་འཁོར་ལོ་དང་། །ཡུམ་གྱི་སྦྱོར་བའི་མཁའ་དང་སྦྱར། །ཡུམ་གྱི་ཞབས་བརྒྱད་ཀླུ་ལ་བརྫིས། །ཡུམ་གྱི་དབུ་བཞི་ཡབ་ཀྱིས་བརྫིས། །ཁྱུང་གི་གཤོག་པས་རྒྱ་མཚོ་<milestone unit="line" n="201.3"/>རླབས། །རུས་སྦལ་ནག་པོའི་ཁོག་པ་གཤགས། །པ་ཁྲི་ཁ་ས་གུར་ཁ་རུ་ཁད་ཀན་ཕཊ། ཏ་ཀྲ་དུ་ཁན་དྷ་ཕཊ། ཁྱུང་གཤོག་རལ་གྲི་འབར་བས་གཤགས། །སྲིན་མོ་དམར་པོའི་གཟུགས་ཉིད་ལ། །གཉན་གྱི་ཁ་རླངས་<milestone unit="line" n="201.4"/>དུག་མདའ་འབར། །ཁྲག་མདའ་མཛེ་ཡི་དུག་རླབས་འབབ། །གཉན་གྱི་ལྟོ་བ་དཀྲུགས་པ་དང་། །རུས་སྦལ་ཁོག་པ་གཤགས་པའོ། །པ་ཀྲི་གྲྭ་ཧྭ། ནཱ་ག་རྭ་ཙ་ཛ༷༷། ནཱ་ག་ཨིན་དྲ་ཛ༷༷། ནཱ་ག་ཨག་ནེ་ཛ༷༷། ནཱ་ག་བག་ཤ་<milestone unit="line" n="201.5"/>ཛ༷༷། རིགས་བཞིའི་སྲོག་སྙིང་སྦྲུལ་དུ་དྲང་། །ཀླུ་རིགས་བཞི་ཡི་སྲོག་དྲང་བའོ། །ཀླུ་རྒྱལ་རིགས་བཞིའི་ངན་སྔགས་ཀྱིས། །ལྕགས་ཀྱི་མདོ་སྟོད་ནག་པོ་བཅད། །སྐྲུ་གྲི་ཀླད་ལ་བསྐོར་བྱས་ཏེ། །ན་ད་དུ་ན་རྦད། ན་ད་<milestone unit="line" n="201.6"/>རྦད། མ་ཀྲི་ད་རྦད། མ་གྲ༷་བྱ་ཨོ་རྦད། གཡུ་འབྲུག་སྔོན་མོ་མེ་རུ་འབར། །སེང་ཕྲུག་འབར་བའི་ཁོག་པར་གཞུག །མདོ་སྟོད་ནག་པོ་བཅད་པའོ། །གཟའ་རྒོད་གཉན་རྒོད་ཁོག་པར་ཞུགས། །གཟའ་ཡི་དྲེགས་པ་ཞལ་<milestone unit="page" n="202"/><milestone unit="line" n="202.1"/>དུ་བཅོམ། ཤ་ལ་ཧུར། ཁྲག་ལ་ཐུམ། རུས་ལ་ཆོམ། གཟའ་ཡི་དྲེགས་པ་བསྒྲལ་བའོ། །ཡུམ་དང་ཁྱུང་གི་སེང་གེས་བསྒྲལ། །པྲ་ཀྲི་ཁ་ས་ཆེམ་ཆེམ། མ་མ་ཀྲོ་ཏ་ལི་ཙ་ཐུམ་ཁ་ད་ཁ་ད་ཕཊ། ཞེ་སྡང་རུས་པ་གཏི་མུག་<milestone unit="line" n="202.2"/>ཤ །འདོད་ཆགས་ཁྲག་གི་ཕུང་པོ་ཞིག །སེང་གེ་བསྒྲལ་བའི་ངན་ཐབས་སོ། །ལོག་ནོན་ཐུགས་ཀྱི་ཙཀྲ་བསྐོར་བ་ནི། །བདག་ཉིད་གཟི་བརྗིད་ཆེན་པོའི་སྐུར་གསལ་ཏེ། །དབུ་ལ་ཐོགས་པ་མེད་པས་བརྒྱན་<milestone unit="line" n="202.3"/>པའོ། །བླཀྟའི་ཤིང་ལ་རྡོ་རྗེའི་སྐུ་བསྟན་པ། །བརྒྱད་ཅུ་རྩ་གསུམ་སྤྲུལ་པ་བཀོད་ནས་ནི། །ཕྱག་ན་འདྲིལ་ཞིང་རང་སྔགས་འཁོར་ལོ་བསྐོར། །ཨོ་ཤི་ཧེ་རུ་ཀ་ཀྲོ་ཏི་ཤྭ་རྡི་ཙཀྲ་དྷིསྐྱི་ར་་རྦད། སྟུ་རུ་ཏ་བ་རུ་དྷ་ཀྭ་ཡ། ཀྲ་<milestone unit="line" n="202.4"/>ཡེ་རྦད། ཨ་ཨ་དྷི་པ་ཏ་ཡ། སྟི་པ་ཏི་ཡེ་རྦད། བི་བི་བྲ་མ་ཎའཡ། ཤྭ་ར་མ་ན་ཡེ་རྦད། རྒྱལ་ཆེན་དབུ་ཡི་འཁོར་ལོ་བསྐོར། །རྒྱལ་ཆེན་རིགས་བཞིའི་བྱིན་བརླབས་ཀྱིས། །ཀླུ་རྒྱལ་བཞི་ཡི་འཁོར་ལོ་བསྐོར། །ཨོ་ཤི་ཧེ་རུ་<milestone unit="line" n="202.5"/>ཀ་ཀྲོ་ཏི་ཤྭ་རྡིདྷིགི་རསྟོ་རྦད། སྟུ་རུ་ཏ་ཏྲ་ཡེ་རྦད། ཨ་ཏི་པ་ཏི་ཡེ་རྦད། བི་གྲ་ར་མ་ན་ཡེ་རྦད། ནཱ་ག་རྭ་ཙ་རྦད། ནཱ་ག་རྭ་ཙ་རྦད། ཨིན་ཧྲུ་ཡ་རྦད། ཨ་ཏི་པ་ཏ་ཡེ་རྦད། ཨག་ནེ་ཡེ་རྦད། བག་ཤ་ཡེ་རྦད། །རེ་རེ་ལ་ཡང་<milestone unit="line" n="202.6"/>སྟོང་རྩ་བརྒྱད། ཀླུ་རྒྱལ་བཞི་ཡི་སྦྱོར་བ་ཡིས། །དྲེགས་པ་ཅན་ལ་འཁོར་ལོ་བསྐོར། །ཧུ༷་ཤི་ཧེ་རུ་ཀ་ཀྲི་ཏི་ཤྭ་རྡི་ནཱ་ག་རྭ་ཙ། །ཆོ་གེ་མོའི་ཤ་ལ་ཙཀྲ་ཙཀྲ་རྦད། ཨིན་ཏྲ་ཡེ་ཆེ་གེ་མོའི་རྩ་ལ། ཙཀྲ་ཙཀྲ་རྦད། ཨག་ན་ཡེ་ཆེ་<milestone unit="page" n="203"/><milestone unit="line" n="203.1"/>༄༅། །གེ་མོའི་ཁྲག་ལ་ཡ། ཙཀྲ་ཙཀྲ་རྦད། བག་ཤཱ་ཡ་ཆེ་གེ་མོའི་སྲོག་ལ། ཙཀྲ་ཙཀྲ་རྦད། རུས་སྦལ་ནག་པོའི་འཇུག་སྒོ་བཞི། །ཀླུ་རྒྱལ་གདུག་པའི་སྔགས་ཀྱིས་གཤོམ། །རེ་རེ་ལ་ཡང་ཁྲི་ཁྲིའོ། །ལོག་ནོན་<milestone unit="line" n="203.2"/>ཕུར་ནག་གི་སྒྲུབ་པའོ། །བྱོལ་སོང་གཙོ་བོ་བཞི་དང་། གདུག་པ་མགོ་མངས་དང་། རུས་སྦལ་ནག་པོ་དང་། གནོད་སྤྱིན་གྱི་གཙོ་བོ་ཁྱབ་འཇུག་ཆེན་པོ་རྣམས་དང་། རྔམ་ཞིང་ལྡོག་པའི་དུས་ལ་བབ་སྲིད་ན། །དེའི་<milestone unit="line" n="203.3"/>ནུས་པ་མནན་པའི་ཐབས་ནི་འདི་ལྟ་སྟེ། གང་དུ་དམིགས་པའི་ས་དེ་མྲ །ཀེང་རུས་རི་རབ་མེ་དཔུང་དབུས་ཉིད་དུ། །རྡོ་རྗེ་སྤྲུལ་པའི་ལྷ་དང་ཆེ་མཆོག་ཡབ་ཡུམ་བསྐྱེད། །ཁྲག་མདའ་ནག་པོ་སྔགས་ཀྱི་དུག་ཟེར་<milestone unit="line" n="203.4"/>འདིས། པྲ་ཁྲི་ཁ་ས། ཤི་ཧེ་རུ་ཀ་ཀྲོ་ཏི་ཤྭ་རྡི། དྷིཛི་རསྒྲོ་ཡ། བི་རུ་བྷ་ཀ་ཡ། ཨ་དྷི་པ་ཏ་ཡེ། །བི་ཤཱ་མ་ཎའ་ཡ། རསྒ་ཁྲག་ཐུན། མྱོགས་མྱོགས། དེས་དེད་དཔོན་བཞི་གཟིར་བའོ། །ནཱ་ག་རྭ་ཙ། ཨིནྟྲ་ཡེ། ཨག་ན་ཡེ།<milestone unit="line" n="203.5"/>བྷཀྟ་ཡེ། ཟི་ར་ཁ་ཐུན་ཁྲག་ལ་དུན་ཏིང་སྨྱོ། བྱོལ་སོང་གི་གཙོ་བོ་བཞི་མྱོས་ཤིང་རླག་པར་འགྱུར་རོ། །བཀླུ་ག་ཀུར་པ་ཧི་ཁྲག་ལ་རྦད། གདུག་པ་མགོ་མངས་མྱོས་པར་འགྱུར་རོ། །ཨོ་རྭ་ཧུ་ལ་ཛ་བྲིང་། དུན་ཀྱུང་ཁྲ༷་ཁྲ༷་<milestone unit="line" n="203.6"/>ཀླུང་ཁྲག་ལ་ཤ༷་ཤ༷་གྲྭ་ཧྭ། ག་ལ་ཧུར་ཧུར། རྭ་ཧུ་ལ་རླགས་པར་འགྱུར་རོ། །དུག་ཏི་ཉུངས་གྲྭ་ཧྭ། གློག་མ་སྲིན་མྱོས་པར་འགྱུར་རོ། །རྒྱན་གྱི་སྤྲུལ་པར་བསྒོམ་ཞིང་ནམ་མཁའ་གསེགས་སུ་བཅད། ཕོ་བྲང་གནས་སར་<milestone unit="page" n="204"/><milestone unit="line" n="204.1"/>ཧུ༷་སུ༷་སྲ༷ རྡོ་རྗེའི་གུར་དང་རི་རབ་མེ་དཔུང་འབར་བར་བསམ འ་ས་པ་བཟློག་པའོ། །ཧུ༷། བཅོམ་ལྡན་དཔལ་ཆེན་ཧེ་རུ་ཀ །མཐིང་ནག་འཇིགས་པའི་ཆ་ལུགས་ཅན། །ཁྲོ་ཚུལ་དྲུག་ཅུ་རྩ་གཉིས་ལྡན། །ཁྲོ་བོ་ལྔ་<milestone unit="line" n="204.2"/>བཅུ་རྩ་དྲུག་སྐུ་ཡི་ཁྱོན་དུ་རྫོགས། །ཞབས་བརྒྱད་རྣམ་ཐར་ཡུམ་གྱི་དབུ་ལ་བརྫིས། །ཕྱག་དྲུག་མཚོན་ཆས་སྐྱེ་ཤི་རྩད་ནས་གཅོད། །དྲེགས་པ་འཇོམས་པའི་ཕྲིན་ལས་མཛད་དུ་གསོལ། །སྣང་སྲིད་ལྷུན་རྫོགས་ཀུན་ཏུ་<milestone unit="line" n="204.3"/>བཟང་མོའི་སྐུ། །ནམ་མཁའ་མཐིང་ནག་རྒྱན་གྱི་གོ་ཟུ་གསོལ། །ཡུལ་དང་དངས་མ་རྩ་ཡི་མཁའ་འགྲོ་རྣམས། །ཡུམ་ཆེན་སྐུ་ཡི་ཁྱོད་དུ་རང་བཞིན་རྫོགས། །ཞབས་བརྒྱད་ཀླུ་ཆེན་བརྒྱད་ལ་ཐབས་ཀྱིས་བརྫིས། །ཕྱག་<milestone unit="line" n="204.4"/>དྲུག་སྤྲུལ་པས་གསང་སྔགས་སྤྲོ་བར་མཛད། །སངས་རྒྱས་ཁྲོས་པའི་རྒྱལ་མོ་སྐུ་བསྐྱོད་ཅིག ཧུ༷་བྱ་ཆེན་འདི་ཡི་དཔྲལ་བ་ནི། །རི་རབ་བུམ་པའི་གཏོས་དང་མཉམ། །དབུ་ལ་གཡུ་ཡི་རྭ་འབར་བ། །ནམ་མཁའི་ཁམས་<milestone unit="line" n="204.5"/>ཀྱི་གཏོས་སུ་སླེབ། །ཞབས་ཀྱིས་ཀླུ་དྲུག་དྲེགས་པ་འདྲེན། །སྤྱན་ནི་ཉི་ཟླ་འབར་བ་སྟེ། །ཀླུ་བརྒྱད་ཟིལ་གྱིས་གནོན་པར་བྱེད། །གཡུ་སྡེར་ལྕགས་ཀྱུ་འབར་བ་ཡིས། །ཐགས་ཟངས་རིས་ཀྱི་སྙིང་ནས་འདྲེན། །ཁ་<milestone unit="line" n="204.6"/>རླངས་ནབུནབཞིནདུཆགས། །དུངགིགཤོགའདབའབར་བ་ལས། གཡུཡིགཤོགརྩེའོདའཕྲོ་འབར། །ཐགས་ཟངས་རིས་ཀྱི་མགོ་བོ་གཅོད། །གཡསཀྱིགཤོགཔབརྐྱང་པ་ཡིས། །ལྷ་ཡི་དབང་པོའི་གནས་ལ་<milestone unit="page" n="205"/><milestone unit="line" n="205.1"/>༄༅། །ཁྱབ། །གཡོན་གྱི་གཤོག་བ་བརླབ་པ་ཡིས། །གསེར་གྱི་ས་གཞི་འབར་བ་གཤོག །ལྷོ་ནས་གཡུ་འབྲུག་འབར་བ་འཁྱུག །ལྗགས་ལ་གློག་འཁྱུག་ལྗིབས་སེ་ལྗིབ། །ལྗགས་ཀྱི་རྩེ་ལ་ཐོག་ཆེན་<milestone unit="line" n="205.2"/>འབེབས། །སྤྱན་ནས་ལྕགས་ཀྱི་སེར་ཆེན་འབེབས། ཁྲངས་ནས་བུ་ཡུག་འ་་མར་འཐོར། །ཙིཀྟ་ཐུགས་ཀྱི་གསང་སྒོ་ནས། །ཟུར་ཕུད་ལྔ་ཡི་ཆོ་འབྲུལ་འགྱེད། །དཀར་མོ་བཅུ་གསུམ་དབྱིངས་ནས་<milestone unit="line" n="205.3"/>བཞེངས། །ཐུགས་ལས་བཅོ་བརྒྱད་ཆོ་འཕྲུལ་འགྱེད། །གཡས་ནས་ཁྲོ་བོའི་རོལ་པ་མཛད། །གཡོན་ནས་མ་མོའི་འོད་ཟེར་འཕྲོ། །སྤྲུལ་པ་ཕྲ་ཐབས་སྣ་ཚོགས་མཛད། །དྲེགས་པ་བཅུ་དྲུག་གནས་ནས་<milestone unit="line" n="205.4"/>བསྐྱོད། །མངགས་པ་ཕོ་ཉའི་ལས་བྱའོ། །ཁ་འབར་ནག་པོ་ལས་རྒྱ་མཚོའི་རྒྱུད་ལས། འཁོར་ལོ་ལ་དབབ་པའི་ལེའུ་སྟེ་ལྔ་པའོ།། །།མེ་ལ་སོགས་པའི་དོན་བཤད་པ། །ས་ཡི་མཎྜལ་སྦྱངས་པ་སྲ །རྒྱལ་མོ་ལྔ་<milestone unit="line" n="205.5"/>ཡི་ཞལ་བྱ་སྟེ། །ཤར་ཕྱོགས་སེང་གེ་བགྲད་པའི་ཞལ། །དབུས་སུ་ཧོམ་ཁུང་མཐིང་ནག་བྱ། །ལྷོ་རུ་གླང་ཆེན་བརྗིད་པའི་ཞལ། །དབུས་སུ་རིན་ཆེན་འབར་བར་བྱ། ནུབ་ཏུ་རྨ་བྱ་མཛེས་པའི་ཞལ། །དབུས་སུ་པདྨ་འོད་<milestone unit="line" n="205.6"/>ཅན་བྱ། །བྱང་དུ་ཁྱུང་ཆེན་འབར་བའི་ཞལ། །སྲིན་པོ་ཁ་གདེངས་དབུས་སུ་བྱ། །དབུས་སུ་རྡོ་རྗེ་གདེངས་པའི་ཞལ། །གསེར་གྱི་འཁོར་ལོ་རྩིབས་བཞིར་བྱ། །གཟས་པའི་དུག་ལྔའི་མཚན་བྱང་ནི། །སྙིང་ཚན་ལྔ་ཡི་<milestone unit="page" n="206"/><milestone unit="line" n="206.1"/>ནང་དུ་གཞུག །ཁ་དོག་ལྔ་ཡི་དར་གྱིས་གྲིལ། །རྣོག་པ་ཐུར་དུ་བསྟན་ལ་བསྲེག །ཞལ་གསུམ་དག་གི་བར་དག་ཏུ། །ཆེ་མཆོག་སྐུ་ཡི་ཐུགས་ཀ་ནས། །རྟེན་གྱི་ཕུར་པ་ལྔ་པོ་ལ། །རྒྱལ་མོ་ལྔ་རུ་བསྐྱེད་བྱ་སྟེ། །ཡེ་<milestone unit="line" n="206.2"/>ཤེས་སྤྱན་དྲང་གཉིས་མེད་སྦྱར། །རཀྟ་བདུད་རྩིས་མཉེས་བྱས་ཏེ། ཡུམ་ལྔའི་བསྙེན་པ་དུས་གཅིག་དྲངས། །གི་ས་མུ་ར་ཧུ༷་ཧ། བི་ཤ་སན་ཏི་ཧུ༷། ཛ་ལ་བ་ར༷་ཧུ༷་ཧ་ཨ། མ་ཧྭ་ལ༷་ཏེ་ཧུ༷་ཧ། བི་ཡང་ཡང་ཏེ་ཧུ༷་ཧ། སྟོང་རྩ་<milestone unit="line" n="206.3"/>བརྒྱད་བརྒྱད་བཟླས་པ་བྱ། །དེ་ནས་ཕོ་ཉའི་ལས་བྱ་སྟེ། ཧུ༷་ཤར་གྱི་ཕྱོགས་ནས་བསྐུལ་བ་ནི། །དུང་གི་གླང་པོ་ཆེན་པོ་ལ། །ཡར་རྐན་གནམ་ལ་མར་རྐན་ས། །མཆེ་བ་གངས་རི་རྣོན་པོ་འདྲ། །དེ་འདྲའི་སེམས་ཅན་<milestone unit="line" n="206.4"/>ཆེན་པོ་ལ། །མ་མོ་ཤེལ་གྱིས་མདངས་ཅན་ཤོན། །ས་འདྲིལ་ཆེན་མོ་ཤ་ནས་འདྲིལ། །ཧུ༷་ལྷོ་ཡི་ཕྱོགས་ནས་བསྐུལ་བ་ནི། །ཡིད་བཞིན་སྔོན་པོའི་རྟ་ཕོ་ལ། །ཡར་རྐན་མེ་ལ་མར་རྐན་དྲོད། །མཆེ་བ་མེ་ཟོར་དམར་པོ་<milestone unit="line" n="206.5"/>ལ། །ལྕེ་ནི་མུན་གྱི་གློག་བས་གསལ། །དེ་འདྲའི་སེམས་ཅན་ཆེན་པོ་ལ། །མ་མོ་མེ་ཡི་མདངས་ཅན་ཤོན། །མེ་འདྲིལ་ཆེན་མོ་དྲོད་ནས་འདྲིལ། །ཧུ༷་ནུབ་ཀྱི་ཕྱོགས་ནས་བསྐུལ་བ་ནི། །ཡིད་འོང་རྨ་བྱའི་རྟ་ཕོ་ལ། །ཡར་<milestone unit="line" n="206.6"/>རྐན་རྦ་ལ་མར་རྐན་ཆུ། །མཆེ་བ་ཆུ་གྲི་གཏམས་པ་འདྲ། །དེ་འདྲའི་སེམས་ཅན་ཆེན་པོ་ལ། །མ་མོ་ཆུ་ཡི་མདངས་ཅན་ཞོན། །ཁྱོད་ནི་ཆུ་འདྲིལ་ཆེན་མོ་སྟེ། །ཆུ་འདྲིལ་ཆེན་མོ་ཁྲག་ནས་འདྲིལ། །ཧུ༷་བྱང་གི་ཕྱོགས་ནས་<milestone unit="page" n="207"/><milestone unit="line" n="207.1"/>༄༅། །བསྐུལ་བ་ནི། །གར་མཁན་ཤང་ཤང་རྟ་ཕོ་ལ། །ཡར་རྐན་རླུད་ལ་མར་རྐན་ངད་། །མཆེ་བ་ཉི་ཟེར་འཛིངས་པ་འདྲ། །ལྕེ་ནི་མུན་གྱི་གློག་བས་གསལ། །དེ་འདྲའི་སེམས་ཅན་ཆེན་པོ་ལ། །མ་མོ་རླུད་<milestone unit="line" n="207.2"/>གི་མདངས་ཅན་ཞོན། །ཁྱོད་ནི་རླུད་འདྲིལ་ཆེན་མོ་སྟེ། །རླུད་འདྲིལ་ཆེན་མོ་དབུགས་ནས་འདྲིལ། །ཧུ༷་དབུས་ཀྱི་རི་བོ་ཁོང་སེང་ལ། །གསེར་གྱི་སེང་གེ་ཆེན་པོ་ལ། །ཡར་རྐན་བྲག་ལ་མར་རྐན་རྡོ། །མཆེ་བ་ཁྲོ་ཆུང་<milestone unit="line" n="207.3"/>གཏམས་པ་འདྲ། །དེ་འདྲའི་སེམས་ཅན་ཆེན་པོ་ལ། །མ་མོ་ནམ་མཁའི་མདོག་ཅན་ཞོན། །ཁྱོད་ནི་གནམ་འདྲིལ་ཆེན་མོ་སྟེ། །གནམ་འདྲིལ་ཆེན་མོ་བཀྲག་ནས་འདྲིལ། །ཙིསྟ་ལྔ་ཡི་རྟེན་ལ་བསྟིམ། །རྒྱལ་མོ་ལྔ་ཡི་<milestone unit="line" n="207.4"/>ཕུར་པས་གདབ། ཁྲར་དུ་རྒྱ་ཤུག་དཀར་པོ་ལ། །ལྷོ་རུ་ཙསྡེན་དམར་པོ་གཅིག །ནུབ་ཏུ་འོམ་བུ་ལྟ་བུ་སྟེ། །བྱང་དུ་ཚེར་མ་ཅན་གྱི་ཤིང་། །དབུས་སུ་བླག་ཤ་སེང་ལྡེང་ངོ་། །ཙང་ག་ལི་ལས་མེ་བླངས་ཏེ། །སྦར་ཏེ་ར༷་<milestone unit="line" n="207.5"/>ལས་མེ་ལྷ་བསྐྱེད། །ཨག་ནི་དེ་བས་མེ་ལྷ་མཆོད། །མེ་ལྷ་དེ་ཡི་ལྟོ་བ་སྲ །ཧ་ལས་ས་ཡི་ལྷ་མོ་བསྐྱེད། །འབྲུ་ནག་སྲན་མའི་ཆན་དག་ལས། །ཆུ་དང་མ་འདྲེས་དངས་མའི་ཁྲག །ལིདྷའི་དུམ་བུ་ཤ་ཆེན་དང་། །མར་གྱི་<milestone unit="line" n="207.6"/>དགང་བླུགས་དག་ལ་བསྲེག །གི་ས་མུ་རན་ཧུ༷་ཧ། ཆེ་གེ་མོའི་ཤ་ལ་ཁའ་ཧི། །ཡལ་ག་མེད་ལས་མེ་བླངས་ཏེ། །ར༷་ལས་མེ་ལྷགོངབཞིནབསྐྱེད། །ཧ་ལས་མེ་ཡི་ལྷ་མོ་སྟེ། །བསྲེག་རྫས་གང་དང་ལྡན་པའོ། །ཛ་ལ་པ་<milestone unit="page" n="208"/><milestone unit="line" n="208.1"/>ར༷་ཧུ༷་ཧ། ཆེ་གེ་མོའི་དྲོད་ལ་ཁུ་ཧི། །གྲངས་ནི་གོང་མ་བཞིན་དུ་བཤད། །སྡོང་གཅིག་མ་ལས་མེ་བླངས་ཏེ། །ཧ་ལས་ཆུ་ཡི་ལྷ་མོ་བསྐྱེད། །བསྲེག་པའི་རྫས་ནི་གོང་མ་བཞིན། །བི་ཤ་སན་ཏི་ཧ། ཆེ་གེ་མོའི་ཁྲག་ལ་ཁུ་<milestone unit="line" n="208.2"/>ཧི། །གྲངས་ནི་གོང་བཞིན་ལྡན་པ་སྟེ། །མེས་རེག་མ་ལས་མེ་བླངས་ཏེ། །མེ་ལྷ་གོང་བཞིན་བསྐྱེད་བྱས་ཏེ། །བསྲེག་རྫས་གོང་དང་ལྡན་པ་ཡིས། །བི་ཡང་ཡང་ཏེ་ཧ། ཆེ་གེ་མོའི་དབུགས་ལ་ཁུ་ཧི། གྲངས་ཀྱི་ཐུན་ཚོད་<milestone unit="line" n="208.3"/>གོང་མ་བཞིན། །རྒྱལ་པོའི་ཁྱིམ་ནས་མེ་བླངས་ལ། །ར༷་ལས་གོང་བཞིན་བསྐྱེད་བྱས་ཏེ། །ཧ་ལས་ནམ་མཁའི་ལྷ་མོ་བསྐྱེད། །མ་ཧྭ་ལང་ཏེ་ཧ། ཆེ་གེ་མོའི་ཁྲག་ལ་ཁུ་ཧི། ཐལ་བ་ཚོམ་བུ་ལྔ་པོ་དེ། །ཁ་དོག་ལྔ་ཡི་དལ་<milestone unit="line" n="208.4"/>གྱིས་གཏུམས། །གོང་གི་ཡུམ་ལྔའི་སྙིང་པོ་ལ། །ཙཀྲ་ལྔ་ཡི་མཐའ་རྒྱས་ཅན། །རྒྱ་མཚོའི་རྨངས་ལ་འཁོར་ལོ་བསྐོར། །པྲ་ཁྲིད་ཆ་ལག་གབ་པ་སྡེ་གསུམ་ལས་བསྲེག་པ་མེའི་འཁོར་ལོ་ལ་གབ་པའི་ལེའུ་སྟེ་དྲུག་<milestone unit="line" n="208.5"/>པའོ།། །།མཁའ་ཀློང་རྣམ་དག་ཡུམ་གྱི་བྷ་ག་ལས། །རྒྱུ་བཞི་ནད་ཀྱི་ཆར་པ་འབེབས་མཛད་མ། །ཐུགས་ལས་མྱོས་པའི་སྤྲིན་དུ་འབར། །ཞལ་ནས་གཅོད་པའི་རྣོ་རུ་སྣང་། །སྤྲུལ་པ་དུ་མའི་སྨྲས་མདའ་<milestone unit="line" n="208.6"/>འབེབས། །གསང་བ་ཁྲག་གི་ནད་མདའ་འབར། །དང་པོ་མ་བཞི་སྙིང་ལས་བྱུང་། །བདུན་ནི་ཞལ་ནས་བྱུང་བ་སྟེ། །ཆགས་པའི་ལྟེ་བ་ཉིད་ལས་སྤྲུལ། །གསང་བ་ནས་ནི་རེ་མ་ཏི། །སྐད་ཅིག་མ་ལས་ཆེ་མཆོག་<milestone unit="page" n="209"/><milestone unit="line" n="209.1"/>༄༅། །སྟེ། །འཁོར་ལོ་རྩིབས་བཞི་ཉི་ཟླར་བཅས། །ཆེ་མཆོག་བསྙེན་པ་རྫོགས་བྱས་ནས། །དེ་ནས་ཤར་དུ་འཁོར་ལོ་ལ། །ལྕགས་ཁང་འབར་བའི་སྟེང་དུ་བཞག །གཙོ་བོའི་ཐུགས་ལས་འོད་ཟེར་འཕྲོས་པས།<milestone unit="line" n="209.2"/>མུ་ཏྲི་ནི་རྦད། ཤན་ཏྲི་ནི་རྦད། བྷ་ག་དུན་ཏྲི་རྦད། ཁ་མུན་དན་ཏྲི་ནི་རྦད། །སྙིང་ཀོར་ནད་ཀྱི་སྤྲིན་དུ་འབར། །ཧུ༷་ཀ་རི་ཀ་རྦད། བ་དོར་བ་དོར་རྦད། ནི་ལ་ཆུ་ནི་ཏ་རྦད། ཁ་ཊ༷་ག་ཀ་ཛ་ལ་ཛ་ལ་ཙ་པ་ལ་རྦད། མ་གུ་རག་<milestone unit="line" n="209.3"/>ཏོ་བོད། དང་སམ་དིང་སམ་རྦད། ཨེ་ཨ་ར་ལི་རྦད། མཚོན་ཆའི་འཁོར་ལོ་ཆར་བཞིན་དབབ། ཟངའགྲམ་མུ་ར༷་པྲ༷་རྦད། གསུམ་པ་དུ་བའི་མཚོན་སྤྲིན་འཁྲིགས། ནུ་པི་རུ་ལུ་རུ་ལུ་ཏྲག་ཤ་རྦད། བཞི་པ་ཁྲག་གི་ནད་<milestone unit="line" n="209.4"/>མདའ་འབར། །དེ་ནས་གྲུབ་པའི་རྟགས་བསྟན་པ། །མིག་དང་རྣ་བ་སྣ་དང་ཡིད། འཇའ་ཚོན་ལྟ་བུ་དང་པོའི་རྟགས། །སྐྲུ་རིས་བྱུང་ན་གཉིས་པ་སྟེ། །སྦྲུལ་དུ་འཁྱིལ་ན་གསུམ་པའོ། །དམར་ལ་གདངས་ན་བཞི་པར་<milestone unit="line" n="209.5"/>བཤད། །མཐོ་བར་རྩུབ་ན་དང་པོ་སྟེ། ཐུང་བར་རྩུབ་ན་གཉིས་པའོ། །འཇམ་ལ་རིང་ན་གསུམ་པ་ཡིན། །འཁོར་བའི་སྒྲ་ནི་བཞི་པར་བཤད། །དྲི་ཞིམ་ངད་ལྡན་དང་པོ་ཡིན། །སར་ཟིང་བྱུང་ན་གཉིས་པ་<milestone unit="line" n="209.6"/>སྟེ། །འཇའ་རིས་ལྷ་བུ་གསུམ་པར་ཤེས། །སྨན་དྲི་དང་ལྡན་ཐ་མའི་རྟགས། །དགའ་བ་དང་པོ་འཐབས་ན་གཉིས། །འཚིག་ན་གསུམ་པ་འཚོ་ན་བཞི། །པྲ་ཁྲིད་ཀྱི་ཆ་ལུགས་ལས་ཐུགས་ལས་གབ་པའི་འཁོར་ལོའི་<milestone unit="page" n="210"/><milestone unit="line" n="210.1"/>ལེའུ་སྟེ་བདུན་པའོ།། །།ལྕགས་ཁང་གྲུ་གསུམ་འབར་བའི་སྟེང་། །དུར་ཁྲོད་རས་ཀྱི་ས་གཞི་ལ། །རུས་སྦལ་ནག་པོའི་གཟུགས་སུ་བྲི། །དེ་སྟེང་དྲེགས་པའི་གཟུགས་བཞག་སྟེ། །དྲེགས་པའི་ཡན་ལག་<milestone unit="line" n="210.2"/>བཞི་པོ་ལ། །འབྱུང་བ་བཞི་ཡི་འཁོར་ལོ་དགོད། །འཁོར་ལོའི་སྟེང་དུ་བསྐྱེད་བྱ་བ། །ཀླུ་ཆེན་བཞི་ཡི་གཟུགས་སུ་བྱ། །དེ་སྟེང་སྦས་པའི་མ་བཞི་དགོད། །ཡུམ་གྱི་ཞབས་བརྒྱད་འབར་བ་ཡིས། །མ་ཆེན་བཞི་ཡི་དབུས་<milestone unit="line" n="210.3"/>ནས་བརྫིས། །དབུ་ལ་ཡབ་ཀྱིས་དབུ་བརྒྱན་པ། །ཡབ་ཀྱི་ཕྱག་ན་བསྣམས་པ་ནི། །བླཀྟའི་ཤིང་ལ་རྡོ་རྗེའི་གཟུགས། །ཕྱག་ན་འདྲིལ་ཞིང་འཁོར་ལོ་བསྐོར། །ཨོ་ཤི་ཧེ་རུ་ཀ་ཀྲོ་ཏི་ཤྭ་རི་མུ་ཏྲི་ནི་རྦད། ཤན་ཏྲི་ནི་རྦད། བྷ་<milestone unit="line" n="210.4"/>ག་དུན་ཏྲི་ནི་རྦད། ཁ་མུན་དུན་ཏྲི་ནི་རྦད། ཡབ་ཡུམ་འོད་ཟེར་འབར་བ་ཡིས། མ་བཞིའི་ཐུགས་ལས་རྒྱུད་བསྐུལ་བས། །རུས་སྦལ་ཁོག་པའི་འཇུག་སྒྲོ་བཞིར། །ཡིག་འབྲུ་ནད་ཀྱི་མཚོན་སྤྲིན་ནི། །སོལ་དུམ་ཚྭ་ཚྭ་<milestone unit="line" n="210.5"/>འཁྲུག་པ་ལྷར། །དམ་སྲིའི་སྲོག་རྩ་ཆེན་པོ་བཞི། །འོད་ཟེར་ཚ་ཚ་འཁྲུག་པར་སྤྲོ། །དམ་སྲི་རྣམ་ཤེས་བརྒྱད་ཀྱི་རྟེན། །སྲིན་བུ་མེ་ཁྱེར་འདྲ་བ་དེ། །སྔགས་གཟེར་ནག་པོས་གཅོད་ཅིང་གསོད། །རེ་རེ་ལ་ཡང་སྟོང་རྩ་<milestone unit="line" n="210.6"/>བརྒྱད། །འཁོར་ལོ་གནད་ལ་ཕེབ་པ་དང་། །འཁོར་ལོའི་དབུས་སུ་དྲིལ་བྱས་ཏེ། །དུར་སོལ་ས་སྦྱིན་འདྲེས་པ་ཡི། །པུ་ཏྲ་ཟླ་བ་མོན་པའི་གཟུགས། །གཉིས་ཀྱི་ལྟོ་བར་དྲིལ་ལ་གཞུག །མཆོད་རྟེན་ནག་པོའི་རྨང་གི་<milestone unit="page" n="211"/><milestone unit="line" n="211.1"/>༄༅། །འོག །གོང་བཞིན་མནན་ལ་འཁོར་ལོ་བསྐོར། །ཁ་འབར་ནག་པོ་ལས་རྒྱ་མཚོའི་རྒྱུད་ལས། །གཅོད་པའི་འཁོར་ལོའི་ལེའུ་སྟེ་བརྒྱད་པའོ།། །།དེ་ནས་བཅོམ་ལྡན་འདས་རྡོ་རྗེ་ཁྲག་འཐུང་གིས་<milestone unit="line" n="211.2"/>ཕྱག་ན་རྡོ་རྗེ་ལ་འདི་སྐད་ཅེས་གསུངས་སོ། །གནོད་སྤྱིན་ལྕང་ལོ་འདུས་པའི་ཕོ་བྲང་ནས། །དྲེགས་པ་འཇོམས་པའི་རྒྱ་གྲམ་འབར་བ་ཅན། །བསྟན་པ་མི་ནུབ་ཆོས་ཀྱི་འཁོར་ལོ་བསྐོར། །དམ་སྲི་རྡུལ་དུ་བརླག་པའི་<milestone unit="line" n="211.3"/>ལས་གྱིས་ཤིག །ཅེས་བསྐུལ་ཞིང་གཏད་པའོ། །དེ་ནས་ཕྱག་ན་རྡོ་རྗེས་རང་རྟགས་ཀྱི་འཁོར་ལོ་བསྐོར་ཞིང་། ཁྱེའུ་མི་ཏྲི་ཆུང་ངུ་ལ་བསྐུལ་བ། རི་ནག་པོ་ཐེ་སེ་ལ་གནས་པའི་རིག་པ་ཅན། །གནམ་ས་གཉིས་ཀྱི་བར་<milestone unit="line" n="211.4"/>ནས་སྤྲུལ་པ་ཁྱོད། །ལུང་བཞིའི་དོན་ལ་མཁས་པའི་རིག་པ་ཅན། །གསང་སྔགས་དོན་འདི་ཡལ་བར་མ་བཏང་ཞིག །ཅེས་བསྟོད་དོ། ཁ་འབར་ནག་པོ་ལས་རྒྱ་མཚོའི་རྒྱུད་ལས། རྒྱུད་གདམས་ཤིང་གཏད་པའི་ལེའུ་<milestone unit="line" n="211.5"/>སྟེ་དགུ་པའོ།། །།སྲིད་པ་རྒྱུད་ལུང་གི་རྒྱུད་ཕྱི་མ་ཁ་འབར་ནག་པོ་ལས་རྒྱ་མཚོའི་རྒྱུད་ཅེས་བྱ་བ་རྫོགས་སོ།། །།<milestone unit="line" n="211.6"/>༄༅། །རྒྱ་གར་སྐད་དུ། མ་མ་ཏན་ཏྲ་ཙེ་ཏྭ་མརྒེ་ནཱ་མ། བོད་སྐད་དུ། མ་མོ་ལམ་རྒྱུད་ལུང་ཞེས་བྱ་བ། ཡུམ་མུ་ཁ་ལེ་ལ་ཕྱག་འཚལ་ལོ། །འདི་སྐད་བདག་གིས་ཐོསཔའིདུསགཅིགན། བཅོམ་ལྡན་འདསདེབཞིན་</p></div1>
        </body>
    </text>
</TEI.2>