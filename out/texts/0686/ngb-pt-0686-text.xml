<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0686-text.xml">
    <teiHeader lang="tib">
        <fileDesc>
            <titleStmt>
                <title><!--'phags pa spyan ras gzigs dbang phyug thugs rje chen po sgrub thabs nges par ston pa'i rgyud/-->འཕགས་པ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་སྒྲུབ་ཐབས་ངེས་པར་སྟོན་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0686-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=172.4; end=254.2--><milestone unit="line" n="172.4"/>དུ་གསུངས་པའོ། ཁོ༑ག་སེར་དངོས་ལ་མངའ་བདག་མྱང་གི་གཏེར་མའོ།། །། ༄༅། །རྒྱ་གར་སྐད་དུ། ཨུབྱ་བཱ་ལོ་ཀི་ཏེ་ཤྭ་ར་མ་ཧྭ་ཀྭ་རུ་ཁི་ཀ་པ་ཏ་ཡ་ཏནྟྲ་ནཱ་མ། བོད་སྐད་དུ། འཕགས་པ་སྤྱན་<milestone unit="line" n="172.5"/>རས་གཟིགས་དབང་ཕྱུག་ཐུགས་རྗེ་ཆེན་པོ་བསྒྲུབ་ཐབས་ངེས་པར་སྟོན་པའི་རྒྱུད་ཅེས་བྱ་བ། །སངས་རྒྱས་སྣང་བ་མཐའ་ཡས་འོད་དཔག་མེད་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན།<milestone unit="line" n="172.6"/>ནུབ་ཕྱོགས་པདྨ་ཅན་གྱི་ཕོ་བྲང་བརྩེགས་པ་ན། སངས་རྒྱས་སྣང་བ་མཐའ་ཡས་འོད་དཔག་ཏུ་མེད་པ་ཞེས་བྱ་བ་དུས་གསུམ་གྱི་སངས་རྒྱས་ཐམས་ཅད་ཀྱི་ཐུགས་ཀྱི་དགོངས་པ་མཁྱེན་པ། ཐུགས་རྗེ་ཆེ་ལ་ཐབས་<milestone unit="page" n="173"/><milestone unit="line" n="173.1"/>༄༅། །མཁས་པ་བཞུགས་སོ། །འཁོར་དེ་བཞིན་གཤེགས་པའི་རིགས་དང་། རྡོ་རྗེའི་རིགས་དང་། རིན་པོ་ཆེའི་རིགས་དང་། པདྨའི་རིགས་དང་། ལས་ཀྱི་རིགས་དང་། རིགས་འདུས་པ་ཐུགས་རྗེ་ཆེན་པོ་<milestone unit="line" n="173.2"/>དང་། ཡུམ་ཤེས་རབ་ཀྱི་ཕ་རོལ་ཏུ་ཕྱིན་མ་དང་། །བསམ་གཏན་གྱི་ཕ་རོལ་ཏུ་ཕྱིན་མ་དང་། །སྤྱིན་པའི་ཕ་རོལ་ཏུ་ཕྱིན་མ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་མ་དང་། བཟོད་པའི་ཕ་རོལ་ཏུ་ཕྱིན་མ་དང་།<milestone unit="line" n="173.3"/>བརྩོན་འགྲུས་ཀྱི་ཕ་རོལ་ཏུ་ཕྱིན་མ་དང་། འཁོར་བྱང་ཆུབ་སེས་དཔའ་སྤྱན་རས་གཟིགས་དབང་ཕྱུག་དང་། འཇིག་རྟེན་དབང་ཕྱུག་ལ་སོགས་པ་མང་པོ་དང་ཐབ་ཅིག་ཏུ་བཞུགས་སོ། །དེའི་ཚེ་སངས་རྒྱས་སྣང་བ་<milestone unit="line" n="173.4"/>མཐའ་ཡས་ཀྱིས། འགྲོ་དྲུག་གནས་སྦྱོང་ཞིང་འགྲོ་བ་འདུལ་བ་ཞེས་བྱ་བའི་ཏིང་ངེ་འཛིན་ལ་བཞུག་ནས། ཐུགས་ཁ་ནས་འོད་ཟེར་རྣམ་པ་དྲུག་བཀྱེ་ནས། །བྱང་ཆུབ་སེམས་དཔའ་ཐུགས་རྗེ་ཆེན་པོའི་ཐུགས་ཁར་<milestone unit="line" n="173.5"/>ཕོག་པས། སྤྱན་རས་གཟིགས་ལ་འགྲོ་བ་དྲུག་འདུལ་བར་བསྐུལ་བ་ལས། །སྤྱན་རས་གཟིགས་ཀྱི་ཐུགས་ཀ་ནས་འོད་ཟེར་དྲུག་འགྲོ་བ་རིས་དྲུག་གི་གནས་སུ་འཕྲོས་ཏེ། །འོད་ཟེར་དཀར་པོ་ལས་ལྷའི་དབང་པོ་བརྒྱ་<milestone unit="line" n="173.6"/>བྱིན་དུ་སྤྲུལ་ནས། ཨོ་མ་ཁི་པཏྲེ་ཧུ༷། ཞེས་ལྷ་འཕོ་བའི་སྡུག་བསྔལ་བསལ་ནས་བདེ་བ་ལ་བཀོད་དོ། །འོད་ཟེར་སྔོན་པོ་ལས་ལྷ་མ་ཡིན་གྱི་རྒྱལ་པོ་ཐག་བཟང་རིས་སུ་སྤྲུལ་ནས། ཨོ༷་མ་ཁི་པབླེ་ཧུ༷། ཞེས་ལྷ་མ་ཡིན་<milestone unit="page" n="174"/><milestone unit="line" n="174.1"/>འཐབ་རྩོད་ཤི་སྨྲས་ཀྱི་སྡུག་བསྔལ་བསལ་ནས་བདེ་བ་ལ་བཀོད་དོ། །འོད་ཟེར་སེར་པོ་ལས་བཅོམ་ལྡན་དསཤཱཀྱ་ཐུབ་པར་སྤྲུལ་ནས། ཨོ་མ་ཁི་པཏྲེ་ཧུ༷། ཞེས་པའི་མིའི་སྡུག་བསྔལ་བསལ་ནས་བདེ་བ་ལ་བཀོད་<milestone unit="line" n="174.2"/>དོ། །འོད་ཟེར་ནག་པོ་ལས་ཤཱཀྱ་སེང་གེར་སྤྲུལ་ནས། ཨོ་མ་ཁི་པཏྲེ་ཧུ༷། ཞེས་བྱོལ་སོང་གླེན་ལྐུགས་ཀྱི་སྡུག་བསྔལ་བསལ་ནས་བདེ་བ་ལ་བཀོད་དོ། །འོད་ཟེར་དམར་པོ་ལས་ནམ་མཁའ་མཛོད་པུ་འབར་མར་སྤྲུལ་<milestone unit="line" n="174.3"/>ནས། ཨོ་མ་ཁི་པརླེ་ཧུ༷་ཞེས་ཡི་དགས་བཀྲེས་སྐོམ་གྱི་སྡུག་བསྔལ་བསལ་ན་བདེ་བ་ལ་བཀོད་དོ། །འོད་ཟེར་སྨུག་ནག་ལས་ཆོས་ཀྱི་རྒྱལ་པོ་དམྱལ་བའི་རྗེ་བོར་སྤྲུལ་ནས། ཨོ་མ་ཁེ་པཏྲེ་ཧུ༷། ཞེས་དམྱལ་བ་ཚ་གྲང་གི་<milestone unit="line" n="174.4"/>སྡུག་བསྔ་བསལ་ནས་བདེ་བ་ལ་བཀོད་དོ། །ཨོ་མ་ཁེ་པཏྲེ་ཧུ༷། ཞེ་ཆོས་ཀྱི་སྒྲ་བསྒྲགས་སོ། །འགྲོ་བ་ཐམས་ཅད་དུས་གཅིག་ཏུ་བ་་ནས་བདེ་བ་ལ་བཀོད་དོ། །གླེང་ཞིའིལེའུ་སྟེ་དང་པོའོ། །དེ་ནས་བྱང་ཆུབ་སེམས་<milestone unit="line" n="174.5"/>དཔའ་འཇིག་རྟེན་དབང་ཕྱུག་རང་གི་གནས་ནས་ལངས་ཏེ། སངས་རྒྱས་སྣངབ་མཐའ་ཡས་ལ་ཕྱག་འཚལ་བསྐོར་བ་བྱས་ནས་འདི་སྐད་ཅེས་གསོལ་ཏོ། །རྫོགས་པའི་སངས་རྒྱས་བཅོམ་ལྡན འདས། །བྱང་<milestone unit="line" n="174.6"/>སེམས་ཐུགས་རྗེ་སྤྱན་རས་གཟིགས། །འདི་ལྟར་རྫུ་འཕྲུལ་ཆོ་འཕྲུལ་དང་། །རྣམ་པར་འཕྲུལ་པ་འདི་ལྟ་བུ། །འགྲོ་བ་འདུལ་བ་ངོ་མཚར་ཆེ། །ཕྱི་རབས་འགྲོ་དོན་བྱེད་པ་ལ། །ཐུགས་་རྗེ་ཆེན་པོ་བསྒྲུབ་འདོད་<milestone unit="page" n="175"/><milestone unit="line" n="175.1"/>༄༅། །པས། །བསྒྲུབ་པའི་ལུགས་ནི་ཇི་ལྷར་ལགས། །བསྒྲུབ་པའི་ཐབས་ནི་ཇི་ལྟར་ལགས། །བསྒྲུབ་པའི་ཚུལ་ནི་ཇི་ལྟར་ཡོད། །རྫོགས་པའི་སངས་རྒྱས་བཤད་དུ་སོལ། །ཞེས་ཞུས་སོ། །གླེང་སླང་བའི་ལེའུ་<milestone unit="line" n="175.2"/>སྟེ་གཉིས་པའོ། །དེ་ནས་སངས་རྒྱས་སྣང་བ་མཐའ་ཡས་ཀྱིས། །འདུས་པའི་འཁོར་ལ་བཀའ་སྩལ་པ། །ཉོན་ཅིག་འདུས་པའི་འཁོར་ཚོགས་རྣམས། །ཐུགས་རྗེ་ཆེན་པོ་སྤྱན་རས་གཟིགས། །འགྲོ་དྲུག་ཀུན་ལ་ཐུགས་<milestone unit="line" n="175.3"/>རྗེ་ཟིགས། །འགྲོ་བའི་སྐྱབས་དང་གནས་ཡིན་ཏེ། །སངས་རྒྱས་རྣམས་ཀྱི་དབང་བསྐུར་བས། །དུས་གསུམ་སངས་རྒྱས་ཐུགས་དགོངས་མངའ། །སངས་རྒྱས་རྣམས་ཀྱིས་ཆོས་གསུངས་པ། །བརྒྱད་ཁྲི་བཞི་སྟོང་བརྗོད་<milestone unit="line" n="175.4"/>མི་ལང་། །བསྡུས་པས་ཐེག་པ་རིམ་པ་དགུ། །ཐུགས་རྗེ་ཆེན་པོ་བསྒྲུབ་འདོད་པས། །ཐེག་པ་རིམ་དགུ་གར་ཡང་བསྒྲུབ། །ཐེག་པའི་ངོ་བོ་ཤེས་རབ་དང་། །སྙིང་རྗེ་ཆེན་པོར་འབྲེལ་པ་ནི། །ཐེག་པ་ཆེན་པོའི་ངོ་བོ་<milestone unit="line" n="175.5"/>ཡིན། །ཐེག་པའི་ངེས་ཚིགའ་འདེགས་ཤིང་བསྐྱོད། །འདི་ནས་འདིར་མཐོང་ཐེག་པ་ཡིན། །ཐེག་པའི་དབྱེ་བ་བསྟན་པ་ནི། །མཚན་ཉིད་རྒྱུ་ཡི་ཐེག་པ་དང་། འབྲས་བུ་གསང་སྔགས་ཐེག་པའོ། །དཔེ་ནི་གྲུ་དང་ཟམ་པ་<milestone unit="line" n="175.6"/>ལྟར། །ཐེག་པའི་སྒོར་ཞུགས་ཕ་རོལ་བགྲོད། །རིམ་པ་སྐས་ཀྱི་གདང་བུ་ལྟར། །རིམ་པར་ལྟ་བ་མཐོ་དམན་ཡོད། །ཡུལ་སེམས་སོ་སོར་ཐོང་བའི་ཉན་ཐོས་དང་། །མ་རིག་རྟེན་འབྲེལ་སྣང་བའི་རང་རྒྱལ་དང་། །སྣང་<milestone unit="page" n="176"/><milestone unit="line" n="176.1"/>བ་སེམས་སུ་འདོད་པའི་སེམས་ཙམ་དང་། །བདེན་པ་གཉིས་སུ་ལྟ་བའི་དབུ་མ་དང་། །དག་པ་གསུམ་དུ་སྤྱོད་པའི་ཀྲི་ཡ་དང་། །མར་སྤྱོད་ཡར་ལ་ལྟ་བའི་ཨུ་པ་ཡ། །རྟག་པ་ཆེན་པོར་སྤྱོད་པའི་ཡོ་ག་<milestone unit="line" n="176.2"/>དང་། །ཐབས་དང་ཤེས་རབ་གཉིས་མེད་མ་ཧྭ་དང་། དབྱིངས་དང་ཡེ་ཤེས་དབྱེར་མེད་ཨ་ནུ་དང་། །རང་བཞིན་ལྷུན་གྱིས་གྲུབ་པའི་རྫོགས་ཆེན་དང་། །ཐེག་པ་དགུ་ཡང་ཐུགས་རྗེ་ཆེན་པོར་འདུས། །ཞེས་གསུངས་<milestone unit="line" n="176.3"/>སོ། །ཐེག་པ་དགུའི་བྱེ་བྲག་བསྟན་པའི་ལེའུ་སྟེ་གསུམ་པའོ།། །།སངས་རྒྱས་སྣང་བ་མཐའ་ཡས་ཀྱིས། །འདུས་པའི་ཁོར་ལ་བཀའ་སྩལ་པ། །ཉན་ཐོས་ལྟ་བ་རྣམ་པ་གཉིས། །བྱེ་བྲག་པ་དང་མདོ་སྡེ་པའོ། །བྱེ་<milestone unit="line" n="176.4"/>བྲག་པ་ཡི་འདོད་ལུགས་ནི། །སྣང་ཡུལ་མ་འགག་ཕྲ་བའི་ཤེས་པ་ལ། །ཕྱི་ཡི་ཡུལ་དང་རང་སེམས་སོ་སོར་མཐོང་ མཐོང་བའི་དབང་གིས་གཡག་རྔ་ནེ་སིང་སྣང་། །ཉན་ཐོས་མདོ་སྡེ་པའི་སྣང་། །རྡུལ་ཕྲན་མི་སྣང་<milestone unit="line" n="176.5"/>གོང་པོ་གཅིག་ཏུ་སྣང་། །བདག་མེད་ཚོགས་དྲུག་ཡུལ་དུ་འགགས་པར་འདོད། །ཉན་ཐོས་ལྟ་བ་དེ་ལྟར་འདོད་པ་ཡང་། །ཐུགས་རྗེ་ཆེན་པོའི་ལྟ་བ་ནང་དུ་རྫོགས། །ཡུལ་སྣང་སེམས་ཉིད་ཅི་ཤར་ཅི་སྣང་ཡང་། །རང་<milestone unit="line" n="176.6"/>སེམས་ཆོས་སྐུ་ཐུགས་རྗེ་ཆེན་པོ་ཡི། །རོལ་པ་རྒྱན་ཡིན་སྤོང་ལེན་དབྱེ་བསལ་མེད། །དགག་བསྒྲུབ་མེད་པའི་ངང་དུ་ཉན་ཐོས་གྲོལ། །ཞེས་གསུངས་སོ། །ཐུགས་རྗེ་ཆེན་པོ་ཉན་ཐོས་སུམ་བསྒྲུབས་<milestone unit="page" n="177"/><milestone unit="line" n="177.1"/>༄༅། །གྲོལ་བའི་ལེའུ་སྟེ་བཞི་པའོ།། །།རང་རྒྱ་ཐེག་པའི་འདོད་ལུགས་ནི། །ཕྱི་ཡི་ཡུལ་ཡང་འབྱུང་བའི་རྟེན་འབྲེལ་སྣང་། །ནང་གི་སེམས་ཀྱང་རྟེན་འབྲེལ་ཡིན་པར་སྣང་། །མ་རིག་མིང་དང་གཟུགས་<milestone unit="line" n="177.2"/>དང་སྐྱེ་མཆེད་དྲུག །རེག་དང་ཚོར་དང་སྲེད་དང་ལེན་པ་དང་། །སྲིད་དང་སྐྱེ་དང་ན་དང་རྒས་འཆི་དང་། །རྟེན་འབྲེལ་ལུགས་བཟློག་བརྟགས་པ་ཡིས། །གང་ཟག་བདག་མེད་རྣམ་པར་རིག་བྱས་ལ། །ཆོས་ཀྱི་བདག་<milestone unit="line" n="177.3"/>མེད་ཕྱོགས་གཅིག་རྟོགས་པར་འདོད། །རང་རྒྱལ་ལྟ་བ་དེ་ལྟར་འདོད་པ་ཡང་། །ཐུགས་རྗེ་ཆེན་པོའི་ལྟ་བའི་ནང་དུ་རྫོགས། །ཕྱི་ཡུལ་ནང་སེམས་རྟེན་འབྲེལ་བདག་མེད་རྣམས། །ཅིར་སྣང་ཅིར་རྟོགས་ཅིར་ཤར་ཅི་<milestone unit="line" n="177.4"/>གྲུབ་ཀྱང་། །རང་སེམས་ཆོས་སྐུ་ཐུགས་རྗེ་ཆེན་པོའོ། །རོལ་པ་རྒྱན་ཡིན་སྤོང་ལེན་དབྱེ་བསལ་མེད། །དགག་བསྒྲུབ་མེད་པའི་ངང་དུ་རང་རྒྱལ་གྲོལ། །ཞེས་གསུངས་སོ། །ཐུགས་རྗེ་ཆེན་པོ་རང་རྒྱལ་དུ་མ་བསྒྲུབས་<milestone unit="line" n="177.5"/>གྲོལ་བའི་ལེའུ་སྟེ་ལྔ་པའོ།། །།བྱང་སེམས་ལྟ་བ་དབུ་མ་སེམས་ཙམ་གཉིས། །སེམས་ཙམ་རྣམ་བདེན་རྣམ་བརྫུན་རྣམ་གཉིས་འདོད། །རྣམ་པར་བདེན་པར་འདོད་པའི་ལྷ་བ་ནི། །རང་རིག་རྒྱུན་གྱིས་སྐད་ཅིག་<milestone unit="line" n="177.6"/>ཆས་མི་རྟག །སྣང་བ་སེམས་སུ་བདེན་པར་འདོད། །མཐའ་བཞི་གཟུང་འཛིན་མེད་པའི་སྟོང་པ་ལ། །རང་རིག་གསལ་བའི་ངོ་བོ་གཅིག་ཏུ་འདོད། །རྣམ་བརྫུན་རྣམ་པར་བདེན་པའི་འདོད་ལུགས་ནི། །ཕྱི་རོལ་སེམས་<milestone unit="page" n="178"/><milestone unit="line" n="178.1"/>ཀྱི་སྣང་བ་མེད་པ་ལ། །རང་རིག་རང་གི་ཤེས་པའི་ངོ་བོ་ལས། །དེ་ཉིད་གཞན་དུ་བརྗོད་དུ་མེད་པ་ལ། །གསལ་བྱེད་གཞན་ལ་བལྟོས་པ་ཅི་ཡང་མེད། །གསལ་སྟོང་རྒྱ་ཆད་ཕྱོགས་ལྷུང་མེད་པར་འདོད། །ཐེག་པ་ཆེན་<milestone unit="line" n="178.2"/>པོ་དབུ་མའི་འདོད་ལུགས་ནི། །སྒྱུ་མ་ལྷ་བུར་འདོད་དང་རྣལ་འབྱོར་སྤྱོད་པ་གཉིས། །སྒྱུ་མ་ལྟ་བུར་འདོད་པའི་དབུ་མ་ནི། །སྣང་སེམ་ཐམས་ཅད་སྒྱུ་མ་ཙམ་དུ་འདོད། །ཕྱི་ཡི་དངོས་པོ་འདི་དག་ཐམསཅད་<milestone unit="line" n="178.3"/>ཀྱང་། །ཡང་དག་པར་ན་རང་ཞིན་བསྒྲུབ་ཏུ་མེད། །ཡོད་དང་མེད་དང་དབུས་དང་དབུ་མ་ཡིན། །ཀུན་རྫོབ་ཆུ་ཡི་ཟླ་བ་ཙམ་དུ་འདོད། །རྣལ་འབྱོར་སྤྱོད་པའི་དབུ་མའི་ལྟ་བ་ནི། །ཆོས་རྣམས་ཐམས་ཅད་མཉམ་པ་ཉིད་<milestone unit="line" n="178.4"/>དུ་འདོད། །ཡོད་དང་མེད་དང་ཅི་ཡང་འདོད་པ་མེད། །བྱང་སེམས་ལྟ་བ་དེ་ལྟར་འདོད་པ་ཡང་། །ཐུགས་རྗེ་ཆེན་པོ་ལྟ་བའི་ནང་དུ་རྫོགས། །རྣམ་མེད་རྣམ་བརྫུན་ལྟ་བ་གཉིས་པོ་ཡང་། །ཕྱི་ནང་བདེན་བརྫུན་ཇི་ལྷར་<milestone unit="line" n="178.5"/>སྣ་བ་དང་། །རང་རིག་རང་གསལ་གསལ་སྟོང་གཉིས་མེད་དེ། །རང་སེམས་ཆོས་སྐུ་ཐུགས་རྗེ་ཆེན་པོ་ཡི། །རོལ་པ་རྒྱན་ཡིན་སྤོང་ལེན་མེད། །སྒྱུ་མར་འདོད་དང་རྣལ་འབྱོར་སྤྱོད་པ་ཡང་། །ཀུན་རྫོབ་སྒྱུ་མ་དོན་དམ་<milestone unit="line" n="178.6"/>རང་བཞིན་མེད། །རྣལ་འབྱོར་སྤྱོད་པ་ཡོད་མེད་མ་གྲུབ་འདོད། །རང་སེམས་ཆོས་སྐུ་ཐུགས་རྗེ་ཆེན་པོ་ཡི། །རོལ་པ་རྒྱན་ཡིན་སྤོང་ལེན་མེད། ཅེས་གསུངས་སོ། །ཐུགས་རྗེ་ཆེན་པོ་བྱང་ཆུབ་སེམས་<milestone unit="page" n="179"/><milestone unit="line" n="179.1"/>༄༅། །དཔའ་ཐེག་པ་ཆེན་པོ་བྱང་ཆུབ་སེམས་དཔའ་ཐེག་པ་ཆེན་པོར་མ་བསྒྲུབས་རང་གྲོལ་བའི་ལེའུ་སྟེ་དྲུག་པའོ།། །།དེ་ནས་སངས་རྒྱས་སྣང་བ་མཐའ་ཡས་ལ། །འཇིག་རྟེན་དབང་ཕྱུག་འདི་སྐད་<milestone unit="line" n="179.2"/>ཞུས། །ཐུགས་རྗེ་ཆེན་པོས་དགོངས་པ་སྲ །ཀྲི་ཡོག་སྡེ་གསུམ་ཇི་ལྟར་གྲོལ། །རྫོགས་སངས་རྒྱས་ཀྱིས་བཀའ་སྩལ་པ། །ཀྲི་ཡའི་ལྟ་བའི་འདོད་ལུགས་ནི། །ཀུན་རྫོབ་འདི་ལྟར་སྣང་བ་ཀུན། །འཇམ་དཔལ་སྤྱན་རས་<milestone unit="line" n="179.3"/>གཟིགས་དང་ནི། །ཕྱག་ན་རྡོ་རྗེ་རིགས་གསུམ་དུ། །ལྷ་ཡི་དཀྱིལ་འཁོར་སྣང་བར་འདོད། །དོན་དམ་རང་བཞིན་མེད་པ་ལ། །ཀུན་རྫོབ་རྗེ་དང་བྲན་དུ་འདོད། །ཀྲི་ཡ་དེ་ལྟར་འདོད་པ་ཡང་། །ཐུགས་རྗེ་ཆེན་པོའི་ལྟ་<milestone unit="line" n="179.4"/>བར་རྫོགས། །རིགས་གསུམ་ལྷ་ཡི་དཀྱིལ་འཁོར་ལ། །དམ་ཚིག་ཡེ་ཤེས་རྗེ་དང་བྲན། །རང་སེམས་ཆོས་སྐུའི་ཐུགས་རྗེ་ཆེ། །རོལ་པའི་རྒྱན་ཡིན་སྤོང་ལེན་མེད། །ཅེས་གསུངས་སོ། །ཐུགས་རྗེ་ཆེན་པོའི་ལྟ་བར་ཀྲི་<milestone unit="line" n="179.5"/>ཡ་མ་བསྒྲུབས་མ་སྤངས་པར་རང་གྲོལ་བའི་ལེའུ་སྟེ་བདུན་པའོ།། །།ཨུ་པ་ཡི་ལྟ་བ་ནི། །ཀུན་རྫོབ་རིགས་བཞིན་ལྷ་རུ་འདོད། །དོན་དམ་སྐྱེ་འགག་མེད་པར་འདོད། །དམ་ཚིག་ཡེ་ཤེས་སེམས་དཔའ་གཉིས།<milestone unit="line" n="179.6"/>གྲོགས་པོ་མཉམ་གཉིས་ཚུལ་དུ་འདོད། །ཨུ་པ་དེ་ལྟར་འདོད་པ་ཡང་། །ཐུགས་རྗེ་ཆེན་པོའི་ལྟ་བར་རྫོགས། །དོན་དམ་ཀུན་རྫོབ་གྲོགས་སུ་ལྟ་བ་ཡང་། །ཆོས་སྐུ་དོན་གྱི་ཐུགས་རྗེ་ཆེན་པོ་ཡི། །རོལ་པ་རྒྱན་ཡིན་སྤོང་<milestone unit="page" n="180"/><milestone unit="line" n="180.1"/>ལེན་མེད་པར་གྲོལ། །ཅེས་གསུངས་སོ། །ཐུགས་རྗེ་ཆེན་པོ་ཨུ་པ་ཡར་མ་སྤང་རང་གྲོལ་བའི་ལེའུ་སྟེ་བརྒྱད་པའོ།། །།ཡོ་གའི་ལྟ་བའི་འདོད་ལུགས་ནི། །ཀུན་རྫོབ་རིགས་ལྔ་ལྷ་ཡི་དཀྱིལ་འཁོར་འདོད། །རྣམ་<milestone unit="line" n="180.2"/>ཤེས་ལྔ་ལས་རིགས་ལྔའི་ལྷ་རུ་འདོད། །དེ་ཡང་དམ་ཚིག་ཡེ་ཤེས་བཟང་ངན་མེད་པར་འདོད། །དོན་དམ་རང་བཞིན་སྐྱེ་འགག་མེད་པར་འདོད། །ཡོ་ག་དེ་ལྟར་འདོད་པ་ཡང་། །ཐུགས་རྗེ་ཆེན་པོའི་ལྟ་<milestone unit="line" n="180.3"/>བར་རྫོགས། །རིགས་ལྔ་དམ་ཚིག་ཡེ་ཤེས་སེམས། །དོན་དམ་ཀུན་རྫོབ་མཉམ་གཉིས་ཀྱང་། །ཆོས་སྐུ་ཐུགས་རྗེ་ཆེན་པོ་ཡི། །རོལ་པ་རྒྱན་ཡིན་སྤོང་ལེན་མེད་བར་གྲོལ། །ཞེས་གསུངས་སོ། །ཐུགས་རྗེ་ཆེན་པོའི་ལྟ་<milestone unit="line" n="180.4"/>བར་ཡོ་ག་མ་སྤངས་པར་རང་གྲོལ་བའི་ལེའུ་སྟེ་དགུ་པའོ།། །།ཐུགས་རྗེ་ཆེན་པོའི་ལྟ་བ་སྲ །བསྐྱེད་རྫོགས་རྣམ་གསུམ་ཡར་ལ་རྫོགས། །མ་ཧྭ་ཡོ་གའི་ལྟ་བའི་འདོད་ལུགས་ནི། །ཕྱི་ནང་སྣོད་བཅུད་སྣང་བ་<milestone unit="line" n="180.5"/>ལ། །ཐབས་དང་ཤེས་རབ་གཉིས་སུ་འདོད། །ཐབས་ནི་བསྐྱེད་པའི་རང་བཞིན་ལ། ཁོགོས་རབ་རང་བཞིན་རྫོགས་རིམ་ལ། །ཐབས་དང་ཤེས་རབ་གཉིས་སྣང་ཡང་། །སྣང་སྟོང་གཉིས་མེད་ཟུང་ཇུག་འདོད། །མ་ཧྭ་<milestone unit="line" n="180.6"/>དེ་ལྟར་འདོད་པ་ཡང་། །ཐུགས་རྗེ་ཆེན་པོའི་ལྟ་བར་རྫོགས། །ཞི་ཁྲོའི་ལྷ་ཚོགས་བསྐྱེད་རྫོགས་ཀྱང་། །ཆོས་སྐུ་ཐུགས་རྗེ་ཆེན་པོ་ཡིས། །རོལ་པ་རྒྱན་ཡིན་སྤོང་ལེན་མེད་པར་གྲོལ། །ཞེས་གསུངས་སོ། །ཐུགས་རྗེ་<milestone unit="page" n="181"/><milestone unit="line" n="181.1"/>༄༅། །ཆེན་པོའི་ལྟ་བར་མ་ཧྭ་ཡོ་ག་མ་སྤངས་པར་རང་གྲོལ་པའི་ལེའུ་སྟེ་བཅུ་པའོ།། །།ཨ་ནུ་ཡོ་གའི་ལྷ་བ་ནི། །ཕྱི་ཡི་ཡུལ་ནི་ཆོས་དབྱིངས་གཞལ་ཡས་ཁང་། །ནང་གི་བཅུད་ནི་ལྟ་བའི་རང་བཞིན་<milestone unit="line" n="181.2"/>ཡིན། །དེ་ལ་དབྱིངས་དང་ཡེ་ཤེས་གཉིས་མེད་ལྟ། །དམ་ཚིག་དབྱིངས་དང་ཡེ་ཤེས་གཉིས་སུ་མེད་པ་ནི། །རིམ་གྱིས་མི་བསྐྱེད་ཅིག་ཅར་རྫོགས་པར་བསྐྱེད། །ཨ་ནུ་དེ་ལྟར་དོད་པ་ཡང་། །ཐུགས་རྗེ་ཆེན་པོའི་ལྟ་བར་<milestone unit="line" n="181.3"/>རྫོགས། །དམ་ཚིག་ཡེ་ཤེས་དབྱིངས་དང་ཡེ་ཤེས་ཀྱང་། །ཆོས་སྐུ་ཐུགས་རྗེ་ཆེན་པོ་ཡི། །རོལ་པ་རྒྱན་ཡིན་སྤོང་ལེན་མེད་པར་གྲོལ། །ཞེས་གསུངས་སོ། །ཐུགས་རྗེ་ཆེན་པོའི་ལྟ་བར་ཨ་ནུ་ཡོ་ག་མ་སྤངས་པར་རང་<milestone unit="line" n="181.4"/>གྲོལ་བའི་ལེའུ་སྟེ་བཅུ་གཅིག་པའོ།། །།ཨ་ཏི་ཡོ་གའི་ལྟ་བ་ནི། །སྣང་སྲིད་འཁོར་འདས་ཡེ་ནས་སངས་རྒྱས་པར། །མ་བཅོས་ལྷུན་གྱིས་རྩོལ་སྒྲུབ་མེད་པར་འདོད། །ཨ་ཏི་ཡོ་ག་དེ་ལྟར་འདོད་པ་ཡང་། །ཐུགས་<milestone unit="line" n="181.5"/>རྗེ་ཆེན་པོ་ལྟ་བའི་ངང་དུ་རྫོགས། །ཡེ་སངས་རྒྱས་དང་ལྷུན་གྱི་གྲུབ་པ་དང་། །ཆོས་སྐུ་ཐུགས་རྗེ་ཆེན་པོ་ཡི། །རོལ་པ་བརྒྱན་ཡིན་སྤོང་ལེན་མེད་པར་གྲོལ། །ཐེག་པ་མི་མཐུན་ལྷ་བ་སོ་སོར་ཡང་། །བརྗོད་ཀྱིས་མི་<milestone unit="line" n="181.6"/>ལང་བསམ་མི་ཁྱབ། །ལྟ་བ་ལྟ་བྱེད་བློས་བཏགས་ཡིན། །ཐུགས་རྗེ་ཆེན་པོའི་ལྟ་བ་ལ། །དགག་སྒྲུབ་སྤོང་ལེན་མེད་པར་རང་སར་གྲོལ། །ཞེས་གསུངས་སོ། །ཐུགས་རྗེ་ཆེན་པོ་ལྟ་བར་ཨ་ཏི་ཡོ་ག་མ་སྤངས་པར་གྲོལ་<milestone unit="page" n="183"/><milestone unit="line" n="183.1"/>༄༅། །གྲོལ་བའི་ལྟ་སྒོམ་སྤྱོད་པ་འབྲས་བུ་བསྟེན་པའི་ལེའུ་སྟེ་བཅུ་གསུམ་པའོ།། །།དེ་ནས་སངས་རྒྱས་སྣང་བ་མཐའ་ཡས་ལ། །འཇིག་རྟེན་དབང་ཕྱུག་གིས་འདི་སྐད་ཞུས། །ཡང་དག་རྫོགས་པའི་<milestone unit="line" n="183.2"/>སངས་རྒྱས་སྐུ། །ཐམས་ཅད་མཁྱེན་པའི་སྟོན་པ་པོ། །ཆོས་སྐུ་ཐུགས་རྗེ་ཆེན་པོ་ལ། །དོན་དམ་སྤྲོས་མེད་ཕྱོགས་ལྷུང་མེད། །ཐེག་པ་རིམ་དགུ་སྤོང་ལེན་མེད། །རང་སར་གྲོལ་བ་ངོ་མཚར་ཆེ། །ཀུན་རྫོབ་འགྲོ་<milestone unit="line" n="183.3"/>བ་འདུལ་བའི་ཕྱིར། །སྤྲུལ་པའི་གདུལ་བྱ་བསམ་མི་ཁྱབ། །སྤྲུལ་སྐུ་ཐུས་རྗེ་ཆེན་པོ་ནི། །འགྲོ་བའི་དོན་དུ་ཅིར་ཡང་སྣང་། །འགྲོ་འདུལ་ཐབས་ཀྱི་འཕྲིན་ལས་ཀྱི། །གང་ཟག་བློ་ཡི་རིམ་པ་ཡིས། །ཐེག་པའི་རིམ་པ་<milestone unit="line" n="183.4"/>ཇི་ལྟར་བསྒྲུབ། །རྫོགས་པའི་སངས་རྒྱས་བཤད་དུ་གསོལ། ཞེས་ཕྱག་བཙལ་བསྐོར་བ་བྱས་ནས་ཞུས། དེ་སྐད་གསོལ་པ་གསན་ནས་ཀྱང་། ཉོན་ཅིག་འདུས་པའི་འཁོར་ཚོགས་རྣམས། །ཐུགས་རྗེ་ཆེན་པོ་བཅོམ་<milestone unit="line" n="183.5"/>ལྡན་འདས། །དུས་གསུམ་སངས་རྒྱས་ཐམས་ཅད་ཀྱིས། འགྲོ་བ་འདུལ་ཕྱིར་དབང་བསྐུར་བས། །སྐུ་ཡི་སྤྲུལ་བ་བསམ་མི་ཁྱབ། །གསུང་གི་བྱིན་རླབས་བསམ་མི་ཁྱབ། །ཐུགས་ཀྱི་དགོངས་པ་བསམ་མི་<milestone unit="line" n="183.6"/>ཁྱབ། །གདུལ་བྱའི་དོན་དུ་ཅིར་ཡང་སྤྲུལ། སྐུ་མདོག་ཕྱག་མཚན་ཞལ་ཕྱག་ལ། །ཞི་དང་ཁྲོ་བོ་ཅིར་ཡང་སྟོན། །ཨོ་མ་ཁི་པཏྲེ་ཧུ༷། གསུང་གི་ཡི་གེ་འབྲུ་དྲུག་པ། །འགྲོ་འདུལ་སྒྲ་ནི་ཅིར་ཡང་འགྱུར། །ཡི་གེ་དྲུག་པ་རྡོ་<milestone unit="page" n="184"/><milestone unit="line" n="184.1"/>རྗེའི་སྒྲ། །སྒྲ་དང་ལྡན་པ་རྣམས་ཀྱི་མཆོག །ཐུགས་རྗེ་ཆེབོ་པོའི་ཆོས་སྒྲ་སྒྲོགས། །ཅིར་ཡང་བསྒྱུར་དུ་བཏུབ་པ་ཡིན། །ཞེས་གསུངས་སོ། །ཐུགས་རྗེ་ཆེན་པོའི་སྐུ་གསུང་ཐུགས་ཀྱི་ཡོན་ཏན་བསྟན་པའི་ལེའུ་སྟེ་བཅུ་<milestone unit="line" n="184.2"/>བཞི་པའོ།། །།དེ་ནས་སངས་རྒྱས་སྣང་བ་མཐའ་ཡས་ལ། །འཇིག་རྟེན་མགོན་པོས་ཡང་ཞུས་པས། །ཨེ་མ་རྫོགས་པའི་སངས་རྒྱ་མཆོག །ཐུགས་རྗེ་ཆེན་པོ་སྤྲུལ་པའི་སྐུ། །ཉན་ཐོས་ཐེག་པ་ཇི་ལྟར་<milestone unit="line" n="184.3"/>བསྒྲུབ། །དེ་ལྟར་གསོལ་བ་གསན་ནས་ཀྱང་། །རྫོགས་པའི་སངས་རྒྱས་བཀའ་སྩལ་པ། །ཐུགས་རྗེ་ཆེན་པོ་སྤྲུལ་པའི་སྐུ། །དབང་པོ་ཐ་མའི་གང་ཟག་ལ། །ཉན་ཐོས་སྒོམ་དང་བསྟུན་ལ་བསྒྲུབ། །ཐོ་མར་དབེན་པའི་<milestone unit="line" n="184.4"/>གནས་སུ་ནི། །མཎྜལ་མཆོད་པ་བཤམ་ནས་ནི། །དཀོན་མཆོག་གསུམ་ལ་སྐྱབས་འགྲོ་བྱ། །བདག་ནི་དུས་འདི་ནས་བཟུང་ནས་ཇི་སྲིད་ཚོའི་བར། །སངས་རྒྱས་ཆོས་དང་དགེ་འདུན་ལ་སྐྱབས་སུ་མཆི། །ལེན་གསུམ་<milestone unit="line" n="184.5"/>བརྗོད། །དེ་ནས་རང་ཉིད་མི་དམིགས་པར། །བདག་མེད་སྐད་ཅིག་བསྒོམས་པ་ལས། །སེམས་ཀྱི་མཚན་ཉིད་ཧྲི༷༷དཀར་ལས། །བདག་ཉིད་ཐུགས་རྗེ་ཆེན་པོའི་སྐུ། །ཞལ་གཅིག་ཕྱག་གཉིས་སྐུ་མདོག་<milestone unit="line" n="184.6"/>དཀར། །དཀའ་ཐུབ་ཆ་ལུགས་འཆང་བ་ལ། །སྲེག་ཤང་པར་བུ་བློ་བཞག་ལ། །ཐུགས་ཀར་ཐིག་ལེ་སྙི༷༷ དང་བཅས། །ཨོ་མ་ཁེ་པརླེ་ཧུ༷། ཡི་གེ་དྲུག་པ་དཀར་པོས་བསྐོར། །འོད་ཀྱི་འཕྲོ་འདུའི་སྦྱོར་བ་ཡིས། །མི་དགེ་<milestone unit="page" n="185"/><milestone unit="line" n="185.1"/>༄༅། །བཅུ་སོགས་སྡིག་པ་སྦྱངས། །བདག་མེད་སྟོང་པའི་ངང་དུ་བསྒོམ། གལ་ཏེ་དེ་ལ་སྐྱོ་བ་ན། །ལངས་ལ་སྤྱོད་ལམ་ཅི་བདེར་བྱ། །དེ་ནས་གོང་བཞིན་གོམས་པར་བྱ། །དེ་ལྟར་ཉམས་སུ་བླངས་པས་<milestone unit="line" n="185.2"/>ན། །ཉན་ཐོས་དགྲ་བཅོམ་འབྲས་བུ་ཐོབ། །ཅེས་གསུངས་སོ། །ཐུགས་རྗེ་ཆེན་པོ་གང་ཟག་དབང་པོ་ཐ་མའི་ཐ་མ་ལ་ཉན་ཐོས་ལྟར་བསྒྲུབ་པའི་ལེའུ་སྟེ་བཅོ་ལྔ་པའོ།། །།དེ་ནས་ཡང་དག་བཤད་བྱ་<milestone unit="line" n="185.3"/>བ། །ཐུགས་རྗེ་ཆེན་པོ་སྤྲུལ་པའི་སྐུ། །དབང་པོ་ཐ་མའི་འབྲིང་ལ་ནི། །རང་རྒྱལ་སྒོ་དང་བསྟུན་ལ་བསྒྲུབ། །ཐོག་མར་གར་འདུག་དབེན་གནས་སུ། །མཎྜལ་མཆོད་པ་ཅི་འབྱོར་བཤམ། །དཀོན་མཆོག་གསུམ་ལ་<milestone unit="line" n="185.4"/>སྐྱབས་འགྲོ་བྱ། །རང་ཉིད་འཁོར་བའི་སྡུག་བསྔལ་ལས། །ཐར་ཞིང་གྲོལ་བར་བྱ་བའི་ཕྱིར། །ཐུགས་རྗེ་ཆེན་པོ་བསྒོམ་མཉམ་བསམ། །གཟུང་འཛིན་ཕྱི་ནང་བདག་མེད་བསྒོམ། །སྙིང་ཁར་ཐིག་ལེ་ཧྲི་དཀར་<milestone unit="line" n="185.5"/>གྱི། །ལུས་ཞུ་ཐུགས་རྗེ་ཆེན་པོར་བསྒོམ། །ཞལ་གཅིག་ཕྱག་གཉིས་སྐུ་མདོག་དཀར། །ཕྱག་རྒྱ་མཉམ་གཞག་དཀའ་ཐུབ་ཚུལ། །ཐུགས་ཁར་ཐིག་ལེ་ཧྲི་དང་བཅས། །ཨོ་མ་ཁི་པབླེ་ཧུ༷། །ཡི་གེ་དྲུག་པོ་དཀར་པོར་<milestone unit="line" n="185.6"/>བསྒོམ། །འོད་ཀྱི་འཕྲོ་འདུའི་སྦྱོར་པ་ཡིས། །མི་དགེ་བཅུ་ལ་སོགས་པའི་སྡིག །མངོན་ཞེན་ཆགས་ཞེན་བག་ཆགས་དང་། །བདག་མེད་ཆོས་ཀྱང་མི་དམིགས་པར། །དེ་ཡི་ངང་ལ་བཞག་ལ་བཟླས། །གལ་ཏེ་དེ་ལ་<milestone unit="page" n="186"/><milestone unit="line" n="186.1"/>སྐྱོ་བ་ན། །ལངས་ལ་སྤྱོད་ལམ་ཅི་བདེར་བྱ། །དེ་ནས་གོང་བཞིན་བསྒོམ་པར་བྱ། །དེ་ལྟར་ཉམས་སུ་བླངས་པས་ན། །རང་སངས་རྒྱས་པའི་འབྲས་བུ་ཐོབ། །ཅེས་གསུངས་སོ། །ཐུགས་རྗེ་ཆེན་པོའི་གང་ཟག་ཐ་མའི་<milestone unit="line" n="186.2"/>འབྲིང་གིས་སངས་རྒྱས་ལྟར་བསྒྲུབ་པའི་ལེའུ་སྟེ་བཅུ་དྲུག་པའོ།། །།དེ་ནས་ཡང་དག་བཤད་བྱ་བ། །ཐུགས་རྗེ་ཆེན་པོ་སྤྲུལ་པའི་སྐུ། །དབང་པོ་ཐ་མའི་རབ་ལ་ནི། །བྱང་སེམས་སྒོ་དང་བསྟུན་ལ་བསྒྲུབ། །ཐོ་<milestone unit="line" n="186.3"/>མར་ཡིད་འོང་དབེན་གནས་སུ། །སྐུ་རྟེན་གསུང་རྟེན་ཐུགས་རྟེན་དགྲམ། །མཎྜལ་མཆོད་པ་བཤམས་ནས་ནི། །སྔོན་དུ་སྐྱབས་འགྲོ་སེམས་བསྐྱེད་བྱ། །སངས་རྒྱས་ཆོས་དང་དགེ་འདུན་ལ། །དུས་འདི་ནས་བཟུང་<milestone unit="line" n="186.4"/>བྱང་ཆུབ་བར་། །སྐྱབས་སུ་འགྲོ་བའི་སྡོམ་པ་གཟུང་། འགྲོ་བ་དྲུག་གི་སེམས་ཅན་ལ། །བརྩེ་བའི་མ་ལྟར་བསམས་ནས་ནི། །བྱམས་དང་སྙིང་རྗེ་གཞི་གཟུང་ནས། ཐར་པ་ཐོབ་པར་སེམས་བསྐྱེད་ལ། །བསོད་ནམས་<milestone unit="line" n="186.5"/>ཚོགས་བསགས་ཡན་ལག་བྱ། །དེ་ནས་དོན་དམ་བྱང་ཆུབ་སེམས། །ཕྱི་ནང་ཆོས་རྣམས་སྟོང་པར་བསྒོམ། །རང་སེམས་ཧྲི་དཀར་རྣམ་པ་ལས། །འོད་འཕྲོ་སངས་རྒྱས་བྱང་ཆུབ་མཆོད། །འགྲོ་བ་སེམས་ཅན་སྒྲིབ་པ་<milestone unit="line" n="186.6"/>སྦྱངས། །སླར་འདུས་སྙི༷༷ཡིག་འོད་དུ་ཞུ། །པདྨ་ཟླ་བའི་གདན་སྟེངས་སུ། །བྱང་ཆུབ་སེམས་པ་ཐུགས་རྗེ་ཆེ། །ཞལ་གཅིག་ཕྱག་གཉིས་སྐུ་མདོག་དཀར། །གཡས་པ་པདྨ་དཀར་པོ་ལ། །གཡོན་པ་ཐུགས་ཁར་ཐལ་མོ་<milestone unit="page" n="187"/><milestone unit="line" n="187.1"/>༄༅། །གདེངས། །རིན་ཆེན་རྒྱན་གྱི་མཛེས་པར་བརྒྱན། །ཐུགས་ཁར་ཟླ་སྟེངས་དྷི༔ ཡིག་ལ། །ཨོ་མ་ཁི་པབླེ་ཧུ༷། ཡི་གེ་དྲུག་པ་དཀར་པོར་བསྒོམ་ལ་བཟླས། །འོད་ཀྱི་འཕྲོ་འདུ་སྦྱོར་བ་ཡིས། །སངས་རྒྱས་བྱང་<milestone unit="line" n="187.2"/>ཆུབ་སེམས་དཔའ་མཆོད། །རྒྱུད་དྲུག་སེམས་ཅན་སྒྲིབ་པ་སྦྱངས། །སླར་འདུས་བག་ཆགས་སྒྲིབ་པ་དང་། ཁེས་བྱའི་སྒྲིབ་པ་གཏན་ནས་སྦྱངས། །བདག་དང་ཆོས་རྣམས་སྟོང་པར་བསྒོམ། །གལ་ཏེ་དེ་ལ་སྐྱོ་བ་<milestone unit="line" n="187.3"/>ན། །ལངས་ལ་སྤྱོ་ལམ་ཅི་བདེར་སྤྱོད། །ཅི་བྱ་སེམས་ཅན་དོན་དུ་སྤྱད། །བྱང་ཆུབ་སེམས་དཔའི་འབྲས་བུ་ཐོབ། །སེམས་ཅན་དོན་རྫོགས་སངས་རྒྱས་འགྱུར། །ཞེས་གསུངས་སོ། །ཐུགས་རྗེ་ཆེན་པོ་དབང་པོ་ཐ་མའི་<milestone unit="line" n="187.4"/>རབ་ལ་བྱང་ཆུབ་སེམ་དཔའ་ལྟར་བསྒྲུབ་པའི་ལེའུ་སྟེ་བཅུ་བདུན་པའོ།། །།དེ་ནས་སངས་རྒྱས་སྣང་བ་མཐའ་ཡས་ལ། །འཇིག་རྟེན་དབང་ཕྱུག་ཡང་ཞུས་པ། ཨེ་མ་རྫོགས་པའི་སངས་རྒྱས་སྐུ། །ཐུགས་རྗེ་ཆེན་<milestone unit="line" n="187.5"/>པོ་སྤྲུལ་པའི་སྐུ། །ཀྲི་ཡོག་གསུམ་དུ་ཇི་ལྟར་བསྒྲུབ། དེ་སྐད་གསོལ་བ་གསན་ནས་ཀྱང་། །རྫོགས་སངས་རྒྱས་ཀྱིས་བཀའ་སྩལ་པ། །དབང་པོ་འབྲིང་གི་ཐ་མ་ལ། །ཐུག་རྗེ་ཆེན་པོའི་སྤྲུལ་པའི་སྐུ། །ཀྲི་ཡའི་ཚུལ་དུ་<milestone unit="line" n="187.6"/>བསྒྲུབ་པ་ནི །ཐོག་མར་བཀྲ་ཤིས་གཙང་མའི་གནས། །མཎྜལ་མཆོད་པ་བཤམས་པ་དང་། རྟེན་དགྲམ་མཛེས་པའི་མེ་ཏོག་དགྲམ། ཁྲུས་དང་ཉེ་རེག་འཐོར་འཐུང་དང་། །སྐད་ཅིག་མ་ཡི་ལྷར་བསྒོམ་ལ། །རྟེན་ལ་<milestone unit="page" n="189"/><milestone unit="line" n="189.1"/>༄༅། །དོར་བྱ། །མཆོད་པ་རྣམ་ལྔ་བཤམས་ནས་ནི། །དཀོན་མཆོག་ཐུགས་རྗེ་ཆེན་པོ་མཆོད། །བསོད་ནམས་ཚོགས་ཀྱི་ཡན་ལག་བྱ། །དེ་ནས་རང་གི་སྙིང་ཁ་སྲ །ཡི་གེ་ཧི༷༷དཀར་ཟླ་དཀྱིལ་བསམ། འོད་ཀྱི་<milestone unit="line" n="189.2"/>རང་གི་ལུས་ཞུ་ནས། །དེ་ལས་ཐུགས་རྗེ་ཆེན་པོར་གྱུར། །ཞལ་གཅིག་ཕྱག་གཉིས་སྐུ་མདོག་དཀར། །གཡས་པ་མཆོད་སྤྱིན་བདུད་རྩི་ཡི། །བུམ་པས་འགྲོ་དྲུག་ཚིམ་པར་མཛད། །གཡོན་པ་པདྨ་དཀར་པོ་<milestone unit="line" n="189.3"/>འཛིན། །ཟླ་བའི་གདན་ལ་ཞབས༷་གཉིས་བཞུགས། །རིན་པོ་ཆེ་ཡི་རྒྱན་གྱིས་བརྒྱན། གནས་གསུམ་ཨོ་ཨུ༷༷ཧུ༷་གསུམ་ལྡན། དབུ་ལ་རིགས་ཀྱི་བདག་པོ་བཞུགས། །དེ་ཡི་ཐུགས་ཀར་ཟླ་དཀྱིལ་སྟེང་། །ཧི༷༷དཀར་<milestone unit="line" n="189.4"/>སྔགས་ཀྱི་འཕྲེང་བས་བསྐོར། །ཨོ་མ་ཁི་པཏྲེ་ཧུ༷། །དམ་ཚིག་སེམས་པ་བསྐྱེད་པ་དང་། །ཐུགས་ཀའི་སྙི༷༷ཡི་འོད་ཟེར་གྱི། །ཡེ་ཤེས་སེམས་དཔའ་སྤྱན་དྲངས་ལ། །མདུན་གྱི་ནམ་མཁར་བཞུགས་ལ་མཆོད། །གཉིས་སུ་<milestone unit="line" n="189.5"/>མེད་པ་བསྟིམ་ནས་སུ། །དབང་བསྐུར་རིགས་ལྔས་དབུ་བརྒྱན་ལ། །དམ་ཚིག་ཡེ་ཤེས་སེམས་དཔའ་ཡང་། །མདུན་གྱི་ནམ་མཁར་བཞུགས་པར་གྱུར། །སྔགས་ཀྱི་འོད་ཟེར་དཀར་པོ་ཡིས། །ལུས་ངག་སྒྲིབ་པ་དག་<milestone unit="line" n="189.6"/>པར་བསམ། །ཇི་སྲིད་སྐྱོ་ན་ཡེ་ཤེས་གཤེགས། །དམ་ཚིག་བསྡུས་ཏེ་སྤྱོད་ལམ་བྱ། །དེ་ནས་ཡང་ནི་གོང་ལྟར་བསྒོམ། །ཐུགས་རྗེ་ཆེན་པོ་གྲུབ་པར་འགྱུར། །ཐུགས་རྗེ་ཆེན་པོ་ཨུ་པ་ཡར་བསྒྲུབ་པའི་ལེའུ་སྟེ་བཅུ་དགུ་<milestone unit="page" n="190"/><milestone unit="line" n="190.1"/>པའོ།། །།དེ་ནས་ཡང་དག་བཤད་བྱ་བ། །དབང་པོ་འབྲིང་གི་རབ་ལ་ནི། །ཐུགས་རྗེ་ཆེན་པོ་སྤྲུལ་པའི་སྐུ། །ཡོ་གའི་ཚུལ་དུ་བསྒྲུབ་པ་ནི། །ཡིད་འོང་དབེན་པའི་གནས་འདུག་ནས། །སྐུ་གསུང་ཐུགས་གྱི་རྟེན་<milestone unit="line" n="190.2"/>བཀྲམ་ལ། །མཎྜལ་མཆོད་པ་བཤམས་ནས་ནི། །བདེ་བའི་གདན་ལ་འདུག་ནས་ནི། །བདག་དང་སེམས་ཅན་དོན་གྱི་ཕྱིར། །ཐུགས་རྗེ་ཆེན་པོ་བསྒྲུབ་སེམས་བསྐྱེད། །བསོད་ནམས་ཚོགས་ཀྱི་ཡན་ལག་བྱ། །བྱམས་<milestone unit="line" n="190.3"/>དང་སྙིང་རྗེ་དགའ་བ་དང་། བཏང་སྙོམས་ཚད་མེད་རྣམ་བཞི་བསྒོམ། །དེ་ནས་ཡེ་ཤེས་ཚོགས་བསགས་ལ། །ལྷ་ཡི་བསྐྱེད་རིམ་བསྒོམ་པ་ནི། དང་པོ་ཕྱི་ནང་ཆོས་རྣམས་ཀུན། །སྟོང་པ་ཉིདདུ་བསྒོམ་པ་ནི། །སྟོང་པ་<milestone unit="line" n="190.4"/>ཉིད་ལས་མངོན་པར་བྱང་ཆུབ་པའོ། །དེ་ནས་ཨ་ལས་ཟླ་བའི་གདན། །གདན་ལས་མངོན་པར་བྱང་ཆུབ་པའོ། །དེ་ནས་སེམས་ཉིད་ཧྲི་དཀར་པོ། །གསུང་ཡིག་འབྲུ་ལས་བྱང་ཆུབ་པའོ། །སྙི༷༷ལས་འོད་འཕྲོས་ཞུ་བ་<milestone unit="line" n="190.5"/>ལས། །པདྨ་དཀར་པོར་གྱུར་བ་ནི། །ཕྱག་མཚན་མངོན་པར་བྱང་ཆུབ་པའོ། །པདྨ་འོད་དུ་ཞུ་བ་ལས། །ཐུགས་རྗེ་ཆེན་པོའི་སྐུ་རུ་གྱུར། །སྐུ་ཡོངས་རྫོགས་མངོན་པར་བྱང་ཆུབ་པའོ། །ཞལ་གཅིག་ཕྱག་གཉིས་སྐུ་<milestone unit="line" n="190.6"/>མདོག་དཀར། །གཡས་པ་རྡོ་རྗེ་རྩེ་ལྔ་འཛིན། །གཡོན་པ་དྲིལ་བུ་པདྨར་ལྡན། །རིན་པོ་ཆེ་ཡི་རྒྱན་དང་ལྡན། །ཟླ་བའི་གདན་ལ་མཉམ་པར་བཞུགས། །ཐུགས་ཀར་ཟླ་བའི་གདན་སྟེངས་ན། །ཧི༷༷ལ་སྔགས་ཀྱི་འཕྲེང་<milestone unit="page" n="191"/><milestone unit="line" n="191.1"/>༄༅། །བས་བསྐོར། །ཨོ་མ་ཁི་པཏྲེ་ཧུ༷། དམ་ཚིགས་སེམས་དཔའ་གསལ་སྒོམ་ལ། །ཐུགས་ཀ་སྣྲི༷༷ཡི་འོད་ཟེར་གྱི། །ཡེ་ཤེས་སེམས་དཔའ་སྤྱན་དྲངས་ལ། དབང་བསྐུར་བྱིན་གྱིས་བརླབས་པར་བྱ། །མཉམ་<milestone unit="line" n="191.2"/>ཉིད་གྲོགས་ཀྱི་ཚུལ་དུ་མཆོད། །སྔགས་ཀྱི་འཕྲེང་བའི་སྤྲོ་བསྡུ་བྱ། །བདག་གི་རྒྱུད་ཀྱི་སྒྲིབ་སྦྱངས་ནས། །ཡེ་ཤེས་སེམས་དཔའ་མཉེས་པར་བྱ། །དེ་ནས་སྐྱོ་འམ་དུབ་པ་ན། །ཡེ་ཤེས་སེམས་དཔའ་གཤེགས་སུ་<milestone unit="line" n="191.3"/>གསོལ། །དམ་ཚིག་བསྡུ་ཏེ་སྤྱོད་ལམ་བྱ། །དེ་ནས་ཡང་ནི་གོང་ལྟར་བསྒོམ། །ཐུགས་རྗེ་ཆེན་པོ་གྲུབ་པར་འགྱུར། །ཐུགས་རྗེ་ཆེན་པོ་ཡོ་ག་ལྟར་བསྒྲུབ་པའི་ལེའུ་སྟེ་ཉི་ཤུ་པའོ།། །།དེ་ནས་འཇིག་རྟེན་དབང་<milestone unit="line" n="191.4"/>ཕྱུག་གིས་ཡང་ཞུས་པ། རྫོགས་པའི་སངས་རྒྱས་བཅོམ་ལྡན་འདས། །ཐུགས་རྗེ་ཆེན་པོ་སྤྲུལ་པའི་སྐུ། །བསྐྱེད་རྫོགས་གསུམ་དུ་ཇི་ལྟར་བསྒྲུབ། །རྫོགས་སངས་རྒྱས་ཀྱིས་བཀའ་སྩལ་པ། །དབང་པོ་རབ་ཀྱི་རབ་<milestone unit="line" n="191.5"/>འབྲིང་ཐ་མ་གསུམ། །དབང་པོ་རབ་ཀྱི་ཐ་མ་ལ། །བསྐྱེད་པ་མ་ཧྭ་ཡོ་གར་བསྒྲུབ། །དབེན་ཞིང་ཡིད་འོང་གནས་འདུག་ལ། །དཀྱིལ་འཁོར་བདུད་རྩི་རྣམ་ལྔས་བྱུག །གཏོར་མ་བདུད་རྩི་མཆོད་རྫས་བཤམས། །ཐོ་<milestone unit="line" n="191.6"/>མར་བྱང་ཆུབ་སེམས་བསྐྱེད་ལ། །ཆོས་ཉིད་སྟོང་པ་ཉིད་དུ་བསྒོམ། ཁམས་གསུམ་སེམས་ཅན་ཐམས་ཅད་ལ། །སྙིང་རྗེ་ཆེན་པོས་ཁྱབ་པར་བསྒོམ། །དེ་རྗེས་སེམས་ཉིད་སྙི་རུ་བསྒོམ། །སྣྲི་ཡི་འོད་ཟེར་འཕྲོ་འདུ་<milestone unit="page" n="192"/><milestone unit="line" n="192.1"/>ལས། །རིན་པོ་ཆེ་ཡི་གཞལ་ཡས་ཁང་། །སྒོ་བཞི་རྒྱན་དང་ལྡན་པར་བསྒོམ། །དེ་དབུས་ཉི་ཟླ་པདྨའི་གདན། །རང་སེམས་སྣྲི་ཡི་འཕྲོ་འདུ་ལས། །ཐུགས་རྗེ་ཆེན་པོའི་སྐུ་རུ་གྱུར། །ཞལ་གསུམ་ཕྱག་དྲུག་སྐུ་མདོག་<milestone unit="line" n="192.2"/>དཀར། །གཡས་སྔོ་གཡོན་སྔོ་དབུས་དཀར་ཞལ། །གཡས་གཡོན་དང་པོ་ཐུགས་ཀར་སྦྱར། །པདྨ་དཀར་པོ་འཛིན་པའོ། །རྡོ་རྗེ་འཁོར་ལོ་གཡས་ན་བསྣམས། །རིན་ཆེན་རྒྱ་གྲམ་གཡོན་ན་བསྣམས། །ཞབས་ནི་<milestone unit="line" n="192.3"/>གདན་ལ་སྐྱིལ་ཀྲུང་བཞུགས། །རིན་པོ་ཆེ་ཡི་རྒྱན་གྱིས་བརྒྱན། །རང་འདྲའི་ཡུམ་དང་གཉིས་སུ་མེད། །འཁོར་ནི་རྒྱལ་བ་རིགས་ལྔས་བསྐོར། །སྐུ་མདོག་ཕྱག་མཚན་རིགས་རྟགས་འཛིན། །དམ་ཚིག་སེམས་<milestone unit="line" n="192.4"/>དཔའི་ཐུགས་ཀ་ནས། །ཉི་དཀྱིལ་སྣྲི་ལས་སྔགས་འཕྲེང་བསྐོར། །ཨོ་མ་ཁེ་པཏྲེ་ཧུ༷། ཧི་ལས་འོད་ཟེར་འཕྲོས་པ་ཡིས། །ཡེ་ཤེས་སེམས་དཔའ་སྤྱན་དྲངས་ལ། །གཉིས་སུ་མེད་པར་བསྟིམ་ནས་ནི། །དབང་བསྐུར་བྱིན་<milestone unit="line" n="192.5"/>རླབས་ཚུལ་བཞིན་བྱ། །ཕྱི་ནང་ལྷ་མོ་སྤྲོས་ཏེ་མཆོད། །དེ་ནས་བཟླས་པའི་སྤྲོ་བསྡུ་ནི། །ཐུགས་ཀའི་ཧི་དང་སྔགས་འཕྲེང་ལས། །འོད་ཟེར་དཀར་པོ་འཕྲོས་པ་ཡིས། །ཕར་འཕྲོས་བདེ་བར་གཤེགས་པ་མཆོད<milestone unit="line" n="192.6"/>ཁམས་གསུམ་སེམས་ཅན་སྒྲིབ་པ་སྦྱང་། །སླར་འདུས་བདག་གི་སྒྲིབ་པ་སྦྱངས། །སྣང་སྲིད་ལྷ་ཡི་གཞལ་ཡས་ཁང་། །སྐྱེ་འགྲོ་ཐམས་ཅད་ལྷ་ཡི་སྐུ། །ཐབས་དང་ཤེས་རབ་གཉིས་སུ་མེད། །དེ་ལྟར་བསྐྱེད་རིམ་སྒོམ་<milestone unit="page" n="193"/><milestone unit="line" n="193.1"/>༄༅། །པ་དང་། །དཀྱིལ་འཁོར་བསྡུ་གཤེག་རྫོགས་རིམ་བསྒོམ། །ཡེ་ཤེས་སེམས་དཔའ་གཤེགས་སུ་གསོལ། །དམ་ཚིག་ལྷ་རྣམས་བདག་ལ་བསྡུ། །དེ་ཡང་ཐུགས་ཀའི་སྙི་ལ་བསྡུ། །དྷི་ཡང་རིམ་གྱིས་ཐིག་ལེ་<milestone unit="line" n="193.2"/>ལ། །ཐིག་ལེ་ཆོས་དབྱིངས་སྟོང་པར་བསྒོམ། །དེ་ཡི་ངང་ལས་སྤྱོད་ལམ་བྱ། །ཚེ་གཅིག་ཐུགས་རྗེ་ཆེན་པོ་འགྲུབ། །ཅེས་གསུངས་སོ། །ཐུག་རྗེ་ཆེན་པོ་མ་ཧྭ་ཡོ་ག་ལྟར་བསྒྲུབ་པའི་ལེའུ་སྟེ་ཉི་ཤུ་རྩ་གཅིག་པའོ།། །།དེ་<milestone unit="line" n="193.3"/>ནས་ཡང་དག་བཤད་བྱ་བ། །ཐུགས་རྗེ་ཆེན་པོ་བསྒྲུབ་པ་ཡི། །དབང་པོ་རབ་ཀྱི་འབྲིང་ལ་ནི། །རྫོགས་པ་ཨ་ནུ་ཡོ་གར་བསྒྲུབ། །དབེན་ཅིང་ཡིད་འོང་དབེན་གནས་སུ། །མཎྜལ་ལེགས་པར་བྱས་ནས་ནི། །བདུ་རྩི་ལྔ་<milestone unit="line" n="193.4"/>ཡི་བྱུག་པ་བྱ། །དཀར་ལ་འཚེར་པའི་ཧི་གཅིག་བྲི། །དེ་ནས་དམིགས་པ་བརྟེན་པ་དང་། །བདག་ཉིད་ཐུགས་རྗེ་ཆེན་པོར་བསྒོམ། །སྐུ་མདོག་དཀར་ལ་འཚེར་བ་ལ། །ཕྱག་ནི་མཉམ་གཞག་པདྨ་བསྣམས། །ཉི་ཟླ་<milestone unit="line" n="193.5"/>པདྨའི་གདན་ལ་བཞུགས། །རིན་པོ་ཆེ་ཡི་རྒྱན་གྱིས་བརྒྱན། །སྣང་ལ་རང་བཞིན་མེད་པར་བསྒོམ། །དམ་ཚིག་ཡེ་ཤེས་གཉིས་སུ་མེད། །ཐུགས་ཀ་ཟླ་དཀྱིལ་གདན་སྟེངས་ན། །སྙི་དཀར་སྔགས་ཀྱི་ཕྲེང་བ་<milestone unit="line" n="193.6"/>བསམ། །ཨོ་མ་ཁི་པབླེ་ཧུ༷། ཕར་འཕྲོས་སྣོད་བཅུད་ལྷ་རུ་གསལ། །སྣང་བ་སྐུ་ཡི་དཀྱིལ་འཁོར་ཡིན། །གཟུགས་སུ་སྣང་བ་ཐམས་ཅད་ཀྱང་། །ཐུགས་རྗེ་ཆེན་པོའི་ལྷ་ཚོགས་ཡིན། །སྒྲ་རུ་གྲགས་པ་ཐམས་ཅད་<milestone unit="page" n="194"/><milestone unit="line" n="194.1"/>ཀྱང་། །གྲག་པ་སྒྲ་ཡི་དཀྱིལ་འཁོར་འདིར། །ཡི་གེ་དྲུག་པ་རྒྱུན་མི་ཆད། །སེམས་ཀྱི་དྲན་རྟོགས་ཐམས་ཅད་ཀྱང་། །དྲན་རྟོག་ཐུགས་ཀྱི་དཀྱིལ་འཁོར་ཡིན། །རང་བྱུང་ཡེ་ཤེས་རྒྱུན་མི་འཆད། །འདོད་པའི་ཡོན་ཏན་<milestone unit="line" n="194.2"/>རྣམ་ལྔ་ཡང་། །ཚོགས་དང་མཆོད་པའི་རོལ་པ་ཡིན། །མ་སྤངས་ཞེན་མེད་རང་དགར་སྤྱོད། །མཆོད་པ་ཚོགས་འཁོར་རྒྱུན་མི་འཆད། །ལྷ་ཉིད་རང་ཡིན་རང་ཉིད་ལྷ། །ལོགས་ན་ལྷ་དེ་བསྒྲུབ་ཏུ་མེད། །ལྷ་ཉིད་གསལ་<milestone unit="line" n="194.3"/>བ་ཆོས་ཀྱི་དབྱིངས། །དེ་ཉིད་ངོ་བོ་རང་གསལ་སྟོང་། །དབྱིང་ལ་ཡེ་ཤེས་ཤར་བ་ཡིན། །དབྱིངས་དང་ཡེ་ཤེས་གཉིས་མེད་པ། །ཐུགས་རྗེ་ཆེན་པོའི་དགོངས་པ་ཡིན། །ཞེས་གསུངས་སོ། །ཐུག་རྗེ་ཆེན་པོ་རྫོགས་པ་ཨ་<milestone unit="line" n="194.4"/>ནུ་ཡོ་གར་བསྒྲུབ་པའི་ལེའུ་སྟེ་ཉི་ཤུ་རྩ་གཉིས་པའོ།། །།དེ་ནས་ཡང་དག་བཤད་བྱ་བ། །དབང་པོ་རབ་ཀྱི་རབ་ལ་ནི། སྤྲུལ་སྐུ་ཐུགས་རྗེ་ཆེན་པོ་ནི། །རྫོགས་ཆེན་ཨ་ཏི་ཡོ་གར་བསྒྲུབ། །རང་ལུས་རི་བའི་དགོན་པ་<milestone unit="line" n="194.5"/>ན། །མ་བྲིས་ཆོས་ཉིད་གསལ་བ་ཡིས། །དཀྱིལ་འཁོར་ཆེན་པོ་ཡངས་པ་ཡིན། །སྣང་བ་སྐུ་ཡི་དཀྱིལ་འཁོར་ཡིན། །སྣང་བ་རང་གསལ་རང་གྲོལ་ཡིན། །གྲགས་པ་གསུང་གི་དཀྱིལ་འཁོར་ཡིན། །རང་གྲགས་རང་<milestone unit="line" n="194.6"/>སྟོང་རང་སངས་ཡིན། །དྲན་རྟོག་ཐུགས་ཀྱི་དཀྱིལ་འཁོར་ཡིན། །རྟོགས་པ་རང་བྱུང་རང་གྲོལ་ཡིན། །སྐུ་གསུང་ཐུགས་ཀྱི་དཀྱིལ་འཁོར་ཡང་། །ཆོས་ཉིད་བྱང་ཆུབ་སེམས་ལ་གནད། །ཕྱི་ནང་སྣང་སྲིད་དཀྱིལ་ཡིན་<milestone unit="page" n="195"/><milestone unit="line" n="195.1"/>༄༅། །ཏེ། །ཕྱོགས་མེད་དབྱེར་མེད་འཁོར་ཡིན་ནོ། །གདོད་ནས་རྣམ་དག་ལྷ་ཚོགས་ལ། །སྤྱན་དྲངས་མི་ཚལ་ཡེ་ནས་གནས། །གདོད་ནས་རང་བྱུང་ཆོས་ཉིད་ལ། །མཆོད་གཏོར་གཏོར་མ་གཏང་མི་<milestone unit="line" n="195.2"/>དགོས། །ཡེ་ནས་རྣམ་དག་ཆོས་སྐུ་ལ། །ཕྱག་འཚལ་བསྟོད་པ་བྱ་མི་དགོས། །རང་གསལ་སྙིང་པོ་ཡེ་གྲུབ་ལ། །འཛབ་དང་བཟླས་པ་བྱ་མི་དགོས། །རྣམ་དག་རང་བྱུང་ཆོས་སྐུ་ལ། །ཏིང་འཛིན་སྤྲོ་བསྡུ་བྱ་མི་<milestone unit="line" n="195.3"/>དགོས། །དུག་ལྔ་ཡེ་ཤེས་ཡིན་པ་ལ། །ཕྲིན་ལས་བཅོལ་བ་བྱ་མི་གོས། །རང་སེམས་སྟོང་ཉིད་སྤྲོས་བྲལ་ལ། །ཚོགས་སོགས་སྒྲིབ་པ་སྦྱང་མི་གོས། །ཡེ་ནས་སངས་རྒྱས་ཡིན་པ་ལ། །སྨོན་ལམ་དག་པ་གདབ་མི་<milestone unit="line" n="195.4"/>དགོས། །རང་དབང་རང་གིས་ཐོབ་པ་ལ། །དབང་དང་རིམ་པ་བྱ་མི་དགོས། །ཡེ་དག་ཡེ་གྲོལ་ཡེ་གནས་ལ། །དམ་ཚིག་སྡོམ་པ་བསྲུང་མི་དགོས། །རང་ལ་ཡེ་ནས་གདོད་ནས་གྲུབ། །དངོས་གྲུབ་གཞན་ནས་བླང་མི་<milestone unit="line" n="195.5"/>དགོས། །སྣ་ཚོགས་ཅིར་སྣང་ཆོས་ཉིད་གློང་། །གྲུབ་རྟགས་གཞན་ནས་འཆར་མི་དགོས། །ཞེས་གསུངས་སོ། །ཐུགས་རྗེ་ཆེན་པོ་ཨ་ཏི་ཡོ་གར་བསྒྲུབ་པའི་ལེའུ་སྟེ་ཉི་ཤུ་རྩ་གསུམ་པའོ།། །།དེ་ནས་སངས་<milestone unit="line" n="195.6"/>རྒྱས་སྣང་བ་མཐའ་ཡས་ལ། །འཇིག་རྟེན་དབང་ཕྱུག་ཡང་ཞུས་པ། །ཨེ་མ་ཧོ། རྫོགས་པའི་སངས་རྒྱས་བཅོམ་ལྡན་འདས། །ཐུགས་རྗེ་ཆེན་པོ་སྤྲུལ་སྐུ་ལ། །ཐེག་པ་རིམ་དགུ་ཅི་བཅིངས་པའི། །མ་འདྲེས་ལྟ་བ་ཇི་<milestone unit="page" n="196"/><milestone unit="line" n="196.1"/>ལྟར་རྫོགས། །རྫོགས་སངས་རྒྱས་ཀྱི་བཀའ་སྩལ་པ། །ཉོན་ཅིག་འདུས་པའི་འཁོར་ཚོགས་རྣམས། །ཆོས་སྐུ་ཐུགས་རྗེ་ཆེན་པོ་ལས། །ལོངས་སྐུ་ཐུགས་རྗེ་ཆེན་པོ་ཤར། །ལོངས་སྐུ་ཐུགས་རྗེ་ཆེན་པོ་ལས། །སྤྲུལ་<milestone unit="line" n="196.2"/>སྐུ་ཐུགས་རྗེ་ཆེན་པོ་ཤར། །སྤྲུལ་སྐུའི་གདུལ་བྱ་སྣ་ཚོགས་ལས། །ཆོས་སྒོ་བརྒྱད་ཁྲི་བཞི་སྟོང་གསུངས། །བསྡུས་པས་ཐེག་པ་རིམ་དགུར་འདུས། །ཐེག་པ་རིམ་དགུ་ལུབ་བསྡུས་པས། །ཐུགས་རྗེ་ཆེན་པོའི་དགོངས་<milestone unit="line" n="196.3"/>པར་འདུས། །འབྱུང་ཆེན་ནམ་མཁའི་ཀློང་ཆེན་དུ། །འབྱུང་བ་རྣམ་ལྔ་མ་འདྲེས་རྫོགས། །བར་སྣང་གསལ་བའི་ཀློང་ཆེན་དུ། །ཉི་ཟླ་གཟའ་སྐར་མ་འདྲེས་རྫོགས། །གནམ་ས་གཉིས་ཀྱི་སྟེང་འོག་ཏུ། །གླིང་བཞི་རི་<milestone unit="line" n="196.4"/>རབ་སྐྱེ་འགྲོ་རྫོགས། །དཀྱིལ་འཁོར་ཆེན་པོའི་ཀློང་ཡངས་སུ། །ས་ཚོན་སྣ་ལྔ་མ་འདྲེས་རྫོགས། །ཟ་འོག་ཡུག་གཅིག་ནང་དུ་ནི། །དར་སྣ་མ་འདྲེས་ཡོངས་སུ་རྫོགས། །ནོར་བུ་རིན་ཆེན་ནང་དུ་ནི། །རིན་ཆེན་སྣ་ལྔ་མ་<milestone unit="line" n="196.5"/>ལུས་རྫོགས། །དཔེ་ཡིས་རྫོགས་པ་དེ་བཞིན་དུ། །ཐུགས་རྗེ་ཆེན་པོའི་ཐུགས་དགོངས་སུ། །ཐེག་པ་རིམ་དགུ་མ་འདྲེས་རྫོགས། །རྟག་ཆད་གཉིས་སུ་མ་ལྷུང་བས། །མུ་སྟེགས་ལྟ་བ་མ་འདྲེས་རྫོགས། །བདག་མེད་<milestone unit="line" n="196.6"/>ཆོས་བདག་རང་གྲོལ་བས། །ཉན་ཐོས་ལྟ་བ་མ་འདྲེས་རྫོགས། །རྟེན་འབྲེལ་བཅུ་གཉིས་རང་གྲོལ་བས། །རང་རྒྱལ་ལྟ་བ་མ་འདྲེས་རྫོགས། །ཡུལ་སེམས་གཉིས་པོ་རང་གྲོལ་བས། །སེམས་ཙམ་ལྟ་བ་མ་འདྲེས་<milestone unit="page" n="197"/><milestone unit="line" n="197.1"/>༄༅། །རྫོགས། །བདེ་བ་གཉིས་པོ་རང་གྲོལ་བས། །དབུ་མའི་ལྟ་བ་མ་འདྲེས་རྫོགས། །དག་གསུམ་རིགས་གསུམ་རང་གྲོལ་བས། །ཀྲི་ཡའི་ལྟ་བ་མ་འདྲེས་རྫོགས། །མར་སྤྱོད་ཡར་ལྟ་རང་གྲོལ་བས། །དབུ་<milestone unit="line" n="197.2"/>མའི་ལྟ་བ་མ་འདྲེས་རྫོགས། །བྱང་ཆུབ་ལྔ་པ་རང་གྲོལ་བས། །ཡོ་གའི་ལྟ་བ་མ་འདྲེས་རྫོགས། །ཐབས་དང་ཤེས་རབ་རང་གྲོལ་བས། །མ་ཧོརེ་ལྟ་བ་མ་འདྲེས་རྫོགས། །དབྱིངས་དང་ཡེ་ཤེས་གཉིས་གྲོལ་ལས། །ཨ་<milestone unit="line" n="197.3"/>ནུའི་ལྟ་བ་མ་འདྲེས་རྫོགས། །ཡེ་དག་བྱེ་བྲག་རང་གྲོལ་བས། །རྫོགས་ཆེན་ལྟ་བ་མ་འདྲེས་རྫོགས། །ཐུགས་རྗེ་ཆེན་པོའི་ལྟ་དགོངས་ལ། །ཕྱོགས་མེད་ཕྱོགས་བྲལ་ཐམསཅད་རྫོགས། །བྱས་པའི་ཆོས་ནི་འདུས་བྱས་<milestone unit="line" n="197.4"/>ཡིན། །འདུས་བྱས་ཆོས་ཀྱིས་སངས་མི་རྒྱ། །བཤད་པའི་ཆོས་ནི་ཐ་སྙད་ཡིན། །ཐ་སྙད་ཆོས་ཀྱིས་གྲོལ་མི་ནུས། །བློས་བཏགས་ཆོས་ནི་འཁྲུལ་པ་ཡིན། །ཞབྲུལ་པའི་ཆོས་ཀྱི་ལམ་མི་རྙེད། །བསྒྲུབས་པའི་ཆོས་ནི་ཡིད་<milestone unit="line" n="197.5"/>སྨོན་ཡིན། །ཡིད་མོན་ཆོས་ཀྱིས་མཐར་མི་ཕྱིན། །ཐུགས་རྗེ་ཆེན་པོའི་དགོངས་པ་མྲ །གང་ཡང་མི་སྤོང་མི་བསྒྲུབ་པའོ། །རང་གྲོལ་བྱ་བཙལ་མེད་པའི་ངང་། །མ་བསྒྲུབས་ཡེ་ནས་ལྷུན་གྱི་གྲུབ། །ཐུགས་རྗེ་ཆེན་པོ་དེ་<milestone unit="line" n="197.6"/>ལ་བྱ། །ཐེག་པ་དགུ་ཡི་རྩེ་མོ་ཡིན། །ཞེས་གསུངས་སོ། །ཐུགས་རྗེ་ཆེན་པོའི་དགོངས་པ་སྲ ཐེག་པ་དགུ་མ་སྤངས་པར་རང་རྫོགས་པའི་ལེའུ་སྟེ་ཉི་ཤུ་རྩ་བཞི་པའོ།། །།ཐུགས་རྗེ་ཆེན་པོ་ཐེག་པ་དགུ་ལྟ་བ་མ་<milestone unit="page" n="198"/><milestone unit="line" n="198.1"/>སྤངས་པར་བསྒྲུབ་པར་བསྟན་པའི་སྐབས་དེ་དང་པོའོ།། །།དེ་ནས་སངས་རྒྱས་སྣང་བ་མཐའ་ཡས་ལ། །འཇིག་རྟེན་དབང་ཕྱུག་གིས་ཕྱག་བཙལ་བསྐོར་བ་བྱས་ནས་ནི། སྤྱན་སྔར་འདུག་སྟེ་འདི་སྐད་<milestone unit="line" n="198.2"/>གསོལ། །ཨེ་མ་ཧོ་རྫོགས་པའི་སངས་རྒྱས་སྐུ། །ཐུགས་རྗེ་ཆེན་པོ་སྤྲུལ་པའི་སྐུ། །འགྲོ་དྲུག་གདུལ་བའི་ལྷ་ཡིན་ན། །ཐུགས་རྗེ་ཆེན་པོའི་དཀྱིལ་འཁོར་དུ། །འགྲོ་དྲུག་ཐབས་ཀྱི་ཇི་ལྟར་འདུལ། །གསང་སྔགས་<milestone unit="line" n="198.3"/>ལུགས་སུ་ཇི་ལྟར་བསྒྲུབ། །དེ་སྐད་གསོལ་བས་སན་གནས་ཀྱང་། །རྫོགས་སངས་རྒྱས་ཀྱི་བཀའ་སྩལ་པ། །ཨེ་མ་འདུས་པའི་འཁོར་རྣམས་ཉོན། །ཐུགས་རྗེ་ཆེན་པོའི་སྒྲུལ་པའི་སྐུ། །འགྲོ་དྲུག་འདུལ་བའི་དཀྱིལ་<milestone unit="line" n="198.4"/>འཁོར་ནི། །དབེན་ཞིང་བཀྲ་ཤིས་གནས་སུ་ནི། །གང་ལ་དག་པའི་བཀྲ་ཤིས་ས། །སྦྱངས་སྤེལ་བྱས་ནས་བླངས་ནས་ནི། །སྨན་དང་དྲི་ཡི་སྐྱང་ནུལ་བྱ། །ཐིག་བཏབ་དཀྱིལ་འཁོར་བྲི་བ་ནི། །ས་ཚོན་རྣམ་ལྔ་བྱིན་<milestone unit="line" n="198.5"/>བརླབས་ནས། པདྨ་འདབ་དྲུག་རེ་ག་དང་། གྲུ་ཆད་སྒོ་བཞི་རྒྱན་དང་ཆས། ཁོར་ཡུག་པདྨ་རྡོ་རྗེ་ར། །ཡེ་ཤེས་ལྔ་ཡི་མེ་རིས་ལྡན། །དབུས་ཀྱི་ཕོ་བྲང་ཟླུམ་པོ་དཀར། །པདྨ་འདབ་དྲུག་དཀར་དང་སྔོ། །སེར་དང་སྨུག་<milestone unit="line" n="198.6"/>དང་དམར་དང་ནག །ཟླུམ་པོ་དཀར་དང་གྲུ་ཆད་སྒོ། །ཤར་དཀར་ལྷོ་སེར་ནུབ་དམར་བྱང་ལྗང་ངོ་། །རེ་ག་དཀར་སྔོ་སེར་དམར་ལྗང་། །སྒོ་རྒྱན་མཛེས་པའི་རྒྱན་དང་ལྡན། །ནམ་མཁའ་ས་གཞི་ཕྱོགས་ཀྱི་ཚོན། ཁོར་<milestone unit="page" n="199"/><milestone unit="line" n="199.1"/>༄༅། །ཡུག་པད་མ་རྡོ་རྗེ་སྔོན། །མེ་རི་སྣ་ཚོགས་འོད་དང་ལྡན། །གསལ་ལ་མཛེས་པ་མ་འདྲེས་བྲི། །མདའ་བཞི་མེ་ལོང་རལ་གྲི་དང་། །ཕུར་པ་བཞི་ལ་ཚོན་སྐུད་བྲི། །དཀྱིལ་འཁོར་བྲི་བའི་རིམ་<milestone unit="line" n="199.2"/>པའོ། །མཆོད་པ་ལྔ་དང་བུམ་པ་དང་། །གཏོར་མ་ལ་སོགས་རྫས་རྣམས་བཤམས། །དེ་ནས་དམ་ཚིག་དཀྱིལ་འཁོར་བསྒོམ། །བདག་ཉིད་སྐད་ཅིག་ལྷར་བསྒོམས་ལ། །ཐུགས་ཀའི་སྙི་ཡི་འོད་ཟེར་གྱིས། །ཧུ༷་ལས་རྡོ་<milestone unit="line" n="199.3"/>རྗེ་ར་བ་གུར། །མེ་རི་མེ་དཔུང་བསྲུང་འཁོར་བསྒོམ། །དེ་དབུས་བྱུ༷་ལས་འོད་འཕྲོས་པས། །གཞལ་ཡས་པདྨ་འདབ་དྲུག་པ། །སྒོ་བཞི་འཁོར་ཡུག་ལྡན་པར་བསྒོམ། །དེ་དབུས་པདྨ་འདབ་དྲུག་པ། །ཟླ་བའི་གདན་རེ་<milestone unit="line" n="199.4"/>བསམ་པ་དང་། །དབུས་སུ་རང་སེམས་སྣྲི་ལས་ནི། །འོད་ཟེར་འཕྲོ་འདུའི་སྦྱོར་བ་ལས། །བདག་ཉིད་ཐུགས་རྗེ་ཆེན་པོ་ནི། །ཞལ་གཅིག་ཕྱག་གཉིས་སྐུ་མདོག་དཀར། །གཡས་པ་ཤེལ་འཕྲེང་གཡོན་པ་ན། །པདྨ་<milestone unit="line" n="199.5"/>དཀར་པོ་བསྣམས་པའོ། །རིན་པོ་ཆེ་ཡི་རྒྱན་དང་ལྡན། །ཟླ་བའི་གདན་ལ་མཉམ་པར་བཞུགས། །སྣང་ལ་རང་བཞིན་མེད་པར་བསྒོམ། །གཙོ་བོའི་ཐུགས་ཀའི་སྙི་ལས་ནི། །པདྨ་ཟླ་བའི་སྟེང་དུ་ནི། །ཨོ་མ་ཁེ་པཏྲེ་ཧཱུཾ།<milestone unit="line" n="199.6"/>བརྗོད་པས། ཤར་དུ་ཨོ་ལས་བརྒྱ་བྱིན་ནི། །དཀར་པོ་པི་ཝང་བསྣམས་པའོ། ཁྲར་སྨད་མ་ལས་ཐག་བཟངས་རིས། །སྔོནཔོགོམཚོནབསྣམསཔའོ། །ལྷོ་སྟོད་ཁེ་ལས་ཤཱཀྱ་ཐུབ་ནི། །སེར་པོ་གསེག་ཤང་བསྣམས་<milestone unit="page" n="200"/><milestone unit="line" n="200.1"/>པའོ། །ལྷོ་སྨད་པད་ལས་ཤག་སེང་ནི། །ནག་པོ་པོ་ཏི་བསྣམས་པའོ། །ནུབ་ཏུ་མེ་ལས་ནམ་མཁའ་མཛོད། །དམར་པོ་རིན་ཆེན་སྒྲོམ་བུ་ཐོགས། །བྱང་དུ་ཧུ༷་ལས་ཆོས་རྒྱལ་ནི། །ནག་པོ་མེ་ཆུ་བསྣམས་པའོ། ། ཀུན་<milestone unit="line" n="200.2"/>ཀྱང་སྤྲུལ་སྐུས་རིགས་དྲུག་འདུལ། །དཀྱིལ་འཁོར་ལྷ་ཚོགས་གསལ་བར་བསྒོམ། །དེ་ནས་ཡེ་ཤེས་དཀྱིལ་འཁོར་ནི། །ཐུགས་ཀའི་ཧྲི་ཡི་འོད་ཟེར་གྱི། །རང་བཞིན་སོ་སོའི་གནས་ནས་ནི། །སྤྱན་དྲང་མདུན་གྱི་ནམ་<milestone unit="line" n="200.3"/>མཁར་བཞུགས། །ཕྱག་འཚལ་མཆོད་འབུལ་བསྟོད་པ་བྱ། །ཐུགས་ཀའི་ཧྲི་ཡི་འོད་ཟེར་གྱིས། ། རིགས་ ལྔའི་སངས་རྒྱས་སྤྱན་དྲངས་ལ། སྐུ་གསུང་ཐུགས་སུ་བྱིན་བརླབ་ཅིང་། ལྷ་མོ་ལྔ་ཡིས་དབང་བསྐུར་བྱ། །<milestone unit="line" n="200.4"/>གཉིས་སུ་མེད་པར་བསྟིམ་ནས་ནི། །དམ་ཚིག་ཡེ་ཤེས་དབྱེར་མེད་བསྒོམ། །དེ་ལྟར་སྐུ་ལ་དམིགས་ནས་ནི། ། སྣང་སྟོང་དབྱེར་མེད་ངང་ལ་བཞག །གལ་ཏེ་དེ་ལ་སྐྱོ་བ་ན། །བཟླས་པའི་རྣལ་འབྱོར་བྱ་བ་ནི། །ཐུགས་<milestone unit="line" n="200.5"/>ཀའི་ཧྲི་ལས་ཡི་གེ་དྲུག །སྔགས་ཀྱི་འཕྲེང་བས་བསྐོར་བས་བསམ། །ཨོ་མ་ཁི་པབླེ་ཧུ༷། རང་དོན་བཟླས་དང་གཞན་དོན་བཟླས། །བདག་གཞན་གཉིས་མེད་བཟླས་པ་བྱ། །དང་པོ་བདག་དོན་བཟླས་པ་ན། །ཐུགས་<milestone unit="line" n="200.6"/>ཀའི་རྙི༷༷ དང་སྔགས་འཕྲེང་ལས། །འོད་ཟེར་ལུས་ལ་ཁྱབ་པ་ཡིས། །འདོད་ཆགས་ཞེ་སྡང་གཏི་མུག་དང་། །ང་རྒྱལ་ཕྲག་དོག་ཁོང་ཁྲོ་ཡིས། །རིགས་དྲུག་སྐྱེ་བའི་རྒྱུ་སྦྱངས་ནས། །ཉོན་མོངས་སྒྲིབ་པ་དག་པར་<milestone unit="page" n="201"/><milestone unit="line" n="201.1"/>༄༅། །སྦྱངས། །སེམས་ཉིད་གསལ་སྟོང་འོད་གསལ་དང་། །ཤེས་བྱའི་སྒྲིབ་པ་དག་པ་བྱ། །སྣང་སྟོང་གསལ་སྟོང་དབྱེར་མེད་བསྒོམ། །རང་གཞན་གཉིས་མེད་བཟླས་པ་ནི། །ཐུགས་ཀའི་ཧྲི་དང་སྔགས་འཕྲེང་<milestone unit="line" n="201.2"/>ལས། །འོད་ཟེར་ཕྱིར་ལ་འཕྲོས་་པ་ལས། །བདེ་གཤེགས་བྱང་ཆུབ་སེམས་དཔའ་ལ། །སྐུ་གསུང་ཐུགས་མཉེས་མཆོད་པ་ཕུལ། ཁམས་གསུམ་སེམས་ཅན་སྒྲིབ་པ་སྦྱངས། །ཚུར་འདུས་རང་གི་སྒྲིབ་པ་སྦྱངས། །སྐུ་ནི་<milestone unit="line" n="201.3"/>སྔར་བས་གསལ་བཏབ་ནས། །སྣང་སྟོང་གསལ་སྟོང་དབྱེར་མེད་བསྒོམ། །གཞན་གྱི་དོན་དུ་བཟླས་པ་ནི། །ཐུགས་ཀའི་ཧྲི་དང་སྔགས་འཕྲེང་ལས། །འོད་ཟེར་རིགས་དྲུག་གནས་སུ་འཕྲོས། །དམྱལ་བ་ཚ་གྲང་སྡུག་<milestone unit="line" n="201.4"/>བསྔལ་སྦྱངས། །ཡི་དགས་བཀྲེས་སྐོམ་སྡུག་བསྔལ་སྦྱངས། །བྱོལ་སོང་གླེན་ལྐུགས་སྡུག་བསྔལ་སྦྱངས། །མི་ཡི་སྡུག་བསྔལ་སྣ་ཚོགས་སྦྱང་། །ལྷ་མིན་འཐབ་རྩོད་སྡུག་བསྔལ་སྦྱངས། །ལྷ་ལ་འཕོ་ལྟུང་སྡུག་བསྔལ་<milestone unit="line" n="201.5"/>སྦྱངས། །རིགས་དྲུག་ཐུགས་རྗེ་ཆེན་པོར་བསྒོམ། །འོད་ཟེར་ཚུར་འདུས་བདག་ལ་ཐིམ། །ཉོན་མོངས་དྲུག་སྦྱངས་སྐུ་དྲུག་ཐོབ། །དེ་ལྟར་འཕྲོ་འདུའི་སྦྱོར་པ་ལས། །གལ་ཏེ་དེ་ལ་སྐྱོ་དུབ་ན། །ཡེ་ཤེས་སེམས་<milestone unit="line" n="201.6"/>དཔའ་ཕྱུང་ནས་ནི། །མཆོད་དང་བསྟོད་པ་བྱས་ཏེ་གཤེགས། །དམ་ཚིག་བསྡུས་ཏེ་རྫོགས་རིམ་བསྒོམ། །ཐུབ་དྲུག་འོད་དུ་ཞུ་ནས་ནི། །རིམ་གྱི་གཙོ་བོའི་སྐུ་ལ་ཐིམ། །གཙོ་བོ་ཐུགས་ཀའི་ཧྲི་ལ་ཐིམ། །ཧྲི་ཡང་མི་<milestone unit="page" n="202"/><milestone unit="line" n="202.1"/>དམིགས་སྟོང་པར་བསྒོམ། །སྟོང་ཡང་སྟོང་སྟེ་གསལ་ཡང་གསལ། །གསལ་སྟོང་ངང་ལ་གནས་ཚད་བསྒོམ། །དེ་ནི་བསྙེན་པའི་རིམ་པ་ཡིན། །གཞན་དོན་བསྒྲུབ་པའི་རིམ་པ་ནི། །བུམ་པ་སྒྱུ༷་ལས་གཞལ་ཡས་<milestone unit="line" n="202.2"/>ཁང་། །ཐུགས་རྗེ་ཆེན་པོའི་ལྷ་ཚོག་བསྐྱེད། སྤྲོ་བསྡུའི་སྦྱོར་བས་སྒྲིབ་པ་སྦྱང་། །སྔགས་ཀྱི་འོད་ཟེར་བཟླས་ལུགས་གསུམ། །རང་དོན་རང་གི་སྒྲིབ་པ་སྦྱང་། །བུམ་པའི་ཆུས་བཀྲུས་སྒྲིབ་པ་སྦྱང་། །ལུས་ངག་ཡིད་<milestone unit="line" n="202.3"/>གསུམ་དག་པར་བསམ། །སློབ་མ་དབང་བསྐུར་བུམ་པ་ཡིན། །སྤྱི་བོར་ཆུ་བླུགས་སྒྲིབ་པ་དག །ཐུགས་རྗེ་ཆེན་པོའི་སྐུ་རུ་བསྒོམ། །ཚེ་འདས་གཤིན་གྱི་དོན་བྱེད་ན། །བུམ་པ་བདུད་རྩི་དག་བྱེད་ཆུས། །རོ་འམ་རུས་པ་<milestone unit="line" n="202.4"/>མཚན་བྱང་ལ། ཁྲུས་བྱས་སྡིག་པ་དག་པ་དང་། །འགྲོ་བ་རིགས་དྲུག་གནས་ནས་གདོན། །སྣང་བ་མཐའ་ཡས་ཞིང་ཁམས་སམ། །ཐུགས་རྗེ་ཆེན་པོའི་ཞིང་ཁམས་སུ། །ལམ་བསྟན་མཚན་བྱང་ལ་སོགས་<milestone unit="line" n="202.5"/>བསེག །རུས་པ་ལ་སོགས་ཚ་ཚ་གདབ། །གཟུགས་བརྙན་དཀྱིལ་འཁོར་བསྡུས་ནས་ནི། ། ཆུའམ་རླུད་ངམ་རི་རྩེར་བསྐྱལ། །བྱང་ཆུབ་སེམས་སྦྱངས་སྨོན་ལམ་གདབ། །དགེ་རྩ་སེམས་ཅན་དོན་དུ་སྔོ། །ཞེས་<milestone unit="line" n="202.6"/>གསུངས་སོ། །ཐུགས་རྗེས་འགྲོ་དྲུག་འདུལ་བའི་དཀྱིལ་འཁོར་གྱི་ལེའུ་སྟེ་ཉི་ཤུ་རྩ་ལྔ་པོ།། །།དེ་ནས་སངས་རྒྱས་སྣང་བ་མཐའ་ཡས་ལ། །འཇིག་རྟེན་དབང་ཕྱུག་འདི་སྐད་ཞུས། །ཐུགས་རྗེ་ཆེན་པོ་སྤྲུལ་པའི་<milestone unit="page" n="203"/><milestone unit="line" n="203.1"/>༄༅། །སྐུ། །འགྲོ་བ་འདུལ་བའི་དཀྱིལ་འཁོར་དུ། །རིགས་དྲུག་ལྷ་རུ་ཇི་ལྟར་བསྒྲུབ། །རྫོགས་སངས་རྒྱས་ཀྱིས་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །རྫོགས་སངས་རྒྱས་ཀྱིས་བཀའ་སྩལ་<milestone unit="line" n="203.2"/>པ། །ཉོན་ཅིག་དུས་པའི་འཁོར་ཚོགས་རྣམས། །ཐུགས་རྗེ་ཆེན་པོ་ལྷ་ཡི་ལྷ། །དཀྱིལ་འཁོར་ཀུན་གྱི་བྱེད་པ་པོ། །དུས་གསུམ་སངས་རྒྱས་ཐམསཅད་ཀྱི། །རིགས་ཀྱི་གཙོ་བོར་དབང་བསྐུར་བའི། །རིགས་འདུས་<milestone unit="line" n="203.3"/>དཀྱིལ་འཁོར་བསྒྲུབ་འདོད་ན། །དང་པོ་ཡིད་འོང་བཀྲ་ཤིས་གནས། ཁྲར་དམའ་ཉི་ཤར་མདངས་འཕྲོག་ལ། །ནུབ་དམའ་ཉི་ནུབ་ཟེར་སྡུད་ལ། །ལྷོ་གཞོལ་རྩི་ཤིང་ནགས་ཚལ་རྒྱས། །བྱང་སྐྱོབ་རི་བོ་མདུན་དུ་<milestone unit="line" n="203.4"/>ལྟ། །རང་རི་རིན་ཆེན་འབར་བ་འདྲ། །དཀར་ལ་མདངས་ཆགས་བག་དྲོ་བ། །མདུན་ན་མཚོ་དང་མེ་ཏོག་ཡོད། །བཀྲ་ཤིས་ཉམས་དགའི་ས་བཙལ་ལ། །དེ་ལྟ་བུ་དག་མ་འཛོམ་ན། །ཡིད་འོང་དབེན་པ་ཉམས་དགའ་<milestone unit="line" n="203.5"/>བ། ཁྲུབ་ཐོབ་ཞབས་ཀྱིས་བཅགས་པ་དང་། །དགྲ་འདྲེས་དབང་དུ་མ་བྱས་པར། །དེ་ལྟ་བུ་ཡི་གནས་སོང་ལ། །འབྱུང་པོ་རྣམས་ལ་སྦྱིན་གཏོར་གཏང་། །ས་བླང་ས་བརྟགས་ས་སྦྱང་དང་། །ས་གཟུང་ཆོ་ག་རྒྱས་པར་<milestone unit="line" n="203.6"/>བྱ། །བཀྲ་ཤིས་ས་བླང་དཀྱིལ་འཁོར་བཞེངས། །དྲི་དང་སྨན་ཆབ་སྐྱང་ནུལ་བྱ། །གཙང་མའི་རས་ཀྱི་སྲད་བུ་ལ། །བྱིན་བརླབས་བྱས་ནས་ཐིག་གདབ་པ། །གནམ་ཐིག་ས་ཐིག་བཏབ་ནས་ནི། །འདབ་མ་བཞི་བཅུ་<milestone unit="page" n="205"/><milestone unit="line" n="205.1"/>༄༅། །བཞི་མེ་ལོང་རལ་གྲི་བཞི། །ཕུར་པ་བཞི་ཡིས་བསྐོར་ནས་ནི། །དཀྱིལ་འཁོར་ཚོན་སྐུད་དྲ་བར་བཞུགས། །སྐུ་རྟེན་ལྷ་ཡི་སྐུ་གཟུགས་དགོད། །གསུང་རྟེན་ས་བོན་ཡི་གེ་དང་། །ཐུགས་རྟེན་ལྷ་ཡི་ཕྱག་<milestone unit="line" n="205.2"/>མཚན་དགོད། །བུམ་པ་ལ་སོགས་དབང་རྫས་དང་། །གཏོར་མ་ལ་སོགས་ཆོད་རྫས་དང་། །སྤོས་དང་མེ་ཏོག་དྲི་ཆབ་དང་། །ཞལ་ཟས་མར་མེ་སིལ་སྙན་དང་། །ཕྱི་ཡི་མཆོད་པ་རྣམས་ཀྱང་བཤམས། །ཞེས་གསུངས་<milestone unit="line" n="205.3"/>སོ། །གནས་དང་གཟུགས་བརྙན་གྱི་དཀྱིལ་འཁོར་རྫས་བཤམ་པའི་ལེའུ་སྟེ་ཉི་ཤུ་རྩ་དྲུག་པའོ།། །།དེ་ནས་ཡང་དག་བཤད་བྱ་བ། །ཏིང་འཛིན་དཀྱིལ་འཁོར་བསྒོམ་ཞིང་བསྐྱེད་པ་ནི། །དང་པོ་སྐད་ཅིག་ལྷར་<milestone unit="line" n="205.4"/>བསྒོམས་ལ། ། ཐུགས་ཀར་ཟླ་དཀྱིལ་སྙི༷༷ཡིག་བསམ། །འགྲོ་བའི་དོན་དུ་སེམས་བསྐྱེད་ལ། །སྣྲི༷༷ལས་འོད་ཟེར་ཕྱོགས་བཅུར་འཕྲོས། །ཕྱོགས་བཅུའི་སངས་རྒྱས་བྱང་སེམས་དང་། །བླ་མ་ལ་སོགས་སྤྱན་དྲངས་<milestone unit="line" n="205.5"/>ལ། །བསོད་ནམས་ཚོགས་ཀྱི་ཡན་ལག་བསག །ཚད་མེད་རྣམ་བཞི་བསྒོམ་པར་བྱ། །དེ་ནས་ཡེ་ཤེས་ཚོགས་བསག་པ། །ཕྱི་ནང་ཆོས་རྣམས་སྟོང་པར་བསྒོམ། །ནམ་མཁའ་སྟོང་པའི་དབུས་སུ་ནི། །བསྲུང་བའི་<milestone unit="line" n="205.6"/>འཁོར་ལོ་བསྒོམ་པར་བྱ། ། འོག་ཏུ་རྡོ་རྗེ་རྒྱ་གྲམ་གྱི། །ལྟེ་བར་ཧུ༷་གིས་མཚོན་པར་གྱུར། །དེ་ལས་འོདཟེར་འཕྲོས་པ་ཡིས། །རྡོ་རྗེའི་གུར་དང་རྩིག་པ་དང་། །རྡོ་རྗེའི་ས་གཞིར་གྱུར་པར་བསྒོམ། །དེ་ནས་ཏིང་འཛིན་<milestone unit="page" n="206"/><milestone unit="line" n="206.1"/>རིམ་པ་ནི། །སྟོང་ཉིད་སྤྲོས་བྲལ་དེ་བཞིན་ཉིད། །ཀུན་ཁྱབ་སྙིང་རྗེ་ཀུན་ཏུ་སྣང་། །རང་སེམས་ཧྲི་ཡི་རྒྱུ་ལས་ནི། །བསྲུང་བ་འཁོར་ལོའི་དབུས་ཉིད་དུ། །སྒྲུ༷་སེར་འོད་དང་ལྡན་པ་ལས། །འོད་འཕྲོས་ཕྱོགས་བཅུའི་བདེ་<milestone unit="line" n="206.2"/>གཤེགས་ཀྱི། །ཞིང་ཁམས་ཀུན་ཀྱི་བཅུད་བསྡུས་ནས། །གཞལ་ཡས་ཁང་དུ་གྱུར་པར་བསྒོམ། །འོག་ཕྱོགས་པདྨ་འདབ་མ་སྟོང་། །སྟེང་ཕྱོགས་འཁོར་ལོ་རྩིབས་སྟོང་ལ། །རིན་ཆེན་སྣ་ལྔས་རྩིག་པ་བྱས། །དབུས་ན་<milestone unit="line" n="206.3"/>གཙོ་བོའི་ཕོ་བྲང་ནི། །པདྨ་འདབ་བཞིས་ཁྲི་རྐང་བཏེག །སྣ་ཚོགས་པདྨའི་འོད་དང་ལྡན། །ཕྱི་རིམ་འདབ་མ་བཅུ་གཉིས་པ། །སྣ་ཚོགས་ཁ་དོག་མདངས་དང་ལྡན། །གྲུ་ཆད་བར་ཁྱམས་སྒོ་བཞིར་ཕྱོགས། །རིན་ཆེན་<milestone unit="line" n="206.4"/>སྣ་ལྔའི་རྩིག་པ་བརྩིགས། །རིན་ཆེན་ཕ་གུའི་མདའ་ཡབ་ནས། །སྒོ་ལ་སྣ་ཚོགས་དྲ་བར་དྲ་ཕྱེད་པ། །སྒོ་བཞི་རྟ་བབས་མཛེས་པ་ལ། །ཆོས་ཀྱི་འཁོར་ལོ་གདུགས་ཀྱིས་བརྒྱན། །དར་སྣ་ལྔ་ཡི་འཕན་དར་འཕྱོ། །ཆོས་<milestone unit="line" n="206.5"/>ཀྱི་དྲིལ་བུ་སྒྲ་སྙན་སྒྲོགས། །རྡོ་རྗེ་ར་བ་མེ་དཔུང་འབར། །བར་ཆད་བདུད་ཀྱི་གླག་མི་རྙེད། །ཕྱི་རིམ་བྱང་ཆུབ་ཤིང་ལ་ནི། །ལོ་མ་མེ་ཏོག་འབྲས་བུ་སྨིན། །དེ་ནས་དཀྱིལ་འཁོར་དབུས་དང་ནི། །པདྨ་འདབ་བཞི་<milestone unit="line" n="206.6"/>འདབ་བརྒྱད་ལ། །ཉི་ཟླ་པདྨའི་གདན་རེ་བསམ། །དེ་ནི་སྣོད་ཀྱི་ལོ་ཀ་དག་པའོ། །གཞལ་ཡས་ཁང་གི་ཏིང་འཛིན་ནོ། །དེ་ནས་བཅུད་དག་ལྷའི་ཏིང་འཛིན་བསྒོམ། །རང་སེམས་ཡི་གེ་ཧྲི༷༷ལས་ནི། །དབུས་ཀྱི་གདན་<milestone unit="page" n="207"/><milestone unit="line" n="207.1"/>༄༅། །སྟེངས་འོད་འཕྲོས་ནས། །སླར་འདུས་པདྨ་དཀར་པོར་གྱུར། །དེ་ལས་འོད་འཕྲོས་འདུས་པ་ལས། །བདག་ཉིད་ཐུགས་རྗེ་ཆེན་པོར་གྱུར། །ཞལ་གཅིག་ཕྱག་བཞི་སྐུ་མདོག་དཀར། །གཡས་<milestone unit="line" n="207.2"/>གཡོན་ཐུགས་ཀར་ཐལ་མོ་སྦྱར། །གཡས་ཀྱི་འོག་མ་ཤེལ་འཕྲེང་ལ། །གཡོན་གྱི་འོག་མ་པདྨའོ། །ཞབས་གཉིས་གདན་ལ་མཉམ་པར་བཞུགས། །རིན་པོ་ཆེ་ཡི་རྒྱན་གྱིས་བརྒྱན། །འཛུམ་བཅས་མདངས་དང་འོད་<milestone unit="line" n="207.3"/>ཟེར་འཕྲོ། །སྣང་ལ་རང་བཞིན་མེད་པར་བསྒོམ། །དེ་ནས་རྩ་བའི་འཁོར་བསྐྱེད་པ། ། ཐུགས་ཀའི་རྙི༷༷་ལས་མདུན་དུ་ནི། །ཡི་གེ་དྲུག་པའི་ཡུམ་ཆེན་མོ། །སྐུ་མདོག་ཕྱག་མཚན་གཙོ་དང་མཐུན། ། ཡབ་ལ་འདུད་པའི་<milestone unit="line" n="207.4"/>ཚུལ་དུ་བསྐྱེད། །གཡས་ཀྱི་པདྨའི་སྟེང་དུ་ནི། །ནོར་བུ་འཛིན་པ་སྐུ་མདོག་དཀར། །ཞལ་གཅིག་པ་ལ་ཕྱག་གཉིས་པ། །གཡས་པ་ནོར་བུ་རིན་ཆེན་འཛིན། །གཡོན་པ་ཡབ་ལ་འདུད་ཚུལ་ལོ། །གཡོན་གྱི་པདྨའི་<milestone unit="line" n="207.5"/>འདབ་མ་ལ། །རིག་སྔགས་འཛིན་མ་སྐུ་མདོག་དཀར། །ཞལ་གཅིག་མ་ལ་ཕྱག་གཉིས་མ། །གཡས་པ་ཤེལ་གྱི་འཕྲེང་བ་འཛིན། །གཡོན་པ་ཡུམ་ལ་འདུད་ཚུལ་ལོ། །རྒྱབ་ཀྱི་པདྨའི་འདབ་མ་ལ། །པདྨའི་པ་ཏྲ་སྐྱེས་པ་<milestone unit="line" n="207.6"/>ལས། །དབུ་གཙུག་སྣང་བ་མཐའ་ཡས་ནི། །དབུ་རྒྱན་ཚུལ་དུ་བཞུགས་པར་བསྒོམ། །དེ་ནས་ཡང་འཁོར་བསྐྱེད་པ་ནི། །པདྨ་བཅུ་གཉིས་གདན་སྟེངས་སུ། །ཨོ་མ་ཁི་པརླེ་ཧུ༷་ཞེས་པས། །རྣམ་སྣང་དཀར་པོ་འཁོར་ལོ་<milestone unit="page" n="208"/><milestone unit="line" n="208.1"/>བསྣམས། །བསམ་གཏན་ཡུམ་རི་ཡབ་དང་མཐུན། །མི་བསྐྱོད་མཐིང་ཀ་རྡོ་རྗེ་བསྣམས། ཁྲེས་རབ་ཡུམ་ནི་ཡབ་དང་མཐུན། །རིན་ཆེན་སེར་པོ་རིན་ཆེན་བསྣམས། །སྤྱིན་པའི་ཡུམ་ནི་ཡབ་དང་མཐུན། །སྣང་མཐའ་<milestone unit="line" n="208.2"/>དམར་པོ་པདྨ་བསྣམས། །ཚུལ་ཁྲིམས་ཡུམ་ནི་ཡབ་དང་མཐུན། །དོན་གྲུབ་ལྗང་ཁུ་རྒྱ་གྲམ་བསྣམས། །བཟོད་པའི་ཡུམ་ནི་ཡབ་དང་མཐུན། །སྤྱན་རས་གཟིགས་དབང་དཀར་པོ་པད། །བརྩོན་འགྲུས་ཡུམ་ནི་ཡབ་<milestone unit="line" n="208.3"/>དང་མཐུན། །ཀུན་ཀྱང་རིན་ཆེན་རྒྱན་གྱིས་བརྒྱན། །གསལ་འཚར་གཟི་བརྗིད་བལྟ་ན་སྡུག །མཉེན་ལྕུག་འཁྲིལ་ལྡེམ་ཡབ་ལ་འཁྱུད། །ཉི་ཟླ་པདྨའི་གདན་ལ་བཞུགས། །སྣང་ལ་རང་བཞིན་མེད་པར་བསྒོམ། །<milestone unit="line" n="208.4"/>དཀྱིལ་འཁོར་སྒོ་བཞིའི་གདན་སྟེངས་སུ། ཁྲར་སྒོ་བརྒྱ་བྱིན་ཐུབ་པ་དཀར། །ཕྱག་ན་པི་ཝང་བསྣམས་པའོ། །ལྷ་མིན་ཐག་བཟངས་སྔོན་པོ་ནི། །ཕྱག་ན་གོ་མཚོན་བསྣམས་པའོ། །ལྷོ་སྒོར་ཤཱཀ་ཐུབ་སེར་པོ་<milestone unit="line" n="208.5"/>ནི། །ཕྱག་ན་གསེག་ཤང་པར་བུ་བསྣམས་པའོ། །ནུབ་སྒོར་ནམ་མཁའ་མཛོད་ནི་དམར། །རིན་ཆེན་སྒྲོམ་བུ་བསྣམ་པའོ། ། བྱང་སྒོར་ཆོས་ཀྱི་རྒྱལ་པོ་ནི། །ནག་པོ་མེ་ཆུ་བསྣམས་པའོ། ཁྱམས་ལ་ཕྱི་ཡི་དུས་སུ་<milestone unit="line" n="208.6"/>ནི། །དུས་གསུམ་སངས་རྒྱས་ཐམསཅད་ནི། །སྔ་རབས་འདས་པ་མ་རྟོགས་པ། །ཕྱིས་ནས་འབྱོན་པ་ཐམས་ཅད་ནི། །སྐལ་བཟང་བྱང་ཆུབ་སེམས་དཔར་གནས། །དཀྱིལ་འཁོར་ནང་གི་དུས་སུ་ནི། །སྔ་རབས་འདས་<milestone unit="page" n="209"/><milestone unit="line" n="209.1"/>༄༅། །པའི་བླ་མ་རྣམས། །རིགས་འཛིན་བྱང་ཆུབ་སེམས་དཔའ་གནས། །དཀྱིལ་འཁོར་གྲུ་ཆད་ཕྱོགས་མཚམས་ན། །མཆོད་པའི་ལྷ་མོ་རྣམ་བཞི་གནས། །འདོད་ཡོན་ལྷ་མོ་སྣ་ཚོགས་པ། །འདོད་ཡོན་ཕྱི་<milestone unit="line" n="209.2"/>ཡི་ཁྱམས་ལ་གནས། །རང་བཞིན་གནས་པར་བསྐྱེད་བསམ་བྱའོ། །དེ་ལྟར་ལྷ་རྣམས་ཐམས་ཅད་ཀྱང་། །སྣང་ལ་རང་བཞིན་མེད་པ་ཡི། །འོད་དང་གཞའ་ཚོན་ཚུལ་དུ་བསྒོམ། །ཞེས་གསུངས་སོ། །དམ་ཚིག་གི་<milestone unit="line" n="209.3"/>དཀྱིལ་འཁོར་བསྐྱེད་པའི་ལེའུ་སྟེ་ཉི་ཤུ་རྩ་བདུན་པའོ།། །།དེ་ནས་ཡང་དག་བཤད་བྱ་བ། །ཡེ་ཤེས་དཀྱིལ་འཁོར་བསྒྲུབ་པ་ཡིས། །དམ་ཚིག་སེམས་དཔའ་གཙོ་བོ་ཡི། །ཐུགས་ཀའི་ཟླ་དཀྱིལ་ཧྲི་ཡིག་<milestone unit="line" n="209.4"/>ལས། །འོད་ཟེར་ལྕགས་ཀྱུ་ལྟར་འཕྲོས་པས། །རང་བཞིན་སོ་སོའི་གནས་ནས་ནི། །དཀྱིལ་འཁོར་ལྷ་ཚོགས་སྤྱན་དྲངས་ལ། །མདུན་གྱི་ནམ་མཁའ་ཞུགས་པ་ལ། །ཐུགས་ཀ་ཧྲི་ཡི་འོད་ཟེར་གྱིས། །འདོད་ཡོན་ཕྱི་ཡི་<milestone unit="line" n="209.5"/>ལྷ་མོ་ཡིས། །ཉི་ཟླ་པདྨའི་གདན་བཏིང་ནས། །ཕྱག་བཙལ་ཕྱི་ཡི་མཆོད་པ་དབུལ། །སྐུ་ལ་དགེས་པའི་བསྟོད་པ་དབུལ། །དེ་ནས་ནང་དུ་སྤྱན་དྲངས་ལ། །དམ་ཚིག་སེམས་དཔའི་ལྷ་ཚོགས་ལ། །ཡེ་ཤེས་སེམས་<milestone unit="line" n="209.6"/>དཔའ་སོ་སོར་བསྟིམ། །གཙོ་བོ་གཙོ་ལ་ཡུམ་ལ་དབུལ། ། འཁོར་ལ་འཁོར་རྣམས་གཉིས་མེད་བསྟིམ། །དེ་ནས་ནང་གི་ལྷ་མོ་ཡིས། །བདུད་རྩི་སྨན་གྱིས་མཆོད་པ་དང་། །གཏོར་མ་རག་ཏ་ཚོགས་དང་ནི། །མར་མེ་<milestone unit="page" n="210"/><milestone unit="line" n="210.1"/>ལ་སོགས་ལྷ་མོ་མཆོད། །བསྟོད་ཅིང་སྐུ་ནི་གསལ་གདབ་བྱ། །དེ་ནས་བཟླས་པ་བྱ་བ་ནི། །བདག་ཉིད་གཙོ་བོའི་སྐུར་གསལ་བས། །ཐུགས་ཀ་ཉི་མའི་དཀྱིལ་འཁོར་ནས། ། དབུས་ན་ཧྲི་དཀར་སྔགས་འཕྲེང་<milestone unit="line" n="210.2"/>ལྡན། །ཨོ་མ་ཁི་པརླེ་ཧུ༷། དམིགས་པ་གསལ་བར་གྱུར་པ་དང་། །རང་དོན་བཟླས་དང་གཞན་དོན་བཟླས། །འཕྲིན་ལས་རྣམ་བཞི་བཟླས་པ་ནི། །དེ་ལ་རང་དོན་འདས་པ་ནི། །ཐུགས་ཀའི་ཧྲི་ཡི་འོད་ཟེར་<milestone unit="line" n="210.3"/>ལས། །སྔགས་ཀྱི་འདོ་ཟེར་ཁ་དོག་ལྔ། །ཡིག་འབྲུ་ཡུམ་གྱི་ཐུགས་ཀར་འཕྲོ། །ཡུམ་ལས་སྲས་གཉིས་ཐུགས་ཀར་འཕྲོས། །སྲས་ལས་རིགས་དྲུག་ཐུགས་ཀར་འཕྲོས། །རིགས་དྲུག་ཡབ་ཡུམ་ཐུགས་ཀ་<milestone unit="line" n="210.4"/>ནས། །སྤྲུལ་སྐུ་ཐུབ་དྲུག་ཐུགས་ཀར་འཕྲོས། །ཐུབ་དྲུག་ཐུགས་ནས་འགྲོ་དྲུག་ལ། །སོ་སོར་འཕྲོས་པས་སྡུག་བསྔལ་སྦྱངས། །སླར་འདུས་ཐུབ་དྲུག་ཐུགས་ཀར་ཐིམ། །དེ་ནས་རིམ་གྱི་བདག་ལ་འདུས། །བདག་ཉིད་<milestone unit="line" n="210.5"/>ལྷར་གསལ་སྒྲིབ་པ་སྦྱངས། ་རྐོན་ཏུ་སྐུ་ནི་གསལ་བར་གྱུར། །དེ་ནི་བསྙེན་པའི་རིམ་པའོ། །དེ་ནས་གཞན་དོན་བཟླས་པ་ནི། ཨོ་མ་ཁི་པརླེ་ཧུ༷། དབང་བསྐུར་རབ་གནས་སྨན་བསྒྲུབ་དང་། །ཚེ་བསྒྲུབ་ལ་སོགས་<milestone unit="line" n="210.6"/>བསྒྲུབ་པ་རྣམས། །སོ་སོའི་དམིགས་པ་གང་བྱེད་བསྒྱུར། །རང་དོན་སྒྲུབ་པར་བྱེད་པ་ནི། ཨོ་ཨུ་ཧྲུ༷་སྙི༷༷ ཨོ་མ་ཁི་པབླེ་ཧུ༷། སྔགས་ཀྱི་འོད་ཟེར་ཕྱོགས་བཅུར་འཕྲོས། །བདེ་གཤེགས་བྱང་ཆུབ་སེམས་དཔའ་དང་། །<milestone unit="page" n="211"/><milestone unit="line" n="211.1"/>༄༅། །ཐུགས་རྗེ་ཆེན་པོ་མཆོད་ཅིང་མཉེས། །ཚུར་འདུས་སྐུ་གསུང་ཐུགས་ཀྱི་ནི། །དངོས་གྲུབ་མ་ལུས་དབྱིག་བསྡུས་ནས། །ལྷ་ཡི་སྐུ་གསུང་ཐུགས་ལ་བསྡུ། །དེ་ནི་སྒྲུབ་པའི་རིམ་པའོ། །ལས་སྦྱོར་འཕྲིན་<milestone unit="line" n="211.2"/>ལས་རྣམ་བཞི་ཡིན། །ཞི་བའི་འོད་ཟེར་དཀར་པོ་ཡིས། །ཞི་བས་ནད་གདོན་བར་ཆད་ཞི། །རྒྱས་པ་འོད་ཟེར་སེར་པོ་ཡིས། །ཚེ་དང་བསོད་ནམས་ལོངས་སྤྱོད་རྒྱས། །དབང་གི་འོད་ཟེར་དམར་པོ་ཡིས། །ལོག་ལྟ་མི་<milestone unit="line" n="211.3"/>དང་མི་མིན་སྡུད། །དྲག་པོ་འོད་ཟེར་ནག་པོ་ཡིས། །དགྲ་བགེགས་གདུག་པ་སྒྲོལ་བར་བྱེད། །འཕྲིན་ལས་གང་བྱེད་དམིགས་དང་སྦྱར། །ཞེས་གསུངས་སོ། །ཡེ་ཤེས་ཀྱི་དཀྱིལ་འཁོར་བསྒྲུབ་པ་བསྙེན་བསྒྲུབ་ལས་<milestone unit="line" n="211.4"/>སྦྱོར་བསྟན་པའི་ལེའུ་སྟེ་ཉི་ཤུ་རྩ་བརྒྱད་པའོ།། །།དེ་ནས་ཡང་དག་བཤད་བྱ་བ། །འགྲོ་བ་འདུལ་བའི་དཀྱིལ་འཁོར་དུ། །སློབ་མ་དབང་བསྐུར་བྱེད་འདོད་ན། །དང་པོ་ལྷ་གནས་ཆོ་ག་བྱས། །བུམ་པ་ཐོད་པ་མེ་<milestone unit="line" n="211.5"/>ལོང་དང་། །ཆོས་དབྱུག་ཤེལ་འཕྲེང་མེ་ལོང་དང་། །སྐུ་རྟེན་གསུང་རྟེན་ཐུགས་རྟེན་དང་། །ཕྱི་ནང་དབང་རྫས་རྒྱས་པར་བསག །སློབ་མ་ལྷག་པར་གནས་པར་བྱ། །སྡིག་བཤགས་སྐྱབས་འགྲོ་སེམས་བསྐྱེད་བྱ། །སོ་<milestone unit="line" n="211.6"/>ཤིང་དོར་དང་ཀུ་ཤ་སྦྱིན། །བར་ཆད་བསྲུང་ཕྱིར་བསྲུང་སྐུད་གདགས། །སྤྲོ་བ་བསྐྱེད་དང་གནང་བ་སྦྱིན། །སློབ་མས་གསོལ་བ་བཏབ་ནས་ནི། །སློབ་དཔོནལྷག་པར་གནས་ནས་ནི། །ཡེ་ཤེས་ལྷ་ལ་གསོལ་བ་<milestone unit="page" n="213"/><milestone unit="line" n="213.1"/>༄༅། །བའི་དཀྱིལ་འཁོར་དུ། །གཏོར་མའི་བསྒྲུབ་པ་བྱ་བ་ནི། །བསྒྲུབ་གཏོར་མཆོད་གཏོར་ལས་གཏོར་གསུམ། །དང་པོ་བསྒྲུབ་པའི་གཏོར་མ་ནི། །ཕྱི་གཏོར་དང་ནི་ནང་གཏོར་གཉིས། །ཕྱི་ཡི་གཏོར་མ་སྒྲུབ་<milestone unit="line" n="213.2"/>པ་ནི། །ཟངས་ལ་སོགས་པའི་གཏོར་གཞོང་དུ། །ལྷ་བཤོས་ཁྲུ་གང་བྱས་ནས་ནི། །ཐ་མ་གཏོར་མས་ཁེངས་པར་བྱ། །དཀར་གྱི་ཐིག་བཏབ་རྒྱན་གྱི་བརྒྱན། །གཏོར་སྣོད་རིན་ཆེན་གཞལ་ཡས་ན། །གཏོར་མ་ལྷ་<milestone unit="line" n="213.3"/>ཚོགས་ཕྱག་རྒྱར་གསལ། །དངོས་གྲུབ་ཆེན་པོ་འབྱུང་བའི་ཕྱིར། །ཕུད་ལ་སོགས་པས་རྒྱུན་དུ་མཆོད། །གནས་ཀྱི་དཀྱིལ་འཁོར་སྟེང་དུ་བཞུགས། །རྟ་རུ་བཟུང་ལ་མི་བཏང་ངོ་། །བཀྲ་ཤིས་བར་ཆོད་འབྱུང་མི་<milestone unit="line" n="213.4"/>འགྱུར། ། ནང་གི་གཏོར་མའི་བསྒྲུབ་པ་ནི། །གཏོར་མ་ཟུར་གསུམ་ཁྲུ་གང་ལ། །དམར་ཆེན་རཀྟ་བྱུག་ནས་ནི། །ཞབས་སུ་གྲུ་གསུམ་བྲུས་ནས་ནི། །དགྲ་བགེགས་ལིང་ག་མི་རུས་གཞུག །ཐོད་པའི་ནང་དུ་གཏོར་མ་<milestone unit="line" n="213.5"/>གཞུག །གཏོར་སྣོད་བན་དྷའི་གཞལ་ཡས་ཁང་། །གཏོར་མ་ཁྲོ་བོ་རྟ་མགྲིན་བསྐྱེད། །ཞབས་འོག་དགྲ་བགེགས་ཟིལ་གནོན་པ། །ཚར་གཅོད་བསྒྲལ་དང་བཅིངས་པར་བསམ། །བར་གཅོད་དགྲ་བགེགས་ལྡང་མི་<milestone unit="line" n="213.6"/>ནུས། །མཆོད་གཏོར་ཇི་ལྟར་འབྱོར་པ་ལ། །གཏོར་སྣོད་རིན་ཆེན་ཁོར་ཡུག་ཏུ། །གཏོར་མ་བདུད་རྩིའི་རྒྱ་མཚོ་མྲ །འབྲུ་གསུམ་སྔགས་ཀྱིས་བྱིན་བརླབས་དབུལ། །ལྷ་མཉེས་དངོས་གྲུབ་གསོལ་བར་བསམ། ཁུན་<milestone unit="page" n="215"/><milestone unit="line" n="215.1"/>༄༅། །བཞུགས་སུ་གསོལ་བར་བྱ། །དེས་ནི་ཐུགས་རྗེ་ཆེན་པོ་ཡི། །དམ་ཚིག་ཡེ་ཤེས་དཀྱིལ་འཁོར་བསྒོམ། །ཐོད་པ་བན་དྷའི་གཞལ་ཡས་ནས། །བདུད་རྩི་སྨན་གྱི་རང་བཞིན་ནི། །ཐུགས་རྗེ་ཆེན་པོ་འཁོར་<milestone unit="line" n="215.2"/>བཅས་རྣམས། །ཡབ་ཡུམ་སྦྱོར་བ་བྱས་པ་ཡི། །བྱང་ཆུབ་སེམས་ནི་བདུད་རྩིར་བསྐྱིལ། །ཡི་གེ་བཅུ་པས་བསྙེན་པ་དབུལ། །ཨོ་ཨུ༷༷་ཧུ༷་སྤྱི༷༷ ཨོ་སརྦ་པ྅་ཨ་མྲི་ཏ་ཧུ༷་སྣྲི་ཐ། ཞེས་བཟླས་པ་ཡིས། ཐོད་པ་ཉི་ཟླ་ཁ་སྦྱར་<milestone unit="line" n="215.3"/>ནས། །སྨན་སྣ་སྟོང་དང་རྩ་བརྒྱད་རྣམས། །ཐུགས་རྗེ་ ཆེན་པོ་འཁོར་བཅས་ཀྱི། །ཡབ་ཡུམ་སྦྱོར་བའི་བྱང་ཆུབ་སེམས། །སྨན་ལ་བབས་པས་བདུད་རྩིར་བསྒོམ། །དེ་ལ་དྲི་དང་དུ་བ་འོང་། །ཞག་གསུམ་བསྒྲུབ་པ་<milestone unit="line" n="215.4"/>བྱས་ནས་ནི། །དེ་ནས་བཏགས་ལ་ཕྱི་མ་བྱ། །དར་དམར་ཕུར་མར་དྲིལ་ནས་ནི། །ཐོད་པའི་ནང་དུ་སྩལ་ནས་ནི། །རུས་སྦལ་ཐོད་པ་ཁ་བཅད་ལ། །དཀྱིལ་འཁོར་དབུས་སུ་བཞུགས་ནས་ནི། །འོག་ཏུ་རླུད་གི་དཀྱིལ་<milestone unit="line" n="215.5"/>འཁོར་ལ། །ར༷་ལས་མེ་ཐབ་ཟུར་གསུམ་པ། །ཐོད་པ་གསུམ་གྱི་སྒྱེད་ཁ་ལ། །བན་དྷ་འབར་བའི་གཞལ་ཡས་ཁང་། །ནང་ན་བདུད་རྩི་གནས་པ་ལ། །རླུད་གིས་མེ་སྦར་ཐོད་པ་དྲོས། །དམ་ཚིག་བདུད་རྩིར་ཁོལ་བར་<milestone unit="line" n="215.6"/>བསམ། །ཐོད་པའི་སྟེང་ན་ཐུགས་རྗེ་ཆེན་པོ་ཡི། །ལྷ་ཚོགས་ཡབ་ཡུམ་སྦྱོར་བ་བྱས། །ཡེ་ཤེས་བདུད་རྩི་བབས་པར་བསྒོམས། །དམ་ཚིག་ཡེ་ཤེས་བདུད་རྩི་འདྲེས། །གཉིས་སུ་མེད་པའི་བདུད་རྩི་ཡིས། །ཐོད་པ་རྒྱ་<milestone unit="page" n="216"/><milestone unit="line" n="216.1"/>ཆེན་ཁེངས་པར་གྱུར། །ཨོ་ཨུ་ཧྲུ༷་ཧྲི། སརྦ་པརྩི་ཨ་མྲི་ཏ་ར་ས་ཡ་ན་སྟ་ན་གུ་ཡ་སིརྙི་ཧུ༷་ཧྲི༷༷ཐ། ཞེས་བཟླས་པ་བྱའོ། །བདུད་རྩི་བསྲུངབའི་སྲུང་མ་ནི། །རྟ་མགྲིན་ཞལ་གསུམ་ཕྱག་བཞི་པ། ། ཞབས་བཞི་བདུད་རྩིའི་<milestone unit="line" n="216.2"/>ནང་ན་བཞུགས། །མི་འཕམ་ཁྲོ་གཉེར་རལ་གཅིག་མ། །རོ་ལོངས་ཡུམ་བཞིའི་ལྷུམས་སུ་ནི། །ཞབས་བཞི་སྦྱོར་བ་བྱེད་པ་ལ། །ཕྱག་བཞི་ཡུམ་བཞིའི་མགུལ་ནས་འཁྱུད། །བདུད་རྩི་བསྲུང་ཞིང་བདུད་རྩི་<milestone unit="line" n="216.3"/>འབེབས། །ཨོ་ཨུ༷༷་ཧུ༷་ཧྲི་ཧ་ཡ་གྲི་བ་ཧུ་ལུ་ཧུ་ལུ་སརྦ་པརྩི་མྲི་ཏ་ཧུ༷་སྙི་ཐུ། ཞེས་བཟླས་བདུད་རྩི་བསྲུང་། །དྲི་དང་འོད་དང་དུ་བ་དང་། །མང་དུ་འཕེལ་ན་གྲུབ་པ་ཡིན། །བདུད་རྩིའི་ཕོ་བྲང་དབང་བསྐུར་ལ། །དངོས་གྲུབ་<milestone unit="line" n="216.4"/>བླང་ཞིང་ལྷ་ལ་མཆོད། །དེ་ལྟར་བསྒྲུབས་པའི་བདུད་རྩི་དེས། །འཆི་བ་སློང་ལ་ན་བ་གསོ། །རྣམ་རྟོག་བདུད་ལ་ཡེ་ཤེས་རྩི། །བདུད་རྩིའི་ཞེས་ནི་དེ་ལ་བྱ། །བདུད་རྩི་བསྒྲུབ་པའི་ལེའུ་སྟེ་སུམ་ཅུ་སོ་གཅིག་<milestone unit="line" n="216.5"/>པའོ།། །།དེ་ནས་ཡང་དག་བཤད་བྱ་བ། །འགྲོ་བ་འདུལ་བའི་དཀྱིལ་འཁོར་དུ། །ཚེ་ཡི་བསྒྲུབ་པ་བྱ་བ་ནི། །སྣོད་ནི་ཚེ་བུམ་མཚན་ལྡན་དུ། །འབྲུ་བཅུད་རོ་ལྡན་མ་ཉམས་བླུག །མར་དང་མངར་སྨན་བསྲེས་པ་<milestone unit="line" n="216.6"/>ཡི། །ཚེ་ཡི་འབྲང་རྒྱས་བཅས་ནས་ནི། །རིལ་བུ་མཆེད་ཀྱི་གྲངས་དང་སྦྱར། །སྨན་དང་བདུད་རྩི་ཚེ་ཆང་བླུག །ཚེ་ཡི་འབྲང་རྒྱས་ཁ་བཅད་ལ། །ཚེ་བུམ་དཀྱིལ་འཁོར་དབུས་སུ་བཞག །བར་ཆོད་བགེགས་བསྐྲད་གུ་<milestone unit="page" n="217"/><milestone unit="line" n="217.1"/>༄༅། །གུལ་བདུགས། །ཐུགས་རྗེ་ཆེན་པའི་དམ་ཚིག་དལ། །ཡེ་ཤེས་དཀྱིལ་འཁོར་རྫོགས་པར་བསྒོམ། །ཚེ་བུམ་གཞལ་ཡས་ཁང་དུ་བསམ། །བཅོམ་ལྡན་མགོན་པོ་ཚེ་དཔག་མེད། །སྐུ་མདོག་པདྨ་ར་ག་<milestone unit="line" n="217.2"/>འདྲ། །ཞལ་གཅིག་པ་ལ་ཕྱག་གཉིས་པ། །ཡུམ་ཡང་མྱ་མ་ཀི་ལ་འཁྱུད། །རིགས་བཞི་ཡབ་ཡུམ་འཁོར་གྱིས་བསྐོར། །ལྷ་ཚོགས་འཁོར་དང་བཅས་པ་ཡང་། །གཡས་པ་རིགས་ཀྱི་ཕྱག་ཚན་ལ། །གཡོན་པ་ཚེ་ཡི་བུམ་<milestone unit="line" n="217.3"/>པ་འཛིན། །བཀྲ་ཤིས་ལྷ་མོ་བརྒྱད་ཀྱི་བསྐོར། །དེ་ལྟར་ཚེ་བུམ་གཞལ་ཡས་ན། །ལྷ་ཚོགས་གསལ་བར་བསྒོམ་ནས་ནི། །ཚེ་བུམ་མགུལ་ནས་བཟུང་ཐག་གདགས། །བདག་ཉིད་དཀྱིལ་འཁོར་གསལ་བསྒོམ་ལ། །ཨོ་<milestone unit="line" n="217.4"/>ཨུ༷༷ཧུ༷་དྷི༷༷ ཨོ་མ་ཁི་པརླེ་ཧུ༷། ཡི་གེ་བཅུ་པའི་བསྙེན་པ་བྱ། །དེ་ནས་ཚེ་ཡི་བསྒྲུབ་པ་ནི། །ཨོ༷་ཨུ་ཧུ༷་ཏྲ༷་དྷི་ཧ། བྲུ༷་བཛྲ་ཨུ་ཡུ་ཤེ་ཨ་སརྙི་སིརྙི་ཧུ༷། །ཞེས་པའི་འཕྲོ་འདུ་ཡིས། །བདག་ཉིད་ཐུགས་རྗེ་ཆེན་པོ་ཡི། །ཐུགས་ཀའི་<milestone unit="line" n="217.5"/>ཧྲེ་ལས་འོད་འཕྲོས་པས། །བུམ་པའི་ནང་གི་ལྷ་ལ་ཐིམ། །ལྷ་རྣམས་ཐུགས་བསྐུལ་འོད་ཟེར་གྱིས། །སྟོང་གསུམ་ཚེ་ཡི་བཅུད་བསྡུས་ནས། ། ཚེའི་བུམ་ལྷ་རྣམས་ཐུགས་ཀར་འདུས། །ལྷ་ཡི་ཐུགས་ནས་ཚེ་ཡི་<milestone unit="line" n="217.6"/>བཅུད། །བདག་དང་སྒྲུབ་བྱེད་སྙིང་ཀར་ཐིམ། །འཆི་མེད་ཚེ་དང་ལྡན་པར་བསྒོམ། །རྒྱས་གདབ་ཚེ་ཡི་སྲུངས་མ་རུང་། །སྙིང་གི་སྒོ་སྲུངས་རྟ་མགྲིན་བསྒོམ། ། ཚེ་ཆང་ཁོལ་དང་དྲོད་རྙེད་ནས། །དངོས་གྲུབ་བླངས་ཏེ་<milestone unit="page" n="218"/><milestone unit="line" n="218.1"/>རོལ་པར་བྱ། །ཚེ་ཡི་སིརྙི་ཐོབ་པར་འགྱུར། །ཞེས་གསུངས་སོ། །འཆི་མེད་ཚེ་བསྒྲུབ་ཀྱི་ལེའུ་སྟེ་སུམ་ཅུ་སོ་གཉིས་པའོ།། །།དེ་ནས་ཡང་དག་བཤད་བྱ་བ། །འགྲོ་བ་འདུལ་བའི་དཀྱིལ་འཁོར་དུ། །དངོས་གྲུབ་<milestone unit="line" n="218.2"/>བསྒྲུབ་པ་བྱ་བ་ནི། །འགྲོ་བ་འདུལ་བའི་དཀྱིལ་འཁོར་དུ། ། དངོས་གྲུབ་བསྙེན་པ་བྱེད་འདོད་ན། །གཏོར་མ་རཀྟ་བདུད་རྩི་དང་། །མཆོད་རྫས་རྣམས་ཀྱང་རྒྱ་ཆེར་བཤམ། །ཕྱི་ཡི་མཆོད་པ་རྒྱ་ཆེར་བཤམ། །ཚོགས་<milestone unit="line" n="218.3"/>དང་ཞལ་ཟས་སྣ་ཚོགས་ལ། །འབྱོར་ཚོགས་རྒྱས་པར་བཤམས་ནས་ནི། །དུས་བཞིར་མཆོད་ཅིང་བསྒྲུབ་པ་བྱ། །དེ་ནས་མཚམས་གཅོད་སྔོན་འགྲོ་བྱ། །དམ་ཚིག་དཀྱིལ་འཁོར་བསྐྱེད་པར་བྱ། །ཡེ་ཤེས་དཀྱིལ་<milestone unit="line" n="218.4"/>འཁོར་སྤྱན་དྲངས་ལ། །བཞུགས་གསོལ་ཕྱག་བཙལ་མཆོད་པ་དང་། ། གཉིས་སུ་མེད་པར་བསྟིམ་པ་དང་། །བསྟོད་ཅིང་གསོལ་བ་གདབ་པ་དང་། ཁྱད་པར་ཚོགས་མཆོད་རྒྱ་ཆེན་བྱ། །བདུད་རྩི་སྨན་གྱི་མཆོད་པ་<milestone unit="line" n="218.5"/>བྱ། །དངོས་གྲུབ་བླང་ཞིང་ལྕེ་ལ་བཞག །གཏོར་མ་རཀྟ་ཚོགས་ཀྱིས་བསྐང་། །མར་མེ་ཚེ་ལ་སོགས་པས་བསྐང་། །ལྷ་ལ་བསྟོད་པ་བྱས་ནས་ནི། །དབང་དང་དངོས་གྲུབ་བླང་བ་དང་། །དུས་བཞིར་མཆོད་ཅིང་<milestone unit="line" n="218.6"/>འཛབ་བཟླས་བྱ། །ཨོ་ཨུ༷༷ཧུ༷། ཨོ་མ་ཁི་པརླེ་ཧུ༷། ཞེས་པ་འཛབ་ཏུ་བཟླས་པ་ཡིས། །ཐུགས་རྗེ་ཆེན་པོའི་ཐུགས་ཀ་ནས། །སྔགས་ཀྱི་འོད་ཟེར་འཕྲོས་པ་ཡིས། །འཁོར་གྱི་ལྷ་རྣམས་ཐུགས་ཀར་ཕོག ། འཁོར་གྱི་ཐུགས་<milestone unit="page" n="219"/><milestone unit="line" n="219.1"/>༄༅། །ནས་ཕྱིར་འཕྲོས་པས། །ཕྱོགས་བཅུའི་བདེ་བར་གཤེགས་པ་ལ། །སྐུ་གསུང་ཐུགས་ཀྱི་མཆོད་པ་ཕུལ། ཁམས་གསུམ་སེམས་ཅན་སྒྲིབ་པ་སྦྱངས། །ཐུགས་རྗེ་ཆེན་པོའི་སྐུ་རུ་གྱུར། །ཚུར་འདུས་སྐུ་<milestone unit="line" n="219.2"/>གསུང་ཐུགས་ཀྱི་དངོས་གྲུབ་བསྡུས། །དུས་བཞིར་མཆོད་ཅིང་འཛབ་ཏུ་བཟླས། །དུས་དང་གྲངས་དང་མཚན་མ་བྱ། །བསྒྲུབ་པ་གྲུབ་པའི་རྟགས་བྱུང་ནས། །ཐ་མའི་ནུབ་མོ་དངོས་གྲུབ་བླང་། །དངོས་གྲུབ་རྫས་ཀྱི་<milestone unit="line" n="219.3"/>རྣམ་པ་ནི། ། ཟླ་རྒྱས་ཟླ་ཕྲོམ་ཛ་གད་དང་། །ཚེ་དང་ཨམ་རིལ་གལ་ཕྱི་དང་། །མ༷་ས་འགེ་འུ་སྒྱུ་རུམ་དང་། །བྲན་ཕོ་བྲན་མོ་ཀུན་ཏུ་རྒྱུག །དངོས་གྲུབ་རྫས་དང་འབྱོར་ཚོགས་བཤམས། །ལྷ་ལ་བསྐུལ་ཞིང་དངོས་གྲུབ་<milestone unit="line" n="219.4"/>བླང་། །ཡི་གེ་བཅུ་པའི་བསྙེན་སྔགས་ལ། །ཀྭ་ཡ་བཱ་ཀ་ཙིསྟ་སརྦ་སིརྙི་སིརྙི་ཧུ༷། །ཞེས་པ་བཟླས། སྟེང་འོག་བར་གསུམ་ལྷ་ཀླུ་མིའི། །བདུད་རྩི་ཟས་དང་རྩི་མཆོག་དང་། །སྔགས་དང་ཏིང་ངེ་འཛིན་གྱི་བླང་། །དངོས་<milestone unit="line" n="219.5"/>གྲུབ་རྫས་ཀྱི་དབང་བསྐུར་ལ། །ཕུད་ཀྱི་དཀྱིལ་འཁོར་ལྷ་ཚོགས་མཆོད། །རྡོ་རྗེ་སློབ་དཔོན་མཆེད་ལྕམ་རོལ། །བཀྲ་ཤིས་བརྗོད་ཅིང་གླུ་བྲོ་བྱ། །སློབ་དཔོན་ཡོན་དབུལ་མཉེས་བྱས་ནས། །གཏོར་མ་གཏང་ལ་གཏོར་<milestone unit="line" n="219.6"/>གཞོང་གནོན། །ཡེ་ཤེས་སེམས་དཔའ་གཤེགས་སུ་གསོལ། །དམ་ཚིག་སེམས་དཔའ་རིམ་པར་བསྡུ། །གཟུགས་བརྙན་དཀྱིལ་འཁོར་ས་ཚོན་བསྡུ། །ཆུ་བོའི་གཞུང་ལ་བསྐྱལ་བར་བྱ། །དེ་ནས་སྤྱོད་ལམ་ཅི་བདེར་<milestone unit="page" n="220"/><milestone unit="line" n="220.1"/>བྱ། །ཐུགས་རྗེ་ཆེན་པོའི་སིརྙི་ཐིབ། །ཅེས་གསུངས་སོ། །ཐུགས་རྗེ་ཆེན་པོའི་དཀྱིལ་འཁོར་དུ་དངོས་གྲུབ་བསྒྲུབ་པའི་ལེའུ་སྙེ་སུམ་ཅུ་སོ་གསུམ་པའོ།། །།ཐུགས་རྗེ་ཆེན་པོ་གསང་སྔགས་ཀྱི་བསྒྲུབ་པའི་སྐབས་ཏེ་<milestone unit="line" n="220.2"/>གཉིས་པའོ།། །།དེ་ནས་སངས་རྒྱས་སྣང་བ་མཐའ་ཡས་ལ། །འཇིག་རྟེན་དབང་ཕྱུག་ཡང་ཞུས་པ། །ཨེ་མ་རྫོགས་པའི་སངས་རྒྱས་སྐུ། །ཐམས་ཅད་མཁྱེན་པའི་སྟོན་པ་ལགས། །ཐུགས་རྗེ་ཆེན་པོའི་དཀྱིལ་<milestone unit="line" n="220.3"/>འཁོར་དུ། །འཕྲིན་ལས་ལས་ཚོགས་ཇི་ལྟར་བསྒྲུབ། །རྫོགས་སངས་རྒྱས་ཀྱི་བཀའ་སྩོལ་ཅིག །དེ་སྐད་གསོལ་བ་གསན་ནས་ཀྱང་། །རྫོགས་སངས་རྒྱས་ཀྱི་བཀའ་སྩལ་པ། །ཉོན་ཅིག་འདུས་པའི་འཁོར་<milestone unit="line" n="220.4"/>ཚོགས་རྣམས། །དེ་ལ་ཞི་བའི་ལས་བསྒྲུབ་ན། །ཡིད་འོང་བཀྲ་ཤིས་དབེན་གནས་སུ། །གཙང་ཞིང་དཀར་བའི་ས་བླངས་ལ། །མཎྜལ་ཟླུམ་པོ་བྱས་ནས་ནི། །དྲི་ཞིམ་སྨན་གྱི་དྲི་ཡི་བྱུག །མེ་ཏོག་དཀར་པོ་བཀྲམ་ནས་<milestone unit="line" n="220.5"/>ནི། ཁྲུས་བྱས་དཀར་གསུམ་ཟས་ལ་རྟེན། །གཏོར་མ་དཀར་པོ་བཤམས་ནས་ནི། །བུམ་པ་དཀར་པོ་ཆུ་ཡིས་དགང་། །ཙན་དན་དཀར་དང་དམར་གྱིས་བརྒྱན། ། རས་དཀར་གཙང་མས་མགུལ་ཆིངས་<milestone unit="line" n="220.6"/>བྱ། །གཟུངས་ཐག་དཀར་པོ་བཏགས་ནས་ནི། །མཎྜལ་དབུས་སུ་བཞག་ནས་ནི། །བདག་ཉིད་ཐུགས་རྗེ་ཆེན་པོར་བསྒོམ། །གཟུངས་ཐག་དཀར་པོ་བཟུང་ནས་ནི། །བུམ་པ་ལྷ་ཡི་གཞལ་ཡས་ཁང་། །དྷི་ལས་བྱུང་<milestone unit="page" n="221"/><milestone unit="line" n="221.1"/>༄༅། །བའི་སྤྱན་རས་གཟིགས། །ཞལ་གཅིག་ཕྱག་གཉིས་སྐུ་མདོག་དཀར། ། རྒྱན་རྣམས་རྫོགས་པ་པདྨ་བསྣམས། །ཟླ་བའི་གདན་ལ་ལེགས་པར་བཞུགས། །ཧྲི་ཡི་འཕྲོ་འདུའི་སྦྱོར་བ་ནི། །ཨོ༷་མ་ཁི་པདྷི་ཧུ༷།<milestone unit="line" n="221.2"/>པ་སྨི་པ་ན་ཤན་ཏི་ཀུ་རུ་གྲྭ་ཧྭ། ཞེས་པའི་གསང་སྔགས་གྲུབ་པ་དང་། །བུམ་པ་ཆུ་ཡིས་བཀྲུས་ནས་ནི། །ལས་དང་སྒྲིབ་པ་ཡོངས་དག་ནས། །འཇིགས་པ་ཀུན་ལས་རབ་གྲོལ་ཏེ། །རྒྱལ་པོས་འཇིགས་དང་དམག་གིས་<milestone unit="line" n="221.3"/>འཇིགས། །ཆོམ་རྐུན་འཇིགས་དང་གཅན་གཟན་འཇིགས། །ལྕེ་འབབ་མེ་ཡིས་འཇིགས་པ་དང་། །སྦྲུལ་གདུག་ཆུ་ཡིས་འཇིགས་པ་དང་། །འཇིགས་པ་བརྒྱད་ལས་ཐར་བར་འགྱུར། །ཞི་བའི་སྦྱིན་སྲེག་བྱེད་འདོད་<milestone unit="line" n="221.4"/>ན། །ཙན་དན་དཀར་པོའི་ཤིང་ལ་ནི། །བཀྲ་ཤིས་གནས་ནས་མེ་བླངས་སྦར། ། དུར་བའི་རྩ་དང་འབྲས་ཀྱི་འདབ། །ཏིལ་དང་ཡུངས་ཀར་པུ་རྩེ་ལ། །གོང་གི་སྔགས་བཟླས་མེ་ལ་བསྲེག །མྱུར་དུ་ཞི་བའི་ལས་འགྲུབ་<milestone unit="line" n="221.5"/>འགྱུར། །ཞེས་གསུངས་སོ། །ཞི་བའི་ལས་ཚོགས་ཀྱི་ལེའུ་སྟེ་སུམ་ཅུ་སོ་བཞི་པའོ།། །།དེ་ནས་ཡང་དག་བཤད་བྱ་བ། །རྒྱས་པའི་ལས་ནི་བསྒྲུབ་འདོད་ན། །ནགས་ཚལ་འཐུག་པོ་མེ་ཏོག་ཅན། །ཉམས་དགའ་<milestone unit="line" n="221.6"/>ས་གཞི་སེར་པོ་་མྲ །གཙང་བ་ས་སེར་ལེགས་བླངས་ལ། །ཙན་དན་སེར་པོའི་དྲི་ཆུས་བྱུག །འབྲས་བུ་བཅས་པའི་མེ་ཏོག་ནི། །སེར་པོའི་ཚོམ་བུ་བཀྲམ་ནས་ནི། །རིན་ཆེན་སྣ་ལྔ་འབྲུ་སྣར་བཅས། །རིན་ཆེན་བུམ་<milestone unit="page" n="222"/><milestone unit="line" n="222.1"/>པར་བླུག་པར་བྱ། །མཎྜལ་དབུས་སུ་ལེགས་བཞག་ལ། །གཟུངས་ཐག་སེར་པོ་གདགས་པར་བྱ། །བདག་ཉིད་རྒྱན་བཏགས་གོས་སེར་གོན། །ཐུགས་རྗེ་ཆེན་པོའི་སྐུར་བསྒོམ་ལ། །གཟུངས་ཐག་སེར་པོ་གཟུང་ནས་<milestone unit="line" n="222.2"/>ནི། །བུམ་པ་ལྷ་ཡི་གཞལ་ཡས་ཁང་། །ཧྲི་ལས་བྱུང་བའི་སྤྱན་རས་གཟིགས། །ཞལ་གཅིག་ཕྱག་གཉིས་སྐུ་མདོག་སེར། །རྒྱན་རྣམས་རྫོགས་པ་བུམ་པ་བསྣམས། །ཉི་མའི་གདན་ལ་བཞུགས་པར་བསམ། །ཧྲི་ཡི་འཕྲོ་<milestone unit="line" n="222.3"/>འདུ་སྦྱོར་བ་ཡིས། །ཨོ་མ་ཁེ་པཏྲེ་ཧུ༷། རཏྣ་གུ་ན་པུཉི་ཀུ་རུ་གྲྭ་ཧྭ། །ཞེས་པའི་གསང་སྔགས་གྲུབ་བ་དང་། །བང་མཛོད་ལ་སོགས་ཁྱིམ་རྣམས་ནི། །འབྲུ་དང་རིན་ཆེན་ནོར་གྱི་དབྱིག །མི་མཛད་མྱུར་དུ་ཁེངས་པར་<milestone unit="line" n="222.4"/>འགྱུར། །ཚེ་དང་དཔལ་དང་དབང་ཐང་ཡང་། །འབྱོར་པ་ཆེན་པོ་ཐོབ་པར་འགྱུར། །རྒྱས་པའི་སྦྱིན་སྲེག་བྱེད་འདོད་ན། །ཙན་དན་ཤིང་ལ་གྲུ་བཞིར་རྩིག གཏོར་མ་སེར་པོ་བཤམ་ནས་ནི། །ཀུ་ཤ་སྟར་བུ་ཤུག་འབྲུམ་<milestone unit="line" n="222.5"/>དང་། །སེར་ཆེན་མེ་ཏོག་སེར་པོ་ལ། །སྔགས་བཟླས་ཙན་དན་མེ་ལ་བསྲེག །ཕྱུག་པོའི་ཁྱིམ་ནས་མེ་བླངས་སར། །རྒྱས་པའི་ལས་རྣམས་དམྱུར་དུ་འགྲུབ། །ཅེས་གསུངས་སོ། །རྒྱས་པའི་ལས་ཚོགས་ཀྱི་ལེའུ་སྟེ་<milestone unit="line" n="222.6"/>སུམ་ཅུ་སོ་ལྔ་པའོ།། །།དེ་ནས་ཡང་དག་བཤད་བྱ་བ། །དབང་གི་ལས་ནི་གྲུབ་འདོད་ན། སྡུད་པར་བྱེད་པ་ཆུ་ཀླུང་འགྲམ། ཁ་དོག་དམར་པོ་ཟླ་གམ་དབྱིབས། །དེ་ལྟ་བུ་ཡི་གནས་སུ་ནི། །ས་དམར་གཙང་<milestone unit="page" n="223"/><milestone unit="line" n="223.1"/>༄༅། །ཞིང་ལེགས་པ་ལ། །མེ་ཏོག་དམར་པོ་བུ་རམ་དང་། །སྦྲང་རྩི་ཀ་རའི་རི་ལུ་བྱ། །བསེ་ཁབ་དམར་པོའི་ནང་དུ་གཞུག །གང་ལ་དམིགས་པའི་གཟུགས་བཅུག་ལ། །མེ་ཏོག་དམར་པོ་བཏབ་ནས་<milestone unit="line" n="223.2"/>ནི། །མཎྜལ་དབུས་སུ་བཞག་པར་བྱ། །གཟུངས་ཐག་དམར་པོ་བཏག་ནས་ནི། །བདག་ཉིད་ཐུགས་རྗེ་ཆེན་པོར་བསྒོམས། །ཧྲི་ལས་བྱུང་བའི་ལྷ་མོ་ནི། །ལྕགས་ཀྱུ་ཐོགས་པ་བསམ་ནས་ནི། །གང་ལ་དམིགས་པའི་<milestone unit="line" n="223.3"/>སྙིང་ནས་ནི། །ལྕགས་ཀྱུ་དྲངས་ནས་བཀུག་པར་བསམ། །ཨོ་མ་ཁེ་པརླེ་ཧུ༷། །ཆེ་གེ་མོ་པས་ཤང་མི་ཀུ་རུ་སྲུ་ཧྭ། ཞེས་བཟླས། །ལྷ་དང་མི་ཡི་བུ་མོ་ཁུགས། །རྒྱལ་པོ་ལ་སོགས་དབང་ཆེན་དང་། །ལོག་ལྟ་དགྲ་འདྲེ་ལ་<milestone unit="line" n="223.4"/>སོགས་པ། །གང་དམིག་གཟུགས་ནི་ཁྲག་གིས་བྲིས། །བསེ་ཁབ་ཟང་ཁབ་ཁ་སྦྱར་གཞུག །ཡེ་གེ་དྲུག་པའི་ཤམ་བུ་སྲ །ཆེ་གེ་མོ་བྷསྨི་པ་ཤང་ཀུ་རུ་གྲྭ་ཧ། ཞེས་བཟླས། གང་ལ་བྱ་བ་དབང་དུ་འགྱུར། །རྒྱལ་པོ་རྗེ་<milestone unit="line" n="223.5"/>དཔོན་སློབ་དཔོན་དང་། །མ་མ་ལྟ་བུར་མོས་པར་འགྱུར། །དབང་གི་སྦྱིན་སྲེག་བྱེད་འདོད་ན། །མཛོ་མོའི་ཤིང་ལ་སོགས་པ་ལ། །དབྱིབས་ནི་ཟླ་གམ་བརྩིགས་ནས་ནི། །གཏོར་མ་དམར་པོ་བཤམས་ནས་ནི། ཁྱེ་དང་<milestone unit="line" n="223.6"/>ཇུ་ཙེ་སྲན་མ་ལ། །སྔག་བཟླས་པདྨའི་མེ་འབར་བསྲེག །ནུས་པ་མཆོག་ཏུ་ཡོངས་འགྱུར་ཏེ། །གང་ལ་བྱ་བ་ལོག་ལྟ་རྣམས། །ཐམས་ཅད་བདག་གི་དབང་དུ་འགྱུར། །ཞེས་གསུངས་སོ། །དབང་གི་ལས་ཚོགས་ཀྱི་ལེའུ་<milestone unit="page" n="224"/><milestone unit="line" n="224.1"/>ཏེ་སུམ་ཅུ་སོ་དྲུག་པའོ།། །།དེ་ནས་ཡང་དག་བཤད་བྱ་བ། །མངོན་སྤྱོ་དྲག་པོའི་ལས་བྱེད་ན། །དུར་ཁྲོད་ཤིང་གཅིག་འདྲེ་གནས་སུ། །དུར་ཁྲོད་ས་ལ་མཎྜལ་བྱ། །དུག་དང་ཁྲག་གི་ནག་པོར་བྱུག །མེ་ཏོག་སྔོན་པོ་<milestone unit="line" n="224.2"/>བཀྲམ་ནས་ནི། །བྱང་གི་ཕྱོགས་སུ་ཁ་བལྟས་ཏེ། །ལྕགས་སམ་ཁམ་ནག་ཟུར་གསུམ་དུ། །གང་ལ་བྱ་བའི་མིང་རུས་གཞུག ཁ་སྦྱར་སྟེང་དུ་བུག་པ་བཏོད། །ཡུང་དཀར་ཡུངས༷་ནག་ལྕགས་ཕྱེ་ལ། །བསྔགས་ལ་ཐུན་དུ་<milestone unit="line" n="224.3"/>བྲབ་བར་བྱ། །བདག་ཉིད་ཐུགས་རྗེ་ཆེན་པོར་བསྒོམ། ཁྲོ་བོ་ནག་པོ་མཚོན་གང་ཐོགས། །གང་ལ་བྱ་བ་གསོད་དང་འཆིང་། །གང་དམིགས་ལས་རྣམས་བྱེད་པར་འགྱུར། །ཨོ་མ་ཁི་པདྨ་ཧྭ༷། ཆེ་གེ་མོ་ཨ་མུ་ཀ་ནཱ་ར་ཡ་<milestone unit="line" n="224.4"/>ཕཊ། དགྲ་བགེགས་གང་དམིགས་ཚར་གཅོད་འགྱུར། །དྲག་པོའི་སྤྱིན་སྲེག་བྱེད་འདོད་ན། །དུག་ཤིང་ཚེར་མ་ཅན་གྱི་ཤིང་། །དབྱིབས་ནི་ཟུར་གསུམ་དག་ཏུ་བརྩིག །མེ་ནི་ཡུག་སའི་ཁྱིམ་ནས་བླངས། །གཏོར་མ་<milestone unit="line" n="224.5"/>ནག་པོ་བཤམས་ནས་ནི། །བྲ་བོ་སྲན་མ་ཏིལ་ནག་ལ། །སྔགས་བཏབ་བསྲེགས་ན་མྱུར་དུ་འགྲུབ། །དགྲ་བགེགས་གདུག་པ་ཚར་གཅོད་འགྱུར། །ཞེས་གསུངས་སོ། །མངོན་སྤྱོད་ཀྱི་ལས་ཚོགས་ཀྱི་ལེའུ་སྟེ་སུམ་ཅུ་སོ་<milestone unit="line" n="224.6"/>བདུན་པའོ།། །།དེ་ནས་ཡང་དག་བཤད་བྱ་བ། །ལས་བཞི་རྫོགས་པའི་འཁོར་ལོ་ནི། །གྲོ་གར་རས་སམ་ཤིང་ཤུན་ལ། །འཁོར་ལོ་རྩིབས་དྲུག་ཡི་གེ་དྲུག །དབུས་སུ་ཧྲི་ཡིས་མཚོན་པ་བྲི། །རྩིབས་མཆན་ཤཱན་ཏིང་ཀུ་<milestone unit="page" n="225"/><milestone unit="line" n="225.1"/>༄༅། །རུ་གྲྭ་ཧ། ར་དཀར་འོ་མ་དུང་གིས་བཀྲུ། །དངུལ་ལམ་དཀར་པོའི་ག་བུར་གཞུག །སྔགས་བཟླས་མཆོད་ན་ཞི་བ་འགྲུབ། །ཡུང་བའི་ཆུ་ཡིས་ཁོར་ལོ་བྲི། །སྤྲུསྟེ༷་ཀུ་རུ་གྲྭ་ཧྭ། །རྩིབས་ཀྱི་མཚམས་སུ་བྲི་<milestone unit="line" n="225.2"/>བར་བྱ། །གསེར་རམ་ར་གན་ག་འུར་གཞུག །སྔགས་བཟླས་མཆོད་ན་རྒྱས་པ་གྲུབ། །མཚལ་དང་པདྨའི་ཁྲག་གིས་བྲི། །པ་སྨི་ཀུ་རུ་གྲྭ་ཧྭ། རྩིབས་མཆན་ལ་ནི་བྲི་བར་བྱ། །ཟངས་ཀྱི་གབ་རྩེར་གཞུག་པར་<milestone unit="line" n="225.3"/>བྱ། །སྔགས་བཟླས་ཚེ་ན་དབང་དུ་འཀྱུར། །ནིམ་པའི་ཆུ་དང་སྣག་ཚས་བྲིས། །མྱ་ར་ཡ་རྦད་རྩིབས་མཆན་ལ་ནི་བྲི་བར་བྱ། །ལྕགས་ཀྱི་གབ་རྩེར་གཞུག་པར་བྱ། །དྲག་པོའི་ཐུན་དུ་བྲབས་པས་ནི། །གང་ལ་བྱ་བ་འཆི་<milestone unit="line" n="225.4"/>བར་འགྱུར། ་༑ག་བུ་དག་ལ་སྣང་ཚས་བྲིས། ཡང་ན་མཚལ་ལམ་གུར་ཀུམ་བྲི། གསེར་དང་དངུལ་གྱིས་བྲིས་ན་རབ། །པདྨ་འདབ་མ་དྲུག་པ་ལ། །དབུས་སུ་ཧྲི་བྲི་པདྨ་ལ། །ཨོ་མ་ཁི་པཏྲེ་ཧུ༷་ཞེས་པ་བྲི། མུ་ཁྱུད་རྟེན་<milestone unit="line" n="225.5"/>འབྲེལ་སྔགས་ཀྱི་བསྐོར། ལ་ཆའི་རི་ལུར་དྲིལ་ནས་ནི། །ཚོན་གྱི་པདྨ་རིན་ཆེན་བརྒྱན། མགུལ་ལམ་དཔུང་པ་གཡས་གཡོན་བཅང་། །བསྲུང་བའི་མཆོག་ཏུ་འགྱུར་བ་དང་། །ལུས་ལ་བཅངས་པས་བྱང་ཆུབ་ཐོབ། །ཨོ༷་<milestone unit="line" n="225.6"/>མ་ཁི་པདྨ་ཧུ༷། གཞན་ཡང་འཇིགས་པ་བརྒྱད་བསྲུང་བ། །རྒྱལ་པོས་འཇིགས་པ་བསྲུང་བ་ལ། །རྒྱལ་པོའི་ལྷོ་བར་འཁོར་ལོ་བྲི། ཡི་གེ་དྲུག་པའི་ཤམ་བུ་སྲ །རྭ་ག་སྟ༷་བྷ་ཡ་ཧུ༷་ཧུ༷། །ཚོན་སྣ་ལྔ་ཡི་སྐུད་པས་<milestone unit="page" n="226"/><milestone unit="line" n="226.1"/>བཅིང་། །བཅིངས་ནས་ཆུ་བོའི་གཞུང་ལ་བསྐུར། །རྒྱལ་པོའི་ཆད་པ་དག་ལས་ཐར། །ཆོམ་རྐུན་དགྲ་ཡིས་འཇིགས་པ་ལ། མི་བཟུགས་ནང་དུ་འཁོར་ལོ་བྲི། ཡི་གེ་དྲུག་པའི་ཤམ་བུ་མྲ །དགྲ་དང་གནོད་པ་ཐམས་<milestone unit="line" n="226.2"/>ཅད་ཁ་ཏིང་སྟམ་པ་ཡ་ཧུ༷་ཧུ༷། ཞེས་པ་བཟླས་ལ་རྒྱ་གྲམ་ལམ་དུ་མནན། །དགྲ་དང་རྐུན་མོ་འཆིང་བར་འགྱུར། །གཅན་གཟན་འཇིགས་པ་བསྲུང་བ་ལ། །ལྕེ་སྤྱང་སྟག་སོགས་ཁ་འཐམས་པའི། །ལྟེ་བར་འཁོར་ལོ་བྲིས་<milestone unit="line" n="226.3"/>ནས་ནི། གཙོ་བོ་ཆེ་དང་དྲིལ་ནས་ནི། །ལུས་ལ་བཏགས་སམ་སྒོ་ལ་བཏག །ཡི་གེ་དྲུག་པའི་ཤམ་བུ་མྲ །རི་ཏི་པྲི་ཏི་ཀ་གོ་ལ་སྟམ་པ་ཡ་ཧུ༷་ཧུ༷། གཅན་གཟན་འཇིགས་པ་འཆིང་བར་འགྱུར། །དུག་སྦྲུལ་འཇིགས་པ་<milestone unit="line" n="226.4"/>བསྲུང་བ་ནི། །སྦྲུལ་གྱི་ལྟོ་བར་འཁོར་ལོ་བྲི། གླ་རྩི་ཤིང་ཀུན་ལུས་བྱུགས་ལ། །འཁོར་ལོ་ལུས་ལ་བཅངས་ནས་ནི། །ཧ་ལ་ཧ་ལ་བི་ཤ་བི་ཤ་སྟ༷་ཧུ༷་ཧུ༷། སྦྲུལ་དང་ཀླུ་གདུག་འཆིང་བར་འགྱུར། །ལྕེ་འབབ་ཐོག་གིས་<milestone unit="line" n="226.5"/>འཇིགས་པ་ལ། །ཐོག་རུས་མེ་རིའི་ནང་དུ་ནི། །འཁོར་ལོ་བྲིས་ལ་ཐོག་རུས་དང་། །རིན་ཆེན་སྣ་ལྔ་སྤྱི་བོར་བཅིང་ །བཛྲ་ཛ་ལ་ཛ་ལ་སྟ༷་པ་ཡ་ཧུ༷་ཧུ༷། ཡི་གེ་དྲུག་དང་སྤེལ་ལ་བཟླས། །ལྕེ་འབབ་ཐོག་གིས་འཇིགས་མི་<milestone unit="line" n="226.6"/>འགྱུར། །མེ་ཡི་འཇིག་པ་བསྲུང་བ་ལ། །མེ་རིའི་ནང་དུ་འཁོར་ལོ་བྲི། །འབྲུག་རུས་ཆུ་ཤེལ་ལུས་ལ་བཅང་། །ཛ་ལ་ཨ་ནི་སྟ༷་པ་ཡ་སྟ༷་པ་ཡ་ཧུ༷་ཧུ༷། ཆུ་ལ་བཏབ་ལ་མེ་ལ་གཏོར། །ཡང་ན་ས་ལ་བཏབ་ལ་གཏོར། །ཡི་གེ་<milestone unit="page" n="227"/><milestone unit="line" n="227.1"/>༄༅། །དྲུག་དང་སྦྲེལ་ནས་ནི། །མེ་ཡིས་འཇིགས་པ་ཞི་བར་འགྱུར། །ཆུ་ཡིས་འཇིགས་པ་བསྲུང་བ་ནི། །ཆུ་རིས་ནང་དུ་འཁོར་ལོ་བྲི། བི་ད་ར་ནི་སྟ༷་པ་ཡ་ཧུ༷་ཧུ༷། ཡི་གེ་དྲུག་དང་སྦྲེལ་ནས་ནི། །ས་ལ་བསྔགས་<milestone unit="line" n="227.2"/>ཏེ་ཆུ་ལ་གཏོར། །འཁོར་ལོ་ཁམ་པའི་གབ་ཙེ་ནི། །སོ་བཏང་ལས་བྱས་སྦྱར་ནས་ནི། །ཆུ་སྣར་བཅུག་ན་ཆུ་སྣ་བཟློག །ལུས་ལ་འཁོར་ལོ་བཅངས་པ་ནི། །ཆུ་ཡི་འཇིགས་པ་འབྱུང་མི་འགྱུར། །དུས་མིན་འཆི་བས་<milestone unit="line" n="227.3"/>འཇིགས་པ་ལ། །རྡོ་རྗེའི་ནང་དུ་འཁོར་ལོ་བྲི། །ཨོ་མ་ཁི་པརླེ་ཧུ༷། །ཨུ་ཡུ་ཚེ་བྲུ༷་ཡུ་བྲུ༷་ནི་ཧུ༷་ཧུ༷། བླ་གཡུ་མིག་མེད་འཁོར་ལོ་དྲིལ། །དེ་ཡང་ལ་ཆའི་རི་ལུར་དྲིལ། རྡོ་རྗེ་རྒྱ་གྲམ་རྒྱས་བཏབ་ལ། །མགུལ་བཏག་མཆན་ཁུང་<milestone unit="line" n="227.4"/>གཡོན་པར་བཅང་། །སྔགས་བཟླས་ལུས་དང་མ་བྲལ་ན། །དུས་མིན་འཆི་བར་མི་འགྱུར་ཏེ། །བཅུ་ཐུབ་པ་ཡང་བརྒྱ་ཐུབ་འགྱུར། །འཁོར་ལོ་ལས་ཀྱི་ཁ་ཚར་གྱི་ལེའུ་སྟེ་སུམ་ཅུ་སོ་བརྒྱད་པའོ།། །།འཕྲིན་ལས་<milestone unit="line" n="227.5"/>ལས་ཚོགས་ཀྱི་སྐབས་ཏེ་གསུམ་པའོ།། །། །དེ་ནས་འཇིག་རྟེན་དབང་ཕྱུག་གིས། །སངས་རྒྱས་སྣང་བ་མཐའ་ཡས་ལ། །ཕྱག་འཚལ་བསྐོར་བ་བྱས་ནས་ནི། །ཨེ་མ་ཧོ། །རྫོགས་པའི་སངས་རྒྱས་<milestone unit="line" n="227.6"/>བཅོམ་ལྡན་འདས། །རྒྱུད་འདིའི་མཚན་ནི་ཇི་ལྟར་ལགས། །རྒྱུད་འདི་དར་བའི་ས་ནི་གང་དུ་འབྱུང་། །དེ་སྐད་གསོལ་བ་གསན་ནས་ཀྱང་། །རྫོགས་པའི་སངས་རྒྱས་བཀའ་སྩལ་པ། ཁུད་འདི་ཐུགས་རྗེ་ཆེན་པོ་<milestone unit="page" n="228"/><milestone unit="line" n="228.1"/>ཡི། །བསྒྲུབ་ཐབས་མ་ལུས་སྟོན་པས་ནི། །བསྒྲུབ་ཐབས་ངེས་པར་སྟོན་པའི་རྒྱུད། །ཐུག་རྗེ་ཆེན་པོ་ཐུགས་དགོངས་བཅད། །མ་ལུས་འདི་རུ་སྟོན་པས་ན། །རང་བྱུང་ཡེ་ཤེས་ཕྱི་མའི་རྒྱུད། །རྒྱུད་འདི་དར་ནས་འབྱུང་<milestone unit="line" n="228.2"/>བའི་དུས། །ལྷོ་ཕྱོགས་འཛམ་བུ་གླིང་གི་དབུས། །དབུ་རྒྱན་དྷ་ན་ཀོ་ཤ་སྲ །མངལ་ལས་མ་སྐྱེས་པདྨ་ལས། །རྫུས་ཏེ་སྐུ་འཁྲུངས་སྤྲུལ་སྐུ་ལས། །ང་ཡི་ལུང་བསྟན་འབབ་པར་འགྱུར། །དེ་ནས་མཐའ་འཁོབ་ཁ་བ་<milestone unit="line" n="228.3"/>ཅན། །བོད་ཅེས་བྱ་བར་སྟོན་པར་འགྱུར། །ཐུགས་རྗེ་ཆེན་པོའི་བཏན་པ་འབྱུང་། །ཞེས་གསུངས་སོ། །རྒྱུད་འདི་ཨོ་རྒྱན་པདྨ་ཡིས། །བྲག་ཕུག་མ་ར་ཏི་ཀ་མྲ །ཚེ་ཡི་རིགས་འཛིན་བསྒྲུབ་དུས་སུ། །སངས་རྒྱས་སྣང་<milestone unit="line" n="228.4"/>བ་མཐའ་ཡས་ཀྱིས། །ལུང་བསྟན་རྒྱུད་འདི་བཀའ་བབས་བྱུང་། །བོད་ཡུལ་གདོང་དམར་སྲིན་པོའི་རིགས། །གདུལ་ཕྱིར་རྒྱུད་འདི་བསྒྱུར་ནས་ནི། །ཕྱི་རབས་དོན་དུ་གཏེར་དུ་སྦས། །ལས་ཅན་གཅིག་དང་འཕྲད་<milestone unit="line" n="228.5"/>གྱུར་ནས། མ་སྤེལ་སྒྲོ་སྐུར་སར་སོང་ན། །བྱིན་རླབ་དངོས་གྲུབ་ཡལ་བར་འགྱུར། །བཅངས་ན་དངོས་གྲུབ་ཆོག་ཐོབ་འགྱུར། །གལ་ཏེ་རྒྱུད་འཛིན་སྣོད་ལྡན་མི། །བླ་མའི་བཀའ་བཞིན་བྱེད་པ་དང་། ཁོང་གི་སྙིང་ལྟར་<milestone unit="line" n="228.6"/>བརྩེ་སེམས་ནས། །སྐད་ཅིག་འབྲལ་བར་མི་སེམས་ན། །དེ་ལ་རྒྱུད་འདི་གཏད་པར་བྱ། །བསྟན་པའི་སྒྲོན་མེ་བྱེད་པར་ཤོག །ཅེས་གསུངས་སོ། །རྒྱུད་ཀྱི་མཚན་བསྟན་པ་དང་། །ཐུགས་རྗེ་ཆེན་པོའི་བསྟན་པ་འབྱུང་<milestone unit="page" n="229"/><milestone unit="line" n="229.1"/>༄༅། །དུས་བསྟན་པའི་ལེའུ་སྟེ་སུམ་ཅུ་སོ་དགུ་པའོ།། །།ཐུགས་རྗེ་ཆེན་པོ་སྤྱན་རས་གཟིགས་ཀྱི་བསྒྲུབ་ཐབས་བསྟན་པ་ཡེ་ཤེས་རང་བྱུང་གི་རྒྱུ་ཕྱི་མ་ཞེས་བྱ་བ་རྫོགས་སོ། །གཏེར་རྒྱ། སྦས་རྒྱ། གཏད་<milestone unit="line" n="229.2"/>རྒྱ།། །། ༄༅། །རྒྱ་གར་སྐད་དུ། ཨུརུ་ཙིཀྟ་མ་ཧྭ་ཀ་ལ་ཙ་ར་པ་ཐ་ཏ་ཏནྟྲ། ཙིསྟ་མ་ཧྭ་དུ་ཁ་སརྦ་ས་ཧ་ལ་ན་མོ། །བོད་སྐད་དུ། །འཕགས་པ་ཐུགས་རྗེ་ཆེན་པོ་མགོན་པོ་་སྒོབོར་བ་དོང་སྤྲུག་<milestone unit="line" n="229.3"/>གི་རྒྱུད། །ཐུགས་རྗེ་ཆེན་པོ་སྡུག་བསྔལ་ཐམ་ཅད་ཞི་བར་བྱེད་པ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་འད་དཔག་ཏུ་མེད་པ་བདེ་བ་ཅན་གྱི་ཞིང་ཁམས་ཟ་མ་ཏོག་<milestone unit="line" n="229.4"/>བཀོད་པའི་གཞལ་ཡས་ཁང་ན། འཁོར་ལྷ་དང་། ཀླུ་དང་། གཟའ་དང་། རྒྱལ་པོ་ཆེན་པོ་བཞི་དང་། ཕྱོགས་སྐྱོང་བ་བཅུ་དང་། བྱང་ཆུབ་སེམས་དཔའ་སའི་སྙིང་པོ་ལ་སོགས་ཏེ་བྱེ་བ་ཕྲག་ཉིས་བརྒྱ་དང་། མཁའ་<milestone unit="line" n="229.5"/>འགྲོ་མ་པདྨ་གར་གྱི་དབང་མོ་ལ་སོགས་ཏེ། མཁའ་འགྲོ་དྲུག་ཅུ་རྩ་གཉིས་ཀྱིས་བསྐོར་ནས་ཐབས་ཅིག་ཏུ་བཞུགས་སོ། །དེའི་ཚ་མཁའ་འགྲོ་པདྨ་གར་གྱི་དབང་མོས། །སངས་རྒྱས་འོད་དཔག་ཏུ་མེད་པ་ལ་འདི་སྐད་<milestone unit="line" n="229.6"/>ཅེས་གསོལ་ཏོ། །ཀྱེ་སངས་རྒྱས་འོད་དཔག་མེད་ལགས། །འགྲོ་དོན་འཕྲིན་ལས་ཛད་པའི་ཕྱིར་ཐུགས་རྗེ་ཆེན་པོའི་གནས་དང་རང་བཞིན་བསྟན་དུ་གསོལ་ཅེས་ཞུས་པས། པདྨ་གར་གྱི་དབང་མོ་རྣ་བའི་དབང་པོ་སྒྲ་<milestone unit="page" n="230"/><milestone unit="line" n="230.1"/>ལ་ཉོན་ཅིག །ཅེས་འོད་དཔག་ཏུ་མེད་པས་བཀའ་སྩལ་ཏོ། །དེ་ནས་ཡང་པདྨ་གར་གྱི་དབང་མོས་ཡེངས་པ་མེད་པའི་བསམ་གཏན་ལ་ཞུགས་ཏེ། དེ་ནས་སངས་རྒྱས་འོད་དཔག་ཏུ་མེད་པས་བཀའ་སྩལ་པ། ཐུགས་<milestone unit="line" n="230.2"/>རྗེ་ཆེན་པོ་བཞུག་པའི་གནས་ནི་རི་པོ་ཏ་ལའི་རྩེ་མོ་ལ། བྲག་ཐམས་ཅད་པདྨ་སྣ་ཚོགས་ཁ་བྱེ་བ་འདྲ་བ། དབྱར་དགུན་སྟོན་དཔྱིད་ནམ་ལ་དུས་བཞིར་མེ་ཏོག་དང་འབྲས་བུ་སྐམ་པ་མེད་པ། མེ་ཏོག་པདྨ་དང་། པདྨ་<milestone unit="line" n="230.3"/>སྟོང་ལྡན་དང་། པདྨ་ཆེན་པོ་དང་། མེ་ཏོག་སྣ་ཚོགས་པས་བརྒྱན་པ། བྲག་ཐམས་ཅད་ལ་ཐུགས་རྗེ་ཆེན་པོ་རིགས་ཕྱག་སྟོང་སྤྱན་སྟོང་བ༷་དང་། སྤྱན་རས་གཟིགས་དང་། མཁར་ས་པ་ཁི་དང་། སེང་གེ་སྒྲ་དང་།<milestone unit="line" n="230.4"/>དོན་ཡོད་ཞགས་པ་དང་། འཁོར་བ་དོང་སྤྲུགས་དང་། ཧ་ཡ་གྲི་བ་ལ་སོགས་པ་བསམ་གྱིས་མི་ཁྱབ་པས་རྩེ་ཞིང་། ནགས་ཚལ་རི་བྲག་ཐམས་ཅད་སྐུ་རང་བྱུང་དུ་བཞུགས་སོ། །སྒྲ་ཆུ་སྒྲ་རླུད་སྒྲ་ལ་སོགས་པ་ཐམས་<milestone unit="line" n="230.5"/>ཅད་ཡིག་འབྲུ་བདུན་པའི་སྒྲའོ། །གནས་པའི་སྲོག་ཆགས་ཕག་མོ་དང་། ཕུག་རོན་དང་། རྗོན་པ་དང་། བྲམ་ཟེ་ཕོ་མོ་དང་། ཚེར་མ་འདོན་པ་དང་། པདྨའི་སྡོང་པོ་ལ་ལོ་མ་དང་འབྲས་བུ་སྣ་ཚོགས་སྨིན་པ། ཉི་ཟླའི་<milestone unit="line" n="230.6"/>འོད་ཀུན་ཏུ་ཁྱབ་པའོ། །རང་བཞིན་ནི་དུས་གསུམ་སངས་རྒྱས་བདེ་བར་གཤེགས་པ་ཐམས་ཅད་ཀྱི་གསུང་གི་རང་བཞིན། གསུང་དབྱངས་ཡན་ལག་དྲུག་ཅུ་དང་ལྡན་པས་འགྲོ་དྲུག་འཁོར་བ་མ་སྟོངས་ཀྱི་བར་དུ་དོན་<milestone unit="page" n="231"/><milestone unit="line" n="231.1"/>༄༅། །བྱེད་པས་བྱང་ཆུབ་སེམས་དཔའི་རང་བཞིན། མཐོ་སྲིད་པའི་རྩེ་མོ་ནས་དམའ་འཇག་མའི་སྲིན་བུ་ཡན་ཆད་ལ་ཁྱབ་པས་ཐེག་པ་ཆེན་པོའི་རང་བཞིན། གཙང་སྨྲེ་གཙང་དང་གཟེམ་རྟོག་མེད་པར་དོན་<milestone unit="line" n="231.2"/>བྱེད་པས་སངས་རྒྱས་ཀྱི་རང་བཞིན་འཁོར་བར་དོན་མཛད་ཀྱང་འཁོར་བའི་སྐྱོན་ཀྱིས་མ་གོས་ཏེ། མྱ་ངན་འདས་པའི་རང་བཞིན་ནོ་ཞེས་གསུངས་སོ། །འཁོར་བ་དོང་སྤྲུགས་ཀྱི་རྒྱུད་ལས། གླེང་གཞི་བསྟན་པའི་ལེའུ་<milestone unit="line" n="231.3"/>སྟེ་དང་པོའོ།། །།ཡང་པདྨ་གར་གྱི་དབང་མོ་ཞུས་པ། ཀྱེ་སངས་རྒྱས་འོད་དཔག་མེད། །འགྲོ་དོན་འཕྲིན་ལས་མཛད་པའི་ཕྱིར། །ཕྱི་བསྒྲུབ་འགྲོ་དོན་བཅས་པ་ཅིག །བདག་ཅག་རྣམས་ལ་བཤད་དུ་<milestone unit="line" n="231.4"/>གསོལ། །ཞེས་ཞུས་པས། གར་གྱི་དབང་མོ་ཉོན་ཅིག །བྱང་ཆུབ་མཆོག་ཏུ་སེམས་བསྐྱེད་ནས། ཚད་མེད་རྣམས་བཞི་བསྒོམ་པར་བྱ། །བདུན་ནི་རྣམ་དག་ཚོགས་བསགས་ལ། །དང་པོ་སྟོང་པ་ཉིད་དུ་བསྒོམ། །རང་<milestone unit="line" n="231.5"/>སེམས་ཡི་གེ་ཧྲི༷༷ལས་ནི། །བ༷་ལས་སྣ་ཚོགས་པདྨ་ལས། །དེ་སྟེང་བྷ༷་ལས་གཞལ་ཡས་ཁང་། །པདྨ་འདབ་དྲུག་མུ་ཁྱུད་ལྡན། ཁུ།་ཆད་སྒོ་དང་བཅས་པ་ལ། །རིན་ཆེན་རྒྱན་གྱིས་བརྒྱན་པ་བསྐྱེད། །དེ་དབུས་ཉི་ཟླ་<milestone unit="line" n="231.6"/>པདྨའི་གདན། །དེ་སྟེངས་སྙི༷༷ཡི་འཕྲོ་འདུ་ལས། །མགོན་པོ་ལྒབཿར་བ་དོང་སྤྲུགས་ནི། །ཞལ་གཅིག་ཕྱག་གཉིས་སྐུ་མདོག་དམར། །གཡས་པ་ཤེས་རབ་རལ་གྲི་བསྣམས། །གཡོན་པ་བདུད་རྩིའི་བུམ་པ་<milestone unit="page" n="232"/><milestone unit="line" n="232.1"/>བ་མས། །རིབས་ཀྱི་བངབ་པོས་དབུ་ལ་བ་ན། །རྔ་མགྲིན་་ལ་པོ་ཐུགས་ཀར་གསལ། ཁྲེལ་འཕྲེང་བརྒྱ་རྩ་དོ་ཤལ་བརྒྱན། །རིན་པོ་ཆེ་ཡི་རྒྱན་དང་ལྡན། །འཛུམ་ཞལ་བཅས་བཞུགས་ཐུགས་ཁ་ནས། པདྨ<milestone unit="line" n="232.2"/>འརྐྱུབ་ངབ་ཧྲི༷༷ཧཱུཾབ་ལས།། །།ཡི་གེ་ཛོབ་པའི་་འཕྲེང་ཛུར་བརྨིརྨོ། །ཧྲི༷༷ འསྒྲོས་སྨྲོ་གེ་དྲག་པ་ལས། །བཅོམ་ལྡན་སྤྲུལ་སྐུ་ཐུབ་པ་དྲུག །སྐུ་མདོག་ཕྱག་རྟགས་ཕྱག་མཚན་འཛིན། །རིགས་དྲུག་སོ་སོ་འདུལ་ཕྱིར་<milestone unit="line" n="232.3"/>སྲོརྨི། སྡེ། སྨྲ་ཚིབ་སྒྲུམས་དཔའ་བརྙིསྡ་༷་དང་། །སྐ་གསུང་ཐུགས་སུའ་བྱིན་བརླབ་ཅིང་།༄།དབང་བསྐུར་རྒྱས་གདབ་བྱས་ནས་ནི། །སྙིང་ཁའི་ཧྲི༷༷ལས་འོད་འཕྲོས་ནས། །ཡེ་ཤེས་སེམས་དཔའ་སྤྱན་དྲས་ལ། །མདུན་གྱི་<milestone unit="line" n="232.4"/>རྨིཁའ་ཟློ་བའ་ས་སུ་སོརྨི། །ཕྱསྒོ་རྦིཙལ།་མཆོད༄་པ་།དབུལ་ལགས་ཀྱི། དེ་ནས་འདས་པའི་རིམ་པ་ཡི། །བདག་དང་ཡེ་ཤེས་སེམ་དཔའ་གཉིས། །ཉི་ཟླ་པདྨའི་དཀྱིལ་འཁོར་དྷི༷༷ཡིག་ལ། །འོད་ཟེར་བསྣོལ་མར་<milestone unit="line" n="232.5"/>་།བས་བརྗོང་་པཛི། །ཕར་འཕྲོས་རྨི་ཤེས་སེམས་རྡོཔའ་།མཉེས། རྨྱིར་འས་སྟོ་གསུམ་སྒྲིབ་པ་སྨངས། །གང་འདོད་དོན་དུ་བཟླས་པ་བྱ། །སྐུ་གསུང་ཐུགས་ཀྱི་ས་བོན་དང་། འབྲུ་བདུན་སྐྱོན་རྣམས་སྤངས་ལ་བཟླས་<milestone unit="line" n="232.6"/>སྤྲེ་ཧཱུཾ། །དེ་་ན།ས་བསྐྱེད་རིམ་གཏོང་འརྡོད་ན། །ཡེ་རྒེས་སེམས་དཔའ་རྒེརྒིགསི་སུ་གསོལ། །ད་མ་ཚིག་སེམས་དཔའ་སྙི༷༷ལ་བསྡུས། །སྙི་ལས་མི་དམིག་གསལ་སྟོང་བསྒོམ། །དེ་ལས་ལངས་ཏེ་ཆོས་སྤྱོད་ཅི་རིག་བྱ།<milestone unit="page" n="233"/><milestone unit="line" n="233.1"/>༄༅། །དགེ་བ་སེམས་ཅན་དོན་དུ་བསྔོ། །འགྲོ་དྲུག་སེམས་ཅན་ཐམས་ཅད་ལ། །ཆོས་ཀྱི་འཁོར་ལོ་བསྐོར་ཅིང་དབང་བསྐུར་བྱ། །སྤྱིན་སྲེག་བྱ་ཞིང་སྒྲིབ་པ་སྦྱངས། ཁྲུས་གསོལ་འཁོར་བ་དོང་ནས་<milestone unit="line" n="233.2"/>སྤྲུག །གཏོར་མ་ཆབ་གཏོར་བཏང་བ་དང་། །སྦྱིན་པ་བཏང་ཞིང་སྐྱེ་སྒོ་དགག །བྱང་ཆུབ་ལམ་སྣ་དྲང་བར་བྱ། །ཞེས་གསུངས་སོ། །འཁོར་བ་དོང་སྤྲུགས་ཀྱི་རྒྱུད་ལས། ཕྱི་བསྒྲུབ་འགྲོ་དོན་དང་བཅས་པ་བསྟན་པའི་<milestone unit="line" n="233.3"/>ལེའུ་སྟེ་གཉིས་པའོ།། །།ཡང་པདྨ་གར་གྱི་དབང་མོས་ཞུས་པ། །ཀྱེ་སངས་རྒྱས་འོད་དཔག་མེད། །ནང་བསྒྲུབ་དངོས་གྲུབ་བཅས་པ་ཅིག །བདག་ཅག་རྣམས་ལ་བཤད་དུ་སོལ། །ཞེས་ཞུས་པས། །གར་གྱི་<milestone unit="line" n="233.4"/>དབང་མོ་ཉོན་ཅིག །བདེ་གཤེགས་ཀུན་འདུས་སངས་རྒྱས་ཀྱིས། །ཐུགས་རྗེ་ཆེན་པོར་དབང་བསྐུར་བའི། །འཁོར་བ་དོང་སྤྲུགས་དཀྱིལ་འཁོར་བསྟན། །ཐུགས་རྗེ་ཆེན་པོ་ལྷ་ཡི་ལྷ། །དཀྱིལ་ཁོར་ཀུན་གྱི་བྱེད་པ་<milestone unit="line" n="233.5"/>པོ། །བཀྲ་ཤིས་བྱིན་ཆགས་ཉམས་དགའ་བར། །ཡིད་འོང་དབེན་པའི་གནས་དག་ཏུ། །ས་བརྟག་ས་ཡི་ཆོ་ག་བྱ། ཆག་ཆག་གདབ་ཅིག་སྔོན་འགྲོ་ཡན་ལག་གཟུང་། །ཐིག་གདབ་ས་ཚོན་བྱིན་གྱིས་བརླབས། །ལེགས་<milestone unit="line" n="233.6"/>པར་བྲི་ཞིང་རྒྱན་རྣམས་དགོད། །དཀྱིལ་འཁོར་ཚོན་སྐུད་དྲ་བར་གཞུག །བུམ་པ་དབང་རྫས་གཏོར་མ་དང་། བདུད་རྩི་རག་ཏ་ཚོགས་འཁོར་བཤམས། །མཆོད་པ་རྣམ་ལྔ་འབྱོར་ཚད་བསྟར། །དེ་ནས་སྐུ་<milestone unit="page" n="234"/><milestone unit="line" n="234.1"/>གསུང་ཐུགས་ཀྱི་རྟེན། །ཙ་ཀ་ལི་དང་ཡིག་འབྲུ་དང་། ཕྱག་འཚན་ལ་སོགས་དགོད་པར་བྱ། སྤྱན་དྲངས་བཞུགས་གསོལ་ཕྱག་དང་མཆོད་པ་ལ། གཉིས་སུ་མེད་པར་བསྟིམ་པར་བྱ། །མཆོད་ཅིང་གསོལ་བ་གདབ་པ་<milestone unit="line" n="234.2"/>དང་། ཚོགས་དང་གཏོར་མས་དུས་བཞིར་བསྐང་། བདུད་རྩི་བྱིན་རླབས་སྨན་མཆོད་བྱ། །དངོས་གྲུབ་བླང་དང་གཏོར་མ་རཀྟ་ཚོགས་ཀྱིས་བསྐང་། །མར་མེ་ཚེ་དབུལ་འཛབ་བཟླས་བྱ། །ལྷ་བཀོད་དབང་དང་དངོས་<milestone unit="line" n="234.3"/>གྲུབ་བླང་། །དུས་བཞིར་མཆོད་ཅིང་བཟླས་པ་བྱ། །དུས་གྲངས་མཚན་རྟག་བྱུང་ནས་ནི། །དངོས་གྲུབ་རྫས་རྣམས་འབྱོར་ཚད་བཤམ། །ལྷ་ལ་བསྐུལ་ཅིང་དངོས་གྲུབ་བླང་། །དངོས་གྲུབ་རྫས་ཀྱི་དབང་བསྐུར་<milestone unit="line" n="234.4"/>བྱ། །ཕུད་ཀྱིས་དཀྱིལ་འཁོར་ལྷ་ཚོགས་མཆོད། །གཏོད་མས་ཆོས་སྐྱོང་སྲུང་མ་བསྐང་། །རྡོ་རྗེ་སློབ་དཔོན་མཆེད་ལྕམ་རོལ། །ལྷག་མས་བཀྲ་ཤིས་ཀླུ་བྲོ་བྱ། །གཏོར་མ་ཕྱིར་གཏང་གཏོར་གཞོང་མནན། ཡེ་ཤེས་<milestone unit="line" n="234.5"/>སེམས་དཔའ་གཤེགས་སུ་གསོལ། །དམ་ཚིག་སེམས་དཔའ་རིམ་པས་བསྡུ། དལ་བསྡུ་སྤྱོ་ལམ་ཅི་བདེར་བྱ། །ཞེས་གསུངས་སོ། །འཁོར་བ་དོང་སྤྲུགས་ཀྱི་རྒྱུ་ལས། ནང་བསྙེན་བསྒྲུབ་རྣམ་བཞིས་བསྟན་པའི་ལེའུ་སྟེ་<milestone unit="line" n="234.6"/>གསུམ་པའོ།། །།ཡང་པདྨ་གར་གྱི་དབང་མོས་ཞུས་པ། ཀྱེ་སངས་རྒྱས་འོད་དཔག་མེད། ནང་བསྐོར་ཐིག་ལེ་གཅིག་ཏུ་བསྒྲུབ་པ་ཅིག །བདག་ཅག་རྣམས་ལ་བཤད་དུ་གསོལ། །ཞེས་ཞུས་པས། །གར་གྱི་དབང་<milestone unit="page" n="235"/><milestone unit="line" n="235.1"/>༄༅། །མོ་ཉོན་ཅིག དང་པོ་སྐྱབས་འགྲོ་སེམས་བསྐྱེད་བྱ། །ཚད་མེད་བཞི་ལྡན་ཏིང་འཛིན་རྣམ་གསུམ་བསྒོམ། །བསྐྱེད་རྫོགས་རིམ་པ་བཞིན་དུ་བསྒོམ། །རྙི༷༷ཡི་འཕྲོ་འདུའི་ཏིང་འཛིན་གྱི། །ཕྱི་ནང་ཉོན་མོངས་<milestone unit="line" n="235.2"/>སྒྲིབ་ཀུན་སྦྱངས། །བསོད་ནམས་ཚོག་བསགས་མཆོད་པ་དབུལ། །བསོད་ནསམ་ཚོགས་ནི་བསགས་པའོ། །སྡིག་སྒྲིབ་མ་ལུས་སྦྱོང་བའོ། །དགེ་བ་བཅུ་ཡི་ལམ་བརྟེན་ནས། །མཐའ་ཡས་སེམས་ཅན་ཐམས་ཅད་<milestone unit="line" n="235.3"/>ཀྱི། །སྒྲིབ་གཉིས་མ་ལུས་སེལ་བར་བྱེད། །འབྲུ་བདུན་སངས་རྒྱས་ཀུན་གྱིས་གསུངས། །བྱང་ཆུབ་མཐར་ཕྱིན་བསྒྲུབ་པའི་ལམ། །རྫོགས་པའི་སངས་རྒྱས་ཀུན་གྱི་གསུང། །འཁོར་བ་དོང་སྤྲུགས་ཀྱི་རྒྱུད་ལས། ཐིག་<milestone unit="line" n="235.4"/>ལེ་ཆིག་རྫོགས་སུ་བསྒྲུབ་པའི་ལེའུ་སྟེ་བཞི་པའོ།། །།དེ་ནས་ཡང་དག་བཤད་པར་བྱ། །མི་རྟོག་གཉིས་མེད་ནམ་མཁའི་ངང་། །རང་བྱུང་རང་ཤར་ཆོས་ཀྱི་སྐུ། །གསལ་འགྲིབ་མེད་པར་ལོངས་སྤྱོད་རྫོགས། །ཀུན་<milestone unit="line" n="235.5"/>སྣང་སྤྲུལ་པའི་སྐུ་ལ་བསྟོད། །ཨོ་ནི་བརྡལ་ཁྱབ་ཀུན་གཞི་བྱང་ཆུབ་སེམས། །འཁོར་འདས་འབྱུང་ཁུངས་རྒྱུ་འབྲས་ལམ་གྱི་མཆོག །གདོད་ནས་སྐྱེ་མེད་འོད་གསལ་ཀུན་འབྱུང་རིག་པའི་གཏེར། །མ་ཡེངས་འགྲོ་དོན་<milestone unit="line" n="235.6"/>ཉི་མའི་འོད། །ཐིག་ལེ་སྟོང་པ་ཀུན་ལྡན་སྤྲོ་བསྡུ་བྲལ། །མ་ནོར་རང་བྱུང་ཉེས་པའི་སྐྱོན་དང་བྲལ། །དྲི་མེད་ཟུང་འཇུག་ཉོན་མོངས་སྐྱོན་བྲལ་ཚོགས་གཉིས་རྫོགས། །པདྨའི་སྤྱན་ལྡན་གསལ་བྱེད་སྒྲོལ་མའི་ངང་ ཡེ་<milestone unit="page" n="236"/><milestone unit="line" n="236.1"/>ཤེས་སྣང་གསལ་གཟུང་འཛིན་མཚན་མ་བསྲེག །མཐར་ཕྱིན་དགོངས་པ་མ་རྩལ་ལྷུན་གྱིས་གྲུབ། །དགག་བསྒྲུབ་དབྱེར་མེད་སྙིང་པོའི་དོན་ལ་བསྟོད། །སྣང་བ་དག་པས་སྤྱན་འདྲེན་གཉིས་མེད་བཞུགས། །སྒོ་གསུམ་<milestone unit="line" n="236.2"/>རྣམ་དག་གུས་པས་བདག་ཕྱག་འཚལ། །སྡིག་སྒྲིབ་དམ་ཚིག་ཉམས་ཆག་སྐོང། །གཉིས་མེད་མཆོད་འབུལ་སྡིག་སྒྲིབ་བཤགས། །རྗེས་སུ་ཡི་རང་ཆོས་ཀྱི་འཁོར་ལོ་བསྐོར། མྱ་ངན་མི་འདའ་རྗེས་སུ་བཞུགས། །མི་<milestone unit="line" n="236.3"/>དགེ་སྡིག་སྦྱང་སྐྱེ་འགྲོ་ཐུགས་རྗེས་ཟུང་། །ཞབས་དྲུང་སྐྱེ་བར་སྨོན་ཅིང་སེམས་ཅན་དོན་དུ་བསྔོ། །རིན་ཆེན་མཎྜལ་མེ་ཏོག་མཛེས་པས་བརྒྱན། །གླིང་བཞི་གླིང་འཕྲན་དག་པ་ཡི། །རི་རབ་ཉི་ཟླ་སྐར་མས་<milestone unit="line" n="236.4"/>བརྒྱན། །རིན་ཆེན་སྣ་བདུན་གཏེར་ཆེན་བརྒྱད་ཀྱིས་བརྒྱན། །རྣམ་དག་མཎྜལ་མཆོད་པའི་མཆོག །བརྡལ་བ་ཆེན་པོ་རྒྱ་ཆབ་དུས་གསུམ་སངས་རྒྱས་མཉན་བྱེད་པ། །བསམ་མི་ཁྱབ་ཀྱི་མཎྜལ་དུ། །སྤང་བླང་མེད་<milestone unit="line" n="236.5"/>པའི་རྒྱན་གྱིས་བརྒྱན། རྣམ་དག་ཆེན་པོའི་མཎྜལ་འབུལ། །ཞེས་གསུངས་སོ། །འཁོར་བ་དོངས་སྤྲུགས་ཀྱི་རྒྱུད་ལས། བསྟོད་བཤགས་མཎྜལ་དབུལ་བའི་ལེའུ་སྟེ་ལྔ་པའོ།། །།ཡང་གར་གྱི་དབང་མོས་ཞུས་པ། ཀྱེ་<milestone unit="line" n="236.6"/>སངས་རྒྱས་འོད་དཔག་མེད། །ཐུགས་རྗེ་ཆེན་པོའི་མཚན་ཉིད་ཅིག །བདག་ཅག་རྣམས་ལ་བཤད་དུ་གསོལ། །ཞེས་ཞུས་པས། གར་གྱི་དབང་མོ་སྒྲ་ཉོན་ཅིག །ཐུགས་རྗེ་ཆེན་པོའི་མཚན་ཉིད་ནི། །ཐུགས་ནི་ཡང་དག་<milestone unit="page" n="237"/><milestone unit="line" n="237.1"/>༄༅། །གོང་ན་མེད། །རྗེ་ནི་དེ་སྐྱེས་བྱེད་པའོ། །ཐུགས་ནི་ཆོས་ཉིད་མི་འགྱུར་བ། །རྗེ་ནི་འགག་པ་མེད་པའི་དོན། །ནམ་མཁའི་མཐའ་མཉམ་སེམ་ཅན་ལ། །ཐེག་ཆེན་འགྲོ་བའི་དོན་མཛད་པ། །འཕྲིན་ལས་<milestone unit="line" n="237.2"/>འབྲས་བུའི་དོན་སྟོན་པ། ཁྱབ་བརྡལ་ཐེག་པ་ཆེན་པོ་ལ། །གསུང་སྒྲགས་སྙན་པ་ཆེན་པོ་སྒྲོགས། །གྲག་སྟོང་གསུང་གི་མཚན་འཛིན་པ། །གསུང་མཆོག་ཆེན་པོ་སྒྲ་ཡིས་རྒྱལ། །སྒྲ་དོན་འབྲུ་བདུན་མཐར་ཕྱིན་<milestone unit="line" n="237.3"/>ལམ། །སྐུ་མཆོག་རྒྱས་པའི་འོད་ཟེར་ཅན། ཁེན་ཏུ་མཛེས་ཤིང་བལྟ་ན་སྡུག །མཚན་དང་དཔེ་བྱད་ལོངས་སྤྱོད་རྫོགས། །བཞིན་བཟང་ཉོན་མོང་ཟིལ་གྱིས་གནོན། །ཐབས་དང་ཤེས་རབ་འདུ་འབྲལ་མེད། །འདོད་<milestone unit="line" n="237.4"/>ཆགས་ཆུ་བོ་སྐེམས་པར་བྱེད། །བདེ་གཤེག་རིགས་དྲུག་འཁོར་དུ་བསྐོར། །ཕ་རོལ་ཕྱིན་དྲུག་ལམ་བགྲོད་ན། །སྐུ་དྲུག་ཡེ་ཤེས་དྲུག་ལྡན་པ། །སྐུ་དྲུག་བདེ་གཤེགས་ཐུགས་རྗེའི་ངང་། །དབྱིངས་དང་ཡེ་ཤེས་<milestone unit="line" n="237.5"/>གཉིས་མེད་པས། །དགོས་འདོད་རེ་སྐོང་རིགས་ལྔ་འབྲས་བུ་སྦྱིན། །འཁོར་བའི་གཅོད་རྙིང་མཐར་དབྱུང་བ། །ཐུགས་རྗེ་འཁོར་བའི་རྒྱ་མཚོ་བསྒྲལ། །འཁོར་བ་མྱ་ངན་འདས་པ་པོ། །ཡང་དག་དོན་ལ་རྣམ་པར་<milestone unit="line" n="237.6"/>གནས། །རྣམ་དག་ཆེན་པོའི་ལམ་གྱི་མཆོག །ཐུགས་རྗེའི་མཐའ་སྟེ་ཀུན་ཏུ་ཁྱབ། །ཡེ་ཤེས་བདེ་བ་རྒྱུན་ཆད་མེད། །སྟོང་ཉིད་སྙིང་རྗེའི་སྙིང་པོ་ཅན། །དུས་གསུམ་བདེ་གཤེག་ཐམས་ཅད་ཀྱིས། །ཐུག་རྗེ་ཆེན་པོར་<milestone unit="page" n="238"/><milestone unit="line" n="238.1"/>དབང་བསྐུར་ཏེ། །ཐུགས་རྗེས་བསྟན་པའི་མངའ་བདག་པོས། །སྐྱེ་མེད་ཡང་དག་མཐའ་ལས་རྒྱལ། །འབྲུ་བདུན་ཚངས་་པའི་གསུང་དང་ལྡན། །ཡེ་ཤེས་སྐུ་སྟེ་འོད་དང་ལྡན། །བཅུ་གཅིག་ཞལ་ནི་སོ་སོར་<milestone unit="line" n="238.2"/>མཚོན། །མོས་པ་ཐ་དད་སེམས་ཅན་ཀུན། །དབྱེར་མེད་མཚན་ནི་སོ་སོར་གཟུང་། ཕྱག་སྟོང་འཁོར་ལོ་སྒྱུར་བ་དེ། །འཁོར་ལོ་སྒྱུར་བའི་སྟོབས་པོ་ཆེ། །སྤྱན་སྟོང་རྣམ་པར་དག་པར་གཟིགས། །དྲི་མེད་པདྨའི་སྤྱན་དང་<milestone unit="line" n="238.3"/>ལྡན། །ཞལ་གཅིག་ཕྱག་བཞིས་རྣམ་པར་བརྒྱན། །འཕྲིན་ལས་བཞི་ཡི་དོན་དང་ལྡན། །ཕྱག་གཉིས་ཤེས་རབ་ཐབས་ཀྱི་འགྲོ་བ་འདྲེན། །དཔའ་བོ་འཁོར་བའི་གཉེན་གཅིག་པོ། །འཛུམ་ཞལ་སྡུག་བསྔལ་ཞི་བར་<milestone unit="line" n="238.4"/>བྱེད། །འཇམ་ཞིང་མཛེས་པའི་སྐུ་སྟོན་པ། །ཉོན་མོངས་དུག་ལྔ་ཞི་བར་བྱེད། །མ་ནོར་ལམ་སྟོན་ལྷ་ཡི་མཆོག །སྐུ་དོག་ལེ་བརྒན་དབང་གི་མདངས། །ཡང་དག་དོན་ལ་སྐྱེ་བ་མེད། །དཀོན་མཆོག་གཙོ་སྟེ་ཐུབ་པ་<milestone unit="line" n="238.5"/>དྲུག །རྒྱུད་དྲུག་ལམ་གཅོད་དཔའ་བོ་ཆེ། །ཐུབ་དྲུག་སངས་རྒྱས་ལས་བྱུང་བ། །རྒྱན་མེད་སྤྲུལ་པའི་རང་བཞིན་ལས། །དགྲ་བཅོམ་རྒྱལ་པོ་ཟག་པ་ཟད། །སྲིད་པའི་དྲ་བ་རྒྱ་མཚོ་འཇོམས། །ཡེ་ཤེས་མེ་འོད་ཉོན་<milestone unit="line" n="238.6"/>མོངས་དགྲ་ཆེན་ཀུན་འདུལ་བ། །མ་རིག་མུན་པ་སེལ་བར་བྱེད། །ས་བཅུ་ཕ་རོལ་ཕྱིན་བཅུ་ལྡན། །ཕ་རོལ་ཕྱིན་དྲུག་ལམ་རྟེན་པ། །དུས་གསུམ་སངས་རྒྱས་ཐམས་ཅད་ཀྱིས། །ལམ་རྣམས་བགྲོད་པའི་ཐབས་སུ་<milestone unit="page" n="239"/><milestone unit="line" n="239.1"/>༄༅། །གསུངས། །ཞེས་པས། འཁོར་བ་དོང་སྤྲུགས་ཀྱི་རྒྱུད་ལས། ཐུག་རྗེ་ཆེན་པོའི་མཚན་ཉིད་བསྟན་པའི་ལེའུ་སྟེ་དྲུག་པའོ།། །།ཡང་གར་གྱི་དབང་མོས་ཞུསླ་པ། །ཀྱེ་སངས་རྒྱས་འོད་དཔག་<milestone unit="line" n="239.2"/>མེད། ཐུགས་རྗེ་ཆེན་པོའི་འཕྲིན་ལས་ཅིག །བདག་ཅག་རྣམས་ལ་བསྟན་ཅིང་བཤད་དུ་གསོལ། །ཞེས་ཞུས་སོ། །གར་གྱི་དབང་མོ་སྒྲ་ལ་ཉོན་ཅིག །ཞི་རྒྱས་དབང་དྲག་བཞི་ཡི་འཕྲིན་ལས་ནི། །དང་པོ་སྔོན་འགྲོ་<milestone unit="line" n="239.3"/>ལགས་བྱས་ལ། །ངན་སོང་སྦྱང་དང་དབང་དུ་བསྡུ། །དྲག་པོ་འདུལ་དང་ལ་སོགས་པ། །ཀུན་ལ་སེམས་བསྐྱེད་དྲག་པོས་གཟུང་། །དད་པས་ལོག་པའི་ལྟ་བ་ཞི། །བྱམས་པས་ཞེ་སྡང་དྲག་པོ་ཞི། །སྙིང་རྗེ་ཕྲག་དོག་<milestone unit="line" n="239.4"/>རྩུབ་མོ་ཞི །དགའ་བས་བདག་ཏུ་ལྟ་བ་ཞི། །བཏང་སྙོམས་མཐའ་དང་རྟོག་པ་ཞི། །ཚད་མེད་བཞི་ཡི་ངང་ལ་གནས། །མཐར་ཐུག་བྱམས་པའི་སེམས་དང་ལྡན། །སྙི་རྗེའི་ཐབས་ཀྱི་འཛིན་པར་བྱེད། །སེམས་ཅན་དོན་<milestone unit="line" n="239.5"/>ལ་ཕྱོགས་མེད་དགའ། །ཐུགས་རྗེ་མཁའ་དང་མཉམ་པར་ཁྱབ། །ཡང་དག་ཞི་བའི་མཐུ་དང་ལྡན། །རིན་ཆེན་རྒྱས་པའི་ལས་ལ་འཇུག །ཏིང་འཛིན་རྒྱས་པར་དོན་བྱེད་པ། །རིག་པའི་དབང་གི་ཡེ་ཤེས་རྒྱས། །སེམས་<milestone unit="line" n="239.6"/>ཀྱི་རང་བཞིན་སྐྱེ་མེད་ལས། །སྐྱེ་བ་མེད་པའི་ཆོ་འཕྲུལ་སེམས། །རིག་པའི་ངོ་བོ་ཐིག་ལེ་བྱང་ཆུབ་སེམས། །གསང་བའི་དབང་གི་བདེ་བ་རྒྱས། །ཐིག་ལེ་བྱང་ཆུབ་སེམས་ལས་འདུ་འབྲལ་མེད། །བདེ་བ་ཆེན་པོར་སྐྱེ་<milestone unit="page" n="240"/><milestone unit="line" n="240.1"/>མེད་དབྱིངས། །ཐིག་ལེ་འོད་གསལ་ངང་ལ་གནས། །གསུམ་པའི་དབང་གི་མི་རྟོག་རྒྱས། །མི་རྟོག་སྤྲོས་མེད་ཆོས་ཀྱི་དབྱིངས། །ཆོས་དབྱིངས་དོན་ལ་སྐྱེ་བ་མེད། །སྐྱེ་མེད་གནས་ལུགས་ཆེན་པོའི་ངང་ བ ་པའ་<milestone unit="line" n="240.2"/>དབང་གི་ཟག་མེད་རྒྱས། །ཆོས་སྐུ་སྐྱེ་མེད་ཟག་པ་མེད། །ཟག་མེད་བདེ་བ་ཆེན་པོའི་སྐུ། །གཟུང་འཛིན་དྲི་མ་ཀུན་དང་བྲལ། །ལམ་དུ་ཁྱེར་བས་ཆོས་སྐུ་རྒྱས། །ཆོས་ཀྱི་སྐུ་སྟེ་འོད་གསལ་དོན། །མ་བཅོས་མ་བསླད་<milestone unit="line" n="240.3"/>རང་ལ་གནས། །འོརྡོ་གསལ་སྐྱེ་མེད་དོན་དང་ལྡན། །སེམས་ཀྱི་སྣང་བ་དབང་དུ་བྱས། སྣང་བ་ཐམས་ཅད་རང་གི་སེམས། །སེམས་ཀྱི་ཆོ་འཕྲུལ་སྣང་བ་ཡང་། །སྐད་ཅིག་ཐིག་ལེ་དོན་དུ་གཅིག །མོས་པས་བྱིན་<milestone unit="line" n="240.4"/>རླབས་དབང་དུ་བྱས། །མོས་གུས་དོན་དག་གཉིས་མེད་དོན། །སྐད་ཅིག་མོས་པས་དོན་རྣམས་རྟོགས། །གཉིས་སྣང་རྟོག་པའི་འགྱུ་བ་ཆད། །འབད་པས་དངོས་གྲུབ་དབང་དུ་བྱས། །འབད་རྩོལ་སེམས་ཉིད་གནད་<milestone unit="line" n="240.5"/>ལ་དབབ། །རྩོལ་བྲལ་སྐྱེ་མེད་རྟོགས་པའི་དོན། །རྟོག་བྲལ་དངོས་གྲུབ་ཐོབ་པར་ངེས། །གུས་པས་གདམས་ངག་དབང་དུ་བྱས། །གུས་སྟོབས་གདམ་ངག་རྩ་བ་སྟེ། །ཐེ་ཚོམ་མེད་པ་གདམས་ངག་མཆོག །ཡིད་ཆེས་<milestone unit="line" n="240.6"/>རྟོགས་པས་དོན་ལ་སྐྱོབ། །རྟོག་པས་འབྲས་བུ་དབང་དུ་བྱས། །འགྲོ་དྲུག་སྣང་བ་རང་གི་སེམས། །རང་སེམས་རྟོགས་པའི་རྣལ་འབྱོར་པ། །འཁོར་བ་ཡེ་ནས་དག་པར་གྲོལ། །བདེ་བ་ཆེན་པོ་རལ་གྲི་ཡིས། །ཆགས་<milestone unit="page" n="241"/><milestone unit="line" n="241.1"/>༄༅། །སྡང་ཞེ་སྡང་གཉིས་སྣང་བསྒྲལ། །ཕྲག་དོག་ཚེར་མ་བཅད་དེ་བཞག །བྱམས་པ་ཆེན་པོའི་བདུད་རྩི་ཡིས། །གཉིས་སུ་མེད་པའི་ནད་པ་སོས། །འདོད་ཆགས་དྲག་པོ་གསད་དེ་བཞག ཁྲེས་རབ་ཆེན་<milestone unit="line" n="241.2"/>པོའི་ཉི་མ་ཡིས། །གཏི་མུག་མུན་པའི་མཐོ་ཁུངས་ཕྱེ། །མ་རིག་མུན་པ་གསལ་བར་བྱེད། །ཡེ་ཤེས་ཆེན་པོའི་ཐོ་བ་ཡིས། །ང་རྒྱལ་ཆེན་པོ་སྤྱིན་ནས་བཅོམ། །ཚོགས་དྲུག་ཡུལ་གྱི་གྲས་ཐག་བཅད། །ཅེས་སུངས་<milestone unit="line" n="241.3"/>སོ། །འཁོར་བ་དོང་སྤྲུགས་ཀྱི་རྒྱུད་ལས། འཕྲིན་ལས་ཞི་རྒྱས་དབང་དྲག་བཞིས་བསྟན་པའི་ལེའུ་སྟེབདུན་པའོ།། །།ཡང་གར་གྱི་དབང་མོས་ཞུས་པ། །ཀྱེ་སངས་རྒྱས་འོད་དཔག་མེད། །འཕྲིན་ལས་ལ་<milestone unit="line" n="241.4"/>སྦྱར་བའི་ཕྱིར། །འགྲོ་དོན་ལ་སོགས་བཅས་པ་ཅིག །བདག་ཅག་རྣམས་ལ་བཤད་དུ་གསོལ། །ཞེས་ཞུསླ་པས། །གར་གྱི་དབང་མོ་ཉོན་ཅིག །དང་པོ་མཎྜལ་བྱི་དོར་བྱ། །སྔོན་འགྲོ་ཡན་ལག་གཟུང་བར་བྱ། །ཐུགས་<milestone unit="line" n="241.5"/>རྗེ་ཆེན་པོར་བསྒོམ་བྱས་ལ། །ཨོ་མ་ཁི་པརླེ་ཧུ༷་ཧི༷༷ ར་ལ་ར་ལ་ཧྲི༷༷ཧི༷༷ཨུ་སྙི་པྲཙྭ་བོ་དྷི་ས་ར་ས་ར། དྷ་ར་དྷ་ར། མ་ཁི་མ་ཁེ།ཧྲི༷་ཧྲི༷་གྲྭཧྭ། འདི་ནི་འབུམ་ཕྲག་ལྔ་བཟླས་ན། །ཞལ་མཐོང་ཕྱི་མ་བྱང་ཆུབ་ཐོབ། །སྙིང་པོ་<milestone unit="line" n="241.6"/>བཟླས་ཞིང་ཚ་ཚ་གདབ། ཁྲེས་རབ་ཐབས་དང་མཚོན་སྦྱོར་ལ། །སྣང་བ་སྐུ་ཡི་རང་བཞིན་གནས། །སྣང་བའི་རང་བཞིན་ཆོས་སྐུ་ལ། །ཡེ་ཤེས་སྐུ་སྟེ་རང་བྱུང་བ། །སྒྲ་དབྱངས་ཆེན་པོ་དོན་དང་ལྡན། ཁྱད་པར་<milestone unit="page" n="242"/><milestone unit="line" n="242.1"/>བསམ་པ་ཇི་བཞིན་དུ། །སེམས་ཅན་རྣམ་ལ་བཤད་པར་འཚལ། །ཨོ་མ་ཁི་པཏྲེ་ཧུ༷་སྙི༷༷ ཨུརྫི་ཥ་ཏྲ་སྭ་རོ་ན༷་དྷརྨ་སིདྷི། བཛྲ་ས་ཏྭ་ཏྲེ་ལོ་ཀྱ་རཏྣ་ཏྲ་ཡུ་ཡ། །པ་ཤི་པརློ་ཨུ་ཏ་པ་ནེ་མེ་སྭ་ཧྭ། ལྷ་དགོད་དམིགས་གཏད་མཆོད་<milestone unit="line" n="242.2"/>རྟེན་བཞེངས། །གང་དག་སེམས་ཅན་མཐོང་བ་རྣམས། །གྲོལ་ཏེ་བདེ་བར་གནས་པའོ། །འབྲུ་བདུན་འཆང་བའི་སྐྱེས་བུ་ནི། །སངས་རྒྱས་ས་ལམ་བགྲོད་པར་བྱེད། །ཨོ་གྱི་རང་ལུས་ཚགས་སུ་གཞུག །ཨོ་གྱིས་འགྲོ་<milestone unit="line" n="242.3"/>དོན་ཕྱོགས་མེད་དུ། །སྒྲིབ་སྦྱངས་ཉི་བསྒྲུབས་སིརྙི་བླང་། །གང་ལ་གང་འདུལ་འགྲོ་དོན་དུ། །སེམས་ཅན་མོས་པ་ཐ་དད་པས། །སངས་རྒྱས་མཚན་ཡང་སོ་སོར་བཏགས། །ཐེག་པ་རིམ་དགུ་དོན་ལ་གཅིག །ཡིག་བྲུ་<milestone unit="line" n="242.4"/>བཅུ་དགུའི་དངོས་གྲུབ་བླང་། །ཆོས་རྣམས་མཇུག་བསྡུ་དངོས་གྲུབ་བླང་། །རྫས་སྣ་དྲུག་ལ་སྔགས་བཏབ་ལ། །མེ་མར་ཆུ་ནི་མི་ཟད་འབར། །རྫས་བཞིའི་རེང་བུའི་ཧོ་ཡང་བྱ། །རྣལ་འབྱོར་བསྒྲུབ་ལ་གཉིད་ཆེ་<milestone unit="line" n="242.5"/>ན། །རྫས་བཞིས་གཉིས་བསྲུངས་དུད་པས་བདུག །ཏབྱཐུ། །བཛེ་བཛྲ་མ་མ་བཛེ། །མ་ཧྭ་བྱ་ཏི་ཧ་ན་ཧ་ན། བཛྲ་པེ་ནེ་གྲྭཧྭ། བརྒྱ་རྩ་བཟླས་པས་ནད་རྣམས་ཐུབ། ཨོ་མ་ཁི་པརླེ་ཧུ༷་དྷི༷༷ ཨོ་ཙ་ཏྲ་རྦད། དུ༷་དུ༷་ཆིལ་ཆིལ་ཧུ༷་<milestone unit="line" n="242.6"/>ཧུ༷་ཕཊ་ཕཊ། བརྒྱ་རྩ་བཏབ་པས་ཁ་ཆར་ཆོད། །ཨོ་པཟློ་ཛ་དུ་མ་ལེ་བཛྲ་ལེ་ཧུ༷་ཕཊ། །བརྒྱ་རྩ་བཏབ་པ་མིག་ནད་སེལ། །ཨོ་ནི་སེལ་ཛ་ཆོད་སྣཧྭ། བརྒྱ་རྩ་བཏབ་པས་མཛེས་པ་ཆོད། །ཨོ་པ་ཁྲི་སྲུཧྭ། བརྒྱ་རྩ་བཏབ་<milestone unit="page" n="243"/><milestone unit="line" n="243.1"/>༄༅། །པས་དུག་ནད་སེལ། །ཨོ་ཨ་ལ་ལེ། བི་ལ་ལེ། བཛྲ་རྩ་ལེ། བྷ་ག་བན། སརྦ་མ་ཧྭ་བན་དྷ་སྭ་ཧྭ། བརྒྱ་རྩ་བཟླས་པས་འཇིགས་པ་ཐུབ། ཨོ་མ་ཁི་པཏྲེ་ཧུ༷་སྙི༷༷ ཨོ་ཧ་ར་ཧ་ར། ཤུ་ཏྲ་དྷ་ནི་སི་ཏ་ར་ཡེ་གྲྭ་ཧྭ།<milestone unit="line" n="243.2"/>བསྔགས་མདུད་བོར་བས་འདྲེ་གདོན་ཐུབ། །བསྔགས་བཏབ་རྫས་རྣམས་བྱུགས་པས་དགྲ་རྐུན་ཐུབ། །ཨོ་སརྦ་ག་རི་སརྦ་སིརྙི་ཛ་བྷ་ལ་དྷ་ཡེ་གྲྭཧྭ། བྱིན་རླབས་སྤྱན་དྲངས་དག་པ་སྤེལ། །མགྲོན་བཞིས་ཐམས་ཅད་<milestone unit="line" n="243.3"/>ཚིམ་པར་བསམ། །ཨོ་མ་ཁེ་པབླེ་ཧུ༷་སྙི༷༷ མེ་ལོང་གཡའ་དག་ངོས་ལ་བྲི། །རྒྱལ་མཚན་རྩེ་འམ་ལུས་ལ་བཅང་། །འོད་ཕོག་སེམས་ཅན་གྲོལ་བར་འགྱུར། །མཐའ་ཡོད་མེ་ལོང་ནང་དུ་བྲི། །ཨོ་པཟློལྟི་ཥ་དྷརྨ་སི་ཤ་དྷརྨ་པ་<milestone unit="line" n="243.4"/>ལ་རུ་པ་ལ། ཨོ་མི་དྷ་ར་བུརྙ་ཡ་དགེ །ཨ་ནུ་དྷ་ར་ཡ། ལང་ག་དྷི་ཡ། དྷརྨ་དྷི་ཡ། མི་དེ་པ་ལ་ཨ་ཨ། མཐའ་ལ་ཐུགས་པས་འཁོར་བར་འཁོར། །སངས་རྒྱས་མཐའ་མེད་ཟང་ཐལ་ཆོས་དབྱིངས་སོ། །ཁམས་གསུམ་<milestone unit="line" n="243.5"/>འཁོར་བའི་མཐར་ཐུག་ནི། །ཉོན་མོང་ལྔ་ལ་གཞི་བླངས་ནས། །འགྲོ་བ་དྲུག་ཏུ་འཁོར་འདས་མེད། །འཁོར་བ་འདས་ནས་སྐྱེ་མེད་དབྱིངས། །རྟག་ཏུ་སྡུག་བསྔལ་མཐའ་དག་བྲལ། །ཆོས་ཉིད་ཆེན་པོའི་ངང་ལ་<milestone unit="line" n="243.6"/>གནས། །ཞེས་གསུངས་སོ། །འཁོར་བ་དོང་སྤྲུགས་ཀྱི་རྒྱུད་ལས། འགྲོ་དོན་ལས་ཚོགས་བསྟན་པའི་ལེའུ་སྟེ་བརྒྱད་པའོ།། །།ཡང་གར་གྱི་དབང་མོས་ཞུས་པ། ཀྱེ་སངས་རྒྱས་འོད་དཔག་མེད། དབང་<milestone unit="page" n="244"/><milestone unit="line" n="244.1"/>པོ་ཐ་མའི་ལམ་ཁྱེར་དང་། །དབང་པོ་འབྲིང་གི་ལམ་ཁྱེར་དང་། །དབང་པོ་རབ་ཀྱི་ལམ་ཁྱེར་གསུམ། །བདག་ཅག་རྣམས་ལ་བཤད་དུ་གསོལ། །གར་གྱི་དབང་མོ་ཉོན་ཅིག །དལ་འབྱོར་རྙེད་དཀའ་རྒྱུ་འབྲས་<milestone unit="line" n="244.2"/>ལས་ལ་འཛེམ། །མྱུར་དུ་འཆི་བ་རྟག་ཅིག་དད་པ་བསྐྱེད། །ཕྱི་ཡི་མི་ཁོམ་གསུམ་ལ་བཟོད་གླག་མེད། །དམྱལ་བ་ཡི་དགས་བྱོལ་སོང་ལ། །ཚ་གྲང་བཀྲེས་སྐོམ་བཀོལ་སྤྱད་བཟོད་པ་མེད། །ནང་གི་མི་ཁོམ་གསུམ་ལ་<milestone unit="line" n="244.3"/>བསྲན་དུ་མེད། །མཐའ་ཁོབ་ཀླ་ཀློ་དབང་པོ་མ་ཚང་བ། །ཚེ་རིངས་ལྟ་ལོག་རིགས་ཆད་བསྲན་གླགས་མེད། །ཉམས་དགའི་ཡུལ་སྐྱེས་དབང་ཐང་ཆེ། །ཉན་བཤད་བསྒོམ་དང་དབང་པོ་ཚང་། །དད་ལྡན་བྱེད་པ་རྣམ་<milestone unit="line" n="244.4"/>སྨིན་ཤེས། །ནམ་འཆི་ཆ་མེད་མི་རྟག་གྲོགས་སུ་བརྟེན། །འདུས་བྱས་མི་རྟག་སྔར་གྱི་མི་རྣམས་ཟད། །ལོ་ཟླ་བཟླས་ཤིང་ཤི་དང་ཉེ། །རང་ཉིད་གཅིག་པུར་ཉལ་ཏེ་འདུག །ནོར་རྫས་བུ་ཚ་འཁོར་གཡོག་ཀུན་དང་<milestone unit="line" n="244.5"/>བྲལ། །འཆི་བ་སླུར་མེད་སྡིག་ཕྱོགས་ནོར་མི་བསག །སྐར་མ་རབ་རིབ་མར་མེ་དང་། །སྒྱུ་མ་ཟིལ་པའི་ཆུ་པུར་དང་། །རྨི་ལམ་གློག་དང་སྤྲིན་ལྟ་བུ། །སྲོག་གཅོད་མ་བྱིན་ལེན་པ་དང་། །མི་ཚངས་སྤྱོད་དང་བརྫུན་དུ་<milestone unit="line" n="244.6"/>སྨྲ། །ཕྲ་མ་ངག་ལུབྱལ་ཚིག་རྩུབ་དང་། །གནོད་སེམས་བརྣབ་སེམས་ལོག་པར་ལྷ། །མི་དགེ་བཅུ་སྤྱོད་ངན་སོང་གསུམ་དུ་སྐྱེ། །མཚམས་མེད་ལྔ་དང་ཉེ་བ་ལྔ། །ལྕི་བཞི་ལོག་བརྒྱད་ཁ་ན་མ་ཐོ་གསུམ། །འདི་<milestone unit="page" n="245"/><milestone unit="line" n="245.1"/>༄༅། །གསུམ་སྤྱོད་པས་ངན་སོང་གསུམ་དུ་ལྟུང་། །དེ་བས་རྒྱུ་འབྲས་ཆོས་ལ་ཞེན་པ་བཟློག །སྐྱབས་འགྲོ་སེམས་བསྐྱེད་ཚད་མེད་བསྒོམ། །ཕ་རོལ་ཕྱིན་དྲུག་ལྔ་ཡི་སྒོ་ནས་འཇུག །སྐུ་གསུམ་ལམ་ཁྱེར་སྙིང་པོ་<milestone unit="line" n="245.2"/>བཟླས། །ཞེས་པས། འཁོར་བ་དོང་སྤྲུགས་ཀྱི་རྒྱུད་ལས། དབང་པོ་ཐ་མ་ལ་གདམས་པའི་ལམ་ཁྱེར་བསྟན་པའི་ལེའུ་སྟེ་དགུ་པའོ།། །།དད་དང་བརྩོན་འགྲུས་དམ་ཚིག་དང་། །བླ་མ་སློབ་མ་གདམས་ངག་<milestone unit="line" n="245.3"/>དང་། །ལེགས་པར་བརྟག་ཅིང་ཡིད་ཆེས་བྱ། །དགོན་པ་རྟེན་ལ་འདུ་འཛི་སྤང་། །བྱང་ཆུབ་བསྒྲུབ་ལ་བརྩོན་པར་བྱ། །ཕྱིན་ཅི་མ་ལོག་ཡང་དག་དོན། །ཡང་དག་སྨྲ་བསམ་བརྗོད་ལས་འདས། །ཞི་གནས་ལྷག་མཐོང་<milestone unit="line" n="245.4"/>གསལ་སྟོང་ཉམས། །སྒོ་གསུམ་མ་བཅོས་ཐོགས་མེད་སེར་བུ་ལྟ། །ཞེན་མེད་བུ་ཆུང་གཡུ་རྡོ་ལྟར་རམ་ལྷ་མཆོད་ལྟ །གཟུང་འཛིན་ཆགས་ཞེན་མེད་པར་སྤྱོད། །བཅོས་མེད་ལྷུག་པར་ལམ་ཁྱེར་བྱ། །ཞེས་པས། འཁོར་<milestone unit="line" n="245.5"/>བ་དོང་སྤྲུགས་ཀྱི་རྒྱུད་ལས། དབང་པོ་འབྲིང་གི་ལམ་ཁྱེར་བསྟན་པའི་ལེའུ་སྟེ་བཅུ་པོ།། །།མཁའ་ལ་ཉི་ཤར་རང་བྱུང་རིག་པའི་རྩལ། །རང་གསལ་ཆུ་དང་འོ་མའི་ཚུལ། །འབྲས་བུ་ཐིག་ལེ་གཅིག་ཏུ་<milestone unit="line" n="245.6"/>དབྱེར་མི་ཕྱེད། །རང་ལ་གནས་ཀྱང་བསྒྲིབས་ཏེ་ངོ་མ་ཤེས། །དཔེར་ན་དམུས་ལོང་མིག་ཕྱེ་བཞིན། །ཕྱི་གཟུང་ཡུལ་གྱིས་བསྒྲིབས་ཏེ་ངོ་མ་ཤེས། །མེ་ལོང་གསལ་བའི་བཞིན་ལྟ་བུ། །ཡིད་ལས་བསྒྲིབས་པས་ངོ་མ་<milestone unit="page" n="246"/><milestone unit="line" n="246.1"/>ཤེས། །རིན་ཆེན་འདམ་ནས་ཐོན་པ་ལྟ། །མ་རིག་མུན་སེལ་གདམས་ངག་མཆོག །ག་་མ་གླང་པོ་ཤེལ་ལྟ་བུ། དྲང་པོ་བཅོས་བསྒྱུར་མེད་པས་ཟང་ཐལ་འདུག །ཕྱི་རིས་དང་ཤེས་པ་ལས་སུ་རུང་། །འབྲས་བུ་<milestone unit="line" n="246.2"/>གཞན་ལ་རེ་བ་མེད། །དམྱལ་བར་ལྟུང་མེད་རིག་པ་ཡི། །ཆོ་འཕྲུལ་ཅི་ཡང་འཆར་བ་སྟེ། །མཐོངས་ཕྱེ་ཤེས་པ་རྣལ་དུ་ཕོབ། །སྤྱོད་ཡུལ་གང་ལའང་ཞེན་འདོད་མེད། །ཟང་ཐལ་ལུས་ཡོད་སྙམ་པ་མེད། །གཉིས་མེད་<milestone unit="line" n="246.3"/>རང་གྲོལ་ཆེན་པོའི་ངང་། །ནམ་མཁའ་སྤྲིན་དང་འཇའ་ཚོན་དང་། །ཆོས་ཉིད་རོལ་པས་མ་འགགས་འབྱུང་། དབང་དུ་མ་གྱུར་རང་སར་གྲོལ། །འབྲས་བུ་ཐོབ་ཟིན་བཙལ་མི་དགོས། །རིག་པ་རང་སར་གཡོ་འགུལ་<milestone unit="line" n="246.4"/>མེད། །ཟབ་ཅིང་རིག་ལ་མིང་མི་ཐོགས། །རྗེས་མེད་མཁའ་ལ་འཕུར་བ་ལྟར། །ཡིད་ཆེས་ཞེན་ལོག་འཛིན་པ་བྲལ། །ཆུ་ལ་གྲི་བཏབ་གྲས་ཐག་ཆོད། །རྒྱང་མིག་བལྟས་དང་ཁང་སྟོང་ཉལ། །ཆུ་བཞག་དབྱེར་མེད་<milestone unit="line" n="246.5"/>འབྲས་བུཐིག་ལེ་གཅིག །མཉམ་ཉིད་རྒྱུད་ལ་ཁོང་ཁྲོ་མེད། །སྒོ་གསུམ་སྤྱོད་པ་ལྷུག་པར་འཆར། །མི་གནས་འཁོར་བའི་ཆོས་ལ་ཞེན་པ་བཟློག །སྐྱོན་གྱིས་མི་གོས་སྒོ་གསུམ་རྗེས་མེད་འཆར། །སེམས་བཟུང་བུང་བ་<milestone unit="line" n="246.6"/>མེ་ཏོག་བཅུད་འཐུངས་པ། །བུ་ཆུང་འཛུག་ཁྲིད་ཁྱུང་ཕྲུག་སྒོང་ནས་འཐོན། །གསེར་གླིང་རྡོ་མེད་གཉེན་པོ་རྟེན་མི་དགོས། །རྒྱུད་ཡོད་ངོ་ཤེས་སྤྲོས་པ་ཐེ་ཚོམ་ཆོད། །རལ་གྲི་ཁམ་མངས་ཀུན་བཅད་ཅིག་ཤེས་<milestone unit="page" n="247"/><milestone unit="line" n="247.1"/>༄༅། །གྲོལ། །མི་རྟོག་གསལ་བ་ཆུ་བོའི་ཞུང་བཞིན་ཉམས་སུ་བླང་། །ནམ་མཁའ་ས་མེ་རླུང་ཆུ་ལྔ། །འདོད་ཡོན་ལྔ་ལ་རོལ་མཉམ་ལོངས་སྤྱོད་ཤེས། །ཕྱོགས་མེད་རང་གྲོལ་འཕེལ་འགྲིབ་མེད། །ལྷུན་འགྲུབ་<milestone unit="line" n="247.2"/>འབྲས་བུ་ཕྱག་རྒྱ་ཆེ། །ཨོ་ནི་ལྟ་བ་མཐའ་དང་བྲལ། །མ་ནི་སྒོམ་པར་གསལ་འགྲིབ་མེད། །ཁི་ནི་སྣང་བ་སྐྱོན་མི་ལྟ། པད་ནི་སྤྱོད་པ་བླང་དོར་མེད། །མེ་ནི་མི་མཐུན་ཕྱོགས་དང་བྲལ། །ཧུ༷་ནི་འབྲས་བུ་རང་ལ་<milestone unit="line" n="247.3"/>གནས། །ཧྲི༷༷ནི་གསལ་ལ་མི་རྟོག་ཡོན་ཏན་ལྡན། །སྐྱོན་བྲལ་ཚང་པའི་གསུང་དང་ལྡན། །ཞེས་གསུང་སོ། །འཁོར་བ་དོང་སྤྲུགས་ཀྱི་རྒྱུད་ལས། དབང་པོ་རབ་ཀྱི་ལམ་ཁྱེར་བསྟན་པའི་ལེའུ་སྟེ་བཅུ་<milestone unit="line" n="247.4"/>གཅིག་པའོ།། །།ཡང་གར་གྱི་ དབང་མོས་ཞུས་པ། ཀྱེ་སངས་རྒྱས་འོད་དཔག་མེད། ཡར་ལྟ་བ་ལ་མི་འབྱམས་པའི། །བར་འཇིན་རྟེན་ཐ་མ་ལ་དུ་མི་ལྟས་པ། །ཐ་མལ་རྒྱུ་འབྲས་ལ་མི་ཟག་པ་ཅིག བདག་ཅག་<milestone unit="line" n="247.5"/>རྣམས་ལ་བཤད་དུ་གསོལ། །ཞེས་ཞུས་པས། །སངས་རྒྱས་འོད་དཔག་མེད་ཀྱིས་བཀའ་སྩལ་པ། གར་གྱི་དབང་མོ་ཉོན་ཅིག །སྟོན་པ་བླ་མེད་སངས་རྒྱས་རིན་པོ་ཆེ། །སྐྱོབ་པ་བླ་མེད་དམ་ཆོས་རིན་པོ་ཆེ། །འདྲེན་པ་<milestone unit="line" n="247.6"/>བླ་མེད་དགེ་འདུན་རིན་པོ་ཆེ། །སྐྱབས་ཀྱི་དམ་པ་སྐྱབས་སུ་འོས། །རང་སེམས་སྟོང་པ་ཆོས་ཀྱི་སྐུ། །དོན་དམ་ཐུགས་རྗེ་ཆེན་པོ་རྟོགས་གྱུར་ན། །ཐུགས་རྗེ་ཆེན་པོ་ལོགས་ན་མེད་དེ། སྙིང་རྗེའི་སེམས་ནི་ཀུན་<milestone unit="page" n="248"/><milestone unit="line" n="248.1"/>ལ་བསྐྱེད། །སྨོན་པའི་སེམས་ནི་ཀུན་རྫོབ་ལ། །འཇུག་པ་སེམས་ནི་དོན་དམ་ལ། །དོན་དམ་ཀུན་རྫོབ་དབྱེར་མེད་དེ། །སེམས་ཀྱི་ངོ་བོ་ཅིར་ཡང་མ་གྲུབ་སྟོང་པར་འདུག །སྙིང་རྗེ་སེམས་ཅན་ཀུན་ལ་བུ་བཞིན་<milestone unit="line" n="248.2"/>བརྩེ། །བྱམས་པ་བུ་གཅིག་ཕས་མཐོང་ལྟར་དུ་གཞན་གཅེས་ཀྱང་། །དགའ་བས་ཕ་མ་བུ་ཚ་སྐྱོ་དུབ་མེད། །བཏང་སྙོམས་ཀུན་ལ་བྱམས་པས་མཉམ་པ་རིས་མེད་དང་། །དཔེར་ན་རྩིག་པའི་འགྲམ་ལེགས་ཁང་བ་ཚད་<milestone unit="line" n="248.3"/>འབྱོངས་ལྟར། །ཆོ་ག་དག་པས་སངས་རྒྱས་འབྲས་བུའི་ས་ལམ་བགྲོད། །ཅེས་པས། འཁོར་བ་དོང་སྤྲུགས་ཀྱི་རྒྱུད་ལས། ཡར་ལྟ་བ་ལ་འབྱམས་སུ་མི་བཞུགས་པར་བསྟན་པའི་ལེའུ་སྟེ་བཅུ་གཉིས་པའོ།། །།ཆུད་<milestone unit="line" n="248.4"/>ཟོས་གསུམ་དུ་མི་གཏོང་བར། །སྲོག་གཅོད་མ་བྱིན་ལེན་དང་མི་ཚང་སྤྱོད། །མི་དགེ་སྤང་ཞིང་ལྷ་སྐུ་བསྒོམ། །ཚིག་རྩུབ་ངག་འཁྱལ་དབྱེས་བརྫུན་ཕྲ་མ་ལ་སོགས་པ། །སྤང་ཞིང་འབྲུ་བདུན་བཟླས་ཤིང་འགྲོ་དྲུག་སྐྱེ་<milestone unit="line" n="248.5"/>སྒོ་གཅད། །ང་ཡི་ལུས་ལ་འོད་བྱུང་བ། །འོད་འོད་ཡི་དམ་ལྷ་ཡི་འོད། །ཕྱི་ནང་རྣམ་རྟོག་སྤྱང་པའི་ཕྱིར། །ཡི་དམ་ལྷ་དང་འབྲལ་མི་བྱ། །འགྲོ་དྲུག་སྣང་བ་རང་གི་སེམས། །སེམས་ལས་སངས་རྒྱས་གཞན་ན་<milestone unit="line" n="248.6"/>མེད། །རང་སེམས་སངས་རྒྱས་ཡིན་པར་བཤད། །བརྣབ་སེམས་གནོད་སེམས་ལོག་ལྷ་དང་། །མི་དྲན་དགུ་དྲན་སྤང་ཞིང་ཆོས་ཉིད་སྟོང་པའི་ངང་ལ་གཞག ཁྱེར་སོ་རྣམ་གསུམ་དབྱེར་མེད་པ། །མ་བཅོས་མ་བསླད་<milestone unit="page" n="249"/><milestone unit="line" n="249.1"/>༄༅། །གསལ་སྟོང་ངང་ལ་བཞག །སྐུ་མདོག་ཕྱག་མཚན་སྣ་ཚོགས་ཀྱང་། །བརྡ་ཙམ་ཐབས་ཀྱིས་བསྟན་པ་ལས། །སེམས་ཉིད་ཕྱི་ནང་མེད་པ་ལ། །གཟུགས་དང་རྫས་སུ་གྲུབ་པ་མེད། །གསལ་སྟོང་འདུག་པ་<milestone unit="line" n="249.2"/>དེ་ཁོ་ནའོ། །ཡང་དག་དོན་གྱི་ཐུགས་རྗེ་ཆེན་པོའོ། །ཞེས་པས། །འཁོར་བ་དོང་སྤྲུགས་ཀྱི་རྒྱུད་ལས། པར་འཇིག་རྟེན་བྱ་བ་ལ་ཡེངས་སུ་མི་གཞུག་པར་བསྟན་པའི་ལེའུ་སྟེ་བཅུ་གསུམ་པའོ།། །།ཕྱི་ནང་མེད་པ་<milestone unit="line" n="249.3"/>སེམས་སུ་འདུས། །སྣང་བའི་ཕྱིར་འབྲེང་བའི་མཁན་པོ་ལྟ། །སེམས་ལས་འཁྲུལ་པ་གཞན་ན་མེད། །མ་མཐོང་མ་ཤེས་ལྟ་བའོ། །མ་བསྒོམས་རང་གསལ་སྒོམ་པའི་མཆོག །མི་རྟོག་མཉམ་ཉིད་ཆོས་ཀྱི་སྐུ། །གཉེན་པོ་<milestone unit="line" n="249.4"/>མ་བཅོས་རང་ཤུགས་ལ། །འཛིན་མེད་ཤེས་པ་རང་གྲོལ་བཞག །བྱིང་ན་གསལ་གདབ་རྒོད་ན་གློད། །མི་སྤྲོ་མི་བསྡུ་ཤེས་པ་རང་སོར་བཞག །འབད་རྩོལ་བྱ་རྒྱུ་མེད་པས་རྩོལ་བསྒྲུབ་དཀའ་ཐུབ་བྲལ། །བྱ་<milestone unit="line" n="249.5"/>བཙལ་ཐམས་ཅད་མཚན་མར་ངོས་གཟུང་ཡང་དག་དོན་ལ་བྱ་རྒྱུ་མེད། །དད་པ་གཏིང་ནས་མ་སྐྱེས་ཁེང་གྲགས་ཀྱིས། །སྤྱིན་པ་བཏང་བས་དོན་མེད་ཅི་ཞིག་ཕན། །བསྔོ་བ་ལོག་པ་ཡི་དགས་གནས་སུ་སྐྱེ། །སེམས་<milestone unit="line" n="249.6"/>ཉིད་ཡེ་ནས་སངས་རྒྱས་ལ། །དགེ་སྡིག་རང་བཞིན་སྟོང་པའི་ངང་དུ་གྲུབ། །སྔར་རྗེས་བཤགས་ཤིང་ཕྱིས་ཀྱི་དམ་བཅས་བླང་། །འཁོར་བའི་རང་བཞིན་རེ་མོས་ཕ་མ་བུ་ཚ་འདྲ། །ནོར་རྫས་འཛིན་ཆགས་ཞེན་པ་ལ།<milestone unit="page" n="250"/><milestone unit="line" n="250.1"/>འཛིན་ཆགས་མཁན་པོ་སེམས་ཡིན་པས། །ཆགས་ཞེན་མཁན་པོ་དེ་ལ་ལྟ། །སེམས་ཉིད་ཡེ་སྟོང་དྲི་མ་མེད་པས་སྦྱང་། །སྟོང་གསལ་ཡེ་ནས་ཡོད་པས་ཆུབ། །ཚོགས་བསགས་སྒྲིབ་པ་སྦྱང་མི་དགོས། །སངས་རྒྱས་<milestone unit="line" n="250.2"/>ལོག་ན་བསྒྲུབ་ཏུ་མེད། །ཡེ་ནས་སངས་རྒྱས་ཡིན་པ་ལ། །རང་སེམས་རྟོགས་པ་སངས་རྒྱས་ལ། །སངས་རྒྱས་གཞན་ལ་རེ་བ་མེད། །ཡེ་ནས་ལྷ་སྐུའི་རང་བཞིན་ལ། །དེ་ལ་དབང་བསྐུར་བྱ་མི་དགོས། །རིག་པའི་<milestone unit="line" n="250.3"/>རྒྱལ་པོ་སེམས་ལ་དབང་། །ཏིང་འཛིན་སེམས་ལ་དབང་བསྐུར་ན། །ཀུན་ལ་དབང་གྱུར་དབང་གི་མཆོག །རང་སེམས་དག་པའི་དམ་ཚིག་ལ། །གཡོ་སྒྱུ་རང་གིས་མ་ཁྲེལ་བར། །ལུས་ངག་ཡིད་གསུམ་ཉམས་སྒྲིབ་<milestone unit="line" n="250.4"/>དག །ཉམས་སྒྲིབ་མི་གཙང་སེམས་ཀྱི་ངན་རྟོག་ཡིན། །རང་སེམས་རྟོག་མེད་ཆོས་སྐུ་ལ། །ཡེ་དག་ཡེ་སྟོང་ཡེ་སངས་ཆེན་པོ་སྟེ། །མི་གཙང་ཉམས་སྒྲིབ་གང་ཡང་མེད་ཅིང་གྲོལ། །སྣང་སྟོང་སྐུ་ཡི་རང་གཞིན་ལ། སྣང་<milestone unit="line" n="250.5"/>ཚད་ཐུགས་རྗེ་ཆེན་པོའི་སྐུ། །གྲག་སྟོང་གསུང་གི་རང་ཞིན་ལས། །ཉེ་བར་བསྒྲུབ་པ་ཡིག་འབྲུ་ཧྲི༷༷ ཐུན་མོང་འབྲུ་དྲུག་འགྲོ་དྲུག་སྐྱེ་སྒོ་གཅོད། །སེམས་ཀྱི་དམ་ཚིག་རང་གིས་བསྲུང་། སྙི༷༷འདི་ཐུགས་ཀྱི་ས་བོན་<milestone unit="line" n="250.6"/>ཏེ། །ཆོས་ཀུན་མ་ནོར་བྱང་ཆུབ་སེམས་སུ་གཅིག །སྙིང་པོ་མ་ནོར་དོན་གྱི་ཡིག་འབྲུ་ཧྲི༷༷། མངོན་ཤེས་རྫུལ་འཕྲུལ་སྟོབས་དང་ལུང་སྟོན་སེམས་ལས་བྱུང་། །ཐིག་ལེ་གཅིག་ལ་རྫོགས་པས་བསྒྲུབ་ཏུ་མེད། །བདེ་<milestone unit="page" n="251"/><milestone unit="line" n="251.1"/>༄༅། །གསལ་མ་འགགས་འཛིན་པའི་བློ་དང་བྲལ། །མཐར་ཐུག་འབྲས་བུའི་བསྒྲུབ་པའོ། །འདི་ནི་དོང་སྤྲུགས་རང་བཞིན་ལ། ཆོས་སྐུ་གཏན་ལ་འབེབས་པའི་ཕྱིར། །འཁོར་འདས་གཉིས་ཀར་གདགས་བྱ་<milestone unit="line" n="251.2"/>བྲལ། །སངས་རྒྱས་སེམས་ཅན་གཉིས་སུ་མེད། །རང་སེམས་རྟོགས་ན་དོང་སྤྲུགས་རིན་ཆེན་དཀྱིལ། །ཕྱོགས་སུ་ལྷུང་མེད་ལྷུན་གྱིས་གྲུབ། །རྒྱུ་ཡིས་ནམ་མཁའ་འདྲ་སྟེ་བསྐྱེད་པ་མེད། ཁུ།་ལས་མ་མཆིས་སྐྱེ་བ་<milestone unit="line" n="251.3"/>མེད། །འདུས་མ་བྱས་ཀྱི་སེམས་ཉིད་ལ། །ཡེ་ཤེས་ཉི་མའི་ཟེར་འདྲ་བ། །བཀག་པས་མི་ཁེགས་རང་ཤར་ཡིན། །གསལ་བྱེད་རིག་པ་འོད་དང་གསུམ། ཆོས་ཉིད་དབྱིངས་ཀྱི་ཆ་ལ་ཟེར། ནམ་མཁའ་རླུད་འོད་<milestone unit="line" n="251.4"/>རིག་དྲན་བཞི། །མ་ངེས་པོ་ན་སོ་སོ་འཆར། ཞེས་པས། འཁོར་བ་དོང་སྤྲུགས་ཀྱི་རྒྱུད་ལས། མར་ལས་རྒྱུ་འབྲས་ལ་ཟག་སུ་མི་གཞུག་པར་བསྟན་པའི་ལེའུ་སྟེ་བཅུ་བཞི་པའོ།། །།ཡང་གར་གྱི་དབང་མོས་ཞུས་<milestone unit="line" n="251.5"/>པ། ཀྱེ་སངས་རྒྱས་འོད་དཔག་མེད། ལྟ་སྒོམ་སྤྱོད་གསུམ་འབྲས་བུའི་དོན་ཅིག །བདག་ཅག་རྣམ་ལ་བཤད་དུ་གསོལ། །ཞེས་ཞུས་པས། གར་གྱི་དབང་མོ་ཉོན་ཅིག །ལྟ་སྒོམ་སྤྱོ་འབྲས་འདྲ་ལུགས་བསྟན། །དང་པོ་<milestone unit="line" n="251.6"/>ལུས་གནད་དབུག་ས་བཅོས་སེམས་བཞག །སེམས་ཀྱི་གསུང་ཐབས་ཟས་ཚད་བསྟན། །ལུས་གནད་རྣམ་སྣང་ཆོས་བདུན་ལྡན། །བདེ་ལ་བསྟེན་ནས་མི་རྟོག་ཏེ། །སྐྱེས་དགུ་ཐམས་མལ་ཆོས་ཡིན་ནོ། །དྲན་མེད་ཡིད་<milestone unit="page" n="253"/><milestone unit="line" n="253.1"/>༄༅། །དྲི་མ་དག །ཐམས་ཅད་རང་ཤར་ཡིན་པའི་ཕྱིར། །ཕྱོགས་རིས་མེད་པ་ལྟ་བའི་གདེང་། །བལྟ་བྱ་ལྟ་བྱེད་གཉིས་མེད་པར། །རིག་པ་ངོ་བོར་མ་གྲུབ་པས། །རིག་པ་རང་ཆོད་འབྲལ་མེད་གསལ། །བདེ་<milestone unit="line" n="253.2"/>བ་ཆེ་ལ་གཞན་མེད་ཡིན། །སངས་རྒྱས་སེམས་ལས་གཞན་ན་མེད། །མ་བྱས་མི་འགྱུར་བྱེད་པའི་རང་བཞིན་པས། །འཁོར་བའི་ཐོག་མཐའ་བཅད་ཅིང་ཡེ་ཤེས་ངོས་བཟུང་སྟེ། །གོམ་པ་མཐུ་བསྐྱེད་མཐུན་རྐྱེན་<milestone unit="line" n="253.3"/>འཛོམ། །བག་ཆགས་ཚད་ཟུང་བར་དོ་སེལ། །ཀུན་སྤྱོད་ཡོན་ཏན་རྣམ་ལྔ་ཆོས། །དབྱིངས་ཀྱི་རྒྱན་དུ་རོལ་པའོ། །བརྟུལ་ཞུགས་སྐྱོད་པས་ཆགས་སྡང་གཅོད། །རིག་པའི་སྤྱོད་པས་བདེ་བ་བསྐྱེད། །གསང་བའི་སྤྱོད་<milestone unit="line" n="253.4"/>པས་དྲོད་རྟགས་འབྱུང་། །སྨྱོན་པའི་སྤྱོད་པས་ཞེན་པ་བཟློག །ཕྱོགས་མཚམས་རྣམ་རྒྱལ་བཅིངས་གྲོལ་མེད། །གཞི་ལ་བསམ་ཞིང་བསྒོམ་དུ་མེད། །སྣང་བ་མེད་པའི་ཆོས་ཉིད་ནི། །མ་བཙལ་གཞག་ན་བསྒོམ་པ་<milestone unit="line" n="253.5"/>ཡིན། །ལུས་ལ་འཛིན་མེད་ལམ་དུ་བྱ། །ཟག་མེད་ངོས་གཟུང་བྲལ་བའོ། །སེང་གེ་གླང་པོ་སྤྲེའུ་དང་། །བུ་ཆུང་སྨྱོན་པ་མཁའ་འགྲོ་བཞིན། །སྤྱོད་པ་ལམ་དུ་བྱ། །ཞེས་གསུངས་སོ། །འཁོར་བ་དོང་སྤྲུགས་ཀྱི་རྒྱུད་ལས།<milestone unit="line" n="253.6"/>ལྟ་སྒོམ་སྤྱོད་འབྲས་ཀྱི་གྲོལ་ལུགས་བསྟན་པའི་ལེའུ་སྟེ་བཅོ་ལྔ་པའོ།། །།སློབ་དཔོན་པདྨའི་བསྒྱུར་ཅིང་གཏན་ལ་ཕབ་པ་རྫོགས་སོ།། །།ཐུགས་རྗེ་ཆེན་པོ་འཁོར་བ་དོང་སྤྲུགས་ཀྱི་རྒྱུད་ཡང་དག་པ་<milestone unit="page" n="254"/><milestone unit="line" n="254.1"/>དོན་གྱི་གདམས་ངག་བཅས་པ་འདི། མཁའ་འགྲོ་མཚོ་རྒྱལ་ལ་གདམས་པ་རྫོགས་སོ། །གཤིན་རྗེ་དམར་ནག་གཉིས་ལ་གཏད་དེ་རྒྱ། གུ་ཡ། གཏེརརྒྱ། སྦས་རྒྱ། སོ་ཕག་ཤི་ཁ་ཐམ།྅། ཡེ་ཤེས་ཁྱུང་གྲགས་ཞུས་<milestone unit="line" n="254.2"/>སོ།། །། ༄༅། །རྒྱ་གར་སྐད་དུ། སྐསྐཏབྷ། སྡད་ཊ།སྡན། བོད་སྐད་དུ། །ཐུགས་རྗེ་ཆེན་པོ་པདྨ་རྒྱས་པའི་རྒྱུད། བཅོམ་ལྡན་འདས་འོད་དཔག་མེད་ལ་ཕྱག་འཚལ་ལོ། །འདི་སྐད་བདག་</p></div1>
        </body>
    </text>
</TEI.2>