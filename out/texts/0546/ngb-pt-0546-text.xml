<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0546-text.xml">
    <teiHeader lang="tib">
        <fileDesc>
            <titleStmt>
                <title><!--'phags pa mi g.yo ba'i 'khor ba rang grol gyi rgyud/-->འཕགས་པ་མི་གཡོ་བའི་འཁོར་བ་རང་གྲོལ་གྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0546-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=699.4; end=708.6--><milestone unit="line" n="699.4"/>༄༅། །རྒྱ་གར་སྐད་དུ། ཨུརུ་བོ་ཏྲ་ལོ་ཀ་ཏྲ་ཏ་ཏན་ཏྲ་ནཱ་མ། བོད་སྐད་དུ། འཕགས་པ་མི་གཡོ་བ་འཁོར་བ་དང་གྲོལ་གྱི་རྒྱུད་ཅེས་བྱ་བ། དཔལ་ཀུན་ཏུ་བཟང་པོ་རྟོགས་པ་རང་བྱུང་གི་རྒྱལ་པོ་ལ་ཕྱག་འཚལ་<milestone unit="line" n="699.5"/>ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་ཀུན་ཏུ་བཟང་པོ་དང་། འཕགས་པ་མི་གཡོ་བ་དང་། དུར་ཁྲོད་བདག་པོ་གདོང་རིངས་མ་དང་། བདུད་མོ་ཀུན་དགའ་བརྒྱ་བྱིན་དང་། མཁའ་འགྲོ་མ་<milestone unit="line" n="699.6"/>གློག་གི་འཕྲེང་བ་དང་། སྤྱན་རས་གཟིགས་དང་། འཇམ་དཔལ་དང་། ཕྱག་ན་རྡོ་རྗེ་དང་། དགའ་རབ་རྡོ་རྗེ་དང་། ས་ལ་གནས་པའི་རིགས་འཛིན་ཀུན། །བཅོམ་ལྡན་ཀུན་ཏུ་བཟང་པོའི་སྤྱན་སྔར་འཁོར། །བསྐོར་བ་<milestone unit="page" n="700"/><milestone unit="line" n="700.1"/>ཕྱག་བྱས་རིག་པའི་མེ་ཏོག་ཕུལ། །ཆོས་ཀྱི་དབྱིངས་ཀྱི་ཕོ་བྲང་དུ། །རང་བྱུང་རང་ཤར་ཆོས་ཞུ་འཚལ། །ཞེས་ཞུས་སོ། །བཅོམ་ལྡན་འདས་ཀྱིས་བཀའ་སྩལ་པ། །མཁའ་འགྲོ་གློག་གི་འཕྲེང་བ་རྣམས། །ལེགས་པར་<milestone unit="line" n="700.2"/>ཟུང་ཞིག་མཁའ་འགྲོ་མ། །གཞི་སྣང་ཆེན་པོ་ལྷུན་གྲུབ་ལ། །འོད་ལྔ་རང་ཤར་རང་གྲོལ་དང་། །འགྲོ་དྲུག་རང་ཤར་རང་གྲོལ་དང་། །སྐུ་ལྔ་རང་ཤར་རང་གྲོལ་དང་། །ཡུམ་ལྔ་རང་ཤར་རང་གྲོལ་དང་། །ཡེ་ཤེས་རང་<milestone unit="line" n="700.3"/>ཤར་རང་གྲོལ་དང། །ཆོས་སྐུ་རང་ཤར་རང་གྲོལ་དང་། །སྤྱན་གསུམ་རང་ཤར་རང་གྲོལ་དང་། །ཐིག་ལེར་རང་ཤར་རང་གྲོལ་དང་། །ཁམས་གསུམ་རང་ཤར་རང་གྲོལ་ལོ། །ཞེས་གསུངས་སོ། །འཁོར་བ་རང་གྲོལ་<milestone unit="line" n="700.4"/>གྱི་རྒྱུད་ལས། གླེང་གཞི་ཞུས་ལན་གྱི་ལེའུ་སྟེ་དང་པོའོ།། །།དེ་ནས་ཀུན་ཏུ་བཟང་པོ་ཡིས། །གཞི་ཉིད་རང་ཤར་བསྟན་པ་ནི། །ངོ་བོ་ཀུན་གསལ་རང་བཞིན་སྟོང་། །ཐུགས་རྗེ་མི་འགག་མི་འགྱུར་<milestone unit="line" n="700.5"/>དང་། །འཕྲིན་ལས་ཅིར་ཡང་ཐོགས་པ་མེད། །གཞི་ལྔ་རང་ཤར་ངོ་བོ་གཅིག །གཅིག་པོ་ཀུན་ཤར་ཀུན་གཞི་ཡིན། །ཇི་ལྟར་སྣང་བ་གཞི་ལས་ཤར། །རང་ཤར་གཞི་ཡི་དོན་ལ་མཁས། །མཁས་པ་ཆེན་པོ་གསལ་བ་<milestone unit="line" n="700.6"/>ཆེ ངོ་བོ་རང་ཤར་ཆད་པ་སྟོན། །རང་བཞིན་སྟོང་པས་རྟག་པ་སྟོན། །ཐུགས་རྗེ་མི་འགག་རང་བྱུང་བས། །རོལ་པ་ཅིར་ཡང་འཆར་བར་སྟོན། །ཡོན་ཏན་མི་འགྱུར་ཟད་མེད་སྟོན། །འཕྲིན་ལས་ཐོགས་མེད་རང་ཤར་<milestone unit="page" n="701"/><milestone unit="line" n="701.1"/>༄༅། །སྟོན། །སྟོན་པ་ཀུན་གཞིའི་ཕྱི་མོ་ཡིན། །རང་ཤར་གནད་ཤེས་གཞི་ཡི་གདེང་། །ཞེས་གསུངས་སོ། །འཁོར་བ་རང་གྲོལ་གྱི་རྒྱུད་ལས། གཞི་རང་ཤར་རང་གྲོལ་གྱི་ལེའུ་སྟེ་གཉིས་པའོ།། །།ཀུན་<milestone unit="line" n="701.2"/>ཏུ་བཟང་པོས་བཀའ་སྩལ་པ། །ཉོན་ཅིག་མཁའ་འགྲོ་གློག་འཕྲེང་མ། །ལྷུན་གྲུབ་རང་ཤར་འོད་དུ་ཤར། །ངོ་བོ་དཀར་པོའི་གདངས་སུ་ཤར། །རང་བཞིན་མཐིང་ཁའི་གདངས་སུ་ཤར། །ཐུགས་རྗེ་དམར་པོའི་<milestone unit="line" n="701.3"/>གདངས་སུ་ཤར། །ཡོན་ཏན་སེར་པོའི་གདངས་སུ་ཤར། །འཕྲིན་ལས་ལྗང་ཁུའི་གདངས་སུ་ཤར། །གཞི་ཉིད་འོད་ལྔའི་ངོ་བོར་ཤར། །གཞི་ཤར་ཤེས་པས་འོད་ལས་གྲོལ། །འོད་ཀྱི་ཞབྲུལ་པ་རང་ཤར་བས། །རང་<milestone unit="line" n="701.4"/>ཤར་རང་གྲོལ་ངོ་མཚར་ཆེ། །ཞེས་གསུངས་སོ། །འཁོར་བ་རང་གྲོལ་གྱི་རྒྱུད་ལས། འོད་ལྔ་རང་ཤར་གྲོལ་གྱི་ལེའུ་སྟེ་གསུམ་པའོ།། །།དེ་ནས་བཅོམ་ལྡན་ཀུན་ཏུ་བཟང་པོ་ཡིས། །ཉོན་ཅིག་མཁའ་འགྲོ་གློག་<milestone unit="line" n="701.5"/>འཕྲེང་མ། །གཞི་མོའི་དོན་ལ་མཁས་པ་ནི། །ཀུན་གྱི་ཐུན་མོང་མ་ཡིན་ནོ། །དུག་ལྔ་རང་ཤར་བསྟན་པ་ནི། །ངོ་བོ་ཞེ་སྡང་རང་ཤར་ཡིན། །རང་བཞིན་གཏི་མུག་རང་ཤར་ཡིན། །ཐུགས་རྗེ་འདོད་ཆགས་རང་ཤར་<milestone unit="line" n="701.6"/>ཡིན། །ཡོན་ཏན་ང་རྒྱལ་རང་ཤར་ཡིན། །འཕྲིན་ལས་ཁོང་ཁྲོ་ཕྲག་དོག་རང་ཤར་ཡིན། །རང་ཤར་གཞི་ཤེས་ངོ་མཚར་ཆེ། །རང་གྲོལ་དུག་ལྔ་གནས་སུ་དག །གནས་སུ་དག་པས་རང་སར་གྲོལ། །གཞི་ལས་རང་<milestone unit="page" n="702"/><milestone unit="line" n="702.1"/>ཤར་བསྒྱུར་བས་མིན། །སྤྱི་གཞི་མཁས་ན་མཁས་པ་ཡིན། །ཚིག་ལ་མཁས་པ་ནེ་ཙོ་འདྲ། །ཞེས་གསུངས་སོ། །འཁོར་བ་རང་གྲོལ་གྱི་རྒྱུད་ལས། །དུག་ལྔ་རང་ཤར་རང་གྲོལ་གྱི་ལེའུ་སྟེ་བཞི་པའོ།། །།དེ་ནས་<milestone unit="line" n="702.2"/>བཅོམ་ལྡན་ཀུན་བཟང་གིས། །མཁའ་འགྲོ་གློག་གི་འཕྲེང་བ་ལ། །འགྲོ་དྲུག་རང་ཤར་རང་གྲོལ་བསྟན་པ་ནི། །ངོ་བོ་རང་ཤར་ཞེ་སྡང་དམྱལ་བ། །རང་བཞིན་རང་ཤར་གཏི་མུག་བྱོལ་སོང་། །ཐུགས་རྗེ་རང་ཤར་<milestone unit="line" n="702.3"/>འདོད་ཆགས་ཡི་དྭགས། །ཡོན་ཏན་རང་ཤར་ང་རྒྱལ་མི། །འཕྲིན་ལས་རང་ཤར་ཁོང་ཁྲོ་ལྷ་མ་ཡིན། །འཕྲིན་ལས་རང་ཤར་ཕྲག་དོག་དེ་བའོ། །གཞི་ཉིད་རང་ཤར་འབྱུང་ལྔ་འོད། །གོ་རིམ་རང་ཤར་ཤེས་གཞིའི་<milestone unit="line" n="702.4"/>རྩལ། །དུག་ལྔ་སྒོ་ལ་གཞི་ཉིད་རང་ཤར་ཡིན། །ངོ་བོ་རྣ་བར་རང་བཞིན་མིག །ཐུགས་རྗེ་ལྕེ་ལ་ཡོན་ཏན་སྣ། །འཕྲིན་ལས་འོག་སྒོ་གཉིས་སུ་ཤར། །གཞི་ཉིད་རང་ཤར་བྱེད་པ་བྱས་པ་མེད། །གཞི་མེད་རང་ཤར་<milestone unit="line" n="702.5"/>ངོ་མཚར་རྨད་དུ་ཆེ། །ཞེས་གསུངས་སོ། །འཁོར་བ་རང་གྲོལ་གྱི་རྒྱུད་ལས། འགྲོ་དྲུག་རང་ཤར་རང་གྲོལ་གྱི་ལེའུ་སྟེ་ལྔ་པའོ།། །།བཅོམ་ལྡན་ཀུན་ཏུ་བཟང་པོ་ཡིས། །སྐུ་ལྔ་ཡུམ་ལྔ་རང་ཤར་བསྟན་པ་<milestone unit="line" n="702.6"/>ནི། །ངོ་བོ་ལོངས་སྐུ་རང་ཤར་རོ། །རངབཞིནཆོསསྐུརངཤར་རོ། །ཐུགས་རྗེ་སྤྲུལ་སྐུ་རང་ཤར་རོ། །ཡོན་ཏན་རྡོ་རྗེའི་སྐུར་ཤར་རོ། །འཕྲིན་ལས་མངོན་བྱང་སྐུ་རུ་ཤར། །ངོ་བོ་སངས་རྒྱས་སྤྱན་དུ་ཤར། །རང<milestone unit="page" n="703"/><milestone unit="line" n="703.1"/>༄༅། །བཞིན་ནམ་མཁའི་དབྱིངས་བྱུག་མ། །ཐུགས་རྗེ་གོས་དཀར་མ་རུ་ཤར། །ཡོན་ཏན་མྱ་མ་ཀི་རུ་ཤར། །འཕྲིན་ལས་དམཚིག་སྒྲོལ་མར་ཤར། །གཞི་ཉིད་རང་ཤར་ངོ་མཚར་ཆེ། །བསྒྲུབ་མི་དགོས་པར<milestone unit="line" n="703.2"/>རང་ཤར་ཡིན། །ཉི་མ་འོད་དུ་རང་ཤར་བཞིན། །གཞི་མོ་རྒྱལ་བ་ཡབ་ཡུམ་ཤར། །རང་ཤརགྲོལ་བ་ངོ་མཚརཆེ། །རྩོལ་སྒྲུབ་མ་བྱས་གཞི་ལ་མཁས། །ཡོནཏན་རང་ཤར་བསམ་གཏན་ཐུན་ཚད་ཅིག །ཅེས་གསུངས་<milestone unit="line" n="703.3"/>སོ། །འཁོར་བ་རང་གྲོལགྱི་རྒྱུད་ལས། རྒྱལ་བཡབ་ཡུམ་རང་ཤར་གྱི་ལེའུ་སྟེ་དྲུག་པའོ།། །།བཅོམལྡན་ཀུནཏུབཟང་པོ་ཡིས། །མཁའ་འགྲོ་གློག་གི་འཕྲེང་བ་ལ། །ཡེ་ཤེས་རང་ཤར་བསྟན་པ་ནི། །ངོ་བོ་<milestone unit="line" n="703.4"/>གསལ་བ་དངོས་མེད་པ། །མེ་ལོང་ཡེ་ཤེས་རང་ཤར་ཡིན། །རང་བཞིན་སྟོང་པ་ཡུལ་མེད་དེ། །ཆོས་ཀྱི་དབྱིངས་ཀྱི་ཡེ་ཤེས་ཤར། །ཐུགས་རྗེ་སྣ་ཚོགས་གཅོད་པ་དེ། །སོ་སོར་རྟོག་པའི་ཡེ་ཤེས་ཤར། །ཡོན་ཏན་ཀུན་<milestone unit="line" n="703.5"/>ལ་སྙོམས་པདེ། །མཉམ་པ་ཉིད་ཀྱི་ཡེ་ཤེས་ཡིན། །འཕྲིན་ལས་ཅིར་ཡང་སྣང་བ་དེ། །བྱ་བ་སྒྲུབ་པའི་ཡེ་ཤེས་ཡིན། །གཞི་ཉིད་དབྱེར་མེད་རང་སྣང་བས། །ངོ་བོ་ཉིད་ཀྱི་ཡེ་ཤེས་ཤར། །ཡེ་ནིགཞི་མོའི་དོནལ་<milestone unit="line" n="703.6"/>མཁས། ཁེས་པ་གཞི་ཡི་ཡོན་ཏན་ནོ། །གཞི་སྣང་ཆེན་པོ་ཤེས་པ་ནི། །ཡེ་ཤེས་རང་ཤར་རང་སར་གྲོལ། །རངགྲོལ་ཡེ་ཤེས་མ་ཤར་ན། །ལྐོག་གྱུར་ཡེ་ཤེས་ཕྱི་དུས་འདེབས། །ཡེ་ཤེསརང་ཤར་ཤེས་ནས་སྒོམ་པའི<milestone unit="page" n="704"/><milestone unit="line" n="704.1"/>ནད་དང་བྲལ། །སྣང་འདོད་མ་ཡིན་ཡེ་ནས་རང་ཤར་ལ། །རངཤར་ཡེ་ཤེས་ངོ་མཚར་ཆེ། །ཞེས་གསུངས་སོ། །འཁོར་བ་རང་གི་རྒྱུད་ལས། ཡེ་ཤེས་རང་ཤར་རང་གྲོལ་གྱི་ལེའུ་སྟེ་བདུན་པའོ།། །།བཅོམ་<milestone unit="line" n="704.2"/>ལྡན་ཀུན་ཏུ་བཟང་པོ་ཡིས། །ཆོས་སྐུ་རང་ཤར་རང་གྲོལ་དགོངས་པ་བསྟན་པ་ནི། །གཞི་མོ་ཡེ་ནས་ཟང་ཐལ་བས། །ཆོས་སྐུ་རང་ཤར་ཟང་ཐལ་ཡིན། །གཞི་མོའི་རྒྱུ་རྐྱེན་མ་བསྐྱེད་པས། །ཆོས་སྐུ་རྟེན་མེད་རང་ཤར་<milestone unit="line" n="704.3"/>ཡིན། །གཞི་མོ་འདུས་བྱས་མ་ཡིན་པས། །ཆོས་སྐུ་འདུས་མ་བྱས་སུ་ཤར། །གཞི་མོ་ཡེ་ནས་མི་འགག་པས། །ཆོས་སྐུ་ཡོན་ཏན་ཕྱོགས་མེད་ཤར། །གཞི་མོ་རྩོལ་སྒྲུབ་མ་བྱས་པས། །ཆོས་སྐུ་རང་ཤར་རྩོལ་སྒྲུབ་<milestone unit="line" n="704.4"/>མིན། །གཞི་མོ་ཕྱོགས་མེད་རང་ཤར་རྒྱ་མ་ཆད། །ཆོས་སྐུ་རྒྱ་མཆད་པ་དང་། །ཕྱོགས་མེད་ཆེན་པོར་རང་ཤར་རོ། །གཞི་མོ་གཉིས་སུ་མེད་པས་ན། །གཉིས་མེད་ཆོས་ཀྱི་སྐུ་རུ་ཤར། །གཞི་ལ་དབྱིབས་དང་ཁ་དོག་<milestone unit="line" n="704.5"/>མེད། །གཉིས་མེད་དབྱིབས་མེད་ཆོས་ཀྱི་སྐུ་རུ་ཤར། །གཞི་ལ་ཡོན་ཏན་ཚངས་པས་ན། །ངོ་བོ་འོད་དུ་བསྟན་པ་ཡིན། །འོད་ལ་ཡོན་ཏན་མ་འགགས་པས། ལོངས་སྐུ་གཟུགས་སྣང་རང་ཤར་རོ། །ཆོས་སྐུ་གཞི་མོ་མ་<milestone unit="line" n="704.6"/>འགགས་པས། །སྤྲུལ་སྐུ་དངོས་སུ་རང་ཤར་རོ། །གཞི་ཡི་མཚན་མ་རང་གྲོལ་པས། །སྐུ་གསུམ་རང་ཤར་རང་གྲོལ་ཡིན། །ཞེས་གསུངས་སོ། །འཁོར་བ་རང་གྲོལ་གྱི་རྒྱུད་ལས། ཆོས་སྐུ་རྩོལ་སྒྲུབ་མ་བྱས་རང་ཤར་<milestone unit="page" n="705"/><milestone unit="line" n="705.1"/>༄༅། །རང་གྲོལ་གྱི་ལེའུ་སྟེ་བརྒྱད་པའོ།། །།དེ་ནས་བཅོམ་ལྡན་ཀུན་ཏུ་བཟང་པོ་ཡིས། །མཁའ་འགྲོ་གློག་གི་འཕྲེང་བ་ལ། །ཐིག་ལེ་རང་ཤར་བསྟན་པ་ནི། །གཞི་ཉིད་ཟང་ཐལ་ཐིག་ཏུ་ཤར། །ཐུགས་<milestone unit="line" n="705.2"/>རྗེ་མི་འགག་ལེ་འུར་ཤར། །རང་བཞིན་སྟོང་པ་ཉག་གཅིག་ཤར། །དེ་ནི་གཞི་ཡི་ཐིག་ལེ་ཡིན། །གཞི་ཡི་ཡོན་ཏན་འོད་དུ་ཤར། །དེ་ནི་ལམ་གྱི་ལེའུར་ཤར། །ངོ་བོ་འོད་གསལ་ཐིག་ཏུ་ཤར། །དེ་ཉིད་ཟང་ཐལ་ཉག་<milestone unit="line" n="705.3"/>གཅིག་ཤར། །དེ་ནི་དང་པོའི་ཐིག་ལེ་ཡིན། །འགྲོ་བ་རིགས་དྲུག་ལེ་འུར་ཤར། །ངོ་བོ་གཞི་སྣང་ཐིག་ཏུ་ཤར། །དེ་ཉིད་ཟང་ཐལ་ཉག་གཅིག་ཤར། །སྣང་བ་མི་འགག་ལེའུར་ཤར། །རིག་པ་རང་གསལ་ཐིག་ཏུ་<milestone unit="line" n="705.4"/>ཤར། །དེ་ནི་བར་གྱི་ཐིག་ལེ་རང་ཤར་ཡིན། །རྩ་ལྔ་སྐུད་པ་ལེའུར་ཤར། །འགྱུར་བ་དངོས་མེད་ཐིག་ཏུ་ཤར། ངོ་བོ་སྟོང་པ་ཉག་ཅིག་ཤར། །དེ་ནི་ཐ་མ་རང་ཤར་ཡིན། །རང་ཤར་མི་འགགས་ལེའུར་ཤར། །དེ་ཉིད་<milestone unit="line" n="705.5"/>རང་གྲོལ་ཐིག་ཏུ་ཤར། །དབྱེར་མེད་རང་སྣང་ཉག་གཅིག་ཤར། །ཞེས་གསུངས་སོ། །འཁོར་བ་རང་གྲོལ་གྱི་རྒྱུད་ལས། ཐིག་ལེ་རང་ཤར་གྱི་ལེའུ་སྟེ་དགུ་པའོ།། །།དེ་ནས་བཅོམ་ལྡན་ཀུན་ཏུ་<milestone unit="line" n="705.6"/>བཟང་། །མཁའ་འགྲོ་གློག་གི་འཕྲེང་བ་ལ། །སྤྱན་གསུམ་རང་ཤར་བསྟན་པ་ནི། །གཞི་ཉིད་རང་གསལ་ཆེན་པོ་སྟེ། །དེ་ཉིད་ཆོས་ཀྱི་སྤྱན་དུ་ཤར། །གཞི་ཉིད་ཐུགས་རྗེ་མ་འགགས་པས། །ཐབས་དང་ཤེས་རབ་སྤྱན་<milestone unit="page" n="706"/><milestone unit="line" n="706.1"/>དུ་ཤར། །གཞི་ཡི་རང་བཞིན་སྟོང་པ་སྟེ། །དེ་ཉིད་ཡེ་ཤེས་སྤྱན་དུ་ཤར། །དེ་ནི་གཞི་ཡི་རང་ཤར་ཡིན། །འོད་ལྔ་ཆོས་ཀྱི་སྤྱན་དུ་ཤར། །འགྱུ་བ་ཤེས་པ་སྤྱན་དུ་ཤར། །ཡིད་གསུམ་ཡེ་ཤེས་སྤྱན་དུ་ཤར། །དེ་ནི་ལམ་<milestone unit="line" n="706.2"/>གྱི་སྤྱན་གསུམ་ཡིན། །རྣ་བ་ཆོས་ཀྱི་སྤྱན་དུ་ཤར། །སྙིང་ཁ་ཤེས་རབ་སྤྱན་དུ་ཤར། །མིག་ནི་ཡེ་ཤེས་སྤྱན་དུ་ཤར། །དེ་ནི་རྟགས་ཀྱི་སྤྱན་གསུམ་ཡིན། །འགྱུ་བ་ཆོས་ཀྱི་སྦྱན་དུ་ཤར། །ཡིད་ནི་ཤེས་རབ་སྦྱན་དུ་<milestone unit="line" n="706.3"/>ཤར། །མཛོད་སྐྲུ་ཡེ་ཤེས་སྤྱན་དུ་ཤར། །དེ་ནི་དོན་གྱི་སྤྱན་གསུམ་ཡིན། །རིན་ཆེན་མན་ཤེལ་ཟང་ཐལ་ཏེ། །དེ་ནི་ཡེ་ཤེས་སྦྱན་དུ་ཤར། །ངོ་བོ་གསལ་བ་ཆོས་ཀྱི་སྤྱན། །ཟེར་མི་འགག་པ་ཤེས་རབ་སྤྱན། །དེ་ནི་གཞི་<milestone unit="line" n="706.4"/>ཡི་སྤྱན་གྱི་དཔེ། །འོད་ནི་ཆོས་ཀྱི་སྤྱན་གྱི་དཔེ། །ཐིག་ལེ་ཤེས་རབ་སྤྱན་དུ་བསྟན། །ཟེར་ནི་ཡེ་ཤེས་སྤྱན་དུ་བསྟན། །དེ་ནི་དོན་གྱི་སྤྱན་གསུམ་ཡིན། །ཞེས་གསུངས་སོ། །འཁོར་བ་རང་གྲོལ་གྱི་རྒྱུད་ལས། སྤྱན་<milestone unit="line" n="706.5"/>གསུམ་རང་ཤར་གྱི་ལེའུ་སྟེ་བཅུ་པའོ།། །།བཅོམ་ལྡན་ཀུན་ཏུ་བཟང་པོ་ཡིས། །མཁའ་འགྲོ་གློག་གི་འཕྲེང་བ་ལ། །ཁམས་གསུམ་རང་ཤར་བསྟན་པ་ནི། །གཞི་མོ་སྟོང་པ་རང་ཤར་བ། །དེ་ནི་གཟུགས་མེད་<milestone unit="line" n="706.6"/>ཁམས་སུ་ཤར། །གཞི་མོ་ངོ་བོ་གསལ་བ་དེ། །དེ་ནི་འདོད་ཁམས་རང་ཤར་ཡིན། །གཞི་མོ་ཐུགས་རྗེ་མི་འགག་པ། །དེ་ནི་གཟུགས་ཁམས་རང་ཤར་ཡིན། །འོད་ལྔ་གཟུགས་སུ་རང་ཤར་རོ། །འགྱུ་བ་འདོད་པའི་<milestone unit="page" n="707"/><milestone unit="line" n="707.1"/>༄༅། །ཁམས་སུ་ཤར། །ཡིད་ནི་གཟུགས་མེད་ཁམས་སུ་ཤར། །དེ་ནི་ལམ་གྱི་རང་ཤར་རོ། །གཟུགས་ཁམས་གནས་རིས་བསམ་ཡས་པས། །འོད་ཀྱི་ལུས་པ་འགྱུར་བ་ཡིན། །འདོད་ཁམས་གནས་རིས་<milestone unit="line" n="707.2"/>བསམ་ཡས་པ། །འགྱུ་བ་ལོ་མ་རང་ཤར་ཡིན། །གཟུགས་མེད་སྐྱེ་མཆེད་མུ་མེད་པ། །ཡིད་འགྱུ་རྟེན་མེད་རང་ཤར་ཡིན། །དེ་ནི་འབྲས་བུ་རང་ཤར་ཡིན། །ཞེས་གསུངས་སོ། །འཁོར་བ་རང་གྲོལ་གྱི་རྒྱུད་ལས།<milestone unit="line" n="707.3"/>ཁམས་གསུམ་རང་གྲོལ་གྱི་ལེའུ་སྟེ་བཅུ་གཅིག་པའོ།། །།དེ་ནས་བཅོམ་ལྡན་ཀུན་ཏུ་བཟང་པོ་ཡིས། །རྡོ་རྗེ་མཁའ་འགྲོ་གློག་འཕྲེང་ཁྱོད། །རང་ཤར་གཞི་མོ་མ་ཤེས་ན། །ལམ་རྒྱུས་མེད་པའི་མགྲོན་པོ་<milestone unit="line" n="707.4"/>འདྲ། །གཞི་མོ་རང་གྲོལ་མ་ཤེས་ན། །གྲང་ནད་ཅན་གྱི་ག་བུར་འདྲ། །གཞི་མོའི་སྐྱོན་ཡོན་མ་ཤེས་ན། །ལོང་བ་བྱང་ཐང་ལས་པ་འདྲ། །གཞི་མོའི་རྩ་བ་མཆོད་ན། །རྩ་བ་རུལ་པའི་ལོ་མ་འདྲ། །གཞི་མོའི་དོན་ལ་<milestone unit="line" n="707.5"/>མཁས་པ་ནི། །ནོར་བུ་རིན་ཆེན་རྙེད་པ་འདྲ། །ཞེས་གསུངས་སོ། །འཁོར་བ་རང་གྲོལ་རྒྱུད་ལས། སྐྱོན་ཡོན་རྣམ་པར་ཕྱེ་བའི་ལེའུ་སྟེ་བཅུ་གཉིས་པའོ།། །།འཕགས་པ་མི་གཡོ་བ་འཁོར་བ་རང་གྲོལ་གྱི་རྒྱུད་<milestone unit="line" n="707.6"/>ཆེན་པོ་ལས་སྟོན་པ་ཀུན་ཏུ་བཟང་པོ། ཞུ་བ་པོ་མི་གཡོ་བ། ཞུ་བ་མཁའ་འགྲོ་མས་ཞུས་པ། རྗེས་སུ་ཡི་རང་བའི་ལེའུ་སྟེ་བཅུ་གསུམ་པའོ།། །།རང་གྲོལ་གྱི་རྒྱུད་རྫོགས་སོ།། །།ལྷོ་སྟག་ཚང་སེང་གེ་</p></div1>
        </body>
    </text>
</TEI.2>