<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0921-text.xml">
    <teiHeader lang="tib">
        <fileDesc>
            <titleStmt>
                <title><!--sa bdag srog gi 'khor lo zhes bya ba'i rgyu[.]/-->ས་བདག་སྲོག་གི་འཁོར་ལོ་ཞེས་བྱ་བའི་རྒྱུ.།</title>
            </titleStmt>
            <publicationStmt lang="eng">
                <idno type="thdl">ngb-pt-0921-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=207.1; end=216.6--><milestone unit="page" n="207"/><milestone unit="line" n="207.1"/>༄༅། །རྒྱ་གར་སྐད་དུ། ས་ཁྲག་ཙཀྲ་ཤ་ཏྲུ༷་ནཱ་མ་ཏནྟྲ། བོད་སྐད་དུ། ས་བདག་སྲོག་གི་འཁོར་ལོ་ཞེས་བྱ་བའི་རྒྱུད། ནག་པོ་ཀླུའི་རིགས་ཀྱི་བདག་པོ་འཇམ་དཔལ་ལ་ཕྱག་འཚལ་ལོ། །འདི་སྐད་བདག་གི་ཐོས་<milestone unit="line" n="207.2"/>པའི་དུས་གཅིག་ན། །ཞེ་སྡང་གདུག་པ་ཀླུ་གཉན་བུ། །དམ་ཤི་ཕག་མིག་ཅེས་བྱ་བ། །ས་བདག་ཀླུ་གཉན་སྡེ་དཔོན་ཏེ། །ནག་པོ་འཛུམ་མེད་ཅེས་པར་གྲགས། །རབ་ཏུ་གདུག་པའི་བུ་དེ་དག །ཡསྣ་འཁོར་ལོ་ནག་པོ་<milestone unit="line" n="207.3"/>དང་། །ནཱ་ག་དེ་མ་ས་ཏ་མ། །གདུག་པ་རྣམ་གཉིས་འཆོས་པའི་བུའོ། །རྒྱ་མཚོའི་གཏིང་ན་རབ་ཏུ་གནས། །མི་ཡི་ཁམས་རྣམས་འཁྲུག་བྱེད་པའི། །ལྟོ་འཕྱེ་སྦྲུལ་གྱི་མགོ་བོ་ཅན། །ཞེ་སྡང་ང་རྒྱལ་འདོད་ཆགས་<milestone unit="line" n="207.4"/>དང་། །ཕྲག་དོག་ལ་སོགས་ལྟོ་འཕྱེའི་རིགས། །འདི་དག་འཁོར་དང་བཅས་པ་ཡིས། །རྡོ་རྗེ་ཅན་གྱི་སྦྱན་སྔ་སྲ །སངས་རྒྱས་བསྟན་པ་བསྲུང་བའི་ཕྱིར། ནཱ་གས་ནཱ་ག་འཁོལ་བས་ན། །ཀླུ་ཡི་རྒྱལ་པོ་གཙོ་བོར་<milestone unit="line" n="207.5"/>བཤད། །ཀླུ་རྣམས་རིགས་ནི་ལྔ་ཉིད་དེ། །རྒྱལ་པོ་ལ་སོགས་ཡིན་པར་བཤད། །དེ་དག་གནས་པའི་བདག་ཀྱང་། ཁྲར་བལྟས་དྲག་འབབ་མེ་ཏོག་སྐྱེ། །ས་གཞི་རྡོ་ཡང་དཀར་པོར་ཆགས། །རྒྱལ་རིགས་ཡིན་པར་<milestone unit="line" n="207.6"/>རབ་ཏུ་བཤད། །ལྷོར་བལྟས་གཏིང་དུ་དྲི་ཡང་ཞིམ། །རྟག་ཏུ་སྐྱེ་འབྲི་མེད་བར་འབབ། །རྗེའུ་རིགས་ཡིན་པར་ཤེས་པར་བྱ། །ནུབ་བལྟས་གཏིང་འབབ་སྒྲ་ཡང་ཆུང་། །རྒྱ་མཚོ་ཆེན་པོ་གླེབ་པར་འབབ། །བྲམ་ཟེའི་<milestone unit="page" n="208"/><milestone unit="line" n="208.1"/>རིགས་སུ་ཤེས་པར་བྱ། །བྱང་བལྟས་གནག་ཅིང་ཉམས་མི་དགའ། རྟག་ཏུ་ཉི་མ་འཆར་མི་སྲིད། །རླུ་་ནག་ཚུབ་མ་རྟག་ཏུ་འབྱུང་། །གདོལ་པའི་རིགས་སུ་ཤེས་པར་བྱ། །དེ་དག་སྤྱི་ཡི་མཚན་ཉིད་དོ། །རེ་རེ་ལ་ནི་<milestone unit="line" n="208.2"/>བཞི་བཞི་སྟེ། །སླེབ་པར་འབབ་པ་རྒྱལ་རིགས་ཡིན། །གཏིང་དུ་འབབ་ཅིང་དྲི་ཞིམ་པ། །རྗེའུ་རིགས་ཡིན་པར་ཤེས་བྱ། །གཏིང་འབབ་སྒྲ་ཆུང་བྲམ་ཟེའི་རིགས། །གྲིབ་གནས་ཀླུང་བདག་གདོལ་པའི་རིགས། །ཀུན་<milestone unit="line" n="208.3"/>ལ་སྦྱར་བ་ཤེས་པར་བྱ། །ཕོ་བྲང་དག་གམ་ཕྱོགས་ཕྱོགས་སོ། །ས་བདག་སྲོག་གི་འཁོར་ལོ་ལས། རིགས་ཀྱི་གཏད་ས་བསྟན་པའི་ལེའུ་སྟེ་དང་པོའོ།། །།ནཱ་ག་དེ་བི་ས་ཏྭ་དང་། །ཡསྒ་འཁོར་ལོ་ནག་པོ་ཡི། །ལྟོ་<milestone unit="line" n="208.4"/>འཕྱེ་ནག་པོ་སྒྲུབ་པ་དེས། །དང་པོ་རང་གི་མ་ཉེས་བགྲང་། །ལྷ་སྲིན་སྡེ་བརྒྱད་ཐམས་ཅད་ལ། །མ་ཉེས་པ་ཡི་དཔང་གཟུགས་སོ། །རིགས་དྲུག་ཀླུ་ཡི་གཏོར་མ་གཏང་། །བཅོམ་ལྡན་འདས་ཀྱིས་སྤྱོད་ལམ་བྱ། །དོན་<milestone unit="line" n="208.5"/>དང་ལྡན་པའི་རྫས་ཀྱང་བསག །དམ་ཤི་ཕག་མིག་ཅེས་བྱ་བ། །བྱོལ་སོང་ཆེན་པོའི་རིགས་འདི་ཡང་། །མ་མོ་དག་དང་བསྡོངས་པས་ན། །རྫིངས་དང་ཉམས་ལྕིའི་ཆ་བར་འགྱུར། །བདུད་དང་བསྡོངས་ན་ཁྲག་ཏུ་<milestone unit="line" n="208.6"/>སྒྱུག །བཙན་དང་བསྡོངས་པས་གྲི་ཐབས་འཆི། །དམུ་དང་བསྡོངས་པས་སྤོས་སྐྲངས་འཆི། །ནཱ་ག་གཅིག་པུས་ཟིན་པས་ན། །ཆུ་སེར་ནག་པོར་འབབ་པར་འགྱུར། །ས་བདག་དག་དང་བསྡོངས་པས་ན། །ལུས་སྦྱིད་<milestone unit="page" n="209"/><milestone unit="line" n="209.1"/>༄༅། །རྐང་ལག་དག་རྐྱང་སྐམ། ་གདུག་པའི་ལས་དེ་ཤེས་གྱུར་ན། །དེ་རྣམས་གཅིག་དང་ཕྲད་པར་འགྱུར། །ས་བདག་ས་ལ་གནས་པ་དང་། །ཀླུ་མོ་ཆུ་ལ་གནས་པ་ཡིན། །མོ་རིགས་ལྔ་རུ་བྱུང་བ་ནི། །དམ་<milestone unit="line" n="209.2"/>ཤི་ནག་མོ་ལྔ་བྱུང་སྟེ། །མི་ལུས་སྦྲུལ་མཇུག་ལྟོ་འཕྱེའི་མགོ །ཕག་མོ་ལྔ་ལ་ཡང་དག་ཞོན། །དེ་ཡི་སྦྱོར་བ་ཤེས་པ་ནི། །ནཱ་ག་གཟི་བརྗིད་ཅན་གྱིས་ཁྱིམ། །སྒོ་དྲུང་རྒྱབ་ཏུ་མཁས་པས་གཏད། །དེ་ཡི་གོ་ཆར་རབ་བསྟན་<milestone unit="line" n="209.3"/>པ། །རྐང་པ་གཡས་པའི་ལོང་བུ་ལ། །རི་དྭགས་ལྟེ་བའི་ཕྱེ་མའོ། །ལག་པ་གཡོན་པའི་སོར་ཕྲག་ཏུ། །བྱ་ཁྱུང་སྙིང་པོ་གསོར་ལས་གྲུབ། །ནཱ་ག་གེ་སར་བུས་པ་དང་། །རྒྱ་མཚོ་ལྦུ་བ་སྦྲང་རྩིས་སྦྲུ། །རི་ལུ་རྒྱ་ཡི་རྭ་ཕུལ<milestone unit="line" n="209.4"/>གང་། །ཀླུ་ཡི་ཁྱིམ་ནས་འདོམ་གང་དུ། །རྩ་བ་བརྒྱད་དུ་ཤེས་པར་བྱ། །དམ་ཤི་ཕག་མོ་བསྒོམ་པ་ནི། །ལྕགས་ཀྱི་ཕག་མོ་ནག་མོ་ཤོན། །ལྷོ་འཕྱེ་ཆེན་པོའི་མགོ་བོ་ལ། །སྦྲུལ་གྱི་མཇུག་མ་རབ་ཏུ་འཁྱིལ། །མི་ཡི་ལུས་<milestone unit="line" n="209.5"/>ལ་ལག་པ་གཉིས། །གཡས་ན་སྦལ་ནག་རྒྱལ་མཚན་འཕྱར། །གཡོན་ན་སྡིག་པའི་གཡང་གཞི་འཕྱར། ཁ་རླངས་འཕྲོས་པས་སྦྲུལ་དུ་འཁྱུག །གཟས་བ་པོའི་སྐེ་ནས་འཁྲིད། །མ་ཧེ་དམར་པོའི་སྟེང་དུ་བསྐྱོན། །ལས་<milestone unit="line" n="209.6"/>ཀྱི་རླུད་གིས་རྒྱབ་ནས་འཕུལ། །བདག་གི་དྲུང་དུ་འོང་པ་ཡིས། །གཟས་པ་དེ་དག་དེ་ལྟར་ནི། །མིག་ལས་འཕྲོས་པའི་སྦྲུལ་ནག་གིས། །གཟས་པོའི་མགོ་བོ་ཁར་བཅུག་ནས། །ཞེ་སྡང་སྟོབས་ཀྱིས་མཁའ་ལ་<milestone unit="page" n="210"/><milestone unit="line" n="210.1"/>ལྡིང་། །སྙིང་ལས་འཕྲོས་པའི་ཕུ༷༷ལས་ནི། །ཀླུ་བདུན་ནག་པོ་ཞེས་བྱ་བ། །ལས་ཀྱི་ལྷར་ནི་ཡང་དག་བསྒོམ། །ཇི་ལྟར་ཕག་མོ་ལྔ་རེགས་བཞིན། །དཀར་དང་སེར་དང་དམར་དང་གནག །སྦྲུལ་གྱི་འཁོར་ལོ་འཕྲོ་བ་<milestone unit="line" n="210.2"/>ཡི། །དཀར་གཏོར་རྒྱན་གྱིས་མཛེས་བྱས་ལ། །དཀར་གསུམ་མངར་གསུམ་ཨརྒ༷་སྦྲེང་། །ཀླུ་ཤིང་བརྒྱད་པོ་དངུལ་ཆུ་བསག །རྨ་བྱ་སྒྲོ་ལ་བྲིད་ཅིང་བརྟེན། །དེ་ཡི་བསད་པའི་སྦྱོར་བ་ཡང་། །དར་དཀར་གྲོ་ག་ཤིང་<milestone unit="line" n="210.3"/>ལྤགས་ལ། །ཉམས་པའི་གཟུགས་ནི་བྲི་བར་བྱ། །ཨ་མུ་ཀ་ཡི་རྫས་ལྔ་ལ། །ཡན་ལག་མགོ་ལུས་ཚང་བར་བྱ། །སྙིང་ལ་རོ་ཉེ་ཟ་བ་བྲི། །ཡན་ལག་རིགས་བཞི་སྦྲུལ་གྱིས་འཕེན། །ག་བུ་སྦལ་པ་ཁོག་སྟོང་དག །གཅིག་<milestone unit="line" n="210.4"/>གམ་ཡང་ན་ལྔ་རུ་བཤད། །ནད་དང་མཚོན་ཆ་སྣ་ཚོགས་བྲི། ཁམ་པའི་ཁ་འུ་གོང་བར་དུ། །ནཱ་གའི་ནོར་བརྒྱད་གསལ་བར་བྱ། ཁ་ཟས་ཚིགས་པ་རུས་པ་དང་། །རྩ་རྒྱུས་ཆད་པའི་དམར་ཁྲག་དང་། །ཆུ་ཡི་འབྲས་བུ་<milestone unit="line" n="210.5"/>སླེ་ཅིག་དང་། །ཡི་དྭགས་འཇིགས་པའི་མཆོད་གནས་བརྒྱད། །ནང་གི་རྫས་སུ་བཤད་པ་ཡིན། ཁམ་པའི་ག་འུ་ཕྱི་བརྒྱད་དུ། ཁྱི་མོ་ནག་མོའི་སྣ་ཁྲག་དང་། །ཅོག་ལ་དམར་པོའི་ཁུ་བ་དང་། །རོ་བསྲེགས་ཐལ་བས་<milestone unit="line" n="210.6"/>གཅན་སྦྱར་བླུགས། །ཚས་ཀྱིས་འཐེམས་པར་བྱ་བ་གཅེས། །མི་སྐྲ་ར་བལ་ཁྱི་བལ་དང་། །བྱང་སྒོང་སྦལ་པའི་ཤ་དག་དང་། །ཚ་དང་བ་གླང་མཁྲིས་པ་དང་། །སྐེ་ཚེ་དང་ནི་རམ་བུའི་ཕྱེ། །བསྲེགས་ཐལ་རིལ་བུ་<milestone unit="page" n="211"/><milestone unit="line" n="211.1"/>༄༅། །དམོད་པས་གདབ། །དེ་དག་ངན་སྔགས་ངོ་བོ་ཡིན། །ས་བདག་སྲོག་གི་འཁོར་ལོ་ལས་ལེའུ་སྟེ་གཉིས་པའོ།། །།ནཱ་ག་དེ་བི་ས་ཏྭ་མ། །ས་བདག་ས་ལ་གནས་པ་དང་། །ཀླུ་མོ་ཆུ་ལ་གནས་པ་<milestone unit="line" n="211.2"/>ཡི། །སྔགས་ཀྱི་ངོ་བོ་འདི་ཡིན་ཏེ། །གསང་བའི་བདག་པོས་རབ་ཏུ་བཤད། །ཛ་ཡེ་ཕུ༷༷བི་ཛ་ཡེ་ཕུ། ཙི་ཏི་ཙི་ཏི་ཕུ། ཙིསྟ་ཨརྙེ་ཕུ། ན་ན་སེ་ཕུ། ཤང་ཀ་རུ་ཏེ་ཕུ། ཀུ་ལུ་ཀུ་ཨུད་ཀ་ཏེ་ཕུ། གྲ་ཧེ་ཤ་ར་ཡེ་ཕུ། ས་ཤར་གྱི་ས་<milestone unit="line" n="211.3"/>བདག་གཉན་གྱི་བུ། །ཞེ་སྡང་གཟུགས་བརྙན་ལྟོ་འཕྱེའི་རིགས། །དམ་ཤི་ཞེ་སྡང་ཕག་མིག་མ། །བྱོལ་སོང་གླན་པ་མཐུ་བོ་ཆེ། །ལྷོ་འཔྱེ་ཆེན་པོའི་མགོ་བོ་ལ། །སྦྲུལ་གྱི་མཇུག་མ་རབ་ཏུ་འཁྱིལ། །མི་ཡི་ལུས་ལ་ལག་<milestone unit="line" n="211.4"/>པ་གཉིས། །གཡས་ན་སྦལ་དཀར་རྒྱལ་མཚན་འཕྱར། །གཡོན་ན་སྡིག་པའི་གཡང་གཞི་འཕྱར། །དུང་གི་ཕག་མོ་དཀར་མོ་ཤོན། ཁ་རླངས་འཕྲོས་པས་སྦྲུལ་དུ་འཁྱུག །དམ་ཉམས་དགྲ་ཡི་སྐེ་ལ་འཁྲིལ། །ཞེ་སྡང་<milestone unit="line" n="211.5"/>དུང་ལྕེ་འབར་བ་ཡིས། །ས་དུག་མཛེ་ཤུ་གཡན་པ་དང་། །སྦོས་དང་སྐྲངས་དང་དམུ་ཆུ་དང་། །སྐམས་དང་་བུམས་པ་ལ་སོགས་པའི། །མཛེ་རིགས་བཅོ་བརྒྱད་དགྲ་ལ་ཐོང་། །ཀླུ་གླང་དཀར་པོའི་སྟེང་དུ་སྐྱོན། །ལས་<milestone unit="line" n="211.6"/>ཀྱི་རླུད་གིས་རྒྱབ་ནས་ཕུལ། །གཏད་དོ་ཁྱོད་ཀྱི་ལག་ཏུ་གཏད། །གཏད་ནས་གཏོང་ན་ཁྱོད་ལ་སྡིག །དེ་ཡི་སྤྲུལ་པ་རྣམ་གཉིས་ནི། །གདུག་པ་རྒྱལ་རིགས་ལྟོ་འཔྱེ་གཉིས། །ཞེ་སྡང་གདུག་པ་སྦྲུལ་གཉིས་ཀྱིས། །དམ་<milestone unit="page" n="212"/><milestone unit="line" n="212.1"/>ཉམས་ལག་གཉིས་ཁར་ཆུག་ལ། །དུག་སྦྲུལ་གདུག་པ་དམར་པོ་ཡིས། །འདུད་པའི་ཚུལ་དུ་དྲ་བར་གྱིས། །གདུག་པ་ས་ལ་གནས་པ་ཡིས། །གཟི་བརྗིད་ཅན་གྱི་ཁྱིམ་དུ་ཁྲིད། །གཏད་དུ་མ་གཏང་ཤོ་ར་རི། །དམ་ཤི་<milestone unit="line" n="212.2"/>སྤྲུལ་པ་རྣམ་གཅིག་ནི། །ཀླུ་བདུད་དཀར་པོ་ཞེས་བྱ་བ། །སྦྲུལ་གྱི་མཇུག་མ་རབ་ལྡན་ཞིང་། །མི་ཡི་ལུས་ལ་ལག་པ་གཉིས། །གཡས་ན་མཚོན་གྱི་རྐྱལ་པ་ཐོགས། །དམ་ཉམས་དགྲ་ལ་ནད་དལ་ཕོབ། ཁྲར་གྱི་ས་<milestone unit="line" n="212.3"/>བདག་དམ་ཤི་མ། །གཏད་དོ་ཁྱེད་ཀྱི་ལག་ཏུ་གཏད། །གཏད་ནས་ཤོར་ན་གཉན་མིན་ནོ། །ཧུ༷། ལྷོ་ཡི་ས་བདག་གཉན་གྱི་བུ། །ང་རྒྱལ་གཟུགས་བརྙན་ལྷོ་འཕྱེའི་རིགས། ང་རྒྱལ་དམ་ཤི་ཕག་མིག་མ། །བྱོལ་སོང་<milestone unit="line" n="212.4"/>གླན་པ་མཐུ་བོ་ཆེ། །ལྟོ་འཕྱེ་ཆེན་པོའི་མགོ་བོ་ལ། །སྦྲུལ་གྱི་མཇུག་མ་རབ་ཏུ་འཁྱིལ། །མི་ཡི་ལུས་ལ་ལག་པ་གཉིས། །གཡས་ན་གསེར་སྦལ་རྒྱལ་མཚན་ཐོགས། །གཡོན་ན་སྡིག་པའི་གཡང་གཞི་འཕྱུར། །གསེར་<milestone unit="line" n="212.5"/>གྱི་ཕག་མོ་སེར་མོ་ཞོན། ཁ་རླངས་གསེར་སྦྲུལ་སེར་པོར་འཁྱུག །དམ་ཉམས་དགྲ་བོའི་སྐེ་ནས་འཁྲིལ། །ང་རྒྱལ་དུག་ཆེན་འབར་བ་ཡིས། །ཆུ་དུག་མཛེ་ཤུག་ཡན་པ་དང་། །སྦོས་དང་གླང་དང་དམུ་ཆུ་དང་། །སྐམས་<milestone unit="line" n="212.6"/>དང་འཁུམས་དང་གས་ལ་སོགས། །མཛེ་རིགས་བཅོ་བརྒྱད་དགྲ་ལ་ཐོང་། །ཀླུ་གླང་སེར་པོའི་སྟེང་དུ་སྐྱོན། །ལས་ཀྱི་རླུད་གིས་རྒྱབ་ནས་ཕུལ། །གཏད་དོ་ཁྱོད་ཀྱི་ལག་ཏུ་གཏད། །གཏད་ནས་ཤོར་ན་གཉན་མིན་<milestone unit="page" n="213"/><milestone unit="line" n="213.1"/>༄༅། །ནོ། །དེ་ཡི་སྤྲུལ་པ་རྣམ་གཉིས་ནི། །གདུག་པ་བྲམ་ཟེ་ལྟོ་འཕྱེའི་རིགས། །ང་རྒྱལ་གདུག་པ་སྦྲུལ་གཉིས་ནི། །དམ་ཉམས་ལག་གཉིས་ཁ་རུ་ཆུག །ཡན་ལག་བཞི་ནས་འཐེན་ནས་ནི། །འདུད་པའི་ཚུལ་<milestone unit="line" n="213.2"/>དུ་འདུ་བར་མཛོད། །གདུག་པ་ཆུ་ལ་གནས་པ་ཡིས། །གཟི་བརྗིད་ཅན་གྱི་ཁྱིམ་དུ་ཁྲིད། །གཏད་དོ་མ་གཏང་ཤོ་ ར་རེ། །དམ་ཤི་སྤྲུལ་པ་རྣམ་གཅིག་ནི། །ཀླུ་བདུད་སེར་པོ་ཞེས་བྱ་བ། །སྦྲུལ་གྱི་མཇུག་མ་རབ་ལྡན་<milestone unit="line" n="213.3"/>ཞིང་། །མི་ཡི་ལུས་ལ་ལག་པ་གཉིས། །མཛེ་དང་ཤུ་བའི་འཕོར་པ་ཐོགས། །ལུས་ལ་ནད་ཐུལ་ཁྲག་ཐུལ་གསོས། ཁྲག་སྦྲུལ་སེར་སྦྲུལ་ཤིགས་སེ་ཤིགས། །ལྷོ་ཡི་ས་བདག་དམ་ཤིའི་ཚོགས། །གཏད་དོ་མ་གཏང་ཤོ་ར་<milestone unit="line" n="213.4"/>རེ། །གཏད་ནས་ཤོར་ན་གཉན་མིན་ནོ། །ཧུ༷། ནུབ་ཕྱོགས་ས་བདག་གཉན་གྱི་བུ། །འདོད་ཆགས་གཟུགས་བརྙན་ལྟོ་འཕྱེའི་རིགས། །འདོད་ཆགས་དམ་ཤི་ཕག་མི་གམ། །བྱོལ་སོང་གླེན་པ་མཐུ་བོ་ཆེ། །ལྟོ་འཕྱེ་ཆེན་<milestone unit="line" n="213.5"/>པོའི་མགོ་བོ་ལ། །སྦྲུལ་གྱི་མཇུག་མ་རབ་ཏུ་འཁྱིལ། །མི་ཡི་ལུས་ལ་ལག་པ་གཉིས། །གཡས་ནས་ཟངས་སྦལ་རྒྱལ་མཚན་ཐོགས། །གཡོན་ན་སྡིག་པའི་གཡང་གཞི་འཕྱར། །ཟངས་ཀྱི་ཕག་མོ་དམར་མོ་ཤོན། ཁ་<milestone unit="line" n="213.6"/>རླངས་ཟངས་སྦྲུལ་དམར་པོ་འཁྱུག །དམ་ཉམས་དགྲ་བོའི་སྐེ་ལ་འཁྲིལ། །འདོད་ཆགས་དུག་ལྕེ་འབར་བ་ཡིས། །མེ་དུག་མཛེ་ཤུ་གཡན་པ་ཐོང་། །སྦོས་དང་སྒངས་དང་དམུ་ཆུ་དང་། །སྐམས་དང་འཁུམས་པ་ལ་<milestone unit="page" n="214"/><milestone unit="line" n="214.1"/>སོགས་པའི། །མཛེ་རིགས་བཅོ་བརྒྱད་དགྲ་ལ་ཐོང་། །ཀླུ་གླང་དམར་པོའི་སྟེང་དུ་སྐྱོན། །ལས་ཀྱི་རླུད་གིས་རྒྱབ་ནས་ཕུལ། །གཏད་དོ་མ་གཏང་ཤོ་ར་རེ། །དམ་ཤི་དེ་ཡི་སྤྲུལ་པ་ནི། །གདུག་པ་རྗེའུ་རིགས་ལྟོ་འཔྱེ་<milestone unit="line" n="214.2"/>གཉིས། །འདོད་ཆགས་གདུག་པ་སྦྲུལ་གཉིས་ནི། །དམ་ཉམས་ལ་གཉིས་ཁར་ཆུག་ལ། །ཟངས་སྦྲུལ་གདུག་པ་དམར་པོ་ཡིས། །ཡན་ལག་བཞི་ནས་འཐེན་ནས་ནི། །འདུད་པའི་ཚུལ་དུ་བསྡུ་བར་གྱིས། །གདུག་པ་མེ་<milestone unit="line" n="214.3"/>ལ་གནས་པ་ཡིས། །གཟི་བརྗིད་ཅན་གྱི་ཁྱིམ་དུ་ཁྲིད། །གཏད་དོ་མ་གཏང་ཤོ་ར་རེ། །དམ་ཤི་དེ་ཡི་སྤྲུལ་པ་ནི། །ཀླུ་བདུད་དམར་པོ་ཞེས་བྱ་བའི། །སྦྲུལ་གྱི་མཇུག་མ་རབ་ལྡན་ཞིང་། །མི་ཡི་ལུས་ལ་ལག་པ་<milestone unit="line" n="214.4"/>གཉིས། །མཛེ་དང་ཤུ་བའི་ཐུལ་པ་ལ། །ནད་ཀྱི་རླངས་པ་ཕྱུ་རུ་སྲ །ལག་གཉིས་ཁྲག་གི་ཕོར་པ་ཐོགས། ཁ་ནས་སྦལ་ལྕོང་ཐ་ར་ར། །ཟངས་ཀྱི་སྡོམ་སྡིག་ཉིལ་ལི་ལི། །ནུབ་ཀྱི་ས་བདག་དམ་ཤི་ལ། །གཏད་དོ་མ་<milestone unit="line" n="214.5"/>གཏང་ཤོ་ར་རེ། །ཧུ༷། བྱང་གི་ས་བདག་ཀླུ་ཡི་བུ། །ཕྲག་དོག་གཟུགས་བརྙན་ལྷོ་འཕྱེའི་རིགས། །དམ་ཤི་ཕྲག་དོག་ཕག་མིག་མ། །བྱོལ་སོང་གླེན་པ་མཐུ་བོ་ཆེ། །ལྟོ་འཕྱེ་ཆེན་པོའི་མགོ་བོ་ལ། །སྐྲུལ་གྱི་མཇུག་མ་རབ་<milestone unit="line" n="214.6"/>ཏུ་འཁྱིལ། །མི་ཡི་ལུས་ལ་ལག་པ་གཉིས། །གཡས་ན་གཡུ་སྦལ་རྒྱལ་མཚན་ཐོགས། །གཡོན་ན་སྡིག་པའི་གཡང་གཞི་འཕྱར་། །གཡུ་ཡི་ཕག་མོ་སྔོན་མོ་ཤོན། ཁ་རླངས་གཡུ་སྦྲུལ་སྔོན་པོར་འཁྱུག །དམ་ཉམས་དགྲ་<milestone unit="page" n="215"/><milestone unit="line" n="215.1"/>༄༅། །བོའི་སྐེ་ལ་འཁྲིལ། །ཕྲག་དོག་དུག་ལྕེ་འབར་བ་ཡིན། །རླུད་དུག་མཛེ་ཤུ་གཡན་པ་དང་། །སྤོས་དང་སྒངས་དང་དམུ་ཆུ་དང་། །སྐམས་དང་ལུབུམས་པ་ལ་སོགས་པའི། །མཛེ་རིགས་བཅོ་བརྒྱད་དགྲ་<milestone unit="line" n="215.2"/>ལ་ཐོང་། །ཀླུ་གླང་སྔོན་པོའི་སྟེང་དུ་སྐྱོན། །ལས་ཀྱི་རླུད་གིས་རྒྱབ་ནས་ཕུལ། །གཏད་དོ་མ་གཏང་ཤོ་ར་རེ། །དེ་ཡི་སྤྲུལ་པ་རྣམས་གཉིས་ནི། །གདུག་པ་དམངས་རིགས་ལྷོ་འཕྱེའི་རིགས། །ཕྲག་དོག་གདུག་པ་སྦྲུལ་<milestone unit="line" n="215.3"/>གཉིས་ནི། །དམ་ཉམས་ལག་གཉིས་ཁར་ཆུག་ལ། །གཡུ་སྦྲུལ་གདུག་པ་མང་པོ་ཡི། །ཡན་ལག་བཞི་ནས་འཐེན་ནས་ནི། །འདུད་པའི་ཚུལ་དུ་འདུད་པར་གྱིས། །གདུག་པ་ཀླུ་ལ་གནས་པ་ཡི། །གཟི་བརྗིད་ཅན་གྱི་<milestone unit="line" n="215.4"/>ཁྱིམ་དུ་ཁྲིད། །གཏད་དོ་མ་གཏང་ཤོ་ར་རེ། །དམ་ཤི་དེ་ཡི་སྤྲུལ་པ་ནི། །ཀླུ་བདུད་སྔོན་པོ་ཞེས་བྱ་བ། །སྦྲུལ་གྱི་མཇུག་མ་རབ་ཏུ་འཁྱིལ། །མི་ཡི་ལུས་ལ་ལག་པ་གཉིས། །ལག་གཉིས་ལྷོག་པའི་ཕོར་ཐོགས་མ། །སྡོང་<milestone unit="line" n="215.5"/>རིངས་འཆི་བའི་ཡུགས་ས་མོ། །འབྲུམ་བུ་སྣ་ཚོགས་འཐུལ་བའོ། །ནད་ཀྱི་རླངས་པ་ཕྱུ་རུ་སྲ ཁ་ནས་སྦལ་ལྕོང་ཐོ་རོ་རོ། །གཡུ་ཡི་སྡོམ་སྡིག་ཉིལ་ལི་ལི། །བྱང་གི་ས་བདག་དམ་ཤི་མ། །གཏད་དོ་མ་གཏང་ཤོ་ར་<milestone unit="line" n="215.6"/>རེ། །ཧུ༷། དབུས་ཀྱི་ས་བདག་ཀླུའི། །གཏི་མུག་གཟུགས་བརྙན་ལྟོ་འཕྱེའི་རིགས། །དམ་ཤི་གཏི་མུག་ཕག་མིག་མ། །བྱོལ་སོང་གླེན་པ་མཐུ་བོ་ཆེ། །ལྟོ་འཕྱེ་ཆེན་པོའི་མགོ་བོ་ལ། །སྦྲུལ་གྱི་མཇུག་མ་རབ་ཏུ་<milestone unit="page" n="216"/><milestone unit="line" n="216.1"/>འཁྱིལ། །མི་ཡི་ལུས་ལ་ལག་པ་གཉིས། །གཡས་ན་ལྕགས་སྦལ་རྒྱལ་མཚན་འཕྱར། །གཡོན་ན་སྡིག་པའི་གཡང་གཞི་འཕྱར། །ལྕགས་ཀྱི་ཕག་མོ་ནག་མོ་ཞོན། ཁ་རླངས་ལྕགས་སྦྲུལ་ནག་པོ་འཁྱུག །དམ་ཉམས་<milestone unit="line" n="216.2"/>དགྲ་བོའི་སྐེ་ལ་འཁྲིལ། །ཏིག་མུག་དུག་ལྕེ་འབར་བ་ཡིས། །མཛེ་དུག་ཤུ་བ་གཡན་པ་དང་། །སྦོས་དང་སྒངས་དང་དམུ་ཆུ་དང་། །སྐམས་དང་འཁུམས་པ་ལ་སོགས་པའི། །མཛེ་རིགས་བཅོ་བརྒྱད་དགྲ་ལ་ཐོང་ ཀླུ་<milestone unit="line" n="216.3"/>གླང་ནག་པོའི་སྟེང་དུ་སྐྱོན། །ལས་ཀྱི་རླུད་གིས་རྒྱབ་ནས་ཕུལ། །གཏད་དོ་མ་གཏང་ཤོ་ར་རེ། །དེ་ཡི་སྤྲུལ་པ་རྣམ་གཉིས་ནི། །བྱོལ་སོང་གདུག་པ་སྦྲུལ་གཉིས་ཀྱིས། །དམ་ཉམས་ལག་གཉིས་ཁར་བཅུག་<milestone unit="line" n="216.4"/>ལ། །ལྕགས་སྦྲུལ་གདུག་པ་མང་པོ་ཡིས། །ཡན་ལག་བཞི་ནས་འཐེན་ནས་ནི། །འདུད་པའི་ཚུལ་དུ་བསྡུ་བར་གྱིས། །གདུག་པ་མཁའ་ལ་གནས་པ་ཡིས། །གཟི་བརྗིད་ཅན་གྱི་ཁྱིམ་དུ་ཁྲིད། །གཏད་དོ་མ་གཏང་ཤོ་ར་<milestone unit="line" n="216.5"/>རེ། །དམ་ཤི་དེ་ཡི་སྤྲུལ་པ་ནི། །ཀླུ་བདུད་ནག་པོ་ཞེས་བྱ་བ། །སྦྲུལ་གྱི་མཇུག་མས་རབ་བརྒྱན་ཅིང་། །མི་ཡི་ལུས་ལ་ལག་པ་གཉིས། །ལག་གཉིས་མཁྲིས་པའི་ཕོར་ཐོགས་མ། །ལུས་ལ་ཁྲག་ཐུལ་ནད་ཐུལ་གྱོན། ཁ་<milestone unit="line" n="216.6"/>རླངས་ནད་ཀྱི་རླངས་པ་འཕྱུར། །ལྕགས་ཀྱི་སྦལ་ལྕོང་ཐར་ར་ར། །ལྕགས་ཀྱི་སྡོམ་སྡིག་ཉིལ་ལི་ལི། །དབུས་ཀྱི་ས་བདག་དམ་ཤི་མ། །གཏད་དོ་མ་གཏང་ཤོ་ར་རེ། །གཏད་ནས་ཤོར་ན་གཉན་མེན་ནོ། །ས་བདག་</p></div1>
        </body>
    </text>
</TEI.2>