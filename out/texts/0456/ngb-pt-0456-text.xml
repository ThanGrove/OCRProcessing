<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0456-text.xml">
    <teiHeader lang="tib">
        <fileDesc>
            <titleStmt>
                <title><!--byang chub sems bsgom pa/-->བྱང་ཆུབ་སེམས་བསྒོམ་པ།</title>
            </titleStmt>
            <publicationStmt lang="eng">
                <idno type="thdl">ngb-pt-0456-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=70.1; end=76.6--><milestone unit="page" n="70"/><milestone unit="line" n="70.1"/>བོད་ཀྱི་དགེ་སློང་བི་རོ་ཙ་ནས་བསྒྱུར་ཅིང་ཞུས་ཏེ་གཏན་ལ་ཕབ་པ། སྐར་སར་བས་ཀྱང་བསབས་པའོ།། །། ༄༅། །རྒྱ་གར་སྐད་དུ། སྙོ་དྷི་ཙིརྟི། བོད་སྐད་དུ། བྱང་ཆུབ་སེམས་བསྒོམ་པ། བཅོམ་<milestone unit="line" n="70.2"/>ལྡན་འདས་དཔལ་བདེ་བའི་མཆོག་ལ་ཕྱག་འཚལ་ལོ། །བཅོམ་ལྡན་འདས་དེ་ཐམས་ཅད་ཆོས་ཉིད་ཟབ་མོ་ལ་གཟུང་བར་དགོངས་ནས། ཆོས་ཀྱི་དབྱིངས་གཏེང་དཔགས་དཀའ་བ་ཞེས་བྱ་བའི་ཏིང་ངེ་འཛིན་<milestone unit="line" n="70.3"/>ལ་སྙོམས་པར་ཞུགས་ཏེ། རང་བཞིན་གྱི་དཀྱིལ་འཁོར་ཉིད་དང་ཐ་མི་དད་པ་རྣམས་ལ་རང་བཞིན་གསུང་དུ་མེད་པ་འདི་བཀའ་སྩལ་པ། དེའི་ཚེ་ན་ཐམས་ཅད་ཆོས་ཉིད་སྟོང་པ་ཉིད་དུ་གྱུར་ཏོ། །བྱང་ཆུབ་སེམས་ཀྱི་<milestone unit="line" n="70.4"/>ངོ་བོ་ནི། །བསམ་མེད་དྲན་མེད་མི་གཡོ་བ། །བསམ་པ་བསྟན་དུ་མེད་པའོ། །ཐ་སྙད་གདགས་སུ་ག་ལ་ཡོད། །འདི་ནི་བརྗོད་མེད་སྤྲོས་ལས་འདས། །དགེ་བའི་རྨི་ལམ་ལྟ་བུའོ། །རྣལ་འབྱོར་དམ་པའི་ལམ་ཞེས་<milestone unit="line" n="70.5"/>བྱ། །གྲུབ་མཐའ་མ་ཉམ་ཡོངས་སུ་དག །སངས་རྒྱས་ས་ལ་རང་བཞིན་གནས། །རྫོགས་པ་ཆེན་པོའི་དོན་ཞེས་བྱ། །དེ་བཞིན་གཤེགས་པ་ཐམས་ཅད་ཀྱི་རང་བཞིན་གསུང་དུ་མེད་པའི་གསུང་གསུངས་པའི་སྐབས་ཏེ་<milestone unit="line" n="70.6"/>དང་པོའོ།། །།ཡང་བདེ་བའི་མཆོག་གི་ཡེ་ཤེས་གསུང་དུ་མེད་པ་འདི་བཀའ་སྩལ་པ། ཆོས་ཉིད་ཇི་བཞིན་པ་དེ་ལ། བློ་ཡང་དེ་འདྲ་བཞག་གྱུར་ན། །སེམས་ཀྱང་སྐད་ཅིག་དང་པོ་ལ། །ལུས་ཆོས་གནས་པ་<milestone unit="page" n="71"/><milestone unit="line" n="71.1"/>༄༅། །དོན་ལ་རིག །དེ་དུས་བྱུང་ཚོར་ཤེས་འཇུག་མེད། །བག་ཆགས་རྒྱུད་ཆད་རང་བྱུང་ཤར། །ཡེ་ཤེས་མེ་སྟེ་སྐད་ཅིག་ལ། །དེ་བཞིན་དབྱིངས་ཀྱང་སྐད་ཅིག་མ། །དེ་དང་དེ་ཞེས་དབྱེར་མེད་པ། །དེ་ནི་རྒྱུན་<milestone unit="line" n="71.2"/>ཆགས་ཐམས་ཅད་སྤངས། ཁྲེས་པ་ཡེ་ཤེས་ཉིད་དུ་གྱུར། །དེ་བཞིན་སྦྱོར་བའི་ལམ་པ་ཡི། །ཡེ་ཤེས་ལ་རེག་མི་གནས་ལ། །རང་རྒྱུད་དུ་ནི་བདུད་བཞི་འབྱུང་། །འཇིགས་པ་གཟུགས་དང་གྲགས་པ་སྒྲ། །འོད་ཀྱི་<milestone unit="line" n="71.3"/>བདུད་དང་སླུ་བ་རྣམས། །བྱུང་ཚེ་དེ་ལ་རིག་བྱས་ལ། །མི་ཞེན་མི་ཆགས་ལན་འགའ་བསམ། །ཀུན་འོང་འགྲོ་བ་དེ་ཉིད་ལམ། ཁེས་པ་ཁྱད་པར་ཅན་ཞེས་བྱ། ཡེ་ཤེས་གསུང་དུ་མེད་པའི་སྐབས་ཏེ་གཉིས་<milestone unit="line" n="71.4"/>པའོ།། །།དེ་ནས་ཡང་བདེ་བའི་དམ་ཚིག་མཆོག་དེས། འཁོར་རྣམས་ལ་དབྱིངས་ཟང་མ་བཀའ་སྩལ་པ། ཞི་བའི་དབྱིངས་ཏེ་འདུས་མ་འདུས། །རང་བཞིན་བཟང་དང་རབ་འདྲེས་པ། །རྩལ་མེད་ཚུལ་དུ་བྱུང་བ་<milestone unit="line" n="71.5"/>དེ། །གང་གི་མ་བསླད་རང་བཞིན་དབྱིངས། །ཐོག་མ་མེད་པའི་རྒྱལ་པོའོ། །སྐད་ཅིག་རྒྱུ་འབྲས་མེད་པར་དབྱིངས། ཁུན་ཆད་མེད་པ་དབྱིངས་ལ་ཡན། །བཙལ་ན་རྩོལ་ནད་སངས་མི་སྲིད། །བཙལ་བ་མེད་པ་<milestone unit="line" n="71.6"/>དབྱིངས་ཀྱི་མཆོག །དེ་ལྟ་བུ་ཡི་དབྱིངས་དེ་ལ། །དེ་ལྟ་བུ་ཡི་ཡེ་ཤེས་དབབ། །ཡང་ན་དབབ་དང་མི་དབབ་མེད། ཁྲེས་རིག་བག་ཆགས་རྒྱུན་དེ་ཡང་། །གཉེན་པོའིསྒོནསམིགཅོདདེ། །རངབཞིནརངགིས<milestone unit="page" n="72"/><milestone unit="line" n="72.1"/>རྟོགས་འགྱུར་བ། །དེ་ཡིས་བག་ཆགས་རང་བཞིན་དག །རང་གའི་བསམ་པ་གྱ་གྱུ་བ། །དེ་རེད་བ་ཡང་བདེ་བར་གཤེགས། །གཅིག་ཏུ་གཟུང་པར་ངས་མ་བཤད། །ཡེ་ཤེས་དེ་ཡང་བསམ་པའི་དབང་། །བས་།་པ་<milestone unit="line" n="72.2"/>རང་ཁ་མ་ཡིན་ཏེ། །དབྱིངས་དང་ཡེ་ཤེས་རབ་འབྱོར་ན། །རིམ་པ་ཅན་གྱི་ཆར་གཟུང་སྟེ། །རིམ་པ་མེད་པའི་དོན་དེ་ནི། །ཡང་དག་པ་ཡི་དམ་པའོ། །བྱང་ཆུབ་སེམས་བསྒོམ་པ་ལས། དབྱིངས་ཟང་མ་བསྟན་པའི་<milestone unit="line" n="72.3"/>སྐབས་ཏེ་གསུམ་པའོ།། །།དེ་ནས་ཡང་རང་བཞིན་མཚོན་དུ་མེད་པ་བཀའ་སྩལ་ཏོ། །རང་བཞིན་རང་གི་རྟོགས་པ་ནི། །དྭངས་སྙིགས་མེད་པའི་ཟབ་མོ་སྟེ། །རང་ཁའི་ཚེ་ན་ཡོང་མེད་ན། །བསམ་པ་མཚན་<milestone unit="line" n="72.4"/>མ་ཅན་གྱིས་ནི། །དེ་ལ་མི་དཔོགས་གྱ་གྱུ་ཅན། །གསལ་བ་མེད་པ་རང་བཞིན་གསལ། །གསལ་བ་ཉིད་ནི་གྲུབ་མཐའི་སྐྱོན། །རང་བཞིན་མཁའ་ལ་རང་བཞིན་སེམས། །གསལ་བ་རང་བཞིན་རང་བཞིན་<milestone unit="line" n="72.5"/>གནས། ཁྲེས་རྒྱུན་དེ་ཡང་དེ་བཞིན་ཙམ། །དེ་ནི་ཉམས་མེད་ཉམས་ཞེས་བྱ། །ལྟ་བ་རིམ་པ་མ་ཡིན་ལ། །སྒོམ་པས་རིམ་པ་མ་ཡིན་ལ། །ལྟ་སྤྱོད་གཉིས་ཀ་རང་བཞིན་ཙམ། ཁྱད་པར་འཕགས་པའི་རང་བཞིན་<milestone unit="line" n="72.6"/>ནོ། །བྱང་ཆུབ་སེམས་བསྒོམ་པལས། མཚོནདུམེདཔའིསྐབས་ཏེ་བཞི་པའོ།། །།དེ་ནས་ཡང་དབྱིངས་དང་སྤྱོད་ཡན་པ་འདི་བཀའ་སྩལ་པ། ཐམས་ཅད་དབྱིངས་དང་སྤྱོད་ཡན་པས། །དབྱིངས་དང་ཡེ་<milestone unit="page" n="73"/><milestone unit="line" n="73.1"/>༄༅། ཁྲེས་དབྱེར་མེད་པས། །ཡེ་ནས་མ་བཅོས་ཆོས་དབྱིངས་ལ། །མ་བཅོས་རིག་པ་ཀློང་དུ་ཡིན། །རང་བཞིན་དོན་དང་ལྡན་བྱས་ཏེ། །རྟོག་གེའི་སྤྱོད་ཡུལ་མ་ཡིན་པས། །དབྱིངས་དང་ཡེ་ཤེས་གཉིས་མེད་<milestone unit="line" n="73.2"/>དེ། །གཉིས་མེད་བདེ་བའི་རྒྱལ་པོའོ། །དེ་ལྟར་མ་ཡིན་རྟོག་གེ་བས། །བསམ་པ་དེ་ལ་གནས་པ་ན། །གལ་ཏེ་སེམས་ལ་གཏད་ཡོད་པས། །བཏང་བས་མི་ཐོངས་འཆིང་བའི་རྒྱུ། །གཏང་མི་དགོས་པའི་སྐྱེས་བུ་<milestone unit="line" n="73.3"/>ཡིས། །ནམ་མཁའི་རྟེན་དང་ནང་དུ་བསྡུས། །དང་པོའི་ཚེ་ན་འདི་གཉིས་སྒྲིབ། །དབང་པོ་ཡུལ་ལ་འཕྲོས་པ་ཡང་། །དེ་ཁ་དབྱིངས་ཟངས་ཤེས་རབ་མོད། །ལན་ཅིག་རྫོགས་ཆེན་དོན་འདོད་པ། །རང་བཞིན་བདེ་བ་<milestone unit="line" n="73.4"/>ཉམས་སུ་བླངས། །བདེ་བ་སྙམ་སྟེ་མ་ཚོར་འཆོར། །དེ་བས་ཆད་པ་ཞི་བར་བཞག །དེར་བཞག་སེར་འོད་བོང་བ་བཞིན། །དབྱིངས་དང་ཡེ་ཤེས་སྐད་ཅིག་ལ། །མེད་པ་ཤེས་རབ་ཐབས་རྫོགས་པ། །དེ་ནི་སངས་རྒྱ་ས་<milestone unit="line" n="73.5"/>ལ་གནས། །གཉིས་སུ་མེད་པར་མི་བལྟ་བས། །དེ་ནི་སངས་རྒྱ་ས་ལ་གནས། །དེ་དག་གཏིང་དཔགས་དཀའ་བའི་དོན། །བྱང་ཆུབ་སེམས་བསྒོམ་ཡི་གེ་མེད་པ་ལས། དབྱིངས་དང་ཡེ་ཤེས་གཉིས་སུ་མེད་པའི་སྐབས་<milestone unit="line" n="73.6"/>བསྟན་པ་སྟེ་ལྔ་པའོ།། །།དེ་ནས་ཡང་མཐོང་མེད་བལྟར་མེད་པའི་དོན་དཀའ་སྩལ་པ། མཐོང་བས་བལྟ་རུ་མེད་པ་ནི། །ཆུ་སྲིན་གྲེ་བའི་རིན་ཆེན་བཞིན། །ནམ་ཡང་བསྟན་དུ་མེད་པའོ། །མཚན་མ་ཀུན་དང་<milestone unit="page" n="74"/><milestone unit="line" n="74.1"/>བྲལ་བས་ན། །བཙལ་དང་བྲལ་བ་ཡི་གེ་མེད། །གཙོ་དང་བྲལ་བས་ཉམས་ཀྱི་གཙོ། །མི་དམིགས་སྐུ་ལ་བལྟར་མེད་དེ། །མི་དམིགས་གསུང་ཐུགས་དེ་བཞིན་ཡིན། །མ་མཐོང་བས་ན་མཐོང་བ་ཆེ། །ཐབས་ཀྱི་ཐབས་<milestone unit="line" n="74.2"/>ཏེ་དངོས་གྲུབ་རྨད། ཁེན་ཏུ་ངོ་མཚར་རྫོགས་ཆེན་པོ། །སངས་རྒྱས་ཐུགས་ལ་མི་མངའ་བ། །འདི་རྟོགས་གོ་བ་བརྒྱ་ནང་ན། །གཅིག་མི་འོང་བར་ཤིན་ཏུ་གྲགས། །ལུང་དུ་བསྒོམ་བསྒྲུབ་ཀུན་དང་བྲལ། ཁྱབ་པས་<milestone unit="line" n="74.3"/>བདེ་ཆེན་དོན་ཞེས་བྱ། །མཐོང་མེད་བསམ་པས་ཐམས་ཅད་མཐོང་། །དེ་ནི་ངེས་སྒོམ་མཆོག་ཆེན་པོ། །ས་དང་ཕ་རོལ་ཕྱིན་ལས་འདས། །དེ་ཡི་སྣང་བ་རང་བཞིན་མེད། །རང་བཞིན་མེད་པའང་མི་བསམ་སྟེ། །སྨྲ་<milestone unit="line" n="74.4"/>བསམ་ཡུལ་ལས་འདས་པའོ། །སེམས་ཀྱི་བྱུང་ཚོར་བྱུང་བ་ན། །དེ་ཁོ་རང་བཞིན་རང་ཞི་བ། །ངེས་དོན་སྙིང་པོ་བླ་ན་མེད། །རྣམ་རྟོག་བསགས་པའི་འཔྲ་རྒྱས་ཀྱིས། །ལོག་ཁྲིད་དོན་མིན་རྟས་པའི་མཐུ། །བཟློག་<milestone unit="line" n="74.5"/>དཀའ་གཉེན་པོས་བཟློག་པ་མིན། །རྒྱལ་ལས་དམངས་བྱུང་ཐ་མར་རྒྱལ། །རྒྱལ་པོ་ཐུ་བོ་མི་ཡི་མཆོག །རྒྱལ་བཟུང་རྒྱལ་ཁམས་ཆམ་ལ་ཕབ ངེས་པར་བསད་པས་སྡིག་མི་འོང་། །འདི་ནི་སླར་འཚོ་ཤིན་ཏུ་<milestone unit="line" n="74.6"/>རྒྱལ། །མཁས་པས་རྒྱལ་པོ་བསད་གྱུར་ན། ཤེན་ཏུ་རྒྱལ་འཁོར་བསྲང་བར་འོང་། །ལུགས་ཟློག་བདེ་ཆེན་ས་ལས་འདས། །བྱང་ཆུབ་སེམས་བསྒོམ་པ་ལས མཐོང་བར་བྱར་མེད་པའི་སྐབས་ཏེ་དྲུག་པའོ།།<milestone unit="page" n="75"/><milestone unit="line" n="75.1"/>༄༅། །པའོ།། །།དེ་ནས་ཆོས་ཉིད་ཇི་བཞིན་པའི་དོན་བཀའ་སྩལ་པ། སེམས་མི་གཡོ་བ་སངས་རྒྱས་སོ། །གང་ཡང་མི་བསྐྱེད་དོན་དེ་ལ། །གང་གནས་ཆོས་ཉིད་ཡིན་པར་བཤད། །གནས་དང་མི་གནས་<milestone unit="line" n="75.2"/>གཉིས་མེད་དེ། །དེ་ཕྱིར་རྣམ་པ་ཐམས་ཅད་མཁྱེན་འདི་ནི་སྐུ་ཡི་དངོས་གྲུབ་ཡིན། །ཆོས་ཉིད་ཅིར་ཡང་མ་མཐོང་བ། །ཐུགས་ལ་ཡང་དག་དོན་མ་ལོག །བཟླས་ཤིང་གསལ་བར་མ་གྱུར་པ། །གསུང་གི་དངོས་གྲུབ་<milestone unit="line" n="75.3"/>ཤིན་ཏུ་ཡིན། །ས་ལ་མི་རྟེན་ལྷུན་གྱིས་གྲུབ། །འདི་ནི་ལམ་རྒན་ཀུན་བོང་འགྲོ། །ཐམས་ཅད་འདུས་པའི་དངོས་གྲུབ་ཡིན། །རང་བཞིན་རང་ལ་རང་བཞིན་ཤར། །རང་བྱུང་རིག་པ་ཞེས་བྱའོ། །འདི་མི་སྣང་བ་གནན་<milestone unit="line" n="75.4"/>སྣང་མེད། །གལ་ཏེ་བློ་ལ་སྣང་བ་དེ། །དོན་སྣང་མ་ཡིན་མཚན་མའོ། །དེ་ནི་རང་རྒྱུང་རིན་པ་མིན། །བྱང་ཆུབ་སེམས་བསྒོམ་པ་ལས། ཆོས་ཉིད་ཇི་བཞིན་པའི་སྐབས་ཏེ་བདུན་པའོ།། །།དེ་ནས་ཡང་རྨད་དུ་བྱུང་<milestone unit="line" n="75.5"/>བ་འདི་བཀའ་སྩལ་པ། སེམས་མི་གཡོ་བ་བདེ་བ་སྟེ། །སེམས་ཀྱིས་སེམས་འཆིང་མི་ཚོར་བས། །སེམས་ལ་ཞིབ་པས་བརྟག་དཔྱད་བྱ། ཁྲེས་བཞིན་གྱིས་ནི་ཐང་བཅད་དེ། །སེམས་ཀྱིས་སེམས་ལ་བལྟས་པ་<milestone unit="line" n="75.6"/>ན། །ཅིར་ཡང་མ་མཐོང་མ་ཡེངས་པ། །བསྒོམས་ན་མ་སྒོམས་བསྒྲུབ་ན་ཉམས། །དེ་བས་བྱུང་ཚོར་ཅི་བྱུང་ཡང་། །རང་བྱུང་རང་ཞི་བསྒོམ་པའི་གཙོ། །རང་བྱུང་རང་ཞི་ཙམ་མིང་གདགས། །སེམས་<milestone unit="page" n="76"/><milestone unit="line" n="76.1"/>ཀྱི་སྤྱོད་འཇུག་ཐམས་ཅད་ཀྱང་། །ཡི་གེ་མེད་པའི་ངང་དུ་བཞག །དེ་ནི་རྒྱལ་པོའི་རྒྱལ་པོའོ། །མན་ངག་སྙིང་པོའི་རྒྱུད་ཅེས་བྱ། །བདེ་གཤེགས་ཉག་གཅིག་དགོངས་པ་ལ། །ཕྱི་རབས་རྣལ་འབྱོར་དོན་ལ་ནི། །ཡ་<milestone unit="line" n="76.2"/>རབས་བསམ་པའི་ཏིང་ངེ་འཛིན། ཁེས་རབ་ཀྱིས་ནི་དོན་ལ་དཔྱད། །བྱང་ཆུབ་སེམས་བསྒོམ་པ་ཡི་གེ་མེད་པའི་རྒྱུད་ལས། །རྨད་དུ་བྱུང་བར་བསྟན་པའི་སྐབས་ཏེ་བརྒྱད་པའོ།། །།དེ་ནས་སྐུ་<milestone unit="line" n="76.3"/>གསུང་ཐུགས་སུ་འཁོར་རྣམས་རང་བཞིན་གྱི་སྟོན་ནས་བཀའ་སྩལ་པ། བྱང་ཆུབ་སེམས་སྒོམ་པ་ཡི་གེ་མེད་པའི་རྒྱུད་འདི་མཐོང་ངམ། ཐོས་སམ། ཉམས་སུ་བླངས་སམ། དོན་རྟོགས་སམ། །མངོན་དུ་གྱུར་ཏམ། ཞེས་<milestone unit="line" n="76.4"/>བཀའ་སྩལ་པ་ལས། དེ་ནས་འཁོར་རྣམས་ཀྱིས་མགྲིན་གཅིག་པས་འདི་སྐད་ཅེས་གསོལ་ཏོ། །བྱང་ཆུབ་ཀྱི་སེམས་ཡི་གེ་མེད་པ་འདི་བདག་ཅག་གིས་ཇི་ལྟར་ཡང་མ་འཚལ་ལོ་ཞེས་གསོལ་པ་ལས། བདེ་བར་<milestone unit="line" n="76.5"/>གཤེགས་པ་རྣམས་སླར་ཡི་གེ་མེད་པའི་རང་བཞིན་དུ་འདུས་སོ། །བྱང་ཆུབ་སེམས་སྒོམ་པ་ཡི་གེ་མེད་པ་བསྟན་པའི་སྐབས་དགུ་པ་རྫོགས་སོ།། །།ཨུ་རྒྱན་སྐད་དུ། སརྙི་མ་ཧྭ་པྲ་ཀ་ར་ན་ཏནྟྲ་ནཱ་མ། བོད་སྐད་དུ།<milestone unit="line" n="76.6"/>རྫོགས་པ་ཆེན་པོ་ལྟ་བ་དམར་འབྱམ་ལྟ་བའི་རྒྱུད། རྒྱ་གར་སྐད་དུ། སརྙི་སརྦ་ཏི་ལ་ཨེ་ཀ་སྤྲ་ས་ར་ཧ་མ་མ་ཧྭ་སྤྲས་དྷ་ཏུ་ཨ་སྟི་ཤི་ཀེ་ཏནྟྲ་ནཱ་མ། བོད་སྐད་དུ། རྫོགས་པ་ཆེན་པོ་ཐམས་ཅད་འདུས་པ་ཐིག་ལེ་ཉག་</p></div1>
        </body>
    </text>
</TEI.2>