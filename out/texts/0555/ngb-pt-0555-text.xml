<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0555-text.xml">
    <teiHeader lang="tib">
        <fileDesc>
            <titleStmt>
                <title><!--rin po che ral gri 'bar bas rgyud sde spros pa gcod pa/_rgya gar gyi gu ru pad+ma sam b+ha las bod kyi lo tsA ba ska ba dpal brtsegs kyis bsgyur ba/-->རིན་པོ་ཆེ་རལ་གྲི་འབར་བས་རྒྱུད་སྡེ་སྤྲོས་པ་གཅོད་པ། རྒྱ་གར་གྱི་གུ་རུ་པདྨ་སམ་བྷ་ལས་བོད་ཀྱི་ལོ་ཙཱ་བ་སྐ་བ་དཔལ་བརྩེགས་ཀྱིས་བསྒྱུར་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0555-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=131.1; end=135.4--><milestone unit="page" n="131"/><milestone unit="line" n="131.1"/>༄༅། །རྒྱ་གར་སྐད་དུ། །ཛ་ལ་མ་ཏ་རིས་ཏདྷ་ཡ་རི་ད་པན་ཙ་ཏན་ཏྲ། །བོད་སྐད་དུ། །རིན་པོ་ཆེ་རལ་གྲི་འབར་བས་རྒྱུད་སྡེ་སྤྲོས་པ་གཅོད་པ་ཞེས་བྱ་བ། །བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་<milestone unit="line" n="131.2"/>འཚལ་ལོ། །བློ་ཆ་བློ་ཡང་བློ་ཟབ་པའི། །སྐལ་ལྡན་རིན་ཆེན་ལྟ་བུ་ལ། །རྒྱུད་སྡེའི་སྤྲོས་གཅོད་བཤད་པར་བྱ། །སྙིང་པོའི་རང་བཞིན་མིང་མེད་བརྗོད་མེད་ལ། །རྩལ་སྣང་ཡན་ལག་རིག་པོ་མིང་བཏགས་པས། །རྒྱུད་<milestone unit="line" n="131.3"/>ཀྱི་སྡེ་ཡི་སྤྲོས་གཅོད་ལ། །དོན་རྒྱུད་ཚིག་རྒྱུད་གཉིས་སུ་ཤེས་པར་བྱ། །དོན་གྱི་རྒྱུད་ཀྱི་རང་བཞིན་ནི། །ཐོག་མ་མེད་ནས་ཐ་མ་མྲ །རང་བཞིན་རྒྱུད་དུ་གནས་པའི་རྒྱུད། །མ་བཅོས་མ་བསླད་གཞི་མོའི་རྒྱུད། །འཛིན་<milestone unit="line" n="131.4"/>རྟོག་བཏགས་ཞེན་བློ་ལས་འདས། །ཞེ་འདོད་བློ་དང་ཚིག་ལས་འདས། །སྐྱེ་མེད་འགག་མེད་འཕོ་འགྱུར་མེད། །དེ་ནི་སྙིང་པོ་དོན་གྱི་རྒྱུད་ལ། །ཚིག་གི་རྒྱུད་ལ་རྣམ་གསུམ་སྟེ། །གཞི་ཡི་རྒྱུད་དང་ལམ་གྱི་<milestone unit="line" n="131.5"/>རྒྱུད། །འབྲས་བུའི་རྒྱུད་དང་རྣམ་གསུམ་མོ། །གཞི་ཡི་རྒྱུད་ལ་གཉིས་ཡོད་དེ། །ཁྱབ་པའི་རྒྱུད་དང་གནས་པའི་རྒྱུད། །ཁྱབ་པའི་རྒྱུད་ཀྱི་རང་བཞིན་ནི། །ཡ་ཐ་རྒྱལ་བའི་དཀྱིལ་འཁོར་ནས། །མ་ཐ་དམྱལ་བའི་<milestone unit="line" n="131.6"/>འཇིགས་ཚོགས་སུ། །ཏིལ་ལ་མར་གྱིསཁྱབབཞིནདུ། །ཀུནལ་ཁྱབ་པར་གནས་པ་ཡིན། །གནས་པའི་རྒྱུད་ཀྱིརངབཞིནནི། །དངཔོ་རྒྱུ་ཡིས་མ་བསྐྱེད་དོ། །བར་དུ་རྐྱེན་གྱིས་མ་བསྒྲུབས་སོ། །ཐ་མ་གཉེན་པོས་<milestone unit="page" n="132"/><milestone unit="line" n="132.1"/>མི་འཇིག་གོ །དུས་གསུམ་འཕོ་འགྱུར་མེད་པར་གནས། །དེ་གཉིས་གཞི་ཡི་རྒྱུད་དུ་ཟུང་། །ལམ་གྱི་རྒྱུད་ཀྱི་རག་བཞིན་ནི། །རང་གཞུང་གཞན་གཞུང་གཉིས་ཀྱི་རྒྱུད། །རང་གཞུང་རྒྱུད་ཀྱི་རྒྱལ་པོ་ལྔ། །སྤྲོས་གཅོད་སྡེ་<milestone unit="line" n="132.2"/>ལྔའི་དོན་རྒྱུད་བསྟན། །གཞན་གཞུང་རྒྱུད་ཀྱི་རྣམ་གྲངས་ཏེ། །བསམ་ལས་འདས་ཏེ་རེ་ཞིག་དབྱེ། །རྣམ་པ་གཉིས་སུ་ཤེས་པར་བྱ། །གཏེར་རྒྱུད་དང་ནི་ཡོངས་གྲགས་རྒྱུད། །གཏེར་རྒྱུད་རེ་ཞིག་མདོ་ཙམ་དབྱེ། །རིན་<milestone unit="line" n="132.3"/>པོ་ཆེ་རྒྱས་པའི་རྒྱུད་ལ་ནི། །མདོ་རིན་པོ་ཆེ་རྒྱས་པའི་རྒྱུད་དང་། །རྒྱུན་གྱི་རིན་པོ་ཆེའོ་རྒྱུད་དང་། །མན་ངག་གི་རིན་པོ་ཆེ་རྒྱས་པའི་རྒྱུད་དོ། །མའི་རྒྱུད་ནི། །སྐུའི་རྒྱུ་དང་། །གསུང་གི་རྒྱུད་དང་། །ཐུགས་ཀྱི་རྒྱུད་<milestone unit="line" n="132.4"/>དོ། །ཡོན་ཏན་འཕྲིན་ལས་ལྔ་ཡིན་ནོ། །རྒྱལ་པོ་བླ་གཏེར་རྒྱུད་ལ་ནི། །རྩ་བའི་རྒྱུད་རིན་པོ་ཆེ་འཁོར་ལོ་དང་། །བཤད་པའི་རྒྱུད་རིན་པོ་ཆེ་སྣང་བྱེད་ཀྱི་རྒྱུད་དང་། །རྒྱུད་ཕྱི་མའི་རྒྱུད་རིན་པོ་ཆེ་སྒྲོན་མ་འབར་བའི་རྒྱུད་<milestone unit="line" n="132.5"/>དང་། །ཡན་ལག་གི་རྒྱུད་ཧ་དགུ་དང་གནད་དགུའི་རྒྱུད་དོ། །རྒྱུད་པ་བར་པའི་རྒྱུད་ལ། །རྩ་བའི་རྒྱུད་རྒྱུད་ཀྱི་རྒྱལ་པོ་གསེར་གྱི་རུས་སྦལ་དང་། །བཤད་པའི་རྒྱུད་བྱང་སེམས་ཐིགས་པ་ཉི་ཤུ་རྩ་གཉིས་ཀྱི་རྒྱུད་<milestone unit="line" n="132.6"/>དང་། །ཁུ་བྱུག་གསུང་གི་རྒྱུད་དང་། །སེང་ཆེན་འབྱོངས་བའི་རྒྱུས་དང་། །ངང་མོ་འགྲོས་ཀྱི་རྒྱུད་དང་། །རུས་སྦལ་སྐུམ་གྱི་རྒྱུད་དང་། །སྟག་མོ་འཕྱོངས་པའི་རྒྱུད་དང་ལྔའོ། །ཡན་ལག་གི་རྒྱུད་བཅུ་གཉིས་སོ། །རིན་<milestone unit="page" n="133"/><milestone unit="line" n="133.1"/>༄༅། །པོ་ཆེ་ས་རྒྱུད་དང་། །རིན་པོ་ཆེ་གནམ་རྒྱུད་དོ། །རིན་པོ་ཆེ་སྤངས་པའི་རྒྱུད། །རིན་པོ་ཆེ་འཕྲུལ་གྱི་རྒྱ་མདུད་ཀྱི་རྒྱུད་དོ། །བྱང་གཏེར་ཆེན་པོའི་ལུགས་ཀྱིས་ནི། །རྒྱུད་ཆེན་རྣམ་པ་དགུ་ཡིན་ནོ། །གཏེར་<milestone unit="line" n="133.2"/>རྒྱུད་མདོ་ཙམ་ཕྱེ་བའོ། །སྤྱིར་ཀྲི་ཡའི་རྒྱུད་ལྔ་བརྒྱ་བཞུགས་པ་ལས། །བསྡུད་པས་ཀྲི་ཡ་བརྒྱད་ཕྱེ་སྟེ། །བཅོམ་ལྡན་འདས་རྡོ་རྗེ་འཛིན་པའི་དབུའི་གཙུག་ནས། །གཙུག་ཏོར་འཁོར་ལོས་སྒར་བའི་རྒྱུད་དང་<milestone unit="line" n="133.3"/>གཅིག །ལྗགས་ལས་སོ་སོར་ཕྱེ་སྟེ། །ཁྲི་པདྨ་འཁྱིལ་བའི་རྒྱུད་དང་གཉིས། །དཔུང་པ་གཉིས་ལས་སུ་ན་ཧུ་ཏ་དཔུང་བཟངས་ཕྱུང་བའི་རྒྱུད་དང་གསུམ། །ཐུགས་ཁ་ནས་ཁྲོ་བོ་རིག་པ་མཆོག་གི་རྒྱུད་་དང་བཞི། །ལྟེ་བ་<milestone unit="line" n="133.4"/>ནས་སུ་སི་ཏི་ཀ་ར་ཕྱུང་བའི་རྒྱུད་དང་ལྔ། །སྣ་ལས་དཔལ་སྡོམ་པའི་རྒྱུད་ཕྱུང་བ་དང་དྲུག །ཞབས་ལས་གཤིན་རྗེ་ནག་པོའི་རྒྱུད་ཕྱུང་བ་དང་བདུན། །སྐུ་གསུང་ཐུགས་ཀྱི་བྱིན་གྱིས་བརླབས་པ་ལ་གཟུངས་ཐམས་ཅད་<milestone unit="line" n="133.5"/>ཕྱུང་བའི་རྒྱུད་དང་བརྒྱད་དོ། །རྡོ་རྗེ་གཙུག་ཏོར་གྱི་རྒྱུད་ཆུང་དུན་དང་། །དེའི་རྒྱུད་བསམ་གཏན་གྱི་རྒྱུད་དོ། །ཨུ་པའི་ཐེག་པའི་རྒྱུད་སྡེ་ལ། །རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་སྡེ་དང་། །ཕྱག་ན་རྡོ་རྗེ་<milestone unit="line" n="133.6"/>དབང་བསྐུར་བའི་རྒྱུད་དོ། །མ་ཧྭ་ཡོ་ག་ལ། །སྐུའི་རྒྱུད་སངས་རྒྱས་མཉམ་སྦྱོར་གྱི་རྒྱུད་དང་། །གསུང་གི་རྒྱུད་ཟླ་གསང་ཐིག་ལེའི་རྒྱུད། །ཐུགས་ཀྱི་རྒྱུད་གསང་བ་འདུས་པའི་རྒྱུད་དང་། །ཡོན་ཏན་གྱི་རྒྱུད་དཔལ་<milestone unit="page" n="134"/><milestone unit="line" n="134.1"/>མཆོག་དང་པོའི་རྒྱུད་དང་། །འཕྲིན་ལས་ཀྱི་རྒྱུད་ཀརྨ་མ་ལེ་དང་། །སྐུ་གསུང་ཐུགས་ཡོན་ཏན་འཕྲིན་ལས་དང་ལྔ་པོ་རེ་ལ་ཡང་སྐུ་གསུང་ཐུགས་དང་ལྡན་པ་ལྔ་གསུམ་བཅོ་ལྔ་སྟེ། །དེ་ཡང་གསུམ་སྟེ། །སངས་རྒྱས་<milestone unit="line" n="134.2"/>མཉམ་སྦྱོར་དང་གཅིག །དཔལ་མཆོག་དག་པོའི་རྒྱུད་དང་གཉིས། །གླང་པོ་ཆུར་ཞུགས་ཀྱི་རྒྱུད་དང་གསུམ་མོ། །གསུང་གི་རྒྱུད་ལའང་གསུམ་སྟེ། །ཟླ་གསང་ཐིག་ལེའི་རྒྱུད་དང་། །དཔལ་ཆེན་འདུས་པའི་རྒྱུད་<milestone unit="line" n="134.3"/>དང་། །སྒྲོན་མ་བརྩེགས་པའི་རྒྱུད་དང་གསུམ་མོ། །ཐུགས་ཀྱི་རྒྱུད་ལ་ཡང་གསུམ་སྟེ། །གསང་བ་འདུས་པའི་ལས་འདས། །འཕོ་འགྱུར་མེད་པ་ལོངས་སྐུའི་རྒྱུད། །ཡིད་ལ་མི་བྱེད་དྲན་པ་བརླག །གཡོ་མེད་རྩོལ་མེད་<milestone unit="line" n="134.4"/>སྤྲུལ་སྐུའོ། །སྐུ་གསུམ་དབྱེར་མེད་འབྲས་བའི་རྒྱུད། །རྒྱུད་ཀྱི་རང་བཞིན་རྒྱུན་ཆད་མེད། །རྒྱུད་ཀྱི་མཚན་ཉིད་བྱ་རྩལ་མེད། །རྒྱུད་ཀྱི་ངོ་བོ་འགྱུར་བ་མེད། །རྒྱུད་ཀྱི་འབྲས་བུ་རང་གནས་ཡིན། །རིན་ཆེན་རལ་གྲི་<milestone unit="line" n="134.5"/>འབར་བ་ཡིས། །གཉིས་པའི་ཆོས་རྣམས་རྩད་ནས་གཅོད། །གཟུང་འཛིན་གཉིས་ཀྱང་རྩད་ནས་གཅོད། །ཡུལ་སེམས་གཉིས་ཀྱང་རྩད་ནས་གཅོད། །ཕྱི་ནང་གཉིས་ཀྱང་རྩད་ནས་གཅོད། །ང་བདག་གཉིས་ཀྱང་རྩད་<milestone unit="line" n="134.6"/>ནས་གཅོད། །སྤོང་ལེན་གཉིས་ཀྱང་རྩད་ནས་གཅོད། །དགག་བསྒྲུབ་གཉིས་ཀྱང་རྩད་ནས་གཅོད། །རྩོལ་བསྒྲུབ་གཉིས་ཀྱང་རྩད་ནས་གཅོད། །བཟང་ངན་གཉིས་ཀྱང་རྩད་ནས་གཅོད། །ཡིད་ལ་འགྱུར་ཚད་རྩད་<milestone unit="page" n="135"/><milestone unit="line" n="135.1"/>༄༅། །ནས་གཅོད། །སེམས་ཀྱིས་ཕྱེད་ཚད་རྩད་ནས་གཅོད། །རིག་པས་བཏགས་ཚད་རྩད་ནས་གཅོད། །སེམས་ཆོས་གཉིས་ཀྱང་རྩད་ནས་གཅོད། །རྒྱུད་སྡེ་ཇི་སྙེད་རྩད་ནས་བཅད། །ཅེས་གསུངས་<milestone unit="line" n="135.2"/>སོ། །རིན་ཆེན་རལ་གྲི་འབར་བས། །རྒྱུད་སྡེ་རྩད་ནས་གཅོད་པ་རྫོགས་སོ།། །།རྒྱ་གར་གྱི་གུ་རུ་པདྨ་སམ་བྷ་བ་ལས། །བོད་ཀྱི་ལོ་ཙ་བ་ཀ་བ་དཔལ་བརྩགས་ཀྱིས་བསྒྱུར་ཅིང་གཏན་ལ་ཕབ་པའོ། །ལས་<milestone unit="line" n="135.3"/>འཕྲོ་ཅན་དང་འཕྲད་པར་ཤོག །ཨི་ཐི།། །། ༄༅། །རྒྱ་གར་སྐད་དུ། །རཏྣ་ཙཀླུ་ཨ་ཏྲི་ཏན་ཏྲ་ནཱ་མ། །བོད་སྐད་དུ། །རིན་པོ་ཆེ་མིག་སེལ་ཞེས་བྱ་བའི་རྒྱུད། །བཅོམ་ལྡན་འདས་<milestone unit="line" n="135.4"/>རིག་པ་རང་དག་ཡེ་ཤེས་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །འོག་མིན་གྱི་གནས་མཁའ་དབྱིངས་དག་པའི་ཀློང་ན། །རིག་པའི་རྒྱལ་པོ་ལ་འཁོར་རིགས་ལྔའི་སངས་རྒྱས་དང་། །ལྷ་</p></div1>
        </body>
    </text>
</TEI.2>