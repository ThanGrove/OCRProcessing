<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0752-text.xml">
    <teiHeader lang="tib">
        <fileDesc>
            <titleStmt>
                <title><!--ma mo srog las kyi rgyal bu zhes bya ba'i rgyud kyi rgyal po/-->མ་མོ་སྲོག་ལས་ཀྱི་རྒྱལ་བུ་ཞེས་བྱ་བའི་རྒྱུད་ཀྱི་རྒྱལ་པོ།</title>
            </titleStmt>
            <publicationStmt lang="eng">
                <idno type="thdl">ngb-pt-0752-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=117.1; end=133.2--><milestone unit="page" n="117"/><milestone unit="line" n="117.1"/>༄༅། །རྒྱ་གར་སྐད་དུ། ཏྲག་རསྒ་བ༷་ལ་རྭ་ཛ་ཏན་ཏྲ་ན་མ། བོད་སྐད་དུ། མ་མོ་སྲོག་ལས་ཀྱི་རྒྱལ་བུ་ཞེས་བྱ་བའི་རྒྱུད་ཀྱི་རྒྱལ་པོ། དཔལ་འཇིགས་བྱེད་ཆེན་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་<milestone unit="line" n="117.2"/>པའི་དུས་གཅིག་ན། བཅོམ་ལྡན་འདས་འཇིགས་བྱེད་ཆེན་པོ་ལྷ་གཡུང་དྲུང་གི་གནས་ན་བཞུགས་ཏེ། འཇིག་རྟེན་པའི་མཁའ་འགྲོ་རྣམས་ཀྱིས་བསྐོར་བའི་ཚེ། དེ་ཝ་མ་ཧྭ་ཀ་ལས། བཅོམ་ལྡན་འདས་ལ་ཞུས་པ། ཀྱེ་<milestone unit="line" n="117.3"/>བཅོམ་ལྡན་འདས་ཀྱིས་སངས་རྒྱས་ཀྱི་བསྟན་པ་གཉན་པར་བྱེད་དེ། དམ་པའི་ཆོས་ཇི་ལྟར་གཉན་པར་བསྲུང་ཞིང་བཙུན་པར་བགྱི། ཡང་དག་པའི་དགེ་འདུན་གྱི་ཇི་ལྟར་བསྲུང་ཞིང་བསྐྱབ་པར་བགྱི། བཅོམ་ལྡན་<milestone unit="line" n="117.4"/>འདས་དཔལ་འཇིག་བྱེད་ཆེན་པོས་བཀའ་སྩལ་དུ་གསོལ། །ཅེས་གསོལ་བ་དང་། འཇིགས་བྱེད་ཆེན་པོས་བཀའ་སྩལ་པ། ནག་པོ་ཆེན་པོ་ཁྱོད་ཉོན་ཅིག །ཁྱོད་ཀྱིས་སངས་རྒྱས་ཀྱི་བསྟན་པ་ཇི་ལྟར་གནས་པར་བྱ་བ་<milestone unit="line" n="117.5"/>དང་། དམ་པའི་ཆོས་ཇི་ལྟར་བགྲུང་བར་བྱས་པ་ལེགས་ཀྱིས་ཁྱོད་ཉོན་ཅིག །སངས་རྒྱས་ཀྱི་བསྟན་པ་བསྲུང་ཞིང་དམ་པའི་ཆིས་ཉན་པར་བྱ། ནག་པོ་ཆེན་པོ་ཁྱོད་ཉིད་ཀྱིས་སྲིང་མོ་སྲོག་གི་བདག་མོ་ཞེས་བྱ་བ། ཉི་<milestone unit="line" n="117.6"/>མ་བྱང་ཤར་གྱི་མཚམས་བྲག་དང་ཆུ་འཐབ་མར་འདས་པ་ནས། མཚོ་མ་ལེ་དིངས་ཀྱི་ནང་ན། མཐིང་ཤུན་སྔོན་པོའི་བྲག་ཕུག་ནས། མ་མོ་ཡོངས་ཀྱི་ནང་ཤེད་ནས། ཉིན་གྱི་དུས་ནི་གཅིག་པུར་བཞུགས་ཤིང་འགྱིང་<milestone unit="page" n="118"/><milestone unit="line" n="118.1"/>བར་མཛད། མཚན་གྱི་ལས་སུ་ནི་བརྡ་དང་ཕྱག་རྒྱ་མཛད། མི་རོ་རྟ་རོ་གཅལ་དུ་བཀྲམ་པ་ནང་གནས་པ། བམ་ཆེན་གདན་ལ་བརྐྱང་བསྐུམ་དུ་བཞུགས་པ་ནས། ཞལ་ནས་རཀྟའི་དཔའ་གློང་འཁྱིལ་བ། ལྗགས་ལ་<milestone unit="line" n="118.2"/>དམར་ཆེན་ཁྲག་གི་ལྕེ་རིས་ཡོད་པ། ཤངས་ལ་ཤྭ་ན་རཀྟས་བསྒྲེང་བ། ཕྱག་གཡས་ཀྱི་དང་པོ་ན་གསེར་གྱི་རྡོ་རྗེ་ཆུང་བརྡུངས་པ། བར་སྣང་གི་མཁའ་ལ་མ་མོའི་འཁོར་དང་བཅས་པ་དམ་ལ་སྡུད་པ། ཕྱག་གཡོན་གྱི་<milestone unit="line" n="118.3"/>དང་པོ་ན་སྐྱེ་འགྲོ་བརྒྱའི་སྙིང་འབྱིན་ཅིང་ཞལ་དུ་གསོལ་བ། སྐུ་ལ་རལ་པ་ནག་པོ་འཕར་བ། བདུད་ཀྱི་ལྕམ་ལ་གཤིན་རྗེའི་ཡུམ་དུ་གནས་པ། ཆིབས་སུ་དྲེའུ་རྟ་རྐང་གསུམ་བཅིབས་པ། གཡུ་མཐུར་སྔོན་མོ་བསྒྲེང་བ།<milestone unit="line" n="118.4"/>བསེ་སྒ་དམར་པོ་བསྟོད་པ། །སྦྲུལ་ནག་གིས་གོང་ཐག་ཕྱི་མིག་བྱས་པ། མཆོང་གི་བློ་ཅན་འཁྱུག་པ། སྟོང་ཁམས་མ་ལུས་པར་ཁྱབ་པར་མཛད་པའི་དབུགས་ལ་མངའ་མཛད་པ། །དཔག་ཚད་བརྒྱད་ཁྲི་བཞི་སྟོང་དུ་<milestone unit="line" n="118.5"/>ཨང་ཁྲག་གི་དྲི་བསྣོམས་མ། སྐུ་མདོག་མཐིང་ནག་འཇིགས་ཚུལ་དུ་བཞུགས་པ། རལ་པའི་ཐོར་ཚུགས་རེ་རེ་ལ་གསེར་དངུལ་དང་མུ་ཏིག་གི་ཆུན་འཕྱང་ཡོད་པ། དེ་ནི་ཁྱོད་ཀྱི་སྲིང་མོ་ཡིན་གྱིས། སྲིང་མོ་དམ་ཚིག་གི་<milestone unit="line" n="118.6"/>དབང་གིས་མཚལ་ཆེན་གྱི་ཐིག་དང་། །མི་དབང་སྨིན་པའི་འབྲས་བུའི་གཏོར་མ་འདི་ལོང་ལ། ཁྱོད་ཉིད་བདག་གི་སྲིང་མོ་ལ། སངས་རྒྱས་ཀྱི་བསྟན་པ་བསྲུང་དུ་གསོལ། དམ་པའི་ཆོས་མི་ནུབ་ཅིང་<milestone unit="page" n="119"/><milestone unit="line" n="119.1"/>༄༅། །དར་བར་མཛད་དུ་གསོལ། །ཅེས་ཞུས་ཤིག །དེའི་ཚེ་ཁྱོད་ཉིད་ལ་བརྡ་དང་ཕྱག་རྒྱ་སྟོན་པར་བྱེད་ཀྱིས། དེ་ལ་བསྲེགས་པར་མ་བྱེད་ཅིག་ཅེས་བསྒོའོ། །བཅོམ་ལྡན་འདས་ཀྱིས་ནག་མོ་ཆེན་མོ་ལ་<milestone unit="line" n="119.2"/>གནང་བ་བྱིན་ཅིང་། གླེང་གླང་བའི་ལེའུ་སྟེ་དང་པོའོ།། །།དེ་ནས་དེའི་ཚེ་མ་ཧྭ་ཀ་ལ་ཁྱོད་ཀྱིས་ཀྱང་བྱང་ཤར་གྱི་ཕྱོགས་སུ་ཁ་བལྟས་ཏེ་སངས་རྒྱས་དང་། ཆོས་དང་། དགེ་འདུན་གསུམ་ལ་ཕྱག་འཚལ་ལོ།<milestone unit="line" n="119.3"/>སངས་རྒྱས་དང་། ཆོས་དང་། དགེ་འདུན་གསུམ་གྱི་བྱིན་གྱིས་རླབས་དང་། བདག་བསམ་པ་རྣམ་པར་དག་པའི་མཐུས། །སྲིང་མོ་འདི་ཉིད་བདག་གི་ཇི་ལྟར་མངོན་པར་སྣང་བར་གྱུར་ཅིག །ཅེས་བརྗོད་པ་དང་། དེ་<milestone unit="line" n="119.4"/>ཉིད་དུ་ལྷ་མོ་སྲོག་གི་བདག་མོ་སྐུ་མངོན་དུ་སྣང་བར་གྱུར་ཏོ། །དེ་ཉིད་ཀྱི་མིང་པོ་དེ་ནི་ཤིན་ཏུ་དད་པར་གྱུར་ནས། སྲིང་མོ་ལ་བསྐོར་བ་ལན་གསུམ་བྱས་ནས། བུས་བཙུགས་ཐལ་མོ་སྦྱར་ནས་གཏོར་མ་དེ་སྲིན་མོ་ལ་<milestone unit="line" n="119.5"/>མངོན་དུ་ཕུལ་ནས། །སྲིང་མོ་སངས་རྒྱས་ཀྱི་བསྟན་པ་བསྲུང་དུ་གསོལ། །དམ་པའི་ཆོས་བསྲུང་ཞིང་རྒྱས་པར་མཛད་དུ་གསོལ། འཕགས་པའི་དགེ་འདུན་ལ་བསྐྱབ་ཏུ་གསོལ། སྲིང་མོ་ཞལ་འཛུམ་པ་མངོན་དུ་མཛད་<milestone unit="line" n="119.6"/>ནས་དུས་དེ་ཉིད་དུ་མིང་པོ་དང་བཅས་ནས། བཅོམ་ལྡན་འདས་ལྷ་གཡུང་དྲུང་གི་གནས་ན་བཞུགས་པའི་ཐད་དུ་ཕྱིན་ཏེ། བསྐོར་བ་ལན་གསུམ་དུ་བྱས་ནས། བཅོམ་ལྡན་འདས་དཔལ་ཆེན་པོའི་སྤྱན་སྔར་དེ་ཉིད་དུ་<milestone unit="page" n="120"/><milestone unit="line" n="120.1"/>པུས་བཙུགས་ཐལ་མོ་སྦྱར་ནས། བདེ་བར་གཤེགས་པ་བདག་གིས་སངས་རྒྱས་ཀྱི་བསྟན་པ་བསྲུང་བར་བགྱི། དམ་པའི་ཆོས་བསྲུང་བར་བགྱི། འཕགས་པའི་དགེ་འདུན་བདག་གིས་བསྐྱང་བར་བགྱི་ཡིས། བཅོམ་<milestone unit="line" n="120.2"/>ལྡན་འདས་ཀྱིས་བདག་ལ་བྱིན་གྱིས་བརླབ་ཏུ་གསོལ། དབང་བསྐུར་དུ་གསོལ། ཅེས་ཞུས་པ་དང་། དུས་དེ་ཉིད་དུ་བཅོམ་ལྡན་འདས་དཔལ་ཆེན་པོས་ནད་སྣ་ཚོགས་སྟོང་གི་རྐྱལ་བ་ལག་ཏུ་བྱིན་ནས་མིང་གི་དབང་<milestone unit="line" n="120.3"/>བསྐུར་བ་ནི། མ་མོ་སྲོག་ལས་ཀྱི་རྐྱལ་བུ་ཞེས་བྱ་བར་དབང་བསྐུར་རོ། །ལྷ་མོའི་སྲོག་ལས་ཀྱི་རྒྱལ་བུས་ཀྱང་། བཅོམ་ལྡན་འདས་དང་མིང་པོའི་སྤྱན་སྔར་སངས་རྒྱས་ཀྱི་བསྟན་པ་བསྲུང་བ་དང་། འགྲོ་བའི་སྲོག་<milestone unit="line" n="120.4"/>ལས་ཆད་པར་གདབ་པར་ཁས་བླངས་སོ། །མ་མོ་སྲོག་ལས་ཀྱི་རྐྱལ་བུ་ལས་སྲིང་མོས་གནད་པ་བྱིན་པའི་ལེའུ་སྟེ་གཉིས་པའོ།། །།དེ་ནས་མ་ཧྭ་ཀ་ལས། བཅོམ་ལྡན་འདས་ལ་ཞུས་པ། བཅོམ་ལྡན་འདས་བདེ་<milestone unit="line" n="120.5"/>བ་གཤེགས་པའི་སྲིང་མོ་འདི། ཇི་ལྟ་བུའི་གང་ཟག་ཅིག་གིས་བསྒྲུབ་པར་བགྱི། བཅོམ་ལྡན་འདས་ཀྱིས་བཀའ་སྩལ་པ། སྙིང་རྗེ་དང་ནི་བརྟུལ་ཞུགས་ཅན། །ལྷ་མོའི་བརྡ་དང་སྔགས་ཀྱི་ཕྱག་རྒྱ་ཤེས། །དམ་ཚིག་<milestone unit="line" n="120.6"/>སྡོམ་པར་རབ་གནས་པ། །བདེ་གཤེགས་མཆོད་དང་དམ་ཚིག་ལྡན། །འཇིགས་བྱེད་དཔའ་བོ་དེ་ཡིས་བསྒྲུབ། །ཅེས་གསུངས་སོ། །བཅོམ་ལྡན་འདས་ལས་ཡང་ཞུས་པ། ཀྱེ་བཅོམ་ལྡན་འདས་འཇིག་བྱེད་ཆེན་པོ།<milestone unit="page" n="121"/><milestone unit="line" n="121.1"/>༄༅། །སྲིང་མོ་འདི་བསྒྲུབ་པའི་གནས་ཇི་ལྟ་བུ་ཞིག་བགྱི། བཀའ་སྩལ་བ། མི་རོ་གསར་རྙིང་ཡོད་གནས་སམ། ཆུ་གསུམ་འདུས་པའི་གནས་དག་དང་། །རི་བོ་ཆེན་པོ་སུམ་རྩེག་གམ། བྲག་ནི་ནག་པོ་ངོ་བརྒྱ་<milestone unit="line" n="121.2"/>ཡི། །གནས་སུ་སྲིང་མོ་བསྒྲུབ་པར་བྱ། །ཕྱི་ཡི་མཆོད་པ་ཇི་ལྟར་ལགས། །བཅོམ་ལྡན་འདས་ཀྱིས་བཤད་དུ་གསོལ། ། མདོ་ཀླག་སྐུ་གདུང་གདབ་པ་དང་། །མཆོད་སྤྱིན་གནས་སུ་བསྒྲུབ་པ་དང་། །རྒྱལ་ཆེན་བཞི་ཡི་<milestone unit="line" n="121.3"/>གཟུགས་བརྙན་ནི། །ཕྱོགས་བཞི་དག་ཏུ་དགོད་པར་བྱ། །བདེ་གཤེགས་གསང་སྔགས་ཕྱོགས་བཞིར་བཟླས། །ཡིད་དགེ་བཀྲ་ཤིས་གནས་འདི་མྲ །བསྙེན་པའི་ཆོ་ག་རྫོགས་བྱས་ནས། །བསྒྲུབ་པའི་ཁྲོ་རྒྱལ་ཏིང་<milestone unit="line" n="121.4"/>འཛིན་གནས། །ལྷ་མོའི་གཟུགས་བརྙན་མདུན་དུ་དགོད། །ཁྲག་ཆེན་ལ་སོགས་མཆོད་པ་ལྔ། །བསྙེན་པའི་ལས་སུ་བཤམ་པར་བྱ། །བསྒྲུབ་གནས་རཀྟ་ཆེན་པོར་གཏོར། །ཁྲོ་བོའི་ཏིང་འཛིན་ལྡན་པ་དེ། །ཞེ་སྡང་<milestone unit="line" n="121.5"/>ལྕགས་ཀྱུའི་ཕྱག་རྒྱ་ཡིས། །སྲོག་བདག་ཆེན་མོ་སྤྱན་ཡང་དྲངས། །གཟུགས་བརྙན་ཉིད་ལ་བསྟིམ་པར་བྱ། །སྤྱན་དྲང་བའི་སྙིང་པོ། །ནག་མོ་ཏིང་ལ༷་མ་མ་དུན་ཏིང་སྨྱོ། ཛ༷༷ཧུ༷་བ༷་ཧོ། ནག་མོ་དུན་སྨྱོ་དུན་སྨྱོ། སྙིང་པོ་<milestone unit="line" n="121.6"/>འདི་ཡིས་ཁྲོ་མོ་སྤྱན་དྲངས་ལ་བསྟིམ། སྐུ་ལྷ་མོའི་སྐུ་མདོག་མངོན་དུ་གསལ་བར་བྱ་སྟེ། སྙིང་ཀར་ཐལ་མོ་སྦྱར་ལ་ཕྱག་བྱའོ། །ནག་མོ་རག་མོ་དུན་ཏིང་ན་མ་ཨ་ཧི། ཞེས་ཕྱག་འཚལ་ལོ། །སྙིང་པོ་འདིས་བརྟན་པར་<milestone unit="page" n="122"/><milestone unit="line" n="122.1"/>བཞུགས་སུ་གསོལ་ཏོ། །རག་ཤ་མའི་སྐུ་ལ་པདྨ་ས་མ་ཨ་ཏི་ལྷན། ཅེས་བརྗོད་ལ་བརྟན་པར་བཞུགས་སུ་གསོལ། དེའི་འོག་ཏུ་མ་མོ་ལ་དམ་རྫས་ཀྱི་མཆོད་པ་དབུལ་བའི་སྙིང་པོ་འདི་བརྗོད་དོ། །མ་མོ་ནག་མོ་སེང་<milestone unit="line" n="122.2"/>ཧང་སེང་ཧ་ཀུ་ལུ་ཀུ་ལུ། ཧ་ཧ་མ༷་ས་ཁུ་ཧི། རཀྟ་ཁུ་ཧི། པརྩི་ཨ་མྲི་ཏ་ཁུ་ཧི། ཞེས་མཆོད་པ་ཕུལ་ལ། དེ་ནས་བསྙེན་པའི་རིམ་པ་ལ་འཇུག་པར་བྱ་སྟེ། །བཅོམ་ལྡན་འདས་དཔལ་འཇིགས་བྱེད་ཆེན་པོ་སྲིང་མོའི་འཛབ་<milestone unit="line" n="122.3"/>ཀྱི་དགོངས་པ་ཇི་ལྟར་ལགས། །འཇིགས་བྱེད་ཆེན་པོས་བཀའ་སྩལ་པ། །དེ་ལ་སྲིང་མོའི་མཛབ་རྒྱུད་ནི། །བ་སུ་ཏ་ཡི་སུམ་བསྒྲིལ་ལམ། །ཡང་ན་དུར་ཁྲོད་སྐྲ་ལ་བྱ། །གར་སྦྱིན་ཞིང་ཆེན་བམ་ཁྲག་གིས། །ལྷ་<milestone unit="line" n="122.4"/>མོའི་ཐུགས་ཁར་སྦྱར་བྱས་ལ། །རྣལ་འབྱོར་སྲིན་ལག་ལ་བརྟགས་ཏེ། །རྣལ་འབྱོར་ཙིསྟ་ཁ་སྦྱར་བའི། །རིན་ཆེན་གཞལ་ཡས་ཁང་ནང་དུ། །ཉི་མའི་མཎྜལ་མཐེ་བོང་ཙམ་ཅིག་བསམ། །དེའི་ཐ་མར་སྨྱོ་ཡི་འབྲས་<milestone unit="line" n="122.5"/>བུས་བསྐོར་བར་བསམ། །གཟུངས་ཐག་སྲོག་རྩའི་རང་བཞིན་ལ། །གསེར་གྱི་སྐྲུ་གུ་ཁོང་སྟོང་སུམ་བསྒྲིལ་ནས། །ཡི་གེ་འཕྲོ་འདུས་སྲིང་མོ་ཉེར་བསྙེན་ནས། །སྲོག་རྩའི་སྙིང་པོ་བརྗོད་པ་ནི། །ཏྲག་རསྒ་མ་ཧི་དུན་སྨྱོ།<milestone unit="line" n="122.6"/>མ་ཧྭ་ཨག་ཤ་ཏིསྣ་ནག་མོ་དུན་སྨྱོ། ཞེས་བརྗོད་པས་མ་མོ་དུན་སྨྱོ་ཉི་བར་འགྱུར་ན། གྲུབ་རྟགས་མོད་ལ་འབྱུང་སྟེ། །ལྷ་མོའི་གཟུགས་ནི་སྔོན་དུ་སྟོན་པ་དང་། །རྟེན་གྱི་ལྕགས་བདུན་པོ་མེ་འབར་བ་དང་། །འོད་དང་<milestone unit="page" n="123"/><milestone unit="line" n="123.1"/>༄༅། །དུ་བ་ངེས་པར་འབྱུང་བ་དང་། དེའི་ཚེ་བསྙེན་པ་བསྡུ་བར་བྱ། ལྷ་མོའི་གཟུགས་ཕྱག་རྒྱ་བཞིས་རྒྱས་གདབ། སྙིང་པོ་སྔགས་ནི་བདག་ལ་བསྡུ། བསྲུང་བའི་བུམ་པས་བདག་རང་བསྲུང་བྱས་ལ། བྱིན་<milestone unit="line" n="123.2"/>རླབས་བདག་ཉིད་ཆེན་པོར་བརླབས། མ་མོ་སྲོག་ལས་ཀྱི་རྐྱལ་བུ་ལས། བསྒྲུབ་པའི་མཚན་ཉིད་དང་། གནས་ཀྱི་མཚན་ཉིད་དང་། སྔོན་དུ་བསྙེན་པ་བྱ་བའི་ལེའུ་སྟེ་གསུམ་པའོ།། །།དེ་ནས་ཡང་བཅོམ་ལྡན་<milestone unit="line" n="123.3"/>འདས་དཔལ་འཇིགས་བྱེད་ཆེན་པོ་ལ། མ་ཧྭ་ཀ་ལས་གསོལ་པ། བསྒྲུབ་པའི་དཀྱིལ་འཁོར་ཇི་ལྟར་ལགས། །འཇིགས་བྱེད་ཆེན་པོས་བཀའ་སྩལ་པ། །དཀྱིལ་འཁོར་གྲུ་བཞི་ལྷམ་པར་བརྩིགས། །ཁྲག་སྣ་གསུམ་གྱི་<milestone unit="line" n="123.4"/>ཆག་ཆག་ལ། །ཞིང་ཆེན་གསར་རྙིང་ཐིག་འདབ་སྟེ། །དཀྱིལ་འཁོར་མཛེས་པར་བྱས་ནས་ནི། །དེ་ཡི་དབུས་སུ་གྲུ་གསུམ་བརྩིག །དེ་ཡི་སྟེང་དུ་ཟླ་གམ་བརྩིག །དེ་ཡི་སྟེང་དུ་གྲུ་གསུམ་མཛེས། །ཚོན་གྱི་མཚན་ཉིད་ཇི་<milestone unit="line" n="123.5"/>ལྟར་ལགས། །བཅོམ་ལྡན་འདས་ཀྱིས་བཀའ་སྩལ་པ། ཁུ་གསུམ་ནག་པོར་མཛེས་པར་བྲི། །དབུས་ཟླུམ་དམར་པོས་བརྒྱན་བྱས་ཏེ། །དེ་དབུས་མཐིང་ནག་བྲི་བར་བྱ། །མ་ཧྭ་ཀ་ལས་ཡང་གསོལ་པ། །དེ་ཡི་བསྒྲུབ་<milestone unit="line" n="123.6"/>རྫས་ཇི་ལྟར་ལགས། །འཇིགས་བྱེད་ཆེན་པོས་བཀའ་སྩལ་པ། །དེ་སྟོང་བན་དྷ་ལྕང་ལོ་ཅན། །དེ་ཡི་ནང་དུ་མཛེས་བྱས་པ། སྨན་དང་རཀྟའི་གིའུ་ཝང་དང་། །ག་བུར་ཤ་ཆེན་ཚིལ་ཆེན་དང་། །རཀྟ་སྦྱར་ལ་དམ་རྫས་<milestone unit="page" n="124"/><milestone unit="line" n="124.1"/>བཞག །རྟགས་བྱུང་དམ་རྫས་ཇི་ལྟར་ལགས། །རྗེའུ་རིགས་བན་དྷ་མཚན་ལྡན་པ། །སྙིང་པོ་དེ་ཡིས་བརྒྱན་བྱས་ལ། །རྟགས་ནི་མ་བྱུང་བར་དུ་ནི། །དེ་སྟེང་ཁ་ནི་དབུབ་ལ་གཞག །རྟགས་རྣམས་ངེས་པར་བྱུང་བ་<milestone unit="line" n="124.2"/>དང་། །དངོས་གྲུབ་བླང་བའི་སྣོད་དུ་གསུངས། །རྟེན་གྱི་བསྒྲུབ་རྫས་ཇི་ལྟར་ལགས། །བན་དྷ་སྐམ་པོ་མཛེས་ནང་དུ། །ར་ཁྱི་རྟ་ཕག་བཞིའི་ཁྲག་བླུག་ལ། །དེའི་ནང་ལྕགས་ཕུར་བདུད་རྩི་ལ། །སྦྱང་ཁྲག་གིས་བྱུག་<milestone unit="line" n="124.3"/>ལ། །གནམ་དུ་ཁ་བསྟན་ལྕགས་ཕུར་ལ། །མེ་འབར་དངོས་གྲུབ་མཆོག་ཏུ་བཤད། །འོད་དང་དུ་བ་འབྲིང་དུ་བསྟན། །སྒྲ་དང་རྒྱུད་རྡོ་འཕེན་བ་དང་། །ཐ་མ་ཡིན་པར་གསུངས་པ་སྟེ། །བརྡ་དང་ཕྱག་རྒྱས་གདགས་དེ་<milestone unit="line" n="124.4"/>བླངས། །གསད་པའི་དཀྱིལ་འཁོར་ཇི་ལྟར་ལགས། ཁུ།་གསུམ་མཐིང་ནག་མཛེས་པར་བྱ། །ཟབས་སུ་ཁྲུ་གང་བརྐོ་བྱའོ། །རྒྱ་རུ་ཁྲུ་དོ་ངེས་གསུངས་སོ། །དུག་ཤིང་དུག་ཤིང་རྩང་བྱས་ཏེ། །ཁ་ལ་མཛེས་པར་<milestone unit="line" n="124.5"/>གཟུགས་པར་བྱ། །ཁྲག་ཆེན་གྱིས་ནི་ནང་ཕྱུགས་ཏེ། །དེ་ཡི་དབུས་སུ་སྨན་མོ་ཡི། །ཞབས་མ་ངེས་པར་བསྟན་དུ་གདིང་། །ལིང་གའི་རྒྱུ་འདི་ཅི་ལ་བགྱི། །བསྲུབ་མའི་ལོ་མ་ཆུ་སྣ་དང་། །དྲི་ཆེན་པོ་ཡི་གཟུགས་བརྙན་<milestone unit="line" n="124.6"/>བྱ། །གྲོ་ག་འམ་རས་སམ་ཤིང་ཤུན་ལ། །ཁྲག་ཆེན་པོས་ནི་མི་རུས་བྲི། །རུས་ནི་ཕྲལ་བྲི་མིང་ནི་སྙིང་ཁར་བྲི། །མཛེས་པར་འབྲུབ་ཁུང་དབུས་སུ་བཞག །དེ་ལ་ལྷ་མོ་ཉིད་རྦད་ལ། །ལྕགས་ཀྱུའི་ཕྱག་རྒྱས་བཟུང་བས་<milestone unit="page" n="125"/><milestone unit="line" n="125.1"/>༄༅། །དགུག །དུག་གི་གཏོར་མས་ལྷ་དང་ཕྲལ། །ལྕགས་ཀྱུའི་ཕྱག་རྒྱས་གཟུགས་ལ་དབབ། །ལྕགས་ཕྱེ་ཟངས་ཕྱེས་གཟིར་ནན་བྱ། །དེ་ནས་ལྷ་མོ་རྦད་སྔགས་ཀྱིས། །གཟས་པ་དེ་ལ་རྦད་པར་བྱ། །རག་མོ་<milestone unit="line" n="125.2"/>རག་མོ་མ་མ་དུན་ཏིང་ཧེར་མ་ཧེ། ཞེས་བརྗོད་པས། གཟས་པ་པོས་མངོན་སུམ་དུ་ཟོས་པར་བསམ། །དེའོ་འོག་ཏུ་བསྐྲུབ་པ་པོ་བདག་ཤ་ཆེན་ཁར་མུར་ཞིང་། བདག་ཉིད་ཆེན་པོར་གྱུར་ཅིང་། ལག་པ་གཡོན་པའི་<milestone unit="line" n="125.3"/>རལ་གྲིས་གཟུགས་མནན་ལ། གཡས་པས་ཕུར་པའི་རྩེ་མོ་ཁྲག་ལ་བྱུག་ཅིང་། ལྕགས་ཕུར་བདུན་གཟུགས་མགོ་མཇུག་ཏུ་གདབ་པོ། །གདབ་པའི་གཟེར་སྔགས་འདི་ཡིན་ནོ། །བཛྲ་མ་ཧྭ་ཀུ་རུ་རྦད། སྙིང་ཁྲག་ཚལ་<milestone unit="line" n="125.4"/>པ་རྦད། རྔུབས་ཙིརྟི་རྦད། མྱོགས་མུགས་རྦད། སྙིང་ཁྲག་ཁ་ལ་རྦད། ཚལ་བུ་ཚ་སེ་ན་སེ་དུ་རྦད། ཅེས་གདབ་བོ། །དེའི་འོག་ཏུ་འཕྲིན་ལས་བཅོལ་ཞིང་དགྲ་བོ་གཉེར་གཏད་པའི་སྙིང་པོ་འདི་བཟླས་སོ། །མ་མོ་སྙིང་<milestone unit="line" n="125.5"/>ཁྲག་ཚལ་བདུན་ཏིང་། ཧ་ལ་ཧ་ལ་དུན་སྨྱོ་སྨྱོ། ཞེས་བརྗོད་པས་ནི། གཟས་པ་པོ་དེ་གཉེར་དུ་གཏད་དོ། །མ་མོ་སྲོག་ལས་ཀྱི་རྐྱལ་བུ་ལས། དྲག་པོའི་ལས་ཀྱི་ལེའུ་སྟེ་བཞི་པའོ།། །།དེ་ནས་བཅོམ་ལྡན་འདས་<milestone unit="line" n="125.6"/>ལ་གསོལ་བ། ཀྱེ་བཅོམ་ལྡན་འདས། དྲག་པོ་ཐུན་གྱི་འཁོར་ལོ་ཇི་ལྟར་ལགས། །ནག་མོ་ཉི་མའི་འཁོར་ལོ་ཇི་ལྟར་ལགས། །འཇིགས་བྱེད་ཆེན་པོས་བཀའ་སྩལ་པ། །ཉི་མས་འཇིགས་པ་འུག་པའི་གདོང་། །དབྱར་<milestone unit="page" n="126"/><milestone unit="line" n="126.1"/>ཟླ་གསུམ་གྱི་བཀྲ་ཤིས་པའི། །འཇིགས་བྱེད་ཉི་མའི་སྒོ་ང་བླང་། །དེ་ལ་དྲག་པོའི་ཕུར་བས་བརྟོལ། །ནང་དུ་དགྲ་བོའི་མིང་རུས་གཞུག །ཁྲག་བསྐམ་ཉུངས་ནག་རྫས་དག་ལ། །ནག་མོ་ཉི་མའི་དམོད་མོ་<milestone unit="line" n="126.2"/>གདབ། །ནག་མོ་ཉི་མའི་དམོད་སྔགས་འདིའོ། །རུ་ཏྲ་ལ་རུ་ལུ་རུ་ལུ་ཧུ༷་སྨྱོ། སྙིང་ཁ་རག་སྙིང་ཁ་རག །མ་ནག་མོ་མ་ནག་མོ་དུན་སྨྱོ། ནག་མོ་དུན་ཏིང་མ་ལས་ལ་སྦྱོ། རེ་མ་ཏི་པ་ཤ་ཙ་པ་ཛ་ཛ་ཛ། དུན་ཏིང་དུན་རག་<milestone unit="line" n="126.3"/>ཤ་སྨྱོ་སྨྱོ། ལྷ་མོ་མངོན་དུ་སྤྱངས་པའི་སྙིང་པོ་འདས། འཁོར་ནག་མོ་སྟོང་དང་བཅས་པར་བྱོན་པར་བསམས་ལ། ལས་མྱུར་དུ་བྱ་བའི་ཕྱིར་མ་མོ་ཞབྲུག་ཏུ་གཞུག་གོ །འདི་ཉིད་ཀྱི་སྙིང་པོ་འདིའོ། །མ་མོ་རག་མོ་རག་<milestone unit="line" n="126.4"/>མོ་སྙིང་ལ་ཛ་ཛ། ནག་མོ་ཧུར་ཧུར་མ་ཧྭ་མ་ཆོ་ཆོ། འུར་ཀ་ཀ་མི་ཤ་མ་ར་ཡ། ཁུ་ཧི་ཁུ་ཧི་ཧ་ཧ་ཧ། ཏྲ་ཏ་ཏྲ་ཛ་ཛ། སྙིང་པོ་འདི་ཉིད་ཀྱིས་མ་མོ་ཞབྲུག་ཏུ་གཞུག་པའོ། །དེའི་ནང་འོག་ཏུ་ཉི་མས་འཇིགས་པའི་སྒོ་ངའི་ནང་<milestone unit="line" n="126.5"/>དུ། རིས་སམ་གྲོག་ལ་མིང་རུས་བྲིས་ལ་བཞག །ཡུག་ས་མོའི་ཞགས་མས་གྲིལ་ནས། ཡུངས་ནག་ལ་ལྷ་མོ་ཉི་མའི་སྙིང་པོས་གདབ། དེ་ལ་རྩ་བའི་སྙིང་པོ་དམོད་སྔགས་འདི་ཡིན་ཏེ། མ་མ་རག་མོ་ས་མ་ལྭ་ཛ་ཛ།<milestone unit="line" n="126.6"/>རག་མོ་ཐང་མུ་ལེ་རྦད་རྦད། རྩ་ཐང་རྩ་ཐང་རྦད་རྦད། མུ༷་ནི་ནན། རག་མོ་ནི་རག་མོ་ནི་ར་ཁ་ལོང་རྦད། དུག་ནི་དུག་ནི་ཁ་ལོང་རྦད། ཀྱི་ཁ་ལོང་ཀྱི་ཁ་ལོང་རྦད་རྦད། ཙ་ཏི་ཙ་ཏི་རྦད་རྦད། ནིར་ཏི་ནི་ཏི་<milestone unit="page" n="127"/><milestone unit="line" n="127.1"/>༄༅། །རྨུགས། ཐུམ་ཐུམ་ཏི་སུབས། ཙི་ཁ་ལོ་ཙི་ཁ་ལོ་རྦད་རྦད། མོག་མོག་རྦད་རྦད། ཆེ་གེ་མོ་རྦད། མ་ལིང་རྦད། ས་མ་ཡ་ཛ་ཛ། ཞེས་བརྗོད་ལ་ཟོར་འཕང་བའི་ལས་བྱས་ཏེ། བསྒྲུབ་པ་པོ་བདག་ཉིད་ཙ་<milestone unit="line" n="127.2"/>རའི་གསོབ་ལ་ཤོན་ལ། གསོབ་ཀྱི་སྐྱེ་ལ་དགྲ་དུ་ཡོད་པའི་མིང་རུས་གདགས། བདག་ཉིད་རེ་བའི་འབོད་བུ་དང་། དར་ནག་པོའི་ཐོད་དང་། ཞིང་ཆེན་གྱི་གོས་ཟུག་གོན་ལ། ལག་པ་གཡོན་པར་བན་དྷ་ལྕང་ལོ་ཅན་<milestone unit="line" n="127.3"/>ཁྲག་གིས་བཀང་བ་བཟུང་ལ། བསྒྲུབ་པ་པོའི་ཁར་མིའི་སྙིང་བཅུག་ལ། །ཡུག་ས་མོའི་སྐྲ་ལ་བསྐུལ་ཏོག་བྱས་ལ། ཐུན་བཅུག་ལ། འཕེན་དཀར་དགྲ་ཡིད་ལ་དྲན་པར་བྱས་ལ། དེ་ནས་ཐུན་བརྡེག་གོ །ཁང་པ་ལ་<milestone unit="line" n="127.4"/>བརྒྱབ་ན་གནམ་བརྟོལ་དུ་འགྲོ། ཉི་མའི་ཟེར་ལ་བརྒྱབ་ནི་ཉི་མ་འཆིའོ། །ཞིང་ལ་བརྒྱབ་ན་ཞིང་མི་སྐྱེའོ། །མ་མོ་སྲོག་ལས་ཀྱི་རྐྱལ་བུ་ལས། ནག་མོ་ཉི་མའི་དམོད་མོའི་ལེའུ་སྟེ་ལྔ་པའོ།། །།ནག་པོ་ཆེན་<milestone unit="line" n="127.5"/>པོས་ཡང་ཞུས་པ། །བཅོམ་ལྡན་འདས་འཇིགས་བྱེད་ཆེན་པོ་དེ་ཉིད་དེ། །ཐུན་དྲུག་འཁོར་ལོ་ཇི་ལྟར་བསྐོར། བཅོམ་ལྡན་འདས་ཀྱིས་བཀའ་སྩལ་པ། ཐུན་བསྒྲུབ་འཁོར་ལོ་འབྲུབ་ཁུང་བསྐོར། བརྡེག་དུས་ཉ་ཆེན་<milestone unit="line" n="127.6"/>ལྕང་ལོ་ལྔའོ། །བརྡེག་པའི་གནས་ནི་ལིང་ག་སྙིང་། །ཐུན་གྱི་དང་པོ་ཇི་ལྟར་ལགས། །ཐུན་གྱི་དང་པོར་སྙིང་ཐུན་བཏང་། །དེ་ལ་མ་མོའི་སྙིང་ཟོར་ནི། །ལུག་ནག་པོའི་སྙིང་ནང་དུ། ་་ས་ནག་དག་ལ་མ་མོའི་ཐུན་<milestone unit="page" n="128"/><milestone unit="line" n="128.1"/>སྔགས་མང་དུ་བཟླས་ལ། སྒྱུང་ཀས་བསྒྲོན་པའི་མདའ་ཡིས་དགྲ་བོའི་གཟུགས་ལ་བརྡེག །བདག་ཉིད་ལྷ་མོའི་སྐུར་བསྒོམ་ཞིང་། ཕྱར་ནག་གོན་ལ་སྲིད་པའི་རེ་མ་ཏི་དང་། འཇིག་རྟེན་མའི་ཐུགས་དམ་གནད་ལ་<milestone unit="line" n="128.2"/>ཕབ་བྱས་ལ། གཟུགས་དེ་འདོམ་ཙམ་དུ་བཞག་བྱས་ལ། མ་མོ་རྡོ་རྗེ་བཞད་སྟངས་ཀྱིས། །འཆམ་ཞིང་གཟུགས་ལ་བརྡེག་པར་བྱ། །ཡ་མང་ཐོང་མ་མང་དུ། དེ་སྐད་བརྗོད་ལ་སྙིང་ལ་བརྡེག །མ་མོའི་ཐོད་ཐུན་ཇི་ལྟར་<milestone unit="line" n="128.3"/>ལགས། །མ་མོའི་ཐོད་ཐུན་བཤད་བྱ་བ། །རབས་ཆད་གསུམ་གྱི་ཐོད་པ་ལ། །སྙིང་སྣ་ཚོགས་དང་དུག་སྣ་ཚོགས། །མ་མོ་ཉིད་ཀྱི་རྫས་སུ་བསག །གཟས་པ་པོ་ཡི་རྗེན་ཤུན་ལ། །དེ་ལ་ལིང་གའི་གཟུགས་བྱས་<milestone unit="line" n="128.4"/>ཏེ། །བདག་ཉིད་བོང་བུ་ར་ཞོན་དེ། །མ་མོ་བདུན་བྱས་བཞུགས་བྱས་ཏེ། །མ་མོའི་ཏིང་འཛིན་གསལ་བར་བསྐྱེད། །ཞིང་ཆེན་གཡང་གཞི་གསུར་ཆེན་བཏང་། །མ་མོ་ཐུགས་དམ་སྙན་བསྐུལ་ལ། །དུམ་བུ་དུམ་བུ་ཚལ་<milestone unit="line" n="128.5"/>པ་ཚལ་པ་ཧ་ན་ཧ་ན། ཞེས་བརྗོད་ལ། ཡུལ་མཁར་ཁྱིམ་ལ་ཐོད་མདའ་ཡ། །མཆན་གྱི་བུ་ལ་ཐོད་མདའ་ཡ། །དེ་ནི་མ་མོའི་མདའ། །མཁའ་ལྡིང་ཐུན་ནག་ཇི་ལྟར་ལགས། །དེ་ལ་མ་མོའི་ཐུན་བྱ་ནི། །བྱ་མོ་ནག་<milestone unit="line" n="128.6"/>མོའི་སྐྱེ་མགུལ་ལ། སྙིང་རྩའི་ཕྲེང་བ་བསྐོར་བྱས་ལ། །མཐིང་ནག དརལྕེའུགཤོག མགོགདགས། །བུད་མེད་དོར་རྟས་ག་་པ་ཡང་། །དར་ནག་ཉུངས་ཀར་མང་པོ་ལ། །ཐུན་སྔགས་མང་དུ་བརྗོད་ལ་<milestone unit="page" n="129"/><milestone unit="line" n="129.1"/>༄༅། །ག་། །དགྲའི་མིང་བྱང་ལག་དགགས། །བུད་མེད་གུ་ཟུན་ནག་པོ་གོན་པ་ལ། །གཏོར་མ་བསྐུར་ལ་ཐུན་འཕང་ངོ་ མ་མོའི་མདའ་ཐུན་ཇི་ལྟར་ལགས། །དེ་ལ་མ་མོའི་མདའ་ཐུན་ནི། །འུག་པ་ཕོ་<milestone unit="line" n="129.2"/>རོག་བསྒྲོན་པའི་མདའ། །སྐྱེར་པ་ཟུར་གསུམ་མདེའུ་བྱ། །འུག་པས་བསྒྲོན་པ་དམར་པོ་བྱ། །ཕོ་རོག་མ་ནི་སྔོན་པོར་བྱ། །སྒྲོ་རྩར་ཉུངས་ཀར་ལ། །མ་མོའི་ཐུན་སྔགས་བཟླས་ལ་བླུག །ལྷུབ་ཚལ་ཤིང་ཀྟད་ཀུ་བུད་ཕྲ་<milestone unit="line" n="129.3"/>རྟ་རྒལ་ཟད་ནན། ཨ་ན་བི་ཧ་སོན་ཨ་སུ་རུ་ཨ་པན་བྲག་གི་ཆུམ། ཞེས་བརྗོད་ལ། དགྲ་བོའི་མིང་བྱང་དེར་བཅུག་ལ། །ཞིང་སྐྲས་བསྒུལ་ཐོད་བྱས་པ་ཡི། །ནང་བཅུ་ཐུན་བདག་མོ་བསྐུལ་ལོ། །ཐུམ་ཐུམ་རུབ་རུབ་ས་<milestone unit="line" n="129.4"/>མ་ལྭ། ཞེས་གྲངས་མང་དུ་བཟླས་ལ་གཟུགས་ལ་བརྡེག །སྒོང་ཐུན་ནོ། །ཡང་ནི་ཐུན་དྲུག་ཇི་ལྟར་ལགས། །སྙིང་ཐུན། ཁྲག་ཐུན། དུག་ཐུན། ཉུངས་ཐུན། ཕུར་ཐུན། རྩང་ཐུན་ནོ། །རྡོ་རྗེ་རི་རབ་ཀྱི་གདུང་དང་།<milestone unit="line" n="129.5"/>མཚོན་གྱིས་ག་ས་དང་ཚེ་སྲོག་འཕྲོག །དེ་ལྟར་བྱས་ལ་འཕང་བར་བྱ། །རག་མོ་ནི་ཤ་ཀུ་རུ་ཐུམ་རྦད། རག་མོ་ཁ་ལ་ཙ་ཙ་དུན་སྨྱོ། ཡ་མ་དུམ་བུ་དུམ་བུ་ཡ་མ་རྦད་སུ། ཡ་མ་རྦད་དུ། སྙིང་ཁ་རག་མ་སྨྱོ། བཛྲ་ཨང་<milestone unit="line" n="129.6"/>ཀུ་ཤ་ཛ། ཚལ་པ་བ༷་རིལ། དུམ་བུ་དུམ་བུ་ནི་དགྲ་བོ་མ་ར་ཡ་ཕཊ། ་ག་རག་ཤ་ཁ་དུན་ཏྲ། ཁ་མུན་ཏྲ་དུར་མ་ཏི། རིག་མ་ཙ་དུ༷་ལོ་ན་ཧུ༷་སྨྱོ། སྙིང་ཁྲག་ཤ་མ་ཛ། ཏ་ཙིསྟ་བ༷་མྱོས་སྙིང་ཁྲག་འཐུང་། ཧ་པྲ་རུ་རུ་ཐུ༷། དུ༷་ཐུ༷་<milestone unit="page" n="130"/><milestone unit="line" n="130.1"/>པྲ་ས་ར༷་ཐ༷། ཤི་ནི་ཐུ༷། དགྲ་བོ་མ་ར་ཡ་ཕཊ། ཁ་བེ་ཤ་ཁ་བེ་ཤ། རུ་བུ་ཐུན་ཕོབ། རུ་པ་ཐུན་ཕོབ། མ་ཧྭ་སྲོག་ལ་མུག་མུག །ཐུམ་ཐུམ་འདུ་འདུ་འདུ་འདུ། ཅིག་ཅིག །དུག་ཁོང་དུ་སྤྱོས་ཤིག །མ་སྙིང་ཁྲག་ཤ་མ་ཛ་ཛ།<milestone unit="line" n="130.2"/>ཙིསྟ་སྲོག་དུང་དུང་། ཐུང་ལི་སྙིང་རྩ་ལ་འདུ་འདུ་སྲོག་སྲིང་སྲིང་ཁྱེར་ལ་སྨྱོ། དགྲ་བོ་སར་མྱག་ཐུམ་རི་ལི་ལི་རྦད། སྙིང་ཁ་རག་སྙིང་ཁ་རག་ཙ་ཙ་བྲེང་བྲེང་། ཨོ་ཛ་ལ་ནི་ཛ་ལ་ཏི། མ་ཧྭ་སྲོག་ལ་ཏུག་ཏུག །ཁྲག་ལ་དུན།<milestone unit="line" n="130.3"/>སྙིང་ལ་རྦད། མ་ཧྭ་སྲོག་ལ་ཐུན་ཕོབ། སྙིང་ལ་གས་མ་མ་ཧུ༷་ཕཊ། གུ་ཡེ་ཐུན་ཕོབ། ཤོག་ཤོག་ཐུན་ཕོབ། སོད་སོད་ཐུན་ཕོབ། སྨྱོ་རུ་ལུ་སྦྱོ་རུ་ལུ་རྒྱོབ། སོད་ཀུ་རུ་ནན། དྲི་ཤ་ཀུ་རུ་ནན། དགྲ་བོ་མ་ར་ཡ་རྦད། ཤ་ར་<milestone unit="line" n="130.4"/>ལེ་ཉུ་ལེ་ལེ་ཐུམ་རིལ་རྦད། རྣམ་པ་ཀླད་པ་འགས་པ་དང་རྣམ་ཤེས་བསྲེག་པ་དང་། ངག་ཕྲོག་ཡན་ལག་བཅིང་དང་སྙིང་རྩ་གཅད་པའོ། ་་ནི་རྩ་རྩ་ཐུམ་རིལ་རྦད། ཐུམ་རིལ་ཐུམ་རིལ་རྩ་ར་ཨ་ཤ་རུ་ཐུམ་རིལ་རྦད<milestone unit="line" n="130.5"/>ཁ་ཐུམ་ཁ་ཐུམ་རྦད། ཤོ་རོ་ཤིག་རོ་ཤོག་གྲོ་ཧུ༷་ཕཊ། སྒག་ཁང་ཐུམ་རིལ་ལུབ་ཧུ་ལ༷། སྙིང་ལ་ཤག་སྙིང་ཁྲག་ཚལ་པ་རྦད། ཙིསྟ་ཙིསྟ་རཀྟ་རུ་ལུ་རུ་ལུ་ཧཱུཾ་སྦྱོ། དྲག་པོའི་སྦྱིན་སྲེག་ཇི་ལྟར་ལགས། །དེ་ལ་དྲག་པོའི་<milestone unit="line" n="130.6"/>སྦྱིན་སྲེག་ནི། །མ་སྒ་་ཆེན་པོའི་གཟུགས་བྱས་ལ། །སྙིང་ཁར་ཟུར་གསུམ་ངོས་རེ་ལ། །མཐོ་དོ་ཡོད་པར་འདོད་པའོ། །རལ་གྲི་འཁོར་ལོ་རྩེ་གསུམ་ནི། །ཚོན་རྩི་དཀར་པོ་ཐལ་ཆན་བྲི། །མཚོན་ཕུར་མདའ་དང་རྩང་<milestone unit="page" n="131"/><milestone unit="line" n="131.1"/>༄༅། །གིས་བསྐོར། །སྐུད་པ་ནག་པོས་མཐའ་མ་བསྐོར། །ཧོམ་ཁུང་ནང་དུ་རྡོ་སོལ་གྱིས། །ཕྱེ་མ་མཚལ་རྡོག་བསྐམ་པོ་བཞག །ཟུར་གསུམ་བན་དྷ་རེ་རེ་བཞག །སྤྱན་དྲངས་སྔགས་འདི་བརྗོད་པར་བྱ། །སརྦ་<milestone unit="line" n="131.2"/>ཨ་པ་ཀ་ཀ། ཁན་ཁན་འཛིན་བྷ་ཏང་ཏིང་། ཨ་གསྣྲོ་ཨ་གསྣྲོ་ཀང་གྲྭཧྭ། ཁྲག་སྣོད་བད་དྷ་དམར་པོ་བྱ། བཟེད་པའི་སྣོད་ཡང་དེ་བཞིན་ནོ། །མཆོད་པ་ལྔ་ཡོང་དམར་པོ་བྱ། །ཕུད་དུ་ཡང་ནི་དགོད་པར་བྱ། །ཁྱི་<milestone unit="line" n="131.3"/>ནག་ཐོད་པ་ཁྲག་གིས་ཀྱང་། །གང་ལ་བྱ་བའི་མིང་རུས་བྲི། །དེ་ལྟར་དེ་བཞིན་དུ་བསྲེག་གོ །སརྦ་དུཛི་བྷ་ནི་སྲུཧྭ། ལན་བདུན་ཐབ་ཁུང་དུ་བོར། །རྟ་ཕག་ཁྱི་ཡི་ཁྲག་གསུམ་ལ། །ལན་བདུན་བཟླས་ལ་སྦྱིན་སྲེག་<milestone unit="line" n="131.4"/>བྱ། །མེ་ལ་དཔོད་པའི་སྔགས་ལ། །སརྦ་ཤ་ཏང་མ་ཡ་ཨུ་ཙུ་ཏ་ལ་ཡ་བྱ། །ཏ་བག་ཤ་ཨ་ཧུ༷་ཕཊ། འདི་ཉིད་དག་ཏུ་གནན་བྱས་ལ། །མ་མོ་སྲོག་ལས་ཀྱི་རྒྱལ་བུ་ལས། ཐུན་དྲུག་འཁོར་ལོའི་ལེའུ་སྟེ་དྲུག་<milestone unit="line" n="131.5"/>པའོ།། །།མ་ཧྭ་ཀ་ལས་གསོལ་བ། ཀྱེ་བཅོམ་ལྡན་འདས་ཁྲག་འཐུང་རྒྱལ་པོ་ཐོག་སེར་ཇི་ལྟར་དཔག་བཅོམ་ལྡན་འདས་ཀྱིས་བཀའ་སྩལ་པ། ཐོག་སེར་དབབ་པ་ནི། །ལྷ་མོ་ཉིད་ཀྱི་དམ་རྫས་སུ། །མུ་ཏའི་སྙིང་<milestone unit="line" n="131.6"/>དང་ཐལ་མོར་བཅས། །སྙི་ཝང་རཀྟར་བཅས་པ་ཡི། །གཏོར་མ་ཡུལ་བའི་ས་རུ་སྦ། །འབེབས་དང་ལས་ལ་སྦྱོར་བའི་ཚེ། །ནལ་བུའི་བགས་པའི་རྒྱལ་མཚན་བྱ། །མ་མོ་ཉིད་ཀྱི་གཟུགས་བྲིས་ལ། །ཕྱོགས་བཞིར་<milestone unit="page" n="132"/><milestone unit="line" n="132.1"/>བརླབ་ཅིང་རྩ་སྔགས་བཟླས། །དར་ནག་གཡབ་མོས་ཕྱོགས་བཞིར་གཡབ། །རིག་གསུམ་ཁ་ལས་གཏོར་མ་གཏང་། །སྨེ་ཁྲག་གསུམ་གྱིས་མཁའ་ལ་གཏོར། །བཅོ་ལྔའི་དབུས་སུ་གཏོར་བྱས་ནས། །རི་གསུམ་པ་ལ་<milestone unit="line" n="132.2"/>སེར་པ་དམར་ཐབ་བྱ། །ལྷ་མོས་དྲག་ཤུལ་ཐོག་སེར་འབེབས། །ལྷ་མོ་བུ་ལ་དངོས་གྲུབ་སྟེར། །དེའི་ཚེ་བུ་ཡིས་དངོས་གྲུབ་བླང་། །མ་མོ་སྲོག་ལས་ཀྱི་རྐྱལ་བུ་ལས། ལྷ་མོའི་ཐོག་སེར་འབེབས་པའི་ལེའུ་སྟེ་བདུན་<milestone unit="line" n="132.3"/>པའོ།། །།འདི་རུ་ནད་རྣམས་ཇི་ལྟར་དབབ། །ལྷ་མོ་ཆེན་མོས་བཀའ་སྩལ་པ། །དྲི་མོ་ར་ཡི་རྐྱལ་བུ་སྲ །རིམས་ནད་དགུ་ཡིས་ཤི་བའི་རུས་པ་དང་། །ཁྲག་སྣ་དགུ་དང་ཐལ་ཆེན་དབུས་སུ་བཅས། །གཏོར་མ་<milestone unit="line" n="132.4"/>བམ་ཆེན་སྙིང་དང་བཅས་པ་དང་། །ཁ་ལ་རྨ་བྱའི་རྒྱལ་མཚན་གཟུགས། །ཕུད་མཛོ་རོག་པོའི་གསོབ་ལ་གདལ། །དམིགས་པའི་ཕྱོགས་སུ་བསྐྱལ་བྱས་ནས། །ལྷ་མོས་རིམས་ནད་སྣ་ཚོགས་འབེབས། །མ་མོ་སྲོག་<milestone unit="line" n="132.5"/>ལས་ཀྱི་རྐྱལ་བུ་ལས། །རིམས་ནད་དབབ་པའི་ལེའུ་སྟེ་བརྒྱད་པའོ།། །།མ་མོའི་སྲོག་ལས་ཀྱི་རྒྱལ་བུའི་རྒྱུད་ཀྱི་རྒྱལ་པོ་ཆེན་པོ་རྫོགས་སོ།། །།བཅོམ་ལྡན་མགོན་པོ་རྒྱལ་མཚན་ལས་ཀྱི་ལྷ། །ཐུགས་ཀྱི་<milestone unit="line" n="132.6"/>ཡེ་ཤེས་ཚོགས་ལ་མངའ་བརྙེས་ཁྱོད། །རྡོ་རྗེ་མཁའ་ལ་འགྲོ་བའི་རྣལ་འབྱོར་མའི། །གསང་བའི་ཕྱག་རྒྱ་དམ་པ་བཤད་དུ་གསོལ། །ཞེས་གསོལ་བ་དང་། དཔལ་ཕྱག་ན་རྡོ་རྗེ་བཀའ་སྩལ་པ། རྣལ་འབྱོར་ཆེན་པོ་<milestone unit="page" n="133"/><milestone unit="line" n="133.1"/>༄༅། །གསང་བ་ཡིས། །དམ་ཚིག་ཕྱག་རྒྱ་བཅའ་བ་ནི། །སོར་མོ་རྣམས་ནི་ནང་དུ་བསྣོལ། །གཡས་པ་མཐེ་བོང་མཛུབ་མོ་ཡིས། །སྲིན་ལག་མཐེའུ་རྩེ་སྤྲད་གནན། །གུང་མོ་གཉིས་ལ་རྩེ་སྤྲད་ལ། །མ་མོ་སྤྱི་ཡི་<milestone unit="line" n="133.2"/>ཕྱག་རྒྱ་སྟེ། །ཡེ་ཤེས་ཚོགས་ཀྱི་རྗེ་མོའི་རྒྱ། །ཕྱག་རྒྱ་བཅའ་བའི་ལེའུ་སྟེ་དགུ་པའོ།། །།མ་མོའི་སྲོག་རྫོགས་སོ།། །། ༄༅། །རྒྱ་གར་སྐད་དུ། བཛྲ་བྷན་དྷ་ཛ་ལ་གུ་རྒྱ་ཀ་བཱ་ལ་རྙོ་ན་ར་བྷ་གྲི་</p></div1>
        </body>
    </text>
</TEI.2>