<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0133-text.xml">
    <teiHeader lang="tib">
        <fileDesc>
            <titleStmt>
                <title><!--byang chub kyi sems bsgom pa yi ge med pa/-->བྱང་ཆུབ་ཀྱི་སེམས་བསྒོམ་པ་ཡི་གེ་མེད་པ།</title>
            </titleStmt>
            <publicationStmt lang="eng">
                <idno type="thdl">ngb-pt-0133-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=534.1; end=540.1--><milestone unit="page" n="534"/><milestone unit="line" n="534.1"/>མཁའཆེབྲམཟེརྒྱསཔདང། བྱང་ཀྱིསེམས་དུབྱུངབལེའུཞེགཉི་པ་ད། །བོད་སྐད་དུ། བྱང་ཆུབ་ཀྱི་སེམས་བསྒོམ་པ། བཅོམ་ལྡན་འདས་དཔལ་བདེ་བའི་མཆོག་ལ་ཕྱག་འཚལ་ལོ། །བཅོམ་ལྡན་འདས་བདེ་བ་ཆེན་པོ་<milestone unit="line" n="534.2"/>དེ། ཐམས་ཅད་ཆོས་ཉིད་ཟབ་མོ་ལ་གཟུད་པར་དགོངས་ནས། ཆོས་དབྱིངས་གཏིང་དཔག་དཀའ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། རང་བཞིན་གྱི་འཁོར་ཉིད་དང་ཐ་མི་དད་པ་རྣམས་ལ། རང་<milestone unit="line" n="534.3"/>བཞིན་གསུང་དུ་མེད་པ་འདི་བཀའ་སྩལ་པ་དེ་ཡི་ཚེ་ན་ཐམས་ཅད་ཆོས་ཉིད་སྟོང་པའི་ངང་དུ་གྱུར། བྱང་ཆུབ་སེམས་ཀྱི་ངོ་བོ་ནི། །བསམ་མེད་དྲན་མེད་མི་གཡོ་བ། །བསམ་པ་བསྟན་དུ་མེད་པའོ། །ཐ་སྙད་གདགས་<milestone unit="line" n="534.4"/>སུ་ག་ལ་ཡོད། །འདི་ནི་བརྗོད་མེད་སྤྲོས་ལས་འདས། །དིག་མའི་རྨི་ལམ་ལྟ་བུའོ། །རྣལ་འབྱོར་དམ་པའི་ལམ་ཞེས་བྱ། ཁུབ་མཐའ་མ་ཉམས་ཡོངས་སུ་དག །སངས་རྒྱས་ས་ལ་རང་བཞིན་གནས། །རྫོགས་པ་ཆེན་<milestone unit="line" n="534.5"/>པོའི་དོན་ཞེས་བྱ། །དེ་བཞིན་གཤེགས་པ་ཐམས་ཅད་ཀྱི་རང་བཞིན་ལས། རང་བཞིན་གསུང་དུ་མེད་པའི་དོན་གསུངས་པའི་སྐབས། །བདེ་བའི་མཆོག་གི་ཡེ་ཤེས་གསུང་དུ་མེད་པ་འདི་བཀའ་སྩལ་པ། ཆོས་ཉིད་ཇི་<milestone unit="line" n="534.6"/>བཞིནབདེལ། །བློཡང་དེ་འདྲ་བཞག་གྱུར་ན། །སེམས་ཀྱི་སྐད་ཅིག་དང་པོ་ལ། །ལུས་ཆོས་གནས་པ་དོན་ལ་རེག །དེ་དུས་འབྱུང་ཚོར་ཤེས་འཇུག་མེད། །བག་ཆགས་རྒྱུན་ཆད་རང་བྱུང་ཤར། །ཡེ་ཤེས་མེད་དེ་<milestone unit="page" n="535"/><milestone unit="line" n="535.1"/>༄༅། །སྐད་ཅིག་མ། །དེ་བཞིན་དབྱིངས་ཀྱང་སྐད་ཅིག་མ། །དེ་དང་དེ་ཞེས་དབྱེར་མེད་པ། །དེ་ནི་རྒྱུན་ཆགས་ཐམས་ཅད་སྤངས། ཁེས་པ་ཡེ་ཤེས་ཉིད་དུ་འགྱུར། །དེ་བཞིན་སྦྱོང་བའི་ལམ་པ་ཡི། །ཡེ་ཤེས་<milestone unit="line" n="535.2"/>ལ་རེག་མི་རྣམས་ལ། །རང་རྒྱུད་དུ་ནི་བདུད་བཞི་འབྱུང་། །འཇིགས་པ་གཟུགས་དང་གྲགས་པ་སྒྲ། །འོད་ཀྱི་བདུད་དང་བསླུ་བ་རྣམས། །བྱུང་ཚེ་དེ་ལ་རིག་བྱས་ལ། །མི་ཞེན་མི་ཆགས་ལམ་རྒན་བསམ། །ཀུན་འོང་<milestone unit="line" n="535.3"/>འགྲོ་བ་དེ་ཉིད་ལམ། ཁྲེས་པ་ཁྱད་པར་ཅན་ཞེས་བྱ། །ཡེ་ཤེས་གཟུང་དུ་མེད་པའི་སྐབས།། །།དེ་ནས་ཡང་བདེ་བའི་མཆོག་དེས་དབྱིངས་ཟང་མ་བཀའ་སྩལ་པ། ཞི་བའི་དབྱིངས་ཏེ་འདུས་མ་བྱས། །རང་<milestone unit="line" n="535.4"/>བཞིན་བཟང་དང་རབ་འདྲེས་པ། །བཙལ་མེད་ཚུལ་དུ་བྱུང་བ་སྟེ། །གང་གིས་མ་བསླད་རང་བཞིན་དབྱིངས། །ཐོག་མཐའ་མེད་པའི་རྒྱལ་པོའོ། །སྐད་ཅིག་རྒྱུ་འབྲས་མེད་པར་དབྱིངས། །རྒྱུན་ཆད་རིག་པའི་དབྱིངས་<milestone unit="line" n="535.5"/>མ་ཡིན། །བཙལ་ན་རྩོལ་ནད་སངས་མི་སྲིད། །བཙལ་བ་མེད་པ་དབྱིངས་ཀྱི་གཙོ། །དེ་ལྟ་བུ་ཡི་དབྱིངས་དེ་ལ། །དེ་ལྟ་བུ་ཡི་ཡེ་ཤེས་དབབ། །ཡང་ན་དབབ་དང་མི་དབབ་མེད། ཁྲེས་རིག་བག་ཆགས་རྒྱུན་དེ་<milestone unit="line" n="535.6"/>ཡང་། །གཉེན་པོའི་སྒོ་ནས་མི་གཅོད་དེ། །རངབཞིནརངགིསརྟོགས་གྱུར་པ། །དེ་ཡིས་བག་ཆགས་རང་བཞིན་དག །རང་ཁའི་བསམ་པ་གྱ་གྱུ་ལ། །དེ་རེག་པ་ཡངབདེབརགཤེགས། །གཅིག་ཏུ་གཟུང་བར་ངས་<milestone unit="page" n="536"/><milestone unit="line" n="536.1"/>མ་བཤད། །ཡེ་ཤེས་དེ་ཡང་བསམ་པའི་དབང་། །བསམ་པ་རང་ཁ་མ་ཡིན་ཏེ། །དབྱིངས་དང་ཡེ་ཤེས་རབ་འབྱོར་ན། །རིག་པ་ཅན་གྱིས་ཆར་བཟུང་སྟེ། །རིམ་པ་མེད་པའི་དོན་དེ་ནི། །ཡང་དག་པ་ཡི་དམ་<milestone unit="line" n="536.2"/>པའོ། །བྱང་ཆུབ་ཀྱི་སེམས་བསྒོམ་པ་ལས་དབྱིངས་ཟང་མའི་སྐབས།། །།དེ་ནས་རང་བཞིན་མཐོང་དུ་མེད་པ་བཀའ་སྩལ་པ། །རང་བཞིན་རང་གི་རྟོགས་པ་ནི། །དྲ་སྙིག་མེད་པའི་ཟབ་མོ་སྟེ། །རང་ཁའི་ཚེ་ན་<milestone unit="line" n="536.3"/>ཡོད་མེད་ན། །བསམ་པ་མཚན་མ་ཅན་གྱིས་ནི། །དེ་ལ་མི་དཔོག་གྱ་གྱུ་ཅན། །གསལ་བ་མེད་པར་རང་བཞིན་གསལ། །གསལ་བ་ཉིད་ནི་གྲུབ་མཐའི་སྐྱོན། །རང་བཞིན་མཁའ་ལ་རང་བཞིན་སེམས། །བསམ་པ་<milestone unit="line" n="536.4"/>རང་བཞིན་རང་བཞིན་གནས། ཁྲེས་རྒྱུན་དེ་ཡང་རང་བཞིན་ཙམ། །དེ་ནི་ཉམས་མེད་ཉམས་ཞེས་བྱ། །ལྟ་བ་རིམ་པ་མ་ཡིན་ལ། །བསྒོམ་པ་རིམ་པ་མ་ཡིན་པ། །ལྟ་སྤྱོད་གཉིས་ཀ་རང་བཞིན་ཙམ། །ཁྱད་པར་<milestone unit="line" n="536.5"/>འཕགས་པའི་རང་བཞིན་ནོ། །བྱང་ཆུབ་ཀྱི་སེམས་བསྒོམ་པ་ལས་རང་བཞིན་གྱིས་མཚོན་དུ་མེད་པའི་སྐབས།། །།དེ་ནས་དབྱིངས་དང་ཡེ་ཤེས་དབྱེར་མེད་ཡིན་པ་འདི་བཀའ་སྩལ་པ། ཐམས་ཅད་དབྱིངས་<milestone unit="line" n="536.6"/>ལས་ཕྱེད་ཡིན་པས། །དབྱིངས་དང་ཡེ་ཤེས་དབྱེར་མེད་སྙེ། །ཡེ་ནས་མ་བཅོས་དབྱིངས་དེ་ལ། །མ་བཅོས་རིག་པ་ཀློང་དུ་ཡིན། །རང་བཞིན་དོན་དང་ལྡན་བྱས་ཏེ། །རྟོག་གེའི་སྤྱོད་ཡུལ་མ་ཡིན་པས། །དབྱིངས་དང་<milestone unit="page" n="537"/><milestone unit="line" n="537.1"/>༄༅། །ཡེ་ཤེས་གཉིས་མེད་དེ། །གཉིས་མེད་བདེ་བའི་མཆོག་རྒྱལ་པོ། །དེ་ལྟར་མ་ཡིན་རྟོག་གེ་པས། །བསམ་པ་དེ་ལ་གནས་པ་ན། །གལ་ཏེ་སེམས་ལ་གཏད་ཡོད་པས། །བཏང་བ་མི་མཐོང་འཆིང་བའི་<milestone unit="line" n="537.2"/>རྒྱུ། །གཏོང་མི་དགོས་པའི་སྐྱེས་བུ་ཡིས། །ནམ་མཁའ་བཞིན་དུ་ནད་དུ་བསྡུས། །དང་པོའི་ཚེ་ན་འདི་གཉིས་སྒྲིམས། །དབང་པོ་ཡུལ་ལ་འཕྲོས་པ་ཡང་། །དེ་ཁ་དབྱིངས་ཟང་ཤེས་རབ་མོད། །ཁ་ཅིག་རྫོགས་ཆེན་དོན་<milestone unit="line" n="537.3"/>འདོད་པ། །རང་བཞིན་བདེ་བ་ཉམས་སུ་བླང་། །བདེ་བ་སྙོམས་ཏེ་མ་ཚོར་འཆོར། །དེ་བས་ཆད་པ་ཞི་བར་བཞག །དེར་བཞག་གསེར་འདོད་བོང་བ་བཞིན། །དབྱིངས་དང་ཡེ་ཤེས་སྐད་ཅིག་ལ། །མེད་པ་ཤེས་<milestone unit="line" n="537.4"/>རབ་ཐབས་རྫོགས་པ། །དེ་ནི་སངས་རྒྱས་ས་ལ་གནས། །གཉིས་སུ་མེད་པར་མི་བལྷ་བར། །དེ་ནི་སངས་རྒྱས་ས་ལས་འདས། །དེ་ཀ་གཏིང་དཔག་དཀའ་བའི་དོན། །བྱང་ཆུབ་ཀྱི་སེམས་བསྒོམ་པ་ཡི་གེ་མེདཔ་<milestone unit="line" n="537.5"/>ལས། དབྱིངས་དང་ཡེ་ཤེས་གཉིས་སུ་མེད་པའི་སྐབས།། །།དེ་ནས་མཐོང་བས་བལྟར་མེད་པའི་དོན་འདི་བཀའ་སྩལ་པ། མཐོང་བས་བལྟ་རུ་མེད་པ་ནི། །ཆུ་སྲིན་གྲེ་བའི་རིན་ཆེན་བཞིན། །ནམ་ཡང་བསྟན་དུ་<milestone unit="line" n="537.6"/>མེད་པའོ། །མཚན་མ་ཀུན་དང་བྲལ་བས་ན། །བཙལ་དང་བྲལ་བའི་ཡི་གེ་མེད། །རྩོལ་དང་བྲལ་བ་ཉམས་ཀྱི་གཙོ། །མི་དམིགས་སྐུ་ལ་བལྟར་མེད་དེ། །མི་དམིགས་གསུང་ཐུགསདེབཞིནཡིན། །མམཐོང་བས་ན་<milestone unit="page" n="538"/><milestone unit="line" n="538.1"/>མཐོང་བ་ཆེ། །ཐབས་ཀྱི་ཐབས་ཏེ་དངོས་གྲུབ་རྨད། །ཤིན་ཏུ་ངོ་མཚར་རྫོགས་ཆེན་པོ། །སངས་རྒྱས་ཐུགས་ལ་མི་མངའ་བ། །འདི་རྟོག་གོ་བ་བརྒྱ་ནང་ན། །གཅིག་མི་འོང་བར་ཤིན་ཏུ་གྲགས། །ལུང་དུ་བསྒོརྨ་བསྒྲུབ་<milestone unit="line" n="538.2"/>ཀུན་དང་བྲལ། །ཁྱབ་པས་བདེ་ཆེན་དོན་ཞེས་བྱ། །མཐོང་མེད་བསམ་པས་ཐམས་ཅད་མཐོང་། །དེ་ནི་ངེས་བསྒོམ་མཆོག་ཆེན་པོ། །ས་དང་ཕ་རོལ་ཕྱིན་ལས་འདས། །དེ་ཡི་སྣང་བ་རང་བཞིན་མེད། །རང་བཞིན་<milestone unit="line" n="538.3"/>མེད་པ་མི་བསམ་སྟེ། །སྨྲ་བསམ་ཡུལ་ལས་འདས་པའོ། །སེམས་ཀྱི་འབྱུང་ཚོར་བྱུང་བ་ན། །དེ་ཀ་རང་བཞིན་རང་ཞི་བ། །ངེས་དོན་སྙིང་པོ་བླ་ན་མེད། །རྣམ་རྟོག་བསགས་པའི་ཕྲ་རྒྱས་ཀྱིས། །ལོག་ཁྲིག་དོན་མིན་<milestone unit="line" n="538.4"/>བརྟས་པའི་མཐུ། །བཟློག་དཀའ་གཉེན་པོས་བཟློག་པ་མིན། །རྒྱལ་ལས་དམངས་བྱུང་ཐ་མར་རྒྱལ། །རྒྱལ་པོ་ཐུ་བོ་མི་ཡི་མཆོག །རྒྱལ་བཟུང་རྒྱལ་ཁམས་ཆམ་ལ་ཕབ ངེས་པར་བསད་པས་སྡིག་མི་འོང་ འདི་<milestone unit="line" n="538.5"/>ནི་སླར་འཚོ་ཤིན་ཏུ་རྒྱལ། །མཁས་པས་རྒྱལ་པོ་བསད་གྱུར་ན། ་གོན་ཏུ་རྒྱལ་འཁོར་བཟང་བར་འོང་། །ལུག་བཟློག་བདེ་ཆེན་ས་ལ་འདས། །བྱང་ཆུབ་སེམས་བསྒོམ་པ་ལས་མཐོང་བ་བལྟར་མེད་པའི་<milestone unit="line" n="538.6"/>སྐབས།། །།དེ་ནས་ཆོས་ཉིད་ཇི་བཞིན་པའི་དོན་བཀའ་སྩལ་པ། སེམས་མི་གཡོ་བ་སངས་རྒྱས་སོ། །གང་ཡང་མ་བསྐྱེད་དོན་དེ་ལ། །གང་གནས་ཆོས་ཉིད་ཡིན་པར་བཤད། །གནས་དང་མི་གནས་གཉིས་<milestone unit="page" n="539"/><milestone unit="line" n="539.1"/>༄༅། །མེད་དོ། །དེ་ཕྱིར་རྣམ་པ་ཐམས་ཅད་མཁྱེན། །འདི་ནི་སྐུ་ཡི་དངོས་གྲུབ་ཡིན། །ཆོས་ཉིད་ཅིར་ཡང་མ་མཐོང་བ། །ཐུགས་ལ་ཡང་དག་དོན་མ་ལོག །བཟླས་ཤིང་གསལ་བར་མ་གྱུར་པ། །གསུང་གི་<milestone unit="line" n="539.2"/>དངོས་གྲུབ་ཤིན་ཏུ་ཡིན། །ས་ལ་མི་བརྟེན་ལྷུན་གྱིས་གྲུབ། །འདི་ནི་ལམ་རྒན་ཀུན་འོང་འགྲོ། །ཐམས་ཅད་འདུས་པའི་དངོས་གྲུབ་ཡིན། །རང་བཞིན་རང་ལ་རང་བཞིན་ཡིན། །རང་བྱུང་རིག་པ་ཞེས་བྱའོ། །འདི་མི་<milestone unit="line" n="539.3"/>སྣང་བ་གཞན་སྣང་མེད། །གལ་ཏེ་བློ་ལ་སྣང་བ་དེ། །དོན་སྣང་མ་ཡིན་མཚན་མའོ། །དེ་ནི་རང་བྱུང་རིག་པ་མིན། །བྱང་ཆུབ་ཀྱི་སེམས་བསྒོམ་པ་ལས། །ཆོས་ཉིད་ཇི་བཞིན་པའི་སྐབས།། །།དེ་ནས་རྨད་དུ་བྱུང་<milestone unit="line" n="539.4"/>བ་འདི་བཀའ་སྩལ་པ། སེམས་མི་གཡོ་བ་བདེ་བ་སྟེ། །སེམས་ཀྱི་སེམས་འཆིང་མི་འཆོར་བས། །སེམས་ལ་ཞིབ་པས་བརྟག་དཔྱད་བྱ། །ཤེས་བཞིན་གྱིས་ནི་ཐང་བཅད་དེ། །སེམས་ཀྱི་སེམས་ལ་བལྟས་པས་<milestone unit="line" n="539.5"/>ན། །ཅིར་ཡང་མ་མཐོང་མ་ཡེངས་པ། །བསྒོམས་ན་མ་བསྒོམས་བསྒྲུབས་ན་ཉམས། །དེ་བས་འབྱུང་ཚོར་ཅི་བྱུང་ཡང་། །རང་བྱུང་རང་ཞི་བསྒོམ་པའི་གཙོ། །རང་བྱུང་རང་ཞི་ཙམ་མི་གདགས། །སེམས་ཀྱི་སྤྱོད་<milestone unit="line" n="539.6"/>འཇུག་ཐམས་ཅད་ཀྱང་། །ཡི་གེ་མེད་པའི་ངང་དུ་བཞག །དེ་ནི་རྒྱལ་པོའི་རྒྱལ་སའོ། །མན་ངག་སྙིང་པོའི་རྒྱུད་ཅེས་བྱ། །བདེ་གཤེགས་ཉག་གཅིག་དགོངས་པ་ལ། །ཕྱི་རབས་རྣལ་འབྱོར་དོན་ལ་ནི། །ཡང་རབ་<milestone unit="page" n="540"/><milestone unit="line" n="540.1"/>བསམ་པའི་ཏིང་ངེ་འཛིན། །རབ་ཀྱི་རབ་ཀྱིས་དོན་ལ་དཔྱད། །བྱང་ཆུབ་ཀྱི་སེམས་བསྒོམ་པ་ཡི་གེ་མེད་པ་ལས། རྨད་དུ་བྱུང་བར་བསྟན་པའི་སྐབས།། །།དེ་ནས་སྐུ་གསུང་ཐུགས་སུ་འཁོར་རྣམས་རང་བཞིན་</p></div1>
        </body>
    </text>
</TEI.2>