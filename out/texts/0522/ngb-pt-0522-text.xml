<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0522-text.xml">
    <teiHeader lang="tib">
        <fileDesc>
            <titleStmt>
                <title><!--ye shes 'khor lo gting rdzogs chen po'i rgyud/-->ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0522-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=428.1; end=449.1--><milestone unit="page" n="428"/><milestone unit="line" n="428.1"/>༄༅། །རྒྱ་གར་སྐད་དུ། །ཙྭ་ན་ཙཀྲ་ས་དི་མ་ཧ་ཏནྟྲ། །བོད་སྐད་བ་དུ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད། །དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །ཚིག་མང་རབ་ཏུ་བསྡུས་ནས་ནི། །ཐེག་<milestone unit="line" n="428.2"/>པའི་ཡང་རྩེ་མན་ངག་ཀུན་གྱི་བཅུད་བསྡུས་པ། ཁུད་རྣམས་ཀུན་གྱི་སྙིང་པོར་བཤད། །འཁྲུལ་པ་ཟློག་པའི་ཐབས་སུ་བདག་གིས་བརྗོད། །འདི་སྐད་བདག་གིས་བཤད་པའི་དུས་གཅིག་ན། །གསང་བདག་ཆེ་ལ་<milestone unit="line" n="428.3"/>བཀའ་སྩལ་པ། །འོག་མིན་ཆོས་དབྱིངས་ཕོ་བྲང་དུ། །རང་གྲོལ་མཁྱེན་པ་རིག་པའི་འཁོར། །བྱིན་རླབས་འཇུག་པའི་བསྟན་པ་ཡིན། །ཞེས་གསུངས་སོ། །གསང་བའི་བདག་པོས་རབ་ཞུས་པ། །ཐོག་མ་མེད་པའི་<milestone unit="line" n="428.4"/>དུས་ཉིད་གང་། །དེ་ལས་འཁྲུལ་པ་ཇི་ལྟར་ལགས། །དགེ་སྡིག་སོ་མཚམས་ཅི་ཡིས་བཟུང་། །སངས་རྒྱས་སེམས་ཅན་ཁྱད་པར་ཅི། །གཞི་དང་འཁྲུལ་བའི་སོ་མཚམ་གང་། །འཁྲུལ་པ་མ་རིག་སོ་མཚམས་<milestone unit="line" n="428.5"/>གང་། །ལུས་ཀྱི་སྒོང་རྒྱ་ཇི་ལྟར་ཆགས། །ལུས་དང་རྣམ་ཤེས་སོ་མཚམས་ཅི། །ལས་དང་བག་ཆགས་སོ་མཚམས་དང་། །འགྲོ་དྲུག་མ་དག་འཁྲུལ་སྣང་དང་། །ལོངས་སྐུ་དག་པ་འཇིག་རྟེན་དང་། །ཡང་དག་ཡེ་<milestone unit="line" n="428.6"/>ཤེས་སྣང་བ་གསུམ། །གཅིག་པ་ལགས་སམ་ཐ་དད་ལགས། །ཞེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུ་ལས། །གླེང་གཞིའི་ལེའུ་སྟེ་དང་པོའི།། །།ཀུན་བཟང་རྫོགས་པས་བཀའ་སྩལ་<milestone unit="page" n="429"/><milestone unit="line" n="429.1"/>༄༅། །པ། །ཐོག་མ་མེད་པའི་དུས་ཉིད་ན། །སངས་རྒྱས་སེམས་ཅན་མིང་མེད་པའི། །ཉི་ཟླ་གཉིས་སུ་ལུང་མ་བསྟན། །སྤྱིས་ཀུན་གཞི་ཆེན་པོ་ཡིན། །རྒྱ་ཆད་ཕྱོགས་ལྷུང་མེད་པའོ། །གཞི་ཉིད་ལྷུན་གྲུབ་<milestone unit="line" n="429.2"/>དབྱེར་མེད་པས། །ནམ་མཁའ་ནོར་བུ་རིན་པོ་ཆེ། །ག་པུར་ཉི་མ་ལྷ་བུས་མཚོན། །ཞེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། །གཞི་མཚོན་པའི་ལེའུ་སྟེ་གཉིས་པའོ།། །།དེ་ནས་<milestone unit="line" n="429.3"/>འཁྲུལ་པ་ངས་བསྟན་ཏོ། །ལེགས་པར་ཉོནཅིག་གསང་བདག་ཆེ། །ལྷུན་གྲུབ་ཡོན་ཏན་ཕྱོགས་མེད་པ། །ལྷུན་གྲུབ་རྩལ་ལས་ཕྱོགས་མེད་པའི། །འགག་པ་མེད་པའི་རླུང་ཆེན་གྲུབ། །ས་མཚམས་མ་ནི་རླུང་དུ་<milestone unit="line" n="429.4"/>བྱུང་། །འཁོར་བ་འཇུག་ལྡོག་སྣང་བ་ཤར། །འགྱུ་ཡིག་འཇུག་ཡིན་སྤྱོད་པའི་ཡིད། །འཁོར་ལོ་མཚོན་ཆ་མེད་དཔུང་འདྲ། །རང་སྣང་འོད་ལུས་གྲུབ་པར་ངེས། །ཁམས་གསུམ་རྩ་བ་དེ་རུ་སྨིན། །འགྱུར་བ་རླུང་གི་<milestone unit="line" n="429.5"/>གཤོག་པ་ཅན། །མཛེས་པའི་ལྷ་མོ་ཕྱོགས་མེད་གཟིགས། །ལྷ་མོ་འོད་འཆང་ཞེས་སུ་བཤད། །ལྷ་མོ་ནོར་བུ་བུམ་པའི་སྐུ། །གཟིགས་སྣང་མེད་པར་མཁའ་ལ་ལྡིང་། །སྦྱོར་བ་གསུམ་གྱི་ཕ་རོལ་འགྲོ། །ཞེས་གསུངས་<milestone unit="line" n="429.6"/>སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུ་ལས། །གཞི་དང་འཁྲུལ་པ་སོ་མཚམས་མཚོན་པའི་ལེའུ་སྟེ་གསུམ་པའོ།། །།དེ་ནས་ཡང་བཀའ་སྩལ་པ། །རྩེ་གཅིག་ཉོན་ཅིག་གསང་བདག་ཁྱོད། །དགེ་སྡིག་<milestone unit="page" n="430"/><milestone unit="line" n="430.1"/>སོ་མཚམས་མཚོན་པར་བྱ། །དགེ་སྡིག་གཉིས་ཀྱི་སྤྱིས་པ། །རྣམ་རྟོག་མེད་པའི་ལྷུན་གྲུབ་ཡིན། །དེ་ཡི་སོ་མཚམས་བསྟན་པ་ནི། །ཡིད་གསུམ་འཇུག་ལྡོག་ཡིན་པར་ཤིས། །ཀུན་ཏུ་བཟང་པོས་སྐྱེ་མེད་རྟོགས། །དང་<milestone unit="line" n="430.2"/>པོ་སངས་རྒྱས་རྒྱུད་མེད་པ། །ཡེ་ཤེས་ཡེ་ཤེས་ཁྱད་པར་ཆེ། ཁྱབ་བརྟལ་ཆེན་པོ་ཡེ་ཤེས་ཆེ། །ཆོ་འཕྲུལ་ཆེན་པོ་དཀའ་བ་མེད། །དགེ་ལས་མ་བྱུང་རང་བྱུང་སེལ། །གཞན་ལས་མ་བྱུང་ཡོན་ཏན་ཅི་མི་<milestone unit="line" n="430.3"/>གཟིགས། །གཉིས་མེད་རང་གྲོལ་མཚན་མ་བདེ་བར་ཤར། །རྣམ་རྟོག་སྐྱེས་ནས་སླར་ལ་ཡེ་ཤེས་གསལ། །ཕྱི་ནང་མེད་པས་ཆོས་ཉིད་རླན་གྱི་བཙས། །མ་རྙེད་རང་ལ་ཤར་བས་ཉི་མ་སྟོང་བས་གསལ། །ལྷུན་པོའི་རྩེ་<milestone unit="line" n="430.4"/>ནས་གདུགས་འདྲ་བརྡལ། །ཞེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། །དགེ་བར་རང་སར་གྲོལ་བའི་ལེའུ་སྟེ་བཞི་པའོ།། །།དེ་ནས་ཡང་བཀའ་སྩལ་པ། །སྡིག་པ་ལོག་ནས་<milestone unit="line" n="430.5"/>གྲུབ་པ་མེད། །ལྷུན་གྲུབ་རྒྱ་ཆད་མེད་པའི་རྩལ་ཆེན་དེ། །རབ་ཏུ་འརྡུག་པའི་ལུས་གསུམ་ཤར། །འགྱུ་བརྡུང་གི་གཤོག་པ་ཅན། །མཛེས་མར་བལྟས་པས་ཆགས་པ་སྐྱེ། །གཞན་དུ་མཐོང་བས་ཞེ་ལྔང་འབར། །རང་ངོ་<milestone unit="line" n="430.6"/>མ་ཤེས་གཏི་མུག་འཐིབས། །ལྷ་མོར་མཐོང་བས་ང་རྒྱལ་སྐྱེས། །ང་རྒྱལ་ཁོང་ཁྲོ་ཕྲག་དོག་ལྔ། །རྣམ་རྟོག་མེད་པའི་ལམ་དུ་བྱུང་། །ཆགས་ཞེན་ལྔ་པོ་རང་ལ་བཤད། །དགེ་སྡིག་གཉིས་པོ་དེ་ནས་སེལ། །སྲིད་པ་<milestone unit="page" n="431"/><milestone unit="line" n="431.1"/>༄༅། །གསུམ་པོ་དགའ་བ་དེ། །འཁོར་བའི་རྒྱ་མཆོའི་ནང་དུ་བྱིང་། །འདོད་ཆགས་མེ་ལྟར་འབར་བ་དང་། །ཞེས་སྡང་བྲག་ཆེན་གཏམས་པ་དང་། །གཏི་མུག་མུན་ལྟར་གཏིབས་པ་དང་། །ང་རྒྱལ་ཆུ་ལྟར་<milestone unit="line" n="431.2"/>འཁྲུག་པ་དང་། །ཕྲག་དོག་རླུད་འ་ས་པ་ཡིས། །ངན་འགྲོ་བདེ་འགྲོའི་གནས་འ་། །རང་གིས་རང་བདུད་གཅོད་པ་ཡིས། །ཐར་བའི་དུས་ནི་དཀའ་བར་མཆི། །ཞེས་གསུངས་སོ། །ཡེ་ཤེས་འཁོར་ལོ་གཏིང་<milestone unit="line" n="431.3"/>རྫོགས་ཆེན་པོའི་རྒྱུད་ལས། །དགེ་སྡེག་རང་གྲོལ་དང་རང་བཅིངས་སྤྱིས་བསྟན་པའི་སྟེ་ལྔ་པའོ། །དེ་ནས་ཡང་བཀའ་སྩལ་པ། །སངས་རྒྱས་སེམས་ཅན་ཁྱད་པར་བསྟན་བ་ནི། །འཀྱུ་བ་ལྷུན་གྲུབ་རླུང་གི་གཤོག་པ་<milestone unit="line" n="431.4"/>ཙམ། །རླུང་གི་འཁོར་ལོ་རྟ་ཕོ་ལ། །ཞོན་ནས་ཕྱོགས་སུ་འགྲོ་འདོད་པ། །དེས་ནི་ཆགས་སྡང་སྐྱེ་བའི་གཞི། །རིག་པ་རང་ས་མི་ཟིན་པས། །མ་རིག་པ་ཡི་མུན་པ་འཐིབས། །ཉོན་མོངས་པ་ཡི་དབང་གིས་སུ། །མ་ཤེས་<milestone unit="line" n="431.5"/>འཁོར་བའི་འདམ་དུ་བྱིང་། །འཁོར་བ་ལོགས་ན་མེད་དེ་རང་གི་བགྲོད། །སེམས་ནི་ཆགས་སྡང་སྐྱེད་པར་བྱེད། །དེས་ན་སེམས་ནི་རྟོགས་པས་འབྲས་བུ་འདུས་བྱས་འགྱུར། །སངས་རྒྱས་རིག་པ་རང་གྲོལ་<milestone unit="line" n="431.6"/>ཡིན། །བར་སྣང་གཉིས་མེད་ཐིག་ལེ་འབར། །འབར་བ་ཆེན་པོ་འདི་ལ་དབྱེར་མེད་རང་ས་ཟིན། །ཞེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། །སངས་རྒྱས་སེམས་ཅན་ཁྱདཔརམཚོན་<milestone unit="page" n="432"/><milestone unit="line" n="432.1"/>པའི་ལེའུ་སྟེ་དྲུག་པའོ།། །།དེ་ནས་ཡང་བཀའ་སྩལ་པ། །འཁྲུལ་བ་མ་རིག་སོ་མཚམས་བསྟན་པ་ནི། །འགྱུ་བ་ཐོགས་མེད་ལས་ཀྱི་རླུ་་ཆེན་དེས། །འོད་ཀྱི་སྣང་བས་གསལ་བ་མ་འདྲེས་པ། །རང་སྣང་ཡུལ་དུ་<milestone unit="line" n="432.2"/>མཐོང་བས་བག་ཆགས་ལུས་སུ་འཁྲུལ། །ལུས་ཀྱི་སྣང་བ་དག་ལ་སྔ་བ་ནི། །བག་ཆགས་ལུས་ལ་དུས་ལྔ་རྒྱས་པ་ཡིན། །དཀའ་དམར་སྣང་བ་དག་ལ་སྔ་བ་ཡང་། །ཐོག་མ་བཞི་ཡི་རང་གདངས་སྣང་བ་ཡིན། །དེ་ལ་<milestone unit="line" n="432.3"/>ཆགས་ན་བག་ཆགས་སྒྲིས་པས་བསླད་པ་ཡིན། །དེ་དག་རང་སྣང་ཟང་ཐལ་ལ། །འོད་དུ་མཐོང་བས་འདི་ལུས་གྲུབ་པ་ཡིན། །འོད་ལ་གཟུགས་སྣང་དངོས་སུ་མ་གྲུབ་སྟེ། །ཡིད་ལ་ཡོད་པ་སྙམ་དུ་མ་གྲུབ་པས། །དེ་ནི་<milestone unit="line" n="432.4"/>ཡིད་ཀྱི་ལུས་སུ་འཁྲུལ་པ་ཡིན། །འོད་ལུས་ཡིད་ལུས་སྲེད་ལེན་དུས་དང་མཚུངས། །སྐད་ཅིག་གཅིག་ལ་བྱེད་བྲག་ཕྱེད། ཁྲ་ཁྲག་ལུས་སུ་གྱུར་པ་ན། །ལུས་ཀྱི་སྣང་བ་རྒྱས་པའོ། །ཞེས་གསུངས་སོ། །ཡེ་ཤེས་འཁོར<milestone unit="line" n="432.5"/>ལོ་གཏིང་རྫོགས་ཆེན་པོའི་རྒྱུད་ལས། །མ་རིགས་འཁྲུལ་པ་ལུས་ཀྱི་སོ་མཚམས་མཚོན་པའི་ལེའུ་སྟེ་བདུན་པའོ།། །།དེ་ནས་ཡང་བཀའ་སྩལ་པ། །ཉོན་ཅིག་གསང་བའི་བདག་པོ་ཁྱོད། །ལུས་ཀྱི་སྒོང་རྒྱའི་<milestone unit="line" n="432.6"/>ཆགས་ལུགས་ནི། །ཕ་ཡི་སྲེད་པ་མ་ཡི་ལེན་པ་ཡིས། །དཀར་པོ་དམར་པོ་མཐིང་ཁ་གསུམ། །སེང་པོ་དམར་པོ་ལྗང་ཁུ་ལྔ། །རྒྱ་དང་ཉ་ཡི་ཚུལ་དུ་ནས་པ་ལ། །ཉ་མོ་རྒྱ་ཡིས་ཟིནཔབཞིན། །འགྱུབལྷུན་གྲུབ་རང་<milestone unit="page" n="433"/><milestone unit="line" n="433.1"/>༄༅། །སྣང་ལས། །རང་སྣང་མ་མཐོང་གཞན་སྣང་མཐོང་། །འགྱུ་བ་དུས་གསུམ་འོད་དང་ཐུག །འབྱུང་དུ་ཐབས་མེད་རི་དྭགས་རྒྱར་ཆུད་འདྲ། །མངལ་ཁའི་ནང་དུ་འགྱུ་བ་ཚུད། །དཀར་དམར་སྒོ་ང་གཅིག་ཏུ་<milestone unit="line" n="433.2"/>འཁྲིལ། །དེ་ནི་མཛོད་པུར་ཆགས་པ་ཡིན། །དེ་ལ་ཐིག་ཕྲན་གཉིས་སུ་ཆགས། །མིག་གཉིས་ཐིག་ལེ་འོད་དུ་འབར། །དེ་ལས་རྩ་གཉིས་རྣམ་པར་ཆགས། །ཆོས་ཉིད་མེ་ལོང་དག་ཏུ་གནས། །དེ་ལས་རྩ་གཉིས་གྱེས་པ་<milestone unit="line" n="433.3"/>ལས། །སྣ་གཉིས་དག་ཏུ་ཆགས་པ་ཡིན། །དེ་ལས་རྩ་གཉིས་གྱེས་པ་ལས། །མིད་པ་ཨོལ་ཀོང་གཉིས་སུ་ཆགས་པ་ཡིན། །དེ་ལས་མིད་པ་ཨོལ་ཀོང་ལས། །སྙིང་དང་གློ་བར་སྲིད་པ་ཡིན། །ཤེལ་གྱི་སྦུག་གུས་རབ་ཏུ་<milestone unit="line" n="433.4"/>འགྲེལ། །གཞི་འདུས་པ་ནི་འབྲེལ་བར་ཆགས། །སྙིང་དང་སྲོག་པ་རྩ་རུ་འབྲེལ། །གློ་བ་མིང་པ་ཨོལ་གོང་དག་ཏུ་འབྲེལ། །དབུགས་ཅན་དབུགས་མེད་དག་ཏུ་འབྲེལ། །སེམས་དང་སེམས་ལས་བྱུང་བར་<milestone unit="line" n="433.5"/>འབྲེལ། །རིག་པ་ཐིག་ལེ་དག་ཏུ་འབྲེལ། །འཁོར་བ་མྱ་ངན་འདས་པར་འབྲེལ། །བློ་དང་དངོས་པོ་དག་ཏུ་འབྲེལ། །འབྲེལ་བ་ཤ་དང་རྩ་དང་ནི། །རྐང་དང་ལྤགས་པ་ཆུ་རྒྱུས་དང་། །ཕྱི་ནང་གཟུགས་སུ་འབྲེལ་སུ་<milestone unit="line" n="433.6"/>འབྲེལ་པའོ། །ཞེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུ་ལས། །ལུས་ཀྱི་སྒོང་རྒྱ་ངོ་སྤྲད་པའི་ལེའུ་སྟེ་བརྒྱད་པའོ། །ཡང་བཀའ་སྩལ་པ། །ཉོན་ཅིག་སེམས་ཅན་ཆེན་པོ་ཁྱོད། །ལུས་དང་རྣམ་<milestone unit="page" n="434"/><milestone unit="line" n="434.1"/>ཤེས་སོ་མཚམས་ནི། །མཛོད་བུའི་སྣང་བ་འགྱུ་བའི་སོ་མཚམས་ཡིན། །དོན་གྱི་གསང་ལམ་ཆེན་པོས་ཐམས་ཅད་མཁྱེན། །མིག་དང་རྣ་བ་རྣ་རྩེ་དང་། །ཡིད་དང་ཀུན་གཞི་རྣམ་ཤེས་བརྒྱད། །སྒོ་ལྔ་དྲུག་དང་བརྒྱད་དུ་<milestone unit="line" n="434.2"/>འབྲེལ་བ་ལས། །བར་ན་ཐོག་པ་མེད་པའི་རྣམ་ཤེས་འཆར། །རྣམ་ཤེས་འགག་པ་མེད་པའི་མཚམས་ཡིན། །དེ་ནས་རང་བྱུང་ཆོས་གོས་གོན། །ཐུགས་རྗེ་རང་བྱུང་དགེ་འདུན་རྟགས། །ཐུགས་ལ་རྟོག་པ་མེད་<milestone unit="line" n="434.3"/>པར་སྤྱོད། །བྱིན་གྱིས་བརླབས་ཀྱི་དགེ་སློང་ཡིན། །ངོ་བོ་ཉིད་ནི་གཞི་རུ་ཤེས། །ངོ་བོ་ཉིད་ཀྱི་དགེ་འདུན་ཡིན། །དེ་ནས་མ་ཡི་རུམ་ནས་བྱུང་། །རྟོག་མེད་ཤེས་རབ་རང་གསལ་བས། །ས་ལ་གནས་པའི་བྱང་ཆུབ་<milestone unit="line" n="434.4"/>སེམས་དཔའ་ཡིན། །འདོད་པའི་འདོད་ཆགས་ཆེན་པོ་དེ། །དེ་མིང་ཐུགས་རྗེ་འབྱུང་མི་སྲིད། །ཕྱི་དང་ནང་གསང་བ་ཡི། །འདོད་དང་ཆགས་པས་བརྒྱན་པའོ། །ཞེས་གསུངས་སོ། །ཡེ་ཤེས་འཁོར་ལོག་གཏིང་རྫོགས་<milestone unit="line" n="434.5"/>ཆེན་པོའི་རྒྱུད་ལས། སྤྲུལ་སྐུ་འབྱུང་བའི་ལེའུ་སྟེ་དགུ་པའོ།། །།དེ་ནས་ཡང་བཀའ་སྩལ་པ། །སེམས་དཔའ་ཆེན་པོ་ཉོན་ཅིག །ལས་དང་བག་ཆགས་སོ་མཚམས་བསྟན་པ་ནི། །ལས་ནི་རྣམ་རྟོག་དགེ་དང་སྡིག་<milestone unit="line" n="434.6"/>པའི་ལས། །ལུང་མ་བསྟན་གྱི་ལས་ཞེས་བྱ། །བཟང་རྟོག་ངན་རྟོག་ལས་སུ་ཕྱེ་ཡང་དོན་ལ་འབྱེད་མེད་པས། །འགྱུ་བའི་རླུད་གིས་ཕྱེ་བ་ལས། །དངོས་སུ་ལས་ཞེས་གྲུབ་པ་མེད། །དཀར་ནག་ལས་དང་ལས་ཀྱི་འབྲས་<milestone unit="page" n="435"/><milestone unit="line" n="435.1"/>༄༅། །བུ་ནི། །གནས་སྐབས་འབྲས་བུ་ཙམ་དུ་ཡོ་ལ་སྣང་། །གཏན་དུ་མི་བདེན་བློ་ཡིས་བྱས་པ་ཡིན། །བག་ཆགས་བློ་ཆོས་འགྱུར་བས་ན། །རྟག་ཏུ་བདེན་པར་ངས་མ་གསུངས་པ་ཡིན། །འོད་ལུས་ཡིད་ལུས་<milestone unit="line" n="435.2"/>ཤ་ཁྲག་ལུས། །བསྡུས་པས་འཁྲུལ་པ་བག་ཆགས་ལུས་སུ་འདུས། །བག་ཆབས་ལུས་མི་བཙན་ཏེ་དཀར་ནག་རྗེ། །གཞན་གྱི་མ་ཡིན་རང་ག་བག་ཆགས་འགྱུར། །ཆགས་པ་རང་བྱུང་ཡེ་ཤེས་ཡིན་པར་མ་ཤེས་<milestone unit="line" n="435.3"/>ན། །རྟག་ཏུ་བཟང་རྟོག་སྤྱོད་པ་རྩོལ་བའི་ནད། །ཅེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། །ལས་དང་བག་ཆགས་ཤན་དབྱེ་བའི་ལེའུ་སྟེ་བཅུ་པའོ། །དེ་ནས་ཡང་བཀའ་སྩལ་<milestone unit="line" n="435.4"/>པ། །སེམས་དཔའ་ཆེན་པོ་ངས་བསྟན་ནོ། །སྣང་བ་རྣམས་གསུམ་དག་པ་ནི། །ཐ་དག་མཐོང་བས་འཁྲུལ་པ་ཡིན། །མ་དག་པ་ཡི་སྣང་བ་ལ། །ཡོན་ཏན་ཕྱོགས་མེད་ངོ་སྤྲད་དེ། །གོང་གིས་ཤ་ཁྲག་ལུས་པོ་<milestone unit="line" n="435.5"/>ལས། །ཕུང་པོ་ལྔ་དང་དུག་ལྔ་དང་། །འབྱུང་ལྔ་སྒོ་ལྔ་ལ་སོགས་པ། །ཕུང་པོ་ལྔ་པོ་བསྟན་པ་ནི། །གཟུགས་ལ་སོགས་པ་ལྔ་མེད་ན། །སངས་རྒྱས་ཆད་པའི་སྐྱོན་དུ་འགྱུར། །གཏི་མུག་མུན་ནག་མེད་པ་ན། །ཆོས་སྐུས་<milestone unit="line" n="435.6"/>ཁྱབ་པའི་དོན་མི་རྙེད། །ཞེ་སྡང་རི་བོ་མེད་པ་ན། །ཆོས་སྐུའི་མཁྱེན་ཚད་དུ་ཡིས་རྟོགས། །འདོད་ཆགས་ཆུ་བོ་མེད་པ་ན། །ཐུགས་རྗེ་འགག་མེད་རྒྱུན་ཆད་འགྱུར། །ང་རྒྱལ་བྲག་ཆེན་མེད་པ་ན། །སངས་རྒྱས་ཆེ་བ་སུ་<milestone unit="page" n="436"/><milestone unit="line" n="436.1"/>ཡིས་མཚོན། །ཕྲག་དོག་རླུད་ཆེན་མེད་བས་ན། །ཐུགས་རྗེ་མཁྱེན་པའི་ཡེ་ཤེས་དང་། །ཡེ་ཤེས་སྦྱན་གྱི་དངོས་གྲུབ་དང་། །ལྷག་མཐོང་ཡེ་ཤེས་འཆར་ས་མེད། །འབྱུང་བ་ལྔ་པོ་མ་གྲུབ་ན། ཞིང་ཁམས་རང་སྣང་སུ་ལ་<milestone unit="line" n="436.2"/>འཆར། །སྒོ་ལྔ་རྣམ་ཤེས་མ་གྲུབ་ན། །ཡེ་ཤེས་ལུས་སུ་སུ་ཁས་ལེན། །དག་པའི་ཕུང་པོ་རྣམ་ལྔར་འདུས། །ཆགས་མེད་སྤྱན་ལྔ་རང་ལ་འཆར། །ཡེ་ཤེས་ལྔ་པོས་ཡེ་ནས་ཁྱབ། །ཁྱབ་བརྡལ་ཆེན་པོ་རང་སྣང་ལ། །མ་<milestone unit="line" n="436.3"/>དག་ཞབྲུལ་པར་འཛིན་པ་འཁྲུལ། །ཞེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། །མ་དག་པ་འཁྲུལ་པའི་དོན་མཚོན་པའི་ལེའུ་སྟེ་བཅུ་གཅིག་བའོ།། །།དེ་ནས་བཀའ་སྩལ་<milestone unit="line" n="436.4"/>པ། །ཉོན་ཅིག་རྡོ་རྗེ་སེམས་དཔའ་ཆེ། །དངོས་པོ་དག་དང་རང་གྲོལ་དང་། །དེ་གཉིས་རང་རྒྱུད་པ་དང་གསུམ། །རང་རྒྱུད་དུག་ལྔ་མཚམས་མར་འཛིན། །དངོས་པོ་ཀུན་ལ་དགའ་བ་ནི། །ཕུང་པོ་ལྔ་ལ་སྐུ་ལྔ་<milestone unit="line" n="436.5"/>དང་། །དུག་ལྔ་ཡེ་ཤེས་ལྔ་དང་ལྡན། །འབྱུང་ལྔ་ཁ་དོག་འོད་ལྔ་དང་། །སྒོ་ལྔ་སྤྱན་ལྔར་འདོད་པ་ནི། །དོན་དམ་ཀུན་རྫོབ་སྒོ་ནས་སུ། །སེམས་དཔའ་སེམས་མ་ལ་སོགས་པ་། །རྡོ་རྗེ་ཕུང་པོ་སྐུ་རུ་སྣང་། །སྣང་སྲིད་<milestone unit="line" n="436.6"/>ལོངས་སྤྱོད་རྫོགས་པའི་སྐུ། །འབྱུང་བ་ཡུམ་གྱི་ཀློང་དུ་རྒྱས། །ཕུང་པོ་རྣམ་ལྔ་སྐུ་ལྔར་རྒྱས། །དུག་ལྔ་ཡེ་ཤེས་ལྔ་རུ་རྒྱས། །རྣམ་ཤེས་ལྔ་པོ་སྤྱན་ལྔར་རྒྱས། །མཚན་མའི་དངོས་པོ་སངས་བ་དང་། །ཡོན་ཏན་མཚན་དང་<milestone unit="page" n="437"/><milestone unit="line" n="437.1"/>༄༅། །དཔེ་བྱད་རྒྱས། །གྲགས་ཆེན་སངས་རྒྱས་ཡིན་པར་བཤད། ཁྲེས་རབ་དག་པའི་སངས་རྒྱས་མིན། ཁྲེས་རབ་གོལ་ག་སངས་རྒྱས་མིན། །ཕྱོགས་མ་རྟོགས་པ་དངོས་པོའི་མཐའ། །ཞེས་གསུངས་<milestone unit="line" n="437.2"/>སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། དག་པ་འཇིག་རྟེན་པའི་ངོ་སྤྲད་པའི་ལེའུ་སྟེ་བཅུ་གཉིས་པའོ།། །།དེ་ནས་ཡང་བཀའ་སྩལ་པ། ཉོན་ཅིག་རྡོ་རྗེ་སེམས་དཔའ་ཆེ། །དག་པ་འཇིག་<milestone unit="line" n="437.3"/>རྟེན་དག་དང་ནི། །མ་དག་ཞབྲུལ་པ་གཉིས་ཀྱིས་སུ། །ཡང་དག་ཡེ་ཤེས་སྣང་བ་ནི། །མུན་མཐའ་མེད་པའི་མཁའ་ལྟར་གསལ། །ཕྱོགས་རིས་མེད་པས་རྒྱ་མ་ཆད། །ཐིག་ལེ་ཡིན་པས་ཁྱབ་ཅིང་བརྡལ། །རང་སར་<milestone unit="line" n="437.4"/>གྲོལ་བས་ལྷག་མ་མེད། །སྣ་ཚོགས་ཐིག་ལེའི་རང་སྒོ་ལ། །ཕྱོགས་མེད་ནོར་བུ་རིན་ཆེན་འདྲ། །ཡོན་ཏན་ཕྱོགས་མེད་རྒྱ་མ་ཆད། །ཉི་མའི་སྙིང་པོ་བཞིན་དུ་སྣང་། །སྟོང་པ་གསལ་དང་མི་འགག་པ། །ཕྱོགས་རིས་མེད་<milestone unit="line" n="437.5"/>པར་རྒྱ་མ་ཆད། །དེ་དང་འདྲ་བའི་ཐིག་ལེ་ཡིན། །གསལ་བ་རང་ཤར་ཆད་པའི་མིང་མ་གྲུབ། །སྟོང་པར་གནས་པས་རྟག་པའི་གཞི་མ་གྲུབ། །འགག་པ་མེད་པས་ཕྱོགས་མེད་སྣང་། །དབྱེར་མེད་གཞི་ཡི་རང་སྣང་<milestone unit="line" n="437.6"/>ལས། །ཐ་དད་འདོན་པ་དོན་མི་མཐོང་། །ཞེས་གསུངས་སོ། །ཡེ་ཤེས་ཉི་མ་རང་ཤར་བས། །གྲིབ་པའི་མཚན་མ་རང་སར་གྲོལ། །ཡེ་ཤེས་ཁྱབ་བརྡལ་ཐིག་ལེར་འབར། །སྣ་ཚོགས་ཐིག་ལེར་རང་སར་གྲོལ། །ངོ་བོ་<milestone unit="page" n="438"/><milestone unit="line" n="438.1"/>ཉིད་ཀྱི་ཐིག་ལེར་འབར། །ཁྱབ་བརྡལ་ཡེ་ཤེས་ཕྱོགས་རིས་མེད། །ཁྱབ་བརྡལ་ཡེ་ཤེས་ཐིག་ལེ་ཡིན། །སངས་རྒྱས་ཡུ་ཐ་མེད་ང་ཡིན་པས། །ངས་ནི་ཐིག་ལེ་ཉག་གཅིག་དགོངས་པ་ཡིན། །རིག་པ་ཕྱི་ནང་མེད་པ་<milestone unit="line" n="438.2"/>ཡིས། །ཡུལ་མེད་ཟང་ཐལ་ཡིན་པ་ལ། །ཕྱོགས་སུ་འཛིན་པ་སྙིང་རྗེའི་ཡུལ། །སྙིང་རྗེའི་ཆེན་པོ་ཐབས་ཀྱི་མཆོག །ཐིག་ལེ་ཀུན་ཁྱབ་ཀུན་འགྲོ་ཡིན། །ཐིག་ལེར་རང་གྲོལ་ཆེན་པོ་དང་། །ཐིག་ལེ་ཁ་སྦྱོར་ཆེན་པོ་<milestone unit="line" n="438.3"/>གཉིས། །དབྱེར་མེད་རང་གྲོལ་ཤར་ཙམ་ན། །འབྲས་བུའི་ཞེན་པ་རང་སར་གྲོལ། །ཞེ་འདོད་མ་ཡིན་ཡེ་གཞི་གསལ། །རང་གྲོལ་ཡེ་ཤེས་ཐིག་ལེར་འབར འབར་བ་ཆེན་པོ་སྣང་སྲིད་ཐིག་ལེར་འབར། །ཞེས་<milestone unit="line" n="438.4"/>གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། །ཡང་དག་པ་ཡེ་ཤེས་ཀྱི་ཐིག་ལེ་རང་སྣང་རང་གྲོལ་གྱི་ལེའུ་སྟེ་བཅུ་གསུམ་པའོ།། །།དེ་ནས་བཀའ་སྩལ་པ། ཉོན་ཅིག་གསང་བའི་<milestone unit="line" n="438.5"/>བདག་པོ་ཁྱོད། །སྣང་བ་རྣམ་པ་གསུམ་པོ་སྟེ། །འབྲེལ་དང་མ་འབྲེལ་ངས་བསྟན་གྱིས། །རྒྱུད་དྲུག་ཁམས་གསུམ་སེམས་ཅན་ལ། །དུག་ལྔ་ཕུང་པོ་ལྔ་ལ་སོགས། །རང་རྒྱུད་བཟུང་བའི་སེམས་ཅན་ལ། །ངོ་བོ་གཞི་ཡི་<milestone unit="line" n="438.6"/>ཡིན་ལུགས་ཀྱིས། །ཁྱབ་ཅིང་འབྲེལ་པར་ཡེ་ནས་སྣང་། །རྟོག་པར་ང་གྲོལ་རང་ཤར་ལ། །དབྱེར་མེད་ཐིག་ལེ་རང་ཤར་འབར། །མ་རྟོགས་ལས་དང་བག་ཆགས་ཀྱང་། །ཡིན་ལུགས་རྩལ་ལས་གཡོས་པ་མེད། །དེས་<milestone unit="page" n="439"/><milestone unit="line" n="439.1"/>༄༅། །ན་རྩལ་དང་རོལ་པ་དང་། །རྒྱན་གྱིས་ཁམས་གསུམ་དག་ཏུ་འཁྲུལ། །ཡེ་ཤེས་ངོ་སྤྲོད་ཆེན་པོ་འདིས། །གཟུང་འཛིན་ཡུལ་ལས་གྲོལ་བར་བྱེད། །གཏི་མུག་རང་གྲོལ་ཆོས་ཀྱི་སྐུ། །དབྱེར་མེད་ཐིག་ལེ་<milestone unit="line" n="439.2"/>ཁྱབ་བརྡལ་ལོ། །ཆགས་པ་རང་གྲོལ་སྦྲུལ་སྐུའི་དོན། །སྣ་ཚོགས་རང་གྲོལ་ཐུགས་རྗེས་ཁྱབ། །ཁྱབ་བརྡལ་ཐིག་ལེ་དབྲི་བཀོལ་མེད། །ཞེ་སྡང་མཚན་མ་ལོངས་སྐུ་ཡིན། །རྒྱན་དང་སྣང་བ་ཐིག་ལེར་<milestone unit="line" n="439.3"/>གསལ། །རང་སྣང་ཟང་ཐལ་ཡུལ་མེད་པས། །ཆོས་ཀུ་གཟིགས་སྣང་མཐའ་ལས་གྲོལ། །འབྱུང་ལྔ་འོད་ལྔ་རང་སར་གྲོལ། །སངས་རྒྱས་ཡུལ་མེད་ཟང་ཐལ་ལ། །ཞིང་ཁམས་ཡུལ་དུ་འཛིན་པ་ཞབྲུལ། །ལོངས་སྐུ་<milestone unit="line" n="439.4"/>ཞིང་ཁམས་རང་སར་གྲོལ། །གྲོལ་བ་དབྱེར་མེད་རང་སྣང་ཐིག་ལེར་འབར། །འབར་བའི་རྒྱལ་པོ་འདི་ལ་དབྱེ་བ་ཡེ་ནས་མེད། །ཅེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། །དབྱེར་<milestone unit="line" n="439.5"/>མེད་ཐིག་ལེར་རང་སྣང་རང་གྲོལ་གྱི་ལེའུ་སྟེ་བཅུ་བཞི་པའོ།། །།དེ་ནས་གསང་བའི་བདག་པོ་ཆེན་པོ་དེས། བཅོམ་ལྡན་འདས་ལ་ཞུས་པ། ཀྱེ་བཅོམ་ལྡན་འདས་ལྟ་བ་ཏིང་འཛིན་སྤྱོད་པ་དང་། །དེ་ཡིས་འབྲས་<milestone unit="line" n="439.6"/>བུ་ཇི་ལྟར་ཐོབ། །གོལ་གཞི་གོལ་ས་ཤན་དབྱེ་དང་། །ལ་ཟླ་ངོ་སྤྲོད་ཇི་ལྟར་བགྱི། །ཆུ་བོ་བཞི་ལ་ངོ་སྤྲོད་དང་། །ལམ་གྱི་གདམས་ངག་ཡེ་ཤེས་ངོས་བཟུང་དང་། །རིག་པའི་མཆོག་འདི་གང་གིས་སྒྲུབ། །དེ་ལུང་ངེས་<milestone unit="page" n="440"/><milestone unit="line" n="440.1"/>པ་གང་གིས་བཟུང་། །གགས་ཐར་ཀློང་དུ་གང་གིས་སླེབས། །ཞེས་ཞུས་པས། །ཀུན་ཏུ་བཟང་པོས་བཀའ་སྩལ་པ། །ལྟ་བ་ལྷུན་གྲུབ་ཕྱོགས་མེད་ལ། །ཕྱོགས་རྟོགས་ཡང་དག་ཉིད་མ་རྟོགས། །དོན་དམ་ཀུན་རྫོབ་<milestone unit="line" n="440.2"/>གཉིས་ནི་མུ། །རང་བཞིན་སྟོང་པ་གཅིག་གི་ངོ་། །གཉིས་མེད་རང་གྲོལ་གཅིག་གི་མཐའ། །ཀུན་རྫོབ་དོན་དམ་དབྱེར་མེད་ལ། །གསུམ་གྱི་མཐའ་རུ་བརྗོད་པ་ཡིན། །ཕྱོགས་གསུམ་མ་ལྷུང་རྒྱ་མ་ཆད། །མཚན་མ་<milestone unit="line" n="440.3"/>རང་སར་གྲོལ་བ་ཡི། ཁྲེས་བྱ་གཤིས་ཀྱི་འདུག་ཚུལ་དེ། །ཆོས་ལས་འདས་པའི་ཟང་ཐལ་དང་། །རང་སྣང་དག་པའི་ཡེ་ཤེས་དེ། །རྒྱ་མ་ཆད་པའི་ཡེ་ཤེས་ཡིན། །ཕྱོགས་ལྷུང་མེད་པའི་ཐིག་ལེ་ལ། །ལྷུན་གྲུབ་གཞི་<milestone unit="line" n="440.4"/>ཡི་གནས་ལུགས་ནི། །ཕྱོགས་མེད་རང་སར་གྲོལ་བ་དེ། །རྒྱ་མ་ཆད་ཀྱི་ཆོས་སྐུ་ཡིན། །ཡེ་ཤེས་ཟང་ཐལ་ཕྱོགས་མེད་གསུམ། །ཁྱབ་པའི་ཡེ་ཤེས་མི་འགག་པར། །ཐོགས་པ་མེད་པར་མཁའ་ལྟར་གསལ། །ཡེ་ཤེས<milestone unit="line" n="440.5"/>ཆོས་ཀྱི་སྐུ་ཞེས་བརྗོད། །དབྱེར་མེད་ཐིག་ལེ་ལུབ་ཆུབ་དེ། །སྐུ་དང་ཡེ་ཤེས་དབྱེར་མེད་པས། །ཡེ་ཤེས་ཉི་ལྟར་གསལ་བའོ། །ཆོས་སྐུ་མཁའ་འདྲ་ཁྱབ་ཅིང་བརྡལ། །དཔེ་ཟླ་མེད་པའི་ཉག་གཅིག་པོ། །ཡེ་ཤེས་ཆོས་<milestone unit="line" n="440.6"/>སྐུའི་ངོ་སྤྲོད་ཡིན། །སྤྱི་དང་བྱེ་བྲག་ཁྱད་པར་ཆེ། །འདུག་ཚུལ་སྣང་ཚུལ་དབྱེར་མེད་པས། །མཚན་མར་རང་གྲོལ་ངོ་སྤྲོད་ཡིན། །ཐིག་ལེ་ངོ་སྤྲོད་རང་གསལ་བས། །བློ་ཡིས་ཞེན་པའི་ཡུལ་ལས་གྲོལ། །སྣང་ཞེན་གྲོལ་<milestone unit="page" n="441"/><milestone unit="line" n="441.1"/>༄༅། །བས་མངོན་ཞེན་གྲོལ། །སྐྱེ་རྒྱུད་ཆད་པས་འཆི་རྒྱུན་ཆོད། །འཁྲུལ་པ་ཟློག་ན་གཞི་ནས་ལྡོག །མ་རིག་པས་ནི་འཁོར་བར་འ་ས། །མ་རིག་བཟློག་ན་གཞི་ནས་བཟློག །གཞི་ནི་ལྷུན་གྲུབ་ཕྱོགས་མེད་<milestone unit="line" n="441.2"/>ཡིན། །ཕྱོགས་མེད་གྲོལ་བས་ཐམས་ཅད་མཁྱེན། །ཕྱོགས་མེད་ཤར་ན་ཟང་ཐལ་ཡིན། །ཕྱོགས་མེད་གྲོལ་ན་ཆོས་མེད་སྐུ། །མཚན་མ་རང་སར་གྲོལ་གྱིས་དེ་ལ་བྱ། །ཞེས་གསུངས་སོ། །ལྟ་བ་རང་གི་མཚན་ཉིད་དང་<milestone unit="line" n="441.3"/>དབྱེར་མེད་དུ་བསྟན་པ། ཡེ་ཤེས་འཁོར་ལོ་གཏིང་རྫོས་ཆེན་པོའི་རྒྱུད་ལས། མཚན་མ་རང་གྲོལ་གྱི་ལེའུ་སྟེ་བཅོ་ལྔ་པའོ།། །།ཡང་བཀའ་སྩལ་པ། གསང་བའི་བདག་པོ་ཉོན་ཅིག །ཏིང་འཛིན་ཏིང་འཛིན་<milestone unit="line" n="441.4"/>ཞེས་བྱ་བ། །སྤྱི་དང་བྱེ་བྲག་ཤེས་པ་གཅེས། །སྤྱི་ནི་ཐབས་ཀྱི་བྱེ་བྲག་གོ །རང་གི་མཚན་ཉིད་འདི་ལྟ་སྟེ། །ཏིང་འཛིན་རྩེ་གཅིག་དགོངས་པ་ནི། །དཔེར་ན་བྱ་རྒྱལ་ཁྱུང་ཆེན་ལྟར། །རྩོལ་བ་མེད་པས་ཕྱོགས་མེད་<milestone unit="line" n="441.5"/>སླེབས། །འབད་པ་མེད་པར་དགུང་མཐའ་ཡིན། །འོག་མའི་གཡང་ལ་ཉི་མི་ང་། །ཡེ་ཤེས་གཏིང་རྫོགས་ཟང་ཐལ་ཏེ། །ཁྱུང་ཆེན་གཤོག་རྫོགས་ཏིང་འཛིན་གྱིས། །ཆོས་མིན་ཡངས་པའི་ཀློང་དུ་སླེབས། །རྣམ་རྟོག་མ་<milestone unit="line" n="441.6"/>སྦྱངས་རང་སར་གྲོལ། །འཁོར་བའི་སྣང་བ་རང་སར་གྲོལ། །ཡེ་ནས་ཕྱི་དང་ནང་མེད་པའི། །ཐིག་ལེ་ཡངས་པའི་ཀློང་ཆེན་དེ། །རྟག་པར་རྒྱུན་གྱི་ཐུགས་རྗེ་ཡིན། །དབྲི་བཀོལ་མེད་པའི་ཏིང་འཛིན་ཤར། །རྟག་ཏུ་ཡེ་<milestone unit="page" n="442"/><milestone unit="line" n="442.1"/>ཤེས་གཏིང་ནས་རྫོགས། །རང་རིག་ཐུགས་ཀྱི་ཉི་མ་བརྡལ། །ཁྱབ་བརྡལ་ཡེ་ཤེས་ཡེ་ནས་བརྡལ། །བསམ་གཏན་ཉིད་ཀྱང་ཡེ་ཤེས་ཟང་ཀ་མ། །བར་དོ་མེད་པའི་ཚིལ་ཆོད་གསལ། །ཕྱི་ནང་དུས་གསུམ་མཉམ་པར་<milestone unit="line" n="442.2"/>གནས། །ཉག་གཅིག་རྟོག་གེའི་ཉམས་ལས་འདས། །ཐམས་ཅད་ངོ་བོ་ཉིད་དུ་བརྡལ། །བར་མཚམས་མེད་པས་ཉག་གཅིག་པོ། །བསམ་གཏན་ཆེན་པོ་ཏིང་འཛིན་ཡིན། །ཞེས་གསུངས་སོ། །ཡེ་ཤེས་འཁོར་ལོ་གཏིང་<milestone unit="line" n="442.3"/>རྫོགས་ཆེན་པོའི་རྒྱུད་ལས། །རྩེ་གཅིག་བྱིང་རྒོད་རང་གྲོལ་སྒོམ་ཆག་ནད་དང་བྲལ་བའི་ལེའུ་སྟེ་བཅུ་དྲུག་པའོ།། །།དེ་ནས་ཡང་བཀའ་སྩལ་པ། སེམས་དཔའ་ཆེན་པོ་ཉོན་ཅིག །སྤྱོད་པ་སྤྱོད་པ་ཞེས་བྱ་<milestone unit="line" n="442.4"/>བ། །ལྷག་མཐོང་རིག་པའི་ཡེ་ཤེས་དེ། །གཏན་ལ་འབེབས་པའི་ཐབས་ཆེན་གྱིས། །སྣང་བ་མ་འགགས་ཤེས་རབ་ཆེ། །འགྱུ་བ་མ་འགག་ཤེས་རབ་ཆེ། །བྱེད་ད་ཚོགས་གཉིས་དུས་གཅིག་རྫོགས། །འདུ་འབྲལ་མེད་<milestone unit="line" n="442.5"/>པའི་ཚོགས་ཆེན་པོ། །བསགས་པ་མ་ཡིན་རང་ལ་རྫོགས། །ཐབས་དང་ཤེས་རབ་ཁྱེར་ཀ་ཡི། །གཟུང་འཛིན་རིག་པའི་ཡུལ་ལས་གྲོལ། །འཛིན་པ་གྲོལ་བ་རྒྱུ་ཡི་ཚོགས། །སྣང་བ་གྲོལ་བ་བསོད་ནམས་<milestone unit="line" n="442.6"/>ཚོགས། །དབྱེར་མེད་གྲོལ་བ་འབྲས་བུའི་ཚོགས། །ཆོས་ལས་མ་བྱུང་ཡེ་ཤེས་ཚོགས། །འདུ་འབྲལ་མེད་པའི་ཟང་ཐལ་དེ། །སྐད་ཅིག་གཅིག་ལ་རྫོགས་པས་ན། །ཚོགས་གཉིས་དུས་གཅིག་རྫོགས་པ་<milestone unit="page" n="443"/><milestone unit="line" n="443.1"/>༄༅། །ཡིན། །དེ་དོན་ཁྱེར་ཀ་སུས་ནུས་པ། །སྐུ་ལྔ་འདུ་འབྲལ་མེད་པར་གསལ། །དེ་ལྔ་ལམ་དུ་སློང་བ་ནི། །ལམ་ལྔ་སྐད་ཅིག་མ་ལ་རྫོགས། །དེས་ན་དོན་ལ་གང་གནས་པ། །ས་རྣམས་མ་བགྲོད་རང་སར་<milestone unit="line" n="443.2"/>ཡིན། །འདུ་འབྲལ་མེད་པའི་ཡེ་ཤེས་ཏེ། །འོད་གསལ་ཆེན་པོའི་དགོངས་པ་འདིས། །ཐམས་ཅད་རང་སར་གྲོལ་བས་ན། །དུམ་བུའི་འཁྲུལ་བ་རང་སར་གྲོལ། །དུག་གསུམ་མ་རིག་རང་གྲོལ་བས། ཁུན་གྱི་ཞབྲུལ་<milestone unit="line" n="443.3"/>པ་རང་སར་གྲོལ། ཁུན་དང་དུམ་བུའི་་བྲུལ་པ་གཉིས། །གཉིས་འཛིན་མཚན་མར་རང་གྲོལ་བས། །ཡེ་ཤེས་ཟང་ཐལ་འབའ་ཞིག་སྐུ། །རྩོལ་སྒྲུབ་མེད་པས་རང་གྲོལ་ཡིན། །ཞེས་གསུངས་སོ། །ཡེ་ཤེས་འཁོར་ལོ་<milestone unit="line" n="443.4"/>གཏིང་རྫོགས་ཆེན་པོའི་རྒྱུད་ལས། སྤྱོད་པའི་གདམས་པ་བསྟན་པའི་ལེའུ་སྟེ་བཅུ་བདུན་པའོ།། །།དེ་ནས་ཡང་བཀའ་སྩལ་བ། སེམས་དཔའ་ཆེན་པོ་ཉོན་ཅིག །འབྲས་བུའི་དགོངས་བཞི་དགོས་པའི་<milestone unit="line" n="443.5"/>དོན། །སྤྱི་དང་བྱེ་བྲག་དབྱེ་བ་གཅེས། །མུ་སྟེགས་འགྲོ་དྲུག་ཐེག་པ་དགུ། །སྐུ་གསུམ་རང་སྣང་འབྲས་བུའོ། །སྐུ་གསུམ་འབྲས་བུ་བསྟན་པ་ཡང་། །སྤྱི་དང་བྱེ་བྲག་དབྱེ་བ་གཅེས། །འདི་ནི་མཆོག་གི་སྐུ་གསུམ་<milestone unit="line" n="443.6"/>ཡིན། །ཐུན་མོང་འབྲས་བུ་བསམ་མི་ཁྱབ། །རང་གི་མཚན་ཉིད་འདི་ལྟ་སྟེ། །ཐམས་ཅད་ཐིག་ལེ་རང་གྲོལ་ལ། །འབྲས་བུའི་ས་དང་ཐོབ་བྱའི་དོན། །ངས་དོན་ལྷར་མ་ཤེས་སོ། །ཐམས་ཅད་ཡེ་ཤེས་ཟང་ཐལ་<milestone unit="page" n="444"/><milestone unit="line" n="444.1"/>ལ། །ཡུལ་མེད་པ་ལ་གནས་པ་མེད། །ཕྱི་ནང་མེད་པས་ཐོབ་ས་མེད། །བར་མཚམས་མེད་པས་ཐོབ་ཡུལ་མེད། །གཉིས་མེད་དབྱེར་མེད་ཐིག་ལེ་ལ། །འབྲས་བུ་ཐོབ་པའི་ཡུལ་མེད་པས། །དུས་ལ་ལྟོས་པའི་ཆོས་<milestone unit="line" n="444.2"/>མིན་པས། །དུས་གསུམ་ཡེ་ཤེས་ཕྱི་ནང་མེད། །དཔེར་ན་ནོར་བུ་རིན་ཆེན་དེ། །ཡོན་ཏན་འཕྲལ་ལ་གྲུབ་པ་མིན། །ཡེ་ནས་གཞི་ལ་རྫོགས་པས་ན། །ནོར་བུ་རྣམས་ཀྱི་མཆོག་ཏུ་བཤད། །དོན་ནི་ཐིག་ལེ་ཉག་གཅིག་<milestone unit="line" n="444.3"/>དེ། །ཡེ་ནས་འདུ་འབྲལ་མེད་པས་ན། །འབྲས་བུ་ཐོབ་པ་ངས་མ་ཤད། །འདུས་བྱས་འབྲས་བུ་ངས་མ་ཤད། །ཐིག་ལེ་ལྟོས་ཆོས་མ་ཡིན་པས། །སྣང་སྲིད་ཐམས་ཅད་ང་ཡི་ཡུལ། །ང་ཉིད་ཐིག་ལེ་ཡེ་བརྡལ་<milestone unit="line" n="444.4"/>ཡིན། །ཞེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། །འབྲས་བུ་རང་ཆས་འདུ་འབྲལ་མེད་པའི་ལེའུ་སྟེ་བཅོ་བརྒྱད་པའོ།། །།དེ་ནས་ཡང་བཀའ་སྩལ་པ། སེམས་དཔའ་རྡོ་རྗེ་ཁྱོད་<milestone unit="line" n="444.5"/>ཉོན་ཅིག །གོལ་གཞི་གོལ་ས་བསྟན་པ་ནི། །གཞི་ཉིད་རང་བཞིན་ཟང་ཐལ་དེ། །ངོ་མ་ཤེས་པས་སྒྲིབ་པ་ཡིན། །སྟོང་པར་བསྒོམས་པས་གོལ་བ་ཡིན། །གཞི་ཉིད་རང་གསལ་ཆེན་པོ་དེ། །ངོ་མ་ཤེས་པས་སྒྲིབ་པ་<milestone unit="line" n="444.6"/>ཡིན། །རང་གསལ་བསྒོམ་པ་གོལ་ས་ཡིན། །གཞི་ཉིད་ཐུགས་རྗེ་ཆེན་པོ་ཡིན། །ངོ་མ་ཤེས་པས་སྒྲིབ་པ་ཡིན། །བདེ་གསལ་བསྒོམ་པ་གོལ་ས་ཡིན། །གཞི་ཉིད་ཐོག་པ་མེད་པ་ཡིན། །ངོ་མ་ཤེས་པས་སྒྲིབ་པ་<milestone unit="page" n="445"/><milestone unit="line" n="445.1"/>༄༅། །ཡིན། །གཟུགས་ཅན་གཟུགས་ནི་ཉམས་སུ་ལེན། །བདེ་ནི་གོལ་ས་རབ་ཏུ་ཆེ། །གོལ་སྒྲིབ་འབྲས་བུ་བསྟན་པ་ནི། །ཡིད་ལུས་འོད་ལུས་གཉིས་སུ་སྐྱེ། །དེས་ན་འབྲས་བུའི་ལ་ཤན་དང་། །ཉམས་ཀྱི་ལ་<milestone unit="line" n="445.2"/>ཤན་རབ་ཏུ་གཅེས། །ལ་ཟླའི་མཚན་ཉིད་བསྟན་པ་ནི། །ཐིག་ལེ་བློ་ལས་འདས་པ་ཡི། །མཚན་མ་རང་གྲོལ་ཕྱོགས་མེད་ལ། །ཕྱོགས་སུ་འཛིན་པ་གོལ་བ་ཡིན། །དེ་ཉིད་མ་ཤེས་སྒྲིབ་པ་ཡིན། །ཡེ་ནས་ཟང་ཐལ་གཞི་<milestone unit="line" n="445.3"/>མ་དེ། །རང་གྲོལ་མུན་མཐའ་ལས་འདས་པ། །དེ་ནི་ཡེ་ཤེས་ཕྱོགས་མེད་ཡིན། །གོལ་དང་སྒྲིབ་པ་རང་སར་གྲོལ། །དེ་ཉིད་སླར་ལ་གྲོགས་སུ་ཤར། །ཕྱི་ནང་མེད་པས་མན་ཤེལ་འདྲ། །དཔེ་ཟླ་མེད་པས་ནོར་བུ་<milestone unit="line" n="445.4"/>འདྲ། །ཕྱོགས་ལྷུང་མེད་པས་ནམ་མཁའ་འདྲ། །རྒྱ་མ་ཆད་པས་ཉི་མ་འདྲ། །ཉིན་མཚན་མེད་པས་ལྕེ་སྤྱང་འདྲ། །ཞེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། གོལ་གཞི་གོལ་ས་ཤན་དབྱེ་<milestone unit="line" n="445.5"/>ལ་ཟླ་བའི་ལེའུ་སྟེ་བཅུ་དགུ་པའོ།། །།དེ་ནས་ཡང་གསུངས་སོ། །སེམས་དཔའ་ཆེན་པོ་ཉོན་ཅིག །དབང་གི་ཆུ་བོ་བཞི་པོ་བསྟན། །ག་ག་པགས་ཤུ་སི་ཏ་དང་། །ནེ་རན་ཛ་ར་ལྟ་བུ་ཡི། །དཔེ་ཡི་དོན་ནི་ཇ་<milestone unit="line" n="445.6"/>ལོག་ནས། །ཆུ་བོ་ཡེ་ཤེས་ཟང་ཐལ་ལ། །འགག་པ་མེད་པའི་ཐིག་ལེའི་རྩལ། །དབང་གི་ཆུ་བོ་ཇ་ལོག་ཡིན། །ཡེ་ཤེས་ཆུ་བོ་རྒྱུན་ལྟར་འཆར། །བར་ཆད་མེད་པའི་དབང་བསྐུར་ཡིན། །རིག་པ་རྩལ་གྱི་དབང་ཐོབ་<milestone unit="page" n="446"/><milestone unit="line" n="446.1"/>པས། །རལ་གྲི་ཁ་མངས་ལྟ་བུའི་དཔེ། །སྤྲུལ་སྐུ་ཐུག་ཕྲད་དབང་ཡང་ཐོབ། །ཡེ་ཤེས་རྩལ་གྱི་དབང་བསྐུར་བས། །མཚན་མར་རང་སར་གྲོལ་བའི་ཕྱིར། །ཁྱུང་ཆེན་སྒོང་རྒྱ་ཆོགས་པ་འདྲ། །རྩོལ་བ་མེད་པར་མཁའ་<milestone unit="line" n="446.2"/>ལ་ལྡིང་། །རྒྱལ་ཐབས་སྤྱི་བླུགས་དབང་བསྐུར་བས། །མཚན་མ་རིག་པའི་ཡེ་ཤེས་ལ། །རྒྱས་འདེབས་ཕྱི་ནང་མེད་པའི་དབང་ཐོབ་པས། །ཕྱི་ནང་དབང་བསྐུར་ཐམས་ཅད་འདུས། །ཡེ་ཤེས་ཐོག་བབས་དབང་བསྐུར་<milestone unit="line" n="446.3"/>བས། །རྣམ་རྟོག་སྐྱེས་པའི་དུས་ཉིད་ན། །ཡེ་ཤེས་ཟང་ཐལ་ཕྱོགས་མེད་ཤར། །ཅེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། །དབང་ཐམས་ཅད་ཡེ་ནས་གཞི་ལ་གྲུབ་པའི་ལེའུ་སྟེ་ཉི་ཤུ་<milestone unit="line" n="446.4"/>པའོ།། །།དེ་ནས་ཡང་གསུངས་པ། སེམས་དཔའ་ཆེན་པོ་ཉོན་ཅིག །ལམ་གྱི་གདམས་ངག་ཡེ་ཤེས་ངོས་བཟུང་བསྟན་པ་ནི། །འཁོར་བའི་རྩ་བ་མ་རིག་པ། །ཆགས་སྡང་ལྔ་ཡི་ལོ་མ་ཅན། །ཉོན་མོངས་བརྒྱད་<milestone unit="line" n="446.5"/>ཁྲི་བཞི་སྟོང་སྨིན། །ཐིག་ལེ་རྩ་བ་རང་སྒོ་རིག་པའི་མཆོག །ཡེ་ཤེས་ལྔ་ཡི་ལོ་འདབ་རྒྱས། །ཆོས་ཀྱི་སྒོ་མོ་བརྒྱད་ཁྲི་བཞི་སྟོང་སྨིན། །དེ་གཉིས་བར་ན་འབྲེལ་བ་ཟམ་མ་ཆད། །བློ་དངོས་གཉིས་ཀྱི་བར་ན་གཅོད་བྱེད་<milestone unit="line" n="446.6"/>གནས། །ཉམས་ཀྱི་རྒྱལ་པོ་ཚོགས་དྲུག་ལྷུག་པ་ཡིན། །ཡེ་ཤེས་རྒྱལ་པོ་ཟང་ཐལ་ཡིན། །ཐེག་པའི་རྒྱལ་པོ་ཐིག་ལེ་ཡེ་བརྡལ་ཡིན། །ལམ་གྱི་རྒྱལ་པོ་འགྱུ་བ་ལམ་ཁྱེར་ཡིན། །སྔགས་ཀྱི་རྒྱལ་པོ་ཐིག་ལེ་སྟོང་པ་<milestone unit="page" n="447"/><milestone unit="line" n="447.1"/>༄༅། །ཡིན། །རྩ་ཡི་རྒྱལ་པོ་ཤེལ་གྱི་སྦུ་གུ་ཡིན། །རྟགས་ཀྱི་རྒྱལ་པོ་སྐུ་གསུམ་ཐུག་ཕྲད་ཡིན། །ཡིད་ཆེས་རྒྱལ་པོ་འགྱུ་བ་དྭངས་སངས་ཡིན། །འབྲས་བུའི་རྒྱལ་པོ་ཐིག་ལེ་ཆོས་མིན་ཡིན། །སངས་རྒྱས་རྒྱལ་<milestone unit="line" n="447.2"/>པོ་སྐུ་གསུམ་རང་གྲོལ་ཡིན། །ཐུགས་རྗེའི་རྒྱལ་པོ་སྐུ་གསུམ་རང་སྣང་ཡིན། །བྱིན་རླབས་རྒྱལ་པོ་ཕྱོགས་མེད་རང་ཤར་ཡིན། །གནད་ཀྱི་གདམས་པ་ཐིག་ལེ་གདུང་བ་ཡིན། །སྤྱན་གྱི་དམ་པ་བླ་མེད་འགྱུ་<milestone unit="line" n="447.3"/>བའི་སྤྱན། །འགྱུ་བའི་སྤྱན་ལ་ངོ་སྤྲད་ན། །ལོངས་སྐུའི་སྣང་བ་དངོས་སུ་ཝ་ལེ་གསལ། །ཐིག་ལེ་ཉག་གཅིག་རྒྱས་གདབ་གཅེས། །བར་མཚམས་མེད་ན་ཟང་ཐལ་ཡིན། །ཁྱེར་ཁ་སྟོན་ན་འགྱུ་བའི་ངོ་སྤྲོད་<milestone unit="line" n="447.4"/>གཅེས། །གཅོད་པའི་ཡིད་དང་ཤེས་རབ་ཆེན་པོ་གཉིས། །བར་ན་ཁྱེར་ཀ་གཅིག་ལས་མེད། །མེད་པར་ཤེས་ན་སངས་རྒྱས་ངོ་སྤྲོད་ཡིན། །བར་དོ་བྱ་བ་བློ་ཡིན་བླངས་པ་ཡིན། །བློ་ལས་གྲོལ་ན་བར་དོའི་མིང་ཡང་<milestone unit="line" n="447.5"/>མེད། །ཅེས་གསུངས་སོ། །ཡེ་ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། །ལམ་དང་འབྲས་བུ་ཐུགས་རྗེས་མཚོན་པའི་ལེའུ་སྟེ་རྩ་གཅིག་པའོ།། །།དེ་ནས་ཡང་བཀའ་སྩལ་པ། །སེམས་དཔའ་ཆེན་པོ་<milestone unit="line" n="447.6"/>ཉོན་ཅིག །འགྱུ་བ་ཁོང་དུ་ཁྲོལ་ཙམ་ན། །འགྱུ་བ་བུན་གྱིས་སོང་བའི་དུས། །དེ་དུས་སྤྲུལ་སྐུའི་རིག་པ་ཡིན། །འགྱུ་བ་འོད་གསལ་ཤར་བ་དེ། །ལོངས་སྤྱོད་རྫོགས་སྐུའི་རིག་པ་ཡིན། །འོད་ལས་འདས་པའི་ཟང་ཐལ་<milestone unit="page" n="448"/><milestone unit="line" n="448.1"/>དེ། །ཆོས་ཀྱི་སྐུ་ཡི་རིག་པ་ཡིན། །ཐམས་ཅད་གཏན་ལ་འབེབས་པས་ན། །རིག་པའི་མཆོག་ཏུ་དེ་བཤད་དོ། །དེ་དོན་ཐུགས་ལ་གང་གནས་པ། །ལུང་གི་རྒྱལ་པོ་དེ་བཤད་དོ། །གགས་ཀྱི་གདམས་ངག་བསྟན་པ་<milestone unit="line" n="448.2"/>ནི། །ཡིན་ལུགས་མ་རྟོགས་སེམས་འཛིན་གེགས། །ཁྱེར་ཀ་མ་ཤེས་སྒོམ་པའི་གེགས། །ཟང་ཐལ་མ་ཤར་ལྟ་བའི་གེགས། །ཆོས་མིན་མ་ཤར་འབྲས་བུའི་གེགས། །རང་བཞིན་གཅིག་ཏུ་གྲོལ་གྱུར་ན། །གགས་ཐར་ཡེ་<milestone unit="line" n="448.3"/>ཤེས་ཀློང་དུ་གྲོལ། །ཐམས་ཅད་རང་སར་གྲོལ་ཙམ་ན། །ཐིག་ལེ་ཕྱི་ནང་མེད་པ་ཡིན། །ཐམས་ཅད་ལམ་དུ་ཀློང་ཙམ་ན། །ཡེ་ཤེས་ཁོང་ནས་ཤར་བ་ཡིན། །མཚན་མ་རང་གྲོལ་སྤྱོད་པ་ཡིན། །ཞེས་གསུངས་སོ། །ཡེ་<milestone unit="line" n="448.4"/>ཤེས་འཁོར་ལོ་གཏིང་རྫོགས་ཆེན་པོའི་རྒྱུད་ལས། རིག་པ་དང་ལུང་གགས་མཚོན་པའི་ལེའུ་སྟེ་ཉེར་གཉིས་པའོ།། །།དེ་ནས་བཅོམ་ལྡནའདས་ཀུན་ཏུ་བཟང་པོས། རྡོ་རྗེ་སེམས་དཔའ་བཀའ་སྩལ་པ། ངས<milestone unit="line" n="448.5"/>བཤད་པ་ཡི་རྒྱུད་ཆེན་འདི། །ཡེ་ཤེས་གཏིང་རྫོགས་དག་གི་རྒྱུད། །ཐམས་ཅད་རང་གྲོལ་སྟོན་པས་ན། །མཚན་མ་རང་གྲོལ་རྒྱུད་དུ་ཟུང་། །ཡེ་ཤེས་ཟང་ཐལ་སྟོན་པས་ན། །ཡེ་ཤེས་ཁོང་འཆར་རྒྱུད་དུ་ཟུང་། །ཐམས་<milestone unit="line" n="448.6"/>ཅད་ཐིག་ལེ་ཆོས་མིན་ཀློང་དུ་སྟོན། །ལྷུན་གྲུབ་རང་གྲོལ་རྒྱུད་དུ་ཟུང་། །ཞེས་གསུངས་སོ། །ཞུ་བ་པོ་རྡོ་རྗེ་སེམས་དཔས་ཞུས་པ། སྡུད་པ་པོ་དགའ་རབ་རྡོ་རྗེས་བསྡུས་པའོ། །ཡེ་ཤེས་འཁོར་ལོ་གཏིང་རྫོགས་ཆེན་<milestone unit="page" n="449"/><milestone unit="line" n="449.1"/>༄༅། །པོའི་རྒྱུད་ལས། མཚན་མཚོན་ནས་བསྟན་པའི་ལེའུ་སྟེ་ཉེར་གསུམ་པའོ།། །།རྫོགས་སོ།། །། ༄༅། །རྒྱ་གར་སྐད་དུ། ཏི་ལ་གུ་རྒྱ་བིན་རྙུ་ཏརྟ་ནཱ་མ། བོད་སྐད་</p></div1>
        </body>
    </text>
</TEI.2>