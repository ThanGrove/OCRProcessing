<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0085-text.xml">
    <teiHeader lang="tib">
        <fileDesc>
            <titleStmt>
                <title><!--rdo rje yang rtse'i rgyud slob dpon pad+mas bsgyur/-->རྡོ་རྗེ་ཡང་རྩེའི་རྒྱུད་སློབ་དཔོན་པདྨས་བསྒྱུར།</title>
            </titleStmt>
            <publicationStmt lang="eng">
                <idno type="thdl">ngb-pt-0085-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=691.1; end=716.1--><milestone unit="page" n="691"/><milestone unit="line" n="691.1"/>༄༅། །རྒྱ་གར་སྐད་དུ། བཛྲ་ཟྭ་གྲ་ཏནྟྲ་ནཱ་མ། བོད་སྐད་དུ། རྡོ་རྗེ་ཡང་རྩེའི་རྒྱུད་ཅེས་བྱ་བ། བཅོམ་ལྡན་འདས་རྡོ་རྗེ་འཆང་ཆེན་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །སྙིང་པོ་<milestone unit="line" n="691.2"/>རྡོ་རྗེ་འཆང་ཆེན་པོ། །ཆོས་སྐུ་ཀུན་ཏུ་བཟང་པོ་དེ། །རང་བྱུང་འཕྲུལ་གྱི་རྡོ་རྗེའི་སྐུ། །གཉིས་མེད་མཉམ་པར་རང་བྱུང་གནས། །གཉིས་མེད་སྣང་བ་རང་བྱུང་འཁོར། །བརྗོད་གསུང་མེད་པ་རང་བྱུང་ཆོས། །སྔ་ཕྱི་མེད་<milestone unit="line" n="691.3"/>པ་སྙིང་པོའི་དུས། །མི་ནུབ་རྒྱལ་མཚན་རྡོ་རྗེའི་སྐུ་རུ་གསལ། །ཕྱི་མེད་ནང་མེད་འོག་མིན་ཀུན་ཏུ་ནང་། །སྔ་ཕྱི་དུས་མཉམ་སྙིང་པོ་སྤྲུལ་པའི་འཁོར། །ཞིང་ཁམས་རང་གསལ་རིག་ཆ་ཁ་དོག་གསལ། །གདུལ་བྱ་མེད་<milestone unit="line" n="691.4"/>པའི་ཆོས་རྣམས་རང་བྱུང་ཆོས་སྐུར་བཞུགས། །དེ་ནས་ཀུན་བྱེད་རྡོ་རྗེ་འཆང་། །རྡོ་རྗེ་སེམས་དཔས་རང་བྱུང་འཕྲུལ་གྱི་མེ་ཏོག་ཕུལ། །སྤྲུལ་པའི་སྤྲུལ་པས་རང་བྱུང་དུ་བསྐོར་ཏེ། །ཀྱེ་ཀྱེ་སྟོན་པ་རྡོ་རྗེ་འཆང་། །འཁོར་<milestone unit="line" n="691.5"/>བར་ཞབྲུལ་འཁོར་སེམས་ཅན་ལ། །ཐུགས་རྗེ་ཆེན་པོས་མི་གཟིགས་སམ། །ཉིད་ཀྱི་སྔོན་གྱི་ཐུགས་དམ་བཙན། །སེམས་ཅན་སངས་རྒྱས་ཐོབ་བྱའི་ཕྱིར། །སྐུ་གསུང་ཐུགས་དང་ཡོན་ཏན་ལས། །སྙིང་པོ་ངོས་བཟུང་<milestone unit="line" n="691.6"/>ཆ་རྐྱེན་ལས། །ཉིད་ཀྱིས་རྫོགས་པར་བསྟན་དུ་གསོལ། །དེ་ནས་ཀུན་བཟང་རྡོ་རྗེ་འཆང་། །རང་བྱུང་འཕྲུལ་གྱི་སྐུར་བཞེངས་ནས། །སྤྲུམ་པའི་འཁོར་དང་ཡང་སྤྲུལ་འཁོར། །འདུསཔའིཚོགསལབཀའསྩལ་<milestone unit="page" rend="page" n="692"/><milestone unit="line" n="692.1"/>པ། །རང་བྱུང་སྙིང་པོ་བྱང་ཆུབ་སེམས། །རྒྱལ་བར་གྱུར་པའི་སྙིང་པོ་ཡིན། །སྟོང་པའི་ཆོས་ཉིད་དམ་པ་ཡིན། །སྣང་བ་མ་འགགས་ལྷུན་གྱིས་གྲུབ། །གཉིས་སུ་མེད་པའི་དམ་པ་ཡིན། །འཁོར་བའི་བཅུད་ཕྱུང་བདེ་<milestone unit="line" n="692.2"/>གཤེགས་རྒྱུད། །སྐུ་དང་གསུང་དང་ཐུགས་དང་ནི། །ཡོན་ཏན་དང་ནི་ཕྲིན་ལས་ཀྱི། །སྙིང་པོ་གསུམ་དུ་བསྡུ་བ་དང་། །དེ་ཡི་ཆ་རྐྱེན་བསྟན་པར་བྱ། །ཞེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། ཞུསླ་པ་དང་ལན་<milestone unit="line" n="692.3"/>གྱི་ལེའུ་སྟེ་དང་པོའོ།། །།རྡོ་རྗེ་འཆང་བས་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའ་ཁྱོད། །རང་བྱུང་འཕྲུལ་གྱི་སྙིང་པོའི་སྐུ། །རང་བྱུང་སྙིང་པོ་གསུམ་ལས་བྱུང་། །ཕ་དང་མ་དང་རང་དང་གསུམ། །ཕ་<milestone unit="line" n="692.4"/>ནི་ཐབས་ཆེན་ཀུན་ཏུ་བཟང་། །མ་ནི་ཤེས་རབ་ཀུན་བཟང་ཡུམ། །བུ་ནི་གཉིས་མེད་རང་བྱུང་ཧུ༷། །རྡོ་རྗེ་འཆང་བ་ཉིད་ཀྱི་སྐུ། །ཞེས་གསུངས་སོ། །ཡང་བཀའ་སྩལ་པ། །ཉོན་ཅིག་སེམས་དཔའ་རྡོ་རྗེ་འཆང་། །དཀྱིལ་<milestone unit="line" n="692.5"/>འཁོར་ཆེན་པོ་ཡངས་པ་ཡིན། །བུམ་པ་བཟང་པོ་ཆེ་བའི་མཆོག །ཡེ་ཤེས་སྐུ་སྟེ་རང་བྱུང་བ། །སྙིང་པོ་སྐུ་བཞིར་རང་བྱུང་བསྒྲགས། །སྐྱེ་མེད་འཕྲུལ་གྱི་རང་བྱུང་སྐུ། །རིན་ཆེན་འཕྲུལ་གྱི་རང་བྱུང་སྐུ། །རྡོ་རྗེ་འཕྲུལ་གྱི་<milestone unit="line" n="692.6"/>སྙིང་པོའི་སྐུ། །རང་བྱུང་འཕྲུལ་གྱི་སྙིང་པོའི་སྐུ། །རང་བྱུང་ཧུ༷་དུ་ལྷུན་གྲུབ་ཡིན། །སྒོམ་སྤྱོད་རྟོགས་པ་བསྐྱེད་རྫོགས་ལས། །དེ་ནས་ཀུན་གྲོལ་དགོངས་པའི་མཆོག །འགྱུ་དྲན་འཛིན་ཆགས་གདེང་དུ་གྱིས། །འགྱུ་དྲན་<milestone unit="page" n="693"/><milestone unit="line" n="693.1"/>༄༅། །འཛིན་ཆགས་གོམས་བྱེད་ན། །རྩ་རླུད་ཐིག་ལེ་གསལ་བར་བྱེད། །ཕ་རྩ་མ་རྩ་རང་རྩ་གསུམ། །ཐབས་དང་ཤེས་རབ་ཡེ་ཤེས་གསུམ། །རོ་མ་རྐྱང་མ་ཀུན་འདར་གསུམ། །ལ་ལ་ར་ས་དྷ་ཏི་གསུམ། །རྩ་<milestone unit="line" n="693.2"/>དང་རླུད་དང་ཐིག་ལེ་གསུམ། །དཀར་དང་དམར་དང་མཐིང་དང་གསུམ། །ཧུ༷་དང་སྙིང་པོ་རང་བྱུང་རྩལ། །ཐམས་ཅད་འདུས་པ་གཅིག་མེད་སྟོན། །ཨ་ཏི་ཡོ་ག་ཡུལ་མེད་ཁྲོལ། །ཞེས་གསུངས་སོ་། །རྡོ་རྗེ་ཡང་རྩེའི་<milestone unit="line" n="693.3"/>རྒྱུད་ལས། རང་བྱུང་སྐུའི་མཚོན་པའི་ལེའུ་སྟེ་གཉིས་པའོ།། །།རྡོ་རྗེ་འཆང་བས་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའ་ཁྱོད། །བརྗོད་པ་ཀུན་གྱི་རྒྱུ་ཡི་མཆོག །ཧུ༷་ཞེས་མ་བསླབས་རང་བྱུང་<milestone unit="line" n="693.4"/>སྐད། །སངས་རྒྱས་གསུང་ལ་སེམས་ཅན་སྐུ། །ཡེ་ནས་རང་བྱུང་འཕྲུལ་གྱི་སྒྲ། །གཞི་ནས་འབྲས་བུ་ལམ་གྱི་རྒྱུ། །མིང་གི་སྙིང་པོ་འཕྲུལ་གྱི་ཚིག །ངོ་མཚར་ཆེན་པོ་རྨད་དུ་བྱུང་། །ཞེས་བཀའ་སྩལ་པས། །ཀྱེ་ཀྱེ་སྟོན་<milestone unit="line" n="693.5"/>པ་རྡོ་རྗེ་འཆང་། །སྙིང་པོ་གང་ལགས་ཉེ་སྙིང་གང་། །ཡང་སྙིང་གང་ལགས་བསྟན་ཏུ་གསོལ། །ཀུན་བྱེད་རྡོ་རྗེས་བཀའ་སྩལ་པ། །ཚིག་ཀུན་རབ་ཏུ་གསལ་བར་བྱེད། །འབྲུ་ལྔ་མ་ཧྭ་སྐུ་ལྔའི་སྔགས། །རིགས་ལྔ་ཕྱོགས་<milestone unit="line" n="693.6"/>དང་དུག་ལྔ་བྱུང་། །ལྔ་ལྡན་དོན་གྱི་སྙིང་པོ་ཡིན། །འབྲུ་གསུམ་ཉེ་བའི་སྙིང་པོ་ཡིན། །གསུམ་སྒྲོལ་ཨ་ནུའི་དགོངས་པ་བསྟན། །སྐུ་གསུམ་དུག་གསུམ་ཕ་མར་རང་། །གསུམ་སྒྲོལ་རིག་སྔགས་གཟུངས་སྔགས་<milestone unit="page" rend="page" n="694"/><milestone unit="line" n="694.1"/>ཡིན། །འབྲུ་གཅིག་ཨ་ཏི་ཡུལ་མེད་སྒྲ། །གཅིག་མེད་ཡུལ་དང་འབྲེལ་བའི་སྔགས། །བླ་ན་མེད་པའི་རང་བྱུང་སྙིང་། །ཡང་སྙིང་འཕྲུལ་གྱི་སྙིང་པོ་ཡིན། །འབྱུང་ལྔ་སྐུ་ལྔ་ཕྱོགས་ལྔ་ཡེ་ཤེས་ལྔ། །འབྲུ་བརྒྱད་སྙིང་པོ་<milestone unit="line" n="694.2"/>དག་ཏུ་བཟླ། །ཧུ༷་དང་རུ་ལུ་སྦྲེལ་བའི་གླུ། །སྲོད་དང་ཐོ་རངས་དུས་དྲུག་བླངས། །འབྲུ་གསུམ་སྲོག་རྩོལ་གནས་པས་བཟླས། ཨུ་ནན་དབང་བསྐུར་སྤྲོ་བསྡུ་ཨ། །གསང་སྔགས་གཟུངས་སྔགས་རིག་སྔགས་<milestone unit="line" n="694.3"/>བསྡེབས། །སྔགས་རྣམས་གང་ཡང་མགོ་བོ་གནོན། །འབྲུ་གཅིག་ཡིད་ལ་རང་བྱུང་སྔགས། །འགྱུ་དྲན་འཛིན་ཆགས་ཀུན་དང་འགྲོགས། ཁུ་རྩ་གཞི་ཉིད་འཛིན་པའི་སྔགས། །མ་བཏགས་ཀུན་གྱི་རང་སྒྲ་ཡིན། །ཕྱི་<milestone unit="line" n="694.4"/>ལྟར་བརྡ་རུ་མིག་ལ་སྟོན། །ནང་ལྟར་རྟག་ཏུ་ལུས་ལ་སྦྱོར། །གསང་བ་ཡིད་ཚོགས་སྒྲ་རུ་སྒྲོགས། །དོན་དུ་ཆོས་ཉིད་སྙིང་པོ་ཧུ༷། །ཞེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། གསུང་མཚོན་པའི་ལེའུ་སྟེ་གསུམ་<milestone unit="line" n="694.5"/>པའོ།། །།ཀུན་བྱེད་རྒྱལ་པོས་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའ་ཁྱོད། །གཉིས་མེད་གཉིས་སུ་མེད་པར་སྟོན། །རྡོ་རྗེ་ཧུ༷་སྟེ་ཧཱུཾ༷་ཞེས་སྒྲོགས། །ངོ་བོ་སྟོང་པ་བལྟ་བ་ཡིན། །ཡུལ་མེད་ཕྱོགས་ལྷུང་<milestone unit="line" n="694.6"/>མེད་པ་ཡིན། །ཧུ༷་དུ་འཛིན་པ་ཏིང་འཛིན་ཡིན། །འགྱུ་དྲན་འཛིན་ཆགས་ཡེངས་པ་མེད། །ལོགལྟགཅོདཔསའཁོར་ལོ་ཡིན། །རང་བྱུང་ངོས་འཛིན་འཁོར་ལོ་གཉིས། །རང་སེམས་བསྒྲུབ་པས་དམ་རྫས་ཡིན། །དེ་<milestone unit="page" n="695"/><milestone unit="line" n="695.1"/>༄༅། །དང་མི་ལྡན་དམ་རྫས་ཡིན། །ཡིད་ལ་སྐྱོབ་པས་སྔགས་ཀྱང་ཡིན། །གསང་སྔགས་རིག་སྔགས་གཟུང་སྔགས་སོ། །དབུགས་ཀྱི་འཕྲོ་འདུ་བཟླ་ལུགས་ཡིན། །འགྲོ་འོང་གནས་པ་ཧུ༷་གི་སྟོབས། །ན་རུ་<milestone unit="line" n="695.2"/>སོན་ན་ཕྲིན་ལས་ཡིན། ཁུབ་རྟགས་མངོན་དུ་འདི་ཀ་རང་། །སེམས་ལ་དབང་ཐོབ་མངག་པ་ཡིན། །འགྱུས་དྲན་དབང་ཐོབ་དབང་གི་མཆོག །ཧུ༷་དུ་དངོས་ཐོན་མངོན་རྟགས་ཡིན། །སྐུ་དང་གསུང་དང་ཐུགས་སོགས་<milestone unit="line" n="695.3"/>ཧུ༷། །མ་གྲུབ་ཏིང་འཛིན་སྤོག་པ་ཡིན། །བརྩོན་འགྲུས་བརྩོན་མེད་ཡེངས་པ་མེད། །ཨ་ལ་ཐིམ་པས་གཟིར་བ་ཡིན། །རང་བྱུང་སྐྱེ་བ་མེད་པར་ཤེས། །དགོངས་པར་སྐྱོལ་ན་ཤི་ས་ཡིན། །གཅིག་མེད་གང་ཡང་ཡིན་<milestone unit="line" n="695.4"/>པའི་ཧུ༷། །ཅི་ཡང་ཡིན་ནོ་གང་ཡང་རུང་། །སུ་ཞིག་ཐུགས་ཀྱི་དཀྱིལ་འཁོར་དུ། །རྟེན་དང་ལྡན་ནོ་ཁྱད་པར་ཆེ། །རང་བྱུང་སྐྱེ་མེད་སྙིང་པོ་ཡིན། །ཞེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། །ཐུགས་མཚོན་པའི་ལེའུ་<milestone unit="line" n="695.5"/>སྟེ་བཞི་པའོ།། །།རྡོ་རྗེ་འཆང་བས་བཀའ་སྩལ་པ། །ཉོན་ཅིག་བཛྲ་ས་ཏྭ་ཁྱོད། །ནོར་བུ་རིན་ཆེན་འོད་འབར་བཤད། །ས་ཡི་སྙིང་པོ་འགྲོ་བ་འཛིན། །སངས་རྒྱས་ཀུན་གྱི་སྙིང་པོ་ཆེ། །དཔེར་ན་ནོར་བུ་རིན་ཆེན་<milestone unit="line" n="695.6"/>གླིང་། །ས་རྡོ་མི་གནས་རིན་པོ་ཆེ། །རང་བྱུང་སྙིང་པོ་སུས་རྟོགས་པ། །འཁྲུལ་སྣང་དགེ་སྡིག་གང་ཡང་མེད། །ཆོས་ཉིད་ཆོས་དབྱིངས་སྙིང་པོའི་ཀློང་། །གང་ལྟར་བྱས་ཀྱང་སྙིང་པོའི་གྲོགས། །དཔེར་ན་མེ་ལ་ཤིང་<milestone unit="page" rend="page" n="696"/><milestone unit="line" n="696.1"/>བསྣན་འདྲ། །གང་ཞིག་རང་བྱུང་ངོ་ཤེས་པ། །ཞི་རྒྱས་དབང་དྲག་ཕྲིན་ལས་འགྲུབ། །ནང་འཇིལ་ལུས་བདེ་འབྱུང་བ་ལྔ། །འདུ་བས་མི་ཚུགས་རྡོ་རྗེ་འདྲ། །སྲོག་སྙིང་རང་བྱུང་ངོ་ཤེས་ན། །ལྷ་དང་ཀླུ་དང་གཟའ་དང་<milestone unit="line" n="696.2"/>བདུད། །གནོད་སྤྱིན་སྲིན་པོ་དམུ་དང་བཙན། །རྒྱལ་པོ་མ་མོ་ལྷ་སྲིན་ཀུན། །ཁྲིམས་ལ་གནས་ཀྱི་རྒྱལ་པོ་འདྲ། །རང་བྱུང་སྙིང་པོ་སུས་འཆང་བ། །བསོད་ནམས་ལོངས་སྤྱོད་འཁོར་རྫས་འཕེལ། །དགྲ་མེད་སུས་<milestone unit="line" n="696.3"/>མཐོང་ཕ་དང་མ། །ནོར་བུ་རིན་ཆེན་འཆང་བ་འདྲ། །ལོ་ཟླ་གཟའ་སྐར་དུས་ཚོད་མེད། །སྤྲིན་མེད་མཁའ་དཀྱིལ་ཉི་མ་འདྲ། །གང་ལ་སྣང་སྔགས་རང་བྱུང་སྔགས། །འབྱུང་བ་འཁྲུགས་པའི་གློག་དང་འདྲ། །ཞེས་<milestone unit="line" n="696.4"/>གསུངས་སོ། །རྡོ་རྗེ་ཡང་རྩེའི་རྒྱུད་ལས། ཐམས་ཅད་ཡོན་ཏན་དུ་མཚོན་པའི་ལེའུ་སྟེ་ལྔ་པའོ།། །།རྡོ་རྗེ་འཆང་གིས་བཀའ་སྩལ་པ། །ཉོན་ཅིག་བཛྲ་སཏྭ་ཁྱོད། །ལས་རྣམས་ལྡན་པར་ཚོགས་པ་ནི། །སྙིང་པོ་སྒྱུ་<milestone unit="line" n="696.5"/>མའི་རྫས་དང་འདྲ། །གཅིག་ལ་མཐོང་སྣང་འཆར་ལུགས་ཡང་། །དཔེར་ན་ནོར་བུ་རིན་པོ་ཆེ། །འཆང་བས་ཡོན་ཏན་འབྱུང་བ་འདྲ། །དཔའ་བོ་གཅིག་པ་རིན་པོ་ཆེ། །ཞི་དང་རྒྱས་པ་དྲག་པོའི་ལས། །གང་ལ་བྱ་བ་དེ་<milestone unit="line" n="696.6"/>ཉིད་སྣང་། །ཐོགས་པ་མེད་པར་འགྲུབ་པར་འགྱུར། །རྣམ་སྨིན་འབྱུང་བ་འཁྲུགས་པའི་གདོན། །དེ་ཡི་ཡོན་ཏན་མངོན་དུ་སྣང་། །དཔེར་ན་ཉི་མས་ཁྱབ་པ་འདྲ། །རྣམ་སྨིན་སྒྲིབ་པའི་ནད་དང་གདོན། །སྙིང་པོ་རྟོགས་<milestone unit="page" n="697"/><milestone unit="line" n="697.1"/>༄༅། །པའི་གང་ཟག་ལ། །དེ་ཡི་དོན་རྟགས་བསྟན་པ་ནི། །དཔེར་ན་རྨི་ལམ་སད་པ་འདྲ། །གོམས་རྟགས་བརྟན་པར་འབྱུང་བ་ཡིན། །སྒྲིབ་པ་སྦྱོང་བ་དྲག་ཞན་ཡིན། །དགེ་སྡིག་གཉིས་པོ་མཉམ་ཉིད་<milestone unit="line" n="697.2"/>ན། །རྣམ་པར་སྨིན་པའི་འབུན་པ་དེངས། །ནམ་མཁར་ཁུ་རླངས་དེངས་པ་འདྲ། །ནད་ནི་འབྱུང་བའི་རང་བཞིན་འགྱུར། །ལུས་ཀུན་ཐིག་ལེ་རྒྱས་པ་འདྲ། །གདོན་ཀུན་རྒྱལ་པོ་ཟིན་པ་ཡིན། །དམངས་དང་མེ་ལམ་རྩི་<milestone unit="line" n="697.3"/>སྐྲུར་འདྲ། །སྙིང་པོ་རང་བྱུང་སུས་རྟོགས་པ། །རིན་ཆེན་གསེར་གླིང་ཕྱིན་པ་འདྲ། །ཞེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། ཕྲིན་ལས་མདོར་བསྟན་པའི་ལེའུ་སྟེ་དྲུག་པའོ།། །།རྡོ་རྗེ་འཆང་བས་བཀའ་<milestone unit="line" n="697.4"/>སྩལ་པ། །ཉོན་ཅིག་བཛྲ་ས་ཏྭ་ཁྱོད། །མ་བུ་གཉིས་ཀྱི་སྦྱོར་སྒྲོལ་གྱིས། །སྙིང་པོ་ཆོས་ཀྱི་སྐུ་རུ་སྒྲོལ། །ཕྱིར་མི་ལྡོག་པ་ཕྱིར་མི་འོང་། །འདྲེན་པའི་ཐུགས་རྗེ་རྒྱུན་མི་ཆད། །འགྱུ་དྲན་ཆོས་ཀྱི་དབྱིངས་སུ་སྦྱོར། །ཆགས་པ་<milestone unit="line" n="697.5"/>རང་བྱུང་ཀློང་དུ་གྲོལ། །གཉིས་སུ་མེད་པའི་མཆོད་པ་ཡིན། །འགྱུ་དྲན་འཛིན་ཆགས་དབང་དུ་གྱིས། །རིག་པ་རྩལ་གྱི་དབང་བསྐུར་ཡིན། །ལྷ་དང་བུམ་པ་རིག་མ་དང་། །གཞན་ལ་ལྟོས་འགྱུར་ཆོས་མ་ཡིན། །རང་<milestone unit="line" n="697.6"/>བྱུང་ངོས་ཟིན་འཁྲུལ་པ་མེད། །འགྱུ་དྲན་རང་སྦྱང་རང་སྒྲོལ་དབང་། །འཛིན་ཆགས་དོ་ཆད་སྙིང་པོའི་ཡུལ། །འཛིན་མེད་འགྱུ་བ་རང་བྱུང་དབང་། །བདག་མེད་ཡུལ་གྲོལ་ཡེ་ཤེས་དབང་། །དབང་གི་རྒྱལ་པོ་རང་བྱུང་<milestone unit="page" rend="page" n="698"/><milestone unit="line" n="698.1"/>དབང་། །སངས་རྒྱས་རེ་མེད་དབང་མཆོག་ཡིན། །ཞེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། དབང་སྦྱོར་སྒྲོལ་རྩ་བ་མཚོན་པའི་ལེའུ་སྟེ་བདུན་པའོ།། །།རྡོ་རྗེ་འཆང་བས་བཀའ་སྩལ་པ། །ཉོན་ཅིག་བཛྲ་ས་ཏྭ་<milestone unit="line" n="698.2"/>ཁྱོད། །ཅི་ཡང་ཡིན་ནི་གང་ཡང་རུང་། །མདུན་དང་རྒྱབ་དང་ཕྱོགས་བཅུ་སྲ །གང་ལྟར་སྣང་ཡང་སྙིང་པོ་ཉིད། །སྙིང་པོ་སྣང་བ་རང་བྱུང་ཡིན། །ཅི་ཡང་མེད་དོ་གང་ཡང་སྣང་། །མེད་བཏགས་འཁྲུལ་པ་རྫུན་པའི་<milestone unit="line" n="698.3"/>ཆོས མིང་ཙམ་འདི་ཞེས་མཚོན་ན་ནི། །རྡོ་རྗེ་སེམས་དཔའ་མཚོན་དུ་མེད། །གཅིག་ནི་ཀུན་གྱི་རང་བཞིན་ཡིན། །གཅིག་པོ་རང་ཡང་གང་དུ་འདུག །མིང་མེད་ཡུལ་དང་བྲལ་བར་གྱིས། །ཡུལ་སྣང་གཟུགས་ནི་སྲོག་<milestone unit="line" n="698.4"/>གི་གཞི། །ཡུལ་དུ་བདེན་པ་གང་ན་འདུག །རྡུལ་ཙམ་འདུག་ན་སྲོག་ལ་ཤོར། །སྲོག་གི་ལ་ཤན་ཕྱེད་པར་གྱིས། །མིང་བཏགས་ཆོས་ཀུན་སྙིང་པོའི་གཞི། །མིང་ཡིག་སྒྲ་བསྒྲགས་གང་ལ་བདེན། །གཅིག་ཙམ་བདེན་ན་<milestone unit="line" n="698.5"/>མིང་ལ་འཁོར། །ཚིག་གི་སྒྲོ་འདོགས་ཆོད་པར་གྱིས། །གཉིས་མེད་གཉིས་སུ་མེད་པར་སྟོན། །བསྟན་པས་ཡུལ་མེད་མཚོན་ཚིག་གང་། །བདེན་པར་སུས་སྨྲ་འཁྲུལ་པས་ཆོག །དངོས་པོ་དངོས་མེད་གཉིས་ཀ་<milestone unit="line" n="698.6"/>གཅིག །སྟོངཉིད་སྨྲ་བའི་ཁྱུ་མཆོག་ཡིན། །རང་བྱུང་འཕྲུལ་གྱི་སྙིང་པོའི་སྐུ། །གང་ལྟར་སྣང་བ་སྙིང་པོའི་བརྡའ། །འདྲེན་པའི་ཐུགས་རྗེ་འགག་པ་མེད། །ཡེ་ཤེས་སྐུ་སྟེ་རང་བྱུང་ཡིན། །ཞེས་གསུངས་སོ། །རྡོ་རྗེ་ཡང་<milestone unit="page" n="699"/><milestone unit="line" n="699.1"/>༄༅། །རྩེའི་རྒྱུད་ལས། ལྟ་བ་ལ་བཟླ་བའི་ལེའུ་སྟེ་བརྒྱད་པའོ།། །།དེ་ནས་རྡོ་རྗེ་འཆང་ཀུན་ཏུ་བཟང་པོ་ཉིད། །མཚོན་པའི་ལམ་གྱི་ཏིང་ངེ་འཛིན་ལ་སྙོམས་པར་ཞུགས་ནས། །རྡོ་རྗེ་སེམས་དཔའ་ལ་<milestone unit="line" n="699.2"/>བཀའ་སྩལ་པ། །གཅིག་ནི་ཀུན་གྱི་རང་བཞིན་ཏེ། །བྱེད་པ་སེམས་ཅན་ཀུན་དོན་བྱེད། །ཕན་འདོད་སེམས་ཅན་གཉེས་གཤིན་པ། །རང་བྱུང་འབྲུལ་གྱི་སྙིང་པོའི་སྐུ། །ཏིང་འཛིན་གསུམ་གྱི་སྒོ་ནས་བསྐྱེད། །སྐུ་<milestone unit="line" n="699.3"/>གསལ་གདུལ་བྱ་ལ་དམིགས་ལ། །མཆོད་སྤྱིན་ཚོགས་སོགས་རྒྱུན་དུ་བྱ། །ཚོགས་གཉིས་ཚོགས་ནི་བསག་པར་བྱ། །མཆོད་རྟེན་སྐུ་གདུང་གདབ་པར་བྱ། །རང་བྱུང་སྙིང་པོའི་ཚ་ཚྭ་དང་། །རྒྱུ་རྐྱེན་འབྱུང་ལྔའི་ཚ་ཚྭ་<milestone unit="line" n="699.4"/>གདབ། །གཏོར་མ་ཕྱི་ནང་གཉིས་ཀ་བྱ། །ཆུ་གཏོར་ཀླུ་གཏོར་དམར་གཏོར་དང་། །རྡོ་རྗེ་ཚོགས་ཀྱི་འཁོར་ལོ་བསྐོར། །འབྱོར་བཤམས་དངོས་པོ་བསམ་པ་ཚོགས། །འགྱུ་དྲན་འཛིན་ཆགས་ཟ་ཚོགས་བྱ། །གཙང་མ་<milestone unit="line" n="699.5"/>ཁྲུས་ཀྱི་ལས་བྱེད་ན། །རིན་ཆེན་གང་ལྡན་བུམ་པ་དེར། །སྲོད་དང་ཐོ་རངས་ཆུ་བླངས་ལ། །སྙིང་པོས་བྱིན་བརླབ་དག་པར་བཀྲུ། །མེ་དང་རླུ་་དང་ས་དང་བདུད་རྩི་ཀུན། །ཁྲུས་སུ་རྣལ་འབྱོར་གང་བདེ་བྱ། །བསྲུང་<milestone unit="line" n="699.6"/>བ་གསང་བའི་རྫས་དང་སྔགས། །དཔའ་བོ་གཅིག་པའི་ལས་རིམ་བྱ། །མཛེ་ནད་གདུག་པའི་ལས་གསོ་ན། །ཞི་དྲག་གཉིས་ཀྱི་ལས་ལ་འཇུག །ཀླུ་རིགས་ནད་རིགས་མཆོད་གསད་དགྲོལ། །ནད་ཀྱི་གནོད་ལུགས་<milestone unit="page" n="700"/><milestone unit="line" n="700.1"/>བཅོས་ཀ་བྱ། །བསྒྲུབ་ལ་བར་ཆོད་དགྲ་བྱུང་ན། །ལན་གསུམ་འཕམ་བླང་འགྱོད་མེད་བྱ། །དེ་ནས་དཀོན་མཆོག་དཔང་བཙུགས་ལ། །རླུང་ལྡོག་པ་ཡི་དུས་སུ་བསྒྲལ། །རང་གིས་མ་ངེས་རྦོད་གཏོང་ན། །སྙིང་པོ་<milestone unit="line" n="700.2"/>འཕྲུལ་གྱི་སྐུ་བསྒོམ་ལ། །ཧུ༷་ལ་སྨྱོ་བཟློག་རྦད་བཏགས་ན། །སྐྱེ་ཀ་སྡོམ་སྡིག་ཇི་བཞིན་འགྱུར། །འབྱུང་བ་འཁྲུགས་པའི་ནད་འདོན་ན། །ཡི་གེ་དྲུག་པའི་གནད་ཀྱིས་གདོན། །སྟོད་སྨད་བར་གྱི་གདོན་ལུགས་<milestone unit="line" n="700.3"/>ཡིན། །ཚ་གྲང་སྤྱོད་པ་བསམས་པས་སྦྱངས། །འཁོར་ལོ་ལྔ་ཡི་རྩ་སྒོ་ལ། །དྲོད་གདོན་གྲང་བ་ཕོ་མོའི་ནད། །བཅ་ལེན་ཟས་ནི་གྲོགས་ཡིན་ནོ། །རྣམ་སྨིན་ལས་ཀྱང་སྦྱངས་པར་ངེས། །འབྱུང་འཁྲུགས་གདོན་ལ་ཐེ་<milestone unit="line" n="700.4"/>མི་ཚོམ། །བར་ཆོད་གདོན་གྱི་ནད་བྱུང་སེམས་འཁྲུགས་ན། །གདོན་ངོས་བཟུང་བ་ཤིན་ཏུ་གཅེས། །སྲོག་སྙིང་གསལ་བ་རབ་ཏུ་གཅེས། །གང་ཡིན་དེ་ལ་གཏད་པ་གཅེས། །ལུས་ཉམས་མཚན་མ་འབྱུང་བར་<milestone unit="line" n="700.5"/>འགྱུར། །འཁོར་ལོ་སྲོག་གནད་སྙིང་པོས་གཏེམས། །རྗེས་མེད་མཆོད་པའི་བྱེ་བྲག་བྱ། །བྱང་ཆུབ་ཆེན་པོའི་གྲོགས་སུ་འགྱུར། །ཁོ་ཡི་ཆོ་འཕྲུལ་ང་རུ་ཁྲོལ། །ང་ནི་ཅིར་སྣང་ཅིར་འདུག་ལྟོས། འགྱུ་དྲན་འཛིན་ཆགས་<milestone unit="line" n="700.6"/>ཡུལ་དང་བྲལ། །མིང་མེད་ཚིག་གི་རྟོག་པ་ཟད། །རྟོགས་ཤིག་རྟོགས་ཤིག་སྐལ་ལྡན་བུ། །ཞེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། ལས་ཐམས་ཅད་པའི་སྐབས་ཀྱི་ལེའུ་སྟེ་དགུ་པའོ།། །།རྡོ་རྗེ་འཆང་བས་<milestone unit="page" n="701"/><milestone unit="line" n="701.1"/>༄༅། །བཀའ་སྩལ་པ། །ཉོན་ཅིག་བཛྲ་ས་ཏྭ་ཁྱོད། །དུས་གསུམ་བདེ་གཤེགས་གསང་ཆེན་ནི། །འབུམ་ལས་འགའ་ཡིས་རྟོགས་པར་དཀའ། །འགྱུར་མེད་རང་བྱུང་སྙིང་པོ་འདི། །གང་དུ་གྱུར་ཀྱང་རང་བྱུང་<milestone unit="line" n="701.2"/>ཉིད། །གཅིག་ནི་ཀུན་གྱི་རང་བཞིན་ཏེ། །སྤྲུལ་པའི་འཁོར་ལོ་སྣ་ཚོགས་འཆང་། །མི་འགྱུར་བ་ཡི་སྙིང་པོ་དང་། །སྐུ་གསུང་ཐུགས་དང་རྒྱས་པ་ལྔ། །རེ་རེ་ལ་ཡང་གསུམ་གསུམ་སྟེ། །ཏིང་འཛིན་འཕྲོ་འདུ་རྫས་དང་<milestone unit="line" n="701.3"/>གསུམ། །སྤྲུལ་པ་ཡིན་པས་ཅིར་ཡང་འགྱུར། །རང་བྱུང་གདེང་དང་ལྡན་པར་གྱིས། །རང་བྱུང་སྙིང་པོ་སྲོག་དང་མིང་། །ཟུང་དུ་གཞུག་པས་རང་གཤེད་བྱའོ། །ཐབས་དང་ཤེས་རབ་གཉིས་མེད་དོ། །དཔའ་བོ་གཅིག་<milestone unit="line" n="701.4"/>པའི་འཁོར་ལོ་ནི། །ཡུལ་མེད་མིང་དང་བྲལ་བ་ལས། །རང་བྱུང་སྙིང་པོ་གཅིག་པུར་རྟོགས། །གཅིག་པུ་རང་ཡང་ཕྱོགས་དང་བྲལ། །གང་ཡང་ཡིན་ནོ་ཅི་ཡང་རུང་། །རང་བྱུང་སྙིང་པོའི་འཁོར་བ་ལོ། གདེང་ཆེན་<milestone unit="line" n="701.5"/>རྟོགས་པའི་འཁོར་ལོ་ཡིན། །སྐུ་གསུང་ཐུགས་ཀྱི་འཁོར་ལོ་ནི། །སྐུ་སྲོག་འཁོར་ལོ་ཡུལ་ལ་བསྐོར། །གསུང་མིང་འཁོར་ལོ་ཚིག་ལ་བསྐོར། །ཐུགས་ཀྱི་འཁོར་ལོ་རྟོགས་པས་བསྐོར། །གསུམ་ཚན་སྐུ་གསུང་ཐུགས་<milestone unit="line" n="701.6"/>ཤེས་བྱ། །ཐབས་དང་ཤེས་རབ་ཡེ་ཤེས་གསུམ། །དེ་ལ་ཡོན་ཏན་ནོར་བུ་འདྲ། །སྣ་ཚོགས་ཐུགས་རྗེ་ལས་སུ་མཛད། །ཡོན་ཏན་ཕྲིན་ལས་འཁོར་ལོ་ཡིན། །རེ་རེ་ལ་ཡང་གསུམ་གསུམ་དུ། །ཆ་ལྡན་ཕྲིན་ལས་སྒོ་ནས་<milestone unit="page" n="702"/><milestone unit="line" n="702.1"/>བསྟན། །འཇིག་རྟེན་དྲེགས་པ་གཤོམ་པ་དང་། །འབྱུང་བ་ལུབྲུགས་པ་གཞོམ་པའོ། །འདི་ནི་ཕྱག་ན་རྡོ་རྗེ་དང་། །ཁྲོ་བོ་ལ་སོགས་གཤིན་རྗེ་ལས། །དཔའ་བོ་གཅིག་པ་རང་བྱུང་ཐུགས། ཁུ་དང་སྣག་ཚ་སྨྱུ་གུར་<milestone unit="line" n="702.2"/>ལྡན། །ཐིག་བསྐོར་རིམ་པ་ལྔ་རུ་བསྐོར། །འཁོར་ལོ་རྩིབས་བཞི་བརྒྱད་ཅུ་དྲུག །སུམ་ཅུ་རྩ་གཉིས་དྲུག་ཅུ་བཞི། །དཔའ་བོ་གཅིག་པ་སུམ་བསྒྲིལ་བྲི། །གཡས་དང་གཡོན་དང་རང་བྱུང་གཟེར། །ལྷ་དང་ཡིག་འབྲུ་<milestone unit="line" n="702.3"/>མཚོན་ཆ་མེ། །དུག་ལྔ་འབྱུང་བ་སྐབས་དང་སྦྱར། །བསམ་པ་སྤྲོ་འབར་རྫས་གསུམ་བྱ། །དཔའ་བོ་གཅིག་པའི་འཁོར་ལོ་ཡིན། །ཞེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། ཐུགས་ཀྱི་འཁོར་ལོའི་ལེའུ་སྟེ་བཅུ་<milestone unit="line" n="702.4"/>པའོ།། །།དེ་ནས་ཡང་ནི་བཤད་བྱ་བ། །ཉོན་ཅིག་བཛྲ་ས་ཏྭ་ཁྱོད། །རྫས་ནི་རྒྱ་ཤོག་རོ་རས་དང་། །གྲོ་ག་ས་ལྔ་ལས་དང་སྦྱར། །བསམ་པ་ཏིང་ངེ་འཛིན་གྱི་ལས། །རིན་ཆེན་འཕྲུལ་གྱི་སྙིང་པོ་བསྒོམ། །སེམས་<milestone unit="line" n="702.5"/>དཔའ་གསུམ་ནི་གསལ་བར་བྱ། །ཏིང་འཛིན་རྣམ་གསུམ་སེམས་དཔའི་མཁར། །ཡི་དམ་ཞི་ཁྲོ་དུས་དང་སྦྱར། །དེ་ནས་སྤྲོ་བསྡུ་དབུགས་ལ་བསྐྱོན། །བ་སྐྲུ་ལ་སོགས་ཀུན་ནས་སྤྲོ། །རེ་རེའི་སྒོ་ནས་གྲངས་མེད་<milestone unit="line" n="702.6"/>སྤྲོ། །སྤྲོ་བསྡུ་དབུགས་ཀྱི་འཁོར་ལོར་འདོད། །འཁོར་ལོའི་རྣམ་པ་གྲངས་མང་ཡང་། །གཡས་བསྐོར་གཡོན་བསྐོར་ཆོ་ལུ་གསུམ། །སྟེངགཅོདའོགགཅོདཕྱོགསགཅོདགསུམ། །དཀྲུག་དང་བཟློག་དང་རྣལ་མ་<milestone unit="page" n="703"/><milestone unit="line" n="703.1"/>༄༅། །དགུ །རྐྱང་པ་དང་ནི་བཅུ་རུ་བཤད། །འཁོར་ལོ་བསྐོར་བའི་མན་ངག་ཡིན། །ཕ་བསྐོར་མ་བསྐོར་རང་བསྐོར་གསུམ། །འཁོར་ལོ་མདོ་ཡིས་བསྡུ་བར་བྱ། །རང་བྱུང་དམིགས་པ་སྙིང་པོའི་ཀློང་། །ཡུལ་<milestone unit="line" n="703.2"/>མེད་མིང་དང་བྲལ་ཙ་ན། །འགྱུ་དྲན་འཛིན་ཆགས་འཁོར་བ་ལ། །ཞེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། འཁོར་ལོའི་གདམས་པའི་ལེའུ་སྟེ་བཅུ་གཅིག་པའོ།། །།དེ་ནས་ཡང་དག་བཤད་བྱ་བ། །ཉོན་<milestone unit="line" n="703.3"/>ཅིག་བཛྲ་ས་ཏྭ་ཁྱོད། །སྐུ་གསུམ་འཁོར་ལོ་བསྟན་པ་ནི། །མི་སྐྱེ་ཆོས་ཅན་ཨ་ཡི་བསྐོར། །རྫས་ཚོགས་རྒྱུ་ནི་ལྡན་པ་ལ། །ཐིག་སྐོར་རིམ་པ་ལྔའམ་དྲུག །ལྟེ་བ་རྩིབས་བཞི་བརྒྱད་བཅུ་དྲུག །སུམ་ཅུ་རྩ་གཉིས་དྲུག་ཅུ་<milestone unit="line" n="703.4"/>བཞི །ཨ་ནི་སྐྱེ་མེད་ཨ་སྦྱོར་བཀོད། ཁྲེ་ས་བསྟན་པའི་འཁོར་ལོར་བཤད། །དབྱངས་ཡིག་དྲུག་ཅུ་བརྒྱད་པ་ལ། །བཅུ་དྲུག་འཇམ་དཔལ་ཡི་དམ་སྔགས། །བཅུ་གཉིས་ཤང་ས་བསྟན་པ་དངོས། །དྲུག་པ་འཁོར་ལོ་ལྔ་<milestone unit="line" n="703.5"/>རྫོགས་ཉིད། །སྐྱེ་མེད་འགག་པ་མེད་པའི་ཆོས། །ཨ་ནི་ཆོས་ཀྱི་དབྱིངས་སུ་གནས། །ས་ནི་ཆོས་ཉིད་འགྱུར་བ་མེད། །ཧ་ནི་འགག་མེད་ཨ་ཧ་ཆས། །ཨ་ནི་སྐྱེ་མེད་གནས་སུ་ལྡོག །སྐྱེ་འབྱུང་མེད་པ་ཨ་ཧ་མ། །ཞེས་<milestone unit="line" n="703.6"/>གསུངས་སོ། །རྡོ་རྗེ་ཡང་རྩེའི་རྒྱུད་ལས། གསུང་གི་འཁོར་ལོའི་ལེའུ་སྟེ་བཅུ་གཉིས་པའོ།། །།དེ་ནས་ཡང་དག་བཤད་བྱ་བ། །སྐུ་ཡི་འཁོར་ལོ་བསྟན་པ་ནི། །རྫས་དངསྣགཚཚོགསཔལ། །ཐིགལེ་སྐོར་<milestone unit="page" n="704"/><milestone unit="line" n="704.1"/>རིམ་གོང་དང་འདྲ། །ལྟེ་བ་རྩིབས་བཞི་དཔའ་བོ་ལྔ། །བརྒྱད་པ་ཚོགས་བརྒྱད་སེམས་དཔའ་བརྒྱད། །གང་བསྒྲུབ་འཁོར་གྱི་ལྷ་ཚོགས་སོ། །བཅུ་དྲུག་ཁྲོ་བཅུ་ཐུབ་པ་དྲུག །སུམ་ཅུ་གཉིས་ལ་དབང་མོ་མཁའ་འགྲོ་<milestone unit="line" n="704.2"/>བཞི། །སྐུ་ཡི་འཁོར་ལོ་ཡིན་པར་འདོད། །འབྲུ་ལྔ་གཙོ་བྱས་འཁོར་ལོ་ལྔ། །ཡོན་ཏན་ཕྲིན་ལས་དེ་བཞིན་ཤེས། །རིན་ཆེན་ལྟ་བུར་ཡོན་ཏན་འབྱུང་། །ས་ཚོན་གང་བསྒྲུབ་ཡི་དམ་སྔགས། །འཁོར་ལོ་གང་འདྲ་དེ་ལ་<milestone unit="line" n="704.3"/>དགོད། །ཡོན་ཏན་འཁོར་ལོ་ཡིན་པར་འཆད། །ཐུགས་རྗེའི་བྱིན་རླབས་ཅིར་ཡང་སྟོན། །གང་བརྩམ་ལས་དེ་འགྲུབ་པར་འགྱུར། །ཧས་མཚོན་གང་བསྒྲུབ་གསང་བའི་གནས། །ཕྲིན་ལས་འཁོར་ལོ་ཡིན་པར་<milestone unit="line" n="704.4"/>འདོད། །ཐིག་བསྐོར་ལྔ་རུ་རྫོགས་པར་བྲིས། །ལྟེ་བ་ཧུ༷་ལ་བཞི་བརྒྱད་ཧུ༷། །བཅུ་དྲུག་ཧ་ལ་སོ་གཉིས་ཧི། །ནད་གདོན་ཐུགས་ཀྱི་འཁོར་ལོ་ཡིན། །ཞེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། འཁོར་ལོ་རྫོགས་པའི་<milestone unit="line" n="704.5"/>ལེའུ་སྟེ་བཅུ་གསུམ་པའོ།། །།དེ་ནས་སྟོན་པས་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའ་ཁྱོད། །ཐུགས་རྗེས་འགྲོ་བ་འཛིན་པ་ན། །དམ་ཚིག་ཅན་གྱི་སློབ་བུ་ལ། །ཐུགས་རྗེ་ཅན་གྱི་སློབ་དཔོན་<milestone unit="line" n="704.6"/>གྱིས། །དམ་བསྲེ་གནང་བ་སེམས་བསྐྱེད་བྱ། །དད་ལྡན་བུས་ཀྱང་ཡིད་འཐད་ནོར་གྱིས་བསླུ། །བླ་མ་མཆོད་དང་ཆོས་སྐྱོང་བསྐང་། །སྤྱིན་པ་དགེ་བ་ཚོགས་གསོག་བྱ། །སྡིག་སྦྱངས་ཆོས་ནི་ཆགས་པའི་རྟེན། །དེ་ལྟར་<milestone unit="page" n="705"/><milestone unit="line" n="705.1"/>༄༅། །ཚུལ་དང་ལྡན་པར་བྱ། །བླ་མ་ཐུགས་རྗེ་བྱམས་ལྡན་དེས། །བརྡ་དང་ངག་གིས་སློབ་བུ་བསྲལ། །བརྡ་བསྟན་ཡུལ་དུ་དམིགས་པ་བསྟན། །ངག་བརྗོད་ལྕེ་རྩེས་རྣ་བར་དཀྲུགས། །ཤེས་རབ་ཅན་གྱིས་བུ་<milestone unit="line" n="705.2"/>ལ་བསྟིམ། །ཕྱི་ལྟར་སྙིང་པོ་བརྡ་རུ་སྟོན། །ནང་ལྟར་ལུས་དང་རྩ་རླུ་་སྤྲོད། །གསང་བར་ཡི་གེ་སྙིང་པོ་ཁྲོལ། །དོན་དུ་ཆོས་ཉིད་སྙིང་པོར་འདུས། །ལྔ་བསྐོར་གསུམ་སྒྲོམ་འཔྲང་དུ་ཆུག །རང་ཐོག་ཟངས་ཀྱི་ཝ་ནས་<milestone unit="line" n="705.3"/>དྲོངས། །འཐོར་བ་ཐམས་ཅད་དེ་ལ་སྡུས། །སྐུ་དང་བུམ་པ་དཀྱིལ་འཁོར་དང་། །དབྱིབས་དང་ཕྱག་མཚན་སྣ་ཚོགས་གཟུགས། །པདྨ་དང་ནི་རྡོ་རྗེ་དང་། །རིན་ཆེན་རྒྱ་གྲམ་རལ་གྲི་མདའ། །ཁ་ཊ༷་ཕུར་པ་ཞིང་དབྱུག་<milestone unit="line" n="705.4"/>དང་། །གཞུ་དང་དྲིལ་བུ་ཞགས་པ་དང་། །ལྕགས་ཀྱུ་ཞགས་པ་དགྲ་སྟུ་དང་། །ཟླུམ་པོ་གྲུ་བཞི་ཟླ་གམ་དང་། ཁུ་གསུམ་ལ་སོགས་སྣ་ཚོགས་པ། །ཁ་དོག་ལ་སོགས་དེ་དང་མཚུངས། །སྣང་བ་སྣ་ཚོགས་སྙིང་པོ་<milestone unit="line" n="705.5"/>ཉིད། །སྣང་བ་ཡོད་མེད་དེ་ལ་བརྟགས། །གཅིག་པོ་ཀུན་ཏུ་སྣང་བས་ཆོག །ཅེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། སྣང་བ་སྙིང་པོར་བསྟན་པའི་ལེའུ་སྟེ་བཅུ་བཞི་པའོ།། །།ཀུན་བྱེད་རྒྱལ་པོ་ཀུན་<milestone unit="line" n="705.6"/>བཟང་གིས། །སེམས་དཔའི་འཁོར་ལ་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའ་ཁྱོད། །སྲིད་པ་ལུས་ཀྱི་གྲུབ་ཚུལ་ནི། །རང་བྱུང་རྒྱུ་རྐྱེན་སྙིང་པོ་འདི། །རང་བྱུང་རྒྱུ་བ་སྣ་ཚོལ་ཚེ། །ཞབྲུལ་པའི་ལུས་རྟེན་འོད་<milestone unit="page" n="706"/><milestone unit="line" n="706.1"/>ལས་ལེན། །འགྱུ་བ་རྒྱུ་ལ་དཀར་དམར་རྐྱེན། ཁུ་བ་བར་དོར་རྐྱེན་དང་འཛོམ། །ཕོ་མོའི་འདུ་འཕྲོད་གཞལ་ཡས་འོད། །བར་དོ་དེ་ལ་སྣང་ལོག་འཛིན། །བདུན་ཕྲག་ཟླ་དགུ་ངོ་བཅུ་ནི། །ལུས་སུ་རྫོགས་ཏེ་མ་ལས་<milestone unit="line" n="706.2"/>ཕྲུལ། །ནང་ནས་ཤེས་པ་ཕྱིར་མི་གསལ། །ཞག་དང་ཟླ་བ་ལོ་ཡིས་འགྲིབ། །གཟུང་འཛིན་ཤེས་པ་ཇེ་རགས་སོང་། །དུག་ལྔ་ཆགས་ལྡང་གཟུང་འཛིན་སྤྱོད། ཁེས་རབ་རྟོག་དཔྱོད་དགེ་སྡིག་གོ །དེ་ལྟར་སྙིང་པོ་ལུས་<milestone unit="line" n="706.3"/>ཀྱི་རྒྱུ། །ཧ་གཉིས་ཁ་སྤྲད་ལུས་ཀྱི་རྒྱུ། །བྱང་ཁོག་སྟོད་དུ་བརྡ་སྤྲད་གསལ། །འ་དང་ཞབས་སྐྱེད་རོ་སྨད་རྐང་། །གུ་གུ་ཐིག་ལེ་ཟླ་ཚེས་མགོ །འགྲེང་བུ་ན་རོ་རྩ་དང་སྐྲ། །དེ་ལྟར་སྙིང་པོ་ཉིད་ལས་གྲུབ། །བརྡ་རུ་སྙིང་གི་<milestone unit="line" n="706.4"/>བུ་ལ་སྟོན། །ཕ་རྩ་མ་་རྩ་རང་རྩ་གསུམ། །ལུས་དང་སེམས་ཀྱི་གཞི་མ་ཡིན། ཁུ་བ་རླུད་གི་རྩལ་རྫོགས་ཚད། །ཐ་མ་ཐིག་ལེ་རང་གི་སེམས། །དང་པོ་རྒྱུ་ལས་འབྲས་བུ་སྨིན། །ཕ་རྩ་ཤེལ་གྱི་ཆུ་འབབ་འདྲ། །ཚད་དུ་<milestone unit="line" n="706.5"/>སྨིན་པས་སྨིན་དུས་ཡིན། །ཐོད་པ་དབང་མོ་སྒལ་ཚིགས་སྦུབས། །རུས་པའི་རྩལ་རྫོགས་སེན་མོ་ཡིན། །རྐང་དང་རྐང་མར་ཀླད་གཞུང་ནས། །ཐིག་ལེ་ཉ་མིག་བབ་ཀྱི་མཆོག །ལ་ལ་རྩ་སྟེ་སྒལ་ཚིགས་སྦུབས། །རོ་<milestone unit="line" n="706.6"/>མ་དཀར་མོ་ཐབས་རྩ་བ། །བདེ་བ་གསལ་བ་རགས་པ་གཡས། །མ་རྩ་བཙོད་ཀྱི་ཐག་པ་འདྲ། །ཚད་དུ་སྨིན་པ་མཛོད་སྤུ་ཡིན། །དོན་སྙིང་ནང་རོལ་ཤ་ཡི་སྦུབས། །དངས་སྙིགས་རླུད་རྒྱུ་རྒྱུས་མང་བསྒྲགས། །རྩལ་<milestone unit="page" n="707"/><milestone unit="line" n="707.1"/>༄༅། །རྫོགས་པགས་པ་བ་སྐྲུ་སྐྲ། ཁྲ་དང་དོན་སྙིང་རྩ་ལས་ཁྲག །ཐིག་ལེ་དམར་པོ་ཟླ་ཚིགས་འཛིན། །ར་ས་རྐྱང་མ་དམར་སེར་སྲོག་པ་རྩ། །དོན་སྙིང་འཁོར་ལོ་ལྔ་དང་འབྲེལ། །འགག་མེད་རླུ་་བཟུང་<milestone unit="line" n="707.2"/>ཤེས་རབ་མཆོག །སྟོང་པ་མ་རྩ་རགས་པ་གཡོན། །དེ་ཉིད་ཟུང་འབྲེལ་སྒྲོག་རུས་ལྤགས། །དེ་ལྟར་ལུས་པོ་འབྱུང་བ་ལྔ་ལས་གྲུབ། །སྙིང་པོ་ཧུ༷་གི་སྒྲ་འདི་རྟགས། །སེམས་ཅན་ཀུན་གྱི་སྒྲ་རུ་ཧུ༷། །སངས་རྒྱས་ཀུན་<milestone unit="line" n="707.3"/>གྱི་ཐུགས་སུ་ཧུ༷། །སྟོང་པ་གསལ་བ་འགག་མེད་ཧུ༷། །ཆོས་མིན་སྙིང་པོ་རང་འབྱུང་ཧུ༷། །རང་བྱུང་རྟོགས་ན་གྲོལ་བར་འགྱུར། །མི་འགྱུར་མཐིང་ག་རང་གི་རྩ། །ཨ་ཝ་དྷ་ཏི་ཀུན་འདར་མ། །ཡེ་ཤེས་ལྔ་རྒྱུ་ཚོན་གྱི་<milestone unit="line" n="707.4"/>སྐུ། །འོད་ལྔ་འཇའ་ཚོན་ཉི་ཟེར་འདྲ། །ཕ་མ་གཉིས་ཀྱི་པར་ན་རྒྱུ། །རྡོ་རྗེ་པདྨ་ཚངས་བུག་སྒོ། །འཁོར་ལོ་ལྔ་དང་འབྲེལ་བའི་རྩ། །བཞི་བརྒྱད་བཅུ་དྲུག་སུམ་ཅུ་གཉིས་། །དྲུག་ཅུ་རྩ་བཞི་ལྟེ་བའོ། །ཉི་ཁྲི་ཆིག་སྟོང་<milestone unit="line" n="707.5"/>རྒྱས་པའི་རྩ། །བྱང་སེམས་ཐིག་ལེ་རྒྱུ་བ་རླུད་། །རྡོ་རྗེ་ཧུ༷་གི་རྩལ་དུ་བཤད། །ཅེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། སྙིང་པོ་ལུས་ཀྱི་གྲུབ་ཚུལ་གྱི་ལེའུ་སྟེ་བཅོ་ལྔ་པའོ།། །།ཀུན་བྱེད་ཀུན་ཏུ་བཟང་<milestone unit="line" n="707.6"/>པོས་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའ་ཁྱོད། །སངས་རྒྱས་གསུང་ལ་སེམས་ཅན་སྒྲ། །སྙིང་པོ་སྒྲ་ཡི་གདམས་པ་འདི། །སྙིང་པོ་ཡིན་པར་གཞི་རུ་བཅས། །གང་སྣང་མིང་དུ་བཏགས་པ་ཀུན། །སྙིང་པོའི་<milestone unit="page" rend="page" n="708"/><milestone unit="line" n="708.1"/>ཆོས་སུ་བསྒྲུབ་པར་བྱ། །ཚིག་ཏུ་ཡི་གེ་མིང་དུ་བཏགས། །བཏགས་སྒྲ་གང་བརྗོད་སྙིང་པོའི་སྒྲ། །གཞི་དང་སྒྲུབ་བྱེད་གཞན་འཕྲང་བསྡམ། །ཡི་གེའི་ཚོགས་སོགས་གྲོགས་སུ་འགྱུར། །ཀ་ཁ་ག་ཀྟ་ང་། ཙ་ཚ་ཛ་རྙོ་ཉ།<milestone unit="line" n="708.2"/>ཊ་ཋ་ཌ་རྟེ་ཎ། ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ། ཀྟ། ཨ་ཨུ། ཨི་སྙི། ཨུ་སྐྲུ། ཨེ་ཞི། ཨོ་ཨཱོཾ། རི་རྡི། ལི་སྙི། ཨ༷་ཨུ༷༷། དེ་དག་སྙིང་པོ་ཧུ༷་གི་གྲོགས། །སྐུ་གསུམ་ཁྱབ་བྱེད་རྒྱ་མ་ཆད། ང་ནི་རང་<milestone unit="line" n="708.3"/>བྱུང་སྙིང་པོའི་ཆོས། །གཅོད་བྱེད་ཆ་ལྡན་འཇོམས་པར་བྱེད། །འཁོར་བ་མྱ་ངན་འདས་པ་ཉ། །གཏན་འབེབས་ཐིག་ལེ་དུས་ལ་བབས། །ཡོད་མེད་གཉིས་ལ་འཇུག་པ་ན། །རིག་པ་གནས་ལུགས་འཁོར་བའི་<milestone unit="line" n="708.4"/>རྒྱུ། །སྐྱེད་པར་བྱེད་པ་ཆོས་ཉིད་མ། །རྩ་བ་ཉམས་མྱོང་འཛིན་པ་ཡིན། །གནས་ལུགས་སྙིང་པོ་ཝ་ནས་དྲོངས། །ཞ་འ་ཟ་བྱེད་སྟོང་པའི་དབྱིངས། །སྐུ་གསུམ་མྱ་ངན་འདས་པ་ཉ། །ཐུགས་རྗེ་གནས་ལུགས་ཤེས་རབ་<milestone unit="line" n="708.5"/>ཤུགས། །ས་ནི་འགྱུར་བ་མེད་པར་བརྟན། །ཧ་ནི་འགག་མེད་སྙིང་པོའི་དབྱིངས། །སྐྱེ་བ་མེད་པས་སྙིང་པོ་ཨ༷༷། །མགོ་འདྲེན་བོད་བདེ་སྐབས་སུ་འབྱེད། །འཛིན་པ་མཁྱེན་བྱེད་གཅོད་པ་དང་། །འབྲེལ་ཁྱབ་སྡུད་པ་<milestone unit="line" n="708.6"/>སྙིང་པོའི་གྲོགས། །སྙིང་པོ་མེད་པ་གང་ཞིག་བརྗོད། །ཡི་གེ་མེད་པ་སྲོག་སྙིང་གང་། །ཡིག་འབྲུ་མེད་པ་གཟུགས་སྣང་ཅི། །སྲོག་དང་སྙིང་པོའི་གདམས་པ་ཡིན། །སྲོག་ནི་གཟུགས་ལ་སྙིང་པོ་མིང་། །གཟུགས་ནས་<milestone unit="page" n="709"/><milestone unit="line" n="709.1"/>༄༅། །གཟུང་ན་སྙིང་པོས་བོད། །ཅེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། གསང་བ་སྒྲ་དང་སྲོག་གི་ལེའུ་སྟེ་བཅུ་དྲུག་པའོ།། །།དེ་ནས་སྟོན་པས་བཀའ་སྩལ་པ། །ཉོན་ཅིག་སེམས་དཔའ་རྔོ་<milestone unit="line" n="709.2"/>རྗེ་ཆེ། །རྡོ་རྗེ་ཧུ༷་སྟེ་ཧུ༷་ཞེས་སྒྲོགས། །ཐིག་ལེ་ཉག་གཅིག་མན་ངག་ནི། །བསྒོམ་དུ་ཅི་ཡང་མེད་པ་ལ། །ཡེངས་པ་མེད་པའི་མན་ངག་བསྟན། །རྡོ་རྗེ་འཕྲུལ་གྱི་སྙིང་པོའི་སྐུ། །རྡོ་རྗེ་སྐྱེ་མེད་འགག་མེད་ཐུགས། །རྣོ་<milestone unit="line" n="709.3"/>རྗེ་བཞི་བསྐོར་མ་ཡེངས་བཟླས། །རྡོ་རྗེ་རྡོ་རྗེ་ཤུབ་བུ་དང་། །གནོད་པ་འགོག་བྱེད་ཨ་ཏིར་བཟླས། །སེམས་དཔའི་སྐུ་གསལ་བླ་མ་དྲན། །རྡོ་རྗེའི་བཟླས་པ་རང་སོར་བཟླས། །རྡོ་རྗེ་ཤུབ་བུའི་བཟླས་པ་ནི། །སོ་དང་<milestone unit="line" n="709.4"/>མཆུ་ནི་མཉམ་སྦྱར་ལ། །ལྕེ་ཡི་རྩེ་མོས་ཅུང་ཟད་བསྐུལ། །ཚིག་གི་སྒྲ་ནི་བསྒྱུང་པའི་གླུ། །རྡོ་རྗེ་ཤུབ་བུའི་བཟླས་པའོ། །འགོག་པ་དག་གི་བཟླས་པ་ནི། །ནད་དང་གདོན་ངོས་བཟུང་བ་ལས། །སྟོད་འཕང་སྨད་བསྐྱུར་<milestone unit="line" n="709.5"/>བར་ནས་གདོན། །བསྲེག་གསད་ཆར་དབབ་མཆོད་པར་དབུལ། །འགྱུ་དྲན་འཛིན་ཆགས་རྣམ་རྟོག་འགོག །འགྱུ་དྲན་འཛིན་ཆགས་གང་སྣང་ལ། །ཡོད་མེད་གང་འདུག་ཅི་འདུག་བརྟགས། །ང་དང་སྙིང་པོ་རང་རྒྱུང་<milestone unit="line" n="709.6"/>ཆོས། །གཟུགས་མེདསྲོགཆོདསྣངབམེད། །ཚིག་མེད་མིང་བྲལ་སྙིང་པོ་རིག །ཨ་ནི་སྐྱེ་མེད་བཟླས་པའོ། །གསང་སྔགས་རིག་སྔགས་གཟུངས་སྔགས་ཀུན། །གང་བཟླས་སྙིང་པོ་ཧུ༷་གི་རྟ། །ཡི་གེ་འབྲུ་ཡི་སྒྲ་ལྟ་ར་<milestone unit="page" rend="page" n="710"/><milestone unit="line" n="710.1"/>རོ། །ཆེན་པོ་འཐུག་པོ་རིང་པོ་ཐུང་། །དྲང་པོ་བཟློག་པ་རྣལ་མ་རྣམས། །ཀུན་ཀྱང་སྙིང་པོ་ཧུ༷་གི་སྒྲ། །གསང་བར་བཟླས་དང་འབྲུག་ལྟར་སྒྲོགས། །རང་སོར་ཚིག་གསལ་ཆོད་པ་བཟླ། །ཞེས་གསུངས་སོ། །རྡོ་རྗེ་ཡང་<milestone unit="line" n="710.2"/>རྩེའི་རྒྱུད་ལས། བཟླ་ལུགས་ཀྱི་ལེའུ་སྟེ་བཅུ་བདུན་པའོ།། །།དེ་ནས་སྟོན་པས་བཀའ་སྩལ་པ། །ཉོན་ཅིག་བཛྲ་ས་ཏྭ་ཁྱོད། །ངོ་བོའི་རྒྱུད་དང་ཚིག་གི་རྒྱུད། ཁུད་ཀུན་གྱི་ནི་བདག་པོ་དང་། །ལྟ་བ་ཕྱོགས་<milestone unit="line" n="710.3"/>དང་བྲལ་བའི་ཆོས། །མ་བྲིས་དཀྱིལ་འཁོར་སྣང་བའི་མཆོག །དབང་མཆོག་སྙིང་པོ་རང་བྱུང་དབང་། །འགྱུ་དྲན་འཛིན་ཆགས་ཡེངས་མེད་སྒྲོགས། །དམ་ཚིག་འཁུ་འཕྲིགས་སྤངས་པའི་གདེང་། །སྤྱོད་པ་ཤུགས་<milestone unit="line" n="710.4"/>འབྱུང་ཚུལ་འཆོས་མེད། །ཕྲིན་ལས་འགྲོ་དོན་རྫོགས་པ་ཡི། །གསང་སྔགས་སྙིང་པོ་ཧུ༷་གི་རྒྱུད། །འབྲེལ་དང་མ་ཚང་མེད་པ་ཡིན། །ཡོངས་སུ་རྫོགས་པས་མ་ཚང་མེད། །བསྙེན་པ་ཉེ་བསྙེན་བསྒྲུབ་པ་ལས། །བསྐྱེད་<milestone unit="line" n="710.5"/>དང་རྫོགས་དང་རྫོགས་པ་ཆེ། །འདི་ནི་ཨ་ཏི་སྙིང་པོའི་རྒྱུད། །གསང་སྔགས་བསྟན་པ་དར་བའི་དུས། །དུས་ཀྱི་སྙིགས་མ་ལས་ངན་བྱེད། །རྒྱལ་པོ་མངའ་བྲི་དམངས་ཀུན་རང་དགར་སྤྱོད། །དེ་དུས་ང་ཡི་རྒྱུད་འདི་<milestone unit="line" n="710.6"/>དར་བར་འགྱུར། །མ་ཉམས་གསང་ཐུབ་རེ་དོགས་བྲལ། །གྲོལ་བར་འགྱུར་ཏེ་ཐེ་ཚོམ་མེད། །ཆོས་ཀྱི་ཟོང་བྱེད་སློབ་དཔོན་འཕྲག་ཚོང་བྱེད། །སྡིག་ལ་མི་འཛེམ་ཚུལ་འཆོས་དགེ་བ་བྱེད། །མཆེད་ཀྱི་ཁྲེལ་མེད་སློབ་<milestone unit="page" n="711"/><milestone unit="line" n="711.1"/>༄༅། །དཔོན་མཉེས་མི་བྱེད། །དངོས་གསུམ་རྗེས་འབྲེལ་ངན་སོང་དམྱལ་བའི་གནས། །ཞེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། རྒྱུད་ཀྱི་དོན་བསྡུས་པ་དང་དར་དུས་ཀྱི་ལེའུ་སྟེ་བཅོ་བརྒྱད་<milestone unit="line" n="711.2"/>པའོ།། །།ཀུན་བྱེད་སྟོན་པས་བཀའ་སྩལ་པ། །འཁོར་ཚོགས་བཛྲ་ས་ཏྭ་ཁྱོད་ཉོན་ཅིག །སྙིང་པོ་གང་དུ་གྱུར་པས་སངས་རྒྱས་ཐུགས། །རྩ་བ་འདུས་པས་སེམས་ཅན་གཞི། །མྱང་འདས་ཐུགས་ལ་འཁོར་བའི་<milestone unit="line" n="711.3"/>དབུགས། །གོང་དུ་གྱུར་དང་གོང་ན་མེད། །རྩེ་མོ་ཟང་ཐལ་རིན་ཆེན་ཏོག །སངས་རྒྱས་ཐམས་ཅད་དགོངས་པ་གཅིག །སེམས་ཅན་ཀུན་གྱི་ཡིད་དུ་གནས། །འཁོར་བའི་གཤམ་དུ་འདུས་པ་ཡིན། །འགྲོ་དྲུག་ཁམས་<milestone unit="line" n="711.4"/>གསུམ་ཧུ༷་གི་སྐད། །མི་མཐུན་པ་དང་ག་ལ་སྲིད། །སྟོང་པ་སེམས་ཀྱི་རང་རྩལ་ཡིན། །རྩེ་མོ་གར་འགྱུར་རྩ་བ་གཤམ་དུ་འདུས། །དུས་ཀྱི་ཐ་མར་སྙིང་པོ་དར་བར་ངེས། །གཅེས་པའི་མན་ངག་བླ་མེད་སྙིང་པོའི་<milestone unit="line" n="711.5"/>རྒྱུད། །སྙིགས་མའི་དུས་སུ་ཆོས་འདི་འབྱུང་བར་འགྱུར། །ཞེས་གསུངས་སོ། །རྡོ་རྗེ་སེམས་དཔས་འདི་སྐད་ཞུས། །དེ་ལྟར་ཆོས་འདི་འབྱུང་བ་ནི། །བྱིན་གྱིས་རླབས་ཀྱིས་འབྱུང་མི་འབྱུང་། །གང་གང་ས་ཕྱོགས་དར་<milestone unit="line" n="711.6"/>བར་འགྱུར། །གང་ཟག་གང་གིས་འཛིན་པ་ལགས། །ཞེས་ཞུས་པས། །རྡོ་རྗེ་འཆང་བས་འདི་སྐད་གསུངས། །བྱིན་གྱིས་རླབས་ཀྱིས་འབྱུང་བར་འགྱུར། །ང་ཉིད་སྤྲུལ་པ་རྡོ་རྗེ་སེམས། །རྡོ་རྗེ་འཆང་བ་བར་མ་<milestone unit="page" rend="page" n="712"/><milestone unit="line" n="712.1"/>ཁྱོད། །ཁྱོད་ཉིད་སྤྲུལ་པ་རྡོ་རྗེའི་རིགས། །པདྨའི་མིང་ལ་རྡོ་རྗེའི་སྐུ། །རྒྱལ་རིགས་ཨོ་རྒྱན་རྡོ་རྗེ་འཆང་། །རྡོ་རྗེ་འཆང་བ་ཐ་མ་དེས། །ས་འདུལ་བོད་ཡུལ་རྒྱལ་པོ་དང་། །བློན་པོ་སྤྲུལ་སྐུ་གཅིག་ལ་གཏོད། །དེ་ནས་<milestone unit="line" n="712.2"/>སྐལ་ལྡན་རིམ་བརྒྱུད་ནས། །གསང་སྔགས་བཀའ་འཆོལ་དུས་སུ་དར། །ཞེས་གསུངས་སོ། །རྡོ་རྗེ་ཡང་རྩེའི་རྒྱུད་ལས། ཆོས་ཀྱི་དར་ས་འབྱུང་དུས་ཀྱི་ལེའུ་སྟེ་བཅུ་དགུ་པའོ།། །།ཡང་སྟོན་པས་བཀའ་སྩལ་<milestone unit="line" n="712.3"/>པ། །ཉོན་ཅིག་རྡོ་རྗེ་སེམས་དཔའི་ཚོགས། །སྙིང་པོ་ཆོས་མིན་རང་བྱུང་འདི། །དཔེར་ན་ནོར་བུ་རིན་ཆེན་འདྲ། །ཐམས་ཅད་མི་འབྱུང་གང་ཡང་མེད། །འགྱུར་བ་མེད་པས་གསེར་དང་འདྲ། །གང་ལྟར་དཔྱད་ཀྱང་སྙིང་<milestone unit="line" n="712.4"/>པོ་ཉིད། །རང་བྱུང་རང་བཞིན་ནམ་མཁའ་འདྲ། །སྟོང་པ་དངོས་པོར་སྣང་བར་བྱེད། །སྒྱུ་མ་མཁན་གྱི་དཔེ་དང་འདྲ། །གཅིག་ལས་ཐམས་ཅད་སྤྲུལ་པར་སྣང་། །རྒྱ་མཚོར་གཟའ་སྐར་ཤར་བ་འདྲ། །ཟབ་ལ་མ་འདྲེས་<milestone unit="line" n="712.5"/>ཀུན་གསལ་ཆོས། །ནམ་མཁར་སྤྲིན་འདུས་ཐོག་དང་འདྲ། །དངོས་པོའི་རྫས་ཀུན་རླག་པར་བྱེད། །སྨན་གྱི་རྒྱལ་པོ་ཛེ་ཏ་འདྲ། །གང་ལ་རེག་པ་སྨན་དུ་འགྱུར། །འཁོར་ལོས་སྒྱུར་བའི་རྒྱལ་པོ་འདྲ། །ལོག་ལྟ་དགྲ་<milestone unit="line" n="712.6"/>བགེགས་འདུལ་བར་བྱེད། །ནམ་མཁར་ཉི་མ་ཤར་བ་འདྲ། །མ་རིག་སྡིག་སྒྲིབ་སྦྱོང་བའོ། །སྨན་གྱི་རྒྱལ་པོ་ག་བུར་འདྲ། །རྟོགས་དང་མ་རྟོགས་ཁྱད་པར་ཆེ། །ཐང་ཁད་མཉམ་པོའི་ཆུ་དང་འདྲ། །གང་དང་གང་ཡང་<milestone unit="page" n="713"/><milestone unit="line" n="713.1"/>༄༅། །གདུལ་བྱའི་ཆོས། །སྙིང་པོ་འདི་ནི་ཀུན་གྱི་ལས། །ཞི་རྒྱས་དབང་དང་མངོན་སྤྱོད་སྟོན། །འདི་ནི་སྲུང་བ་བླ་ན་མེད། །ཧུ༷་བརྗོད་དཔའ་བོ་གཞན་གྱིས་མིན། །ཧུ༷་བསྒོམ་རྡོ་རྗེ་འཇིག་འདྲལ་མེད། །ཧུ༷་<milestone unit="line" n="713.2"/>རྟོགས་ནམ་མཁའ་གཅད་དུ་མེད། །དྲི་ཆེན་དྲི་ཆུ་བྱང་སེམས་བཟང་། །གླ་བ་ཚིལ་ཆེན་གུ་གུལ་དང་། །རྟ་བོན་མུ་ཟི་བསྐུ་ཞིང་བརྟག །སྨན་དྲུག་བུ་རམ་ཀ་ར་ནི། །ཚ་གྲང་གཉིས་ལ་སྦྱར་ཞིང་བཏང་། །རྩ་ཆུ་གཉིས་<milestone unit="line" n="713.3"/>ཀྱིས་ནད་ངོས་བཟུང་། །སྲིན་བྱ་འུག་པ་ཕོ་རོག་མིག །མིག་མཐོང་གདོན་ངོས་བཟུང་བའི་རྫས། །གུ་གུལ་རྟ་བོན་ཚིལ་ཆེན་ནི། །གདོན་བསྲེག་ཡི་དྭགས་ཁ་ཆིངས་རྫས། །འོ་མ་ཅན་དང་ཚེར་མ་ཅན། །སྤྱིན་བསྲེག་ཞི་<milestone unit="line" n="713.4"/>དྲག་གཉིས་ཀྱི་རྫས། །རོ་གཡམ་ཐོད་པ་མིང་དང་གཟུགས། །རྒྱ་གྲམ་དཔའ་བོ་བཅོ་ལྔས་བྲིས། །མནན་པ་རྡོ་རྗེ་ཁ་གནོན་རྫས། །ཁྲག་དང་དུག་སྣ་སྔོ་དང་ཆུ། །ལོ་ཐོག་རླུད་ལ་བསྐུར་པའི་རྫས། ་་་དཀར་ཉུང་<milestone unit="line" n="713.5"/>ནག་མདའ་ཕུར་ཁྲག །སྲོག་ལ་ཟོར་ཐུན་གསད་པའི་རྫས། །ཧུ༷་བསྒོམ་ཧུ༷་བརྗོད་མེ་དཔུང་མཚོན། །ཐོག་རིས་སྡིགས་མཛུབ་སེར་བ་བཟློག །ཅེས་གསུངས་སོ། །རྡོ་རྗེ་སེམས་དཔས་འདི་སྐད་ཞུས། །སྟོན་པས་<milestone unit="line" n="713.6"/>གསུངས་པའི་རྒྱུད་འདི་ལ། །མཚན་དུ་ཇི་སྐད་གཟུང་བར་བགྱི། །འཁོར་ཚོགས་འདི་ལ་ངེས་པར་གསུང་། །ཞེས་ཞུས་པས། །ཀུན་ཏུ་བཟང་པོས་བཀའ་སྩལ་པ། །ངས་བཤད་སྙིང་པོ་དོན་གྱི་རྒྱུད། །སངས་རྒྱས་<milestone unit="page" rend="page" n="714"/><milestone unit="line" n="714.1"/>དགོངས་པ་འདུས་པའི་ཆོས། །དགོངས་པ་འདུས་པའི་རྒྱུད་དུ་ཟུང་། །གསང་བའི་སྙིང་པོ་ཆོས་མིན་སྟོན། །གསང་བ་སྙིང་པོའི་རྒྱུད་དུ་ཟུང་། །རང་བྱུང་སྙིང་པོ་རྡོ་རྗེ་སྟོན། །རང་བྱུང་སྙིང་པོའི་རྒྱུད་དུ་ཟུང་། །འོག་མིན་<milestone unit="line" n="714.2"/>གནས་ཀྱི་དང་པོར་གསུངས། །རྡོ་རྗེ་ཡང་རྩེའི་རྒྱུད་དུ་ཟུང་། །ཞེས་གསུངས་ནས་བཀའ་སྩལ་པ། །གསང་སྔགས་འདི་བབ་ཆོལ་ལ་སྤྱོད། །དམ་ཚིག་ཉམས་པའི་ཆོས་བྱེད་ཀུན། །ན་རག་ཡི་དྭགས་དཀྲུགས་པར་<milestone unit="line" n="714.3"/>ཤོག །མི་བཟད་སྲིན་པོ་བདུད་མོ་ཡིས། །གྲོགས་དང་བུ་ཚ་འཁོར་དུ་ཤོག །ཡིད་འོང་གྲོགས་དང་བྲལ་བར་ཤོག །མིང་བཏགས་ལྷ་སྲིན་སྡེ་བརྒྱད་ཀྱིས། །རྟག་ཏུ་འཚེ་ཞིང་སྙིང་འབྱིན་ཤོག །བྱམས་པའི་གཉེན་མེད་<milestone unit="line" n="714.4"/>མི་རྣམས་ཀུན། །རྟག་ཏུ་དགྲ་ཡི་ལས་བྱེད་ཤོག །བུ་དང་སློབ་བུ་བསླབས་འགྱིང་སྟེ། །སྲིན་བྱའི་སྐད་བཞིན་སྙན་མེད་ཤོག །འབྱུང་བ་ཞབྲུགས་པས་འདུ་བའི་ནད། །རྟག་ཏུ་ལུས་ལ་འབྱུང་བར་ཤོག །གདུག་པ་ཀླུ་<milestone unit="line" n="714.5"/>དང་དགྲས་ཡར་དང་། །རྟག་ཏུ་ལུས་སེམས་བདེ་མེད་ཤོག །བླ་མ་མཉེས་བྱེད་ལུས་སྲོག་ནོར། །རིག་པ་དམ་ཚིག་གཙང་མར་བསྲུང་། །འཁོར་དྲུག་ཡང་ཕྱིར་མི་ལྡོག་པར། །དགེ་སྤྱོད་གྲོགས་རྙེད་འཁོར་རྙེད་<milestone unit="line" n="714.6"/>ཤོག །ལྷ་སྲིན་འཁོར་བྱེད་བར་ཆད་སེལ་བར་ཤོག །མགོ་ནག་བྱམས་ནས་རྒྱལ་པོའི་བཀའབཞིནཤོག །ནདམེད་ལུས་བདེ་ཉམས་མྱོང་རང་འབར་ཤོག །ཀླུ་འགོ་བསོད་ནམས་དགེ་རྒྱས་ཤོག །ཅེས་གསུངས་<milestone unit="page" n="715"/><milestone unit="line" n="715.1"/>༄༅། །སོ། །རྡོ་རྗེ་ཡང་རྩེའི་རྒྱུད་ལས། དཔེ་དང་སྲུང་རྫས་རྒྱུད་མཚན་སྨོན་ལམ་གྱི་ལེའུ་སྟེ་ཉི་ཤུ་པའོ།། །།དེ་ནས་སྟོན་པ་ཀུན་བྱེད་རྡོ་རྗེ་འཆང་། །འོད་གསལ་ཁ་དོག་སྙིང་པོའི་འོད། །ཧྭ༷་ལས་ཁ་<milestone unit="line" n="715.2"/>དོག་ལྔར་བསྟན་ནས། །རྡོ་རྗེ་འཆང་བ་དང་པོའི་སྐུ་རུ་བཞུགས། །ཧུ༷་ལས་ཧ་འབྱུང་ཨ་རུ་རྟོགས། །ཞེས་གསུངས་སོ། །རྡོ་རྗེ་སེམས་དཔའ་འཁོར་དང་། མཁའ་འགྲོ་མ་རྡོ་རྗེ་དྲག་མོ་ལ་སོགས་པ་རིགས་ལྔའི་མཁའ་<milestone unit="line" n="715.3"/>འགྲོ་མ་དང་། རྡོ་རྗེ་རིགས་ཀྱི་ལྷ་བརྒྱ་སྟོང་གིས། མེ་ཏོག་དང་མཆོད་པའི་ཚོགས་ཀྱིས་མཆོད་ཅིང་མངོན་པར་བསྟོད་པ། སྟོན་པའི་སྟོན་པ་རྡོ་རྗེ་འཆང་། །ཀུན་ཏུ་བཟང་པོ་ཀུན་བྱེད་སྐུ། །སྙིང་པོའི་ཆོས་འཆང་རྡོ་<milestone unit="line" n="715.4"/>རྗེའི་ཐུགས། །སྙིང་པོ་སྐྱེ་མེད་སྐུ་ལ་བསྟོད། །འདུས་པའི་འཁོར་ལ་རྒྱུད་བཤད་ངོ་མཚར་ཆེ། །རང་བྱུང་སྙིང་པོ་ཧུ༷་དེ་རྡོ་རྗེའི་རྒྱུད། །གསང་བ་མངོན་དུ་སྟོན་པ་མན་ངག་ཆོས། །འཁོར་ཚོགས་འདི་ལ་གནང་བ་ཡི་རང་<milestone unit="line" n="715.5"/>ངོ། །ཞེས་གསུངས་སོ། །སྟོན་པ་ཉིད་མྱ་ངན་ལས་འདས་སོ། །དེ་ནས་རྡོ་རྗེ་སེམས་དཔས། །ཀྱེ་མ་ཀྱི་ཧུད་ཀྱི་ཧུད་ཅེས་གསུངས་ཤིང་། །མི་སྣང་མི་འཁོར་རྡོ་རྗེ་འཆང་། །ཕྱིར་མི་ལྡོག་པ་ཀུན་ཏུ་བཟང་། །སྙིང་པོ་ཆོས་<milestone unit="line" n="715.6"/>དབྱིངས་རྡོ་རྗེའི་སྐུ། །བྱིན་གྱིས་རླབས་ཀྱིས་གཟུང་བར་ཞུ། །ཞེས་གསུངས་ནས་རྒྱུད་འདི་བསྡུས་ནས་སྤྲུལ་པའི་སྐུ་པདྨ་འབྱུང་གནས་ལ་གསུངས་སོ། །རྡོ་རྗེ་ཡང་རྩེའི་རྒྱུད་ལས། རྗེས་སུ་ཡི་རང་བའི་ལེའུ་སྟེ་ཉེར་<milestone unit="page" n="716"/><milestone unit="line" n="716.1"/>གཅིག་པའོ།། །།རྡོ་རྗེ་ཡང་རྩེའི་རྒྱུད་རྫོགས་སོ།། །། ༄༅། །རྒྱ་གར་སྐད་དུ། །བཛྲ་པྲ་ཀེ་ཏུ་ཏནྟྲ་ནཱ་མ། །བོད་སྐད་དུ། །རྡོ་རྗེ་ཡང་ཏོག་གི་རྒྱུད་ཅེས་བྱ་བ། དཔལ་རྡོ་རྗེ་འཆང་ཆེན་པོ་</p></div1>
        </body>
    </text>
</TEI.2>