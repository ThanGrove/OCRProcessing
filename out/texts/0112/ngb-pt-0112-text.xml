<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0112-text.xml">
    <teiHeader lang="tib">
        <fileDesc>
            <titleStmt>
                <title><!--gtan la 'bebs pa'i mdo dang de'i don 'grel/-->གཏན་ལ་འབེབས་པའི་མདོ་དང་དེའི་དོན་འགྲེལ།</title>
            </titleStmt>
            <publicationStmt lang="eng">
                <idno type="thdl">ngb-pt-0112-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=296.1; end=320.1--><milestone unit="page" n="296"/><milestone unit="line" n="296.1"/>ཀྱང་། །འདུས་བྱས་དགེ་རྩ་རྒྱུན་མི་གཅོད། །ཡོན་ཏན་ཆེན་པོ་འདི་བརྒྱད་ནི། །བསམ་གཏན་གྱི་ནི་ཡོན་ཏན་ནོ། །ཞེས་གོལ་སྒྲིབ་བསྟན་པའི་མདོ་རྫོགས་སོ།། །།དེ་ནས་སེམས་དཔའ་རྡོ་རྗེའི་ཞལ་དུ་འདུས་<milestone unit="line" n="296.2"/>པའི་ཚོགས་ཐམས་ཅད་ཀྱིས་བལྟས་ཏེ་ཀུན་གྱིས་ཞུས་པ། ཀྱེ་ཀུན་བཟང་རྡོ་རྗེའི་སྙིང་པོ་ཁྱོད། །ཁྱོད་ནི་གསུང་གི་སེང་གེ་སྟེ། །རྫོགས་ཆེན་དོན་འདི་མ་མཐོང་ན། །གོལ་ས་སྒྲིབ་པ་སྐྱོན་ཡོད་ཅེས། །གསུང་གི་སེང་<milestone unit="line" n="296.3"/>གེས་བསྟན་པ་དེ། །འདུས་པ་ངེད་ཀྱིས་མ་རིག་པས། །གསུང་གི་སེང་གེ་ཁྱོད་ཀྱིས་ནི། །ངེས་པར་གཏན་ལ་དབབ་ཏུ་གསོལ། །ཞེས་ཞུསླ་སོ། །དེ་ནས་སེམས་དཔའ་རྡོ་རྗེ་དེས། །ཆོས་ཐམས་ཅད་གཏན་ལ་དབབ་<milestone unit="line" n="296.4"/>པའི་ཕྱིར། གཏན་ལ་འབེབས་པའི་མདོ་འདི་གསུངས་སོ། །ཀྱེ་འདུས་པའི་ཚོགས་ཆེན་ད་ཉོན་ཅིག །ལུང་གསུམ་མན་ངག་བཞི་བདུན་གྱིས། །ངེས་པར་གཏན་ལ་འབེབས་པ་བཤད། །དེ་ཡང་ལུང་གསུམ་གང་ཞེ་<milestone unit="line" n="296.5"/>ན། །སྙན་ཁུང་བརྒྱུད་པའི་ལུང་དང་གཅིག །མངོན་དུ་བྱུང་བའི་ལུང་དང་གཉིས། །གཏན་ལ་འབེབས་པའི་ལུང་གསུམ་མོ། །མན་ངག་རྣམ་བཞི་གང་ཞེ་ན། །ངེས་པ་བཞི་ཡི་མན་ངག་དང་། །མི་རིགས་རིགས་པར་<milestone unit="line" n="296.6"/>བཤད་པ་གསུམ། །སྐབས་དང་ཕྱག་རྒྱའི་མན་ངག་གཉིས། །དེ་ཉིད་ལམ་གྱི་མན་ངག་གོ །སྙན་ཁུང་བརྒྱུད་པའི་ལུང་ལ་ཡང་། །རྣམ་པ་གཉིས་སུ་དབྱེ་བར་བྱ། །འཕགས་པའི་ཡེ་ཤེས་སྙན་ཁུང་བརྒྱུད། །གང་ཟག་རྣ་<milestone unit="page" n="297"/><milestone unit="line" n="297.1"/>༄༅། །བའི་དབང་པོ་བརྒྱུད། །འཕགས་པའི་ཡེ་ཤེས་སྙན་བརྒྱུད་པ། །རང་བཞིན་ཆོས་ཉིད་གཞལ་ཡས་སུ། །སྟོན་པ་ཀུན་ཏུ་བཟང་པོ་ཡིས། །ཚིག་གི་རྡོ་རྗེ་ང་ཉིད་ལ། །ཆོས་ཉིད་རང་བཞིན་སེམས་ཉིད་<milestone unit="line" n="297.2"/>དེ། །སེམས་ཉིད་རྫོགས་པ་ཆེན་པོའི་ལུང་། །རྡོ་རྗེ་ཡེ་ཤེས་སྙན་ཁུང་བརྒྱུད། །གང་ཟག་རྣ་བར་བརྒྱུད་པ་ནི། །ང་ལས་སྤྲུལ་པ་རབས་བདུན་དང་། །ཡང་སྤྲུལ་གང་ཟག་ཐུགས་ཀྱི་སྲས། །འཁོར་གྱི་གང་ཟག་དབང་པོ་<milestone unit="line" n="297.3"/>ལ། །འཛམ་གླིང་རྡོ་རྗེའི་གདན་སྟེངས་སུ། །སྡེ་སྣོད་གསུམ་པའི་རིམ་པ་དྲུག །གང་ཟག་བློ་ལ་འཐད་ཕྱོགས་སུ།།འདུལ་བའི་དབང་གིས་བསྟན་པ་ཡང་། །དེ་ཡང་ང་ཡིས་བསྟན་པ་ཡིན། །གང་ཟག་རྣ་བའི་དབང་པོ་<milestone unit="line" n="297.4"/>བརྒྱུད། །སྙན་ཁུང་བརྒྱུད་པའི་ལུང་འདི་ལ། །ལོ་རྒྱུས་དོན་ཞེས་བཤད་པ་ཡིན། །ལོ་རྒྱུས་དོན་ལ་རྣམ་གསུམ་སྟེ། །བྱིན་གྱིས་རླབས་ཀྱིས་བཤད་པ་དང་། །རང་གི་ངོ་བོས་བཤད་པ་དང་། །ཚིག་སྡེབས་ལེགས་པར་<milestone unit="line" n="297.5"/>བཤད་པའོ། །བྱིན་གྱིས་རླབས་ཀྱིས་བཤད་པ་ནི། །རང་བཞིན་ཆོས་ཀྱི་གཞལ་ཡས་ན། །སྟོན་པ་ཀུན་ཏུ་བཟང་པོ་ངས། །མཚན་མའི་སྐུ་གསུང་མི་མངའ་ཡང་། །ཆོས་ཉིད་སྐྱེ་བ་མེད་པ་དེ། །བཟང་ངན་བླང་དོར་མེད་<milestone unit="line" n="297.6"/>པ་སྲ །ཀུན་བཟང་ཉིད་དུ་བྱིན་བརླབས་ནས། །རྡོ་རྗེ་སེམས་དཔའི་ཐུགས་ལ་བརྒྱུད། །བྱིན་གྱིས་རླབས་ཀྱིས་བཤད་ཅེས་བྱ། །རང་གི་ངོ་བོས་བཤད་པ་ནི། །སྐྱེ་མེད་དབྱིངས་ཀྱི་ཕོ་བྲང་ནས། །སྟོན་པ་རྡོ་རྗེ་སེམས་<milestone unit="page" n="298"/><milestone unit="line" n="298.1"/>དཔའ་ཡང་། །མཚན་མའི་སྐུ་གསུང་མི་མངའ་བར། །ཆོས་ཉིད་སྐྱེ་བ་མེད་པ་དེ། །སྐྱེ་འཇིག་མེད་པའི་ངོ་བོ་དང་། །རྡོ་རྗེ་ཡི་ནི་ངོ་བོ་སྲ །སྤྲུལ་པ་གང་ཟག་སྐལ་ལྡན་ལ། །རིག་པའི་འོག་མིན་གནས་སུ་བཤད། །རང<milestone unit="line" n="298.2"/>གི་ངོ་བོས་བཤད་ཅེས་བྱ། །ཚིག་སྡེབས་ལེགས་པར་བཤད་པ་ནི། །འཛམ་གླིང་རྒྱུད་དྲུག་གནས་འདི་ན། །སྤྲུལ་པའི་གང་ཟག་སྐལ་ལྡན་དེར། །ཆོས་ཉིད་སྐྱེ་བ་མེད་པ་དེ། །སྐྱེ་བ་མེད་པའི་ཚིག་བརྗོད་པས། །སྐྱེ་བ་<milestone unit="line" n="298.3"/>མེད་པའི་དོན་རྟགས་སུ། །རིན་ཆེན་གསེར་གྱི་གླེགས་བམ་ལ། །བི་ཌར་ཞུན་མའི་རང་ནན་གྱིས། །ཚིག་དང་ཡི་གེར་བསྡེབས་བྲིས་ནས། །ཕྱི་རབས་རྣམས་ཀྱི་དོན་དུ་བཤད། །ཚིག་སྡེབས་ལེགས་པར་བཤད་ཅེས་<milestone unit="line" n="298.4"/>བྱ། །དེས་ན་སྙན་ཁུང་བརྒྱུད་པའི་ལུང་ཞེས་བྱ། །མངོན་དུ་ཕྱུང་བའི་ལུང་ལ་ཡང་། །རྣམ་པ་གཉིས་སུ་དབྱེ་བར་བྱ། །དེ་ཡང་གང་དང་གང་ཞེ་ན། །དྲང་བའི་ལུང་དང་ངེས་པའི་ལུང་། །དྲང་བའི་ལུང་ཡང་གང་ཞེ་<milestone unit="line" n="298.5"/>ན། །རྣམ་པ་བདུན་དུ་ཤེས་པར་བྱ། །མོས་སྤྱོད་བཟོད་ཐོབ་སར་འདྲེན་དང་། །འོད་ཟེར་འཕྲོ་བའི་སར་འདྲེན་དང་། །རྡོ་རྗེ་འཛིན་པའི་སར་འདྲེན་དང་། །སྟུག་པོ་ཆོས་ཉིད་སར་འདྲེན་དང་། །སྐུ་གསུང་རྡོ་རྗེའི་སར་<milestone unit="line" n="298.6"/>འདྲེན་དང་། །དབྱེར་མེད་ས་རུ་འདྲེན་པའི་ལུང་། །རྩོལ་བསྒྲུབ་འདས་པར་འདྲེན་པའི་ལུང་། །རྣམ་པ་བདུན་དུ་ཤེས་པར་བྱ། །དེ་ཡི་དོན་ནི་འདི་ལྟ་སྟེ། །མོས་སྤྱོད་ས་རུ་འདྲེན་ལུང་ནི། །བདེན་པ་བཞི་ཡི་ལམ་དྲངས་<milestone unit="page" n="299"/><milestone unit="line" n="299.1"/>༄༅། །ནས། །སྤང་དང་འགེག་པའི་ལུང་བསྟན་ཏེ། །བཟོད་ཐོབ་དང་པོའི་ས་རུ་འདྲེན། །འོད་ཟེར་འཕྲོ་སར་འདྲེན་ལུང་ནི། །ས་བཅུ་དག་གི་ལམ་དྲངས་ནས། །ཕ་རོལ་ཕྱིན་བཅུ་ལུང་བསྟན་ཏེ། །རྟོག་འདས་<milestone unit="line" n="299.2"/>ཀུན་ཏུ་འོད་སར་འདྲེན། །རྡོ་རྗེ་འཛིན་སར་འདྲེན་ལུང་ནི། །དག་པ་གསུམ་གྱི་ལམ་དྲངས་ནས། །ཡན་ལག་བཅུ་གཅིག་ལམ་དྲངས་ཏེ། །རྡོ་རྗེ་འཛིན་པའི་ས་རུ་འདྲེན། །སྟུག་པོའི་ས་རུ་འདྲེན་ལུང་ནི། །མཚན་མ་མེད་<milestone unit="line" n="299.3"/>པའི་ལམ་དྲངས་ནས། །ཕྱག་རྒྱ་བཞི་ཡི་ལུང་བསྟན་ཏེ། །སྟུག་པོ་ཆོས་ཉིད་ས་རུ་འདྲེན། །སྐུ་གསུང་རྡོ་རྗེར་འདྲེན་ལུང་ནི། །ཏིང་འཛིན་རྣམ་གསུམ་ལམ་དྲངས་ནས། །རང་རྒྱུད་དག་པར་ལུང་བསྟན་ཏེ། །སྐུ་གསུང་རྡོ་<milestone unit="line" n="299.4"/>རྗེའི་ས་རུ་འདྲེན། །དབྱེར་མེད་ས་རུ་འདྲེན་ལུང་ནི། །དབྱིངས་དང་ཡེ་ཤེས་ལམ་དྲངས་ཏེ། །སྣང་ལ་རང་བཞིན་ལུང་བསྟན་ཏེ། །དབྱེ་བ་མེད་པའི་ས་རུ་འདྲེན། །རྩོལ་བསྒྲུབ་འདས་པར་འདྲེན་ལུང་ནི། །དབྱེ་བ་མེད་<milestone unit="line" n="299.5"/>པའི་ལམ་དྲངས་ནས། །ཡེ་ཤེས་ལྷུན་གྲུབ་ལུང་བསྟན་ཏེ། །རྩོལ་བསྒྲུབ་འདས་པའི་ས་རུ་འདྲེན། །རིམ་པ་དགུ་ཡི་དོན་བདུན་ནི། །ཚིག་དང་ཡི་གེ་ཡོད་བསྟན་པས། །དྲང་བའི་ལུང་ཞེས་ང་ཡིས་བཤད། །ངེས་པའི་<milestone unit="line" n="299.6"/>ལུང་གི་དོན་འདི་ནི། །བྱང་ཆུབ་སེམས་ཀྱི་ཆོས་ཉིད་ལ། །རྡོ་རྗེ་སེམས་དཔའ་ང་ཡིས་བཤད། །ཡང་དག་ངེས་པ་འདི་ཡིན་ཞེས། །ཚིག་དང་ཡི་གེས་མཚོན་དུ་མེད། །སྒྲ་དང་ཐ་སྙད་རིལ་ལས་འདས། །སྒྲོ་དང་སྐུར་པ་་<milestone unit="page" n="300"/><milestone unit="line" n="300.1"/>ཀུན་དང་བྲལ། །ཀུན་ལ་འདས་པའི་དོན་འདི་ལ། །འདི་ཉིད་མཚོན་དུ་མེད་པས་ན། །ངེས་པའི་ལུང་ཞེས་མིང་ཙམ་བཏགས། །ངེས་པར་གདགས་སུ་ཡོད་པ་མིན། །ཞེས་གསུངས་སོ། །གཏན་ལ་འབེབས་པའི་ལུང་<milestone unit="line" n="300.2"/>འདི་ལ། །བྱེ་བྲག་གཉིས་སུ་དབྱེ་བར་བྱ། །སེམས་ཅན་དབང་པོ་རིམ་དགུ་ལ། །སེམས་འཐད་ཐེག་པ་རིམ་པ་དགུ། །གཏན་ལ་འབེབས་ཏེ་བསྟན་པ་ཡང་། །སེམས་དང་ཆོས་ལ་དབྱེར་མེད་དེ། །ཐམས་ཅད་སེམས་<milestone unit="line" n="300.3"/>སུ་གཅིག་པའི་ཕྱིར། །དགུ་ཡིས་གཏན་ལ་འབེབས་པ་ཡིན། །ཐམས་ཅད་སེམས་སུ་འདུས་པལི་ཕྱིར། །སེམས་ཉིད་རྫོགས་པར་གཏན་ལ་འབེབས སེམས་འཐད་ཐེག་པ་རིམ་པ་དགུ། །གཏན་ལ་འབེབས་པ་མེད་<milestone unit="line" n="300.4"/>པ་ནི། །ཉན་ཐོས་དང་ནི་རང་རྒྱལ་གཉིས། །བདེན་པ་བཞི་ཡི་གཏན་ཚིགས་ཀྱིས། །རང་ལས་བྱུང་བའི་ཆོས་ཉིད་ལ། །སྤང་ཞིང་འགེག་པས་གཏན་ལ་འབེབས། །རང་ལས་བྱུང་བ་སྤང་འགེག་པས། །གཏན་ལ་<milestone unit="line" n="300.5"/>འབེབས་པར་མ་གསུངས་སོ། །ཐེག་ཆེན་བྱང་ཆུབ་སེམས་དཔའ་ནི། །བདེན་པ་གཉིས་ཀྱི་གཏན་ཚིགས་ཀྱིས། །རང་ལས་བྱུང་བའི་ཆོས་ཉིད་ནི། །མི་རྟག་སྡུག་བསྔལ་སྟོང་བདག་མེད། །སྦྱངས་ཤིང་བགྲོད་པས་<milestone unit="line" n="300.6"/>གཏན་ལ་འབེབས། །རང་ལས་བྱུང་བའི་ཆོས་སྤྱོད་པས། །གཏན་ལ་འབེབས་པར་ཡོངས་མ་གསུངས། །འབྲས་བུ་ངེས་ཐོབ་བྱ་བ་ནི། །དག་པ་གསུམ་གྱི་གཏན་ཚིགས་ཀྱིས། །རང་ལས་བྱུང་བའི་ཆོས་ཉིད་ནི། །<milestone unit="page" n="301"/><milestone unit="line" n="301.1"/>༄༅། །གཟུགས་སྒྲ་དྲི་རོ་རེག་ལ་སོགས། །སྤང་དང་བསྲུང་དང་དག་པ་ཡིས། །ཆོས་དེ་གཏན་ལ་འབེབས་པར་བྱེད། །རང་ཆོས་སྲུང་བར་བྱེད་པས་ན། །གཏན་ལ་འབེབས་པར་ཡོངས་མ་གསུངས། །ཕྱི་<milestone unit="line" n="301.2"/>པ་ཐུབ་པའི་སེམས་ལ་ནི། །མཚན་མ་མེད་པའི་གཏན་ཚིགས་ཀྱིས། །རང་ལས་བྱུང་བའི་ཆོས་ཉིད་འདི། །དམ་རྫས་ལྔ་ལ་སྤང་ལེན་གྱིས། །སེམས་ཉིད་གཏན་ལ་འབེབས་འདོད་པ། །རང་ལས་བྱུང་བའི་ཆོས་ལྔ་<milestone unit="line" n="301.3"/>ལ། །སྤང་ལེན་བྱེད་པའི་རང་བཞིན་གྱིས། །གཏན་ལ་འབེབས་པར་ཡོངས་མ་གསུངས། །བསྐྱེད་པ་རྣལ་འབྱོར་ཆེན་པོས་ནི། །ཐབས་དང་ཤེས་རབ་གཏན་ཚིགས་ཀྱིས། །རང་ལས་བྱུང་བའི་ཆོས་ཉིད་ནི། །ཕུང་པོ་<milestone unit="line" n="301.4"/>འབྱུང་བ་རྣམ་ཤེས་ཡུལ། །དུས་རྣམས་ཀུན་ལ་སྒྲུབ་བྱེད་པས། །རྣལ་འབྱོར་གཏན་ལ་འབེབས་བྱེད་པ། །རང་བྱུང་ཆོས་ལ་སྒྲུབ་བྱེད་པས། །གཏན་ལ་འབེབས་པར་ཡོངས་མ་གསུངས། །རྫོགས་པའི་རྣལ་འབྱོར་ཆེན་<milestone unit="line" n="301.5"/>པོས་ནི། །དབྱིངས་དང་ཡེ་ཤེས་གཏན་ཚིགས་ཀྱིས། །རང་ལ་བྱུང་བའི་ཆོས་ཉིད་ནི། །སེམས་དང་ཆོས་དང་རིག་པ་ལ། །རྒྱུ་དང་འབྲས་བུ་གཉིས་འབྱེད་པས། །ཆོས་དེ་གཏན་ལ་འབེབས་པར་བྱེད། །རང་ལས་བྱུང་<milestone unit="line" n="301.6"/>བའི་སེམས་རིག་ལ། །རྒྱུ་དང་འབྲས་བུར་འབྱེད་པ་ཡིས། །གཏན་ལ་འབེབས་པར་ཡོངས་མ་གསུང་། །གཏན་་ཐ་འབེབས་པར་གསུངས་པ་ནི། །སེམས་ཉིད་རྫོགསཔཆེནཔོལ། །ཆོསཀུན་འདུས་ཤིང་གསལ་བ་<milestone unit="page" n="302"/><milestone unit="line" n="302.1"/>ཡིས ཐམས་ཅད་གཏན་ལ་འབེབས་པར་བསྟན། །དེ་ཡང་ཇི་ལྟ་བུ་ཞེ་ན། །སེམས་ཉིད་རྫོགས་པ་ཆེན་པོ་ཡིས། །ཆོས་ཀུན་ཡོངས་སུ་བྱས་པའི་ཕྱར། །གཏན་ལ་འབེབས་པའ་ང་བ་དེ། །ཆས་ཀུན་གཏན་ལ་<milestone unit="line" n="302.2"/>འབེབས་པར་བཤད། །སེམས་ཉིད་རྫོགས་པ་ཆེན་པོ་ཡིས། །རང་ལས་བྱུང་བའི་ཆོས་རྣམས་ནི། །སེམས་ཉིད་གཅིག་གི་རང་བཞིན་གྱིས། །སེམས་ལས་གཏན་ལ་དབབ་ཏུ་མེད། །སོ་སོར་གཏན་ལ་འབེབས་པ་<milestone unit="line" n="302.3"/>ནི། །མ་རྟོགས་ཐེག་པ་དགུ་ལས་བྱུང་། །སེམས་ལས་བྱུང་བའི་ཆོས་ཉིད་ལ། །སྡུག་བསྔལ་ཀུན་འབྱུང་ཡིན་ཟེར་བ། །གཏན་ལ་འབེབས་པའི་ཆོས་མ་ཡིན། །སྡུག་བསྔལ་བདེན་པའི་ཆོས་ཉིད་ལ། །སེམས་ཉིད་<milestone unit="line" n="302.4"/>རྫོགས་པས་གཏན་ལ་འབེབས། །སྤང་ཞིང་འགེག་པས་ཡོངས་མ་རྟོགས། །སེམས་ལས་བྱུང་བའི་ཆོས་ཉིད་ལ། །མི་རྟག་སྡུག་བསྔལ་ཡིན་ཟེར་བས། །མདོ་སྡེས་གཏན་ལ་འབེབས་པ་མིན། །མི་རྟག་སྡུག་བསྔལ་ཆོས་<milestone unit="line" n="302.5"/>ཉིད་དེ། །འགྱུར་མེད་བདེ་ཆེན་ཆོས་ཉིད་དུ། །སེམས་ཉིད་རྫོགས་པས་གཏན་ལ་དབབ། །སེམས་ལས་བྱུང་བའི་ཆོས་ཉིད་ལ། །མཚན་མ་གཟུང་འཛིན་ཡིན་ཟེར་བས། །ཀྲི་ཡུས་གཏན་ལ་འབེབས་པ་མིན། །འགེག་<milestone unit="line" n="302.6"/>སྤང་དྲི་རོ་ཆོས་ཉིད་དེ། །ཡེ་ནས་དག་པའི་ཆོས་ཉིད་དུ། །སེམས་ལ་རྫོགས་པར་གཏན་ལ་འབེབས སེམས་ལས་བྱུང་བའི་ཆོས་ཉིད་ལ། །དམ་རྫས་གཙང་བཙོག་ཡིན་ཟེར་བས། །ཡོ་གས་གཏན་ལ་མི་ཕེབས་<milestone unit="page" n="303"/><milestone unit="line" n="303.1"/>༄༅། །ཏེ། །དམ་རྫས་ལྔ་ཡི་ཆོས་ཉིད་དེ། །རང་རྒྱུད་དག་པའི་ཆོས་ཉིད་དུ། །སེམས་ཉིད་རྫོགས་པས་གཏན་ལ་འབབས སེམས་ལས་བྱུང་བའི་ཆོས་ཉིད་དེ། །ཕུང་པོ་འབྱུང་བ་རྣམ་ཤེས་ལ། །བཙལ་ཞིང་<milestone unit="line" n="303.2"/>བསྒྲུབ་པ་དགོས་ཟེར་བ། །མ་ཧྭས་གཏན་ལ་ཕེབས་པ་མིན། །ཕུང་པོ་རྣམ་ཤེས་ཆོས་ཉིད་དེ། །མ་འགགས་པ་ཡི་ཡེ་ཤེས་སུ། །སེམས་ཉིད་རྫོགས་པས་གཏན་ལ་འབེབས། །སེམས་ལས་བྱུང་བའི་ཆོས་ཉིད་<milestone unit="line" n="303.3"/>ནི། །སེམས་རིག་རྒྱུ་འབྲས་ཡིན་ཟེར་བས། །ཨ་ནུས་གཏན་ལ་ཕེབས་པ་མིན། །དབྱིངས་དང་ཡེ་ཤེས་ཆོས་ཉིད་དེ། །རྩོལ་བསྒྲུབ་འདས་པའི་ཆོས་ཉིད་དུ། །སེམས་ཉིད་རྫོགས་པས་གཏན་ལ་ཕབ། །སེམས་ཉིད་<milestone unit="line" n="303.4"/>རྫོགས་པ་ཆེན་པོ་འདིས། །ཐམས་ཅད་གཏན་ལ་འབེབས་པ་ནི། །ཆོས་ཀུན་སེམས་སུ་འདུས་པས་ནི། །སེམས་ཀྱི་རང་བཞིན་བསྟན་པ་ཡིན། །སེམས་ཀྱི་རང་བཞིན་བསྟན་པ་ལ། །ཆོས་ཀུན་གཏན་ལ་ཕབ་ཅེས་<milestone unit="line" n="303.5"/>བྱ། །གཏན་ལ་འབེབས་པའི་ལུང་གསུམ་བསྟན་ཏོ། །མན་ངག་བཞི་ནི་གང་ཞེ་ན། །རྣམ་པ་གཉིས་སུ་དབྱེ་བར་བྱ། །དེ་ཡང་གང་དང་གང་ཞེ་ན། །བཞི་པ་གཉིས་ཀྱི་རྣམ་པ་སྟེ། །ངེས་པ་བཞི་ཡི་མན་ངག་དང་། །མི་<milestone unit="line" n="303.6"/>རིགས་རིགས་པར་བཤད་པ་གསུམ། །སྐབས་དང་ཕྱག་རྒྱའི་མན་ངག་གཉིས། །དེ་ཉིད་ལམ་གྱི་མན་ངག་གོ། །ངེས་པ་བཞི་ཡི་མན་ངག་ཀྱང་། །ཡེ་ཤེས་སྤང་ལེན་མེད་པར་ངེས། །སྙིང་རྗེ་ཕྱོགས་རིས་མེད་པར་<milestone unit="page" n="304"/><milestone unit="line" n="304.1"/>ངེས། །འབྱུང་ལྔ་ཡེ་ནས་སངས་རྒྱས་ངེས། །སེམས་ལ་གཉེན་པོ་མེད་པར་ངེས། །མི་རིགས་རིགས་པར་བཤད་གསུམ་ནི། །སེམས་ལས་མ་བྱུང་སངས་རྒྱས་ནི། །མི་རིགས་རིགས་པར་བཤད་པ་དང་། །རྒྱུ་ལས་མ་<milestone unit="line" n="304.2"/>བྱུང་འབྲས་བུ་ཡང་། །མི་རིགས་རིགས་པར་བཤད་པ་དང་། །རྒྱུད་ལས་མ་བྱུང་མན་ངག་ཀྱང་། །མི་རིགས་རིགས་པར་བཤད་པ་ཡིན། །སྐབས་དང་ཕྱག་རྒྱའི་མན་ངག་ནི། །སྐབས་ནི་བཅུ་གཉིས་བདུན་བསྟན་<milestone unit="line" n="304.3"/>ལ། །ཕྱག་རྒྱ་བཅུ་གཉིས་ལྔ་ཡིས་བསྟན། །དེ་ཉིད་ལམ་གྱི་མན་ངག་ནི། །ཆོས་ཉིད་སེམས་དེ་སུས་མཐོང་བ ངེས་པ་ལམ་གྱི་མན་ངག་གོ། །རྣམ་གཅིག་མན་ངག་རྣམ་བཞི་ནི། །ངོ་བོ་བཞི་ནི་བསྟན་པ་<milestone unit="line" n="304.4"/>སྟེ། །བྱང་ཆུབ་སེམས་ཀྱི་མན་ངག་དང་། །སྦྱོར་བ་མེད་པའི་མན་ངག་དང་། །དུས་གསུམ་གཏན་ཚིགས་མན་ངག་དང་། །ལུང་ཆེན་ཁུངས་ཀྱི་མན་ངག་གོ། །ཡེ་ཤེས་སྤང་ལེན་མེད་པ་ནི། །སེམས་ཉིད་རྫོགས་པའི་ཡེ་<milestone unit="line" n="304.5"/>ཤེས་ཏེ། །ཡེ་ནས་རང་བྱུང་ཡེ་ཤེས་ལ། །ཆོས་ལ་དུས་གསུམ་སྒྲིབ་མེད་པས། །སྤང་དང་ལེན་པ་མི་མངའ་སྟེ། །རང་བྱུང་ཡེ་ཤེས་འགྱུར་མེད་ལ། །སྤང་དང་འགེག་པ་ཡོངས་མི་མངའ། །སྦྱར་ཞིང་བགྲོད་པ་ཡོངས་མི་<milestone unit="line" n="304.6"/>མངའ། །གཟུང་ཞིང་འཛིན་པ་ཡོངས་མི་མངའ། །བླང་ཞིང་དོར་བ་ཡོངས་མི་མངའ། །བཙལ་ཞིང་བསྒྲུབ་པ་ཡོངས་མི་མངའ། །རྒྱུ་དང་འབྲས་བུ་ཡོངས་མི་མངའ། །དེས་ན་རང་བྱུང་ཡེ་ཤེས་ལ། །སྤང་ལེན་མེད་པར་<milestone unit="page" n="305"/><milestone unit="line" n="305.1"/>༄༅། །བསྟན་པ་ཡིན། །ཡང་ན་རྣམ་པ་བརྒྱད་པོ་ལ། །རང་བྱུང་ཡེ་ཤེས་ཡོད་མ་ཡིན། །སོ་སོར་རྟོགས་པའི་ཡེ་ཤེས་ཀྱིས། །ཐེག་པ་སོ་སོར་རྟོགས་པར་བྱེད། །དེས་ན་ཡེ་ཤེས་གྲངས་སུ་འབྱུང་། །གྲངས་ཀྱི་ཡེ་<milestone unit="line" n="305.2"/>ཤེས་རྣམ་པ་ནི། ་།ས་དང་ཆོས་ཤེས་རྗེས་སུ་ཤེས། །ཇི་མི་སྙམ་པའི་ཡེ་ཤེས་ནི། །བདེན་པ་བཞི་པོ་གཅིག་པ་ལའང་། །རྣམ་པ་བཞི་བཞིར་དབྱེ་བ་ནི། །གྲངས་ཀྱི་ཡེ་ཤེས་བཅུ་དྲུག་ཏུ། །བདེན་པ་བཞི་ལས་བྱུང་བ་<milestone unit="line" n="305.3"/>ཡིན། །དེས་ཀྱང་སྤང་ཞིང་འགེག་པས་ན། །སྤང་ལེན་མེད་པའི་ཡེ་ཤེས་མིན། །མི་རྟག་པ་དང་སྡུག་བསྔལ་དང་། །སྟོང་པ་དང་ནི་བདག་མེད་པ། །ཐམས་ཅད་མཁྱེན་པའི་ཡེ་ཤེས་ནི། །དོན་དམ་ཀུན་རྫོབ་ཤེས་པ་<milestone unit="line" n="305.4"/>སྟེ། །དེས་ཀྱང་སྦྱངས་ཤིང་བགྲོད་དགོས་པས། །སྦྱང་བགྲོད་མེད་པའི་ཡེ་ཤེས་མིན། །དག་པ་གསུམ་གྱི་ཏིང་འཛིན་གྱིས། །དྲི་རོ་སྤངས་ཤིང་རིགས་གསུམ་རྟོག །དེས་ཀྱང་གཟུང་འཛིན་སྤངས་ནས་ཀྱང་། །གཟུང་<milestone unit="line" n="305.5"/>འཛིན་འདས་པའི་ཡེ་ཤེས་མིན། །ཕྱག་རྒྱ་བཞི་འཛིན་རིག་པ་ཡིས། །རང་རྒྱུད་དག་པའི་ཆོས་ལྔ་ལ། །རྟོག་པས་བླང་ཞིང་དོར་བྱེད་པས། །བླང་དོར་མེད་པའི་ཡེ་ཤེས་མིན། །ཐབས་དང་ཤེས་རབ་ཆོས་ཉིད་ལ། །སྐུ་<milestone unit="line" n="305.6"/>གསུང་རིགས་དང་ཁ་དོག་གསལ། །རང་རྒྱུད་དག་པར་སྒྲུབ་བྱེད་པས། །རྩལ་བསྒྲུབ་འདས་པའི་ཡེ་ཤེས་མིན། །དབྱིངས་དང་ཡེ་ཤེས་ཆོས་ཉིད་ལ། །རྒྱུ་འབྲས་དག་པའི་རིག་པ་ཡིས། །དེ་ཡིས་བཙལ་ཞིང་སྒྲུབ་བྱེད་<milestone unit="page" n="306"/><milestone unit="line" n="306.1"/>པས། ཁུ།་འབྲས་འདས་པའི་ཡེ་ཤེས་མིན། །རང་བྱུང་ཡེ་ཤེས་སྐུ་གཅིག་ལ། །ཐེག་པ་གྲངས་ཀྱི་ཡེ་ཤེས་ཀྱིས། །གསལ་བར་བསྐྱེད་པར་མི་ནུས་སོ། །སེམས་ཉིད་རྫོགས་པ་ཆེན་པོ་ཡི། །འགྱུར་མེད་རང་བྱུང་ཡེ་ཤེས་<milestone unit="line" n="306.2"/>ལ། །ཡེ་ནས་སྒྲིབ་པ་མི་མངའ་བས། །སྤང་ལེན་མེད་པའི་ཡེ་ཤེས་སོ། །དེས་ན་སྤང་ལེན་མེད་པར་ངེས། །ཞེས་བསྟན། སྙིང་རྗེ་ཕྱོགས་རིས་་མེད་པ་ནི། །རྣམ་པ་གསུམ་དུ་ཤེས་པར་བྱ། །ཅིར་མི་མཛད་པའི་སྙིང་རྗེ་<milestone unit="line" n="306.3"/>དང་། །ཀུན་ལ་ཁྱབ་པའི་སྙིང་རྗེ་དང་། །ཕྱོགས་མཚམས་འཛིན་པའི་སྙིང་རྗེའོ། །གཉིས་ལ་ཕྱོགས་རིས་མེད་པ་སྟེ། །ཕྱོགས་མཚམས་འཛིན་པ་ཕྱོགས་ཡོད་དེ། །དེ་ཡང་གང་དང་གང་ཞེ་ན། །རྣམ་པ་གསུམ་དུ་ཤེས་<milestone unit="line" n="306.4"/>པར་བྱ། །ཅིར་ཡང་མི་མཛད་པ་ཡི་སྙིང་རྗེ་ནི། །སེམས་ཉིད་རྫོགས་པའི་བྱང་ཆུབ་སེམས། །སྤྲོས་དང་བྲལ་བའི་རང་བཞིན་གྱིས། །དངོས་པོ་མཚན་མ་ཅིར་མི་མཛད། །དེས་ན་སྙིང་རྗེ་ཕྱོགས་རིས་མེད། །ཀུན་ལ་ཁྱབ་<milestone unit="line" n="306.5"/>པའི་སྙིང་རྗེ་ནི། །སེམས་ཉིད་རྫོགས་པའི་བྱང་ཆུབ་སེམས། །བླང་དོར་མེད་པའི་རང་བཞིན་གྱིས། །སངས་རྒྱས་སེམས་ཅན་ཀུན་ལ་ཁྱབ། །དེས་ན་སྙིང་རྗེ་ཕྱོགས་རིས་མེད། །ཕྱོགས་མཚམས་འཛིན་པའི་སྙིང་རྗེ་<milestone unit="line" n="306.6"/>ནི། །ཐེག་པ་བརྒྱད་ཀྱི་ཆོས་ཉིད་དེ། །རྒྱུ་དང་འབྲས་བུར་ཕྱོགས་མཚམས་འཛིན། །རྩོལ་བསྒྲུབ་ཡོད་པར་ཕྱོགས་མཚམས་འཛིན། །ལྷ་དང་བདག་ཏུ་ཕྱོགས་མཚམས་འཛིན། །ཡུལ་དང་དབང་པོར་ཕྱོགས་མཚམས་<milestone unit="page" n="307"/><milestone unit="line" n="307.1"/>༄༅། །འཛིན། །ཀུན་རྫོབ་དོན་དམ་ཕྱོགས་མཚམས་འཛིན། །ཕྱོགས་མཚམས་འཛིན་པའི་སྙིང་རྗེ་དེ། །སྙིང་རྗེ་ཆེན་པོ་མ་ཡིན་ཏེ། །སྙིང་རྗེ་ཆུང་ངུ་ཡིན་པར་བཤད། །སེམས་ཉིད་རྫོགས་པའི་བྱང་ཆུབ་<milestone unit="line" n="307.2"/>སེམས། །ཐམས་ཅད་རྫོགས་པའི་རང་བཞིན་གྱིས། །སྙིང་རྗེ་ཕྱོགས་རིས་མེད་པར་ངེས། །ཞེས་བསྟན། འབྱུང་ལྔ་ཡེ་ནས་སངས་རྒྱས་ནི། །ཟབ་མོ་ལྔ་ཡི་སངས་རྒྱས་ཏེ། །དེ་ཡང་གང་དང་གང་ཞེ་ན། །ས་ཆུ་མེ་རླུད་<milestone unit="line" n="307.3"/>ནམ་མཁའ་ལྔ། །གཅིག་ལ་རང་བཞིན་ལྔ་ལྔ་སྟེ། །ཉི་ཤུ་རྩ་ལྔ་འབྱུང་བའོ། །དེ་ཡང་རང་བཞིན་རྣམ་ལྔ་ནི། །སྣང་བ་ས་ཡི་རང་བཞིན་ལ། །སྡུད་པ་ཆུ་ཡི་རང་བཞིན་ཡིན། །ཡང་བ་ལུང་གི་རང་བཞིན་ཡིན། །སྙོམས་པ་<milestone unit="line" n="307.4"/>མེ་ཡི་རང་བཞིན་ལ། །གསལ་བ་ནམ་མཁའི་རང་བཞིན་ཡིན། །དེ་ཡང་ཡེ་ནས་སངས་རྒྱས་ཏེ། །ས་ནི་སྲ་བྱེད་རྡོ་རྗེའི་དབྱིངས། །སྐྱེ་འཇིག་མེད་པའི་སངས་རྒྱས་ཡིན། །ཆུ་ནི་རིན་ཆེན་གཏེར་གྱི་དབྱིངས། །ཐམས་<milestone unit="line" n="307.5"/>ཅད་འདུས་པའི་སངས་རྒྱས་ཡིན། །མེ་ནི་པདྨ་དག་པའི་དབྱིངས། །གཟུང་འཛིན་སྲེག་པའི་སངས་རྒྱས་སོ། །རླུད་ནི་ཡང་ཞིང་གཡོ་བའི་དབྱིངས། །ཀུན་ཏུ་བསྐྱོད་པའི་སངས་རྒྱས་སོ། །ནམ་མཁའ་སྣང་བྱེད་ཁྱབ་པའི་<milestone unit="line" n="307.6"/>དབྱིངས། །མ་བསྒྲིབས་གསལ་བའི་སངས་རྒྱས་སོ། །དེས་ན་འབྱུང་ཆེན་རྣམ་པ་ལྔ། །ཡེ་ནས་སངས་རྒྱས་ཡིན་པ་སྲ །སེམས་ཉིད་རྫོགས་པའི་ལུང་གིས་བཤད། །ཅེས་བསྟན། སེམས་ལ་གཉེན་པོ་མེད་ངེས་<milestone unit="page" n="308"/><milestone unit="line" n="308.1"/>ནི། །རྣམ་པ་གསུམ་གྱི་གཏན་ཚིགས་ཀྱིས། །གཉེན་པོ་མེད་པར་བསྟན་པ་ཡིན། །དེ་ཡང་གང་དང་གང་ཞེ་ན། །དཔེ་ལ་གཉེན་པོ་མེད་པ་དང་། །དོན་ལ་གཉེན་པོ་མེད་པ་དང་། །རྟགས་ལ་གཉེན་པོ་མེད་པའོ། །དཔེ་<milestone unit="line" n="308.2"/>ལ་གཉེན་པོ་མེད་པ་ནི། །ནམ་མཁའི་དཔེ་ལ་གཉེན་པོ་མེད། །དོན་ལ་གཉེན་པོ་མེད་པ་ནི། །ཆོས་ཉིད་དོན་ལ་གཉེན་པོ་མེད། །རྟགས་ལ་གཉེན་པོ་མེད་པ་ནི། །བྱང་ཆུབ་སེམས་ལ་གཉེན་པོ་མེད། །དེ་ཡང་ཇི་ལྟ་བུ་<milestone unit="line" n="308.3"/>ཞེ་ན། །དཔེ་དང་དོན་རྟགས་གསུམ་པོ་ལ། །རྒྱུ་དང་ས་བོན་མ་མཆིས་པས། །རྐྱེན་དང་གཉེན་པོ་ཀུན་དང་བྲལ། །དེས་ན་སེམས་ཉིད་རྫོགས་པ་ལ། །གཉེན་པོ་མེད་པ་ཞེས་བྱའོ། །ངེས་པ་བཞི་ཡི་མན་ངག་གོ། །མི་<milestone unit="line" n="308.4"/>རིགས་རིགས་པར་བཤད་གསུམ་ནི། །སེམས་ལས་མ་བྱུང་སངས་རྒྱས་ནི། །མི་རིགས་རིགས་པར་བཤད་པ་ཡིན། །རྒྱུ་ལས་མ་བྱུང་འབྲས་བུ་ཡང་། །མི་རིགས་རིགས་པར་བཤད་པ་ཡིན། །ལུང་ལས་མ་བྱུང་མན་<milestone unit="line" n="308.5"/>ངག་ཀྱང་། །མི་རིགས་རིགས་པར་བཤད་པ་ཡིན། །དེ་ཡང་ཇི་ལྟ་བུ་ཞེ་ན། །སེམས་ལས་མ་བྱུང་སངས་རྒྱས་ནི། །ཆོས་ཉིད་མཁའ་ལ་དབྱིངས་ཉིད་ཀློང་། །སེམས་ལས་མ་བྱུང་སངས་རྒྱས་ཡིན། །རྒྱུ་ལས་མ་བྱུང་<milestone unit="line" n="308.6"/>འབྲས་བུ་ཡིན། །བྱང་ཆུབ་སེམས་ཀྱི་འབྲས་བུ་ནི། །རྒྱུ་ལས་མ་བྱུང་འབྲས་བུ་ཡིན། །ལུང་ལས་མ་བྱུང་མན་ངག་ནི། །ཆོས་ཉིད་བྱང་ཆུབ་སེམས་ཀྱི་དོན། །སྤྲུལ་པའི་གང་ཟག་སྐལ་ལྡན་གྱིས། །ཇི་ལྟར་རྟོགས་ཤིང་<milestone unit="page" n="309"/><milestone unit="line" n="309.1"/>༄༅། །རིག་པ་དེ། །ལུང་ལས་མ་བྱུང་མན་ངག་ཡིན། །མི་རིགས་རིགས་པ་འདི་གསུམ་ཡང་། །མན་ངག་དག་གི་རིག་པས་བཤད། །མི་རིགས་རིགས་པར་བཤད་པའོ། །སྐབས་དང་ཕྱག་རྒྱའི་མན་ངག་<milestone unit="line" n="309.2"/>ནི། །རྣམ་པ་གཉིས་གསུམ་དུ་ཡང་ལཅག་སུ་དབྱེ་བར་བྱ། །སྐབས་ནི་བཅུ་པ་གཉིས་དང་བདུན། །ཕྱག་རྒྱ་བཅུ་གཉིས་ལྔ་ལས་མེད། །གཉིས་ནི་རྩོལ་ཞིང་སྒྲུབ་པར་བྱེད། །སྐབས་ཞེས་བྱ་བའི་མན་ངག་ནི། །སེམས་ཉིད་<milestone unit="line" n="309.3"/>རྫོགས་པའི་སྙིང་པོ་དེ། །སྒྲིབ་མེད་རང་བྱུང་ཡེ་ཤེས་ལ། །ཆོས་ཀུན་དུས་གསུམ་སྒྲིབ་མེད་པས། །ཆོས་ཉིད་དོན་ལ་འགག་པ་མེད། །སོ་སོ་དག་གིས་གོ་སྐབས་འབྱེད། །དེས་ན་སྐབས་ཞེས་བསྟན་པ་ཡིན། །ཕྱག་རྒྱ་<milestone unit="line" n="309.4"/>དག་གི་ངེས་པ་ནི། །སེམས་ཉིད་རྫོགས་པའི་སྙིང་པོ་དེ། །ཡེ་ནས་བྱང་ཆུབ་སྐུ་ཡིན་པས། །སྐྱེ་བ་མེད་ཅིང་འགྱུར་བ་མེད། །ཡེ་ནས་ཡེ་ཤེས་ཆེན་པོའི་སྐུ། །འགྱུར་བ་མེད་པའི་རང་བཞིན་ལ། །ཕྱག་རྒྱ་ཞེས་ནི་བསྟན་<milestone unit="line" n="309.5"/>པ་ཡིན། །སེམས་ཉིད་རྫོགས་པ་ཆེན་པོ་ལ། །ཡེ་ཤེས་དོན་གྱི་བྱེ་བྲག་ནི། །སྐབས་དང་ཕྱག་རྒྱ་ཉི་ཤུ་ལྔས། །སོ་སོ་དག་གིས་སྐབས་ཕྱེ་ནས། །ཡོ་ག་བཞི་ཡིས་དོན་ཕྱུང་སྟེ། །ཆེ་བ་ལྔ་ཡི་ཁྱད་པར་གྱིས། །རིམ་པ་དགུ་<milestone unit="line" n="309.6"/>དང་འཇིག་རྟེན་པ། །རང་རེ་དག་གི་བདེན་པ་དེས། །ངེས་པར་གཏན་ལ་མ་ཕེབས་པ། །ལོང་བ་དམིགས་བུ་ཟིན་པ་ལྟར། །ཡེ་ཤེས་དོན་གྱི་བྱེ་བྲག་འདིས། །ངེས་པར་གཏན་ལ་འབེབས་པར་བྱེད། །དེ་ཡང་ཇི་ལྟ་བུ་<milestone unit="page" n="310"/><milestone unit="line" n="310.1"/>ཞེ་ན། །ཅི་ལྷར་སྣང་བའི་ཆོས་རྣམས་ཀུན། །ཡེ་ནས་འདུས་བྱས་མ་ཡིན་པས། །ཆོས་ཉིད་དག་ཏུ་གནས་པ་དེ། །ཆོས་ཉིད་སྐབས་ཞེས་བསྟན་པ་ཡིན། །འདུས་མ་བྱས་པའི་ཆོས་ཉིད་དེ། །འགྲོ་བ་རྣམས་ལ་རང་<milestone unit="line" n="310.2"/>བཞིན་གྱིས། །ཡེ་ནས་མ་པྱེ་གནས་པའི་ཕྱིར། །རང་བཞིན་གནས་པའི་སྐབས་ཞེས་བྱ། །འདུས་མ་བྱས་པའི་ཆོས་ཉིད་དེ། །མ་བཅོས་ངང་ལ་གནས་པ་ཡིས། །སངས་རྒྱས་ཆེ་བ་ཐོབ་པའི་ཕྱིར། །རང་བཞིན་ཆེ་བ་<milestone unit="line" n="310.3"/>སྐབས་ཀྱིས་བསྟན། །འདུས་མ་བྱས་པའི་ཆོས་ཉིད་དེ། །བཙལ་བ་མེད་པར་གྲུབ་པའི་ཕྱིར། །བཙལ་དང་བྲལ་བའི་སྐབས་ཀྱིས་བསྟན། །འདུས་མ་བྱས་པའི་ཆོས་ཉིད་དེ། །ཚིག་དང་ཡི་གེས་བརྗོད་མེད་<milestone unit="line" n="310.4"/>ཕྱིར། །བརྗོད་དང་བྲལ་བའི་སྐབས་ཀྱིས་བསྟན། །འདུས་མ་བྱས་པའི་ཆོས་ཉིད་དེ། །སྐྱེ་བ་མེད་པའི་རང་བཞིན་གྱིས། ཁམས་གསུམ་དག་ཏུ་མི་འཁོར་བས། །ལས་ཀྱིས་མི་འཁོར་སྐབས་ཞེས་བྱ། །འདུས་མ་བྱས་<milestone unit="line" n="310.5"/>པའི་ཆོས་ཉིད་དེ། །བྱང་ཆུབ་སེམས་སུ་གཅིག་པའི་ཕྱིར། །གཉིས་མེད་སྐྱོན་བྲལ་སྐབས་ཞེས་བྱ། །ཆོས་ཀུན་རང་གི་སེམས་ལ་འདུས། །སེམས་ཀྱི་རྟོགས་པ་བཤད་པའི་ཕྱིར། །ཡེ་ཤེས་རང་བྱུང་སྐབས་ཞེས་<milestone unit="line" n="310.6"/>བྱ། །ཆོས་ཀུན་རང་གི་སེམས་ལ་འདུས། །སེམས་དང་བྲལ་བ་མེད་པའི་ཕྱིར། །གཟུངས་ཀྱི་སྦྱོར་ཐབས་སྐབས་ཞེས་བྱ། །ཆོས་ཀུན་རང་གི་སེམས་ལ་འདུས། །སེམས་ལ་ཆོས་ཀུན་རྫོགས་པའི་ཕྱིར། །ཡོངས་སུ་<milestone unit="page" n="311"/><milestone unit="line" n="311.1"/>༄༅། །རྫོགས་པའི་སྐབས་ཞེས་བྱ། །ཆོས་ཀུན་རང་གི་སེམས་ལ་རྫོགས། །སེམས་ལ་གཟུང་འཛིན་མེད་པའི་ཕྱིར། །ཆགས་དང་བྲལ་བའི་སྐབས་ཞེས་བྱ། །ཆོས་ཀུན་བྱང་ཆུབ་སེམས་ལ་འདུས། །སེམས་ཉིད་<milestone unit="line" n="311.2"/>ཡེ་ནས་ཆེ་བའི་ཕྱིར། །གདོད་ནས་ཆེ་བའི་སྐབས་ཞེས་བྱ། །ཆོས་ཀུན་བྱང་ཆུབ་སེམས་སུ་འདུས། །སེམས་ལ་སྐྱོན་ཡོན་མེད་པའི་ཕྱིར། །སྨོན་ལམ་བྲལ་བའི་སྐབས་ཞེས་བྱ། །ཆོས་ཀུན་བྱང་ཆུབ་སེམས་སུ་<milestone unit="line" n="311.3"/>འདུས། །སེམས་ལ་ཐམས་ཅད་རྫོགས་པའི་ཕྱིར། །ལུང་ཆེན་སྟོན་པའི་སྐབས་ཞེས་བྱ། །ཆོས་ཀུན་བྱང་ཆུབ་སེམས་སུ་འདུས། །སེམས་ལ་བཟང་ངན་མེད་པའི་ཕྱིར། །མཉམ་པ་ཉིད་ཀྱི་སྐབས་ཞེས་བྱ། །ཆོས་ཀུན་<milestone unit="line" n="311.4"/>བྱང་ཆུབ་སེམས་སུ་འདུས། །བླང་དོར་མེད་པར་མ་རྟོགས་ཕྱིར། །བདེ་བ་སྤང་བའི་སྐབས་ཞེས་བྱ། །ཆོས་ཀུན་བྱང་ཆུབ་སེམས་སུ་འདུས། །སེམས་ལ་བཙལ་དུ་མེད་པའི་ཕྱིར། །རྩོལ་དང་བྲལ་བའི་སྐབས་ཞེས་<milestone unit="line" n="311.5"/>བྱ། །ཆོས་ཀུན་བྱང་ཆུབ་སེམས་སུ་འདུས། །སེམས་ལ་འགྱུར་བ་མེད་པའི་ཕྱིར། །ཆོས་ཉིད་མི་འགྱུར་སྐབས་ཞེས་བྱ། །ཆོས་ཀུན་བྱང་ཆུབ་སེམས་སུ་འདུས། །སེམས་ལ་གཉེན་པོ་མེད་པའི་ཕྱིར། །རྒྱུ་རྐྱེན་བྲལ་བའི་<milestone unit="line" n="311.6"/>སྐབས་ཞེས་བྱ། །ཆོས་ཀུན་བྱང་ཆུབ་སེམས་སུ་གཅིག ཁུད་དྲུག་སྙིང་པོ་སེམས་གཅིག་ཕྱིར། །འགྲོ་ཀུན་སངས་རྒྱས་སྐབས་ཞེས་བྱ། །ཆོས་ཀུན་བྱང་ཆུབ་སེམས་སུ་འདུས། །སེམས་ལ་ཚོགས་ཀུན་འདུས་པའི་<milestone unit="page" n="312"/><milestone unit="line" n="312.1"/>ཕྱིར། །ཡེ་ཤེས་དག་པའི་ཚོགས་ཆེན་པོས། །ཚོགས་ཆེན་དབུལ་བའི་སྐབས་ཞེས་བྱ། །ཆོས་ཀུན་བྱང་ཆུབ་སེམས་སུ་འདུས། །སེམས་དེ་ཡེ་ཤེས་ཤར་བའི་ཕྱིར། །ཚོགས་རྒྱན་ལྷུན་གྱི་གྲུབ་པའི་སྐབས། །ཆོས་ཀུན་<milestone unit="line" n="312.2"/>བྱང་ཆུབ་སེམས་སུ་འདུས། །སེམས་ཉིད་ལྷུན་གྱིས་གྲུབ་པའི་ཕྱིར། །ལྷུན་གྱི་གྲུབ་པའི་སྐབས་ཞེས་བྱ། །ཆོས་ཀུན་བྱང་ཆུབ་སེམས་སུ་འདུས། །སེམས་ལ་རྩོལ་བསྒྲུབ་མེད་པའི་ཕྱིར།།ཕྲིན་ལས་རྒྱ་མཚོའི་སྐབས་ཞེས་<milestone unit="line" n="312.3"/>བྱ། །ཆོས་ཀུན་བྱང་ཆུབ་སེམས་སུ་འདུས། །སེམས་ཉིད་ཆོས་ཀྱི་ཁུངས་ཡིན་ཕྱིར། །ལུང་ཆེན་འབྲེལ་བའི་སྐབས་ཞེས་བྱ། །ཆོས་ཀུན་བྱང་ཆུབ་སེམས་སུ་འདུས། །སེམས་ཉིད་བཙལ་བ་མེད་པ་ལ། །བཙལ་བའི་<milestone unit="line" n="312.4"/>གོལ་སྒྲིབ་བསྟན་པའི་ཕྱིར། །བཙལ་དང་མ་བྲལ་སྐབས་ཞེས་བྱ། །ཆོས་ཀུན་བྱང་ཆུབ་སེམས་འདུས་ལ། །སེམས་ཉིད་ཆགས་ཤིང་གཡོས་མེད་ལ། །མ་ཆགས་མ་གཡོའི་སེམས་མེད་པས། །འཆིང་བ་ཆེན་པོའི་སྐབས་<milestone unit="line" n="312.5"/>ཞེས་བྱ། །སེམས་ཀྱི་ཆོས་ཉིད་དེ་རྣམས་ལ། །མ་འགགས་པ་ཡི་སྐབས་ཞེས་བྱ། །ཕྱག་རྒྱ་ཉི་ཤུ་རྩ་ལྔ་ནི། །ཡི་གེ་ཨུ་ལི་ཀྭ་ལི་གཉིས། །གཅིག་ཏུ་བསྡུས་ཏེ་ཉི་ཤུ་ལྔ། །བགྲང་བའི་དོན་ནི་འདི་ལྟ་སྟེ། ཁུད་དྲུག་སེམས་<milestone unit="line" n="312.6"/>ཅན་ཐམས་ཅད་ཀུན། །སྙིང་པོ་བྱང་ཆུབ་ཞིང་ཡིན་པས། །ཆོས་ཉིད་དོན་དེ་ཤེས་པ་དང་། །དོན་དེ་ཡིད་ཆེས་བྱ་བའི་ཕྱིར ཉི་ ་རྩ་ལྔར་བགྲངས་མོ ་ཀྱིས ཡང་ད ་བྱང་ཆུབ་སེམས་ལ་ནི། །ཚིག་ཏུ་བགྲངས་ན་<milestone unit="page" n="313"/><milestone unit="line" n="313.1"/>༄༅ མཐའ་ཡས་ཏེ། །ངེས་པར་སེམས་ལ་བགྲང་དུ་མེད། །ཉི་ཤུ་རྩ་ལྔ་འདི་ལྟ་སྟེ། །མཚན་མའི་ཡུལ་ལ་མི་གནས་ཏེ། །ཡེ་ཤེས་ཆེན་པོའི་ཕྱག་རྒྱ་ཡིན། །ཐབས་དང་ཤེས་རབ་གཉིས་མེད་པ། །ཡེ་ཤེས་ཆེན་<milestone unit="line" n="313.2"/>པོའི་ཕྱག་རྒྱ་ཡིན། །དབྱིངས་དང་ཡེ་ཤེས་གཉིས་མེད་པས། །ཡེ་ཤེས་ཆེན་པོའི་ཕྱག་རྒྱ་ཡིན། །ཡུལ་དང་དབང་པོ་གཉིས་མེད་པས། །ཡེ་ཤེས་ཆེན་པོའི་ཕྱག་རྒྱ་ཡིན། །སེམས་ཉིད་བདེ་བ་ཆེན་པོ་དེ། །ཡེ་ཤེས་ཆེན་<milestone unit="line" n="313.3"/>པོའི་ཕྱག་རྒྱ་ཡིན། །ཆོས་ཉིད་གསལ་བའི་བྱང་ཆུབ་སེམས། །ཡེ་ཤེས་ཆེན་པོའི་ཕྱག་རྒྱ་ཡིན། །ཐབས་དང་ཤེས་རབ་འདུ་འབྲལ་མེད། །ཡེ་ཤེས་ཆེན་པོའི་ཕྱག་རྒྱ་ཡིན། །ཆོས་ཉིད་དག་ལས་ཡེ་ཤེས་འབྱུང་། །ཡེ་<milestone unit="line" n="313.4"/>ཤེས་ཆེན་པོའི་ཕྱག་རྒྱ་ཡིན། །ཀུན་བཟང་ཡབ་ཡུམ་གཉིས་མེད་པས། །ཡེ་ཤེས་ཆེན་པོའི་ཕྱག་རྒྱ་ཡིན། །ཐམས་ཅད་རང་ལ་རྫོགས་པ་ཡང་། །ཡེ་ཤེས་ཆེན་པོའི་ཕྱག་རྒྱ་ཡིན། །ཆོས་ཉིད་དག་ལ་རོལ་པ་དེ། །ཡེ་ཤེས་<milestone unit="line" n="313.5"/>སྣོན་པོའི་ཕྱག་རྒྱ་ཡིན། །སེམས་ལ་དུས་གསུམ་མེད་པའི་ཕྱིར། །ཡེ་ཤེས་ཆེན་པོའི་ཕྱག་རྒྱ་ཡིན། །སེམས་ཉིད་འདུ་འབྲལ་མེད་པ་དེ། །ཡེ་ཤེས་ཆེན་པོའི་ཕྱག་རྒྱ་ཡིན། །ཐམས་ཅད་གཅིག་ཏུ་འདུས་པ་ནི། །ཡེ་ཤེས་<milestone unit="line" n="313.6"/>ཆེན་པོའི་ཕྱག་རྒྱ་ཡིན། །བྱང་ཆུབ་སེམས་ལས་གཡོས་པ་མེད། །ཡེ་ཤེས་ཆེན་པོའི་ཕྱག་རྒྱ་ཡིན། །ཆོས་ཉིད་དག་ལ་འགྱུར་བ་མེད། །ཡེ་ཤེས་ཆེན་པོའི་ཕྱག་རྒྱ་ཡིན། །བརྗོད་དུ་མེད་པའི་ཡུལ་ལརོལ། །ཡེ་ཤེས་ཆེན་<milestone unit="page" n="314"/><milestone unit="line" n="314.1"/>པོའི་ཕྱག་རྒྱ་ཡིན། །དབྱིངས་དང་ཡེ་ཤེས་འདུ་འབྲལ་མེད། །ཡེ་ཤེས་ཆེན་པོའི་ཕྱག་རྒྱ་ཡིན། །བྱང་ཆུབ་སེམས་ལས་ཀུན་སྤྲུལ་པས། །ཡེ་ཤེས་ཆེན་པོའི་ཕྱག་རྒྱ་ཡིན། །གང་གིས་ཆོས་ཉིད་རིག་པ་དེ། །ཡེ་ཤེས་ཆེན་<milestone unit="line" n="314.2"/>པོའི་ཕྱག་རྒྱ་ཡིན། །ཆོས་ཉིད་རྒྱན་དུ་རིག་པ་དེ། །ཡེ་ཤེས་ཆེན་པོའི་ཕྱག་རྒྱ་ཡིན། །ཇི་ལྟར་རྟོགས་པའི་རིག་པ་དེ། །ཡེ་ཤེས་ཆེན་པོའི་ཕྱག་རྒྱ་ཡིན། །ཐམས་ཅད་སངས་རྒྱས་ཤེས་པ་དེ། །ཡེ་ཤེས་ཆེན་པོའི་ཕྱག་རྒྱ་<milestone unit="line" n="314.3"/>ཡིན། །ཕྲིན་ལས་ལྷུན་གྱིས་གྲུབ་པ་དེ། །ཡེ་ཤེས་ཆེན་པོའི་ཕྱག་རྒྱ་ཡིན། །ངེས་པར་གཏན་ལ་དབབ་པ་ཡང་། །ཡེ་ཤེས་ཆེན་པོའི་ཕྱག་རྒྱ་ཡིན། །ཕྱག་རྒྱ་ཉི་ཤུ་རྩ་ལྔ་སྟེ། །ལྟོས་པའི་ཆོས་ནི་ཐམས་ཅད་ཀུན། །ལོང་<milestone unit="line" n="314.4"/>བས་དམིག་བུ་ཟིན་པ་ལྟར། །བསྟན་པ་རྒྱུད་ཀྱི་སྤྱི་འགྲེལ་ཞེས། །རྫོགས་པ་ཆེན་པོས་བཤད་པ་ཡིན། །ཕྱག་རྒྱ་འདི་ཡི་རང་བཞིན་ནི། །རྣམ་པ་གསུམ་དུ་ཤེས་པར་བྱ། །མིང་དང་རང་བཞིན་དཔེ་གསུམ་སྟེ། །མིང་ནི་<milestone unit="line" n="314.5"/>ཕྱག་རྒྱར་བཤད་པ་ཡིན། །རང་བཞིན་འགྱུར་བ་མེད་པ་སྟེ། །རྡོ་རྗེའི་སེམས་ལ་འགྱུར་བ་མེད། །དཔེ་ནི་ནམ་མཁའ་ལྟ་བུ་སྟེ། །ནམ་མཁའི་དཔེ་ལ་མཚོན་དུ་མེད། །ཅེས་བསྟན། སྐབས་དང་ཕྱག་རྒྱའི་མན་ངག་<milestone unit="line" n="314.6"/>གོ། །དེ་ཉིད་ལམ་གྱི་མན་ངག་ནི། །རྣམ་པ་བཅུ་དང་དྲུག་ཏུ་བགྲང་། །དེ་ཡང་གང་དང་གང་ཞེ་ན། །ཡོ་ག་རྣམ་བཞི་རེ་རེ་ལ། །དེ་ཉིད་རྣམ་པ་བཞི་བཞི་སྟེ། །རྣམ་པ་བཅུ་དང་དྲུག་ཏུ་བགྲང་། །དེ་ཉིད་རྣམ་པ་བཅུ་དྲུག་<milestone unit="page" n="315"/><milestone unit="line" n="315.1"/>༄༅། །ནི། །བྱང་ཆུབ་སེམས་ཀྱི་དེ་ཉིད་དེ། །སེམས་དང་ཆོས་དང་ཡེ་ཤེས་དེ། །ངོ་བོ་དག་གི་དེ་ཉིད་དོ། །སྔོན་དང་ད་ལྟར་ཕྱི་མ་དང་། །དེ་དང་འདྲ་བ་ཀུན་གྱིའོ། ་རྒོན་ཏུ་རྣལ་འབྱོར་དེ་ཉིད་ནི། །རྣམ་པ་བཞི་<milestone unit="line" n="315.2"/>རུ་བགྲང་བར་བྱ། །སངས་རྒྱས་སེམས་ཅན་རྒྱུད་དྲུག་ཀུན། །མ་བཅོས་སེམས་ཀྱི་དེ་ཉིད་དེ། །སྣང་སྲིད་སྣོད་བཅུད་ཐམས་ཅད་ཀུན། །མ་བྱས་ཆོས་ནི་དེ་ཉིད་དོ། །དུས་གསུམ་བསྐྱོད་པ་མེད་པ་ནི། །མ་བསྒྲིབས་ཡེ་<milestone unit="line" n="315.3"/>ཤེས་དེ་ཉིད་དོ། །ཐམས་ཅད་ཡོངས་སུ་རྫོགས་པ་ནི། །ངོ་བོ་དག་གི་དེ་ཉིད་དོ། །ཀུན་ཏུ་རྣལ་འབྱོར་དེ་ཉིད་ནི། །རྣམ་པ་བཞི་རུ་བགྲང་བར་བྱ། །ཆོས་དབྱིངས་ཇི་ལྟར་རིག་པ་དེ། །དེ་ནི་སེམས་ཀྱི་དེ་ཉིད་<milestone unit="line" n="315.4"/>ཡིན། །དབྱིངས་ཉིད་ཅིར་ཡང་བཅོས་མེད་པས། །དེ་ནི་ཆོས་ཀྱི་དེ་ཉིད་ཡིན། །དབྱིངས་དང་ཡེ་ཤེས་གསལ་བ་ནི། །དེ་ནི་ཡེ་ཤེས་དེ་ཉིད་ཡིན། །དབྱིངས་དང་ཡེ་ཤེས་གཉིས་མེད་པས། །དེ་ནི་ངོ་བོ་དེ་ཉིད་<milestone unit="line" n="315.5"/>ཡིན། །རྣལ་འབྱོར་ཆེན་པོའི་དེ་ཉིད་ཀྱང་། །རྣམ་པ་གཞི་རུ་ཤེས་པར་བྱ། །ཡི་གེ་ཧཱུཾ༷་ལ་སོགས་པ་ནི། །དེ་ལས་ཐམས་ཅད་བསྐྱེད་པ་ནི། །སེམས་ཀྱི་དེ་ཉིད་ཡིན་པར་བཤད། །ཕུང་པོ་འབྱུང་བ་རྣམ་ཤེས་ཡུལ། །སྣང་<milestone unit="line" n="315.6"/>ལ་རང་བཞིན་མེད་པས་ནི། །ཡེ་ནས་ཆོས་ཉིད་དེ་ཉིད་ཡིན། །དེ་ལྟར་མ་བསྒྲིབས་གསལ་བ་ནི། །ཡེ་ཤེས་དག་གི་དེ་ཉིད་ཡིན། །བདགཉིད་ཆེན་པོ་གྲུབ་པ་ནི། །ངོ་བོ་དག་གི་དེ་ཉིད་དོ། །སེམས་དཔའི་རྣལ་འབྱོར་<milestone unit="page" n="316"/><milestone unit="line" n="316.1"/>དེ་ཉིད་ཀྱང་། །རྣམ་པ་བཞི་རུ་བགྲང་བར་བྱ། །གང་ཞིག་ཏིང་འཛིན་སྡོམ་གནས་ནས། །སྡོམ་དེ་ཡིད་ལ་གང་གནས་པ། །སེམས་ཀྱི་དེ་ཉིད་ཡིན་པར་བཤད། །ཏིང་འཛིན་ཆགས་པ་མེད་པ་ནི། །ཆོས་ཀྱི་དེ་ཉིད་ཡིན་<milestone unit="line" n="316.2"/>པར་བཤད། །རིགས་དང་ཁ་དོག་སོ་སོར་གསལ། །ཡེ་ཤེས་དག་གི་དེ་ཉིད་ཡིན། །རིགས་བཞི་ཕྱག་རྒྱ་ཆེན་པོ་བཞི། །ངོ་བོ་དག་གི་དེ་ཉིད་ཡིན། །དེ་ཉིད་རྣམ་པ་བཅུ་དྲུག་ནི། །ལམ་གྱི་ལུང་དུ་ཤེས་པར་བྱ། །ངོ་བོ་<milestone unit="line" n="316.3"/>བཞི་ཡི་མན་ངག་ལ། །བྱང་ཆུབ་སེམས་ཀྱི་མན་ངག་ནི། །དུས་གསུམ་སངས་རྒྱས་ཐམས་ཅད་དང་། །ཁམས་གསུམ་སེམས་ཅན་ཐམས་ཅད་ཀུན། །བྱང་ཆུབ་སེམས་ལས་ཀུན་འབྱུང་སྟེ། །སངས་རྒྱས་སྐུ་དང་ཡེ་ཤེས་<milestone unit="line" n="316.4"/>དང་། །སེམས་ཅན་ལུས་དང་བག་ཆགས་དང་། །སྣང་ཞིང་སྲིད་པ་ཐམས་ཅད་ཀུན། །བྱང་ཆུབ་སེམས་ལ་བླང་དོར་མེད། །སངས་རྒྱས་ཡེ་ཤེས་ཐུགས་རྗེས་ཀྱང་། །དབྲི་བཀོལ་བླང་དོར་ཡོངས་མི་མངའ སེམས་<milestone unit="line" n="316.5"/>ཅན་འགྲོ་བའི་སྡུག་བསྔལ་ཡང་། །བྱང་ཆུབ་སེམས་ཀྱི་རང་བཞིན་ཏེ། །སྣང་སྲིད་སྣོད་བཅུད་ཀུན་ལ་ཁྱབ། །གཉེན་པོ་དག་གིས་བསྐྱོད་དུ་མེད། །ནམ་མཁའི་མཐའ་ལྟར་མཉམ་པར་གནས། །དེ་ནི་སྙིང་པོ་བྱང་ཆུབ་<milestone unit="line" n="316.6"/>སྟེ། །གཟུང་འཛིན་སྤྲོས་པ་ཀུན་དང་བྲལ། །སྒྲ་དང་ཐ་སྙད་རིལ་ལས་འདས། །ཚིག་དང་ཡི་གེར་བརྗོད་པ་མེད། །བསྟན་དུ་མཚན་མའི་དངོས་པོ་མེད། །མངོན་དུ་དམིགས་པའི་ཡུལ་དང་བྲལ། །རྒྱུ་ལས་མ་བྱུང་སྙིང་<milestone unit="page" n="317"/><milestone unit="line" n="317.1"/>༄༅། །པ་འད། །སྒྲས་ཀྱས་བཏགས་པ་ཀུན་དང་བྲལ། ། ས་བསྟན། སྦྱར་བ་བྱར་ ད་མན་ངག་ན། །བྱང་ཆུབ་ མས་ཀྱ་སྐུ་མཆག་འདས། །ཆས་ཀུན་ཡངས་སུ་ཁྱབ་པའ་ཕྱར། །གཅག་དང་གཉིས་སུ་བྱར་<milestone unit="line" n="317.2"/>མེད་པས། །དེ་ལ་གཉིས་ཀྱིས་སྦྱོར་བ་མེད། །ཆོས་ཀུན་སེམས་ལས་བྱུང་བའི་ཕྱིར། །ཆོས་སེམས་གཉིས་སུ་སྦྱར་དུ་མེད། ཁུསྣྲུ་ལས་འབྲས་བུ་བཙལ་མེད་པས། །རྒྱུ་འབྲས་གཉིས་སུ་སྦྱར་དུ་མེད། །ཐབས་དང་ཤེས་<milestone unit="line" n="317.3"/>རབ་ཡུལ་བྱུང་བས། །ཐབས་དང་ཤེས་རབ་སྦྱར་དུ་མེད། །ཡེ་ཤེས་རིག་ལ་དབྱིངས་གསལ་བས། །དབྱིངས་དང་ཡེ་ཤེས་སྦྱར་དུ་མེད། །དབང་པོ་དག་ལ་ཡུལ་སྣང་བས། །ཡུལ་དང་དབང་པོ་སྦྱར་དུ་མེད། །ཆོས་ཀུན་<milestone unit="line" n="317.4"/>སེམས་སུ་གཅིག་པའི་ཕྱིར། །གཅིག་ལ་གཉིས་སྦྱར་མེད་པར་གསུང་། །ཞེས་བྱ། དུས་གསུམ་གཏན་ཚིགས་མན་ངག་ནི། །སེམས་ཉིད་རྫོགས་པ་ཆེན་པོ་འདི། །སྐྱེ་དང་འགག་པ་མེད་པས་ན། །དུས་གསུམ་མེད་པའི་<milestone unit="line" n="317.5"/>གཏན་ཚིགས་ཏེ། །འདས་དང་མ་འོངས་ད་ལྷར་གྱི། །ཐ་སྙད་མིང་ལ་མི་གནས་ཏེ། །འདས་པའི་དུས་ལ་འགག་པ་མེད། །མ་འོངས་པ་ལ་སྐྱེ་བ་མེད། །ད་ལྟར་དུས་ཞེས་གནས་མེད་པས། །དུས་གསུམ་གཅིག་པའི་<milestone unit="line" n="317.6"/>མན་ངག་གོ། །ཞེས་བསྟན། ལུང་ཆེན་ཁུངས་ཀྱི་མན་ངག་ནི། །སེམས་ཉིད་རྫོགས་པ་ཆེན་པོ་འདིས། །ཆོས་ཀུན་གཏན་ལ་འབེབས་པའི་ཕྱིར། །ལུང་ཆེན་ཁུངས་ཀྱི་མན་ངག་གོ། །ཞེས་གསུངས་སོ། །ལུང་གསུམ་<milestone unit="page" n="318"/><milestone unit="line" n="318.1"/>མན་ངག་བཞིར་གཏན་ལ་ཕེབས་པའི་མདོའི་ལེའུའོ།། །།དེ་ནས་ཡང་སེམས་དཔའ་ཆེན་པོ་དེས། འདུས་པའི་ཚོགས་ལ་ལུང་གསུམ་མན་ངག་བཞིས་གཏན་ལ་ཕེབས་པའི་མདོ་དོན་གྱི་འགྲེལ་པ་འདི་གསུངས་<milestone unit="line" n="318.2"/>སོ། །ཀྱེ་འདུས་པའི་ཚོགས་ཆེན་ད་ཉོན་ཅིག །སྙན་ཁུང་བརྒྱུད་པའི་ལུང་འདི་ནི། །གང་གི་ཇི་ལྟར་སྙན་ཁུང་གང་བརྒྱུད་པ། །ཀུན་བཟང་རྡོ་རྗེ་ཆོས་ཉིད་བགྲོད་མེད་དོ། །བགྲོད་དུ་མེད་པའི་དོན་ནི་དེ་ལྟར་ལ། །དེ་<milestone unit="line" n="318.3"/>བཞིན་ཆོས་ཉིད་གཅིག་ཏུ་གནས་པའི་ཕྱིར། །གང་ཞིག་སུ་ཡང་རུང་བ་དེ་ལ་ནི། །ཆོས་ཉིད་བགྲོད་དུ་མེད་དེ་བསྟན་པ་དེ་ཡང་ཐོབ། །བྱང་ཆུབ་སེམས་ཀྱི་སྙིང་པོ་དེ་ཉིད་ནི། །ཆོས་ཀུན་འབྱུང་བའི་སྙིང་པོ་ཡིན་པས་<milestone unit="line" n="318.4"/>ན། །སྤྲོས་དང་བྲལ་བའི་སྙིང་པོ་དེ་ལས་ནི། །ཆོས་ཉིད་སྤྲོས་བྲལ་དེ་བྱུང་ངོ་མཚར་ཆེ། །ཞེས་སྙན་ཁུང་བརྒྱུད་དོ། །གང་གིས་ཇི་ལྟར་མངོན་དུ་ཕྱུང་ཞེ་ན། །ཆོས་ཉིད་སེམས་ཉིད་མངོན་དུ་བསྟན་པ་ནི། །ཨ་དང་མཛེས་<milestone unit="line" n="318.5"/>པའི་ཏ་ནི་ཆོས་སྐུར་བཤད། །སྙིང་པོ་བྱང་ཆུབ་སེམས་ནི་ཆོས་སྐུ་ལས། །ཆོ་འཕྲུལ་ཕུང་པོ་ལྔ་པོ་དག་དང་ནི། །རྣམ་ཤེས་བརྒྱད་ཀྱི་ཡན་ལག་སྤྲོས་པ་བཞིན། །ཁམས་གསུམ་འཇིག་རྟེན་ཡོངས་ཀྱི་སྤྱོད་ཡུལ་ལ། །ཉོན་<milestone unit="line" n="318.6"/>མོངས་ལྔ་ང་འ་ ་ཡོ ་ མ་པ་ལྔ ས་ སུམ་སངས་ ས་ སུང་ ་ཟབ་མོ་ང ་བ་མེ ་པའི་ཆོས་ཉི ་ ཟུ ས་ ་དྲི ་བ་མེ ་པའི་ཟབ་མོ་སངས་རྒྱས་གསུངས། །ཞེས་བ ན། །དེབཞིནགཏནལ<milestone unit="page" n="319"/><milestone unit="line" n="319.1"/>༄༅ འབེབས་པའི་མན་ངག་ནི། །སངས་རྒྱས་སེམས་ཅན་ཀུན་གྱི་དོན་རྣམས་ནི། །ཇི་བཞིན་མི་བསྐྱོད་པ་ཡི་ཆོས་ཉིད་དེ། །བྱ་བ་མེད་པས་གྲོལ་བའི་རྫོགས་ཆེན་པོ། །བྱ་བྱེད་རྩོལ་བསྒྲབ་མེད་པས་གྲོལ་<milestone unit="line" n="319.2"/>བར་བཤད། །རྒྱུ་རྐྱེན་མེད་པའི་རང་བྱུང་ཡེ་ཤེས་ཏེ། །མ་བཙལ་རང་བཞིན་གནས་པས་བདག་གྲོལ་ལ། །བཙལ་དུ་མེད་པས་གྲོལ་བར་གཞན་ལ་སྟོན། །ཅེས་བསྟན། དེ་བཞིན་མན་ངག་རྣམ་ཝེཞི་ནི། །བྱང་ཆུབ་<milestone unit="line" n="319.3"/>སེམས་ཀྱི་མན་ངག་ནི། །འགྲོ་བ་རིགས་དྲུག་ཉོན་མོངས་ལྔ། །སྙིང་པོ་བྱང་ཆུབ་སེམས་ཀྱི་རང་བཞིན་ཡིན། །སངས་རྒྱས་རྣམས་ཀྱི་སྐུ་གསུང་ཐུགས་ལ་ཆུབ། །སེམས་ཅན་རྣམས་ཀྱི་ལུས་ངག་ཡིད་ལ་ཁྱབ། །དུས་<milestone unit="line" n="319.4"/>གསུམ་སངས་རྒྱས་སྐུ་དང་ཡེ་ཤེས་རོལ། །ཁམས་གསུམ་སེམས་ཅན་དུག་ལྔ་རང་ཁར་སྤྱོད། །བྱང་ཆུབ་སེམས་ཀྱི་སྙིང་པོ་དེ་ལ་ནི། །དངོས་པོ་མཚན་མར་སྤྱོད་པ་མེད་བཞིན་དུ། །དཔེ་ནི་ནམ་མཁའ་ལྟ་བུའི་རང་<milestone unit="line" n="319.5"/>བཞིན་དུ། །ཀུན་ལ་ཁྱབ་པས་ནམ་མཁའི་མཐའ་ལྟར་གནས། །ཞེས་བྱང་ཆུབ་སེམས་ཀྱི་མན་ངག་གོ། །དེ་བཞིན་སྦྱོར་བ་དག་གི་མན་ངག་ནི། །ཆོས་ཉིད་སྐད་ཅིག་གཉིས་མེད་བཟུང་བས་ནི། །གཉིས་ཟླུ་མེད་པའི་<milestone unit="line" n="319.6"/>སྦྱོརབཆེནཔོཡིན། །རྒྱུ་རྐྱེན་མེད་པས་བདེ་ཆེན་དག་པ་སྟེ། །སྐྱེ་བ་མེད་པས་དམ་ཚིག་ཡིནཔར་བཤད། ཁྲེས་རབ་ཡུལ་དེ་རིག་པར་མངོན་གྱུར་ནས། །ཐབས་ཀྱི་གར་ཐབས་རིག་པ་བསྐྱོད་པ་ཡིན། །ཆོས་རྣམས་<milestone unit="page" n="320"/><milestone unit="line" n="320.1"/>མ་སྐྱེས་དག་དང་གཉིས་མེད་སྦྱོར། །སྐྱེ་བ་མེད་པའི་མཆོད་པ་ཕུལ་བ་ཡིན། །ཅེས་སྦྱོར་བའི་མན་ངག་གོ། །དུས་གསུམ་གཏན་ཚིགས་མན་ངག་ནི། །སྔ་མ་འདས་དང་ད་ལྟར་གནས་པ་དང་། །ཕྱི་མ་མ་འོངས་དུས་</p></div1>
        </body>
    </text>
</TEI.2>