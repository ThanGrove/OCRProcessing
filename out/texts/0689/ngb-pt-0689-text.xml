<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0689-text.xml">
    <teiHeader lang="tib">
        <fileDesc>
            <titleStmt>
                <title><!--thugs rje chen po thams cad kyi yang snying 'dus pa ye shes rig pa mchog gi gsang rgyud/-->ཐུགས་རྗེ་ཆེན་པོ་ཐམས་ཅད་ཀྱི་ཡང་སྙིང་འདུས་པ་ཡེ་ཤེས་རིག་པ་མཆོག་གི་གསང་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0689-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=265.1; end=299.4--><milestone unit="page" n="265"/><milestone unit="line" n="265.1"/>༄༅། །གནས། ཇོ་བོ་རང་བྱུང་མཆེད་བཞི། །མཁའ་འགྲོ་མ་ཅིག་མཚོ་རྒྱལ། མངའ་བདག་ཁྲི་སྲོང་ལྡེ་བཙན། རིམ་པ་ནས་རིམ་པར་བརྒྱུད་པའོ། །སྨོན་ལམ་བཏབ་ཅིང་གཏེར་དུ་གཏད་དེ་རྒྱ། །ལྷ་མགོན་གཉིས་<milestone unit="line" n="265.2"/>ལ་གཏད་དོ་སྲུང་། །ཀླུ་མགོན་བདུད་མགོན་གཉིས་ལ་གཏད་དོ་རྒྱ། ཁ་ཐམ། ཨ་ཐམ། རྒྱ་རྒྱ།། །། ༄༅། །ཨོབྱུན་སྐད་དུ། མ་ཧྭ་ཀ་དུ་ཙི་ཏུ་སྙེ་རུ་ཙྭ་ན་པྲ་ཙྭ་ས་གུ་རྒྱ་ཏནྟྲ་ནཱ་མ། བོད་སྐད་<milestone unit="line" n="265.3"/>དུ། ཐུགས་རྗེ་ཆེན་པོ་ཐམས་ཅད་ཀྱི་ཡང་སྙིང་འདུས་པ་ཡེ་ཤེས་རིག་པ་མཆོག་གི་གསང་རྒྱུད་ཅེས་བྱ་བ། །ཐུགས་རྗེ་ཆེན་པོ་སྤྱན་རས་གཟིགས་ཆོས་ཀྱི་དབང་ཕྱུག་འཇིག་རྟེན་འདྲེན་པ་ལ་ཕྱག་འཚལ་ལོ། །འདི་སྐད་<milestone unit="line" n="265.4"/>བདག་གིས་ཐོས་པའི་དུས་གཅིག་ན། ནུབ་བདེ་བ་ཅན་གྱི་ཞིང་ཁམས་སུ། །སངས་རྒྱས་བཅོམ་ལྡན་འདས་སྣང་བ་ཐའ་ཡས་འོད་དཔག་ཏུ་མེད་པའི་ཀློང་ན། འགྲོ་བ་འདུལ་བའི་ཏིང་ངེ་འཛིན་ལ་བཞུགས་ཏེ། སྐུའི་<milestone unit="line" n="265.5"/>འོད་ཟེར་སྣ་ལྔ་ལས་ཐུགས་རྗེ་ཆེན་པོ་རིགས་ལྔ་སྤྲུལ། གསུང་གི་འོད་ཟེར་དྲུག་ལས་ཐུབ་པ་ཆེན་པོ་དྲུག་ཏུ་སྤྲུལ། ཐུགས་ཀྱི་འོད་ཟེར་དཔག་ཏུ་མེད་པ་ལས་ཐུགས་རྗེ་ཆེན་པོ་སྤྱན་རས་ཟིགས་ཡབ་ཡུམ་སྲས་བཅས་<milestone unit="line" n="265.6"/>འཁོར་སངས་རྒྱས་སྟོང་རྩ་གཉིས་དང་བཅས་པ་སྤྲུལ་ཏེ་འགྲོ་བ་འདུལ་བའི་འཁོར་དུ་བཀོད་དོ། །ཡང་སྤྱི་གཙུག་ནས་རིགས་མི་འགྱུར་བའི་ཐུགས་རྗེ་ཆེན་པོ་དམར་པོ་ཕྱུང་ནས་འཇིག་རྟེན་འདྲེན་པར་དབང་བསྐུར་རོ།<milestone unit="page" n="266"/><milestone unit="line" n="266.1"/>མགྲིན་པ་ནས་པདྨ་འབྱུང་གནས་སྤྲུལ་ནས་པདྨའི་རིགས་འཛིན་དུ་དབང་བསྐུར་རོ། །ཐུགས་ཁ་ནས་དཔལ་རྟ་མཆོག་སྤྲུལ་ནས་སྣང་སྲིད་ཐམས་ཅད་དབང་དུ་བསྡུས་སོ། ཁྲངས་རྩེ་ནས་རྡོ་རྗེ་ཆོས་སྤྲུལ་ནས་ཞུ་བ་<milestone unit="line" n="266.2"/>པོར་བཞག་གོ །ལྟེ་བ་ནས་ཡུམ་གོས་དཀར་མོ་གར་གྱི་དབང་མོ་སྤྲུལ་ནས་པདྨའི་རིགས་ཀྱི་འཁོར་ཇི་སྙེད་བདུས་ནས། ཀུན་ཀྱང་འདོད་ཡོན་ལྔའི་ལོངས་སྤྱོད་ཆོས་ཉིད་ལ་ཆོས་ཉིད་ཐིམ་པར་རོལ་ཅིང་། སྤྲུལ་པ་དང་<milestone unit="line" n="266.3"/>ཡང་སྤྲུལ་གསུམ་སྤྲུལ་དུ་མས་ནམ་མཁའ་ཁྱབ་པར་ཡང་མཛད་དེ་འགྲོ་བ་སྒྲོལ་བ་ལ་བརྩོན་བར་འཁོད་དོ། །དེའི་ཚེ་རྡོ་རྗེ་ཆོས་ལ་སོགས་པ་པདྨའི་རིགས་མགྲིན་གཅིག་ཏུ་བསྡེབས་ནས། །བཅོམ་ལྡན་འདས་ལ་འདི་<milestone unit="line" n="266.4"/>སྐད་ཅེས་གསོལ་ཏོ། །ཀྱེ་ཀྱེ་ཀྱེ། མགོན་ཕོ་བཅོམ་ལྡན་ཐུགས་རྗེའི་བདག །ཆོས་ཀྱི་དབང་ཕྱུག་བདེ་བའི་མཆོག །འགྲོ་ཀུན་ཐུགས་རྗེས་དྲང་བའི་ཕྱིར། །སྙིང་པོའི་རྒྱུ་དོན་བཀའ་སྩོལ་ཅིག །ཅེས་གསོལ་བ་དང་།<milestone unit="line" n="266.5"/>བཅོམ་ལྡན་འདས་ཀྱི་འདི་སྐད་ཅེས་བཀའ་སྩལ་ཏོ། །ལེགས་སོ་ལེགས་སོ་རྡོ་རྗེ་ཆོས། །པདྨའི་རིག་འདུས་འཁོར་རྣམས་ཉོན། །སངས་རྒྱས་ཀུན་གྱི་སྙིང་པོའི་གཙོ། །ཐུགས་རྗེ་བསྟན་པའི་རྒྱུད་དོན་བཤད། །སྔོན་<milestone unit="line" n="266.6"/>འགྲོ་བཞི་ལ་དངོས་གཞི་ལམ། མཐར་ཐུག་ལ་བཟླ་འཇུག་སྒོ་དབང་། །འགྲོ་འདུལ་ལས་ཚོགས་གཉེར་གཏད་ལུང་། ཁྲེས་རབ་མི་ལྡན་རྣམས་ཀྱིས་ཟུང་། །ཞེས་བཀའ་སྩལ་ཏོ། །ཐུགས་རྗེ་ཆེན་པོ་ཐམས་ཅད་ཀྱི་<milestone unit="page" n="267"/><milestone unit="line" n="267.1"/>༄༅། །ཡང་སྙིང་འདུས་པ་ཡེ་ཤེས་རིག་པ་མཆོག་གི་གསང་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་ཡང་བཅོམ་ལྡན་འདས་ལ། འདུས་པའི་འཁོར་རྣམས་ཀྱི་གསོལ་བ། །ཀྱེ་ཧོ་སྟོན་པ་<milestone unit="line" n="267.2"/>བཅོམ་ལྡན་འདས། །རྒྱུད་དོན་བསྒྲུབ་པའི་སྔོན་འགྲོ་གང་། །འགྲོ་ཀུན་ངན་སོང་གནས་བསྒྲུབ་ཕྱིར། །བདག་ཅག་འཁོར་ལ་བཀའ་སྩོལ་ཅིག ཅེས་གསོལ་པས། །བཅོམ་ལྡན་འདས་ཀྱིས་བཀའ་སྩལ་པ། །ཉོན་ཅིག་<milestone unit="line" n="267.3"/>རིགས་དུས་སྤྲུལ་པའི་འཁོར། །རྒྱུད་དོན་བསྒྲུབ་པ་སྔོན་འགྲོ་ཡི། །ཆོས་ལ་བདུན་ཏེ་སྐྱབས་འགྲོ་དང་། །སེམས་བསྐྱེད་ཚད་མེད་བཞི་བསྒོམ་ཞིང་། །ཡན་ལག་བཅུ་ཡིས་ཚོགས་ཆེན་བསག །ཐོག་མར་སྐྱབས་སུ་འགྲོ་<milestone unit="line" n="267.4"/>བ་ཡང་། །ཡུལ་སམ་དུས་ཆོག་བསླབ་བྱ་སྟེ། །སྐྱབས་ཡུལ་དཀོན་མཆོག་རྩ་བ་གསུམ། །བསམ་པས་འགྲོ་ཀུན་བྱང་ཆུབ་ཕྱིར། །དུས་འཚམས་བླ་མེད་མ་ཐོབ་བར། །ཆོ་ག་མཚན་བརྗོད་སྐྱབས་འགྲོ་ཞིང་། །བསླབ་ཕྱ་<milestone unit="line" n="267.5"/>ཡུལ་ལ་རེ་ལྟོས་བཅའ། །དེ་ནས་སེམས་བསྐྱེད་རིམ་པ་ཡང་། །སྨོན་འཇུག་དོན་དམ་བསླབ་བྱ་སྟེ། །སྨོན་པས་འགྲོ་ཀུན་བསྒྲལ་སླད་དུ། འཇུག་པ་སྒོ་གསུམ་བསྒྲུབ་ལ་འབད། །དོན་དམ་དམིགས་མེད་སྤྲོས་བྲལ་<milestone unit="line" n="267.6"/>བསྒོམ། །བསླབ་པ་གཞན་གཅེས་འགྲོ་དོན་སྤྱད། །དེ་ནས་ཚད་མེད་བསྒོམ་པ་ཡང་། །སྙིང་རྗེ་བྱམས་དགའ་བཏང་སྙོམས་ཏེ། །སྙིང་རྗེ་ཚད་མེད་ཀུན་ལ་སྙོམས། །བྱམས་པ་ཚད་མེད་སྐྱོབ་བློ་བཏན། །དགའ་བ་ཚད་<milestone unit="page" n="268"/><milestone unit="line" n="268.1"/>མེད་གཞན་དོན་སྤྲོས། །གཏང་སྙོམས་ཚད་མེད་ཕྱོགས་རིས་མེད། །དེ་ནས་ཚོག་བསགས་རིམ་པ་ཡང་། །དཀོན་མཆོག་རྩ་བ་གསུམ་སྤྱན་དྲང་། །གདན་བཤམ་ཕྱག་བཙལ་མཆོད་ཚོགས་དབུལ། །སྡིག་བཤག་ཡི་རང་<milestone unit="line" n="268.2"/>ཆོས་འཁོར་བསྐུལ། །གསོལ་འདེབས་བསྔོ་བ་སྨོན་ལམ་གདབ། །འདི་རྣམས་བསྒྲུབ་པའི་སྔོན་འགྲོ་ཏེ། །ཆོས་རྣམས་ཀུན་གྱི་གཞི་ཡིན་ནོ། །ཞེས་བཀའ་སྩལ་ཏོ། །ཐུགས་རྗེ་ཆེན་པོ་ཐམསཅད་ཀྱི་ཡང་སྙིང་འདུས་པ་<milestone unit="line" n="268.3"/>ཡེ་ཤེས་རིག་པ་མཆོག་གི་གསང་རྒྱུད་ལས། བསྒྲུབ་པའི་སྔོན་འགྲོ་གསང་སྔགས་གཞིའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་ལ། འདུས་པའི་འཁོར་གྱིས་གསོལ་པ། ཀྱེ་ཀྱེ་སྟོན་པ་བཅོམ་<milestone unit="line" n="268.4"/>ལྡན་འདས། །རྒྱུད་དོན་བསྒྲུབ་པའི་དངོས་གཞི་གང་། །རྒྱུད་དྲུག་གནས་སུ་སྦྱང་བའི་ཕྱིར། །བདག་ཅག་འཁོར་ལ་བཀའ་སྩོལ་ཅིག །ཅེས་གསོལ་པ་དང་། །བཅོམ་ལྡན་འདས་ཀྱིས་བཀའ་སྩལ་པ། །ཉོན་ཅིག་རིགས་<milestone unit="line" n="268.5"/>འདུས་སྤྲུལ་པའི་འཁོར། །རྒྱུད་དོན་བསྒྲུབ་པའི་དངོས་གཞི་ཡི། །ཆོས་ལ་བདུན་ཏེ་རྟེན་གནས་དང་། །བརྟེན་པའི་ལྷ་བསྐྱེད་གསང་སྔགས་བཟླས། །ཏིང་འཛིན་མཆོད་བསྟོད་རྫོགས་རིམ་སྟེ། །དང་པོ་གནས་བསྐྱེད་<milestone unit="line" n="268.6"/>རིམ་པ་ནི། །དེ་ཉིད་ཀུན་སྣང་རྒྱུ་ལས་བསྐྱེད། །ཨ་ཡེ་ནས་མ་སྐྱེས་སྟོང་གསལ་ངང་། །ཀུན་སྣང་བྱང་ཆུབ་སེམས་སྤྲིན་ལས། །རང་བྱུང་རིག་པ་ཧྲི་དཀར་གསལ། །ཧྲི་ལས་སྒྱུ༷་འཕྲོས་གཞལ་ཡས་ཁང་། །ལྟེ་དབུས་<milestone unit="page" n="269"/><milestone unit="line" n="269.1"/>༄༅། །པདྨའི་སྙིང་པོ་ཟླུམ། །འདབ་དྲུག་མུ་ཁྱུད་པད་སྟོང་ལྡན། །གྲུ་ཆད་བར་ཁྱམས་སྒོ་ཁྱུད་རྫོགས། །མཉམ་ཡངས་འོད་ཀྱི་ཁང་པ་གསལ། །དེ་ན་ལྷ་བསྐྱེད་རིམ་པ་ནི། སྐུ་གསུང་ཐུགས་ལྷ་ཡང་སྤྲུལ་<milestone unit="line" n="269.2"/>ཏེ། །དལ་དབུས་རང་རིག་ཧྲི་འོད་འབར། །རྣམ་སྨིན་ལས་བསྲེགས་ཧྲི་དེ་ཉིད། །ཉི་ཟླ་པད་སྟེང་ཐུགས་རྗེའི་སྐུ། །ཞལ་གཅིག་ཕྱག་གཉིས་སྐུ་མདོག་དམར། །ཕྱག་གཡས་པད་འཕྲེང་ཐུགས་ཀར་འདྲེན། །ཕྱག་གཡོན་<milestone unit="line" n="269.3"/>པད་སྟེངས་བདུད་རྩི་བུམ། །རཏྣའི་རྒྱན་རྫོགས་ཞབས་སྐྱིལ་ཀྲུང་། །རང་འདྲའི་ཡུམ་ཆེན་གསང་ཡེས་མ། །ལུས་དང་བྲི་མའི་ཚུལ་དུ་བསྐྱེད། །འཇའ་རིས་འོད་ཀྱི་སྐུ་ཡོལ་མཛེས། །སྤྱི་གཙུག་རིགས་བདག་འོད་དཔག་<milestone unit="line" n="269.4"/>མེད། །སྐུ་དམར་ཞལ་གཅིག་ཕྱག་གཉིས་ནི། །མཉམ་བཞག་ཕྱག་རྒྱ་བུམ་པ་འཛིན། །སྐྱིལ་ཀྲུང་ཉི་ཟླ་པདྨ་བརྫིས། །མཚན་དཔེ་བཟང་པོས་སྤྲས་པར་བསམ། །ཐུགས་ཀར་རྟ་མགྲིན་དམར་པོ་ནི། །ཞལ་གཅིག་ཕྱག་<milestone unit="line" n="269.5"/>གཉིས་དབུ་གཙུག་ནས། །རྟ་མགོ་ལྗང་ཀུ་རྟ་སྐད་འཚེར། །ཕྱག་གཡས་དབང་སྡུད་ཕྱག་རྒྱ་གདེངས། །ཕྱ་གཡོན་ཞགས་པས་འཇིག་རྟེན་འདྲེན། །དུར་ཁྲོད་ཆས་ལྡན་ཞབས་གཉིས་ནི། །མི་རོའི་སྟེང་ན་བརྐྱང་བསྐུམ་<milestone unit="line" n="269.6"/>བཞུགས། །ཙིཀྟའིསྒོབསྲུངབར་གཅོད་སེལ། །རིགས་འདུས་རང་ལ་སྤྲུལ་འཁོར་ཀྱང་། །ནོར་འཛིན་གསང་སྔགས་འཛིན་མ་སྲས། ཁྲོ་བཞི་རྒྱལ་བ་རིགས་དྲུག་དང་། །ཐུབ་དྲུག་སངས་རྒྱས་སྟོང་རྩ་གཉིས། །ཞིང་<milestone unit="page" n="270"/><milestone unit="line" n="270.1"/>སྐྱོང་གྲོ་དོན་མཛད་པར་བསྐྱེད། །དེ་ལྟར་སྐུ་གསུང་ཐུགས་ལྷ་རྣམས། །གདོས་བཅས་རང་རྒྱུད་མ་ཡིན་པས། །འཇའ་འམ་ཆུ་ཟླ་ལྟ་བུར་བསམ། །ཨོ་ཨ༷༷ཧུ༷། ཨོ་ཨུ༷༷ཧུ༷་གྲྭཧྭ། འབྲུ་གསུམ་སྐུ་གསུང་ཐུགས་བྱིན་བརླབས།<milestone unit="line" n="270.2"/>འབྲུ་ལྔས་ཡེ་ཤེས་ལྔར་དབང་བསྐུར། །དེ་ནས་གསང་སྔགས་བཟླས་པ་ནི། །ཐ་མལ་ངག་ཞེན་བཟློག་པའི་ ཕྱིར། །ཐུགས་རྗེ་ཆེན་པོ་ཐམས་ཅད་ཀྱི། །ཡང་སྙིང་འདུས་པ་འདི་ལྟ་སྟེ། །ཨོ་མ་ཁི་པཏྲེ་ཧུ༷། ཨོ་ཨ་ཧུ༷་ཧྲི།<milestone unit="line" n="270.3"/>ཨོ་མ་ཁེ་པཏྲེཧུ༷་ཕཊ། ཨོ་མ་ཁི་པཏྲེ་ཧུ༷་ཧྲི། ཕྱི་ནི་སྲོག་སྦས་ཞི་བའི་ཚུལ། །ཡི་གེ་དྲུག་པ་རྡོ་རྗེའི་སྒྲ། །འཛབ་དབྱངས་རྨ་བྱའི་མགྲིན་སྐད་ལྟར། །ངང་འཇམ་ཟོས་དལ་ཁུགས་པར་བཟླས། །ནང་ལྟར་ཟབ་མོ་སྐུ་གསུམ་<milestone unit="line" n="270.4"/>རྫོགས། །ཡི་གེ་བཅུ་གཅིག་བདུད་བཞི་འཇོམས། འཛབ་དབྱངས་སེར་འབྲུག་ལྡིར་བ་ལྟར། །འུར་ཆེན་མཐའ་རུ་གྲག་པར་བཟླས། །གསང་བ་ཡང་སྙིང་སྲོག་མཐའ་ཅན། །བདེ་གཤེགས་ཡང་སྙིང་ཡི་གེ་<milestone unit="line" n="270.5"/>བདུན། །འཇམ་དབྱངས་ཚངས་པ་ལྷ་ཡི་གསུང་། །རྒྱུན་རིང་གསལ་དག་མཐིང་བར་བཟླས། །དེ་ནས་ཏིང་འཛིན་འཛབ་དགོངས་ནི། །ཕྱི་ནང་གསང་བའི་འཕྲོ་འདུ་སྟེ། །ལྷ་གསུམ་ཐུགས་ཁར་ཟླ་བའི་སྟེང་། །ཧྲི་<milestone unit="line" n="270.6"/>མཐའ་ཡིག་དྲུག་གསལ་བཀོད་དེ། །ཕྱི་ནི་གསང་དྲུག་དངོས་གྲུབ་སྡུད། །དེ་ཡི་འཛབ་དགོངས་ཏིང་འཛིན་འདིའོ། །བདག་ཉིད་རྩ་བའི་ཐུགས་ཁ་ནས། །སྔགས་འཕྲེང་འོད་ཟེར་དཀར་པོར་འཕྲོས། །བདེ་གཤེག་ཀུན་<milestone unit="page" n="271"/><milestone unit="line" n="271.1"/>༄༅། །གྱི་སྐུ་ལ་ཕོག །སྐུ་མཆོག་མཉེས་ནས་སྐུའི་དངོས་གྲུབ། །བདག་ལ་འདུས་ཤིང་འོད་ཟེར་དེས། ཁམས་གསུམ་སེམས་ཅན་ལུས་སྒྲིབ་སྦྱང། །སེམས་ཅན་ལུས་ཀུན་དབང་འདུས་བསམ། །ཨོ་མ་ཁི་པརླེ་<milestone unit="line" n="271.2"/>ཧུ༷། ཨོ་མ་ཁི་པཏྲེ་ཧུ༷། སྤྱི་གཙུག་མཐའ་ཡས་ཐུགས་ཁ་ནས། །སྔགསའ་ཕྲེང་འོད་ཟེར་དམར་པོར་འཕྲོས། །བདེ་གཤེགས་ཀུན་གྱི་གསུང་ལ་ཕོག །གསུང་མཉེས་གསུང་གི་དངོས་གྲུབ་བསྡུས། ཁམས་གསུམ་<milestone unit="line" n="271.3"/>སེམས་ཅན་ངག་སྒྲིབ་སྦྱངས། །སེམས་ཅན་ངག་ཀུན་དབང་འདུས་བསམ། །ཨོ་མ་ཁི་པབླེ་ཧུ༷། རྟ་མགྲིན་ཐུགས་ཁའི་སྔགས་འཕྲེང་ལས། །འོད་ཟེར་མཐིང་ཀ་རབ་སྤྲོས་བས། །བ༷དེ་གཤེགས་ཀུན་གྱི་ཐུགས་ལ་<milestone unit="line" n="271.4"/>ཕོག །ཐུགས་མཆོད་མཉེས་ནས་ཐུགས་དངོས་གྲུབ། །བདག་ལ་འདུས་ཤིང་འོད་ཟེར་དེས། ཁམས་གསུམ་སེམས་ཅན་ཡིད་སྒྲིབ་བྱང་། །སེམས་ཅན་ཀུན་ཡིད་དབང་འདུས་བསམ། །ཨོ་མ་ཁི་པརླེ་ཧུ༷། །ནང་ནི་དྲེགས་<milestone unit="line" n="271.5"/>པ་ཚར་གཅོད་འདུལ། །དེ་ཡི་འཛབ་དགོངས་ཏིང་འཛིན་འདིའོ། །བདག་ཉིད་ལྷ་གསུམ་ཐུགས་ཁ་ཡི། སྔགས་འཕྲེང་ཁྲོ་ཆུང་མཚོན་ཐོགས་ཤིང་། །ཞལ་ནས་ཕཊ་སྒྲོགས་ཚ་ཚ་འཁྲུག །སྟོང་གསུམ་བཀང་ནས་ལོག་<milestone unit="line" n="271.6"/>ལྟའི་ཚོགས། །གང་དག་ཞི་བས་མི་འདུལ་བའི། །བདུད་དང་དགྲ་བགེགས་བརྡུང་ཚར་བཅད། །བཀའ་སྡོད་བྲན་ཁོལ་བྱས་པར་བསམ། །ཀུན་ཀྱང་ཚར་ཆོད་ཐེ་ཚོམ་མེད། །ཨོ་ཨུ༷༷ཧུ༷་ཧྲི། །ཨོ་མ་ཁི་པཏྲེ་ཧུ༷་<milestone unit="page" n="272"/><milestone unit="line" n="272.1"/>ཕཊ། །གསང་བ་དོན་གྱི་བཟླས་པ་ཡིས། །ཉམས་རྟོགས་སྤོར་བའི་ཏིང་འཛིན་འདིའོ། །དེ་ལྟར་སྐུ་གསུམ་ལྷ་ཚོགས་ཀྱང་། །བདག་ཉིད་ཐུགས་རྗེ་ཆེན་པོ་ལ། །འདུས་ཏེ་རྣམ་པ་ཡོངས་ཀྱིས་མེད། །གཉིས་མེད་དོན་གྱི་<milestone unit="line" n="272.2"/>ལྷར་གསལ་བས། །རྔུབ་པའི་རླུད་ལ་ཅོཁོ་དང་མ། །གནས་པའི་རླུད་ལ་ཁི་དང་པད། །འབྱིན་པའི་རླུདས་ལ་མེ་ཧུ༷་ཧྲི། །ཡེ་ནས་རང་བྱུང་རང་ལ་རྫོགས། །དེ་དོན་ཤེས་བྱ་རླུད་གིས་བཟླས། །ཉམས་རྟོགས་ཡེ་ཤེས་<milestone unit="line" n="272.3"/>འབར་བར་འགྱུར། །ཨོ་མ་ཁི་པབླེ་ཧུ༷་ཧྲི། །སྐབས་སུ་ཚངས་པའི་མགྲིན་དབྱངས་ཀྱིས། །ཡེ་ཤེས་རིག་པའི་གསལ་འདིས་གདབ། །ཧྲི། །སྣང་བ་ཐུགས་རྗེ་ཆེན་པོའི་སྐུ། །གཟུང་འཛིན་བྲལ་བའི་སེམས་ལ་ལྟོས། །སྣང་<milestone unit="line" n="272.4"/>བ་ཐམས་ཅད༷་རང་སྣང་ཡིན། །ཡེ་ཤེས་རིག་པ་ངོ་མཚར་ཆེ། །ཨོ་མ་ཁི་པཏྲེ་ཧུ༷་ཧྲི། ཧྲི་སྒྲར་གྲག་ཐུགས་རྗེ་ཆེན་པོའི་གསུང་། ཚིག་དང་བྲལ་བའི་དོན་ལ་ལྟོས། །གྲག་པ་ཐམས་ཅད་རང་གྲག་ཡིན། ཡེ་ཤེས་རིག་པ་ངོ་<milestone unit="line" n="272.5"/>མཚར་ཆེ། །ཨོ་མ་ཁི་པཏྲེ་ཧུ༷་ཧྲི། ཧྲི་རྟོག་ཚོགས་ཐུགས་རྗེ་ཆེན་པོའི་ཐུགས། །ཡེ་ཤེས་ཟང་ཐལ་ངང་ལ་ཞོག །གྲོལ་བ་ཐམས་ཅད་རང་གྲོལ་ཡིན། ཡེ་ཤེས་རིག་པ་ངོ་མཚར་ཆེ། །ཨོ༷་མ་ཁི་པརླེ་ཧུ༷་ཧྲི། ཧྲི་རང་ཉིད་ལྷ་དང་<milestone unit="line" n="272.6"/>གཉིས་སུ་མེད། །གཉིས་འཛིན་བྲལ་བའི་ངང་ལ་ལྟོས། །ལྟ་བྱེད་རྟོག་པ་རང་སར་གྲོལ། །བལྷས་པས་ཐུགས་རྗེ་ཆེན་མི་མཐོང་། །མ་བལྟས་བཞག་པས་ལྷ་དང་མཇལ། །མ་བསྒྲུབས་གནས་པས་སངས་རྒྱས་<milestone unit="page" n="273"/><milestone unit="line" n="273.1"/>༄༅། །འགྲུབ། །གྲུབ་པ་མེད་དོ་ཅིར་མི་དགོངས། །རང་བྱུང་ཐུགས་རྗེ་ཆེན་པོ་ཡིན། །རང་སྣང་སྣང་བ་མཐའ་ཡས་ཡིན། །རང་གསལ་རྟ་མགྲིན་རྒྱལ་པོ་ཡིན། །རང་གྲོལ་གསང་བ་ཡེ་ཤེས་ཡུམ། །ཡེ་ནས་མ་<milestone unit="line" n="273.2"/>སྐྱེས་ཐུབ་པ་དྲུག །རང་བཞིན་བརྗོད་མེད་སངས་རྒྱས་སྟོང་། །ཐབས་ཅད་དབྱེར་མེད་ཆོས་ཀྱི་སྐུ། །མ་འགག་རང་གསལ་ལོངས་སྤྱོད་རྫོགས། །སྣ་ཚོགས་འཛིན་གྲོལ་སྤྲུལ་པའི་སྐུ། །ཡེ་ཤེས་རིག་པ་ངོ་མཚར་<milestone unit="line" n="273.3"/>ཆེ། །ཨོ་མ་ཁི་པབླེ་ཧུ༷་ཧྲི། དེ་ནས་མཆོད་པའི་རིམ་པ་ནི། །ཕྱི་ནང་གསང་བ་མཆོད་རྫས་བཤམ། །ཡིད་སྤྲུལ་མཆོད་སྤྲིན་ཁ་བཀང་ནས། །འདི་སྐད་མཆོད་ཅིག་བསྔོ་བར་གྱིས། ཧྲི །ཀུན་འབྱུང་ནམ་ཁའི་ཀློང་ཡངས་<milestone unit="line" n="273.4"/>ནས། བདུག་སྤོས་མེ་ཏོག་མར་མེ་དྲི། །བཤོས་གཙང་སིལ་སྙན་རོལ་མོ་དང་། །གཟུགས་སྒྲ་དྲི་རོ་རེག་བྱ་ཆོས། །རང་བྱུང་རྣམ་དག་བདུད་རྩི་དང་། །འཛིན་ཆགས་བྲལ་བའི་གཏོར་མ་དང་། རིགས་དྲུག་བསྒྲལ་བའི་<milestone unit="line" n="273.5"/>རཀྟ་དང་། གཉིས་མེད་སྦྱོར་བའི་བྱང་ཆུབ་སེམས། །ཀུན་བཟང་མཆོད་སྤྲིན་མཆོག་ཏུ་རོལ། །མཆོད་པའི་ཕྱག་རྒྱ་ཆེན་པོ་ནི། །སེམས་ཀྱི་ཡིད་བཞིན་མཆོད་སྤྲིན་གྱི། །ཕྱོགས་བཅུ་ནམ་མཁའི་ཁམས་བཀང་ནས། །བླ་<milestone unit="line" n="273.6"/>མ་དཀོན་མཆོག་ཡི་དམ་ལྷ། །བདག་ཉིད་ཆེན་པོའི་ལྷ་ཚོགས་ཆོད། །གཉིས་མེད་དགྱེས་པས་ཚིམ་གྱུར་ལ། །སྐུ་གསུང་ཐུགས་ཀྱི་དངོས་གྲུབ་སྩོལ། །དེ་ནས་དགྱེས་བསྟོད་བྱ་བ་ནི། །ཧྲི། བདེ་གཤེགས་རྒྱལ་པ་འདུས་<milestone unit="page" n="274"/><milestone unit="line" n="274.1"/>པའི་སྐུ། །ཐུགས་རྗེ་ཆེན་པོ་སྤྱན་རས་གཟིགས། །ཞལ་གཅིག་རང་བྱུང་ཡེ་ཤེས་སྐུ། །ཕྱག་གཉིས་ཐབས་ཤེས་འགྲོ་བ་འདུལ། །སྐུ་དམར་འཁོར་འདས་ཡེ་ཤེས་དབང་། །རིན་ཆེན་རྒྱན་འཕྲེང་ཆོས་ཉིད་རོལ། །ཕྱག་<milestone unit="line" n="274.2"/>གཡས་པད་འཕྲེང་འཁོར་བ་འདྲེན། །ཕྱག་གཡོན་བདུད་རྩི་དུག་ལྔ་འཇོམས། །ཞབས་གཉིས་སྐྱིལ་ཀྲུང་རྫོགས་སངས་རྒྱས། །གསང་ཡེས་ཡུམ་འཁྱུད་ཆོས་དབྱིངས་སྦྱོར། །ཉི་ཟླ་པད་གདན་དུག་གསུམ་དག །འོད་<milestone unit="line" n="274.3"/>ལྔའི་རྒྱབ་ཡོལ་སྐུ་ལྔར་རྫོགས། །ཡེ་ནས་རང་བྱུང་ཐུགས་རྗེའི་སྐུ། །འཇིག་རྟེན་མགོན་ལ་ཕྱག་འཚལ་བསྟོད། །ཧྲི་དུས་གསུམ་རྒྱལ་བ་འདུས་པའི་གསུང་། །འགྲོ་བའི་མགོན་པོ་ཚེ་དཔག་མེད། །མཐའ་བྲལ་ཐེག་<milestone unit="line" n="274.4"/>ལེའི་ཞལ་གཅིག་མཛེས། །འཁོར་འདས་མཉམ་བཞག་ཕྱག་རྒྱ་ཅན། །སྤྲོས་བྲལ་ཡེ་ཤེས་བུམ་པ་འཛིན། །བདེ་གསལ་མི་རྟོག་མཉམ་པའི་སྟེང་། །ཆོས་སྐུ་མི་འགྱུར་སྐྱིལ་ཀྲུང་བཞུགས། །ཆོས་ཉིད་རོལ་པའི་མཚན་<milestone unit="line" n="274.5"/>དཔེ་རྫོགས། །འདྲེན་པའི་གཙོ་ལ་ཕྱག་འཚལ་བསྟོད། །ཧྲི་ཕྱོགས་བཅུ་སངས་རྒྱས་འདུས་པའི་ཐུགས། །སྣང་སྲིད་དབང་སྡུད་རྟ་མཆོག་དཔལ། །ཟང་ཐལ་ཞལ་གཅི་ཀུན་ཏུ་ཟང་། །རྟ་གདོང་ས་ལམ་དུས་གཅིག་<milestone unit="line" n="274.6"/>གཅོད། །འཁོར་འདས་ཟིལ་གནོན་རྟ་སྐད་བསྒྲགས། །ཕྱག་གཡས་ཐབས་ཀྱི་སྲིད་དབང་སྒྱུར། །ཕྱག་གཡོན་ཤེས་རབ་འགྲོ་ཀུན་འདྲེན། །དུར་ཁྲོད་ཆས་ཀྱི་ལོག་ལྟ་འཇོམས། །བརྐྱང་བསྐུམ་ཞབས་གཉིས་བདུད་<milestone unit="page" n="275"/><milestone unit="line" n="275.1"/>༄༅། །བཞི་འདུལ། །རོ་གདན་ཆོས་སྐུ་ལྷུན་གྱིས་གྲུབ། །ཐུགས་རྗེ་དཔལ་ལ་ཕྱག་འཚལ་བསྟོད། །ཧྲི་རིག་འདུས་རང་ལ་སྤྲུལ་འཁོར་རྣམས། །འགྲོ་འདུལ་ཆ་ལུགས་ཅིར་ཡང་སྟོན། །སྐུ་གསུང་ཐུགས་ཡོན་<milestone unit="line" n="275.2"/>འཕྲིན་ལས་བདག །བདུད་བཞི་འཇོམས་ལ་ཕྱག་འཚལ་བསྟོད། །དེ་ནས་རྫོགས་པའི་རིམ་པ་ནི། ལྷ་ཉིད་སེམས་སུ་ཤེས་བྱ་སྟེ། །བསྒོམ་བྱའི་ལྷ་སེམས་སྒྲུབ་བྱེད་ཀྱི། །མཁན་པོ་བདག་ཀྱང་སེམས་ཉིད་དེ། །ལྷ་དང་<milestone unit="line" n="275.3"/>ལྷ་མིན་འབྱེད་པ་སེམས། །དེ་ལྟར་སེམས་ཀྱི་རང་བཞིན་སྟོང་། །ངོ་བོ་མཚན་ཉིད་ཐམས་ཅད་སྟོང་། །དེ་ཡང་ཐ་དད་མ་ཡིན་ཏེ། །སྣང་སྟོང་གཉིས་འཛིན་བློ་ལས་འདས། །གཉིས་མེད་གཉིས་སུ་མེད་པར་སྟོན། །སྟོང་<milestone unit="line" n="275.4"/>གསལ་སྤྲོས་མེད་ཆོས་ཀྱི་སྐུ། །བདེ་ཆེན་ཐིག་ལེ་གཅིག་ཏུ་རྫོགས། །ཞེས་བཀའ་སྩལ་ཏོ། །ཐུགས་རྗེ་ཆེན་པོ་ཐམས་ཅད་ཀྱི་ཡང་སྙིང་འདུས་པ་ཡེ་ཤེས་རིག་པ་མཆོག་གི་རྒྱུད་ལས། །རྒྱུད་དོན་བསྒྲུབ་པ་དགོས་གཞིའི་<milestone unit="line" n="275.5"/>གསངས་སྔགས་ལམ་གྱི་ལེའུ་སྟེ་གསུམ་པའོ།། །།དེ་ནས་ཡང་བཅོམ་ལྡན་འདས་ལ། འདུས་པའི་འཁོར་རྣམས་ཀྱིས་གསོལ་པ། ཀྱེ་ཧོ་སྟོན་པ་བཅོམ་ལྡན་འདས། །རྒྱུད་དོན་གྲུབ་མཐའ་ལ་བཟླ་གང་། །འཁོར་<milestone unit="line" n="275.6"/>བ་དོང་ནས་སྤྲུག་པའི་ཕྱིར། །བདག་ཅག་འཁོར་ལ་བཀའ་སྩོལ་ཅིག །ཅེས་གསོལ་བ་དང་། །བཅོམ་ལྡན་འདས་ཀྱིས་བཀའ་སྩལ་པ། །ཉོན་ཅིག་རིགས་འདུས་སྤྲུལ་པའི་འཁོར། ཁུད་དོན་གྲུབ་མཐའ་འབྲས་བུ་<milestone unit="page" n="276"/><milestone unit="line" n="276.1"/>ཡི ཆོས་ལ་བདུན་ཏེ་ལྟ་སྒོམ་དང་། །སྤྱོད་འབྲས་དབང་དམ་འཕྲིན་ལས་ཏེ། །ཐུགས་རྗེ་ཆེན་པོའི་ལྟ་བ་ནི། །སྣང་སེམས་ཡེ་ནས་དབྱེར་མེད་ཅིང་། །མཐའ་བྲལ་རང་གྲོལ་གཟའ་གཏད་མེད། །ངང་གསལ་ངོས་<milestone unit="line" n="276.2"/>གཟུང་རྣམ་དག་ཡིན། །ཐུགས་རྗེ་ཆེན་པོའི་སྒོམ་པ་ནི། །མི་རྟོག་གསལ་སྟོང་རང་བྱུང་གི །ངང་ལ་མ་བཅོས་དམིགས་གཏད་བྲལ། །རྟོག་ཚོགས་ཆོས་སྐུར་རང་གྲོལ་ཡིན། །ཐུགས་རྗེ་ཆེན་པོའི་སྤྱོད་པ་ནི། །སྟོང་དང་<milestone unit="line" n="276.3"/>སྙིང་རྗེ་དབྱེར་མེད་ཀྱི། །ང་ལ་རྩོལ་མེད་བླང་དོར་བྲལ། །མ་བྱས་འགྲོ་དོན་ལྷུན་གྲུབ་ཡིན། །ཐུགས་རྗེ་ཆེན་པོའི་འབྲས་བུ་ནི། །རེ་དོགས་བཙལ་མེད་རང་གནས་སེམས། །སྐྱེ་འགག་གཉིས་མེད་ཆོས་ཀྱི་<milestone unit="line" n="276.4"/>སྐུ། །ལྷུན་གྲུབ་འགྱུར་མེད་ཐག་ཆོད་ཡིན། །ཐུགས་རྗེ་ཆེན་པོའི་དབང་དོན་ནི། །ཐམས་ཅད་ཡེ་སངས་རྒྱས་པའི་དབང་། །རྟོགས་ཤིང་རང་དབང་རང་གིས་སྒྱུར། །བསྐུར་ཐོབ་རྩོལ་བྲལ་བདེ་ཆེན་ཡིན། །ཐུགས་རྗེ་<milestone unit="line" n="276.5"/>ཆེན་པོའི་དམ་ཚིག་ཏུ། །རང་སེམས་དྲི་མེད་གསལ་དག་གནས། །བདག་མེད་སྲུང་མཚམས་ཉམས་གྲིབ་གྲོལ། །དོན་ལས་འདའ་བ་མེད་པ་ཡིན། །ཐུགས་རྗེའི་འཕྲིན་ལས་ལྷུན་གྲུབ་ནི། །གཟུང་འཛིན་དུག་ཞི་ཡེ་<milestone unit="line" n="276.6"/>ཤེས་རྒྱས། །སྣང་སྲིད་དབང་འདུས་འགྲོ་དྲུག་བསྒྲལ། །མ་བྱས་དོན་ཀུན་ལྷུན་གྲུབ་ཡིན། །དེ་ལྟར་ཆོས་ཀུན་ཁོང་ཆུད་ན །སྣང་སྲིད་གཞི་བཞེངས་འཁོར་དོང་སྤྲུག །ཐུགས་རྗེའི་མཐར་ཐུག་ཅིར་མི་དགོངས། །གྲུབ་པ་<milestone unit="page" n="277"/><milestone unit="line" n="277.1"/>༄༅། །མཐར་ཕྱིན་འཁྲུལ་པ་མེད། །ཅེས་བཀའ་སྩལ་ཏོ། །ཐུགས་རྗེ་ཆེན་པོ་ཐམས་ཅད་ཀྱི་ཡང་སྙིང་འདུས་པ་ཡེ་ཤེས་རིག་པ་མཆོག་གི་གསང་རྒྱུད་ལས། གྲུབ་མཐའ་ལ་བཟླའི་ལེའུ་སྟེ་བཞི་<milestone unit="line" n="277.2"/>པའོ།། །།དེ་ནས་ཡང་བཅོམ་ལྡན་འདས་ལ། འདུས་པའི་འཁོར་རྣམས་ཀྱི་གསོལ་པ། ཀྱེ་ཧོ་སྟོན་པ་བཅོམ་ལྡན་འདས། ཁུད་དོན་དབང་བསྐུར་རིམ་པ་གང་། །སྐལ་ལྡན་རྗེས་སུ་གཟུང་བའི་ཕྱིར། །བདག་<milestone unit="line" n="277.3"/>ཅག་འཁོར་ལ་བཀའ་སྩོལ་ཅིག །ཅེས་གསོལ་བས། བཅོམ་ལྡན་འདས་ཀྱིས་བཀའ་སྩལ་པ། །ཉོན་ཅིག་རིགས་འདུས་སྤྲུལ་བའི་འཁོར། སྐལ་ལྡན་རྗེས་གཟུང་དབང་བསྐུར་གྱི། །ཆོས་ལ་བདུད་ཏེ་ཞལ་བཤམ་<milestone unit="line" n="277.4"/>ཞིང་། །ཕྱི་ནང་གསང་དབང་དོན་ངོ་སྤྲད། འགྲོ་འདུལ་དབང་བསྐུར་ཡོན་ཏན་བརྗོད། །ཐོག་མར་དལ་བཤམ་ཆོག་ཁྲིགས་ནི། །མཎྜ་སྐྱང་ནུལ་ཐིག་རྫོགས་དབུས། །ལྟེ་བའི་ཕྱི་རོལ་འདབ་དྲུག་བྲི། །ཡི་གེ་བདུན་<milestone unit="line" n="277.5"/>དགོད་པད་སྟོང་བསྐོར། །གྲུ་ཆད་བར་ཁྱམས་སྒོ་ཁྱུད་ལྡན། །རིན་ཆེན་ཚོན་ལྔས་ཡིད་འོང་བྲི། །ལྟེ་བར་རྫས་ལྡན་བུམ་པ་དགོད། །གཏོར་ཆེན་མཆོད་ཚོགས་རྒྱན་ཀུན་དགྲམ། ལྷ་བསྐྱེད་མཆོད་བསྟོད་བསྙེན་པ་<milestone unit="line" n="277.6"/>དབུལ། །སློབ་བུ་དལ་གཞུག་རྗེས་གནང་སྦྱིན། །སེམས་བསྐྱེད་སྒོ་དབྱེ་མེ་ཏོག་དོར། སྤྱན་དབྱེ་དལ་བསྟན་དམ་ཚིག་བསྒྲག །དེ་ནས་ཕྱི་ཡི་དབང་བསྐུར་ཏེ། །བདག་དང་གཞལ་ཡས་བུམ་པའི་ནང་། །ལྷ་བསྒོམ་<milestone unit="page" n="278"/><milestone unit="line" n="278.1"/>སྔགས་འཕྲེང་སྤྲོ་བསྡུ་བྱ། །བུམ་དབང་སློབ་མའི་སྤྱི་གཙུག་ཏུ། །འདི་སྐད་བསྲུང་ཞིང་ཁྲུས་ནས་དབྱུང་། །ཧི། བུམ་པ་སྤྲོས་བྲལ་ཆོས་ཀྱི་སྐུ། །བཅུད་འདི་ལོངས་སྤྱོད་ཡི་དམ་ལྷ། །སྤྲུལ་སྐུའི་ཁྲུས་ཀྱི་མ་རིག་<milestone unit="line" n="278.2"/>ཞབྲུད། །ལྷ་དབང་ལུས་ལ་རྫོག་གྱུར་ཅིག །ཨོ་མ་ཁི་པཏྲེ་ཧུ༷་ཧྲི། ཨ་སྟི་ཁི྅་ཨོ། དེ་རྗེས་ནང་གི་དབང་བསྐུར་ཏེ། །བདག་ལྷར་གསལ་བས་སློབ་བུ་ལ། །བསྐྱེད་རིམ་ཕོག་རྗེས་དགུག་གཞུག་བསྟིམ། །ཡང་སྙིང་ལུང་<milestone unit="line" n="278.3"/>བོག་བཟླས་བརྗོད་བྱ། བདུད་རྩིས་ངར་བླུད་འདི་སྐད་བརྗོད། །ཨོ་མ་ཁི་པརླེ་ཧཱུཾ་ཧྲི། ཨ་སྟི་ཁི྅་ཨ༷། །དེ་ནས་གསང་བའི་དབང་བསྐུར་ཏེ། །རང་མདུན་སློབ་བུ་ཐལ་སྦྱར་ལངས། །སྙིང་ཁར་ཟླ་སྟེངས་ཧྲི་དམར་<milestone unit="line" n="278.4"/>པོ། །རྣམ་ཤེས་མར་མེ་ལྟ་བུ་ལ། །སེམས་གཟུང་རིགས་བདག་སྤྱི་བོར་བསྒོམ། །དྲི་དང་རོལ་མོའི་སྦྱོར་བ་བརྩམ། །ཡང་སྙིང་དབྱངས་སུ་དྲག་བཟླས་པས། །བདེ་གསལ་འཛིན་མེད་ཤུགས་ལ་འཆར། །འཁོར་བ་མྱང་<milestone unit="line" n="278.5"/>འདས་ཀུན་གྱི་གཞི། །རང་སེམས་རིག་ན་འཆིང་གྲོལ་མེད། །མེ་ལོང་ནང་གི་གཟུགས་བརྙན་བཞིན། །སྣ་ཚོག་རང་གྲོལ་རིག་པའི་དབང་། །མེ་ལོང་བསྟན་ལ་དགོངས་པ་བསྐྱང་། །ཨོ་མ་ཁི་པརླེ་ཧུ༷་རྙི། ཨ་སྟི་ཁི྅་ཧུ༷།<milestone unit="line" n="278.6"/>དེ་རྗེས་དབང་དོན་ངོ་སྤྲད་དེ། ཧྲི། སེམས་ཉིད་གསལ་ལ་འཛིན་རྟོག་མེད། །མེ་ལོང་ལྟ་བུར་རྟོགས་པ་ན། དྲན་རྟོག་ཆོས་ཀྱི་དབྱིངས་སུ་ནུབ། །ཟུག་ངུ་བྲལ་བས་བདེ་བ་ཅན། །དེ་ནི་གནས་མཆོག་རིག་པའི་<milestone unit="page" n="279"/><milestone unit="line" n="279.1"/>༄༅། །དབང་། །སེམས་ཉིད་གསལ་ལ་འཛིན་རྟོག་མེད། །མེ་ལོང་ལྟ་བུར་རྟོགས་པ་ན། །སྒོ་གསུམ་ཐ་མལ་སྐུ་གསུང་ཐུགས། །ཅིར་མི་དགོངས་པས་ཐུགས་རྗེ་ཆེ། །དེ་ནི་ལྷ་མཆོག་རིག་པའི་དབང་།<milestone unit="line" n="279.2"/>སེམས་ཉིད་གསལ་ལ་འཛིན་རྟོག་མེད། །མེ་ལོང་ལྟ་བུར་རྟོགས་པ་ན། །སྒོ་ལྔ་ཡུལ་དང་གཉིས་མེད་མཆོད། །དེ་ནི་ཚོགས་ཆོད་རིག་པའི་དབང་། །སེམས་ཉིད་གསལ་ལ་འཛིན་རྟོག་མེད། །མེ་ལོང་ལྟ་བུར་རྟོགས་པ་<milestone unit="line" n="279.3"/>ན། །འགྲོ་དོན་བྱ་མེད་ལྷུན་གྱིས་གྲུབ། །དེ་ནི་གཞན་དོན་རིག་པའི་དབང། །སེམས་ཉིད་གསལ་ལ་འཛིན་རྟོག་མེད། །མེ་ལོང་ལྟ་བུར་རྟོགས་པ་ན། །འདུ་ཤེས་བྲལ་བས་འཁོར་བ་དག །དེ་ནི་དོང་སྤྲུགས་རིག་<milestone unit="line" n="279.4"/>པའི་དབང་། རྒྱལ་པོས་དབང་མཆོག་བསྐུར་མི་ལ། །འཁོར་རྣམས་ཀྱི་ནི་ཅིས་མི་བསྐུར། །བུམ་ཆུ་སྤྱི་ནས་བླུགས་དུས་སུ། །ལུས་ཀུན་ཁྱབ་པར་སྨོས་ཅི་དགོས། །མཚོན་ཆའི་འཁོར་ལོ་འབར་བའི་ཚེ། །གང་ཕྲད་སྤྱོད་<milestone unit="line" n="279.5"/>པ་ཆོས་ཉིད་དེ། །ཡེ་ཤེས་འཁོར་ལོ་མེ་འབར་བས། །མ་རིག་ནགས་སྲེག་ཐེ་ཚོམ་མེད། ཨོ་མ་ཁི་པབླེ་ཧུ༷་ཧྲི། །ཙྭ་ན་ཨ་སྟི་ཁེརྩི་ཧྲི། དེ་ནས་འགྲོ་འདུལ་དབང་བསྐུར་ཏེ། འདབ་དྲུག་སྟེང་གི་ཡེ་གེ་བདུན། །སྐལ་ལྡན་བུ་<milestone unit="line" n="279.6"/>ལ་ཚིག་འདིས་གཏད། །ཨོ་མ་ཁི་པརླེ་ཧུ༷་ཧྲི། ཨོ་ལྷ་དབང་ལྷ་བརྒྱ་བྱིན་སྐུ་གསུང་ཐུགས། །ལྷ་རྣམས་འདུས་པའི་སྲོག་སྙིང་ཨོ། ཨོ་ཟུང་ལྷ་ཡི་འགྲོ་བ་འདུལ། མ། ཐག་བཟངས་རིག་ཀྱི་སྐུ་གསུང་ཐུགས། །ལྷ་མིན་<milestone unit="page" n="280"/><milestone unit="line" n="280.1"/>འདུས་པའི་སྲོག་སྙིང་མ། མ་ཟུག་ལྷ་མིན་འགྲོ་བ་ཐུལ། ཁི། ཤཱཀྱ་ཐུབ་པའི་སྐུ་གསུང་ཐུགས། །མི་རྣམས་འདུས་པའི་རོ་སྙིང་ཁི། །ཁི་ཟུང་མི་ཡི་འགྲོ་བ་ཐུལ4 པད། སེང་གེ་རབ་བརྟན་སྐུ་གསུང་ཐུགས། །བྱོལ་སོང་<milestone unit="line" n="280.2"/>འདུས་པའི་སྲོག་སྙིང་པད། པད་ཟུང་བྱོལ་སོང་འགྲོ་བ་ཐུལ། མེ། ནམ་མཁའ་མཛོད་ཀྱི་སྐུ་གསུང་ཐུགས། །ཡི་དགས་འདུས་པའི་སྲོག་སྙིང་མེ། །མེ་ཟུང་ཡི་དགས་འགྲོ་བ་འདུལ། ཧུ༷། ཆོས་ཀྱི་རྒྱལ་པོའི་སྐུ་<milestone unit="line" n="280.3"/>གསུང་ཐུགས། །དམྱལ་བ་འདུས༷་པའི་སྲོག་སྙིང་ཧུ༷། ཧུ༷་ཟུང་དམྱལ་བའི་འགྲོ་བ་ཐུལ། ཧྲི། ཐུགས་རྗེ་ཆེན་པོའི་སྐུ་གསུང་ཐུགས། །བདེ་གཤེགས་འདུས་པའི་སྲོག་སྙིང་ཧྲི། ཧྲི་ཟུང་འཁོར་བ་དོང་ནས་སྤྲུགས། །ཞེ་<milestone unit="line" n="280.4"/>བརྗོད་ཐུབ་པ་དྲུག་ཏུ་བསྒོམ། །ཨཱོཾ་མ་ཁེ་པརླེ་ཧུ༷་ཧྲི། །སརྦ་ཏ་ཐུ་ག་ཏ་ཨ་སྟི་ཁི྅་ཧུ༷་ཧྲི། །དེ་ནས་དབང་དོན་བརྗོད་པ་ནི། །ཨེ་མ་ཧོ། ལེགས་འོངས་བུ་ཁྱོད་སྐལ་བ་བཟང་། །དེ་ལྟར་དབང་རྫོགས་སྤྱན་རས་གཟིགས།<milestone unit="line" n="280.5"/>ཁྱོད་ཡིན་སངས་རྒྱས་སྐུ་གསུམ་འཆང་། །མཁའ་མཉམ་འགྲོ་དོན་ད་སྤྱོད་ཅིག །དུས་གསུམ་བདེ་གཤེགས་སྐུ་གསུང་ཐུགས། །ཡོན་ཏན་འཕྲིན་ལས་མ་ལུས་ཀུན། ཡིག་བདུན་དབང་ལ་ཡང་དག་<milestone unit="line" n="280.6"/>རྫོགས། །དབང་ཐོབ་ཡོན་ཏན་མཐའ་ཡས་ཏེ། རྣམ་ཀུན་མཁྱེན་པའི་སངས་རྒྱས་ཀྱིས། །སྟོང་གསུམ་འཇིག་རྟེན་ཁམས་འདི་དག །ཏིལ་འབྲུར་གསིལ་ནས་བགྲངས་ན་འཛད། །དབང་ཐོབ་ཡོན་ཏན་ཟད་མི་<milestone unit="page" n="281"/><milestone unit="line" n="281.1"/>༄༅། ཁྲེས། །འཇིག་རྟེན་སེམས་ཅན་སྲོག་བཏོན་པའི། །བསོད་ནམས་འཕགས་པས་བགྲང་ནུས་ཀྱིས། ཡིག་བདུན་ལན་ཅིག་བརྗོད་པ་ཡི། །ཡོན་ཏན་བརྗོད་པར་ག་ལ་ནུས། ཁམས་གསུམ་སེམས་ཅན་མ་<milestone unit="line" n="281.2"/>ལུས་ཀུན། །སངས་རྒྱས་སར་བཀོད་ཡོན་ཏན་རྣམས། །བགྲང་བར་ནུས་ཀྱིས་ཡིག་བདུན་པ། །གཅིག་བརྗོད་ཡོན་ཏན་བགྲང་མི་ནུས། །རྒྱལ་བ་ནམ་མཁའ་གང་བ་ལ། །མཆོད་པ་ཕུལ་བའི་བསོད་ནམས་ཚོགས།<milestone unit="line" n="281.3"/>བགྲང་བར་ནུས་ཀྱི་ཡིག་བདུན་པ། །གཅིག་བརྗོད་ཡོན་ཏན་བགྲང་མི་ནུས། །ཡི་བདུན་དབང་ཐོབ་འཛིན་ཟློས་མི། ལས་དག་ལས་ཀྱི་རྣམ་སྨིན་རུང་། མི་དགེ་བཅུ་དང་མཚམས་མེད་ལྔ། །དུས་འདི་ཉིད་ལ་སྦྱོང་བར་<milestone unit="line" n="281.4"/>བྱེད། །ཡང་སྙིང་ཡིད་ལ་སུ་བྱེད་ཚད། །ཐུགས་རྗེ་ཆེན་པོ་དེ་ཡིན་ཕྱིར། །བར་ཆོད་བགེགས་ཞིང་འགྲོ་བ་འདུལ། །སྣང་སྲིད་འཁོར་འདས་དབང་དུ་འགྱུར། །ཡང་སྙིང་མཐོག་ཐོས་དྲན་རེག་རུང་། །བསྒོམ་བཟླས་འདྲི་<milestone unit="line" n="281.5"/>འཆམ་སྟོན་པ་རྣམས། །ཡོན་ཏན་ཀུན་ལྡན་གར་སྐྱེས་ཀྱེང་། །སྤྱན་རས་གཟིགས་དང་འབྲལ་མི་སྲིད། །ཅེས་བཀའ་སྩལ་ཏོ། །ཐུགས་རྗེ་ཆེན་པོ་ཐ་།ས་ཅད་ཡང་སྙིང་མཐོང་བ་ཡེ་ཤེས་རིག་པ་མཆོག་གི་གསུང་རྒྱུད་<milestone unit="line" n="281.6"/>ལས། སྐལ་ལྡན་རྗེས་གཟུང་དབང་བསྐུར་གྱི་ལེའུ་སྟེ་ལྔ་པའོ།། །།དེ་ནས་ཡང་བཅོམ་ལྡན་འདས་ལ། འདུས་པའི་འཁོར་རྣམས་ཀྱིས་གསོལ་པ། །ཀྱེ་ཧོ་སྟོན་པ་བཅོམ་ལྡན་འདས། །རྒྱུ་དོན་འགྲོ་འདུལ་ལ་སོགས་<milestone unit="page" n="283"/><milestone unit="line" n="283.1"/>༄༅། །དེ་བཞིན་བྲི། །གསལ་བྱེད་དབྱངས་ཡིག་མུ་ཁྱུད་ནང་། བར་མ་རྟེན་འབྲེལ་ཕྱི་མ་ལ། །རྡོ་རྗེ་མེ་རི་མཚོན་ཆས་བསྐོར། །རབ་ཏུ་གནས་བྱ་སྤྱི་གཙུག་གདབས། །སྙིང་གཙུག་མགྲིན་པ་སྙིང་ཁ་<milestone unit="line" n="283.2"/>མྲ །བསྲུང་བའི་འཁོར་ལོ་དཀར་དམར་མཐིང་། །གོང་བཞིན་བསམ་ཞིང་སྙིང་པོ་བཟླས། །ཡིད་ནི་བསྲུང་བྱ་སྲུང་བྱེད་ཀྱི། །འཛིན་བྱེད་ཅིར་མི་དགོངས་པར་བཞག །དེ་ཡིས་ནད་གདོན་དུག་ལྔ་ཞི། །བར་གཅོད་<milestone unit="line" n="283.3"/>བགེགས་ཀྱི་ག་ལ་ཚུགས། །བསྲུང་བའི་རྒྱལ་པོ་བཏགས་ཆོག་འདི། །ལུས་ལ་བཅངས་བས་བྱ་ཆུབ་ངེས། །དེ་ནས་འཆི་མེད་ཚེ་བསྒྲུབ་བཤད། །རང་གི་སྤྱི་གཙུག་འོད་དཔག་མེད། །བདུད་རྩི་བསྣམས་པའི་བུམ་པ་<milestone unit="line" n="283.4"/>ནས། །བདག་གི་སྣ་རླུད་གཡས་དང་གཡོན། །གང་ནས་རྒྱུ་དེ་བདུད་རྩི་རྔུབ། །སྙིང་གང་ལུད་པས་ལུས་གང་བསམ། །འོག་རླུད་བསྐུམ་ཞིང་སྟེང་རླུད་མནན། །ལག་པ་གཡོན་པའི་མཐེབ་མ་ཛུབ་ཀྱི། །རྩེ་ཆུང་གཡས་<milestone unit="line" n="283.5"/>གཡོན་གཉིས་མནན་ཞིང་། །ཐེབས་བདུན་ཉིན་རེ་མཚན་རེ་བྱ། །ཐུན་རྗེས་བླ་མ་རིགས་འཛིན་དང་། །ཕྱོགས་བཅུའི་སངས་རྒྱས་བྱང་ཆུབ་སེམས། །མཁའ་འགྲོ་མ་དང་འགྲོ་ཀུན་གྱི། །ཚེ་དཔལ་བསོད་ནམས་བདུད་<milestone unit="line" n="283.6"/>རྩིའི་བཅུད། །གཙུག་གི་འོད་དཔག་མེད་ལ་འདུས། །འོད་དཔག་མེད་ཞུ་ཚངས་བུ་ནས། །བདག་གི་ལུས་གང་འཆི་མེད་བསམ། །དེ་ཡིས་འཆི་བསླུས་ལྟོགས་པ་སེལ། །ལུས་བདེ་སེམས་ལ་རྟོགས་པ་འཆར། །དེ་ནས་<milestone unit="page" n="284"/><milestone unit="line" n="284.1"/>རྟེན་གསུམ་བཞེངས་ཐབས་བཤད། །འདི་ཡང་སྐུ་གསུང་ཐུགས་ཡིན་ཏེ། །སྐུ་རྟེན་བཞི་མདོ་རྒྱ་ལམ་དུ། ཁུ་ནི་འཇིམ་རས་རིན་ཆེན་ལ། །འགྲོ་མགོན་ཐུགས་རྗེ་ཆེན་པོའི་སྐུ། །དཀྱིལ་འཁོར་ཞིང་ཁམས་གཙོ་རྐྱང་<milestone unit="line" n="284.2"/>རུང་། །ཇི་ལྟར་རྐྱེན་དང་འཚམ་པ་བཞེངས། །ཡང་སྙིང་གསུམ་བཞུགས་རབ་གནས་བྱ། །ཡུལ་ཁམས་ཀུན་གྱི་མངའ་ཕུལ་ན། །བཀྲ་ཤིས་ཐུགས་རྗེའི་བསྟན་པ་རྒྱས། །སྐུ་དེ་མཐོང་ཐོས་དྲན་རེག་རུང་། །མཆོད་ཅིང་<milestone unit="line" n="284.3"/>བསྐོར་བ་སུས་བྱེད་ཚད། །ཚེ་འདིར་རྐྱེན་བཟློག་བསམ་ལེགས་འགྲུབ། །ནག་པོའི་ཕྱོགས་ཞི་སྐུ་བཞེངས་མཁན། །འཕོས་ཐོག་བདེ་བ་ཅན་དུ་སྐྱེ། །སྐུ་ལ་བརྟེན་ནས་འགྲོ་བ་ཡིས། །ཚོགས་སོགས་སྒྲིབ་པ་<milestone unit="line" n="284.4"/>སྦྱངས་ཐབས་སོ། །འཕགས་པའི་གསུང་རྟེན་བཞེངས་པའི་ཐབས། །གསེར་ཟང་མཐིང་ཤོག་གལ་སྤོབས་ལ། །བིཌརླ་འམ་གསེར་དངུལ་གྱིས། །ཨོ་མ་ཁི་པཏྲེ་ཧུ༷་སྙི། ཨོ་ཨུ༷༷་ཧུ༷༷༷སྙི། ཨོ་མ་ཁེ་པབླེ་ཧུ༷་ཕཊ། ཨོ་མ་ཁི་པཏྲེ་<milestone unit="line" n="284.5"/>ཧུ༷་ཧྲི། གསལ་དག་མཛེས་པ་བརྒྱ་སྟོང་ངམ། ཁྲི་འབུམ་བྱེ་བ་གང་སྤོབས་བྲི། །གླེག་བམ་བཅས་ཏེ་གསུང་སྒྲགས་ལུགས། །གསུང་མི་འཆད་དམ་སིལ་བུ་མྲ །རྒྱུན་པར་ཡུལ་ཕྱོགས་གར་བཀླགས་ཀྱང་། །ནག་པོའི་<milestone unit="line" n="284.6"/>ཕྱོགས་ཀྱི་གླགས་མི་རྙེད། །གསུང་ཐོས་ཡོན་ཏན་བརྗོད་ལས་འདས། །འོན་ཏེ་བཞི་མདོར་ཁང་བུའི་ནང་། །དཀར་ཞལ་ཟླ་འདྲའི་དབུས་སུ་ཧྲི། །མཐའ་རུ་ཡིག་དྲུག་མཚལ་གྱིས་བྲི། །དེ་འོག་འཛུལ་ལམ་བསྐོར་ཡང་<milestone unit="page" n="285"/><milestone unit="line" n="285.1"/>༄༅། །རུང་། །མཐོང་ཐོས་ཡོན་ཏན་གོང་བཞིན་འབྱུང་། །གསང་བ་ཐུགས་རྟེན་བཞེངས་པ་ནི། །མ་ནུའི་འགྲུལ་སྲང་བཞི་མདོ་མྲ །མཆོད་རྟེན་བང་རིམ་བཞི་ལྡན་པའི། །བུམ་པའི་ངོས་བཞིར་མེ་ལོང་<milestone unit="line" n="285.2"/>བཞི། །ཡིག་བདུན་དང་བཅས་བརྟེན་པར་བཞུགས། །ཡང་སྙིང་འདོད་གསོལ་སྤེལ་བ་ཡང་། །གསེར་གྱི་བྲིས་པ་བརྒྱ་རྩ་བཞུགས། །ནང་དུ་ལྷ་ཚོགས་བཞེངས་པ་འམ། །ཕན་ཡོན་ལྡན་པའི་གཟུངས་སྔགས་<milestone unit="line" n="285.3"/>རྣམས། །ཚ་ཚའི་ནང་ཞུགས་བུམ་པར་གྲུབ། །བང་རིམ་ནང་དུ་བདུད་འཇོམས་དགོད། །རི་རབས་ལོགས་བཞིར་འགྲུལ་སྲང་དགོད། །མངའ་དབུལ་རབ་གནས་བཟང་པོ་བྱ། འདི་ཉིད་མཐོང་བས་བྱང་ཆུབ་<milestone unit="line" n="285.4"/>འཐོབ། །ལན་ཅིག་མཆོད་བསྐོར་ཕྱག་བྱས་པས། །ངན་སོང་དོང་སྤྲུགས་བདེ་བ་བགྲོད། །ཐུགས་རྗེའི་འཕྲིན་ལས་ངོ་མཚར་ཆེ། །ཚོགས་སོགས་སྒྲིབ་སྦྱོང་རྟེན་མཆོག་ཡིན། །དེ་ནས་རྟེན་སུམ་རབ་གནས་<milestone unit="line" n="285.5"/>ཤད། །དཀྱིལ་འཁོར་མཆོད་རྫས་དབང་དང་མཚུངས། །སྐུ་དང་གླེགས་བམ་མཆོད་རྟེན་སོགས། །རིང་བསྲེལ་གཟུངས་སོགས་ནང་རྫོངས་བྲུབ། །བགེགས་བསྐྲད་གུ་གུལ་དུད་པས་བདུག །མེ་ལོང་བསྟན་ལ་སྐུ་ཁྲུས་<milestone unit="line" n="285.6"/>གསོལ། །གནས་གསུམ་དྲི་ཡི་ཐིག་ལེ་བཞག །བདག་ཉིད་ཐུགས་རྗེའི་རྣལ་འབྱོར་གྱིས། །དཀོན་མཆོག་རྒྱལ་བ་ཞི་ཁྲེའི་ཚོགས། །སྤྱན་དྲང་མཆོད་པ་རྒྱས་པར་བྱ། །འབྲུ་ལ་རྟེན་འབྲེལ་བུམ་རྟེན་ལ། རྟེན་གང་ཡིན་<milestone unit="page" n="287"/><milestone unit="line" n="287.1"/>༄༅། །ནི་རོ་དྷ་ཨེ་བ༷་བཱ་དི་མ་ཧྭ་བྲ་མ་ཎ་ཡེ་སྭ་ཧྭ། དེ་རྗེས་མཆོད་པ་ཀུན་གྱི་མཆོད། །བསྐོར་བ་བྱ་ཞིང་བཀྲ་ཤིས་བརྗོད། །ཚིག་བརྡ་བཟང་སྨྲ་ཡོ་ལང་བསྐྱེད། །ཡོན་དབུལ་གཏང་རག་མཆོད་པ་བྱ། །འགྲོ་<milestone unit="line" n="287.2"/>འདུལ་འཇིག་རྟེན་བདེ་ལེགས་འགྱུར། །དེ་ནས་སྐྱེ་བདུན་ཤ་བསྒྲུབ་བཤད། །དེ་ཉིད་རྟག་གྲུབ་འགྲོ་དོནབྱ། །རྟག་པ་སྐྱེ་བདུན་གང་ཡིན་དེས། །མི་ཡི་སྐྱེ་བ་བདུན་པོ་དྲན། །དེ་ཡང་ཆོས་ལྡན་སྐྱེ་བདུན་པའི། །རོ་བླང་<milestone unit="line" n="287.3"/>ཤ་རྣམས་ལེགས་བསྐམས་ཏེ། །གྲུབ་ཐོབ་གནས་ཆེན་དགེ་གནས་སུ། ཁང་གསར་དཀར་གསལ་གྲུ་བཞིའི་ནང་། །ཐུགས་རྗེ་ཆེན་པོའི་དལ་དབུས་སུ། །རིན་ཆེན་བུམ་པ་ཆས་ལྡན་ནང་། །སྐྱེ་བདུན་ཤ་ནི་སྲན་ཚད་<milestone unit="line" n="287.4"/>ལ། །བཟང་དྲུག་གླ་རྩི་ཨ་མྲི་ཏ། །གྲུབ་ཐོབ་ཤ་ཆེན་རྟག་ཏུ་ངུ་། །སྨན་དང་འབྲས་ཕྱེ་ཕུལ་གང་བྱར། །རྒྱལ་རིགས་བུ་ཆུང་བྱ་རྒོད་ཤ །ཡོད་པར་གྱུར་ན་སྐྱོབས་སུ་གཏོང་། །སྦྱོར་ཐབས་དེས་འདྲེ་རྫོགས་པར་<milestone unit="line" n="287.5"/>སྦྱར། །བཙུན་མོ་གསེར་གྱི་ནུ་ཞོས་སྤྲུ། །རིལ་བུ་གྲངས་མེད་ཇི་སྙེད་གྲུབ། །ཚོག་མཆོད་དུ་མས་ལྷ་རྣམས་མཆོད། །རྣལ་འབྱོར་ལྔ་ཡིས་གཟུངས་ཐག་བཟུང་། །ཇི་སྲིད་གཟུངས་འཛིན་མང་ན་མཆོག །ཐུགས་རྗེ་ཆེར་<milestone unit="line" n="287.6"/>བསྒོམ་དམིགས་པ་ནི། །རིལ་བུ་རེ་རེ་དག་ལ་ཡང་། །ཐུགས་རྗེ་ཆེན་པོའི་སྐུར་རྫོག་སམ། །ཡང་སྙིང་འདི་བཟླས་བསྒྲུབ་པར་བྱ། །ཨོ་མ་ཁི་པརླེ་ཧུ༷་ཧྲི། ཨ་ར་པ་ཙ་མི་ཏ་ཧཱུཾ་ད་ཡ་སྣ་ཧྭ། འོད་དང་དུ་བ་སྒྲ་<milestone unit="page" n="288"/><milestone unit="line" n="288.1"/>དང་དྲི། །མཚན་ལྟས་བཟང་མཐོང་སྔགས་འདི་སྦྲེལ། །ཨོ་ཨུ་ཧུ༷་གྲྭ་ཧ་མུ༷་ལ༷་མ༷་པྱ༷་ཏ༷། སརྦ་ཏ་ཐུ་ག་ཏ་མཧྭ་པརྩི་ཨོ་ཨུ་ཡུ་ཙྭ་ན་མ་ཧ་པྲརྨྱི་ཏིཛི་ཨོ། དེ་ལ་རྟགས་བྱུང་དངོས་གྲུབ་བླང་། །དེ་ནས་གཞན་དོན་སྤྱོད་<milestone unit="line" n="288.2"/>པའི་ཚེ། །གདུལ་བྱ་སྦྱང་ཕྱིར་ཁྲུས་ཀྱང་བྱ། །ཞག་བདུན་ཁ་གསོ་རྗེས་གནང་སྤྱིན། །རིམ་བུའི་བུམ་དབང་འདིས་བསྐུར་རོ། །ཨོ་མ་ཁི་པཏྲེ་ཧུ༷་ཧྲི། སབོ་ཏ་ཐུ་ག་ཏ་ཨ་སྟི་ཁི྅་ཧྲི་ཨ། རིལ་བུ་སུ་ཡི་ལྟོར་སོང་ནས། །སྐྱེ་བ་<milestone unit="line" n="288.3"/>གང་དང་གར་སྐྱེས་ཚད། །སྤྱན་རས་གཟིགས་དང་འབྲལ་མི་སྲིད། །བདག་བས་གཞན་གཅེས་འགྲོ་བའི་དོན། །ཐུགས་རྗེ་ཆེན་པོའི་བསླབ་པ་སྲུང་། །རྫས་མཆོག་རེག་མཆོག་ངོ་མཚར་ཆེ། །དེ་ནས་ལམ་གྱི་རིམ་པ་<milestone unit="line" n="288.4"/>བཤད། །འདི་ལ་རྣལ་འབྱོར་ཉི་ཤུ་གཅིག །ཐོག་མར་དབྱུག་ཆོས་རྣལ་འབྱོར་ནི། །སྨྲ་བཤད་སྤ་དཀར་གང་ཡང་རུང་། །གཅིག་སྐྱེས་དྲངས་སྲ་སྣུམ་ཞིང་འདྲིལ། །མཉེན་ལྕུག་རིང་ཐུང་ཁྲུ་གང་ཚད། །ལྷར་བསྐྱེད་བྱིན་<milestone unit="line" n="288.5"/>བརླབས་དབང་ཡང་བསྐུར། །ཡང་སྙིང་འབུམ་བསྙེན་དབྱུག་པ་དེས། །རང་ལ་བརྡབས་ན་ལས་སྒྲིབ་འདག །གཞན་ལ་བརྒྱབ་ན་ནད་གདོན་འབྱེར། །དགྲ་དང་བགེགས་ལ་བརྡབས་ན་བརླག །དབྱུག་པའི་བརྡ་དོན་<milestone unit="line" n="288.6"/>ངོ་སྤྲད་ན། །གཅིག་སྐྱེས་ཐིག་ལེ་ཉག་གཅིག་སྟེ། །དྲང་པོ་ཆོས་ཉིད་མ་བཅོས་པ། སྲ་མཁྲེགས་གཉེན་པོས་གཞོམ་དུ་མེད། སྣུམ་པ་བྱང་སེམས་ངང་གི་སྣུམ། །འདྲིལ་པས་དོན་ཆེན་ཆོས་ཀུན་འདུས། །མཉེན་ལྕུག་<milestone unit="page" n="289"/><milestone unit="line" n="289.1"/>༄༅། །འགྲོ་དོན་ཡིད་བཞིན་འབྱུང་། །ཚད་དང་ལྡན་པས་ཕྱོགས་ལྷུང་བྲལ། །དེ་ཕྱིར་དོན་ལྡན་དབྱུག་པ་འདི། །བདེ་སྟོང་དབྱེར་མེད་གསལ་བསྒོམས་ནས། །བདག་གཞན་གང་ལ་བརྡེག་གྱུར་ཀྱང་། །ནད་<milestone unit="line" n="289.2"/>གདོན་ཉོན་མོངས་བག་ཆགས་འཇོམས། །རྣམ་རྟོག་ལས་མཛད་འཁོར་དོང་སྤྲུགས། །དེ་ནས་གསོལ་དེབས་རྣལ་འབྱོར་ནི། །བླ་མའི་སྐུ་གསུང་ཐུགས་ཉིད་ལ། །བདག་ཉིད་ལུས་ངག་ཡིད་དད་པས། །འགྲོ་ཀུན་<milestone unit="line" n="289.3"/>འདྲེན་པའི་གསོལ་འདེབས་བྱ། །སྤྱི་གཙུག་བཞུགས་ལ་དབང་བཞི་ཞུ། །བར་ཆོད་ཀུན་སེལ་རྟོགས་པ་འཆར། །དེ་རྗེས་བླ་མ་རང་ལ་བསྟིམ། །རང་ཉིད་བླ་མ་མ་བཅོས་བཞག །དེ་ནས་ཞི་བའི་རྣལ་འབྱོར་<milestone unit="line" n="289.4"/>བཤད། །བུམ་པ་རྫས་ལྡན་ཁྲུས་ཆུས་དགང་། །འཕགས་པའི་གཞལ་ཡས་གསལ་བཀོད་དེ། །ཡང་སྙིང་སྟོང་བཟླས་ཁྲུས་བྱས་ན། །ནད་གདོན་སྡིག་སྒྲིབ་ཞི་བར་ངེས། །དྲི་ཆུ་བར་བའི་ཁྲུས་བྱས་ན། །ཉམས་གྲིབ་<milestone unit="line" n="289.5"/>སྐོངས་ནས་དངོས་གྲུབ་འཐོབ། །སེམས་ཉིད་སྟོང་གསལ་རིག་པའི་ཁྲུས། །འཛིན་པའི་དྲི་མས་མ་གོས་བཞག །དུག་ལྔ་རྣམ་རྟོག་ཞི་བར་ངེས། །དེ་ནས་རྒྱས་པའི་རྣལ་འབྱོར་བཤད། །པདྨ་རིན་ཆེན་རྣ་ལྔ་ལ། །ཡང་<milestone unit="line" n="289.6"/>སྙིང་ལྔ་བྲིའི་གཙུག་ཏུ་བཅང་། །ཡིག་བདུན་ལྔ་འབུམ་བཟླས་གྱུར་ན། །ཚེ་ནོར་བསོད་ནམས་ལོངས་སྤྱོད་རྒྱས། །དེ་རྗེས་དྲི་ཆེན་བསྐོར་བཟློག་བཟའ། །ཚེ་དཔལ་བསོད་ནམས་རྒྱས་པར་བྱེད། །སེམས་ཉིད་ཡིད་<milestone unit="page" n="290"/><milestone unit="line" n="290.1"/>བཞིན་ནོར་བུ་ལ། །རྟོགས་གོམས་ཆུ་བཞིན་རྒྱུན་མི་བཅད། །མི་ཟད་གཏེར་ལ་ལོངས་སྤྱོད་ངེས། །དེ་ནས་དབང་བདུད་རྣལ་འབྱོར་བཤད། །མེ་ལོང་སིན་རྙུར་ཡིག་བདུན་བྲིས། །ཞག་བདུན་ཡང་སྙིང་བཟླས་བསྟིམ་<milestone unit="line" n="290.2"/>ན། །མེ་ལོང་སུ་དང་སུས་མཐོང་ཚད། །སྣང་བ་དབང་འདུས་བསྒོ་བ་ཉན། །རང་གི་སྲིན་ལག་གཡོན་ཁྲུག་བྱུང་། ཡིག་བདུན་བུམ་གདབ་སུས་ཟོས་འདུ། །དེ་རྗེས་རང་རིག་རང་གསལ་ལ། །འཛིན་མེད་གོམས་པས་<milestone unit="line" n="290.3"/>དབང་དུ་འདུ། །སྣང་སྲིད་འཁོར་འདས་དབང་འགྱུར་ངེས། །དེ་ནས་མངོན་སྤྱོད་རྣལ་བྱོར་བཤད། །དགྲ་བགེགས་ལིང་ག་མིང་རུས་ཅན། །མདུན་དུ་བཞག་ལ་དམིགས་པས་བསྟིམ། །ཧྲི་ཧུ༷རྣ་ཛ་སྨྱུ་ར་ཡ་རྦད། བདུན་<milestone unit="line" n="290.4"/>འབུམ་སྔགས་པས་རང་གཤེད་འབེབས། །དེ་ནས་ཁྱབ་འཇུག་རྒྱུ་བ་ལ། །དུག་ཕུར་སྙིང་ཁར་བཏབ་ན་འཆི། །དེ་རྗེས་རང་བྱུང་ཡེ་ཤེས་ཀྱི། རལ་གྲིས་ང་བདག་འཛིན་པ་བཅད། །འགྲོ་དྲུག་འཁོར་རྒྱུན་ཆོད་པར་<milestone unit="line" n="290.5"/>ངེས། །དེ་ནས་མཎྜལ་རྣལ་འབྱོར་བཤད། །རིན་ཆེན་མཎྜལ་གསེར་གཡུས་བརྒྱན། །ཡི་གེ་བདུན་གྱི་བྱིན་བརླབས་ཏེ། །འགྲོ་ཀུན་བྱང་ཆུབ་ཐོབ་བྱའི་ཕྱིར། །བླ་མ་སྤྲུལ་པའི་སྐུ་ལ་དབུལ། །རང་ལུས་མཎྜལ་དབང་<milestone unit="line" n="290.6"/>པོས་བརྒྱན། །བླ་མ་ལོངས་སྤྱོད་རྫོགས་ལ་དབུལ། །ཆོས་དབྱིངས་མཎྜལ་རིག་པས་བརྒྱན། །བླ་མ་ཆོས་ཀྱི་སྐུ་ལ་དབུལ། །ཚོགས་གཉིས་མྱུར་རྫོགས་མཆོག་ཐོབ་ངེས། །དེ་ནས་བསྐོར་བའི་རྣལ་འབྱོར་<milestone unit="page" n="291"/><milestone unit="line" n="291.1"/>༄༅། །བཤད། །འཕགས་པའི་སྐུ་གསུང་ཐུགས་རྟེན་ལ། །བླ་མ་ཡི་དམ་བདེ་གཤེགས་འདུས། །མོས་པས་ཡང་སྙིང་བཟླས་ཤིང་བསྐོར། །བྱ་བ་ཀུན་ལས་བསྐོར་བ་མཆོག །སྤྱི་བོའི་གཙུག་ཏུ་བླ་མ་<milestone unit="line" n="291.2"/>བཞུགས། །འགྲོ་འདུག་བསྐོར་བར་ཤེས་པར་བྱ། །རང་སེམས་རིག་པ་ཡེ་ཤེས་ལ། །གོམས་པའི་བསྐོར་བ་རྒྱུན་མི་བཅད། །འཁོར་འདས་རུ་ཤན་ཕྱེད་པར་ངེས། །དེ་ནས་བདུན་ཚིག་རྣལ་འབྱོར་བཤད། །ཚེ་འདས་<milestone unit="line" n="291.3"/>རོའམ་མཚན་བྱང་ལ། །ཡིག་བདུན་བཀོད་དེ་བུམ་བར་གཟུང་། །བདུན་བར་བདུན་དུ་ཡིག་བདུན་བཟླས། །མཚན་བྱང་བསྲེགས་ཏེ་ཚ་ཚ་གདབ། །དུར་བརྒྱགས་ཚོགས་ཀྱི་འཁོར་ལོ་བཤམས། །ཐུགས་རྗེ་ཆེན་པོའི་<milestone unit="line" n="291.4"/>ལྷ་ཚོགས་བསྐང་། །ཚེ་འདས་རྣམ་ཤེས་རང་ལ་བསྟིམ། །གཉིས་མེད་མཉམ་སྦྱོར་ཆེན་པོ་གནས། །གཤིན་དེས་བླ་མེད་འབྲས་ཐོབ་ངེས། །དེ་ནས་སྦྱིན་སྲེག་རྣལ་འབྱོར་བཤད། །བསྲེག་རྫས་འབྲུ་སྣ་སྨན་ཟས་<milestone unit="line" n="291.5"/>སྦྱར། །མེ་ཉིད་ཐུགས་རྗེ་ཆེན་པོར་བསྐྱེད། །ཧྲི་ཛ་ལ་ར༷་ཁ་ཧི་སྭ་ཧྭ། ཞེས་དབུལ་ཐལ་བ་ཆབ་ལ་གཤེགས། །བདག་ཉིད་ཐུགས་རྗེ་ཆེན་པོར་བསམ། །གཞན་གྱི་དད་རྫས་ཚོགས་སུ་རོལ། །བསྲེག་རྫས་འཛིན་ཞབྲུལ་<milestone unit="line" n="291.6"/>རྟོག་པའི་ཚོགས། །རང་བྱུང་ཡེ་ཤེས་མེ་ཡིས་སྦྱངས། །བར་ཆོད་ཀུན་ཞི་ལྷ་སྐོངས་ངེས། །དེ་ནས་ཚ་ཚའི་རྣལ་འབྱོར་བཤད། །ས་ཆུ་མེ་རླུད་འབྱུང་བཞི་ལ། །ཡང་སྙིང་བཟླས་ཤིང་སྐོར་ཕོར་གདབ། །གཞལ་ཡས་ལྷར<milestone unit="page" n="292"/><milestone unit="line" n="292.1"/>བཅས་བསྟིམ་ལ་མཆོད། །ཞིང་ཁམས་རྣམ་དག་དེས་འགྲུབ་འགྱུར། །རང་ལུས་གཞལ་ཡས་མཆོད་རྟེན་ནང་། །རྟོག་ཚོག་ལྷར་གསལ་ཚ་ཚ་སྟེ། །ཆོས་དབྱིངས་སྟོང་པའི་སྐོར་ཕོར་དུ། །རིག་པའི་ཡེ་ཤེས་ཆོད་རྟེན་<milestone unit="line" n="292.2"/>བཞུགས། །མཆོད་རྟེན་མཆོག་ཏུ་བདག་འགྱུར་ངེས། །དེ་ནས་ཟས་ཀྱི་རྣལ་འབྱོར་བཤད། །ཟས་ཚད་བདུད་རྩིར་བྱིན་གྱིས་བརླབ། །སྤྱི་གཙུག་འགྲིན་པ་ལྟེ་བའི་ནང་། །བླ་མ་ཡི་དམ་མཁའ་འགྲོ་བསམ། །འདོད་ཡོན་<milestone unit="line" n="292.3"/>ལྔ་ལྡན་ཚོགས་ལ་རོལ། །ཡང་ན་ཤ་ལྔ་བདུད་རྩིར་བསམ། བདག་ཉིད་ཆེན་པོའི་ཞལ་དུ་རོལ། །རྒྱུན་དུ་རྔུབ་རླུད་བདུད་རྩི་མྲ །བསམ་ནས་རོལ་ན་ཚེ་རིང་ཞིང་། །འཆི་མེད་རྟོག་པ་འཆར་བར་ངེས། །དེ་ནས་གཏོར་<milestone unit="line" n="292.4"/>མའི་རྣལ་འབྱོར་བཤད། །ཟན་ནམ་ཆབ་གཏོར་གང་འབྱོར་བཤམས། །ཡང་སྙིང་བརྗོད་དེ་བདུད་རྩིར་བརླབ། །རིགས་དྲུག་དགུག་ཅིང་འཕག་པར་བསྐྱེད། །འདོད་ཡོན་ལྔ་ཡིས་ཚིམ་པར་བསྔོ། །བདག་ཉིད་ལྷག་<milestone unit="line" n="292.5"/>པའི་ལྷར་གསལ་བས། །གཏོར་མ་དངོས་གྲུབ་ཚུལ་དུ་རོལ། །བདག་འཛིན་ཞེན་རྟོག་བློས་ཐོང་ལ། །སྤྲོས་བྲལ་ཀུན་ཁྱབ་ངང་ལ་ཞོག །གཏོར་མ་དབྱིངས་སུ་མཐོང་བར་ངེས། །དེ་ནས་ཆབ་སྦྱིན་རྣལ་<milestone unit="line" n="292.6"/>འབྱོར་བཤད། །བུམ་པ་ཆུས་དགང་རིན་ཆེན་བརྡར། །ཡང་སྙིང་བདུན་བརྗོད་བདུད་རྩིར་བརླབ། །རིགས་དྲུག་ཛལྷ་ལྷར་བསམ་སྟེ། ཁྱོར་བདུན་ཕུལ་ན་དབུལ་བ་སེལ། །རང་གི་དྲི་ཆུ་བདུད་རྩིར་བརླབ། །བཏང་<milestone unit="page" n="293"/><milestone unit="line" n="293.1"/>༄༅། །བས་ཡི་དགས་ནོར་ལྷ་མཆོད། །རང་བྱུང་ཡེ་ཤེས་ཆུ་རྒྱུན་གྱི། །རེ་དོགས་ཡི་དགས་དབྱིངས་སུ་བསྐང་། །ཚོགས་རྫོགས་བསོད་ནམས་མཆོག་ཐོབ་ངེས། །དེ་ནས་ལྡང་བའི་རྣལ་འབྱོར་བཤད། །འགྲོ་<milestone unit="line" n="293.2"/>དོན་རིམས་ཀྱིས་བྱ་བསམ་པས །གོས་ཚགས་བྱ་ཞིང་རིམ་གྱིས་ལྡང་། །ཅིག་ཅར་འགྲོ་བ་འདུལ་བསམ་པས། །ཆས་དང་ལྡན་པས་ཅིག་ཅར་ལྡང་། ཡང་ན་སྐད་ཅིག་ལྷར་གསལ་བས། །འགྲོ་ཀུན་བསྒྲལ་ཕྱིར་ལྡང་<milestone unit="line" n="293.3"/>བར་བྱ། །དེ་ཡང་ཆོས་སྐུ་བཀག་ལངས་སུ། །འགྲོ་དོན་འགག་མེད་རྩལ་དབང་སྒྱུར། །ལྡང་བ་དོན་དང་མཐུན་པར་ངེས། །དེ་ནས་འགྲོ་བའི་རྣལ་འབྱོར་བཤད། །གང་དུ་འགྲོ་བའི་རྣལ་འབྱོར་ཡང་། །བླ་མ་ཡི་དམ་<milestone unit="line" n="293.4"/>མཁའ་འགྲོ་བསྒོམ། །བདག་ལ་ཆོས་སྐྱོང་ཚོགས་བསྐོར་ནས། །འགྲོ་དོན་སྐོར་བའི་བསམ་པས་བགྲོད། ཁ་ནི་གང་དུ་ལྟ་ཕྱོགས་དེར། །རིགས་ལྔའི་སངས་རྒྱས་སར་བགྲོད་བསམ། །ཡང་ན་ཆོས་ཉིད་ནམ་མཁའ་<milestone unit="line" n="293.5"/>ལ། །རིག་པའི་ཡེ་ཤེས་ཤུགས་ཀྱི་འགྲོ། །འགྲོ་བ་དོན་དང་ལྡན་པར་ངེས། །དེ་ནས་འདུག་པའི་རྣལ་འབྱོར་བཤད། །ཕྱི་ནང་ས་ཕྱོགས་གར་འདུག་ཀྱང་། །དོན་མེད་བྱ་བ་སྨྲ་བརྗོད་སྤང་། །ལུས་དལ་ངག་སེམས་<milestone unit="line" n="293.6"/>དབེན་རྟེན་ཞིང་། །དྲན་དང་ཤེས་བཞིན་བག་ཡོད་འདུག གར་གནས་གཞལ་ཡས་ཁང་གསལ་ཞིང་། །ལྷ་ཡི་རྣལ་འབྱོར་ཆེན་པོར་གནས། །ཡང་ན་སྙེམས་བྲེལ་འཛིན་མེད་ངང་། །གསལ་ལ་མ་ཡེངས་དྲན་<milestone unit="page" n="295"/><milestone unit="line" n="295.1"/>༄༅། །རང་བཟླས་པ་སྟེ། །ཧྲི་བཞག་ཕྱི་ཡི་བཟླས་བརྗོད་ཡིན། །ཨོ་དང་ཧུ༷་ཞེས་མར་བཟླས་ན། །གཞན་དོན་ངག་གི་བཟླས་པར་བསམ། ཨོ་ཧུ༷་བདག་གཞན་ཟུང་འཇུག་ཡིན། །ཨོ་དང་ཧུ༷་ཡང་དེ་བཞིན་<milestone unit="line" n="295.2"/>ཟབ། །སྲོག་ལྡན་རབ་ཏུ་གསལ་བར་ངེས། །ཨེ་མ་ཡིག་བདུན་བདེ་གཤེག་སྲོག །ཇི་ལྟར་བརྗོད་ཀྱང་ཐུགས་རྗེ་ཆེ། །བཀླགས་པས་འགྲུབ་པ་ཁོ་ན་སྟེ། །འདི་ལས་ཁྱད་པར་སྔགས་མེད་དོ། །ཞེ་བཀའ་<milestone unit="line" n="295.3"/>སྩལ་ཏོ། །ཐུགས་རྗེ་ཆེན་པོ་ཐམས་ཅད་ཀྱི་ཡང་སྙིང་འདུས་པ་ཡེ་ཤེས་རིག་པ་མཆོག་གི་གསང་རྒྱུད་ལས། །འགྲོ་བ་འདུལ་བ་ལས་ཚོགས་ཀྱི་ལེའུ་སྟེ་དྲུག་པའོ།། །།དེ་ནས་ཡང་བཅོམ་ལྡན་འདས་ལ། །འདུས་པའི་<milestone unit="line" n="295.4"/>འཁོར་རྣམས་ཀྱི་གསོལ་པ། །ཀྱེ་ཧོ་སྟོན་པ་བཅོམ་ལྡན་འདས། །རྒྱུ་དོན་གསང་བའི་ལུང་གང་ལགས། །འགྲོ་དོན་མཐར་ཕྱིན་ སྤྱད་པའི་ཕྱིར། །བདག་ཅག་འཁོར་ལ་བཀའ་སྩོལ་ཅིག །ཅེས་གསོལ་པས། །བཅོམ་ལྡན<milestone unit="line" n="295.5"/>འདས་ཀྱི་བཀའ་སྩལ་པ། ཉོན་ཅིག་རིགས་འདུས་སྤྲུལ་པའི་འཁོར། །རྒྱུད་དོན་མཐར་ཐུག་བསྟན་ལུང་གི །ཆོས་ལ་བདུན་ཏེ་བསྟན་དུས་དང་། སྣོད་ལྡན་མན་ངག་སྐྱོབ་ཚུལ་དང་། །སྒྲུབ་གནས་བསྒྲུབ་ལུག་གཏད་རྒྱ་<milestone unit="line" n="295.6"/>ཏེ། །ཐོག་མར་རྒྱུ་བསྙན་དུས་ལུང་ནི། །མ་འོངས་རྩོད་ལྡན་སྙིགས་མའི་ཚེ། །མི་ཁོམ་བརྒྱད་ཀྱིས་འགྲོ་བ་སྡུག །ཉམས་ཐག་སྙིང་རྗེའི་དུས་སུ་བསྟན། །རྒྱུད་འཛིན་སྣོད་ལྡན་སྐྱེས་བུ་ནི། །འགྲོ་ཕན་བྱམས་ཐུགས་སྙི་<milestone unit="page" n="296"/><milestone unit="line" n="296.1"/>རྗེར་ལྡན། །བློ་ཆེན་བློ་བརྟན་ཤེས་རབ་གསལ། །དད་རྩོན་རྫུ་འཕྲུལ་རིག་པ་ཅན། ཐབས་ཁས་ངང་ཚུལ་བཟང་ལ་བསྟན། །མན་ངག་རྒྱུད་དོན་ས་པ་ནི། །འཕགས་པའི་གསུང་མཆོག་སེང་གེ་སྒྲ། །བདུད་དང་མུ་<milestone unit="line" n="296.2"/>སྟེགས་རི་དགས་འཇོམས། །དོན་ཡོད་བཞག་པ་རྣམ་པར་རྒྱལ། །ཡོན་ཏན་བསྔགས་པ་མཐའ་ཡས་ཕྱིར། །རིག་པའི་རྒྱལ་པོ་འདི་བརྗོད་དོ། །ཨོ་ཨུ༷༷ཧུ༷་གྲྭ་ཧྭ་ཧྲི་པྲེ། །ཨོ་བཛྲ་ཀྲོ་ཏ་ཀྱེ་མ་ཀྱེ། །རི་ཀ་རི་མས་ཏ་བྷ་ལི་མ་<milestone unit="line" n="296.3"/>ཙ་ཏི་ཨ་ཏ་རྐ་ཨི་ཀ་ར་སུ་ལི་བྷ་ས་ཏ་ཡེ། ནི་ལ་ནི་ལ་ཀ་ཡ་སྟི་ཤིན་སྒྲོ །ཕུང་པོའི་བདུད་འཇོམས་སེང་གེ་སྒྲའོ། །ཨོ་བཛྲ་མ་ཧྭ་ཀྲོ་དྷ་མ་ཧྭ་མུ་ཏྲ་ཨ་ཡུ་མུ་ཏྲ་སྣྲོ་ན་ཨ་ཛི་པ་ར་ན། ས་མ་དྷི་ཧུ༷་སྤ་ར་ན་ཕཊ་སྲུ་ཧྭ། །ཉོན་<milestone unit="line" n="296.4"/>མོངས་བདུད་འཇོམས་སེང་གེ་སྒྲའོ། །ཨོ་བཛྲ་ཀྲོ་དྷ་ཨ་མྲི་ཏ་ཀུཎྜ་ཡི་ཧུ༷། ཚིན་དྷ་ཚིན་དྷ། སྟིན་དྷ་སྟིན་དྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ་ཧུ༷་ཕཊ། །དགའ་བྱེད་བདུད་འཇོམས་སེང་གེ་སྒྲའོ། །ཨོ་བཛྲ་ཀྲོ་དྷ་ཧ་ཡ་གྲི་<milestone unit="line" n="296.5"/>བ་ཧྲི། སརྦ་ཏ་ཐུ་ག་ཏ་མ་ཧྭ་པརྩི་ཨོ་ཨ་ཡུ་རྙོ་ན་མ་ཧྭ་པུརྒྱ་ཏིཇི་ཨོ། འཆི་བདག་བདུད་འཇོམས་སེང་གེ་སྒྲའོ། །ཨོ་མ་ཁི་པརླེ་ཧུ༷་ཧྲི། །འཁོར་བ་དོང་སྤྲུགས་སེང་གེ་སྒྲའོ། །མྱོ༷་མྱེ་གི་རྨྱི་ཧྲི། མྱོ༷་མྱ་ཀི་རྨྱིཀི་རྨྱི་གྱི། །སྨྱེས་ཏྲི་སྟི་<milestone unit="line" n="296.6"/>བྲི་མྱི་པྱ་མྱི་སྟུ་མུ་ནེ་ཙུ་རྐྱ་སུ་སྙེ་ཡེ། སྤྱི་ཏྲི་པྱ་རྒྱ་འབྱོང་འསྒུ་སྙིཡ། གྱི་རྨྱི་བྷ་ག་རི་བྷ་ཀོ །ན་མོ་རྒྱ་རི་བྱེ་ཏོ་ན༷་པྱ་རོ་ལྤི་ཧི་པྱེ་ན༷་མུ། ཁྱ་རོ་ཏུ་ཀེ་ལུ་པྱ་མོ་སྟུད་རུ་ཏོ་མོ་གོ་ཙུ་ར་སྟུམ། བྷ་བྱ་སྲོ་རྐྱ་སྦྱོ་ཏོ་ར། །ཨུ་མོ་ཤམ་ནོ་པྱ་<milestone unit="page" n="297"/><milestone unit="line" n="297.1"/>༄༅། །རོ་བྱེ། སྤྱི་གྱི་བྱི་སུ་སྨྱོ༷་རུ་མྱོ། །མྱ་སྨྱིན་པྱ་གུ་ནི་ལ་ཧོ་ཡུ། །སྙུ་རོ་སྙོསྟུར༷། བརླུ་སེ་གྱི་ཁྱེ་ལེ་རུ་ནམ་ལུ་མ། །ན་ན་རོ་ལུ། ཨོ་ཐ༷་རུ༷་ལ་སྐྱི་ལྷུ༷། མྱི་ཐུ་རི་མྱོ་ཏུ་མྱོ། ཕྱི་རི་སྣྲི་སེར་སྣྲེ། སྒྱ༷་གྱི་རི་ཕྱ༷། པྱི་གྱི་ལུ༷། ཕྱེ་<milestone unit="line" n="297.2"/>སྤྱི་རྨྱི་ཕྱི་སྙི་མྱེའ་སྐྱི་སྙི་སྦྱོ་མི་རྙི་ནོདུ། ཐུགས་རྗེའི་རྒྱལ་པོ་སེང་གེ་སྒྲ། །གསང་བ་རིང་བསྲེལ་སྙིང་པོའོ། །འགྲོ་བ་སྐྱོབ་ཚུལ་འདི་ལྟ་སྟེ། །རྒྱུད་དོན་གསང་འདུས་སྙིང་པོ་འདིའོ། །རིན་ཆེན་གསེར་གྱི་ལེགས་བྲིས་<milestone unit="line" n="297.3"/>ནས། །གང་གིས་འཆང་ངམ་མཐོང་ཐོས་རུང་། །མཆོད་རྟེན་བཞེངས་སམ་ཕྱག་འཚལ་རུང་། །འཁོར་ལོ་བསྐོར་ནས་གཙུག་འཆང་ན། །ཚེ་ཟད་སླེར་སྐྱོབ་ཚེ་རིང་འགྱུར། །ནད་གདོན་ཀུན་ལས་གྲོལ་འགྱུར་<milestone unit="line" n="297.4"/>ཏེ། །དཔལ་དང་བསོད་ནམས་ལོངས་སྤྱོ་འཕེལ། །འདའ་ཁར་མངོན་པར་བྱང་ཆུབ་རྟགས། །གཟུང་འཛིན་ལུས་ལ་སྐུ་གདུག་དང་། །འཇའ་འོད་རིང་བསྲེལ་འབྱུང་བར་ངེས། །འདི་ཡོད་འགྲོ་བ་སངས་རྒྱས་<milestone unit="line" n="297.5"/>ཡིན། །ཆོས་སྒོ་བརྒྱད་ཁྲི་བཞི་སྟོང་ལ། །འདི་ལས་སྨིན་པའི་སྙིང་པོ་མེད། །ཅི་ཕྱིར་རྒྱལ་བའི་ཐུགས་རྗེ་འདུས། །སྐལ་ལྡན་འགའ་ཡི་སྤྱོད་ཡུལ་ལས། །ཀུན་གྱིས་མཐོང་ཐོས་མ་ཡིན་ནོ། །རྒྱལ་བ་རིགས་ལྔའི་སྨོན་<milestone unit="line" n="297.6"/>ལམ་ཚིག །རྡོ་རྗེ་སེམས་དཔའི་སྙིང་ཁྲག་ཡིན། །ཧེ་རུ་ཀ་ཡི་རིག་པའི་སྔགས། །སངས་རྒྱས་བསྟན་པ་ཀུན་གྱི་སྲོག །འདི་མ་རྟོགས་པའི་སངས་རྒྱས་ནི། །གཅིག་ཀྱང་བྱུང་བ་སྔ་ཕྱིར་མེད། །དུས་གསུམ་བདེ་<milestone unit="page" n="298"/><milestone unit="line" n="298.1"/>གཤེགས་ཐུགས་རྗེ་སེམས། །དེ་ཉིད་རིག་བྱེད་གསང་བའི་སྔགས། །ཡེ་ཤེས་རིག་པ་མཆོག་གི་རྒྱུད། །མན་ངག་སྙིང་གི་དཀྱིལ་དུ་ཐིམ། །རྒྱུད་འདི་བསྒྲུབ་པའི་གནས་མཆོག་ནི། །ཇི་སྲིད་སེམས་ཅན་འདུ་བའི་<milestone unit="line" n="298.2"/>སར། །དང་པ་འདྲེན་པའི་ཕོ་བྲང་བཅའ། །སྙིང་རྗེའི་གནས་སུ་ཆོས་འཁོར་བསྐོར། །དེ་ནས་བསྒྲུབ་ལུགས་བསྟན་པ་ཡང་། །ཐུགས་རྗེ་ཆེན་པོའི་ཡང་སྙིང་མཆོག །ཡེ་ཤེས་རིག་པས་བདག་གྲོལ་བྱ། །གྲོལ་ནས་འགྲོ་<milestone unit="line" n="298.3"/>བ་གཞན་དོན་དུ། །བསྒྲུབ་པ་བཅད་ལྡད་གང་འཕེལ་བྱའོ། །རྒྱུད་ཆེན་གཏད་རྒྱས་རྩ་བ་ཡང་། གང་དུ་བསྟན་པའི་སྐལ་ལྡན་ལ། །རྒྱུ་གཏད་དེ་ཡིས་འགྲོ་བ་ཀུན། །གང་ལ་གང་གིས་འདུལ་ཐབས་བྱ། ཁུད་འདི་རིན་<milestone unit="line" n="298.4"/>ཆེན་སྣ་ལྔས་བྲི། །གཙུག་གི་ནོར་བུར་བཅང་བར་གྱིས། །གང་ཞིག་བློ་ཆུང་བློ་དམན་དང་། །དད་བརྩོན་སྙིང་རྗེ་གཏད་མེད་ཅིང་། །བླ་མ་མི་འཁུར་ཆོས་བརྒྱད་ཅན། །དམ་མེད་རྣམས་ལ་རྒྱས་བཏབ་བོ། །ཕྱོགས་བཅུ་<milestone unit="line" n="298.5"/>དུས་བཞིའི་སངས་རྒྱས་ཀུན། །ཐུགས་རྗེ་ཆེན་པོར་མ་གྱུར་མེད། །ཐུགས་རྗེ་ཆེན་པོ་ཐམས་ཅད་ཀུན། །ཡང་སྙིང་རྒྱུད་འདིར་མ་འདུས་མེད། །འདི་ནི་ཡེ་ཤེས་རིག་པ་མཆོག །འགྲོ་བའི་སེམས་ལ་ཡེ་གསང་<milestone unit="line" n="298.6"/>གབ། །འབྲེལ་དང་མ་ཚང་མེད་པས་རྒྱུད། །སྐལ་ལྡན་ཐུགས་སུ་གཏད་དོ་རྒྱ། །ཞེས་བཅོམ་ལྡན་འདས་ཀྱིས་བཀའ་སྩལ་པས། །ཐུགས་རྗེ་ཆེན་པོ་རིགས་འདུས་སྤྲུལ་པའི་ཁོར་རྣམས་རང་ལ་རང་ཐུགས་རྗེ་ཆེན་པོར་<milestone unit="page" n="299"/><milestone unit="line" n="299.1"/>༄༅། །ཡི་རང་ཏེ། །འགྲོ་དོན་ལྷུན་གྲུབ་ཏུ་དགྱེས་པར་སྤྱོད་དོ། །ཐུགས་རྗེ་ཆེན་པོ་ཐམསཅད་ཀྱི་ཡང་སྙིང་འདུས་པ་ཡེ་ཤེས་རིག་པ་མཆོག་གི་གསང་རྒྱུད་ལས། །བསྟན་པ་ལུང་གི་ལེའུ་སྟེ་བདུན་<milestone unit="line" n="299.2"/>པའོ།། །།ཐུགས་རྗེ་ཆེན་པོ་ཐམས་ཅད་ཀྱི་ཡང་སྙིང་འདུས་པ་ཡེ་ཤེས་རིག་པ་མཆོག་གི་གསང་རྒྱུད་ཅེས་བྱ་བ། །ཨོབྱུན་གྱི་མཁན་པོ་པདྨ་འབྱུང་གནས་ཀྱི་ལྷོ་བྲག་འཁོ་མཐིང་ལྷ་ཁང་དུ་སྒྲ་རང་འགྱུར་དུ་བསྒྱུར་ཏེ་<milestone unit="line" n="299.3"/>ཀར་ཆག་ལ་ཕབ་པ། སྙི། སྐལ་ལྡན་ཐུགས་རྗེ་ཆེན་པོའི་སྤྲུལ་པ་དངོས་ཅིག་དང་འཕྲད་པར་ཤོག་ཅིག །དཔལ་གྱི་ཕུག་རིངས་དལ་འོག་བསེ་སྒྲོམ་སྨུག་པོར་ཨ་ཐ༷། རྒྱ་རྒྱ་རྒྱ། གཏེར་སྟོན་ཆོས་དབང་གིས་གཏེར་ནས་<milestone unit="line" n="299.4"/>གདན་དྲངས་པའོ།། །། ༄༅། །རྒྱ་གར་སྐད་དུ། །ཏན་ཏྲ་ཏ་ཏ་ཏྭ་གུ་རྒྱ། བོད་སྐད་དུ། དེ་ཁོ་ན་ཉིད་གསང་བའི་རྒྱུད། །ཐམས་ཅད་མཁྱེན་པ་ལ་ཕྱག་འཚལ་ལོ། །དེ་ནས་སངསརྒྱས་ཐམས་</p></div1>
        </body>
    </text>
</TEI.2>