<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0092-text.xml">
    <teiHeader lang="tib">
        <fileDesc>
            <titleStmt>
                <title><!--klong chen rab 'byams rgyal po'i rgyud/-->ཀློང་ཆེན་རབ་འབྱམས་རྒྱལ་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0092-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=106.3; end=262.6--><milestone unit="line" n="106.3"/>་རྩགསུམཔམབྱུང། །། ༄༅། །རྒྱ་གར་སྐད་དུ། མ་ཧྭ་ཨུ་བརྟ་པྲ་སྭ་ར་ཁེ་རྭ་ཛ་ཏནྟྲ་ནཱ་མ། བོད་སྐད་དུ། །ཀློང་ཆེན་རབ་འབྱམས་རྒྱལ་པོའི་རྒྱུད་ཅེས་བྱ་བ། བཅོམ་ལྡན་འདས་དཔལ་ཀུན་<milestone unit="line" n="106.4"/>ཏུ་བཟང་པོ་ལ་ཕྱག་འཚལ་ལོ། །འདི་སྐད་བདག་ཉིད་ཀྱིས་བདག་ཉིད་ལ་ཐོས་པའི་དུས་གཅིག་ན། ཕྱོགས་བཅུ་དུས་གསུམ་གྱི་བདེ་བར་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་དང་ཡོན་ཏན་དང་ཕྲིན་<milestone unit="line" n="106.5"/>ལས་ཐམས་ཅད་དབྱེར་མེད་དེ། ཐིག་ལེ་གཅིག་ལས་མ་གཡོས་པའི་བདག་ཉིད་དུ་བཞུགས་པ་ལས ཐམས་ཅད་མཉམ་པ་ཉིད་ཀྱི་ཀློང་དུ་གཅིག་ཀྱང་དེའི་དོན་མངོན་དུ་གྱུར་པར་གཏན་ལ་དབབ་པར་བྱ་བའི་ཕྱིར།<milestone unit="line" n="106.6"/>འོག་མིན་གྱི་གནས་ཁམས་གསུམ་གྱི་གཞི་རྟེན་དང་དབྱེར་མེད་པའི་ཞིང་དེར། དབྱེར་མེད་རང་ལས་སྣང་བའི་འཁོར་དུས་གསུམ་གྱི་སངས་རྒྱས་དང་ཁམས་གསུམ་གྱི་སེམས་ཅན་ཐ་མི་དད་པ་དང་། འཇིག་རྟེན་པ་<milestone unit="page" n="107"/><milestone unit="line" n="107.1"/>༄༅། །དང་འཇིག་རྟེན་ལས་འདས་པའི་འཁོར་དང་ཐབས་གཅིག་པ་དང་། ཉིད་དང་ཉིད་ཀྱི་རང་བཞིན་དབྱེར་མེད་པ་དང་། ཉིད་ཀྱི་ངོ་བོ་དང་རང་བཞིན་ལས་སྤྲུལ་པ་རྒྱུན་མི་འཆད་པར་འགྲོ་བའི་དོན་མཛད་<milestone unit="line" n="107.2"/>པ་རྣམས་ལ་སེང་གེའི་ང་རོ་དོན་གྱི་གསུང་དབྱངས་ཀྱིས་བརྗོད་པར་བྱས་ཏེ། སེམས་ཉིད་ཀློང་ཆེན་རབ་འབྱམས་རྒྱལ་པོའི་དོན་འདི་རབ་ཏུ་བཤད་དོ། །ཇི་སྙེད་ཆོས་རྣམས་མིང་གི་རྣམ་གྲངས་ཀུན། །ཡེ་ནས་གདག་<milestone unit="line" n="107.3"/>གཞི་མེད་པའི་ཀློང་དུ་གཅིག །ཀློང་ཆེན་གཅིག་ལ་འཁོར་དང་མྱ་ངན་འདས། །རྐྱེན་གྱིས་ཅིར་ཡང་འཆར་ཕྱིར་གློ་བུར་ཆོས། །ནམ་མཁའ་སྤྲིན་དང་འཇའ་ཚོན་མཁའ་སྣང་བཞིན། །རིག་པ་རང་ལ་འཆར་པས་<milestone unit="line" n="107.4"/>དབྱིངས་ཀྱི་ངང་། །རང་རིག་སྒྲིབ་མེད་སྐྱོན་བྲལ་མུ་མཐའ་མེད། །རྟོག་པ་མི་མངའ་ཡེ་ཤེས་རིན་པོ་ཆེ། །རང་བཞིན་མེད་ལས་ཅིར་ཡང་སྣང་། །ཐམས་ཅད་བྱང་ཆུབ་སེམས་ཀྱི་ཀློང་། །བདེ་གཤེགས་རྒྱལ་བའི་<milestone unit="line" n="107.5"/>དཀྱིལ་འཁོར་དང་། །མ་རིག་འཁྲུལ་པས་དབང་བསྒྱུར་བའི། །ལོག་རྟོག་ཆེར་རྒྱས་འཁོར་བའི་ཆོས། །ཇི་སྙེད་སྣང་བའི་ཆོས་རྣམས་ཀུན། །སངས་རྒྱས་ཉིད་དུ་གཅིག་པ་ལ། །ཡོད་མེད་གཉིས་སུ་རྟོག་པ་<milestone unit="line" n="107.6"/>དང་། །བཟང་ངན་གཉིས་སུ་བལྟ་བས་ནོར། །མཉམ་ཉིད་གཅིག་ལ་མཐའ་རུ་འཛིན། །བདག་གཞན་རྐྱེན་གྱིས་སོ་སོར་སྣང་། །མེད་ལ་ཡོད་པའི་བློ་ཞུགས་པས། །ཞེན་པ་བརྟས་ཕྱིར་ལུས་སུ་སྣང་། །བདག་ཏུ་འཛིན་<milestone unit="page" n="108"/><milestone unit="line" n="108.1"/>པའི་སྡུག་བསྔལ་གྱིས། །རང་ལ་གནས་པའི་དོན་མ་རིག །ཡང་དག་དོན་ལ་བདེ་དང་སྡུག་བསྔལ་མེད། །སྟོང་པའི་བག་ལ་དངོས་པོར་ཆགས། །བརྟགས་ན་དངོས་པོ་ཉིད་མི་གནས། །མེད་པའི་དོན་ལ་གང་ཡང་<milestone unit="line" n="108.2"/>སྣང་། །རང་རིག་ཀློང་ན་སྟོང་དང་དངོས་པོར་མེད། །མེད་པར་ཤེས་ན་འཁོར་བའི་ལམ་ལས་གྲོལ། །རྟོགས་ལྡན་མཆོག་གི་དགོངས་པའོ། །མཚན་ཉིད་གཅིག་པའི་རང་བཞིན་ཀུན་ཏུ་སྣང་། །མཚན་མ་མེད་པར་ཀུན་<milestone unit="line" n="108.3"/>ཏུ་ཁྱབ་པའི་སྐུ། །དབྱིངས་ལས་རྒྱལ་བའི་སྐུ་རུ་བཞེངས། །མ་ལུས་འདུས་པ་དབྱིངས་གཅིག་ལ། །བྱེད་པ་མེད་པར་ཀུན་ཏུ་འཆར། །དངོས་པོ་མེད་པར་ཅིར་ཡང་སྣང་། །སྣ་ཚོགས་སྣང་བ་ཆོས་ཀྱི་དབྱིངས། །རང་<milestone unit="line" n="108.4"/>བཞིན་སྙིང་པོ་མེད་པར་ཡིན། ཁུན་ཆད་མེད་པའི་བྱང་ཆུབ་སེམས། །མཚན་ཉིད་མེད་དེ་ཕྱོགས་དང་བྲལ། །ཐམས་ཅད་རང་བཞིན་དཔེར་མེད་ཆོས། །དེ་ལ་གང་ཞིག་དེར་འཛིན་པ། །ཕྱོགས་སུ་བལྟ་བ་ཞབྲུལ་པའི<milestone unit="line" n="108.5"/>སེམས། །ཡང་དག་དོན་ལ་སྨད་པའི་བློ། །འཛིན་པའི་ཞགས་པ་འཆིང་བའི་སྒྲོག །ཅེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། གླིང་གཞིའི་ལེའུ་སྟེ་དང་པོའོ།། །།དེ་ནས་ཡང་བཅོམ་ལྡན་<milestone unit="line" n="108.6"/>འདས་ཀྱིས་གསུངས་པ། འཁོར་བའི་རྒྱ་མཚོ་ཆེན་པོ་འདི། །སྐེམ་པར་འདོད་པ་གང་ཞིག་གིས། །ཆོས་ཀྱི་སྙིང་པོ་རང་དུ་བལྟ། །ཕྱི་ནང་མ་ལུས་ཐམས་ཅད་ཀུན། །ཇི་བཞིན་ཉིད་དུ་སོན་པའི་ཕྱིར། །བདག་དང་གཞན་<milestone unit="page" n="109"/><milestone unit="line" n="109.1"/>༄༅། །ཡང་གཉིས་སུ་མེད། །སྐུ་གསུང་ཐུགས་ཀྱང་བདག་ཏུ་གཅིག །བདག་ལས་གཞན་པར་བྱ་བའི་ཆོས། །སྤུ་ཡི་ཆ་ཙམ་ཡོད་མ་ཡིན། །མ་ལུས་རྣམ་གྲངས་བསམ་ཡས་ཀྱང་། །ཇི་བཞིན་ཉིད་དེ་དམིགས་སུ་<milestone unit="line" n="109.2"/>མེད། །སྒྱུ་མ་ལྟ་བུར་རྟོགས་པའི་བློས། །དབང་པོ་ཡུལ་དུ་ཟག་པ་ཡིན། །བདེ་རིགས་གནས་སུ་མ་སྐྱོལ་པས། །མེད་པར་ངེས་པའི་དོན་གཅིག་ལ། །ཡོད་པར་མཐོང་བའི་སྡུག་བསྔལ་འབྱུང་། །ཇི་ལྟར་ཤར་ཡང་ཆོས་<milestone unit="line" n="109.3"/>ཉིད་ཀློང་། །རང་བྱུང་རང་བཞིན་ནམ་མཁའི་ངང་། །འཇིག་རྟེན་འདས་དང་འཇིག་རྟེན་པའི། །ཐབས་དང་ཐུགས་རྗེའི་སྤྲུལ་པ་ཡང་། །ཡེ་ཤེས་དབྱིངས་ཀྱི་ཆོ་འབྲུལ་ཏེ། །ཆོས་ཀྱི་སྙིང་པོ་རང་གི་མཐུ། །ངན་སོང་<milestone unit="line" n="109.4"/>གསུམ་དང་སངས་རྒྱས་ཀྱང་། །ཐ་དད་སོ་སོར་ཡོངས་མི་གནས། །བདག་བློས་དེ་བཞིན་བརྟགས་པ་ཡིན། །དེ་བཞིན་ཤེས་ན་དགོངས་པའི་མཆོག །སངས་རྒྱས་གཞན་ནས་བཙལ་དུ་མེད། །ཡེ་སངས་རྒྱས་པའི་ཆོས་<milestone unit="line" n="109.5"/>ཉིད་ལ། །རང་རྒྱུད་སྦྱངས་པས་ཅི་ཞིག་ཕན། །སྤང་བླང་བྱས་པས་ག་ལ་འགྲུབ། །ཕུང་པོ་ཁམས་དང་སྐྱེ་མཆེད་ཀྱང་། །སངས་རྒྱས་ཞིང་དང་ཡོན་ཏན་ཆོས། །དབྱེར་མེད་ཡེ་ནས་མཉམ་པའི་ཀློང་། །འགྲོ་བ་རིགས་<milestone unit="line" n="109.6"/>དྲུག་སྐྱེ་གནས་བཞི། །ཡེ་ནས་བྱང་ཆུབ་ལམ་དུ་ཞུགས། །ཆོས་ཀྱི་དབྱིངསལམགཏོགསཔའི། །སེམས་ཅན་བྱ་བ་གུདནམེད། །གཅིགཏུམིགནས་ཀུན་ལ་ཁྱབ། །ཆགས་པའི་ཚུལ་གྱིས་མཉམ་པར་གནས། །ཀུན་<milestone unit="page" n="110"/><milestone unit="line" n="110.1"/>ལ་ཉེ་རིང་མེད་པས་ན། །གཉིས་མེད་ཀློང་ན་རྟག་པར་བཞུགས། །འདི་རུ་མ་འདུས་གང་ཡང་མེད། །ཐམས་ཅད་གཅིག་ཏུ་རྫོགས་པས་ན། །ཐེག་པའི་ཡང་ཐོག་སྤྱི་ཡི་རྒྱན། །བདག་ཉིད་ཆེན་པོ་ཀུན་འདུས་<milestone unit="line" n="110.2"/>དཔལ། །རྒྱལ་བ་རྣམས་ཀྱི་དགོངས་པའི་མཆོག །དེ་ལས་གཞན་པའི་ཆོས་མེད་པས། །གང་ལ་བརྟག་ཅིང་ཅི་ལ་འཇུག །གང་གིས་གང་ལ་ཕན་གདགས་སམ། །སུ་ཡིས་སུ་ལ་གནོད་པ་བསྐྱལ། །འབྱུང་འཇུག་མེད་<milestone unit="line" n="110.3"/>པའི་ཏིང་འཛིན་ལ། །ཡེ་ནས་སྙོམས་པར་ཞུགས་པའི་ཕྱིར། །དམིགས་སུ་མེད་ཅིང་འདུ་འབྲལ་མེད། །རང་བཞིན་མེད་པའི་བྱང་ཆུབ་སེམས། །རིན་ཆེན་ལྟ་བུར་ཅིར་ཡང་སྣང་། །སུས་ཀྱང་མ་བཅོས་ངང་གིས་<milestone unit="line" n="110.4"/>དག །མིང་དང་ཐ་སྙད་འཛིན་པའི་ཆོས། །ཐམས་ཅད་རང་བཞིན་དབྱེར་མེད་པས། །རབ་བྱུང་ཡེ་ཤེས་རང་གི་ཀློང་། །བདེ་དང་སྡུག་བསྔལ་བཏང་སྙོམས་ཀྱང་། །རང་བྱུང་རང་ཞི་ཉིད་དུ་གསལ། །རང་རིག་ཀློང་དུ་<milestone unit="line" n="110.5"/>རྣམ་པར་དག །དེ་བཞིན་ཉིད་དེ་བཅོས་སུ་མེད། །སྐྱེ་བ་མེད་ལས་སྣ་ཚོགས་སྐྱེས། །སྐྱེས་པ་ཉིད་ནས་མ་སྐྱེས་ཏེ། །མཚན་མར་གྱུར་པ་རྡུལ་ཙམ་མེད། །གཡོས་པ་ཉིད་ནས་མ་གཡོས་ཏེ། །ཅིས་ཀྱང་མི་འགྱུར་མི་<milestone unit="line" n="110.6"/>བསྐྱོད་པས། །རྡོ་རྗེ་སྙིང་པོ་རང་གི་མཐུ། །ཅིས་ཀྱང་མ་གོས་མི་ཤིགས་པས། །པདྨའི་སྙིང་པོ་ཉིད་ཀྱི་སྐུ། །ཕྱི་དང་ནང་མེདདེབཞིནཉིད། །སངས་རྒྱས་ཞིང་ཁམས་མཐའ་ཡས་ཀྱང་། །བཀོད་པ་ཆེན་པོ་རང་གི་<milestone unit="page" n="111"/><milestone unit="line" n="111.1"/>༄༅། །རྒྱན། །ཕྱོགས་བཅུ་དུས་བཞི་དུས་གསུམ་ཀྱང་། །མི་འབྱེད་མཉམ་པ་ཉིད་ཀྱི་ཀློང་། ཁུ་དང་འབྲས་བུ་དབྱེར་མེད་པས། །གཞི་རྩ་མེད་ལས་སྣ་ཚོགས་འབྱུང་། །ཇི་ལྟར་སྣང་བ་བྱང་ཆུབ་སེམས། །ལོག་<milestone unit="line" n="111.2"/>རྟོག་འཁྲུལ་པས་བསླད་པས་ན། །རྒྱུ་དང་འབྲས་བུར་རྣམ་པར་བརྟགས། །དེ་ཡི་དོན་ལ་མི་གནས་པའི། །འཇུག་ལྡོག་མེད་པའི་ཆོས་ཉིད་ལ། །འཁྲུལ་འཁོར་མེད་ཅིང་མ་རིག་མེད། །རྟག་པར་ཡང་དག་བྱང་ཆུབ་<milestone unit="line" n="111.3"/>ལམ། །ཉོན་མོངས་རང་སར་དག་པའི་ཕྱིར། །ཞི་བ་ཆེན་པོ་མཉམ་ཉིད་སྐུ། །སྟོབས་དང་ལྡན་པ་དགོངས་པའི་མཆོག ཁུད་ལྟར་སྣང་བའི་སེམས་ཅན་ཀྱང་། །ཉིད་ལས་སྣང་བའི་སྤྲུལ་པ་སྟེ། །ཁྲི་མུན་གནས་ཀྱང་<milestone unit="line" n="111.4"/>སངས་རྒྱས་ཞིང་། །སྦྱང་བགྲོད་རྩོལ་བས་ག་ལ་རྙེད། །རྟོག་དང་མི་རྟོག་གཉིས་ཀ་ཡང་། །གཅིག་སྤངས་གཅིག་ལ་གནས་སུ་མེད། །གཉིས་མེད་ཡང་དག་བདེ་ཆེན་ལམ། །མཚན་བཅས་མཚན་མེད་བསྒོམ་པ་<milestone unit="line" n="111.5"/>དང་། །ཞི་གནས་ལྷག་མཐོང་གཉིས་སྦྱོར་བ། །འདི་མིན་གང་ཡང་མེད་པའི་ཕྱིར། །ཏིང་འཛིན་ཀུན་གྱི་རྒྱལ་པོ་མཆོག །རྡོ་རྗེའི་ཐེག་པ་བླ་ན་མེད། །གང་ལ་སྤྱད་ཅིང་ཅི་ལ་བསྒོམ། །བར་སྣང་ཁམས་སུ་བཟོ་བྱེད་<milestone unit="line" n="111.6"/>འདྲ། །དེ་ཕྱིར་འདི་ལས་འདའ་བ་མེད། །ཆོས་ལ་ཆོས་ཀྱིས་ཇི་ལྟར་བསྒོམ་པ་དང་། །ཉིད་ལ་ཉིད་ཀྱིས་ཇི་ལྟར་སྤྱོད། །རངབཞིནཇིལྟརགནས་པའི་དོན། །དེ་ལྟར་གནས་པ་དགོངས་པའི་ཀློང་། །མི་དམིགས་བྱང་<milestone unit="page" n="112"/><milestone unit="line" n="112.1"/>ཆུབ་སེམས་འདི་ལ། །བཙལ་དུ་མེད་པ་སྤྱོད་པའི་ཀློང་། །དེ་ལས་སེམས་ཅན་སངས་རྒྱས་དང་། །ཆོས་དང་དགེ་འདུན་བྱེ་བྲག་མེད། །ཐམས་ཅད་མཁྱེན་པའི་ཡེ་ཤེས་དང་། །ཁམས་གསུམ་སྲིད་གསུམ་མ་ལུས་<milestone unit="line" n="112.2"/>པ། །འཛིན་པའི་ཤེས་པས་བརྟགས་གྱུར་པའི། །གཉིས་སྣང་ཐམས་ཅད་བྱེ་བྲག་མེད། །ཐམས་ཅད་མཁྱེན་པའི་ཡེ་ཤེས་དང་། །དེ་བཞིན་ཉིད་ཀྱི་ཀློང་དུ་གཅིག །མཚན་ཉིད་མེད་པར་དབྱིངས་སུ་ཐིམ། །འདི་ལ་གང་<milestone unit="line" n="112.3"/>ཡང་དམིགས་པ་མེད། །སྙིང་པོ་མཆོག་གི་རང་བཞིན་ལ། །མ་བཅོས་ཆོས་ཀྱི་སྐུ་རུ་གྲགས། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། འབྱུང་འཇུག་མེད་པའི་ལེའུ་སྟེ་གཉིས་<milestone unit="line" n="112.4"/>པའོ།། །།དེ་ནས་ཡང་བཅོམ་ལྡན་འདས་ཀྱིས་གསུངས་པ། འཇིག་རྟེན་འདས་དང་འཇིག་རྟེན་ཐ་དད་པའི། །རྣམ་གྲངས་མིང་དུ་བཏགས་པ་ཀུན། །རང་བཞིན་གཅིག་ཏུ་མ་ཤེས་པས། །གྲངས་སུ་བརྗོད་<milestone unit="line" n="112.5"/>པས་དོན་ལས་ཉམས། །མིང་དུ་བཏགས་པས་རྣམ་རྟོག་སྐྱེས། །ཡུལ་དུ་བཟུང་བས་ཞེན་བློ་བྱུང་། །ཞེན་པའི་འབྲས་བུ་བརྟས་པ་ལས། །ཕུང་པོ་ཁམས་དང་སྐྱེ་མཆེད་དང་། །ཡུལ་དང་དུས་དང་ཕྱོགས་དང་ནི། །ཁ་<milestone unit="line" n="112.6"/>དོག་དབྱིབས་ལ་སོགས་པར་སྣང་། །མཉམ་པའི་དབྱིངས་ལ་གང་ཡང་མེད། །རྟོག་པ་ཕྲ་རགས་ཁྱད་པར་ལས། །ཐེག་པའི་གྲངས་སུ་བརྗོད་པ་ཡང་། །མཉམ་ཉིད་མི་རྟོག་སྐྱོན་དུ་འགྱུར། །ཆོས་ཀྱིརངབཞིནགཉིས<milestone unit="page" n="113"/><milestone unit="line" n="113.1"/>༄༅། །མེད་ལ། །འདི་ཞེས་བརྗོད་པ་འཁྲུལ་པའི་བློ། །འདུལ་བ་མདོ་སྡེ་མངོན་པ་དང་། །སྡེ་སྣོད་གསུམ་དུ་བཏགས་པ་ཡང་ མིང་ཙམ་དོན་ལ་མེད་པའི་ཕྱིར། །སྟོན་པས་ཆོས་སུ་བཏགས་པར་ཟད། །ཆོས་<milestone unit="line" n="113.2"/>ཀྱི་དབྱིངས་ཀྱི་རང་བཞིན་དེ། །ཚིག་གི་སྤྱོད་ཡུལ་མ་ཡིན་པས། །འཁྲུལ་པ་རྣམས་ཀྱིས་ཤེས་མིནུས། །འདས་དང་མ་འདས་སངས་རྒྱས་དང་། །སླད་ཀྱིས་འབྱོན་པའི་རྒྱལ་བ་རྣམས། །ཀུན་བཟང་རྡོ་རྗེ་ལྷ་ཡི་ལྷ།<milestone unit="line" n="113.3"/>དབྱེར་མེད་གཅིག་ཏུ་གནས་པའི་ཕྱིར། །རང་བཞིན་དོན་ལས་གཡོས་པ་མེད། །སྣ་ཚོགས་ཆོས་སུ་སྣང་བ་ཀུན། །གཅིག་ལས་གྲངས་སུ་པྱེ་བས་ན། །ཆོས་རྣམས་ཐམས་ཅད་བྱེ་བྲག་མེད། །གཅིག་ཤེས་ཀུན་ཀྱང་<milestone unit="line" n="113.4"/>ཤེས་པ་ཡིན། །གཅིག་རྟོགས་ཀུན་ཀྱང་དུས་གཅིག་རྟོགས། །ཀུན་ཀྱང་དབྱེར་མེད་ནམ་མཁའི་ངང་། །བདག་འཛིན་ཀུན་དང་བྲལ་བའི་ཕྱིར། །རྟོག་དང་རྟག་པ་ཡོངས་མི་དམིགས། །དངོས་མེད་དེ་བཞིན་ཉིད་འདི་<milestone unit="line" n="113.5"/>ལ། །ཆོས་རྣམས་མ་ལུས་འབྱུང་བའི་ཕྱིར། །འཁོར་འདས་ཀུན་གྱི་གཞི་མ་ཡིན། །དེ་ཡང་དབྱིངས་ཀྱི་རང་བཞིན་ཉིད། །རང་བཞིན་དེ་ལྟར་ཤར་བས་ན། །ནམ་མཁའ་འོད་དུ་འབར་བ་ལྟར། །གཞི་ཤར་རང་གྲོལ་<milestone unit="line" n="113.6"/>དོན་གྱི་གཏེར། །རངབཞིནགནསཔདགོངས་པའི་ཀློང་། །དོན་དང་ལྡན་པ་རྟོག་པའི་བློ། །དྲང་པོར་འདུག་པས་མ་ནོར་ལམ། །བཅོས་སུ་མེད་པས་རང་ལུགས་གནས། །ལུས་ཀྱིས་སྤྱོད་པ་ཅི་བྱས་ཀྱང་། །ལུས་ལ་<milestone unit="page" n="114"/><milestone unit="line" n="114.1"/>མངོན་པར་ཞེན་པ་མེད། །ངག་དང་ཡིད་ཀྱི་སྤྱོད་ལམ་ཀུན། །གར་བདེ་རྒྱ་ཡན་ཡིན་པས་ན། །མངོན་ཞེན་མེད་དེ་ཅི་བདེར་གནས། །མཁའ་ལ་བཅོས་སུ་མེད་པ་བཞིན། །ལུས་ཀྱང་མེད་ལ་འཆོས་མཁན་མེད། །ལུས་<milestone unit="line" n="114.2"/>ངག་ཡིད་ཀྱི་སྤྱོད་ཡུལ་ཀུན། །སྒྱུ་མ་བཞིན་དུ་རང་བཞིན་མེད། །ལུས་སེམས་མ་སྐྱེས་གཞི་མེད་པས། །གཟུང་དང་འཛིན་པ་གདོད་ནས་མེད། །ཆེ་ཆུང་མི་འབྱེད་གདོས་པ་མེད། །རྟོད་འཛིན་ཕུར་པ་ཡེ་ནས་<milestone unit="line" n="114.3"/>མེད། །མཚན་མ་མེད་པའི་ནམ་མཁའ་ལ། །དམིགས་སུ་ཡོད་མེད་རྩོལ་བའི་ནད། །སེམས་ཉིད་ནམ་མཁའ་ལྟ་བུ་ལ། །ནམ་མཁའ་ལྟ་བུའི་བློ་བཞག་ན། །རང་བཞིན་དབྱིངས་སུ་གཅིག་པའི་ཕྱིར། །ལུས་ངག་སེམས་<milestone unit="line" n="114.4"/>ཀྱི་འཛིན་པ་དག །འདི་ལ་བྱ་བ་མེད་པའི་ཕྱིར། །གང་ལྟར་ཤར་ཡང་དམིགས་གཏད་མེད། །དེ་ལ་གནས་སུ་མེད་པའི་ཕྱིར། །ཇི་ལྟར་འདུག་ཀྱང་གཞན་མི་རྟོག །མི་རྟོག་པར་ཡང་བསམ་མི་བྱ། །རང་བཞིན་གནས་<milestone unit="line" n="114.5"/>པའི་དགོངས་པའི་ཀློང་། །བསམ་དུ་མེད་པའི་དབྱིངས་ཉིད་ལ། །བསམ་གྱིས་མི་ཁྱབ་ཡོན་ཏན་འབྱུང་། །ཆོས་རྣམས་མ་ལུས་བསམ་པའི་ཁྱད། །རང་རིག་སྨྲ་བསམ་ཀུན་ལས་འདས། །མི་རྟོག་པའང་དེ་དོན་<milestone unit="line" n="114.6"/>མིན། །དེ་ལས་གཞན་ནའང་ཡོད་མ་ཡིན། །བསམ་དུ་མེད་པའི་ཆོས་ཀྱི་དབྱིངས། །གཉེན་པོས་བཅོས་སུ་རྡུལ་ཙམ་མེད། །དེ་དག་ཐམས་ཅད་ཅིར་ཤར་ཀྱང་། །རངབཞིནགཞིཤརཡིན་པས་ན། །དེ་ལ་འཆོས་པར་<milestone unit="page" n="115"/><milestone unit="line" n="115.1"/>༄༅། །མ་བྱེད་ཅིག །མི་མཐུན་གཉེན་པོ་རྟོག་པའི་བློ། །བདེན་དང་མི་བདེན་ཐེ་ཚོམ་པ། །སྐྱོན་དང་ཡོན་ཏན་བླང་དོར་རྒྱུ། །བདེན་རྫུན་མེད་པ་མཉམ་ཉིད་དབྱིངས། །དེ་ཡི་དོན་ལས་གཡོས་པ་མེད། །དེ་ཡི་<milestone unit="line" n="115.2"/>དོན་ལས་མ་གཡོས་ན། །རྣལ་འབྱོར་རྣལ་འབྱོར་རབ་ཏུ་ཆེ། །རྩེ་གཅིག་གནས་པའི་ཡོན་ཏན་དང་། །དར་ཅིག་བསམ་པའི་རྟོག་པ་ཡང་། །རང་བཞིན་དབྱིངས་སུ་གཅིག་པའི་ཕྱིར། །འདྲའོ་འདྲའོ་མཉམ་ཉིད་ཆེ། །དེ་<milestone unit="line" n="115.3"/>བཞིན་ཉིད་ལ་འདི་འདྲ་ཞེས། །ཚད་མས་གཞལ་དུ་མེད་པའི་ཕྱིར། །དཔག་དཀའ་གཏིང་རིང་སྒོ་ཡངས་པས། །འཁྲུལ་པ་རྟོག་གེའི་སྐྱེད་ཡུལ་མིན། །སེམས་ཉིད་བྱང་ཆུབ་ཆེན་པོ་ཡང་། །ཡོད་དང་མེད་ཅེས་གདགས་<milestone unit="line" n="115.4"/>སུ་མེད། །བྱང་ཆུབ་སེམས་དེ་ཡོད་པར་སྣང་། །དངོས་པོ་ཀུན་ཏུ་མ་འགགས་པས། །བྱང་ཆུབ་སེམས་དེ་མེད་པར་སྣང་། །མཚན་མ་ངང་གིས་ཞི་བའི་ཕྱིར། །ཡོད་མེད་མཐའ་ལས་གྲོལ་བར་གནས། །ཆགས་སྡང་ཉོན་<milestone unit="line" n="115.5"/>མོངས་རྣམ་པ་ལྔ། །འབར་ཞིང་ཀུན་ཏུ་གཡོ་བ་ཡང་། །རང་བྱུང་ཡེ་ཤེས་རྩལ་ཡིན་པས། །དགག་ཏུ་མེད་དེ་བདག་གི་རྒྱུ། །ཆོས་ཉིད་རང་ལས་སྣང་བ་ཡིན། །ཉོན་མོངས་མཚམས་མེད་ལྔ་པོ་ཡང་། །འདོད་སྤྱོད་<milestone unit="line" n="115.6"/>དབྱིངས་ཀྱི་རྒྱན་ཡིན་པས། །སྤང་དུ་མེད་དེ་རང་གི་རྒྱན། །རོལ་པ་དག་ཏུ་ཤར་བ་ཡིན། །མ་རིག་འཁྲུལ་པས་སྐྱོན་དུ་བལྟས། །གཞན་དུ་འགེགས་དང་སྤོང་བ་དེ། །འདི་རུ་མི་སྤང་བཞག་པས་ཤེས། །སྒྲོལ་བ་དབང་<milestone unit="page" n="116"/><milestone unit="line" n="116.1"/>གི་སྙིང་རྗེ་ཡང་། །མི་སྤང་འདི་རུ་སྦྱད་པས་ཤེས། །སྦྱོར་བ་ཐབས་ཀྱི་སྤྱོད་པ་ཡང་། །མི་གནས་ཡེ་ཤེས་བདེ་ཆེན་ལམ། །བདག་ཕྱོགས་གཞན་དུ་མི་འཛིན་པས། །མི་འབྲལ་གཟུངས་ཀྱི་སྲོག་ཏུ་བརྟན། །བྱང་ཆུབ་<milestone unit="line" n="116.2"/>སེམས་ཀྱི་སྲོག་འདི་ལ། །བདུད་བཞིའི་ཚོགས་ཀྱིས་མི་ཆོམས་ཤིང་། །དགྲ་གསུམ་དག་གིས་གསད་དུ་མེད། །གཡང་ས་དྲུག་ཏུ་མི་ལྟུང་བས། །བྱ་བྲལ་ཀློང་ལས་ཉམས་པ་མེད། །སངས་རྒྱས་འབྲས་བུ་དོན་འདི་<milestone unit="line" n="116.3"/>ལས། །ལྷག་པར་བལྟས་ཏེ་གཞན་ན་མེད། །བྱ་བྲལ་མུ་མེད་ཆོས་ཀྱི་དབྱིངས། །སྙིང་རྗེ་ཆེན་པོ་སྟོང་མི་བྱེད། །ཆགས་སྡང་གནས་སུ་དག་པའི་ཕྱིར། །འདུ་བྱེད་སེམས་ཀྱི་བྱུང་ཚོར་མེད། །དབྱིངས་ལས་ཆོ་འཕྲུལ་ཅིར་<milestone unit="line" n="116.4"/>ཤར་ཀྱང་། །ཡང་ལྡང་ཡང་ཞི་རང་གི་མཐུ། །རྒྱ་མཚོའི་ནོར་བུ་རིན་ཆེན་བཞིན། །ཡོན་ཏན་གཞན་ནས་བཙལ་དུ་མེད། །ངོ་བོ་ཉིད་ཀྱི་ཐུགས་རྗེས་གཟུང་། །མི་གཏོང་ཉོན་མོངས་ལྔར་སྣང་ཡང་། །ཐུགས་རྗེས་གཟུང་<milestone unit="line" n="116.5"/>བའི་ཡུལ་ཡིན་པས། །བཏང་སྙོམས་མེད་པར་ཀུན་ལ་ཁྱབ། །རང་བྱུང་ཡེ་ཤེས་ཤར་ནུབ་མེད། །དེ་ལ་དཔེ་དང་ཚད་མ་མཆིས། །རང་བྱུང་དཔག་གིས་མི་ལངས་པས། ཁོས་རབ་ཆེན་པོའི་དབྱིངས་ན་གསལ། །བྱང་<milestone unit="line" n="116.6"/>ཆུབ་སེམས་ནི་རིན་པོ་ཆེ། ཡོན་ཏན་ཐམས་ཅད་འབྱུང་བའི་གཞི། །ཐིག་ལེ་ཆེན་པོར་ཀུན་འདུས་པས། །མི་རྩོལ་རང་ཤུགས་གནས་པ་ཡིན། །བྱང་ཆུབ་སེམས་ནི་ཡེ་སངས་རྒྱས། །གདོད་ནས་ལྷུན་གྱིས་གྲུབ་པའི་<milestone unit="page" n="117"/><milestone unit="line" n="117.1"/>༄༅། །ཕྱིར། །མ་སྤངས་རང་སར་གྲོལ་བ་ཡིན། །བྱང་ཆུབ་སེམས་ནི་ཕྱོགས་མེད་ཡིན། །རང་བཞིན་ངེས་པ་མེད་པའི་ཕྱིར། །གཅིག་ཏུ་མི་གནས་ཀུན་ལ་ཁྱབ། །བྱང་ཆུབ་སེམས་ལ་བཙལ་དུ་མེད། །ཡོན་ཏན་<milestone unit="line" n="117.2"/>རང་ལ་རྫོགས་པའི་ཕྱིར །ཕྱོགས་མེད་ཀུན་ཏུ་ཤར་བ་ཡིན། །བྱང་ཆུབ་སེམས་ལ་བསྒྲུབ་ཏུ་མེད། །ཐམས་ཅད་དེ་རུ་འདུས་པའི་ཕྱིར། །མ་བསྒྲུབས་ལྷུན་གྲུབ་འབྲས་བུ་ཡིན། །ཞེས་གསུངས་སོ། །ཀློང་ཆེན་རབ་<milestone unit="line" n="117.3"/>འབྱམས་རྒྱལ་པོའི་རྒྱུད་ལས། །དོན་ལ་དཔག་ཏུ་མེད་པའི་ལེའུ་སྟེ་གསུམ་པའོ།། །།དེ་ནས་ཡང་བཅོམ་ལྡན་འདས་ཀྱིས་ཐུགས་ཀྱི་དགོངས་པ་མ་ནོར་བར་གསུངས་པ། ཐིག་ལེ་གཅིག་གི་ངོ་བོ་<milestone unit="line" n="117.4"/>ལ། །སངས་རྒྱས་མ་རྒྱས་མེད་པར་གཅིག །སངས་རྒྱས་འབྲས་བུར་བཏགས་པ་ཡང་ ཐོབ་པའི་ཡོན་ཏན་གཏན་ན་མེད། །སེམས་ཉིད་ཀློང་ཆེན་དེ་ཡི་མཐུ། །སེམས་ཅན་རྒྱུ་རུ་སྣང་བ་ཡང་། །འཁོར་བའི་ཉེས་<milestone unit="line" n="117.5"/>དམིགས་ལོགས་ན་མེད། །བྱ་བྲལ་ཀློང་ཆེན་དེ་ཡི་རྩལ། ཁུ་འབྲས་མེད་པའི་ཆོས་ཉིད་ལ། །སངས་རྒྱས་སེམས་ཅན་དབྱེར་མེད་དེ། །དེ་ལ་རང་གིས་བཅོས་སུ་མེད། །རྒྱུ་རྐྱེན་འབྲས་བུར་བཏགས་པ་ཡང་། །བཀྲི་<milestone unit="line" n="117.6"/>དྲང་དོན་གྱིས་བསྟན་པར་ཟད། །མ་བཅོས་པ་ཡི་ཆོས་ཉིད་ལ། །མ་ནོར་གནས་ཤིང་མ་བྱས་གསལ། །མ་འགགས་པ་ཉིད་ཡེ་ཤེས་ཀློང་། །དེ་བཞིན་ཉིད་ཀྱི་གནས་འདི་ལ། །ཡེངས་དང་མ་ཡེངས་མེད་པ་དང་། །གཡོ་<milestone unit="page" n="118"/><milestone unit="line" n="118.1"/>དང་མི་གཡོ་མེད་པའི་ཕྱིར། །རྒྱལ་བའི་དགོངས་པ་འདི་ལས་མེད། །རྣམ་པར་དག་པའི་ཆོས་ཉིད་ལ། ཁུ་འབྲས་རྫས་སུ་རྟོག་པ་ན། ཁྲུབ་མཐའ་ངན་པས་བཅིངས་པ་སྟེ། །འཁྲུལ་པས་དོན་ལས་གོལ་བའི་<milestone unit="line" n="118.2"/>ཕྱིར། །བསྟན་ཞིང་བརྗོད་པར་རབ་ཏུ་དཀའ། །ཀློང་ཆེན་འཁྱིལ་པའི་མཁའ་དབྱིངས་ནི། །ཀུན་གྱི་གནས་ཆེན་ཡིན་པའི་ཕྱིར། །ཡུལ་ལ་སྤྱོད་ཅིང་རྣམ་པར་ཡན། །ཞབྲུལ་པས་དོན་ལས་གོལ་བའི་ཕྱིར། །ཚད་མས་<milestone unit="line" n="118.3"/>བཤིགས་པས་མི་ཤིགས་ཏེ། །ཀློང་ཆེན་རང་གི་མཐུ་ཡིས་གྲོལ། །རྟོག་མཐའ་བཅད་པས་མི་ཆོད་དེ། །ཀློང་ཆེན་རང་གི་སྟོབས་ཀྱིས་གཅོད། །རང་སེམས་ཚད་མའི་གདེང་ལྡན་པའི། །འགྱུར་མེད་དོན་གྱི་གཡུང་དྲུང་<milestone unit="line" n="118.4"/>ཡིན། །ལུང་རིག་དོན་གྱི་བྱ་ར་བས། །ལོག་རྟོགས་ལྐུགས་པ་རྡུལ་དུ་བརླག །ཕྱིར་མི་ལྡོག་པ་དོན་གྱི་ལུང་། །མཐའ་རུ་མི་གཏོང་འཛིན་པར་བྱེད། ཁྲེས་རབ་མཚུངས་མེད་རིག་པའི་ཚད། །ཡུལ་དུ་མི་གཅོད་མཉམ་<milestone unit="line" n="118.5"/>པའི་ཀླུང་། །ཀུན་གྱི་ཐུན་མོང་མ་ཡིན་པས། །འདི་ལ་བཙལ་ཞིང་བསྒྲུབ་ཏུ་མེད། །འདི་ལ་ཅི་ཡང་བྱ་མི་དགོས། །དཀའ་ཐུབ་དཀའ་སྤྱོད་མི་དགོས་ཏེ། །འདི་ལ་སྦྱང་ཞིང་བགྲོད་དུ་མེད། །མ་བཅོས་རང་ས་ཉིད་དུ་<milestone unit="line" n="118.6"/>གསལ། །སྟོབས་ལྡན་ཆགས་པའི་ཡུལ་མེད་པས། །ལམ་སྟེགས་འབྲས་བུ་ཐོབ་ཏུ་མེད། །བྱར་མེད་ཡེ་ཀློང་དོནའདིལ། །ཚིགཏུམཚོནདུགདགསགཞི་མེད། །ཡུལ་དུ་བྱ་རུ་དམིགས་གཏད་མེད། །ཏིང་འཛིན་<milestone unit="page" n="119"/><milestone unit="line" n="119.1"/>༄༅། །བཟླས་པ་བྱ་མི་དགོས། །ཅི་ཞིག་བསྒྲུབ་ཅིང་གང་ལ་གནས། །བྱར་མེད་དོན་ལ་བསྔགས་སུ་མེད། །ཇི་ལྟར་སྣང་ཞིང་གྲགས་པའི་ཆོས རང་ལས་བྱུང་བས་རང་གི་རྒྱན། །གཞན་དུ་འཛིན་པ་རྟོག་པའི་<milestone unit="line" n="119.2"/>བློ། །དེ་ལ་ཞེན་པ་འཁྲུལ་པའི་སེམས། །གཟུང་འཛིན་མེད་ན་གྲོལ་བའི་ལམ རང་སེམས་དེ་རུ་མ་ཤེས་ན། །ཐབས་ཆེན་གཞན་དུ་བཙལ་དུ་མེད། །སྟོན་པ་རང་དུ་མ་ཤེས་ན། །ཀུན་ཏུ་བཟང་པོ་ལོགས་ན་<milestone unit="line" n="119.3"/>མེད། །བསྟན་པ་རང་དུ་མ་ཤེས་ན། །ཐེག་པའི་རྣམ་གྲངས་གཞན་ན་མེད། །འཁོར་རྣམས་རང་དུ་མ་ཤེས་ན། །ཡུལ་གཞན་འདུ་ཤེས་སྐྱེ་བར་འགྱུར། །དུས་རྣམས་རང་དུ་མ་ཤེས་ན། །རེ་བའི་ཐག་པ་ཆོད་མི་<milestone unit="line" n="119.4"/>འགྱུར། །དེ་ལྟར་གནས་པའི་དོན་འདི་ལ། །འཆིང་དང་གྲོལ་བ་གཉིས་སུ་མེད། །གཞལ་བྱ་འཇལ་བྱེད་ཚིག་གི་མཐའ། །དམིགས་པའི་ཡུལ་ལ་རྟོག་དབྱོད་བྱེད། །ཡིད་དབྱོད་ཤེས་པ་དོན་དུ་འཛིན། །བསྐལ་པ་བྱེ་བ་<milestone unit="line" n="119.5"/>བརྒྱར་བགྲངས་ཀྱང་། །བྱ་མེད་དོན་དང་ཕྲད་མི་འགྱུར། །རྣམ་དག་ལམ་ཆེན་ཀུན་འབྱུང་ཕྱིར། །སྐྱེ་བའི་སྒོ་ཡང་དགག་ཏུ་མེད། །མ་བཀག་བྱང་ཆུབ་སེམས་ཀྱི་ཀློང་། །བྱང་ཆུབ་སེམས་ལ་སྐྱེ་བ་མེད། །འཆི་བའི་ལམ་<milestone unit="line" n="119.6"/>ཡང་བཅད་དུ་མེད། །མ་བཅད་བྱང་ཆུབ་སེམས་ཀྱི་ཀློང་། །བྱང་ཆུབ་སེམས་ལ་འཆི་བ་མེད། །སྐྱེ་ཤི་མེད་པའི་བདུད་རྩི་འདི། །རང་ལ་གནས་པས་བཙལ་མི་དགོས། །ཡོད་དང་མེད་པའི་ཁྱད་པར་ལས། །རྟག་དང་<milestone unit="page" n="120"/><milestone unit="line" n="120.1"/>ཆད་པའི་གོལ་སར་བྱུང་། །མཐའ་གཉིས་དབྱིངས་ལ་མི་གནས་ཕྱིར། །མི་རྟོག་ཡེ་ཤེས་ཀློང་དུ་ཐིམ། །རང་བྱུང་ཡེ་ཤེས་སྐུ་བརྙེས་པས། །མཐའ་རྣམས་ཀུན་གྱིས་མི་ནུབ་ཕྱིར། །རྒྱལ་མཚན་ནོར་བུ་རིན་པོ་ཆེ། །ཁྱད་<milestone unit="line" n="120.2"/>པར་འཕགས་པ་མཆོག་གི་ལམ། །བླ་མེད་བདེར་གཤེགས་རྣམས་ཀྱི་ཐུགས། །ས་བཅུའི་བྱང་ཆུབ་སེམས་དཔའི་སྐུ། །འགྲོ་དྲུག་སེམས་ཅན་རྣམས་ཀྱི་ལུས། །གཏེར་ཆེན་འདི་ལས་གཞན་མེད་པས། །ཀུན་གྱི་རང་<milestone unit="line" n="120.3"/>བཞིན་འདི་རུ་གཅིག །གཅིག་པོ་མ་ངེས་ཕྱོགས་དང་བྲལ། །ནམ་མཁའ་ལྟ་བུར་ཁྱབ་པའི་ཀློང་། །མཚན་མ་མེད་པའི་དབྱིངས་སུ་ཐིམ། །ཆོས་ཀྱི་སྙིང་པོ་དབྱིངས་ཀྱི་ཀློང་། །ཀུན་འབྱུང་ནོར་བུ་རིན་པོ་ཆེ། །བགྲོད་<milestone unit="line" n="120.4"/>མེད་རྩོལ་བྲལ་རིག་པའི་ཀློང་། །གཞི་རྩ་མེད་པའི་སེམས་ཉིད་ལ། །ཁ་དོག་དབྱིབས་ཀྱང་གཟུང་དུ་མེད། །ཡུལ་དང་གནས་ཀྱང་བསྟན་དུ་མེད། །ཐམས་ཅད་དེ་ཡིས་བསྐྱེད་པའི་ཕྱིར། །དུས་གསུམ་རྒྱལ་བ་རྣམས་ཀྱི་<milestone unit="line" n="120.5"/>ཡུམ། །ཐམས་ཅད་གནས་སུ་མེད་ལ་གནས། །ཀུན་ཀྱང་བརྟན་དུ་མེད་ལ་བརྟེན། །ཕུ་བགྲོད་མདའ་བགྲོད་གར་ཕྱིན་ཀྱང་། །སེམས་ཀྱི་ཀློང་ལས་མ་གཡོས་པས། །ཀུན་གྱི་དུར་ཁྲོད་ཆེན་པོའི་དབྱིངས། །མཚན་མ་<milestone unit="line" n="120.6"/>དབྱིངས་སུ་དག་པའི་ཕྱིར། །རྣམ་དག་ཆེན་པོ་ཉམས་དགའི་ཀློང་། །ཡོན་ཏན་ཐམས་ཅད་འདུས་པའི་ཕྱིར། །ནོར་བུ་རིན་ཆེན་སྤུངས་པའི་ཁྲོད། །ཡུལ་དང་ཡུལ་ཅན་མེད་པའི་ཕྱིར། །བསམ་གྱིས་མི་ཁྱབ་སྐུ་གསུང་<milestone unit="page" n="121"/><milestone unit="line" n="121.1"/>༄༅། །ཐུགས། །རྒྱལ་བ་ཀུན་གྱིས་རྟོགས་པའི་ཕྱིར། །དགོངས་པ་མ་ལུས་ཕུལ་དུ་ཕྱིན། །འགྲོ་དྲབ་འཁྲུལ་པས་མ་རྟོགས་པས། །ལྷན་ཅིག་སྐྱེས་ཀྱང་ངོ་མ་ཤེས། །བློ་ཆུང་རྣམས་ཀྱིས་མ་གོ་བས། །བརྟགས་<milestone unit="line" n="121.2"/>དང་དཔྱད་པའི་མཐའ་ལས་གྲོལ། །དེ་ནི་བློ་ལྡན་གང་ཞིག་གིས། །གཞན་དུ་མི་བལྟ་རང་དུ་བལྟ། །བལྟས་པས་མཐོང་བ་མེད་པ་དེ། །མཉམ་པ་ཉིད་ཀྱི་དོན་མཐོང་ཡིན། །སྐུ་གསུམ་མཆོག་ཏུ་གྱུར་པས་ན། །ཆོས་ཀྱི་<milestone unit="line" n="121.3"/>སྐུ་ཡི་ངང་ལ་གནས། །བླང་དོར་མེད་དང་སྐྱེ་འགག་མེད། །རྣལ་འབྱོར་ཆེན་པོ་ཞི་བའི་ས། །སངས་རྒྱས་ཀུན་གྱི་སྙིང་པོ་ཡིན། །མེད་པའི་སྙིང་པོ་ནམ་མཁའི་རྫོང་། །ཡོད་པའི་སྙིང་པོ་རྡོ་རྗེའི་སྐུ། །གཉིས་མེད་སྙིང་པོ་<milestone unit="line" n="121.4"/>ཕྱོགས་དང་བྲལ། །སྙིང་པོ་བྱང་ཆུབ་སེམས་འདི་ལ། །ཅིར་ཡང་མཚོན་དུ་མེད་པའི་ཕྱིར། །བསམ་ཞིང་བརྟགས་ཏེ་གང་ལ་དམིགས། །དམིགས་མེད་ཆོས་སྐུ་མཐའ་དང་བྲལ། །ཞེས་གསུངས་སོ། །ཀློང་ཆེན་རབ་<milestone unit="line" n="121.5"/>འབྱམས་རྒྱལ་པོའི་རྒྱུད་ལས། དོན་གྱི་སྙིང་པོ་བསྟན་པའི་ལེའུ་སྟེ་བཞི་པའོ།། །།དེ་ནས་ཡང་བཅོམ་ལྡན་འདས་ཀྱིས་གསུངས་པ། ཉིད་ལས་མི་གཞན་འཁོར་རྣམས་ལ། །རྣལ་འབྱོར་དོན་དུ་གང་བསྟན་<milestone unit="line" n="121.6"/>པ། །དེབཞིནགཤེགསཔརྣམས་ཀྱི་ཐུགས། །སྐུ་གསུང་ཐུགས་ཀྱི་ཕྱག་རྒྱ་ཡང་། །རྟེན་དུ་མི་བཅའ་རང་སར་བཞག །འཁྲུལ་བས་བརྟགས་པའི་ཐ་སྙད་ཀྱང་། །དོན་དུ་མི་བཟུང་ཡལ་བར་བཏང་། །ལོག་པས་དཔྱད་<milestone unit="page" n="122"/><milestone unit="line" n="122.1"/>པའི་གྲུབ་མཐའ་ཡང་། །བརྟག་དཔྱད་མི་བྱ་བློས་མི་བསམ། །རྒྱལ་བའི་དགོངས་པ་མཚོན་དུ་མེད། །ཐ་སྙད་ཚིག་ལ་བློ་མི་བརྟེན། །ཚིག་དང་ཡི་གེས་གདགས་སུ་མེད། །སེམས་དཔའ་མཆོག་གི་གོ་འཕང་<milestone unit="line" n="122.2"/>ནི། །རིགས་ཆེན་གནོད་པའི་ས་གཅིག་ལ། །གདགས་གཞི་བྲལ་བའི་ངོ་བོར་གནས། །མཚན་མེད་མཚན་མར་བསྒོམ་མི་བྱ། །མི་བསམ་རྟག་ཏུ་ཡེ་ནས་གནས། །དབྱིངས་ལ་བསམ་དུ་མེད་པའི་ཕྱིར། །དོན་ལ་བསམ་<milestone unit="line" n="122.3"/>པའི་གཞི་དང་བྲལ། །དེ་བཞིན་ཉིད་ལ་གཞི་མེད་ཕྱིར། །རྣམ་ཤེས་རྒྱུ་ལ་མཚན་ཉིད་མེད། ཁུ།་མཚན་མེད་པས་ཆོས་ཀྱི་དབྱིངས། །དེས་ན་དམིགས་པའི་མཐའ་ལས་འདས། །ལམ་དུ་བཙལ་བས་ཅི་ཞིག་རྙེད། །ཐ་<milestone unit="line" n="122.4"/>སྙད་མེད་པས་སངས་རྒྱས་ཡིན། །སངས་རྒྱས་ཉིད་ལ་བཙལ་རྒྱུ་མེད། །སངས་རྒྱས་སངས་རྒྱས་ཞེས་བྱ་བ། །བྱང་ཆུབ་སེམས་ལས་ལོགས་ན་མེད། །བྱང་ཆུབ་སེམས་ནི་སངས་རྒྱས་ཡིན། །སངས་རྒྱས་ཉིད་ཀྱང་བྱང་<milestone unit="line" n="122.5"/>ཆུབ་སེམས། །སེམས་དང་སངས་རྒྱས་དབྱེར་མེད་པས། །འཁོར་བའི་རིགས་དང་མྱང་འདས་མེད། །ཀུན་གྱི་རང་བཞིན་འདི་ཡིན་པས། །དེ་ལ་བསམ་པའི་ཡུལ་ཡང་མེད། །ཞེན་པར་བྱ་བའི་གནས་མེད་པས། །ཡུལ<milestone unit="line" n="122.6"/>མེད་རིག་པ་གཅིག་པུ་ཉིད། །སྐྱེ་བཞི་རྒྱུད་དྲུག་སྣང་བ་ཡང་། །གཟུང་འཛིན་ཞེན་པ་བརྟས་པ་ལས། །འཕགས་པའི་ཆོས་ལ་བདག་ཏུ་བཟུང་། །དབྱིངས་ལ་ཁ་ཚོན་གཅོད་པའི་ཕྱིར། །འཁྲུལ་པའི་དབང་གིས་འཁོར་<milestone unit="page" n="123"/><milestone unit="line" n="123.1"/>༄༅ བར་འ་ས། །མ་དག་པ་ཡི་གོལ་སར་བཤད། །ཕྱོགས་མེད་ལྷུན་གྲུབ་མ་རྟོགས་པར། །ཕྱོགས་ལ་ཡུལ་དུ་འཛིན་པ་ཡིས། །དབྱིངས་ལ་ཁ་ཚོན་གཅོད་པའི་ཕྱིར། །དག་པའི་གོལ་ས་ཞེས་སུ་<milestone unit="line" n="123.2"/>བཤད། །བྱང་ཆུབ་སེམས་ཀྱི་རང་བཞིན་ལ། །དག་དང་མ་དག་གཉིས་སུ་མེད། །གཉིས་མེད་མི་འགྱུར་ཆོས་ཀྱི་དབྱིངས། །དབྱིངས་ལ་གོལ་ས་མེད་པའི་ཕྱིར། །ས་སྟེང་འགྲོ་བ་ཇི་བཞིན་ནོ། །གཉིས་མེད་བསམ་<milestone unit="line" n="123.3"/>འདས་ཆོས་དབྱིངས་ལ། །འཇུག་པར་བྱ་དང་འབྱུང་བར་བྱེད། །གཉིས་སུ་སྣང་བའི་ཡུལ་མེད་པས། །ཆོས་སྐུ་གཅིག་པུ་རབ་ཏུ་དབེན། །ཕྱོགས་བྲལ་མཁའ་ལྟར་ཡངས་པ་ལ། །དགག་པར་བྱ་དང་སྒྲུབ་པར་<milestone unit="line" n="123.4"/>བྱེད། །བླང་དང་དོར་བའི་ཡུལ་མེད་པས། །བྱ་བྲལ་ཀློང་ཆེན་ཡེ་ནས་ཡངས། །སྒྱུ་མའི་འཁྲུལ་འཁོར་ལྟ་བུ་ཡི། །རིགས་དྲུག་རྒྱུད་ལྔའི་སེམས་ཅན་ལ། །ཆོས་ཉིད་སྤྱི་ཁྱབ་ཡིན་པས་ན། །ཡུལ་མེད་རིག་པ་ཡེ་ནས་ཆེ།<milestone unit="line" n="123.5"/>སེམས་ཀྱི་རང་བཞིན་ངེས་མེད་ལ། །ཕྱི་ནང་སྒོ་ཕུགས་མེད་པའི་ཕྱིར། །ཁ་གཏིང་མེད་པར་ཡེ་ནས་གསལ། །འཁོར་བ་ཡེ་ནས་མྱ་ངན་འདས། །སྡུག་བསྔལ་བྱང་ཆུབ་སེམས་སུ་ཤར། །གང་ལ་ཐོབ་པར་བྱ་བ་<milestone unit="line" n="123.6"/>དང་། །འཇུག་པར་བྱ་བ་ཅི་ཡང་མེད། །ཡུལ་དང་སེམས་སུ་དབྱེ་བ་མེད། །མ་བརྟགས་སེམས་ཀྱི་ཆོ་འཕྲུལ་ཡིན། །བརྟགས་ན་སེམས་ཀྱི་ངོ་བོ་ནི། །དམིགས་སུ་རྡུལ་ཙམ་ཡོད་མི་འགྱུར། །དེ་ཕྱིར་གདགས་གཞི་ཀུན་<milestone unit="page" n="124"/><milestone unit="line" n="124.1"/>དང་བྲལ། །དེ་མཐོང་སངས་རྒྱས་མངོན་སུམ་སྟེ། །དེ་བསྒོམས་མཚན་མའི་གོལ་ས་ཡིན། །བསྒོམ་དུ་མེད་ལ་སྟེགས་ཚོལ་བ། །མཁའ་ལ་གསེར་གྱི་སྐས་ཚོལ་འདྲ། །སེམས་ལས་མ་གཏོགས་ཆོས་འཚོལ་བ རི་<milestone unit="line" n="124.2"/>དྭགས་སྨིག་རྒྱུ་བསྙེག་པ་བཞིན། །དོན་དང་ཕྲད་པར་མི་འགྱུར་ཏེ། །སེམས་ཀྱི་རང་བཞིན་དེ་ཤེས་ན། །ཆོས་ཀྱི་རང་བཞིན་ཤེས་པ་ཡིན། །གཅིག་ཤེས་ཀུན་ཀྱང་ཤེས་པ་ཡིན། །གཅིག་རིག་ཀུན་ཀྱང་རིག་པ་<milestone unit="line" n="124.3"/>ཡིན། །རང་རིག་ཀློང་ན་མ་རིག་མེད། །མ་རིག་པ་དང་ཡེ་ཤེས་གཉིས། གཞི་རྩ་མེད་ལ་སོ་སོར་བརྟགས། །དེ་ཡང་མ་རིག་ཞབྲུལ་པའི་སེམས། །བསམ་དུ་མེད་དང་བསམ་གཏན་གཉིས། །ངེས་པ་གཅིག་ལ་བྱེ་བྲག་<milestone unit="line" n="124.4"/>འབྱེད། །དེ་ཡང་འོག་མ་ཞབྲུལ་པའི་བློ། །བསྒོམ་དུ་མེད་དང་བསྒོམ་པ་གཉིས། །ངེ་པ་གཅིག་ལ་བྱེ་བྲག་འབྱེད། །དེ་ཡང་ཡུལ་ཅན་རྟོག་པའི་བློ། །ཡང་དག་དོན་གྱི་ངོ་བོ་ལ། །གང་ཞིག་བསྒོམ་ཞིང་ཅི་ཞིག་<milestone unit="line" n="124.5"/>བསམ། །བསམ་དུ་དམིགས་པའི་མཐའ་ལས་འདས། །བསྒོམ་དུ་ཡེངས་པའི་ཡུལ་དང་བྲལ། །དོན་དེའི་ཚུལ་གྱིས་མཚོན་དུ་མེད། །ཅེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། དགོངས་པ་<milestone unit="line" n="124.6"/>མཆོག་གི་ལེའུ་སྟེ་ལྔ་པའོ།། །།དེ་ནས་ཡང་བཅོམ་ལྡན་འདས་ཀྱིས་དགག་བསྒྲུབ་མེད་པའི་དོན་ལ་མཐའ་དབུས་མེད་པར་གསུངས་པ། །ཕྱོགས་མེད་ལྷུན་གྲུབ་མཐའ་མེད་ཀློང་། །ཡེ་ཤེས་དབྱིངས་ལ་རབ་<milestone unit="page" n="125"/><milestone unit="line" n="125.1"/>༄༅། །ཏུ་འབྱམས། །ངེས་མེད་རོལ་པ་ནམ་མཁའ་འདྲ། །ཆོ་འཕྲུལ་ཆེན་པོ་རབ་ཏུ་སྟོན། །འདི་ཡིན་འདི་མིན་མཐའ་ལས་འདས། །མིང་ཚིག་ཐ་སྙད་ཀུན་དང་བྲལ། །མཚོན་བྱ་ལས་མཐའ་མཐའ་བྲལ་<milestone unit="line" n="125.2"/>བ། །ཡོད་འབྱམས་མེད་འབྱམས་དགག་སྒྲུབ་མེད། །དམིགས་པའི་ཡུལ་ལས་འདས་པའི་ཕྱིར། །ཚད་དང་བྲལ་བས་བྱང་ཆུབ་ཀློང་། །རྒྱ་མཚོའི་དབྱིངས་ཀྱི་ཆུ་་་་་་ཟླ་་་་་བཞིན། །གཟུགས་བརྙན་སྣང་ཡང་རང་བཞིན་<milestone unit="line" n="125.3"/>མེད། །སྣང་འབྱམས་སྟོང་པའི་དབྱིངས་ལ་འབྱམས། །ཡུལ་དུ་བྱར་མེད་གཞི་རྩ་བྲལ། །ཕྱི་ནང་སྣོད་བཅུད་ཐམས་ཅད་ཀུན། །ཆོས་རྣམས་སྙིང་པོ་བྱང་ཆུབ་སེམས། །ཅིར་ཡང་སྣང་ལ་མཚན་ཉིད་མེད། །ཀློང་ཡངས་<milestone unit="line" n="125.4"/>རྒྱ་ཁྱོན་བྲལ་བས་ན། །མ་བཀག་ཅི་བདེར་ཡངས་པར་སྤྱོད། །མཐའ་དང་བྲལ་བའི་ཆོས་ཉིད་ནི། །གདགས་གཞི་ཡུལ་ལས་འདས་པ་སྟེ། །རིག་པ་ཡུལ་མེད་ཡུལ་དུ་ཤར། །ཀུན་གྱི་དངོས་གཞི་ཡིན་པ་སྟེ། །ཕྱོགས་<milestone unit="line" n="125.5"/>འཛིན་གང་ཡང་མ་སྤངས་པས། །ཕྱོགས་མེད་ཀློང་ན་འབྱམས་པ་སྟེ། །རྒྱ་ཆད་ཕྱོགས་ལྷུང་མེད་པའི་ཕྱིར། །ནམ་མཁའི་དབྱིངས་ལྟར་དངོས་དང་བྲལ། །མཐའ་བཞིར་མ་འགག་མ་ཞེན་པས། །ཡུལ་ལ་དམིགས་པ་<milestone unit="line" n="125.6"/>མེད་པ་སྟེ། །མི་འགྱུར་ལྷུན་གྲུབ་གདལ་བ་ཆེ། །ཀློང་ཡངས་རྒྱ་ཁྱོན་མེད་པར་གསལ། །ཀློང་ཆེན་གཅིག་གི་ཀློང་དཀྱིལ་ནས། །ཀློང་ཕྲན་མཐའ་ཡས་ཀུན་ཀྱང་ཤར། །ལྷུན་འབྱམས་མི་འགྱུར་ཀློང་དུ་ཞི། །ཀུན་ཀྱང་<milestone unit="page" n="126"/><milestone unit="line" n="126.1"/>འབྱམས་པས་དེ་རུ་གཅིག །ཐམས་ཅད་མཉམ་པའི་ངང་ལ་གནས། །གཡོས་པ་མེད་པའི་ཆོས་ཉིད་དེ། །མཉམ་པའི་དོན་ལས་མ་གཡོས་པས། །མི་མཉམ་ཤར་ཡང་མཉམ་ཉིད་གཅིག །སྤང་བླང་མེད་པ་དབྱིངས་ན་<milestone unit="line" n="126.2"/>འབྱམས། །ཡོད་འབྱམས་སྣང་བའི་དངོས་པོར་འབྱམས། །ཐམས་ཅད་དེ་ལས་སྐྱེས་པའི་ཕྱིར། །མེད་འབྱམས་སྟོང་པ་དངོས་མེད་འབྱམས། །དེ་ལ་མཚན་ཉིད་མེད་པའི་ཕྱིར། །དངོས་དང་དངོས་མེད་ཕ་རོལ་<milestone unit="line" n="126.3"/>ན། །འཁོར་འདས་བྱ་བའི་མིང་ཡང་མེད། །འཁོར་འདས་སྤངས་པས་མི་སྤོང་སྟེ། །གཉིས་ཀ་དབྱིངས་སུ་གཅིག་པའི་ཕྱིར། །ལྷོས་ཆོས་གཉིས་ཀྱི་མཐའ་ལས་འདས། །ཡོད་དང་མེད་པར་གདགས་སུ་མེད། །ངེས་མེད་<milestone unit="line" n="126.4"/>རང་ཤར་རོལ་པ་འདི། །རང་གི་དབྱིངས་ནས་ཤར་བ་སྟེ། །རང་ཤར་ཡིན་པས་ནུབ་པ་མེད། །ཡེ་ཤེས་ཆེན་པོའི་དབྱིངས་ལ་འབྱམས། །རིག་པ་ཕྱི་ནང་མེད་པས་ན། །སྤྱོད་ཡུལ་ཀུན་ཏུ་གདལ་བ་ཆེ། །དབྱེ་བསལ་<milestone unit="line" n="126.5"/>བླང་དོར་མེད་པས་ན། །མཉམ་པའི་ཀློང་ན་ཕྱོགས་རིས་མེད། །ཀློང་ཆེན་གཅིག་ལས་མ་གཡོས་པར། །ཀློང་ཕྲན་མཐའ་ཡས་ཀུན་འབྱམས་ཀྱང་། །ངེས་མེད་མི་འགྱུར་ཀློང་དུ་འབྱམས། །ཀུན་འབྱམས་འདི་ཡིན་མེད་<milestone unit="line" n="126.6"/>པས་ན། །འདི་ཞེས་རྩོལ་བ་མེད་པའི་ངང། །ཇིབཞིནཔལསགཡོས་པ་མེད། །དེབཞིནཉིདདུའབྱམས་པ་ལ ཅི་ཡང་མ་ཡིན་དོན་གོ་བས། །ངེས་མེད་ཀློང་འབྱམས་ཕྱི་ནང་མེད། །དབྱེར་མེད་མ་ཆགས་ཆོས་<milestone unit="page" n="127"/><milestone unit="line" n="127.1"/>༄༅། །ཉིད་ལ། །བསྒོམ་བྱ་སྒོམ་བྱེད་གཉིས་སུ་མེད། །གཉིས་དང་གཉིས་མེད་མཉམ་པའི་དབྱིངས། །ཐ་དད་མེད་པས་མཉམ་པར་འབྱམས། །མཉམ་ཉིད་གཅིག་པའི་ཀློང་དཀྱིལ་ནས། །མི་མཉམ་ཀློང་ཕྲན་<milestone unit="line" n="127.2"/>མཐའ་ཡས་ཤར། །འདྲ་དང་མི་འདྲའི་ཁྱད་པར་གྱིས། །ཅི་ཡང་ཡིན་ནོ་གང་ཡང་འདྲ། །དབྱིངས་ལ་བཟང་ངན་བྱེ་བྲག་མེད། །འདྲ་ན་འདྲ་འབྱམས་མི་འདྲ་ཡང་། ཀུན་འབྱམས་ཡིན་ཏེ་དབྱེ་བསལ་མེད། །ཆོས་ལ་<milestone unit="line" n="127.3"/>ཆོས་ཀྱིས་མི་མཚོན་ཏེ། །དབྱིངས་ལ་འདི་འདྲའི་ཡུལ་མི་གནས། །གང་ཡིན་གང་དང་མི་འགལ་བས། །གྲུབ་མཐའ་ཀུན་གྱི་སྙིང་པོ་ཡིན། །འགལ་དང་མི་འགལ་མེད་པར་གཅིག །དབྱིངས་སུ་མ་འབྱམས་གང་ཡང་<milestone unit="line" n="127.4"/>མེད། །དེས་ན་ཀུན་བཟང་གདལ་བའི་ཀློང་། །ཐམས་ཅད་མཉམ་པར་ཡོངས་ཀྱིས་གནས། །རྟོག་པས་རྩོལ་དང་མི་རྟོག་བསྒོམ། །བཙལ་དུ་མེད་པས་ཀུན་ཀྱང་འདྲ། །གཉིས་མེད་རང་བཞིན་ཀློང་དུ་<milestone unit="line" n="127.5"/>འབྱམས། །གཉིས་ཀ་སེམས་ཉིད་ཡིན་པས་ན། །དངོས་པོར་སྣང་བ་ཅི་ཡང་མེད། །ཅི་ཡང་མེད་པའི་ཆོས་ཉིད་ལ། །བཟང་ངན་བླང་དོར་ཡོངས་ཀྱིས་མེད། །རང་བཞིན་དབྱིངས་སུ་གཅིག་པ་ལ། །མཚན་མའི་སྤྲོས་<milestone unit="line" n="127.6"/>དང་ངང་གིས་བྲལ། །མ་སྐྱེས་སེམས་ཀྱི་རང་བཞིན་ལ། །ངོ་བོ་འདི་འདྲར་མི་གནས་ཕྱིར། །དགག་དང་སྒྲུབ་པར་བྱ་བ་དང་། །སྤང་དང་ཐོབ་པར་བྱ་བ་མེད། །མི་མཐུན་གཉེན་པོ་དབྱེར་མེད་པས། །གཅིག་གི་ཀློང་དུ་<milestone unit="page" n="128"/><milestone unit="line" n="128.1"/>རབ་ཏུ་ཐིམ། །བྱར་མེད་སེམས་ཉིད་ཀློང་ཆེན་ལ། །རྩོལ་བ་མ་ལུས་ཀུན་སྤངས་ཏེ། །མ་བཅོས་ངང་དུ་ལྷུན་གྱིས་གྲུབ། །སྐྱོན་ཡོན་བདེ་སྡུག་འཁོར་འདས་ཆོས། །མཁའ་རླུད་བར་སྣང་སྤྲིན་བཞིན་དུ། །རང་བྱུང་རང་<milestone unit="line" n="128.2"/>ཞི་ཀློང་དུ་གྲོལ། །གྲོལ་བར་བཏགས་པ་ཐ་སྙད་དེ། །གྲོལ་པའི་ཕྱོགས་སུ་ལྷུང་བའི་ཕྱིར། །འཛིན་པ་རྟོག་པའི་ནད་དུ་ཆེ། །གྲོལ་དང་མ་གྲོལ་གཅིག་གི་ཀློང་། གཉིས་སུ་འཛིན་པའང་དེ་ན་འབྱམས། །མཉམ་པའི་<milestone unit="line" n="128.3"/>དོན་ལས་འཁྲུལ་པ་མེད། །ཐིག་ལེ་ཆེན་པོ་ཆོས་ཀྱི་སྐུ། །བྱང་ཆུབ་སེམས་ཀྱི་རང་བཞིན་ལས། །གང་ཡང་མ་སྤངས་ཡངས་པ་ཆེ། །གང་དུ་མི་གནས་དག་པས་ན། །མཐའ་དང་བྲལ་བའི་ཀློང་དུ་གྲོལ། །གདལ་བ་<milestone unit="line" n="128.4"/>ཆེན་པོའི་ངང་ལ་གནས། །གཅིག་པུ་རྟེན་མེད་ཡུལ་མེད་པས། །རིས་མེད་ཕྱོགས་མེད་གནས་མེད་ཕྱིར། །སུས་ཀྱང་མ་བྱས་རང་གི་ཀློང་། །གསལ་བར་ཤར་ཕྱིར་ཕྱི་ནང་མེད། །སྔ་མའི་རྒྱུ་མའི་རྟེན་མེད་ལ། །ཕྱི་མའི་<milestone unit="line" n="128.5"/>གནས་མེད་ཡུལ་མེད་པས། །བག་ཆགས་བཞག་པའི་གཞི་མེད་ཕྱིར། །ཀུན་གཞི་ཡུལ་མེད་ཟང་ཐལ་ཀློང་། །ནམ་མཁའི་ཁམས་ཀྱི་བྱ་ལམ་བཞིན། །རྗེས་མེད་སྐྱོན་དང་ཡོན་ཏན་བྲལ། འཁོར་བ་མྱ་ངན་འདས་པའི་<milestone unit="line" n="128.6"/>ཆོས། །རྒྱུ་རྐྱེན་མེད་པར་རང་ལས་བྱུང་། །མཚན་ཉིད་མེད་པས་ཀློང་དུ་འབྱམས། །རེ་དོགས་མེད་པས་དབྱིངས་ལ་གསལ། །དབྱིངས་ལ་དབྱིངས་ཤར་བྱང་ཆུབ་སེམས། །སེམས་ཀློང་གཅིག་ལས་མ་གཏོགས<milestone unit="page" n="129"/><milestone unit="line" n="129.1"/>༄༅། །པའི། །ཡུལ་ཅན་རྫས་སུ་མ་གྲུབ་པས། །གཞན་དུ་སྣང་བ་གུད་ན་མེད། །རྟོག་པའི་དབང་བིས་གཞན་དུ་བཏགས། །བྱང་ཆུབ་སེམས་ལ་ཕྱི་ནང་མེད། །ཡུལ་མེད་ཀློང་ན་ཀུན་འབྱམས་པས། །གཞི་རྩ་<milestone unit="line" n="129.2"/>མེད་པའི་ཆོས་ཉིད་ཡིན། །རྣམ་པར་དག་པའི་ངང་ཉིད་ལ། །རྟེན་འབྲེལ་སྒྱུ་མའི་རོལ་པར་ཤར། །གཞི་ཤར་རང་གྲོལ་རང་སྣང་ལས། །བྱ་བྲལ་མུ་མེད་ཀློང་དུ་འབྱམས། །ཞེས་གསུངས་སོ། །ཀློང་ཆེན་རབ་འབྱམས་<milestone unit="line" n="129.3"/>རྒྱལ་པོའི་རྒྱུད་ལས། རིག་པ་ཡུལ་མེད་དུ་བསྟན་པའི་ལེའུ་སྟེ་དྲུག་པའོ།། །།དེ་ནས་ཡང་བཅོམ་ལྡན་འདས་ཀྱིས་འོག་མ་པ་ལ་ནན་ཏན་དུ་གསུངས་པ། ཉན་ཐོས་དོན་ལས་འཁྲུལ་པ་ཡིས། །ཡུལ་སེམས་<milestone unit="line" n="129.4"/>གཉིས་སུ་བཟུང་བས་ནོར། །རང་རྒྱལ་དོན་ལས་་བྲུལ་པ་ཡིས། །རྟེན་འབྲེལ་བཅུ་གཉིས་དོན་ལ་རྟོག །བྱང་ཆུབ་སེམས་དཔའ་བློ་ཆུང་བས། །བདེན་པ་གཉིས་ཀྱི་ཚུལ་དུ་འཛིན། །ཅིར་སྣང་སེམས་ཉིད་རང་སྣང་<milestone unit="line" n="129.5"/>ལ། །ཕ་རོལ་ནན་གྱིས་རྟོག་པ་དེ། །མཉམ་ཉིད་མི་རྟོག་ཞབྲུལ་པའི་བློ། །ཀྲི་ཡ་རིགས་གསུམ་ལྷར་བསྒོམས་ནས། །ལུས་ངག་རྩོལ་བའི་བྱ་བྱེད་ཅན། །གཉིས་ཀ་རྒྱུད་ཀྱི་ཐེག་པ་ནི། །ཁ་བྲག་ལམ་དུ་ཞུགས་པ་<milestone unit="line" n="129.6"/>བཞིན། །ཡོགསྔགས་དང་ཕྱག་རྒྱ་ཡང་། །སྨོན་པ་གར་ཐབ་བྱེད་དང་མཚུངས། །ཇི་ལྟར་སྣང་ཡང་རང་རིག་ལ། །བྱང་ཆུབ་སེམས་ལས་གཞན་མེད་པས། །གཞན་དུ་བལྟ་བ་འཁྲུལ་པའི་བློ། །མ་ཧྭ་བདེན་པ་དབྱེར་<milestone unit="page" n="130"/><milestone unit="line" n="130.1"/>མེད་ལ། །སྤྱོད་ཡུལ་བྲལ་བར་བལྟ་བ་སྟེ། །ཐབས་དང་ཤེས་རབ་དོན་དུ་འཛིན། །ཨ་ནུ་ཡོ་གའི་བལྟ་བ་ནི། །དབྱིངས་ལས་ཡེ་ཤེས་མཐུ་སྣང་བས། །གཉིས་མེད་བྱང་སེམས་བདེ་བ་ཆེ། །ཡོ་ག་རྣམ་བཞིས་གཞི་བྱས་<milestone unit="line" n="130.2"/>ནས། །ཇི་ལྟར་བལྟས་ཀྱང་ཆོས་ཀྱི་དབྱིངས། །གཞན་དུ་གཡོས་པ་མེད་པའི་ཕྱིར། །ཐེག་པ་ཀུན་འབྱམས་མཐོ་དམན་མེད། །ཀློང་ཆེན་རྒྱལ་པོ་ལྟ་བུ་ཡིས། །ཐམས་ཅད་ཀུན་ལ་དབང་བསྒྱུར་བས། །རྒྱལ་སྲིད་ཀུན་<milestone unit="line" n="130.3"/>ཀྱང་གཅིག་ཏུ་འདུས། །མཐའ་གཉིས་མ་གྲུབ་མ་སྤངས་པས། །ཆོས་ཉིད་ཀློང་ལ་ཡངས་དོག་མེད། །བདེ་གདལ་བྱང་ཆུབ་སེམས་ཀྱི་དབྱིངས། །ཐམས་ཅད་འདུས་པས་ཐིག་ལེར་གཅིག །ཡེ་ནས་མ་སྐྱེས་ཆོས་ཀྱི་<milestone unit="line" n="130.4"/>སྐུ། །སྐྱེ་ན་སྐྱེ་འབྱམས་སྐྱེ་མེད་ངང་། ཁེ་ན་ཤི་འབྱམས་འཆི་མེད་ཀློང་། །ཐིག་ལེའི་ངང་ལ་སྐྱེ་ཤི་མེད། །འཁོར་འབྱམས་འདས་འབྱམས་དབྱེར་མེད་འབྱམས། །དགེ་འབྱམས་སྡིག་འབྱམས་མ་སྤངས་<milestone unit="line" n="130.5"/>འབྱམས། །ཐིག་ལེའི་ངང་ལ་འཁོར་འདས་དང་། །དགེ་སྡིག་རྒྱུ་འབྲས་ཡེ་ནས་མེད། །རྟག་ན་རྟག་འབྱམས་ཆད་འབྱམས་ཏེ། །ཐིག་ལེའི་ངང་ལ་རྟག་ཆད་མེད། །མཉམ་པ་རིས་མེད་ཡེ་གདལ་ལ། །སྣང་འབྱམས་<milestone unit="line" n="130.6"/>སྟོང་འབྱམས་དབྱེར་མེད་འབྱམས། །ཐིག་ལེ་གཅིག་ལ་སྣང་སྟོང་གཉིས། །ཡེ་ནས་མེད་ཕྱིར་མཉམ་པའི་ངང་། །མཉམ་ཉིད་ཐིག་ལེ་ལྷུན་འབྱམས་ལ། །ཕྱི་ནང་གཉིས་ཀ་གཉིས་མེད་སྣང་། །ཀུན་སྣང་རིས་མེད་ཆོས་<milestone unit="page" n="131"/><milestone unit="line" n="131.1"/>༄༅། །ཀྱི་དབྱངས། །དེ་ལྟར་སྣང་ཡང་སྣང་འབྱམས་རང་། །མཚན་མེད་ ག་ལེ་ལྷུན་འབྱམས་ལ། །ཕྱ་ནང་གཉས་ཀ་གཉས་མེད་སྟོང་། །ཀུན་སྣང་ཁྱབ་གདལ་ཆོས་ཀྱ་དབྱངས། །ཇི་ལྟར་སྟོང་ཡང་དབྱིངས་<milestone unit="line" n="131.2"/>སུ་འབྱམས། །ཅིར་གསལ་ཐིག་ལེ་ལྷུན་འབྱམས་ལ། །ཕྱི་ནང་གཉིས་ཀ་གཉིས་མེད་རིག །ཀུན་རིག་ཡུལ་མེད་ཆོས་ཀྱི་དབྱིངས། །ཇི་ལྟར་རིག་ཀྱང་རིག་པའི་དབྱིངས། ཁྲར་ནུབ་མེད་པའི་ཐིག་ལེ་ལ། །ཕྱི་ནང་<milestone unit="line" n="131.3"/>གཉིས་ཀ་གཉིས་མེད་ཤར། །ཀུན་ཤར་ཟང་ཐལ་ཆོས་ཀྱི་དབྱིངས། །ཇི་ལྟར་ཤར་ཡང་ཡེ་ཤེས་འབྱམས། །འཕོ་འགྱུར་མེད་པའི་ལྷུན་གྲུབ་ལ། །ཕྱི་ནང་གཉིས་ཀ་གཉིས་མེད་གནས། །ཀུན་གཞི་གནས་འགྱུར་ཆོས་ཀྱི་<milestone unit="line" n="131.4"/>དབྱིངས། །ཇི་ལྟར་གནས་ཀྱང་ལྷུན་གྲུབ་འབྱམས། །སྐྱེ་འགག་མེད་པའི་ཐིག་ལེ་ལ། །ཕྱི་ནང་གཉིས་ཀ་གཉིས་མེད་གྲོལ། །ཀུན་གྲོལ་ཉག་གཅིག་ཆོས་ཀྱི་དབྱིངས། །ཇི་ལྟར་གྲོལ་ཀྱང་ཆོས་སྐུའི་ཀློང་། །ཀློང་<milestone unit="line" n="131.5"/>འབྱམས་ཆེན་པོ་དེ་ཉིད་ལ། །དུས་གསུམ་རྣམ་པ་ཐམས་ཅད་དུ། །ཇི་ལྟར་བྱས་ཀྱང་ཆོས་ཉིད་རང་། །ཆོས་ཉིད་ཀློང་ལ་མཚན་མ་མེད། །ཡོད་མེད་ལ་སོགས་རྣམ་པ་ཀུན། །ཡེ་ནས་མ་སྐྱེས་གཞི་མེད་པས། །ཅིར་སྣང་<milestone unit="line" n="131.6"/>མཚན་མ་མེད་པར་སྣང་། །བཅོས་བསླད་ངང་གིས་བྱ་མི་དགོས། །སུས་ཀྱང་མ་བཅོས་མ་བྱས་པའི། །ནམ་མཁའ་ལྟ་བུའི་རང་བཞིན་ལ། །འཇའ་ཚོན་སྤྲིན་ཚོགས་གློ་བུར་ཆོས། །རྟོག་པའི་བྱུང་ཚོར་ཇི་སྙེད་པ། །ནམ་<milestone unit="page" n="132"/><milestone unit="line" n="132.1"/>མཁའ་ཉིད་ཡིན་བསལ་མི་དགོས། །རང་བྱུང་རང་ཞི་ཀློང་དུ་ཞི། །འགྲོ་ས་མེད་དེ་དེ་རུ་འབྱམས། །བྱུང་ས་མེད་དེ་དེ་ལས་བྱུང་། །དེ་བཞིན་འཁོར་འདས་སྣོད་བཅུད་ཀྱང་། །རང་བྱུང་རང་ཞི་ཆོས་ཉིད་ཀློང་། །བྱང་<milestone unit="line" n="132.2"/>ཆུབ་སེམས་སུ་ཞི་བ་ལས། །གཞན་དུ་བལྟ་བའི་ཆོས་མེད་ཕྱིར། བྱང་ཆུབ་སེམས་ལ་སྐྱེ་ཤི་མེད། །འཕོ་འགྱུར་མེད་པ་རྒྱལ་བའི་སྐུ། །ཕྱི་ནང་མེད་པར་རང་གསལ་བས། །རང་བྱུང་ཡེ་ཤེས་ཐུགས་ཀྱི་ངང་། །སྐྱེ་བའི་ཆོ་<milestone unit="line" n="132.3"/>འཕྲུལ་རྒྱལ་བའི་གསུང་། །སྐུ་གསུམ་དབྱེར་མེད་ལྷུན་གྲུབ་ཀློང་། །བྱང་ཆུབ་སེམས་སུ་ཞི་བ་ལས། །གཅིག་གི་དབྱིངས་ལས་མ་གཡོས་པར། །སྐུ་གསུང་ཐུགས་ཤར་རང་གི་རྩལ། །བྱ་བྲལ་ཀློང་དུ་བྱེ་བྲག་<milestone unit="line" n="132.4"/>མེད། །མཁའ་ལ་སྤྲིན་བཞིན་ཀློང་ན་འབྱམས། །ཡེ་ཤེས་དབྱིངས་ལས་མ་གཡོས་ཀྱང་། །རང་བྱུང་རྒྱལ་བའི་ཐུགས་རྗེ་ཡིས། །གདུལ་བྱ་མ་ལུས་ཀུན་འདུལ་བ། །རོལ་པའི་ཕྱག་རྒྱ་སྐར་ཚོགས་བཞིན། །གཅིག་གི་ཆོ་<milestone unit="line" n="132.5"/>འཕྲུལ་གྲངས་མེད་པས། །དབྱིངས་སུ་ཐ་དད་ཡོང་གིས་མེད། །རང་བྱུང་ཡེ་ཤེས་མཁའ་ཀློང་ནས། ཁྲར་བའི་ཆོས་རྣམས་ཐམས་ཅད་ཀུན། །འཛིན་པས་སོ་སོར་བཏགས་པ་ཀུན། །དབྱིངས་ལ་བྱེ་བྲག་གང་ཡང་<milestone unit="line" n="132.6"/>མེད། །མ་འདྲེས་ཡོངས་རྫོགས་དབྱིངས་ཀྱི་རྒྱན། །རང་སར་གྲོལ་བ་དབྱིངས་ཀྱི་ཀློང། །ཀློངཆེནགཅིགལསམ་གཡོས་པས། །ཀློང་ཕྲན་མཐའ་ཡས་ཀུན་ཤར་ཡང། །རངབཞིནལྷུནགྲུབགཞི་ཡི་ཀློང་། །ངོ་བོ་<milestone unit="page" n="133"/><milestone unit="line" n="133.1"/>༄༅། །རང་བྱུང་ཡེ་ཤེས་ཀློང་། །དོན་ལ་སྐྱེ་མེད་གཉིས་མེད་ཀློང་། །ཐོག་མཐའ་མེད་པའི་ཆོས་ཉིད་ལ། །བདག་ཉིད་འབྲས་བུ་ཡེ་གྲུབ་ཀློང་། །སྣ་ཚོགས་གཞིར་འདུས་གཅིག་ལས་ཤར། །གཅིག་གི་ཆོ་<milestone unit="line" n="133.2"/>འཕྲུལ་གྲངས་མེད་པས། །གཅིག་ལས་ཤར་བས་གཞི་རུ་འབྱམས། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། བལྟ་བ་མུ་མཐའ་མེད་པའི་ལེའུ་སྟེ་བདུན་པའོ།། །།དེ་ནས་ཡང་<milestone unit="line" n="133.3"/>བཅོམ་ལྡན་འདས་ཀྱིས་ཉིད་ཀྱི་དགོངས་པ་མ་ནོར་བར་གསུངས་པ། །རྒྱུ་མཚན་གཅིག་པའི་ཆོས་ཉིད་ལ། །བྱང་ཆུབ་མ་ནུབ་མཚན་ཉིད་མེད། །དོན་དམ་ཀུན་རྫོབ་རང་བཞིན་གཅིག །གཉིས་མེད་བསམ་འདས་<milestone unit="line" n="133.4"/>སྐྱེ་འགག་མེད། །ཁམས་གསུམ་འཁོར་བའི་སེམས་ཅན་དང་། །སྐུ་གསུམ་བཀོད་པའི་ཞིང་ཁམས་ཀུན། །ཡེ་ནས་སྙིང་པོར་གཅིག་པ་ལ། །གློ་བུར་དྲི་མ་དག་པའི་ཕྱིར། །ཡེ་ནས་དབྱེར་མེད་གཉེན་པོ་<milestone unit="line" n="133.5"/>མེད། །མཐའ་ཡི་མུན་པ་དུས་གཅིག་གསལ། །མཐའ་མེད་ཀློང་འབྱམས་ལྷུན་གྱིས་གྲུབ། །ཆོས་སྐུའི་ཀློང་དེར་ཅིར་ཡང་གནས། །རང་བཞིན་ངེས་མེད་སྤྲུལ་པའི་སྐུ། །ཅིར་ཡང་འཆར་ཏེ་ཅིར་ཡང་གསལ། །སྐྱེ་བ་<milestone unit="line" n="133.6"/>མེད་པ་ལོངས་སྤྱོད་རྫོགས། །ལོངས་སྐུའི་ཀློང་ལ་ཅིར་ཡང་ཡིན། །ཐོག་མཐའ་མེད་པ་རྡོ་རྗེའི་སྐུ། །རྡོ་རྗེའི་སྐུ་ལ་འཇིག་འབྲལ་མེད། །དབྱེར་མེད་སྐྱེ་ཤི་བྲལ་བའི་ཕྱིར། །དེ་ཉིད་མངོན་པར་བྱང་ཆུབ་སྐུ། །ཆོས་ཉིད་<milestone unit="page" n="134"/><milestone unit="line" n="134.1"/>གཅིག་ལ་སྐུ་ལྔར་སྣང་། །སྣང་བ་སྣ་ཚོགས་ཅིར་ཤར་ཡང་། །སྐུ་ལྔའི་ཀློང་ལས་གཡོས་པ་མེད། །དམྱལ་བ་ཚ་གྲང་སྡུག་བསྔལ་ཡང་། །ཆོས་ཉིད་རང་གི་ཀློང་ན་འབྱམས། །རང་ལས་ཐ་དད་མེད་པའི་ཕྱིར། །སྐུ་<milestone unit="line" n="134.2"/>གསུམ་ཀློང་དུ་ཡེ་སངས་རྒྱས། །ཡི་དྭགས་བཀྲེས་སྐོམ་སྡུག་བསྔལ་ཡང་། །ཆོས་ཉིད་རང་གི་ཀློང་ན་འབྱམས། །རང་ལས་ཐ་དད་མེད་པའི་ཕྱིར། །སྐུ་གསུམ་ཀློང་དུ་ཡེ་སངས་རྒྱས། །བྱོལ་སོང་བཀོལ་སྤྱོད་སྡུག་<milestone unit="line" n="134.3"/>བསྔལ་ཡང་། །ཆོས་ཉིད་རང་གི་ཀློང་ན་འབྱམས། །རང་ལས་ཐ་དད་མེད་པའི་ཕྱིར། །སྐུ་གསུམ་ཀློང་དུ་ཡེ་སངས་རྒྱས། །མི་དང་ལྷ་དང་ལྷ་མ་ཡིན། །དེ་ལ་སོགས་པའི་འགྲོ་དྲུག་ཀྱང་། །སྡུག་བསྔལ་རང་རྒྱུད་མེད་<milestone unit="line" n="134.4"/>པའི་ཕྱིར། །དེ་ཡང་ཆོས་ཀྱི་དབྱིངས་ན་འབྱམས། །རང་ལས་ཐ་དད་མེད་པའི་ཕྱིར། །སྐུ་གསུམ་ཀློང་དུ་ཡེ་སངས་རྒྱས། །ཐེག་པའི་ཁྱད་པར་ཇི་སྐད་དུ། །བརྒྱད་ཁྲི་བཞི་སྟོང་གསུངས་པ་ཡང་། །ཀློང་ཆེན་གཅིག་གི་<milestone unit="line" n="134.5"/>ཡོན་ཏན་ཏེ། །གདུལ་བྱ་རྣམས་ལ་བསྟན་པར་ཟད། །དེ་ལས་གཞན་དུ་བཏགས་པ་ཡིན། །རྒྱུ་འབྲས་རྣམ་པ་ཡོངས་ཀྱིས་མེད། །རྒྱུ་མེད་ཡེ་ནས་ཆོས་ཉིད་ཀློང་། །རྐྱེན་མེད་ཡེ་ནས་རོལ་པའི་ཀློང་། །འབྲས་བུ་རང་<milestone unit="line" n="134.6"/>བྱུང་ཡེ་ཤེས་ཏེ། །མཚན་མའི་རྒྱུ་འབྲས་ཀུན་ལས་འདས། །ཡེ་ནས་སྐུ་གསུམ་ཀློང་དུ་གྲོལ། །དེ་རུ་མ་འདུས་ཆོས་མེད་པས། །སྙིགས་མ་ལྔ་ཉིད་བདེ་ལྡན་གནས། །ཡུལ་དང་འདོད་ཡོན་ཡེ་སངས་རྒྱས། །ཆོས་ཀུན་རྩ་<milestone unit="page" n="135"/><milestone unit="line" n="135.1"/>༄༅། །བ་བྱང་ཆུབ་སེམས། །སེམས་ཀྱི་ཀློང་ནས་མ་ཤར་བའི། །ལྷག་པའི་ཆོས་ནི་གཞན་ན་མེད་དོ། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། །རིགས་ལ་བྱེ་བྲག་མེད་པའི་ལེའུ་<milestone unit="line" n="135.2"/>སྟེ་བརྒྱད་པའོ།། །།དེ་ནས་ཡང་བཅོམ་ལྡན་འདས་ཀྱིས་ཉིད་ཀྱི་དགོངས་པ་མ་ནོར་བར་གསུངས་པ། དཀྱིལ་འཁོར་དཀྱིལ་འཁོར་ཞེས་བྱ་བ། །ཐམས་ཅད་འདུས་ཤིང་རྫོགས་པས་ན། །བྱང་ཆུབ་སེམས་<milestone unit="line" n="135.3"/>ཀྱི་དཀྱིལ་འཁོར་ཡིན། །ཕྱི་ནང་སྒོ་ཕུགས་བྲལ་བས་ན། །མཉམ་པ་ཉིད་ཀྱི་དཀྱིལ་འཁོར་ཡིན། །མཐའ་དབུས་གཉིས་སུ་མེད་པའི་ཕྱིར། །མུ་མཐའ་མེད་པའི་དཀྱིལ་འཁོར་ཡིན། །འཁོར་འདས་སྟེང་འོག་མེད་པའི་<milestone unit="line" n="135.4"/>ཕྱིར། །མཐོ་དམན་མེད་པའི་དཀྱིལ་འཁོར་ཡིན། །སྒྲིབ་པ་གཉིས་དང་བྲལ་བའི་ཕྱིར། །མ་བཀོད་གསལ་བའི་དཀྱིལ་འཁོར་ཡིན། །རིག་པ་ཕྱི་ནང་མེད་པའི་ཕྱིར། །དབྱེར་མེད་ཟང་ཐལ་དཀྱིལ་འཁོར་<milestone unit="line" n="135.5"/>ཡིན། །དགག་བསྒྲུབ་གཉིས་དང་བྲལ་བའི་ཕྱིར། །རྒྱ་ཆེན་སྣང་བའི་དཀྱིལ་འཁོར་ཡིན། །མ་སྤངས་རང་སར་གྲོལ་བས་ན། །རང་བཞིན་ལྷུན་གྲུབ་དཀྱིལ་འཁོར་མཆོག །ཀློང་ཡངས་ལུབ་ཆུབ་གདལ་ཁྱབ་པ། །སྤྱིར་<milestone unit="line" n="135.6"/>ཆིབས་ས་བཅུ་འདུས་པའི་ཀློང་། །གཅིག་ལས་བྱེ་བྲག་ཕྱེ་བའི་ཕྱིར། །ས་བཅུར་སྣང་བ་ཡོནཏནཡིན། །གཅིགཏུའདུས་པས་མཐོ་དམན་མེད། །མཐོ་དམན་མེད་པས་ཡངས་དོག་མེད། །མཐའ་དབུས་བྲལ་བས་ཕྱི་<milestone unit="page" n="136"/><milestone unit="line" n="136.1"/>ནང་མེད། །སྐྱེ་འགག་མེད་པས་དུས་གསུམ་མེད། །དུས་གསུམ་མེད་པས་སྐྱེ་ཤི་མེད། །འདུ་འབྲལ་མེད་པ་རྒྱལ་བའི་སྐུ། །དགོངས་པ་མཉམ་པ་ཉིད་དུ་གཅིག །རྒྱལ་བའི་དགོངས་སྤྱོད་བསམ་ཡས་ཀྱང་། །རང་བྱུང་<milestone unit="line" n="136.2"/>ཡེ་ཤེས་གཅིག་གི་ཀློང་། །གཞན་དུ་གཡོས་པ་རྡུལ་ཙམ་མེད། །མ་བཅོས་དགོངས་པ་མཆོག་གི་ངང་། །སངས་རྒྱས་བྱང་ཆུབ་རང་གི་སེམས། །འགྲོ་དྲུག་སེམས་ཅན་རང་གི་ལུས། །རྣམ་པར་དག་པས་བྱང་ཆུབ་<milestone unit="line" n="136.3"/>སྐུ། །གང་ལས་བཙལ་དུ་མེད་པའི་ཕྱིར། །མ་ནོར་སེམས་ཀྱི་ལུང་ཆེན་ཡིན། །སྤྱོད་ཡུལ་འདི་ལ་གནས་པ་གང་། །པྱོགས་མེད་དོན་ལ་གནས་པ་ཡིན། །འཇིག་རྟེན་འདི་ལ་ལྷ་མིར་སྤྱོད། །སངས་རྒྱས་ས་ན་གཙོ་བོའི་<milestone unit="line" n="136.4"/>མཆོག །ལམ་དང་ས་དང་རྟེན་དག་ལ། །བགྲོད་རྩོལ་སྦྱང་བ་མི་དགོས་ཏེ། །ཡེ་ནས་ཅི་ལའང་མ་ཆགས་ཏེ། །གཞན་ལ་བརྟེན་དུ་ག་ལ་ཡོད། །སེམས་ཉིད་རྫོགས་པ་ཆེན་པོ་ལ། །བསྒོམ་ཞིང་དམིགས་སུ་མེད་པ་<milestone unit="line" n="136.5"/>སྟེ། །མ་བསྒོམས་སངས་རྒྱས་དག་དང་མཚུངས། །དེ་ཕྱིར་བསྒོམ་མེད་དོན་འདི་ལ། །མ་བསྒོམས་སྟོར་བྲལ་མེད་པའི་ཕྱིར། །བསྒོམ་དང་མ་བསྒོམས་མེད་པར་མཚུངས། །ནམ་མཁའི་དཔེ་ལ་བསྒོམ་མི་<milestone unit="line" n="136.6"/>གནས། །འཛིན་པའི་སེམས་ལ་བསྒོམ་དུ་མེད། །ཡོད་དང་མེད་པ་དབྱིངས་སུ་གཅིག །དེ་ལ་སོམ་ཉི་བྱ་རུ་མེད། །ཕྱི་ནང་དངོས་པོའིརངབཞིནཡང། །ཡོད་མཐོང་ལོག་པའི་སྟོབས་ཀྱིས་སྣང་། །མེད་མཐོང་གྲུབ་<milestone unit="page" n="137"/><milestone unit="line" n="137.1"/>༄༅། །མཐའ་ངན་པའི་བློ། །ཡོད་མེད་གཉིས་ཀ་ལྟོས་པའི་ཆོས། །ལྟོས་ཆོས་དབྱིངས་སུ་དག་པའི་ཕིར། །རྟག་དང་ཆད་པའི་མཐའ་ལས་གྲོལ། །དེ་དོན་མ་རྟོགས་བསྒོམས་པའི་ཀློང་། །མཉམ་པ་ཉིད་ཀྱི་དོན་<milestone unit="line" n="137.2"/>ལས་གོལ། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། དཀྱིལ་འཁོར་བསྟན་པའི་ལེའུ་སྟེ་དགུ་པའོ།། །།དེ་ནས་ཡང་བཅོམ་ལྡན་འདས་ཀྱིས་ཉིད་ཀྱི་དགོངས་པའི་དོན་མ་ནོར་བར་<milestone unit="line" n="137.3"/>གསུངས་པ། ཀུན་འདུས་ཀློང་ཆེན་རང་བཞིན་འདི། །བཟང་ངན་མེད་པའི་ཆོས་ཡིན་པས། །འདི་ལ་ཉམས་སུ་ཅི་ཞིག་བླང་། །ཉམས་པར་གྱུར་པ་ཡོད་དམ་ཅི། །འདི་ལས་འདས་པ་གང་ཡང་མེད། །མི་འདའ་མ་<milestone unit="line" n="137.4"/>གཡེལ་རྒྱ་མཚོའི་ཀླུང་། དམིགས་པའི་ཡུལ་ནི་ནམ་མཁའ་འདྲ། །ཕྲ་བའི་ཚད་ནི་རྡུལ་དང་མཚུངས། །བརྟན་པའི་ཚད་ནི་རི་རབ་འདྲ། །ཡངས་པས་མཁའ་དང་རྒྱ་མཚོའི་ཀློང་། །ཀུན་ཏུ་བཟང་མོའི་རང་བཞིན་<milestone unit="line" n="137.5"/>ཏེ། །ཚད་མེད་ནམ་མཁའ་དག་དང་མཚུངས། །རྒྱལ་འགྲོ་ལ་སོགས་གྲངས་བརྗོད་ཀྱང་། །སེམས་ཉིད་ཀློང་ཆེན་དག་པ་དེར། །བཙལ་བས་རྙེད་པར་མི་འགྱུར་ཏེ། །མ་བཙལ་ཆོས་ཀྱི་སྐུ་འདི་ཡང་། །སྐུ་ཡི་སྐུ་སྟེ་ཀུན་<milestone unit="line" n="137.6"/>ལ་སྣང་། །དེ་ཉིད་གང་ཡིན་སངས་རྒྱས་ཉིད། །ཉིད་ཀྱིས་ཉིད་ཚོལ་གཞན་ན་མེད། །དེབཞིནཉིདའབྱམས་ཀུན་འབྱམས་ཀྱང་། །ཡུལ་དུ་བཙལ་བས་མི་རྙེད་དེ། །འཕགས་པའི་བྱང་ཆུབ་གཞན་ན་མེད། །བྱང་ཆུབ་<milestone unit="page" n="138"/><milestone unit="line" n="138.1"/>འདོད་ན་མི་དགེའི་ལས། །ཆེད་སྤྱོད་དོན་ལ་བློ་བཞག་ན། །སྙིང་རྗེ་མེད་པར་གསོད་པ་དང་། །འཇིགས་པ་མེད་པར་རྔམ་པ་དང་། །མ་རུངས་ལས་སུ་བྱེད་པ་དང་། །ཅི་སྤྱོད་གཞན་ལ་འཚེ་བ་དང་། །སྲོག་མེད་སྲོག་<milestone unit="line" n="138.2"/>ལ་ཟ་བ་དང་། །སྙིང་རྗེ་མེད་པར་དོན་གཉེར་དང་། །ལས་སུ་མི་དགེ་བཅུ་སྤྱད་ན། །སེམས་ཅན་ཐར་པའི་གནས་སུ་འདྲེན། །སྲོག་གཅོད་སྡིག་ཏུ་འགྱུར་བ་ན། །ཡེ་ནས་ཆད་པས་སུ་ལ་སྡིག །དེས་ན་འདི་ལས་ཉེ་བ་<milestone unit="line" n="138.3"/>ཡི། །ཐར་ལམ་གང་ཡང་ཡོད་མ་ཡིན། །ཉེ་བའི་ཐར་ལམ་གློར་བཞག་ནས། །སྙིང་རྗེ་དོན་དུ་གཉེར་མི་དགོས། །གང་ལ་འཛིན་པ་ཡོད་པ་ན། །ལྷག་པའི་བསམ་པ་ཤར་ཀྱང་བསྒྲིབས། །སངས་རྒྱས་མི་མཆོད་སློབ་ད<milestone unit="line" n="138.4"/>པོན་བསྐུར། །ཐ་མལ་སྤྱོད་ལམ་ཅི་བྱས་ཀྱང་། །དོན་དུ་འགྱུར་བས་འགལ་མི་འགྱུར། །དོན་འདི་ཚིག་ཏུ་མ་ཁྱེར་བར། །གནད་ཀྱི་གདེང་དུ་ཆུད་པ་གང་། །དམན་པའི་ལུས་ལ་དམ་པའི་སེམས། །དུས་གསུམ་སངས་<milestone unit="line" n="138.5"/>རྒྱས་སྲས་གཅིག་པོ། །འཇིག་རྟེན་དྲེགས་པས་བཅིངས་པ་ཡི། །ལྷ་སྲིན་སྡེ་བརྒྱད་ཐམས་ཅད་ཀྱང་། །ཇོ་བོའི་ཚུལ་དུ་ཁུར་བར་བྱེད། །སངས་རྒྱས་ཀུན་དང་དགོངས་པ་མཉམ། །ནམ་མཁའ་ཉིད་ལ་ནམ་<milestone unit="line" n="138.6"/>མཁའ་སྤྱོད། །ཅེས་གསུངསསོ། །ཀློངཆེནརབའབྱམས་རྒྱལ་པོའི་རྒྱུད་ལས། སྤྱོད་པ་ཚད་བཞག་པའི་ལེའུ་སྟེ་བཅུ་པའོ།། །།དེ་ནས་ཡང་བཅོམ་ལྡན་འདས་ཀྱིས་ཉིད་ཀྱི་དགོངས་པ་མ་ནོར་བར་གསུངས་<milestone unit="page" n="139"/><milestone unit="line" n="139.1"/>༄༅། །པ། ཀུན་གཞི་ཆོས་ཉིད་ཟང་ཐལ་ལ། །རིག་པ་ཐོད་རྒལ་འབར་ཞིང་འཕྲོ། །མ་རྟོགས་པ་ལ་རྣམ་པར་རྟོག །རྟོགས་པའི་ཀློང་ལ་ཡེ་ཤེས་འབར། །འཁོར་བ་ཉིད་ན་འཁོར་བ་མེད། །འཁྲུལ་འཁོར་ཉིད་<milestone unit="line" n="139.2"/>ན་མྱ་ངན་འདས། །མཁས་པ་རྣམས་ལ་ཡེ་ཤེས་ཤར། །མི་མཁས་པ་ལ་མུན་པར་སྣང་། །འདི་བོར་བདུད་རྩི་གཞན་ན་མེད། །སྐྱེ་ཤི་མེད་པས་འདུས་མ་བྱས། །ཡེ་ནས་རྡོ་རྗེ་སྙིང་པོའི་སྐུ། །རྒྱུ་འབྲས་མེད་ལས་འབྱུང་<milestone unit="line" n="139.3"/>བའི་ཕྱིར། །ཡེ་ནས་ནམ་མཁའ་ལྟ་བུའི་ངང་། །མ་ནོར་དོན་གྱི་ལུང་འདི་ལ། །མ་བཙལ་ཐབས་ཀྱི་མཆོག་ཏུ་བསྟན། །གང་ལ་བསྟན་པར་བྱ་བ་དང་། །མི་བསྟན་པའང་རང་ལ་མེད། །ཡོད་དང་མེད་པའི་མཐའ་འཇིག་<milestone unit="line" n="139.4"/>པས། །ཚད་མས་རྟོགས་པ་མ་ཡིན་ཏེ། །བཤིག་ཏུ་མེད་པས་རྡོ་རྗེའི་སེམས། །འཁྲུལ་པས་ཡོད་མེད་མཐའ་འཚོལ་བ། །ནམ་མཁའ་མཐོ་ཡིས་འཇལ་བ་བཞིན། །རིག་པ་གཏན་ལ་ཕེབས་མི་འགྱུར། །མཐའ་རྣམས་<milestone unit="line" n="139.5"/>རང་སར་མ་གྲོལ་ཞིང་། །ཡུལ་རྣམས་རང་དུ་མ་འདུས་པར། །སངས་རྒྱས་འབྱུང་བར་འདོད་པ་ནི། །བལྟ་ཞིང་བལྟས་ཤིང་བརྟགས་པས་འཁྲུལ། ཁུ་དང་འབྲས་བུར་ཞེན་པས་བསླད། །འདི་ལས་གཞན་པའི་སངས་<milestone unit="line" n="139.6"/>རྒྱས་ཆོས། །རྒྱུ་རྐྱེན་གཉིས་ཀྱིས་མི་འགྲུབ་སྟེ། །རྒྱུ་རྐྱེན་གཉིས་ཀ་གློ་བུར་ཆོས། །དེ་གཉིས་ཡོད་ན་སྐྱེ་འཇིག་ཡོད། །དེ་གཉིས་མེད་ན་སྐྱེ་འཇིག་མེད། །སྐྱེ་འཇིག་མེད་པས་ཡང་དག་ལམ། །རང་ལ་གནས་པས་<milestone unit="page" n="140"/><milestone unit="line" n="140.1"/>བཙལ་དུ་མེད། །རང་བཞིན་གནས་པའི་ཆོས་ཉིད་དེ། ཅིར་ཡང་བརྟག་པར་མི་བྱ་ཞིང་། །སྤྱོད་པའི་མཐའ་དང་རྣམ་པར་བྲལ། །མ་བརྟགས་མ་དཔྱད་ཆོས་ཉིད་དེ། །སྐད་ཅིག་ཙམ་དུ་མི་འབྲལ་ཞིང་། །ཡོངས་ལ་<milestone unit="line" n="140.2"/>གནས་པས་གདལ་བའི་ཀློང་། །ཀུན་གྱི་རང་བཞིན་འདི་ཡིན་པས། །ཀུན་འབྱུང་སྙིང་པོ་ཐེག་པའི་མཆོག །རྣམ་པར་དག་པའི་ཀློང་ཆེན་ལ། །དཔག་ཅིང་དམིགས་སུ་ཡེ་ནས་མེད། །འོན་ཀྱང་དམ་པར་བལྟ་བ་<milestone unit="line" n="140.3"/>མེད། །མེད་པར་བལྟ་བ་དམ་པའི་ཀློང་། །ཀུན་གྱི་རང་བཞིན་འདི་ཡིན་པས། །སྤྱོད་ཡུལ་ཕྱོགས་མེད་ཡེ་སངས་རྒྱས། །འདི་ལ་ཕྱོགས་ཆ་ཡོངས་མི་མངའ། འདི་ལ་སྒྲིབ་པ་བསལ་དུ་མེད། །འདི་ལ་བསྔགས་པ་བརྗོད་<milestone unit="line" n="140.4"/>མི་དགོས། །ཆོས་ཉིད་སྟོང་པ་གཞི་མེད་འདི། །ལ་ལས་རྒྱལ་པོའི་ཚུལ་དུ་མཐོང་། །ལ་ལས་དམངས་དང་འཁོར་ལྟར་མཐོང་ ལ་ལས་ཡང་དག་ཉིད་དུ་མཐོང་། །འདི་ལ་མཐོང་བ་བསམ་མི་ཁྱབ། །ཇི་ལྟར་མཐོང་<milestone unit="line" n="140.5"/>ཡང་རང་ཡིན་ཏེ། །རྟོག་པ་མ་སྐྱེ་ཡང་དག་ལྷོས། །ཐེ་ཚོམ་མ་ཟ་དབྱིངས་སུ་གྲོལ། །གྲོལ་བས་ཡོན་ཏན་ཁྱད་པར་འཕགས། །སངས་རྒྱས་རྣམས་ནི་ཆགས་པ་ཆེ། །དུས་གསུམ་རྒྱུན་དུ་དབྱིངས་ལ་ཞེན། །སེམས་ཅན་<milestone unit="line" n="140.6"/>རྣམས་ནི་རྟོག་པ་ཆེ། །རང་སྣང་གཅིག་ལ་གཞན་དུ་རྟོག །དབྱིངས་ལ་ཆགས་བྲལ་ཆགས་ཆེན་པོ། །མི་གནས་དོན་ལ་སྦྱོར་བའི་ཕྱིར། །ཡངས་ཤིང་རྒྱ་ཆེར་རབ་གསལ་བས། །ཀློང་གསལ་མར་མེ་མྱུར་དུ་<milestone unit="page" n="141"/><milestone unit="line" n="141.1"/>༄༅ མཐོང་ མཐོང་བ་མེད་པའི་མཐོང་བ་ནི། །སྟོང་པ་ཉིད་ཀྱི་དོན་མཐོང་ཡིན། །བག་ཆགས་སད་ནས་མཐོང་བ་མིན། །རྒྱུན་ཆད་མེད་པའི་དོན་མཐོང་ཡིན། །སྒྲིབ་པ་ཟད་ནས་མཐོང་བ་མིན། །ཡེ་ཤེས་<milestone unit="line" n="141.2"/>ཤར་ནས་མཐོང་བ་ཡིན། །བྱ་བྲལ་ཆོས་ཀྱི་སྙིང་པོ་ལ། །ཚིག་དང་ལོ་མས་མཚོན་དུ་མེད། །སྒྲ་དང་ཚད་མས་གཞིག་ཏུ་མེད། །དབྱིབས་དང་ཁ་དོག་མཐོང་དུ་མེད། །རྐྱེན་གྱིས་ཅིར་ཡང་འཆར་བའི་ཕྱིར། །སྣང་གྲག་<milestone unit="line" n="141.3"/>ཆོས་ལ་བློ་མི་གཏོད། །ཞེན་ཡུལ་ལོགས་ན་མེད་པའི་ཕྱིར། །དངོས་པོ་རྫས་ལ་སེམས་མི་ཆགས། །རྐྱེན་གཞན་ལོགས་ན་མེད་པའི་ཕྱིར། །རང་གི་ཆོས་ལ་རང་གིས་སྤྱོད། །སྣང་ཐོས་ཀུན་དང་བྲལ་བའི་ཕྱིར། །སེམས་<milestone unit="line" n="141.4"/>ཀྱི་གཞི་རྩ་ནང་དུ་བཅད། །རྣལ་འབྱོར་ལམ་ཆེན་ཡིན་པས་ན། །འགྱུ་བ་སྦོམ་ཕྲའི་ཐེ་ཚོམ་བཅད། །ཚད་དང་བྲལ་བ་ཡིན་པས་ན། །ཉམས་མྱོང་ཕྲ་མོའི་ཁར་མི་གཏོང་། །ཞེས་གསུངས་སོ། །ཀློང་ཆེན་རབ་འབྱམས་<milestone unit="line" n="141.5"/>རྒྱལ་པོའི་རྒྱུད་ལས། སྒྲོ་འདོགས་ནང་དུ་བཅད་པའི་ལེའུ་སྟེ་བཅུ་གཅིག་པའོ།། །།དེ་ནས་ཡང་བཅོམ་ལྡན་འདས་ཀྱིས་དེ་ཉིད་ཀྱི་དགོངས་པ་མ་ནོར་བའི་དོན་དུ་གསུངས་པ། །དགོངས་པའི་ཞེ་ཕུགས་དོན་གྱི་<milestone unit="line" n="141.6"/>གཅོད། །འདི་ལས་མ་གཏོགས་གྲོལ་བའི་ལམ། །གང་ནས་སུ་ཡིས་བཙལ་དུ་མེད། །རྨོངས་པམ་མ་རྟོགས་དོན་ཚོལ་བ། །དམུས་ལོང་མིག་ལ་འོད་ཚོད་འདྲ། །རང་བློས་བརྟགས་པའི་ལྟ་སྤྱོད་ཀྱིས། །ཡེ་ནས་གནས་<milestone unit="page" n="142"/><milestone unit="line" n="142.1"/>པའི་དོན་འཚོལ་བ། །རིན་ཆེཞོ་གླིང་ན་རྡོ་འཚོལ་བཞིན། །གསེར་དང་ར་གན་ནོར་བས་བསླད། །གཟུང་དང་འཛིན་པ་འཁོར་བའི་རྒྱུ། །ཆོས་སུ་བརྟགས་པ་སྡུག་བསྔལ་ཡིན། །མཉན་བསམ་མང་པོ་གཡེང་བའི་<milestone unit="line" n="142.2"/>རྒྱུ། །བསྒོམ་ཞིང་བསྒྲུབ་པ་བྱ་བྱེད་བློ། །དཀོན་མཆོག་གསུམ་པོ་བཏགས་པའི་མིང་། །ལམ་མཆོག་འདི་ལས་གཞན་ན་མེད། །མེད་པ་དེ་ཉིད་ཀུན་གྱི་ལམ། །སེམས་ཉིད་ཀློང་ཆེན་བླང་དོར་མེད། །མཐའ་རྣམས་མེད་<milestone unit="line" n="142.3"/>ཅིང་དབུས་ཀྱང་མེད། །མཐའ་དབུས་བྲལ་བའི་ཆོས་ཉིད་ལ། །དགག་དང་བསྒྲུབ་པ་མེད་པའི་ཕྱིར། །སྐྱེ་མེད་ཀུན་ཤོང་ཡངས་པའི་ཀློང་། །འཁོར་བ་དག་དང་མྱ་ངན་འདས། །ཆོས་རྣམས་མ་ལུས་ཐམས་ཅད་<milestone unit="line" n="142.4"/>ཀུན། །ཡེ་ནས་བྱ་བྲལ་ཀློང་དུ་དག །རིག་པའི་ཤར་ལུགས་ནམ་མཁའ་དང་། །ཆོ་འཕྲུལ་བཞིན་དུ་དབྱེར་མི་པྱེད། །འཁོར་འདས་བདེ་སྡུག་མ་ལུས་པ། །ཀློང་ཡངས་དཀྱིལ་འཁོར་གཅིག་ཏུ་གནས། །རང་རིག་རང་<milestone unit="line" n="142.5"/>སྣང་བཙལ་བ་མེད། །དབྱིངས་ལ་རིག་པ་ཅིར་ཤར་ཡང་། །དབྱིངས་ཉིད་བལྟས་པས་ད་ལྟར་མཐོང་། །བདེ་གཤེགས་རྒྱལ་བའི་ཞིང་ཁམས་དང་། །ལོག་རྟོག་འཁྲུལ་བ་ལས་བྱུང་བའི། །དམྱལ་བའི་གནས་ཆེན་ཡན་<milestone unit="line" n="142.6"/>ཆད་དུ། །ཤར་ཡང་རྒྱུ་གཅིག་ཆོས་ཉིད་ཀློང་། །མཉམ་ཉིད་གཅིག་ལ་ཅིར་ཤར་ཡང་། །བཀག་པ་མེད་པས་ཡངས་སོ་ཆེ། །བཙལ་དུ་མེད་པས་ཡེ་ནས་ཆེ། །སེམས་ཀྱིས་དབང་བསྒྱུར་འཁོར་འདས་ཆོས། །ཐམས་ཅད་<milestone unit="page" n="143"/><milestone unit="line" n="143.1"/>༄༅། །ཀུན་ཀྱང་དམིགས་སུ་མེད། །སྐྱེ་མེད་ཀུན་ཏུ་བཟང་མོའི་དབྱིངས། །ཕྱོགས་མེད་རྐྱེན་གྱིས་ཅིར་ཤར་ཡང་། །འདོད་དགུར་འབྱུང་ཞིང་སྣང་བར་ཟད། ཁྲེས་རབ་རྣམ་གྲོལ་དག་པ་ལ། །ཡུལ་མེད་རིག་<milestone unit="line" n="143.2"/>པ་ཀློང་དུ་གསལ། །བདག་རྟོག་དངོས་པོ་ནམ་མཁར་ཞི། །དངོས་པོར་བརྟགས་ཀྱང་སྟོང་པའི་ཀློང་། །ཡེ་ནས་འཛིན་པ་མེད་པ་ལ། །སྟོང་པ་ཉིད་དུ་གང་རྟོག་པ། །འཁོར་བའི་ས་བོན་བཏབ་པ་ཡིས། །རྒྱུ་འབྲས་ཟག་<milestone unit="line" n="143.3"/>བཅས་གནས་སུ་གོལ། །འཁོར་འདས་གཉིས་སུ་སྣང་བ་ཡང་། །མཉམ་པའི་རྒྱལ་པོ་དེ་ལས་མེད། །དེ་བཞིན་ཉིད་ལ་འཁོར་འདས་དག །དག་དང་མ་དག་གཅིག་ལས་སྣང་། །སྣང་ཡུལ་ཞེན་པའི་ངོ་བོ་མེད། །སྟོང་<milestone unit="line" n="143.4"/>པའི་ཕྱོགས་སུ་གང་འཛིན་པ། །དེ་བས་ཞེན་པའི་བདུད་དུ་སོང་། །རང་གི་མཚན་ཉིད་འཛིན་པ་དང་། །དངོས་པོར་འཛིན་པ་ལྡོག་པ་ལ། །སྟོང་པ་ཞེས་སུ་བཏགས་པར་ཟད། །རང་རིག་གཅིག་གི་ངོ་བོ་ལ། །སྟོང་དང་<milestone unit="line" n="143.5"/>དངོས་པོའི་སྒྲོ་འདོགས་མེད། །སྡུག་བསྔལ་དྲག་པོས་གཟིར་བའི་དུས། །འཁོར་བའི་བཙོན་རར་གནས་ཙམ་ན། །བྱང་ཆུབ་སེམས་ཀྱི་རང་བཞིན་ལ། །སྡུག་བསྔལ་དེ་ཡི་མཚན་ཉིད་དང་། །བདེ་བར་སྣང་བའི་རྒྱུ་<milestone unit="line" n="143.6"/>མཚན་མེད། །རང་རིག་དབང་དུ་འདུས་པ་དང་། །རང་བྱུང་ཡེ་ཤེས་མངའ་བརྙེས་པས། །ཐམས་ཅད་རྣམས་གྲོལ་ལམ་ཆེན་དེར། །གཅིག་ཏུ་འགྲོ་བར་ཐག་ཆོད་པས། །མཐོ་དམན་མེད་པའི་ལམ་ཡང་དེ། །བཟང་<milestone unit="page" n="144"/><milestone unit="line" n="144.1"/>ངན་མེད་པའི་གནས་ཀྱང་དེ། །ཐམས་ཅད་དེ་རུ་ཐིམ་པའི་ཕྱིར། །འཁོར་བའི་གཡང་ས་བྱང་ཆུབ་སེམས། །དབྱིངས་ལ་གོལ་་མེད་པའི་ཕྱིར། །བདག་རྟོག་མཚན་ཉིད་ཡེ་ནས་མེད། །ནམ་མཁའི་ངང་དུ་ཀུན་གྲོལ་<milestone unit="line" n="144.2"/>བས། །ནམ་མཁའ་དག་དང་ཆོ་འཕྲུལ་བཞིན། །མཚན་ཉིད་མེད་ལས་རྟོག་པ་འབྱུང་། །རང་བྱུང་རང་ཞི་ཤེས་བྱའི་བབས། །ངང་དུ་གྲོལ་ལོ་བྱ་བྲལ་ཀློང་། །སྣ་ཚོགས་སྣང་ཡང་བྱས་པ་མེད། །སྣ་ཚོགས་གཅིག་ལས་<milestone unit="line" n="144.3"/>ཤར་བའི་ཕྱིར། །གཅིག་ཏུ་རང་ཞལ་རང་གིས་ལྟོས། །གཉིས་མེད་ཐུག་ཕྲད་གདམས་ངག་འདི། །སངས་རྒྱས་དགོངས་པ་མཛུབ་ཚུགས་ཡིན། །སེམས་ཀློང་གཅིག་ལས་མེད་པའི་ཕྱིར། །བྱང་ཆུབ་སེམས་ལས་ལོགས་<milestone unit="line" n="144.4"/>ན་མེད། །སེམས་ཀྱི་གནས་ལུགས་ཡེ་གྲུབ་ལ། །ཆོས་ཉིད་ད་གདོད་བསྒྲུབ་ཏུ་མེད། །ནམ་མཁའ་འདྲ་སྟེ་ཡེ་ནས་གྲུབ། །ཨ་ཏི་བྱ་བཙལ་བྲལ་བའི་ཕྱིར། །འབྲས་བུ་གཞན་ལ་རག་མ་ལུས། ་ར་ལུགས་ཉི་ཟླའི་འོད་<milestone unit="line" n="144.5"/>ལྟར་གསལ། །དགག་ཏུ་མེད་དེ་རང་གི་མཐུ། །ཡེ་ཤེས་མཐོང་གསལ་ཉོན་མོངས་དག །ཐེག་པའི་ཤན་ཕྱེད་གོལ་ས་གཅོད། །གཡང་ས་དབྱིངས་སུ་ཤུགས་ལས་དག །ཡིན་ལུགས་དམིགས་སུ་མེད་པའི་ཕྱིར། །དངོས་<milestone unit="line" n="144.6"/>ཕོ་རྣམས་ཀྱི་ཀློང་བརྟོལ་ནས། །སྟོང་དང་དངོས་པོར་གོ་བཟློག་སྟེ། །དངོས་ཡིན་ཆེན་པོར་ལ་ཡང་བཟླ། །ཡེ་ཡིན་བཙལ་བའི་ཡུལ་ལས་འདས། ཆིགཆོདམཚནམའིཡུལམིགནས། །གྲོལ་ལུགས་རྒྱུན་ཆད་མེད་པ་<milestone unit="page" n="145"/><milestone unit="line" n="145.1"/>༄༅། །ལ། །དུས་གསུམ་མཉམ་ཉིད་སྐྱེ་འགག་མེད། །ཐམས་ཅད་ཡེ་ནས་སངས་རྒྱས་ཀློང་། །སྐྱེ་ཤི་འཕོ་འགྱུར་མིང་ཡང་མེད། །ཕྱི་ནང་ཆོས་རྣམས་ཐམས་ཅད་ཀུན། །བདག་གཞན་གཉིས་སུ་མེད་པའི་<milestone unit="line" n="145.2"/>ཕྱིར། །མཉམ་པའི་རིས་མེད་ཐིག་ལེའི་ཀློང་། །ཐམས་ཅད་བྱང་ཆུབ་སེམས་ཀྱི་དབྱིངས། །རང་བཞིན་གཅིག་ལས་གཡོས་པ་མེད། །མི་འགྱུར་བདེ་ཆེན་ཇི་བཞིན་ཀློང་། །གཞི་གནས་ཡེ་གྲོལ་བཙལ་མི་དགོས། །ཇི་<milestone unit="line" n="145.3"/>ལྟར་བསྒོམ་ཞིང་རྩོལ་བ་ཡང་། །འབད་བ་བྱས་པས་མཐར་ལྷུང་སྟེ། །གཡང་ས་མེད་ལས་གོལ་ས་བྱུང་། །དེ་ཡང་འོག་མ་ནོར་བའི་ལམ། །བདག་ལས་གཞན་དུ་བོགས་འདོན་ལ། །རང་གི་ཆོས་ཉིད་རང་གིས་<milestone unit="line" n="145.4"/>བསླད། །རི་དྭགས་སྨིག་རྒྱུ་བསྙེག་པ་དང་། །ལོང་བས་མཁའ་ལ་ཉུལ་བ་བཞིན། །རྙེད་དུ་རེ་སྟེ་མི་རྙེད་དོ། །འབྲས་བུ་ཡེ་ཤེས་ཚོགས་ནི་སེམས་ཉིད་དེ། །བསོད་ནམས་ཡེ་ཤེས་བྱང་ཆུབ་སེམས་ལ་<milestone unit="line" n="145.5"/>རྫོགས། །སྤྱོད་པས་མི་འཛད་མ་བསགས་བྲི་བ་མེད། །ཀློང་ཡངས་ནམ་མཁའ་རྒྱ་མཚོ་ལྟ་བུ་ཡི། །ཚོགས་ཆེན་རྣམ་གཉིས་རང་ལ་རྫོགས། །རིག་པའི་ཤར་ལུགས་འཇིག་རྟེན་དང་། །འདས་པ་ལྟ་བུར་སྣང་མོད་<milestone unit="line" n="145.6"/>ཀྱི། །གཉིས་ཀ་མ་སྐྱེས་འཁོར་བ་མེད། །འཁྲུལ་འཁོར་མེད་པས་འ་ས་ས་མེད། །བྱང་ཆུབ་སེམས་ཀྱི་གཞི་ནི་ནམ་མཁའ་འདྲ། །མི་འགྱུར་བརྟན་པའི་ཀློང་དུ་ཡེ་ནས་གནས། །སྐྱེ་མེད་ཡུལ་དང་བྲལ་བ་ལ། །སྨྲ་<milestone unit="page" n="146"/><milestone unit="line" n="146.1"/>བསམ་རྟོག་པའི་མཐའ་ལས་འདས། །སོ་སོའི་མཚན་ཉིད་མི་གནས་པས། །སྒྱུ་མའི་ཀློང་ལྟར་ངོས་གཟུང་མེད། །ཅེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། གས་གཉས་རང་རྫགས་ཀྱ་ འུ་ ་<milestone unit="line" n="146.2"/>བཅུ་གཉིས་པའོ།། །།དེ་ནས་ཡང་བཅོམ་ལྡན་འདས་ཀྱིས་མ་བཅོས་པའི་དགོངས་པ་འདི་བཀའ་སྩལ་ཏོ། །ཆོས་ཀྱི་དབྱིངས་ལ་མཐའ་དབུས་མེད། །མིང་གིས་མཚོན་པས་མཐའ་དང་དབུས། །ཆོས་ཀྱ་<milestone unit="line" n="146.3"/>དབྱིངས་ལ་བདག་གཞན་མེད། །ཡུལ་གྱིས་པྱེ་བས་བདག་དང་གཞན། །ཆོས་ཀྱི་དབྱིངས་ལ་དམིགས་སུ་མེད། །གཞན་དུ་བཏགས་པས་དམིགས་དང་གནས། །ཆོས་ཀྱི་དབྱིངས་ལ་བཙལ་དུ་མེད། །བཙལ་དུ་མེད་<milestone unit="line" n="146.4"/>པའི་དོན་དེ་ལས། །རང་བཞིན་གནས་པས་དེ་བཞིན་ཉིད། །དེ་ལ་སུས་ཀྱང་བཅོས་སུ་མེད། །མ་བཅོས་ཀློང་ན་མཉམ་པར་གནས། །བདེར་གཤེགས་ཀུན་གྱི་ཕོ་བྲང་སྟེ། །མྱ་ངན་འདས་པའི་ལམ་པོ་ཆེ། །ཆོས་ཀྱི་<milestone unit="line" n="146.5"/>དབྱིངས་ལས་སྣ་ཚོགས་སྣང་། །གཞན་དུ་བསྐྱོད་པ་རྡུལ་ཙམ་མེད། །མ་བསྐྱོད་ཐབས་ཀྱི་རོལ་པ་ཡང་། །ཀུན་ཏུ་ཁྱབ་ལས་མཉམ་པའི་དབྱིངས། །སེམས་ཀྱི་ཀློང་ལས་གར་མ་གཡོས། །ཐོག་མར་སྐྱེ་བའི་གཞི་མེད་<milestone unit="line" n="146.6"/>པས། །བྱང་ཆུབ་སེམས་ལ་རྩ་བ་མེད། །འཁོར་འདས་བྱུང་ས་མེད་པ་ལ། །རང་བྱུང་ཡིན་པས་གཞི་ནས་ཤར། །བར་དུ་གནས་པའི་ཡུལ་མེད་དེ། །རིག་པའི་ཀློང་དུ་ཐམས་ཅད་གནས། །ཐ་མར་འགྲོ་བའི་ཡུལ་མེད་<milestone unit="page" n="147"/><milestone unit="line" n="147.1"/>༄༅། །དེ། །དབྱིངས་ཀྱི་ངང་དུ་ཐམས་ཅད་འགྲོ། །དེ་ལ་རང་རྒྱུད་སྦྱང་དུ་མེད། །གཞན་དུ་བཙལ་ཀྱང་ཆོས་མི་རྙེད། །འགྲོ་འོང་མེད་པ་དགོངས་པའི་ཀློང་། །དེ་ལ་གནས་པ་རྟོག་པའི་ངང་། །ཁམས་གསུམ་<milestone unit="line" n="147.2"/>འཁོར་བའི་ཆོས་རྣམས་ཀུན། །ཡེ་ནས་སངས་རྒྱས་ཡིན་པ་ལ། །འཕྲལ་དུ་རྐྱེན་གྱིས་བསྒྱུར་དུ་མེད། །སངས་རྒྱས་པ་དང་དམྱལ་བའི་གནས། །རིས་སུ་གཅད་དུ་མེད་པ་ལ། །བྱང་ཆུབ་སེམས་སུ་གཅིག་པའི་<milestone unit="line" n="147.3"/>ཕྱིར། །གཉིས་སུ་དབྱེ་བ་ཡོད་མ་ཡིན། །ཐམས་ཅད་མཉམ་པར་གནས་པ་ལ། །ཕྱོགས་འཛིན་མེད་པས་བདེ་ཀློང་ཡེན། ཁུད་དྲུག་འཁོར་བའི་གཡང་ས་ཡང་། །རང་ལ་གནས་པས་རང་དུ་དཔྱོད། །སེམས་ཅན་གུད་<milestone unit="line" n="147.4"/>ན་ཡོད་མ་ཡིན། ཁྲེས་བྱ་རང་གི་ཆོས་ཉིད་བབ། །དེ་ལ་ཆགས་སྡང་སྐྱེ་རྒྱུ་མེད། །དངོས་པོ་ཡུལ་དུ་ཅིར་མི་གནས། །དངོས་པོ་མེད་པས་ཆེ་ཆུང་དང་། །བརྟགས་པས་ཡུལ་དུ་མཐོང་བ་མེད། །རྒྱལ་བ་རྣམས་ཀྱི་<milestone unit="line" n="147.5"/>དགོངས་པ་ཡང་། །མཉམ་པ་ཉིད་ཀྱི་དབྱིངས་ལ་སྦྱོར། །མཉམ་པའི་དབྱིངས་ལས་ཅིར་ཡང་འབྱུང་། །ནོར་བུ་རིན་ཆེན་ཡོན་ཏན་གཏེར། །སུས་ཀྱང་མ་བསྐྱེད་དབྲི་བསྣན་མེད། །འཕེལ་འགྲིབ་མེད་ཅིང་འཕོ་འགྱུར་<milestone unit="line" n="147.6"/>མེད། །ཡོད་མེད་འཛིན་དང་བྲལ་བའི་ཕྱིར། །ཡེ་ནས་དབྱེར་མེད་ཟང་ཐལ་ཀློང་། །ཐམས་ཅད་རང་བྱུང་རང་ཤར་ལ། །ངེསམེདཆེན་པོ་མཐའ་དང་བྲལ། །འདི་ལ་ཏིང་འཛིན་བཙལ་དུ་མེད། །སྤྱོད་པ་བདེ་དང་མི་<milestone unit="page" n="148"/><milestone unit="line" n="148.1"/>བདེ་བྲལ། །རང་བཞིན་གཡོས་པ་མེད་པ་ལ། །ལྟ་བ་ཀློང་ཆེན་ནམ་མཁར་བཏགས། །སྐྱེ་མེད་དབྱིངས་ལས་ཐམས་ཅད་སྐྱེས། །སྐྱེ་བའི་ཆོ་འཕྲུལ་སྐྱེ་མེད་རྒྱན། །དེ་བཞིན་ཉིད་ལས་མ་གཡོས་པར། །རོལ་པ་སྐྱེ་བ་<milestone unit="line" n="148.2"/>ལྟར་སྣང་ཡང་། །འཕོ་འགྱུར་མེད་པས་སྐྱེ་མེད་ངང་། །འཇིག་འབྲལ་མེད་པས་རྡོ་རྗེའི་ཀློང་། །ཅིས་ཀྱང་མི་ཤིགས་འདུ་འབྲལ་མེད། །དབྱིངས་ལ་འདུ་འབྲལ་མེད་པའི་ཕྱིར། །ཕྱི་ནང་མེད་པས་ཤར་ནུབ་<milestone unit="line" n="148.3"/>མེད། །དངོས་གཞི་མེད་པས་འཁོར་འདས་མེད། །རྒྱུ་འབྲས་མེད་པས་དགེ་སྡིག་མེད། །དེ་སྟེ་དགེ་སྡིག་མཚན་མའི་ཆོས། །གློ་བུར་ཡིན་ཕྱིར་དོན་དུ་མེད། །རྒྱུ་འབྲས་དབྱེར་མེད་ཐིག་ལེ་ཆེ། །རྩ་བ་མེད་པའི་བྱང་ཆུབ་<milestone unit="line" n="148.4"/>སེམས། །ཐམས་ཅད་རང་སེམས་རིག་པའི་རྒྱན། །ཡང་དག་ལམ་གཅིག་བདེ་བའི་མཆོག །བདེ་ཆེན་ལམ་ལ་འཇུག་ལྡོག་མེད། །དབྱིངས་ལ་དབྱིངས་ཤར་རིག་པའི་སྟོབས། །མི་རྟོག་བསྒོམ་པ་བཟང་རྟོག་<milestone unit="line" n="148.5"/>ཡིན། །རྣམ་པར་རྟོག་དང་ཁྱད་མེད་དེ། །གཉིས་ཀ་བཟང་ངན་མེད་པར་མཉམ། །དེ་ཡང་རིག་པ་རང་གི་སྟོབས། །དེ་ལ་བསྒོམ་དང་མ་བསྒོམས་དང་། །གཉིས་སུ་ལྟ་བའི་ཆོས་མེད་དེ། །གཉིས་མེད་རང་གྲོལ་ཡེ་ཀློང་<milestone unit="line" n="148.6"/>དང་། །ཁམས་གསུམ་སྣང་སྲིད་མ་ལུས་པ། །སེམས་ཀྱི་རང་བཞིན་དངོས་ཡིན་པས། །བྱང་ཆུབ་སེམས་ཀྱི་ཀློང་དུ་གྲོལ། །མཉམ་པའི་ཀླུང་ལ་ངང་གིས་གནས། །འདི་ལྟར་སྣང་བའི་དངོས་པོ་ཀུན། །གདོས་པ་ཅན་གྱི་<milestone unit="page" n="149"/><milestone unit="line" n="149.1"/>༄༅། །ཆོས་མིན་ཏེ། །བྱང་ཆུབ་སེམས་ཀྱི་རོལ་པ་ཡིན། །སེམས་ནི་རང་རིག་སྐྱེ་མེད་དེ། །ཡུལ་དང་ཡུལ་ཅན་མཐའ་ལས་འདས། །སྐྱེ་མེད་དབྱིངས་ལ་ཟད་མཐའ་མེད། །ནམ་མཁའི་དབྱིངས་ལ་ཐུག་པ་<milestone unit="line" n="149.2"/>མེད། །གཟུང་འཛིན་ཡུལ་ལ་འཕྲོ་ས་མེད། །སྐྱེ་མེད་དབྱིངས་ལས་ཐལ་དྲགས་པས། །བསམ་ལས་འདས་པས་ཡུལ་མེད་གསལ། །ཕྱོགས་དུས་ཡུལ་དང་དབང་པོའི་ཆོས། །ལྷུན་གྲུབ་ཀློང་དུ་ཡེ་ནས་མཉམ། །ཐིག་ལེ་<milestone unit="line" n="149.3"/>གཅིག་ལ་དབྱེར་མི་ཕྱེད། །ཀློང་ཆེན་གཅིག་གི་རང་བཞིན་ལ། །ཀློང་ཕྲན་མཐའ་ཡས་ཀུན་ཤར་ཡང་། །ཀུན་ནས་ཟླུམ་པས་དབྱེ་བསལ་མེད། །དེས་ན་འགྲོ་བ་ཐམས་ཅད་ཀྱི། །ལམ་ཆེན་བྱང་ཆུབ་སེམས་ཀྱི་<milestone unit="line" n="149.4"/>ཀློང་། །བྱང་ཆུབ་སེམས་ཀྱི་ཀློང་ཆེན་ལ། །གདགས་གཞི་ཕྱོགས་སུ་མ་གྲུབ་ཀྱང་། །གདགས་བྱ་ཅིར་ཡང་མ་འབབ་པས། །བཏགས་ལྟར་སྣང་བས་དབྱིངས་ཞེས་བྱ། །གཞི་མེད་ཆོས་ལ་བཏགས་པའི་ཕྱིར། །དེ་ལ་<milestone unit="line" n="149.5"/>ཟད་མཐའ་ག་ལ་ཡོད། །མཁའ་འདྲ་རིན་ཆེན་གཏེར་བཞིན་དུ། །ངོ་བོ་ཉིད་ཀྱིནུས་མཐུ་ཡིས། །ཅིར་ཡང་སྣང་ལ་རང་བཞིན་མེད། །དམིགས་སུ་མེད་ཅིང་ཡུལ་ལས་འདས། །སྤྱོད་ཡུལ་མེད་ཅིང་འདི་འདྲར་<milestone unit="line" n="149.6"/>མེད། །བསྟན་དུ་མེད་ཅིང་དཔྱད་དུ་མེད། །སྐྱེ་འགག་མེད་ཅིང་བརྗོད་བྱ་མེད། །མཐའ་ལས་འདས་པས་རང་བཞིན་མེད། །མཐའ་མེད་བྱང་ཆུབ་སེམས་ཀྱི་ཀློང་། །རང་བྱུང་ཡེ་ཤེས་ཀློང་དཀྱིལ་ནས། །སྟོན་པ་བསྟན་<milestone unit="page" n="150"/><milestone unit="line" n="150.1"/>པ་འཁོར་དུས་གནས། །ཕུན་སུམ་ཚོགས་པར་བཏགས་པ་ཀུན། །སྣ་ཚོགས་ཆོས་ལ་དབང་བསྒྱུར་བ། །རང་གི་མཐུ་ལས་ཡེ་ནས་ཤར། །ཐེག་དགུ་སྐུ་གསུམ་བསྟན་པ་ཡང་། །གདུལ་བྱའི་བློ་ལ་ཐ་དད་ཀྱང་། །བྱང་<milestone unit="line" n="150.2"/>ཆུབ་སེམས་གཅིག་ཡོན་ཏན་ལས། །ཕྱེ་བས་དགུ་དང་གསུམ་དུ་བྱུང་། །གདུལ་བྱའི་ཞིང་དང་འདུལ་བྱེད་དང་། །གཉེན་པོ་ཡེ་ཤེས་ཕྲ་རགས་དང་། །བརྒྱད་ཁྲི་བཞི་སྟོང་ཐེག་པའི་གྲངས། །མཉམ་པའི་ཀློང་ལས་མ་<milestone unit="line" n="150.3"/>གཡོས་ཏེ། །ཐ་དད་མེད་པར་དབྱིངས་སུ་གཅིག །མདོ་སྡེ་འདུལ་བ་མངོན་པ་དང་། །སྡེ་སྣོད་གསུམ་ལ་སོགས་པ་ཡི། །བསྟན་པ་རབ་འབྲིང་ཐ་མ་ཡང་། །ལོགས་སུ་བཏགས་པ་འཁྲུལ་པའི་རྒྱུ། །ཅིར་སྣང་ཆོས་ཀྱི་<milestone unit="line" n="150.4"/>དབྱིངས་ཉིད་ལས། །གཞན་དུ་འགྱུར་བ་མེད་པའི་ཕྱིར། །དབྱིངས་ཉིད་གཅིག་གིས་ཀུན་བྱས་ཏེ། །བྱེད་མཁན་རང་ལ་དངོས་གཞི་མེད། །ཅིར་ཡང་བྱར་མེད་རིག་པའི་ཀླུང་། །བྱས་དང་མ་བྱས་མཉམ་པའི་<milestone unit="line" n="150.5"/>ཀློང་། །མཉམ་དང་མ་མཉམ་གཉིས་མི་དམིགས། །དེ་བཞིན་ཉིད་ལ་ཡུལ་མད་པས། །ཡུལ་ཅན་རྫས་སུ་གྲུབ་པ་མེད། །སྣ་ཚོགས་ཆོས་ལ་སོ་སོར་བཏགས། །ཆོས་ཉིད་གཅིག་པུ་ཡེ་ནས་དབེན། །སྣང་ཞིང་སྲིད་པ་མ་<milestone unit="line" n="150.6"/>ལུས་དང་། །ཁམས་གསུམ་འདི་དག་ཐམས་ཅད་ཀུན། །བདེ་ཆེན་བྱང་ཆུབ་སེམས་ལས་སྤྲོས། །བྱང་ཆུབ་སེམས་ལས་སྤྲོས་མེད་པས། །ཐམས་ཅད་ཐེག་ལེ་གཅིག་གི་ཀློང་། །ཐིག་ལེ་ཀློང་ཆེན་གདལ་བ་ལ། །ཕྲ་བའི་<milestone unit="page" n="151"/><milestone unit="line" n="151.1"/>༄༅། །ཀློང་ཕྲན་བཞི་བྱུང་སྟེ། །བྱང་ཆུབ་སེམས་ཀྱི་གནས་ཡིན་ཏེ། །ཅིར་ཡང་གནས་ཤིང་ཅིར་ཡང་བལྟ། །ལྟ་བ་ཕྱོགས་མེད་ཀློང་ཆེན་ཡིན། །བྱང་ཆུབ་སེམས་ཀྱི་ཤར་ལུགས་དེ། །ཅིར་ཡང་ཤར་ཞིང་ཅིར་<milestone unit="line" n="151.2"/>ཡང་སྤྱོད། །སྤྱོད་པ་ངེས་མེད་ཀློང་ཆེན་ཡིན། །བྱང་ཆུབ་སེམས་ཀྱི་ཡིན་ལུགས་དེ། །ཅིར་ཡང་ཡིན་ལ་ཅིར་ཡང་བསྒོམ། །བསྒོམ་པ་དམིགས་མེད་ཀློང་ཆེན་ཡིན། །བྱང་ཆུབ་སེམས་ཀྱི་གྲོལ་ལུགས་དེ། །ཅིར་ཡང་<milestone unit="line" n="151.3"/>གྲོལ་ལ་ཅིར་ཡང་གྲུབ། །འབྲས་བུ་བསྒྲུབ་མེད་ཡེ་གྲུབ་ཀློང་། །གཅིག་ལས་བཞི་རུ་བྱུང་བས་ན། །རང་བྱུང་རང་ཤར་ཡོན་ཏན་ཡིན། །གཅིག་གི་ཀློང་ནས་་ཀུན་ཤར་བས། །དབྱེར་མེད་གཅིག་ཏུ་འདུས་པའི་<milestone unit="line" n="151.4"/>ཕྱིར། །གཉིས་འཛིན་ཐ་དད་ཀློང་དུ་ཟད། །ལུས་སེམས་གྲུབ་དང་མ་གྲུབ་མེད། །སྔ་ཕྱི་མེད་པར་མཉམ་པ་ལས། །མ་སྐྱེས་སྐྱེས་མཉམ་གཞི་རྩ་མེད། །བག་ཆགས་བསགས་དང་མ་བསགས་པའི། །ཆགས་པའི་གནས་<milestone unit="line" n="151.5"/>ལ་རྟེན་མེད་པས། །ནམ་མཁའི་ཚུལ་དུ་རང་བྱུང་བའོ། །དོན་ལ་འདི་ཞེས་བྱ་བའི་ཆོས། །དམིགས་གཏད་བཅའ་བ་མེད་མོད་ཀྱང་། །སྣང་གྲགས་ཆོས་ཀུན་རང་རྒྱུང་བས། །སྟོང་ཉིད་དབྱིངས་ཀྱི་རྒྱན་དུ་ཆེ། །བྱུང་ཆོར་<milestone unit="line" n="151.6"/>བསམ་གྱིས་མི་ཁྱབ་ཀྱང་། །དེ་ཉིད་དབྱིངས་སུ་དབྱེར་མེད་པས། །རང་བྱུང་རང་ཞི་རང་གི་མཐུ། །དེས་ན་དེ་ལས་ཉམས་པ་མེད། །དོན་ལ་གཡོས་པ་མེད་པའི་ཕྱིར། །རྩེགཅིགབཞགཔས་སངས་རྒྱས་སར འགྲོ་<milestone unit="page" n="152"/><milestone unit="line" n="152.1"/>བ་མེད་དེ་ཡེ་སངས་རྒྱས། །དེས་ན་གཡོ་འགུལ་མེད་པའི་ཕྱིར། །སངས་རྒྱས་ས་ལ་རང་བཞིན་གནས། །གཡོ་དང་མི་གཡོའི་ཐ་སྙད་ཀྱང་། །མཚོན་པ་ཙམ་དུ་བཏགས་པ་ལས། །རང་གི་ངོ་བོ་བརྗོད་ལས་<milestone unit="line" n="152.2"/>འདས། ཁྲེན་ཏུ་གཏིང་རིང་དཔག་དཀའ་བས། །ཡངས་ལ་གཏིང་ཟབ་ནམ་མཁའི་ཀློང་། །ནམ་མཁའི་ཀློང་ལ་ཁ་གཏིང་མེད། །རང་གསལ་རིག་པ་ཕྱི་ནང་མེད། །ཇི་ལྟར་དངོས་གཞི་མེད་པའི་ཕྱིར། །དཔེས་<milestone unit="line" n="152.3"/>མཚོན་འབྱུང་ཆེན་ནམ་མཁའ་ལ། །ཡོད་དང་མེད་ཅེས་གདགས་སུ་མེད། །སྒྲོ་སྐུར་བྲལ་བའི་ཆོས་ཉིད་ལ། །བཟང་ངན་གཉིས་ཀྱི་ནད་དང་བྲལ། །གོང་བཞིན་སེམས་ཉིད་ནམ་མཁའ་ལ། །བཙལ་དུ་ཡོད་དང་མེད་<milestone unit="line" n="152.4"/>པའི་མཐའ། །དམིགས་པའི་ཡུལ་དང་བྲལ་བ་སྟེ། །ཡུལ་མེད་དེ་ལ་དམིགས་པའང་མེད། །མི་བཙལ་རང་བཞིན་ཀློང་དུ་བཞག །བྱ་བྲལ་དབྱིངས་ཀྱི་ངང་དུ་ཐིམ། །གཞག་དང་མ་བཞག་ཐ་སྙད་མེད། །མི་བསམ་མི་<milestone unit="line" n="152.5"/>བརྟག་རང་ལུགས་ལ། །རྟོག་པ་ཅི་སྐྱེས་མི་འགག་པས། །གཞག་ཏུ་མེད་པའི་གཞག་ཐབས་ཡིན། །མ་བཞག་འགྲོ་འོང་མེད་པས་ན། །རིག་པ་རང་ས་ཟིན་པའི་ཕྱིར། །བསྒོམ་དུ་མེད་པའི་བསྒོམ་ཐབས་ཡིན། །ལུབུ་<milestone unit="line" n="152.6"/>འཕྲིགས་ཡིད་གཉིས་མི་ཟ་བས། །བཅོས་སུ་མེད་པའི་བཅོས་ཐབས་ཡིན། །ཆོས་ཉིད་མ་དང་འཕྲད་པའི་ཕྱིར། །འགྱུར་མེད་གནད་ལ་ཕེབས་པ་ཡིན། །བསམ་ཡས་སྣང་ཡང་དེ་ལ་སྣང་། །དེར་སྣང་གཞན་དུ་མ་<milestone unit="page" n="153"/><milestone unit="line" n="153.1"/>༄༅ མཐོང་བས། །ཡོན་ཏན་རང་ལ་་་་་་་རྫོགས་པ་སྟེ། །དེ་ལས་གཞན་དུ་ཅི་ཡང་མེད། །མེད་པའི་དོན་ལ་མི་བལྟ་སྟེ། །བལྟས་དང་མ་བལྟས་གཉིས་སུ་མེད། །རང་སར་གྲོལ་བས་ཆོས་ཉིད་ཀློང་། །ཞེས་<milestone unit="line" n="153.2"/>གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། བྱང་ཆུབ་ཀྱི་སེམས་གཞི་རྩ་མེད་པར་བསྟན་པའི་ལེའུ་སྟེ་བཅུ་གསུམ་པའོ།། །།དེ་ནས་ཡང་བཅོམ་ལྡན་འདས་ཀྱི་དགོངས་པའི་དོན་མ་ནོར་<milestone unit="line" n="153.3"/>བར་གསུངས་པ། མི་དམིགས་མི་བཙལ་དེ་བཞིན་ཉིད། །དེ་ལས་གཞན་དུ་མི་འགྱུར་ན། །འཛིན་ཆགས་སྐྱོན་གྱིས་དེ་མི་གོས། །རང་གི་ཤེས་རིག་དམ་པ་ལ། །གཟའ་གཏད་བཅའ་བའི་ཡུལ་མེད་པས། །ཆགས་སྡང་<milestone unit="line" n="153.4"/>གཉིས་ཀྱི་བློ་མི་སྐྱེ། །བསམ་པའི་ཡུལ་དང་བྲལ་བ་ལ། །བསྒོམ་དང་མི་བསྒོམ་མེད་པའི་ཕྱིར། །རྟོགས་པའི་ཀློང་ལས་ཉམས་པ་མེད། །ཆོས་ཅན་ཆོས་ཉིད་གཅིག་པ་ལ། །དབྱེ་བསལ་བླང་དོར་མེད་པའི་<milestone unit="line" n="153.5"/>ཕྱིར། །འཕྲུལ་པའི་རྗེས་སུ་མི་འབྲང་སྟེ། །མཚན་བཅས་མཚན་མེད་བསྒོམ་པ་ལ། །དམིགས་པར་བྱ་བའི་ཡུལ་མེད་པས། །རྟོགས་དང་མི་རྟོག་དབྱེ་བསལ་མེད། །དང་དུ་བླང་རྒྱུ་མེད་པ་ལ། །བོར་བར་བྱ་བའི་ཡུལ་<milestone unit="line" n="153.6"/>མེད་པས། །བཏང་སྙོམས་ལེ་ལོའི་ཁར་མ་ལུས། །འདོད་ཆགས་ཞེ་སྡང་གཏི་མུག་ཀྱང། །བདེབཆེནཔོའིརྒྱནཡིན་པས། །ཆགས་སྡང་རྩད་ནས་གཅད་དུ་མེད། །གྲོལ་དང་མ་གྲོལ་བློ་ཡིན་ཏེ། །འཛིན་པའི་རྟོག་པ་<milestone unit="page" n="154"/><milestone unit="line" n="154.1"/>ཡིན་པའི་ཕྱིར། །གཟུང་འཛིན་མེད་ན་འཆིང་གྲོལ་མེད། །འཛིན་པའི་དགྲ་རུ་གྲོལ་བ་ཆེ། །གྲོལ་བས་གྲོལ་ན་རང་ཡིན་པས། །མ་གྲོལ་བས་ཀྱང་གྲོལ་བར་རིགས། །གཉིས་འཛིན་རྟོག་པའི་བྱེ་བྲག་དེ། །རང་སྣང་<milestone unit="line" n="154.2"/>གཅིག་གི་སྟོབས་ལས་བྱུང་། །རྟོགས་པས་གྲོལ་བ་ཡིན་པའི་ཕྱིར། །མ་རྟོགས་པས་ཀྱང་གྲོལ་བར་རིགས། །རང་སྣང་གཅིག་ཏུ་འདྲ་བའི་ཕྱིར། །བྱང་ཆུབ་སེམས་ལ་འཆིང་གྲོལ་མེད། །འཆིང་གྲོལ་མཉམ་པའི་ཆོས་<milestone unit="line" n="154.3"/>ཉིད་ལ། །རྟོགས་དང་མ་རྟོགས་ཡེ་ནས་མེད། །མཉམ་ཉིད་དགྲ་རུ་རྟོག་པ་ཆེ། །མ་རྟོགས་སྐྱོན་དུ་བལྟ་བའི་ཕྱིར། །མཉམ་པ་རིས་མེད་དོན་ལས་ཉམས། །ཉམས་སུ་བླངས་ཀྱང་མཉམ་བྱེད་ལ། །མ་བླངས་བཞག་པ་<milestone unit="line" n="154.4"/>རྟོགས་པའི་བློ། །ཀློང་ལ་ཅི་དང་ཅིར་ཤར་ཡང་། །བཟང་རྟོག་ངན་རྟོག་ཕྱོགས་སུ་འདྲ། །ལུས་འཆོས་སེམས་འཆོས་ཉམས་མྱོང་རྟེན། །མཉམ་པ་ཉིད་ལ་འཆོས་པ་དེ། །ནམ་མཁའ་བཟོ་ཡིས་འཆོས་པ་<milestone unit="line" n="154.5"/>བཞིན། །གཉིས་སུ་འཛིན་པའི་དགྲ་རུ་ཆེ། །རིམ་པ་བརྒྱད་ཀྱི་ལྟ་སྒོམ་ཡང་། །འབད་རྩོལ་བྱས་ནས་སངས་རྒྱས་འདོད། །སངས་རྒྱས་དགོངས་པ་མཉམ་ཉིད་ལ། །མི་རྟོག་རྟོག་པ་དགྲར་ལངས་པས། །མཉམ་ཉིད་<milestone unit="line" n="154.6"/>མཐའ་རུ་ལྷུང་བའི་ཕྱིར། །དགྲ་བོ་བསད་པའི་ལས་བྱས་ན། །སྐྱོན་ཡོན་གཉིས་བསྡུས་ཆོས་རྣམས་ཀུན། །མཉམ པ ཆེནཔོརཀུན འདུས་ཏེ། །རང་རིག་ཀློང་དུ་གནད་བཅད་ནས། །སྐྱེ་མེད་དོན་ལ་ངོ་སྤྲད་<milestone unit="page" n="155"/><milestone unit="line" n="155.1"/>༄༅། །པས། །དགྲ་དང་གཉེན་ལ་ཆགས་སྡང་མེད། །ཐམས་ཅད་བྱང་ཆུབ་སེམས་སུ་གཅིག །དགྲ་དང་བུར་མཉམ་གསེར་དང་རྡོ། །གང་ནས་གཞལ་ཡང་མཉམ་པའི་ཕྱིར། །མཉམ་པའི་དོན་ལས་གཡོས་པ་<milestone unit="line" n="155.2"/>མེད། །མཉམ་པའི་དོན་ལས་མ་གཡོས་པས། །དེ་ལ་བཟང་ངན་མེད་པའི་ཕྱིར། །ཐམས་ཅད་སངས་རྒྱས་མ་རྒྱས་མེད། །ཅི་སྟེ་སྐྱེ་འགག་མེད་པར་གཅིག །ཐ་དད་སྣང་ཡང་མ་སྐྱེས་པས། །སྐྱེ་མེད་ཀློང་དུ་དབྱེ་བསལ་<milestone unit="line" n="155.3"/>མེད། །ཀློང་ཆེན་གཅིག་པོ་ཀུན་ཡིན་པས། །ཐམས་ཅད་ཀུན་གྱི་དངོས་གཞིར་ཤར། །ཕྱོགས་འཛིན་གང་ཡང་མ་སྤངས་པས། །ཕྱོགས་མེད་ཀུན་ཏུ་ཤར་བ་ཡིན། །ཟང་ཐལ་ཡིན་པས་ཀུན་ཏུ་ཤར། །མུ་མཐའ་མེད་པ་<milestone unit="line" n="155.4"/>ཆོས་ཀྱི་དབྱིངས། །རང་བྱུང་ཡེ་ཤེས་རྒྱ་ཆད་མེད། །རང་བཞིན་གཅིག་ལ་མཐའ་མེད་པས། །བྱང་ཆུབ་སེམས་ལ་རྒྱ་ཆད་མེད། །མེད་པའི་ཕྱོགས་སུ་མ་འགགས་པས། །སྟོང་པ་ཉིད་དུ་ལྟ་བར་བྱེད། །རང་བཞིན་འཕོ་<milestone unit="line" n="155.5"/>འགྱུར་མེད་པའི་ཕྱིར། །སྟོང་པར་འཛིན་པ་བླུན་པོའི་ཚིག །དངོས་པོར་འཛིན་ན་ལོག་སྲེད་ཅན། །བལྟ་བྱ་ལྟ་བྱེད་གཉིས་སུ་མེད། །གཉིས་མེད་མཉམ་པའི་ཀློང་དུ་གྲོལ། །མཉམ་པ་ཉིད་ལ་ལྟ་བྱེད་ན། །མི་མཉམ་<milestone unit="line" n="155.6"/>སྤངས་པས་ལོག་རྟོག་སྟེ། །དེ་ཡང་གཉིས་སྣང་ཞབྲུལ་པའི་བློ། །ཅིར་ཡང་མ་འགགས་ཕྱོགས་མེད་པས། །མཉམ་དང་མི་མཉམ་མཐའ་ལས་གྲོལ། །རང་རིག་ཞབྲུལ་པའི་གཟུང་འཛིན་གྱིས། །ཕྱོགས་འཛིན་མཐའ་<milestone unit="page" n="156"/><milestone unit="line" n="156.1"/>ལ་སྤྱོད་པ་ནི། །རྙེད་པར་མི་འགྱུར་ཚི་ཆད་ནས། །བཙལ་བའི་སྤྱོད་ཡུལ་ཀུན་ལས་འདས། །བསམ་པའི་ཡུལ་དུ་སྣང་བ་མེད། །ཅེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། དོན་མཉམ་པ་ཉིད་དུ་<milestone unit="line" n="156.2"/>བསྟན་པའི་ལེའུ་སྟེ་བཅུ་བཞི་པའོ།། །།དེ་ནས་ཡང་བཅོམ་ལྡན་འདས་ཀྱིས་དགོངས་པའི་དོན་མ་ནོར་བའི་དོན།།འཁོར་རྣམས་ལ་བཀའ་སྩལ་བ། བྱང་ཆུབ་བདེ་བའི་ཀློང་ཆེན་ན། །ལོག་རྟོག་འཁྲུལ་པས<milestone unit="line" n="156.3"/>བརྟགས་ནས་ནི། །རྒྱུ་དང་འབྲས་བུའི་དོན་རྟོགས་པ། །ཡང་དག་གནས་སུ་དེ་མི་སྐྱོལ། །དོན་མཐོང་ལམ་ནས་ལོག་པ་བཞིན། །རང་གི་སྣང་ཚུལ་མ་ཤེས་པས། །རྒྱུ་རྐྱེན་མེད་ལ་དེ་ཡང་བསྒྲིབ། །རང་བཞིན་གཡོ་<milestone unit="line" n="156.4"/>འགུལ་མེད་པ་ལ། །དེ་ལྟར་དེ་བཞིན་གནས་པ་ནི། །ཇི་ལྟར་གནས་ཀྱང་རང་གི་སེམས། །གཞན་དུ་སྣང་བ་རྡུལ་ཙམ་མེད། །རང་ལས་མ་གཏོགས་གཞན་ཞིག་ཏུ། །གུད་དུ་ཅིར་ཡང་བཙལ་དུ་མེད། །སྟོང་པའི་བློ་དང་<milestone unit="line" n="156.5"/>མཚན་མའི་རྟགས། །དུས་རྣམས་རྟག་ཏུ་དབྱེར་མེད་པས། །དེ་ལྟར་དེ་བཞིན་གནས་པས་ནི། །ཇི་ལྟར་གནས་ཀྱང་བྱང་ཆུབ་སེམས། །སྟོང་པའི་བཞག་ས་ལོགས་ན་མེད། །གཉིས་མེད་རིག་པའི་དོན་དེ་ལ། །ཉམས་<milestone unit="line" n="156.6"/>སུ་བླངས་དང་མ་བླངས་བློ། །བ་མསཔསམཚན་མའི་ ང་མི་ཟློག །དེ་ཉིདརངབཞིན ཞིརབ ལ། །སངས་རྒྱས་ མས་ཀྱིས་ཅི་ལ་བ བས། །གང་ཡང་དམིགས་སུ་མེད་པ་ལ། །སེམས་ཅན་བླང་དོར་ཅི་ལ་<milestone unit="page" n="157"/><milestone unit="line" n="157.1"/>༄༅། །བྱེད། །ཏིང་འཛིན་རོ་ལ་མི་ཆགས་ཤིང་། །ཆགས་སྡང་གནས་ནས་མི་སྐྱེ་བ། །དེ་ཡི་རང་བཞིན་རྟོགས་ལས་བྱུང་། །སངས་རྒྱས་སེམས་ཅན་གཉིས་མེད་ལ། །འཁོར་འདས་བཟང་ངན་མི་འབྱེད་པ། །དེ་<milestone unit="line" n="157.2"/>ཡི་ངང་ངམ་ཤུགས་ལས་འབྱུང་། །ས་དང་ལམ་ལ་མ་བགྲོད་ཀྱང་། །དེ་བཞིན་ཉིད་ལས་མ་གཡོས་པས། །ཅིར་སྤྱད་ཟག་པ་མེད་ལས་འབྱུང་། །ཅིར་ཡང་མི་སྣང་མི་དམིགས་དང་། །གང་ཡང་མ་མཐོང་ཅིར་མི་<milestone unit="line" n="157.3"/>བསྒོམ། །ངེས་པའི་དོན་ལ་བལྟས་པས་གསལ། །སངས་རྒྱས་རྣམས་ཀྱི་གྲུབ་པའི་མཐའ། །སྐྱེ་འགག་མེད་པའི་དོན་འདི་ཉིད། །རྒྱལ་བ་ཀུན་གྱི་ལམ་པོ་ཆེ། །འདི་ལས་གཞན་པའི་དགོངས་པ་ནི། །སངས་རྒྱས་རྣམས་<milestone unit="line" n="157.4"/>ལ་ཡོངས་མི་མངའ། །དགོངས་པ་འདི་ལས་ཐམས་ཅད་འབྱུང་། །འཕགས་པའི་ཡུལ་དང་གནས་ཀྱང་གསལ། །སེམས་ཅན་ལུས་དང་བག་ཆགས་ཀྱང་། །འདི་ལ་རྟེན་བཅས་སྣང་བ་ཡིན། །ཐེག་པའི་ཁྱད་པར་ཇི་སྙེད་<milestone unit="line" n="157.5"/>པ། །དེ་ཡི་མཐུ་ལས་བྱུང་བ་ཡིན། །མཆོག་ཏུ་གསང་བའི་ཆོས་ཉིད་འདི། །ཞིབ་ལ་ཕྲ་སྟེ་བརྟག་དཀའ་བས། །དམིགས་ཤིང་བསམ་པའི་ཡུལ་མ་གྲུབ། །བསྒོམ་ཞིང་བསྒྲུབ་པའི་ཁར་མ་ལུས། །སེམས་ཀྱི་ངང་ལ་<milestone unit="line" n="157.6"/>བསམ་དུ་མེད། །རང་བྱུང་ཡེ་ཤེས་བསྒྲུབ་མི་དགོས། །ནམ་མཁའི་ཀློང་ལ་བཟོ་བྱར་མེད། །རྒྱལ་སྲས་རང་དུ་སྣང་བའི་ཕྱིར། །འདི་ལ་འབྲས་བུ་ཐོབ་ཏུ་མེད། །དོན་གྱི་ངོ་བོ་གཞན་མིན་པས། །རྣམ་ཐར་ལམ་དུ་<milestone unit="page" n="158"/><milestone unit="line" n="158.1"/>འཇུག་མི་དགོས། །ཐུགས་རྗེ་ཤུགས་ཀྱིས་འབྱུང་བས་ན། །རེ་བའི་ལམ་ལ་བཙལ་མི་དགོས། །ཆགས་སྡང་གནས་ལས་མ་འཕགས་པག །གཟུང་དང་འཛིན་པའི་སྟེགས་བཅས་ནས། །ཕྱོགས་མེད་འབྲས་བུ་འདོད་པ་<milestone unit="line" n="158.2"/>ནི། །ཁྱི་རྒན་འདབ་ཆགས་བསྙེག་པ་བཞིན། །ཟབ་མོའི་དགོངས་པ་འཆར་མི་འགྱུར། །རྣམ་པར་མི་རྟོག་དོན་འཚོལ་ནས། །སྣང་བ་རིས་སུ་བོར་བས་ནི། །སྟོང་པའི་ཕྱོགས་སུ་ཁ་ལྟ་བ། ཁུས་མེད་ལམ་དུ་ཞུག་པ་<milestone unit="line" n="158.3"/>བཞིན། །གཡས་སུ་ཕྱིན་པས་གཡོན་དུ་འཁྱོག། །མི་རྟོག་འདོད་པ་རྟོག་པའི་ནད། །འཁོར་བའི་བཙོན་ར་དམ་པོར་འ་ས། །བཅོས་པར་དཀའ་ལ་ལྷུང་ཚབས་ཆེ། །དེས་ན་ཅིར་ཡང་བསྒོམ་མི་བྱ། །ཞེས་གསུངས་<milestone unit="line" n="158.4"/>སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། །མི་རྟོག་པ་བསྒོམ་དུ་མེད་པའི་ལེའུ་སྟེ་བཅོ་ལྔ་པའོ།། །།དེ་ནས་ཡང་བཅོམ་ལྡན་འདས་ཀྱིས་འཁོར་རྣམས་ལ་དགོངས་པ་མ་ནོར་བའི་དོན་འདི་གསུངས་<milestone unit="line" n="158.5"/>སོ། །འདི་ཞེས་དམིགས་སུ་མེད་པ་དང་། །མཚན་མའི་ཡུལ་ལས་འདས་པ་ཡི། །ནམ་མཁའ་ལྟ་བུའི་ཆོས་ཉིད་དེ། །ཀུན་ལ་གསལ་སྙོམས་ཉི་ཟླའི་འོད། །གཏི་མུག་མུན་པ་སེལ་བ་ཡི། །སྒྲོན་མ་ལྟ་བུའི་བྱང་ཆུབ་<milestone unit="line" n="158.6"/>སེམས། །ཐ་རམ་སྒོ་ལྕགས་དམ་པོ་དེ། །འབྱེད་པར་བྱེད་པའི་ལྡེ་མིག་སྟེ། །འཕྲུལ་ཆེན་གསང་བའི་སྒོ་ཕྱེ་ནས། །སྐུ་གསུམ་ནོར་བུའི་གཏེར་མཛོད་བསྟན། །དེ་མཐོང་རྒྱལ་བ་རྣམས་དང་མཉམ། །རྣམ་ཐར་འབྱུང་བའི<milestone unit="page" n="159"/><milestone unit="line" n="159.1"/>༄༅། །ཀློང་ཆེན་འདི། །མཆོག་གི་དགོངས་པ་ཟབ་མོ་སྟེ། །དམན་པའི་ཐེག་པས་འདི་མི་མཐོང་། །ཐེག་མཆོག་ཤིན་ཏུ་ཡངས་པའི་ཆོས ཟབ་པར་གྱུར་བས་གཟུང་དུ་མེད། །བཟུང་བས་མི་ཟིན་ཆུ་ཟླ་<milestone unit="line" n="159.2"/>བཞིན། །ཀུན་སྙོམས་ཀུན་འབྱུང་ནམ་མཁའི་ཀློང་། །རྫོགས་ཆེན་བྱ་བྲལ་ཡངས་པའི་ཆོས། །སྙིང་པོའི་ངང་ལ་བྱ་བཙལ་བྲལ། །རང་སེམས་རྣམ་དག་མཁའ་དབྱིངས་ཀློང་། །མཚན་ཉིད་དེ་མཐོང་རྒྱལ་བའི་<milestone unit="line" n="159.3"/>སྲས། །ཐམས་ཅད་ཀུན་ཏུ་བཟང་པོའི་ཀློང་། །ཅིར་སྣང་ཀུན་ཏུ་བཟང་པོའི་མཁའ། །མཁའ་དབྱིངས་དག་པའི་ཀློང་དཀྱིལ་དེ། །འཁོར་འདས་རྣམས་ཀྱི་འགྲོ་ས་ཡིན། །རྫོགས་སོ་རྫོགས་སོ་འདི་རུ་རྫོགས། །འདི་<milestone unit="line" n="159.4"/>ལ་ཐམས་ཅད་མ་ལུས་རྫོགས། །འདུས་སོ་འདུས་སོ་འདི་ལ་འདུས། །ཕྱི་ནང་འཁོར་འདས་འདི་རུ་འདུས། །འདི་ལས་ཤིན་ཏུ་ཟབ་པའི་ཆོས། །བཙལ་ཡང་རྒྱལ་བས་མི་རྙེད་དེ། །སེམས་ཅན་རྣམས་ཀྱིས་དེ་མ་<milestone unit="line" n="159.5"/>རིག །མ་རིག་སེམས་དང་བཅས་ནས་འགྲོ། །འགྲོ་བའི་ལམ་ཆེན་དྲང་སྲོང་ཤུལ། །མཁའ་ཀློང་ཡངས་པ་ཀུན་དུ་བཟང་། །ཐམས་ཅད་འདི་ལྟར་ཤེས་པ་ན། །བླ་མེད་ལམ་མཆོག་ཡེ་ནས་ཐོབ། །ལེགས་པར་བརྟགས་<milestone unit="line" n="159.6"/>ན་སེམས་ཉིད་རང་། །མཉམ་ཉིད་རིག་པའི་འབྱུང་ཁུངས་ཡིན། །དུས་གསུམ་རྒྱལ་བ་མ་ལུས་ཀྱང་། །གང་དུ་མ་བཞུད་དེ་ཁོ་ན། །གང་དུ་མི་གནས་དེ་ཁོ་ན། །གང་ནས་མ་བྱུང་དེ་ཁོ་ན། །དབྱིངས་ལ་གཞི་བཞག་་ཡིན་<milestone unit="page" n="160"/><milestone unit="line" n="160.1"/>པས་ན། །སངས་རྒྱས་གཞན་ན་རྡུལ་ཙམ་མེད། །མྱ་ངན་འདས་པའི་ཞིང་ཁམས་དེ། །ཁམས་གསུམ་སེམས་ཅན་བཙོན་ར་སྟེ། །གཉིས་མེད་འདུས་པའི་ཀློང་ཆེན་དེ། །ཀུན་ལ་སྙོམས་པའི་འགྲོ་ཁུངས་ཡིན། །དེ་ལ་<milestone unit="line" n="160.2"/>མེད་པ་བཙལ་དུ་མེད། །དེ་ལ་ཡོད་པ་སྤང་དུ་མེད། །སྟོར་བྲལ་མེད་པའི་ཀློང་ཆེན་དེ། །འདུ་འབྲལ་མེད་བའི་ཕོ་བྲང་ཡིན། །བྱང་ཆུབ་སེམས་ཀྱི་མཚན་ཉིད་ཡིན། །ཐམས་ཅད་ཀུན་ལ་མཉམ་པར་གནས། །གཡོས་པ་<milestone unit="line" n="160.3"/>མེད་པར་རྒྱུན་དུ་གནས། །རང་བཞིན་དག་པར་རྒྱུན་དུ་གནས། །མཚོན་དུ་མེད་པར་རྒྱུན་དུ་གནས། །ཁ་དོག་དབྱིབས་སུ་མི་རྟོག་སྟེ། །རང་གི་མཚན་ཉིད་དམིགས་སུ་མེད། །དེ་ཤེས་དོན་ལ་འདའ་བ་མེད། །ཡོན་<milestone unit="line" n="160.4"/>ཏན་ལྷུན་གྱིས་རྫོགས་པས་ན། །རང་གི་སེམས་ལས་མ་གཏོགས་པའི། །ཆོས་གཞན་ལོགས་ན་ཡེ་ནས་མེད། །འདི་ལ་ཕྱི་དང་ནང་མེད་པས། །གཉིས་སུ་མི་འབྱེད་ཕྱི་དང་ནང་། །རང་བཞིན་ཀུན་ཏུ་བཟང་མོར་<milestone unit="line" n="160.5"/>གཅིག །ཕ་རོལ་ཚུ་རོལ་མ་མཐོང་བས། །མཐའ་གཉིས་ཀློང་དུ་མཉམ་པར་གནས། །མཉམ་ཉིད་གཅིག་ལ་གཉིས་མེད་པས། །མི་འབྱེད་རྒྱལ་བའི་སྐུ་རུ་གཅིག །རྒྱལ་བའི་སྐུ་ལས་མ་གཏོགས་པའི། །ཏིང་འཛིན་<milestone unit="line" n="160.6"/>ཡུལ་ལ་བསྒོམ་མི་དགོས། །དབང་པོ་རང་ཡན་མ་གཏོགས་པ། །དབེན་པའི་དགོན་གནས་བཟུང་མི་དགོས། །ཡུལ་སེམས་ཀློང་དུ་གཅིག་པས་ན། །ཉམས་དགའ་ཕྱི་རོལ་བལྷ་རུ་མེད། །ལམ་དང་འབྲས་བུའི་ཆོས་<milestone unit="page" n="161"/><milestone unit="line" n="161.1"/>༄༅། །རྣམས་ཀུན། །ཡེ་ནས་མཚོན་དུ་མེད་པས་ན། །རྣམ་ཐར་ས་ལ་བགྲོད་མི་དགོས། །བསྟན་པའི་སྙིང་པོ་རང་ཡིནཔས། །ལྷ་སྲིན་སྡེ་བརྒྱད་མཐུ་ཆེ་ཡང་། །སངས་རྒྱས་ཐུགས་ལ་བརྒལ་དུ་མེད། །འདི་ལ་<milestone unit="line" n="161.2"/>སུས་ཀྱང་བཅོས་སུ་མེད། །འདི་ལ་གང་ཡང་འདའ་བ་མེད། །སུ་ཡིས་དགོངས་ནས་ཅི་ཞིག་བསྒོམ། །མ་བསྒོམས་མཚན་མ་རང་སར་གྲོལ། །བྱ་དང་མི་བྱའི་ལས་རྣམས་ཀྱིས། །ཟིན་པར་ཅུང་ཟད་མི་འགྱུར་ཏེ། །མ་<milestone unit="line" n="161.3"/>བྱས་ཡེ་ནས་སངས་རྒྱས་ས། །གདོད་ནས་དག་པས་མཆོག་གི་དཀྱིལ། །དཀའ་ཐུབ་བརྟུལ་ཞུགས་མི་དགོས་པས། །བྱང་ཆུབ་ཀློང་དུ་བདེ་བར་གནས། །གང་ལ་ཅི་ཡང་མི་དགོས་ཤིང་། །ཡེ་ནས་རྣམ་དག་སྐྱོན་མེད་<milestone unit="line" n="161.4"/>པས། །འཕགས་པའི་ས་ལ་མ་བགྲོད་ཕྱིན། །ཆོས་དབྱིངས་འཕགས་པ་ཀུན་གྱི་གནས། །ཀུན་གཞི་རྣམ་དག་བྱང་ཆུབ་སེམས། །སེམས་ལས་མེད་པར་གསུངས་པས་ན། །སེམས་ཉིད་ཇི་ལྟར་གནས་ཀྱང་རུང་། །དེ་<milestone unit="line" n="161.5"/>ཉིད་གང་དུ་ཤར་ཀྱང་རུང་། །རོལ་པའི་སྙིང་པོར་རང་འབྱུང་བས། །ཕྱི་ནང་ཀུན་གྱི་འབྱུང་ས་ཡིན། །ཡེ་ནས་སྙིང་པོ་གཞི་རྩ་མེད། །ཅི་ཡང་མེད་ལས་ཅིར་ཡང་འབྱུང་། །སྐལ་དང་ལྡན་པས་རྟོགས་འགྱུར་ཏེ། །སྐལ་<milestone unit="line" n="161.6"/>མེད་རྣམས་ཀྱིས་རྟོགས་པ་མིན། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། དབྱིངས་ལ་འགྲོ་འོང་མེད་པར་བསྟན་པའི་ལེའུ་སྟེ་བཅུ་དྲུག་པའོ།། །།དེ་ནས་ཡང་བཅོམ་ལྡན་འདས་<milestone unit="page" n="162"/><milestone unit="line" n="162.1"/>ཀྱིས་དགོངས་པ་མ་ནོར་བ་འདི་གསུངས་སོ། །ཕྱོགས་རིས་ཀུན་དང་བྲལ་བ་ལ། །མཐའ་དང་དབུས་སུ་མི་དམིགས་ཏེ། །སྒྲོ་དང་སྐུར་བ་མེད་པའི་ཕྱིར། །བླང་དང་དོར་བ་ཡོངས་ཀྱིས་མེད། །རྒྱུ་འབྲས་ཀུན་ལས་<milestone unit="line" n="162.2"/>འདས་པའི་ཕྱིར། །ཡེ་ནས་རྐྱེན་གྱིས་བསྐྱེད་དུ་མེད། ཁུ་རྐྱེན་བྲལ་བའི་ཆོས་ཉིད་ལ། །མུ་སྟེགས་ལྟ་བ་མདུད་པ་ཅན། །རྟག་ཆད་གཉིས་ཀྱི་ངན་དཔྱད་ཀྱིས། །མཐའ་བྲལ་ལྟ་བ་མ་རྟོགས་ཏེ། །གཉིས་སུ་ཞེན་པ་<milestone unit="line" n="162.3"/>ཕྱོགས་འཛིན་བདུད། །ཨ་ཏི་ཡོ་གའི་ལྟ་བ་ནི། །ཆོས་ཉིད་རྒྱ་ཆད་མེད་པ་ལ། །གཉིས་ཀ་རང་ཤར་རང་གྲོལ་བས། །མུ་སྟེགས་མ་སྤངས་རྫོགས་ཆེན་རྒྱན། །ཉན་ཐོས་ལྟ་བ་མདུད་པ་ཅན། །ཡུལ་སེམས་འབྲེལ་མེད་<milestone unit="line" n="162.4"/>སྐད་ཅིག་བལྟ། །ཡོད་མེད་མཉམ་པའི་ཆོས་ཉིད་ལ། །མེད་པ་འདོད་པ་ཕྱོགས་འཛིན་བདུད། །ཨ་ཏི་ཡོ་གའི་ཆོས་ཉིད་ལ། །གཉིས་ཀ་རང་ཤར་རང་གྲོལ་བས། །ཉན་ཐོས་མ་སྤངས་རྫོགས་ཆེན་རྒྱན། །རང་རྒྱལ་ལྟ་<milestone unit="line" n="162.5"/>བ་མདུད་པ་ཅན། །ཡུལ་སྟོད་གཅིག་ལ་ཤེས་པ་གཏད། །རྟེན་འབྲེལ་བཅུ་གཉིས་འཇུག་ལྡོག་བྱེད། །འབྱུང་འཇུག་མཉམ་པའི་ཆོས་ཉིད་ལ། །ཡོད་པར་འདོད་པ་ཕྱོགས་འཛིན་བདུད། །ཨ་ཏི་མཉམ་པའི་ཆོས་ཉིད་<milestone unit="line" n="162.6"/>ལ། །གཉིས་ཀ་རང་ཤར་རང་གྲོལ་བས། །རང་རྒྱལ་མ་སྤངསརྫོགསཆེནརྒྱན། །སེམས་ཙམ་ལྟ་བ་མདུད་པ་ཅན། །རང་གསལ་གཟུང་འཛིན་དག་པ་ལ། །རང་སྒོ་བདེན་པར་བལྟ་བ་སྟེ། ཁྲེལ་སྒོང་དག་པའི་ཚུལ་<milestone unit="page" n="163"/><milestone unit="line" n="163.1"/>༄༅། །ཤེས་པས། །བདག་མེད་གཉིས་འདོད་ཕྱོགས་འཛིན་བདུད། །གང་ཡང་འདྲ་བའི་ཆོས་ཉིད་ལ། །གཉིས་ཀ་རང་ཤར་རང་གྲོལ་བས། །སེམས་ཙམ་མ་སྤངས་རྫོགས་ཆེན་རྒྱན། །དབུ་མའི་ལྟ་བ་མདུད་པ་<milestone unit="line" n="163.2"/>ཅན། །རིག་པས་ཀུན་རྫོབ་སྤྲོས་བཅད་ནས། །དོན་དམ་སྤྲོས་མེད་ངང་ལ་འཇལ། །བདེན་གཉིས་དོན་ལ་ཡིད་ཆེས་བལྟ། །གཉིས་མེད་མཉམ་པའི་ཆོས་ཉིད་ལ། །གཉིས་སུ་བལྟ་བ་ཕྱོགས་འཛིན་བདུད། །གཉིས་སུ་<milestone unit="line" n="163.3"/>མེད་པའི་ཆོས་ཉིད་ལ། །གཉིས་ཀ་རང་ཤར་རང་གྲོལ་བས། །དབུ་མ་མ་སྤངས་རྫོགས་ཆེན་རྒྱན། །ཀྲི་ཡུའི་་་་ལྟ་བ་མདུད་པ་ཅན། །ཀུན་རྫོབ་སྣང་བ་རིགས་གསུམ་བལྟ། །དོན་དམ་དག་པའི་མཐའ་དང་བྲལ། །རྗེ་<milestone unit="line" n="163.4"/>ཁོལ་ཚུལ་དུ་ལྟ་བར་བྱེད། །བཟང་ངན་མཉམ་པའི་ཆོས་ཉིད་ལ། །གཉིས་སུ་འཛིན་པ་ཕྱོགས་འཛིན་བདུད། །ཆོས་ཉིད་མཉམ་པའི་དོན་འདི་ལ། །གཉིས་ཀ་རང་ཤར་རང་གྲོལ་བས། །ཀྲི་ལྭ་མ་སྤངས་རྫོགས་ཆེན་<milestone unit="line" n="163.5"/>རྒྱན། །ཨུ་པའི་ལྟ་བ་མདུད་པ་ཅན། །བལྟ་སྤྱོད་གོང་འོག་རྗེས་སུ་འབྲེང་། །གཅིག་ལ་ལྟ་ཞིང་གཅིག་ལ་སྤྱོད། །གཉིས་འཛིན་ཁ་བྲག་ཕྱོགས་འཛིན་བདུད། །གཉིས་ཀའི་ཚུལ་དུ་ལྟ་བྱེད་པ། །གོང་འོག་མཉམ་པའི་<milestone unit="line" n="163.6"/>ཆོས་ཉིད་ལ། །གཉིས་ཀ་རང་ཤར་རང་གྲོལ་བས། །ཨུ་པ་མ་སྤངསརྫོགསཆེནརྒྱན། །ཡོགའི་ལྟ་བ་མདུད་པ་ཅན། །དོན་དམ་སྣང་ལརངབཞིནམེད། །ཀུནརྫོབ་དག་པའི་བྱིན་རླབསལྷ། །མཚནམེདམཉམ<milestone unit="page" n="164"/><milestone unit="line" n="164.1"/>པའི་ཆོས་ཉིད་ལ། །ལྷར་སྣང་ཕྱོགས་སུ་འཛིན་པའི་བདུད། །གང་ཡང་འདྲ་བའི་ཆོས་ཉིད་ལ། །གཉིས་ཀ་རང་ཤར་རང་གྲོལ་བས། །ཡོ་ག་མ་སྤངས་རྫོགས་ཆེན་རྒྱན། །མ་ཧྭའི་ལྟ་བ་མདུད་པ་ཅན། །ཐབས་དང་ཤེས་<milestone unit="line" n="164.2"/>རབ་སྒོར་ཞུགས་ནས། །བདེན་པ་དབྱེར་མེད་སྤྱོད་ཡུལ་བྲལ། །ཆོས་ཉིད་མཉམ་པའི་དོན་འདི་ལ། །སྤྱོད་ཡུལ་བྲལ་བ་ཕྱོགས་འཛིན་བདུད། །གཉིས་ཀ་རང་ཤར་རང་གྲོལ་བས། །མ་ཧྭ་མ་སྤངས་རྫོགས་ཆེན་<milestone unit="line" n="164.3"/>རྒྱན། །ཨ་ནུའི་ལྟ་བ་མདུད་པ་ཅན། །དབྱིངས་དང་ཡེ་ཤེས་སྒོར་ཞུགས་ནས། །ཀུན་ཏུ་བཟང་པོ་བཟང་མོ་གཉིས། །གཉིས་སུ་མེད་པའི་བདེ་ཆེན་བལྟ། །ཡོད་ཀྱང་མཉམ་པའི་ཆོས་ཉིད་ལ། །གཉིས་མེད་ཕྱོགས་སུ་<milestone unit="line" n="164.4"/>ལྷུང་བའི་བདུད། །རྒྱ་ཆད་མེད་པའི་ཆོས་ཉིད་ལ། གཉིས་ཀ་རང་ཤར་རང་གྲོལ་བས། །ཨ་ནུ་མ་སྤངས་རྫོགས་ཆེན་རྒྱན། །བྱ་བྲལ་ངང་དུ་ཀུན་རྫོགས་པས། །མ་འདྲེས་ཡོངས་སུ་རྫོགས་པའི་རྒྱན། །མ་སྤངས་རང་<milestone unit="line" n="164.5"/>སར་གྲོལ་བའི་ཀློང་། །སངས་རྒྱས་སྐུ་དང་སེམས་ཅན་ལུས། །ཇི་ལྟར་སྣང་བ་དབྱིངས་ཀྱི་རྒྱན། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། ཐེག་པ་རང་གྲོལ་གྱི་ལེའུ་སྟེ་བཅུ་བདུན་<milestone unit="line" n="164.6"/>པའོ།། །།དེ་ནས་བཅོམ་ལྡན་འདས་ཀྱིས་དགོངས་པ་མ་ནོར་པའི་དོན་གསུངས་པ། འགྲོ་ཀུན་ཡེ་ནས་སངས་རྒྱས་ཉིད། །ཉོན་མོངས་ཡེ་ཤེས་བདུད་རྩི་སྟེ། །འཁོར་བའི་གཡང་ས་བྱང་ཆུབ་སེམས། །དུག་<milestone unit="page" n="165"/><milestone unit="line" n="165.1"/>༄༅། །གསུམ་སྐུ་གསུམ་གཏན་ནས་སྤྲུགས། །སྐྱེ་ཤི་རྩད་ནས་བཅད་པ་དང་། །ཁམས་གསུམ་ཡོངས་སུ་བསྒྲལ་བ་དང་། །གཟུང་འཛིན་རྣམ་གཉིས་བསྲེག་པ་དང་། །བྱ་བྱེད་གཉིས་སྣང་ཐམས་ཅད་<milestone unit="line" n="165.2"/>ཀུན། །ཉིད་ལ་ཉིད་འཛིན་ཉིད་སྤྱོད་པས། །རྩ་བ་བྱང་ཆུབ་སེམས་ཀྱི་ཀློང་། །བྱང་ཆུབ་སེམས་ནི་ཆོས་ཀྱི་སྐུར། །ཡེ་ནས་གནས་ཕྱིར་གཞན་མ་ཡིན། །རྒྱལ་བ་རྣམས་ཀྱང་དེ་ཡི་སྐུ། །ཕྱི་ནང་གསང་བའི་ཐེག་མཆོག་<milestone unit="line" n="165.3"/>ཀྱང་། །ཇི་སྙེད་བསྟན་པར་གྲགས་པ་ཀུན། །སེམས་ཉིད་དེ་ཡི་ཡོན་ཏན་དེ། །སེམས་ལས་མ་གཏོགས་ཆོས་མེད་པས། །སངས་རྒྱས་བྱ་བ་ལོགས་ན་མེད། །སེམས་ཉིད་ཀློང་དུ་མ་གྲོལ་ཞིང་། །ཆོས་ཉིད་ངང་དུ་མ་<milestone unit="line" n="165.4"/>ཤེས་ན། །གཉིས་སུ་འཛིན་པའི་བློ་ཅན་ནི། །ནམ་མཁའི་ཀློང་དུ་མདུད་པ་བོར། །ཕྱོགས་འཛིན་སེམས་ཀྱི་མདུད་པ་སྟེ། །བརྟག་ཏུ་མེད་ལ་རྟོག་གེ་བྱུང་། །བལྟས་པས་མ་མཐོང་བསམ་དུ་མེད། །ཨ་ཏིའི་ལྟ་བ་ཕྱོགས་<milestone unit="line" n="165.5"/>རིས་མེད། །བལྟས་ཀྱང་སྐྱོན་ཀྱིས་གོས་པ་མེད། །མ་བལྟས་མཚན་མ་རང་སར་གྲོལ། །གཉིས་མེད་རང་གྲོལ་ལྟ་བ་ཡིན། །ཡོད་མེད་གཉིས་ཀྱི་ལྟ་བ་ལ། །ཕྱོགས་སུ་འཛིན་པའི་མདུད་པ་བཀྲོལ། །སྤྱོད་པ་བླང་དོར་<milestone unit="line" n="165.6"/>མེད་པ་ལ། །ཨ་ཏིའི་བསྒོམ་པ་དམིགས་གཏད་མེད། །བསྒོམས་ཀྱང་སྐྱོན་གྱིས་མ་གོས་ཏེ། །རང་བྱུང་རོལ་པ་རང་ལ་ཤར། །མ་བསྒོམས་མཚན་མ་རང་སར་གྲོལ། །རང་བྱུང་གཉིས་མེད་བསྒོམ་པ་ཡིས། །བསྒོམ་དུ་<milestone unit="page" n="166"/><milestone unit="line" n="166.1"/>ཡོད་དང་མེད་པའི་ཕྱོགས། །གཉིས་སུ་འཛིན་པའི་མདུད་པ་བཀྲོལ། །སྤྱོད་པ་བླང་དོར་མེད་པ་ལ། །སྤྱད་ཀྱང་སྐྱོན་གྱིས་མི་གོས་ཏེ། །རང་བྱུང་ཡེ་ཤེས་ཤར་ལུགས་ཡིན། །མ་སྤྱད་མཚན་མ་རང་སར་གྲོལ། །རང་<milestone unit="line" n="166.2"/>གྲོལ་གཉིས་མེད་སྤྱོད་པ་ཡིས། །ཆེད་དུ་རྩོལ་བའི་མདུད་པ་བཀྲོལ། །ཨ་ཏིའི་འབྲས་བུ་སྤང་ཐོབ་མེད། །བསྒྲུབས་ཀྱང་སྐྱོན་གྱིས་མི་གོས་ཏེ། །རང་བྱུང་ཡོན་ཏན་རང་ལ་ཤར། །མ་བསྒྲུབས་མཚན་མ་རང་སར་<milestone unit="line" n="166.3"/>གྲོལ། །གཉིས་མེད་རང་གྲོལ་འབྲས་བུ་ཡིས། །རེ་དང་དོགས་པའི་མདུད་པ་བཀྲོལ། །བསྲུང་མཚམས་མེད་པའི་དམ་ཚིག་ལ། །བསྲུངས་ཀྱང་སྐྱོན་གྱིས་མི་གོས་ཏེ། །རང་བྱུང་རོལ་པ་རང་གི་རྒྱན། །མ་བསྲུངས་<milestone unit="line" n="166.4"/>མཚན་མ་རང་སར་གྲོལ་། །གཉིས་མེད་རང་གྲོལ་དམ་ཚིག་གིས། །སྐྱོན་ཡོན་འབྱེད་པའི་མདུད་པ་བཀྲོལ། །བྱ་བཙལ་མེད་པའི་ཕྲིན་ལས་ལ། །རྩོལ་བསྒྲུབ་བྱས་ཀྱང་སྐྱོན་མེད་དེ། །རང་བྱུང་ཡེ་ཤེས་རོལ་པ་<milestone unit="line" n="166.5"/>ཡིན། །མ་བྱས་མཚན་མ་རང་སར་གྲོལ། །གཉིས་མེད་རང་གྲོལ་ཕྲིན་ལས་ཀྱིས། །ཕྱོགས་སུ་བྱེད་པའི་མདུད་པ་བཀྲོལ། །ས་ལམ་བཅད་བགྲོད་མེད་པ་ལ། །སྦྱང་ཞིང་བགྲོད་ཀྱང་སྐྱོན་མེད་སྟེ། །རང་བྱུང་རོལ་བ་ས་<milestone unit="line" n="166.6"/>ལམ་ཤར། །མ་སྤངས་མ་བགྲོད་རང་སར་གྲོལ། །གཉིས་མེད་རང་གྲོལ་ས་ལམ་གྱིས། །ཆེད་དུ་བགྲོད་པའི་མདུད་པ་བཀྲོལ། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། མདུད་འགྲོལ་གྱི་ལེའུ་<milestone unit="page" n="167"/><milestone unit="line" n="167.1"/>༄༅། །སྟེ་བཅོ་བརྒྱད་པའོ།། །།དེ་ནས་ཡང་བཅོམ་ལྡན་འདས་ཀྱིས་འཁོར་རྣམས་ལ་གསུངས་པ། ཀློང་ཆེན་རྒྱ་ཡན་ཕྱོགས་མེད་ཀྱིས། །ཕྱོགས་འཛིན་མཐའ་ཡི་མདུད་པ་བཀྲོལ། །འཆིང་བ་གཉིས་ཀྱི་<milestone unit="line" n="167.2"/>མདུད་པ་དང་། །སྒྲིབ་པ་གཉིས་ཀྱི་མུན་པ་བསལ། །མུན་སེལ་སྒྲོན་མ་རིན་པོ་ཆེ། །འགྲོ་དྲུག་སངས་རྒྱས་ཞིང་དུ་གསལ། །ཕྱོགས་མཚམས་བླ་འོག་མཐོ་དམན་ཀུན། །ཐིག་ལེ་གཅིག་གི་རྒྱར་མཉམ་པས སངས་<milestone unit="line" n="167.3"/>རྒྱས་གོང་ན་མེད་པར་གསལ། །འཁོར་བ་འོག་ན་མེད་པར་གསལ། །འཁོར་འདས་རྒྱུ་འབྲས་རང་ཉིད་པས། །འགྲོ་དྲུག་སྡུག་བསྔལ་དེར་བཀྲོལ་ཀྱང་། །བྱང་ཆུབ་སེམས་ལ་བདག་གཞན་མེད། །མཉམ་པའི་དོན་ལ་<milestone unit="line" n="167.4"/>མཐོ་དམན་མེད། །མཐོ་དམན་མེད་པ་མཉམ་པའི་ཁར། །རིག་པ་ཆོས་ཉིད་བརྡལ་བའི་རྫོང་། །ཀུན་ལ་ཁྱབ་པས་བརྡལ་བ་ཆེ། །གཉིས་སུ་མེད་པས་འཕོ་འགྱུར་མེད། །མི་འགྱུར་བརྟན་པས་རྡོ་རྗེའི་བདག །ཡེ་ནས་<milestone unit="line" n="167.5"/>གནས་པའི་རང་བཞིན་ཏེ། །རྡོ་རྗེའི་མཁར་རྫོང་ཕྱོགས་མེད་དོན། །ཡུལ་མེད་རིག་པའི་མཚོན་ཆ་ཡིན། །ཡེ་ནས་དེ་ལྟར་གྲོལ་བ་ལ། །འདོད་འབྱུང་ཅིར་ཡང་འཆར་བས་ན། །ཡོན་ཏན་ནོར་བུ་རིན་པོ་ཆེ། །ཡེ་ནས་དེ་<milestone unit="line" n="167.6"/>ཡི་ངོ་བོར་གནས། །དེ་ལ་སྐྱེ་ཤི་མེད་པ་དང་། །འཕོ་འགྱུར་མེད་པས་འབྲས་བུར་གདགས། །འབྲས་བུ་རང་དུ་ཤེས་པ་ལ། །གོལ་ས་གཡང་ས་ག་ལ་ཡོད། །ཡོད་ཀྱང་ཤུགས་ཀྱིས་ཆོད་པའི་ཕྱིར། །གཡང་ས་ཞེས་པ་ག་<milestone unit="page" n="168"/><milestone unit="line" n="168.1"/>ལ་ཡོད། །གཡང་ས་ཉིད་ཀྱང་བྱང་ཆུབ་སེམས། །སེམས་ཀྱི་མདུད་པ་མ་ཁྲོལ་བར། །འཕགས་ལམ་ལོགས་ནས་ཚོལ་བ་ནི། །བཙོན་བུ་དོང་ན་འགྲོ་བ་བཞིན། །ཐར་དུ་རེ་སྟེ་མི་ཐར་རོ། །འདོད་ན་གང་འདོད་མཐའ་<milestone unit="line" n="168.2"/>ཡིན་ཏེ། །ཡོད་པར་འདོད་ན་རྟག་མཐས་བཅིངས། །མེད་པར་འདོད་ན་ཆད་བའི་བློ། །རྟག་ཆད་གཉིས་ཀྱི་མདུད་པ་དེ། །རྣལ་འབྱོར་འཆིང་བར་བྱེད་པའི་སྒྲོག །དེ་ཡི་མདུད་པ་ཇི་ལྟར་འགྲོལ། །འོག་མའི་ལམ་<milestone unit="line" n="168.3"/>སྩོགས་ལམ་གཞན་གྱིས། །བཀྲོལ་པས་ཁྲོལ་བ་མ་ཡིན་ཏེ། །ཞེན་པའི་ཐག་པས་བཅིངས་པར་མཆི། །གསང་བའི་མདུད་འགྲོལ་འདི་ལྟ་སྟེ། །མཐའ་ལ་སྐྱོན་དུ་མི་བལྟ་བས། །འཆིང་དང་གྲོལ་བར་མི་བྱེད་<milestone unit="line" n="168.4"/>དེ། །མཐའ་གཉིས་མ་སྤངས་རང་གྲོལ་བས། །གཉིས་མེད་ཙམ་དུ་མི་གནས་ཤིང་། །གཉིས་ཀ་ལྟར་ཡང་རང་ཤར་བས། །མཐའ་བཞི་རྒྱ་ཡན་ནམ་མཁའི་ཀློང་། །འཆིང་གྲོལ་གཉིས་མེད་རང་སར་བདེ། །གཅིག་བདེ་<milestone unit="line" n="168.5"/>གཉིས་བདེ་ཀུན་ཀྱང་བདེ། །ཁམས་གསུམ་སེམས་ཅན་ཀུན་ཀྱང་བདེ། །དུས་གསུམ་སངས་རྒྱས་རྣམས་ཀྱང་བདེ། །རང་སྣང་ཆོས་སྐུའི་ཀློང་ན་བདེ། །ཆོས་སྐུ་འཕོ་འགྱུར་མེད་པ་ལ། །འཁོར་འདས་ཆོས་ཀུན་ཅི་<milestone unit="line" n="168.6"/>བདེར་བཞུགས། །དེ་ལ་ངེས་པ་མེད་པའི་ཕྱིར། །བྱེད་སྦྱོང་ཅིར་ཡང་མ་འགགས་པས། །དེ་ཡི་ཀློང་དུ་ཅི་བདེར་སྤྱོད། །སྤྱོད་ཡུལ་གང་ཡང་མི་འགོག་པས། །ཅིལ་ཡང་ཉམ་ང་མེད་པ་དང་། །གང་ཡང་ཐོགས་པ་མེད་<milestone unit="page" n="169"/><milestone unit="line" n="169.1"/>༄༅། །པའི་ཕྱིར། །སུ་ཞིག་གང་ལ་གང་གིས་འཆིང་། །འཆིང་གྲོལ་ཉིད་དུ་བྱང་ཆུབ་སེམས། །དེ་ལ༡་་གོ་བའི་སྐྱེས་བུ་དེ། །གང་དང་གང་གིས་སྤྱོད་ཡུལ་ལ། །མཐའ་དང་བྲལ་བར་སྤྱོད་པ་ནི། །ང་བདག་མེད་<milestone unit="line" n="169.2"/>པའི་ཆོས་ཉིད་ལ། །མ་བཅོས་མ་བསླད་ངང་གིས་གནས། །ཡིན་པར་ངེས་པའི་ཆོས་ཉིད་ལ། །མ་ནོར་ངེས་པའི་དོན་ཤར་བས། །ཇི་བཞིན་ཀློང་ན་བློ་བདེར་གནས། །སྐྱེ་འགག་མེད་པའི་ཆོས་ཀྱི་སྐུ། མ་སྐྱེས་པས་ན་<milestone unit="line" n="169.3"/>མི་འཇིག་ཅིང་། །མ་ཤར་བས་ན་མི་ནུབ་སྟེ། །མ་བྱས་པས་ན་བརླག་པ་མེད། །དངོས་སུ་མི་སྣང་ཕྱོགས་དང་བྲལ། །མ་བྱུང་བས་ན་མི་འགྲོ་ཕྱིར། །འགྲོ་འོང་མེད་པར་ཡེ་ནས་གནས། །ཀུན་ལ་ཁྱབ་ཅིང་སྒྲིབ་མེད་<milestone unit="line" n="169.4"/>པས། །ནམ་མཁའ་ལྟ་བུའི་བདེ་ཆེན་སྐུ། །ཡོད་མེད་མིང་དང་བྲལ་བས་ན། །མཚོན་དུ་མེད་པ་ཆོས་ཀྱི་སྐུ། །ཆེ་ཆུང་བོངས་ཚོད་གཟུང་མེད་པས། །དངོས་གཞི་མེད་པ་ཆོས་ཀྱི་སྐུ། །མཚན་མའི་ཡུལ་དང་བྲལ་བའི་<milestone unit="line" n="169.5"/>ཕྱིར། །ཐ་སྙད་མེད་པ་ཆོས་ཀྱི་སྐུ། །ཡུལ་དང་ཡུལ་ཅན་མ་གྲུབ་པས། །བལྟ་རུ་མེད་པ་ཆོས་ཀྱི་སྐུ། །མངོན་ཞེན་གཉིས་དང་བྲལ་བའི་ཕྱིར། །གཟུང་དུ་མེད་པ་ཆོས་ཀྱི་སྐུ། །དཔེ་མེད་དཔེ་ལས་འདས་པ་དང་། །ཚད་<milestone unit="line" n="169.6"/>མེདཚདལསབརྒལབའི་ཕྱིར། །སྒྲོ་དང་སྐུར་པའི་མཐའ་ལས་འདས། །མཐའ་མེད་ཀློང་ན་ཕྱོགས་མེད་བདེ། །ཞེས་གསུངསསོ། །ཀློངཆེནརབའབྱམས་རྒྱལ་པོའི་རྒྱུད་ལས། གསངབབདེཆེནགྱིལེའུསྟེབཅུ་<milestone unit="page" n="170"/><milestone unit="line" n="170.1"/>དགུ་པའོ།། །།དེ་ནས་ཡང་བཅོམ་ལྡན་འདས་ཀྱིས་གསུངས་པ། །ཆོསསྐུ་བསམ་དུ་མེད་པ་དང་། །ལོངས་སྐུ་དཔག་ཏུ་མེད་པ་དང་། །སྤྲུལ་སྐུ་བསམ་གྱིས་མི་ཁྱབ་པ། །ཀུན་གྱི་འབྱུང་གནས་འདི་ཡིན་<milestone unit="line" n="170.2"/>པས། །ཐམས་ཅད་ཐམས་ཅད་རང་བྱུང་ཆེ། །སྟོང་ཉིད་ཐོ་ཆེན་འབར་བ་ལས། །རང་བྱུང་ཡེ་ཤེས་དོན་ཤར་བས། །ཕྱི་ནང་མེད་པར་བརྡལ་བའི་ཕྱིར། །ཐམས་ཅད་ཀུན་རྐྱང་བླང་དོར་མེད། །ཨེ་མ་གསང་བ་རྨད་དུ་<milestone unit="line" n="170.3"/>བྱུང། །སྐྱེས་བུ་དམ་པས་དེ་རིག་འགྱུར། །སྔོན་ཆདདེ་ལྟར་མ་རིག་པས། །འཁོར་བའི་ས་བོན་དེ་ལས་བྱུང་། །སངས་རྒྱས་འ་ས་པ་ངོ་མཚར་ཆེ། །སྔོན་གྱི་སངས་རྒྱས་རྣམས་ཀྱིས་ཀྱང་། །སྤང་བླང་མེད་པའི་དོན་<milestone unit="line" n="170.4"/>མཐོང་ནས། །ཉོནམོངས་བྱང་ཆུབ་བླང་དོར་མེད། །ཉོན་མོངས་རང་བཞིན་གང་ཡིན་པ། གཞིརྩ་མེད་ལསབྱུང་བའི་ཕྱིར། རང་བྱུང་ཡེ་ཤེས་རང་ཤར་བས། དེ་ཡང་གཉེན་པོ་མེད་པ་ཡིན། བྱང་ཆུབ་སེམས་ཀྱི་རང་<milestone unit="line" n="170.5"/>བཞིན་ཀྱང། །དེ་དངསྔ་ཕྱིམེདཔར་འབྱུང་། །རངབྱུང་ཡེ་ཤེས་རང་ཤར་བས། །དེཡང་ནུབ་པ་མེད་པ་ཡིན། །ངེས་པར་རྟོགས་ན་དེ་ལས་མེད། །ལེགས་པར་མཐོང་ན་བཅོས་མི་དགོས། །ཐེ་ཚོམ་ཆོད་ན་གདེང་དང་<milestone unit="line" n="170.6"/>ལྡན། །སེམས་ཀྱི་དམ་པ་དེ་ལས་མེད། །སེམས་ཀྱི་རང་བཞིན་ལྷུན་གྱིས་གྲུབ། །སེམས་ཀྱི་མཚན་ཉིད་མ་སྐྱེས་པས། །ཇི་བཞིན་ཀློང་ན་ཅི་བདེར་གནས། །རྩ་བ་སེམས་ཉིད་ཀློང་ཆེན་དེ། །གཅིགཏུངེསཔར་གཞག་<milestone unit="page" n="171"/><milestone unit="line" n="171.1"/>༄༅། །ཏུ་མེད། །དགོངས་པ་ཉམས་མྱོང་ཀློང་ཆེན་དེ། །མཉམ་པའི་ངང་ལས་མ་གཡོས་པས། །བཞག་དང་མ་བཞག་མཐའ་ལས་འདས། །ངེས་པ་རྙེད་པ་དོན་གྱི་མཆོག །རབ་ཏུ་རྙེད་དཀའ་རྟོགས་པའི་<milestone unit="line" n="171.2"/>གདེང་། །སྐལ་མེད་རྣམས་ཀྱིས་རྙེད་མི་འགྱུར། །སྐལ་ལྡན་སྐྱེས་བུའི་སྤྱོད་ཡུལ་ཏེ། །འདི་ཡི་དགོངས་གཞི་མ་མཐོང་བར། །གཞན་དུ་རྩོལ་བ་ཨ་རེ་འཁྲུལ། །བྱ་བྱེད་མང་པོ་འཁོར་བའི་རྒྱུ། །བསླབ་སློབ་མངས་པས་<milestone unit="line" n="171.3"/>ལམ་གྱི་གེགས། །སྤྲོ་བསྡུ་མང་པོ་སེམས་ཀྱི་གཟེར། །མཚན་མའི་རྗེས་འབྲངས་ཤ་ཐང་ཆད། །དེ་ན་འདི་ཡི་དོན་མ་རྟོགས། །སྐྱེ་བར་བྱེད་པའི་སྒོ་ཡང་འདི། །འཆི་བར་བྱེད་པའི་ལམ་ཡང་འདི། །དབུགས་ཆེན་འབྱིན་<milestone unit="line" n="171.4"/>པའི་ས་ཡང་འདི། །ཡེ་ནས་སངས་རྒྱས་ཉིད་དང་མཉམ། བདག་ཉིད་ཆེན་པོ་ཀུན་འདུས་དཔལ། དཔལ་གྱི་ཐུགས་ཏེ་བྱ་བྲལ་ཀློང་། རང་བྱུང་ཡེ་ཤེས་ཉི་མ་ཡིས། མ་རིག་ལིང་ཐོག་བསལ་བས་མཐོང་ སོ་སོའི་སྟོན་<milestone unit="line" n="171.5"/>པ་འདི་རུ་མཐོང་། སོ་སོའི་འཁོར་ཀྱང་འདི་རུ་མཐོང་། སོ་སོའི་བསྟན་པ་འདིར་་མཐོང་སྟེ། ཀུན་ཏུ་སྣང་བས་བརྡལ་ཁྱབ་ཆེ། སངས་རྒྱས་ཀུན་གྱི་ས་ཡང་མཐོང་། རང་གིས་དགེ་བའི་བཤེས་གཉེན་བྱེད། རང་གིས་<milestone unit="line" n="171.6"/>ཉན་པའི་འཁོར་ཡང་བྱེད། རང་གིས་བསྟན་པའི་ལམ་ཡང་བྱེད། གསང་སྔགས་བླ་ན་མེད་པའི་ལམ ངེས་པར་བསྟན་པ་དེ་ལས་མེད། །དྲང་བའི་དོན་ལ་ཟད་མཐའ་མེད། །དྲངདོནཚིགགིལོམཁ། །ངེས་པ་ངེས་<milestone unit="page" n="172"/><milestone unit="line" n="172.1"/>པའི་ཐེག་པ་འདིས། །ཐེ་ཚོམ་ཐམས་ཅད་གཅོད་བྱེད་ཅིང་། །བགྲོད་པར་དཀའ་བའི་ལམ་བཙལ་ནས། །མཐོང་བར་དཀའ་བའི་དོན་མཐོང་འགྱུར། །དེ་དོན་མངོན་དུ་གྱུར་པ་ལ། །རྒྱུ་ལ་ལྟོས་དང་མ་ལྟོས་<milestone unit="line" n="172.2"/>དང་། །འབྲས་བུ་ཐོབ་དང་མ་ཐོབ་དང་། །ཡུལ་ལ་རྟོག་དང་མ་རྟོག་དང་། །སྣོད་ལ་དག་དང་མ་དག་དང་། །དབང་ལ་བསྐུར་དང་མ་བསྐུར་དང་། །ཤེས་བྱ་འབྱོངས་དང་མ་འབྱངས་དང་། །གང་ལ་རྟེན་མེད་ཀློང་ཆེན་<milestone unit="line" n="172.3"/>འདི། ཁེན་ཏུ་རྣལ་འབྱོར་རྫོགས་ཆེན་ལུང་། །ལ་ལ་བྱིན་རླབས་གཙོ་བོར་བཤད། །འདི་ཡི་བྱིན་གྱིས་ཀུན་ལ་བརླབས། །ཐུན་མོང་ཡོན་ཏན་བསམ་མི་ཁྱབ། །ཁྱད་པར་མཆོག་གི་གོ་འཕང་ཆེ། །ལ་ལ་གཞན་<milestone unit="line" n="172.4"/>ནས་ཐོབ་པར་འདོད། །འདི་ལ་ཤོར་ཐོབ་མེད་པའི་ཕྱིར། །འདི་ཡིས་འབྲས་བུ་ཀུན་ལ་སྨིན། །ལས་འབྲས་ཁྱད་དུ་མི་གསོད་པས། །ཐུན་མོང་ཡོན་ཏན་བསམ་མི་ཁྱབ། །ཁྱད་པར་གོ་འཕང་མཆོག་གི་གནས། །ལ་ལ་<milestone unit="line" n="172.5"/>སློབ་དང་མི་སློབ་པ། །འདི་ལ་འདི་ཞེས་བསླབ་ཏུ་མེད། །མ་བསླབས་ཀུན་གྱིས་ཡེ་ནས་ཤེས། །ཉན་བཤད་ཐོས་པ་མི་དགོས་པས། །མཚན་མ་རང་གྲོལ་ཁྱད་དུ་འཕགས། །ལ་ལ་དམིགས་དང་མི་དམིགས་པ། །འདི་<milestone unit="line" n="172.6"/>ལ་དམིགས་ཤིང་གོམས་པ་མེད། །མ་དམིགས་ཀུན་ཏུ་གསལ་བའི་ཕྱིར། །སྒྲིབ་གཡོགས་མེད་པ་ཁྱད་པར་འཕགས། །ཁྱད་པར་འདི་ལ་རྩལ་ཐོན་པས། །ཐུགས་རྗེ་གཞན་ནས་འབྱུང་མི་དགོས། །ལས་འབྲས་ཁྱད་དུ་<milestone unit="page" n="173"/><milestone unit="line" n="173.1"/>༄༅། །གསད་མི་དགོས། །མ་གསལ་གསལ་བར་བྱ་མི་དགོས། མ་མཐོང་བ་ཡི་དོན་མཐོང་བས། །ཀུན་གསལ་འགྱུར་མེད་ཆོས་ཀྱི་དབྱིངས། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས།<milestone unit="line" n="173.2"/>རིག་པ་སྤྱི་བླུགས་སུ་བསྟན་པའི་ལེའུ་སྟེ་ཉི་ཤུ་པའོ།། །།དེ་ནས་ཡང་གསུངས་པ། །རིག་པ་རང་སྒོ་བདེ་བ་ལ། །མཚན་དང་དཔེ་བྱད་མེད་མོད་ཀྱང་། །རང་གི་སྣང་བ་ལོངས་སྐུར་ཤར། །བྱང་ཆུབ་སེམས་<milestone unit="line" n="173.3"/>དཔའི་ངོ་ལ་སྣང་། །ཐུགས་རྗེས་ཀུན་ཏུ་ཁྱབ་པ་ལ། །ཡུལ་དང་ཡུལ་ཅན་མེད་མོད་ཀྱང་། །རང་གི་སྣང་བ་སྤྲུལ་སྐུར་ཤར། །ཁམས་གསུམ་སེམས་ཅན་ངོ་ལ་སྣང་། །ཆོས་སྐུ་མཚན་ཉིད་མེད་པ་ལ། །རིགས་དང་<milestone unit="line" n="173.4"/>བརྒྱུད་དུ་མེད་མོད་ཀྱང་། །འཁོར་འདས་ཡོངས་ལ་ཁྱབ་པར་གནས། །ལོངས་སྐུ་མཚན་དང་དཔེ་བྱད་ལྡན། །སྤྲུལ་སྐུ་ཆོས་ཤེས་གནས་པ་ཡིན། །གང་ལ་བྱར་མེད་ཆོས་སྐུ་འདི། །མཚན་དང་ལྡན་དང་མི་ལྡན་<milestone unit="line" n="173.5"/>མེད། །ཆོས་ལ་ཤེས་དང་མི་ཤེས་མེད། །ཀུན་ལ་ཉེ་རིང་མེད་པས་ན། །ནམ་མཁའི་མཐའ་ལྟར་མཉམ་པར་གནས། །ཀུན་གྱིས་བརྟགས་ཀྱང་འདི་མ་མཐོང་། །སངས་རྒྱས་རྣམས་ཀྱིས་མ་མཐོང་བས། །ལྷ་དང་བཅས་<milestone unit="line" n="173.6"/>པའི་འཇིག་རྟེན་པ། །ཀུན་གྱིས་བརྟགས་ཀྱང་དེ་མ་མཐོང་། །ཞིང་ཁམས་དག་པ་མཐའ་ཡས་ཀྱང་། །དམིགས་མེད་དེ་ཡི་མཐུ་ལས་བྱུང་། །རྒྱལ་བ་དཔག་ཏུ་མེད་པ་ཡང་། །དམིགས་མེད་རང་གི་སྤྲུལ་པ་ཡིན། །དེས་<milestone unit="page" n="174"/><milestone unit="line" n="174.1"/>ན་དབྱིངས་ལས་ཀུན་འབྱུང་བས། །བྱ་བྲལ་ཀློང་ཆེན་ཀུན་གྱི་གཞི། །ཡོངས་སུ་འདུས་པས་སྲོག་གི་མཆོག །དེ་རྟོགས་གང་ལ་གསལ་བྱེད་པ། །ཁྱད་པར་འདིས་ནི་གོ་པྱེ་བས། །འཁོར་འདས་ཐམས་ཅད་དུས་གཅིག་<milestone unit="line" n="174.2"/>གསལ། །རྒྱལ་བ་རྣམས་ཀྱི་ཐུགས་བརྟོལ་བས། །གསལ་བྱེད་ཉི་མ་རང་ལ་ཤར། །སྲིད་པ་གསུམ་གྱི་སེམས་ཅན་ཀྱང་། །ཡེ་ཤེས་ཉི་མའི་ཀློང་ན་ཤར། །ཕན་དང་གནོད་པའི་བྱེ་བྲག་ཀྱང་། །སྟོབས་ཆེན་རང་བྱུང་ཡེ་<milestone unit="line" n="174.3"/>ཤེས་མཐུ། །བདེ་བ་ཅན་གྱི་ཞིང་ཁམས་ཀྱང་། །རང་བྱུང་ཡེ་ཤེས་རང་གི་མཐུ། །དེ་དག་རང་རང་ཡོན་ཏན་ཀྱང་། །སྟོབས་ཆེན་རང་བྱུང་ཡེ་ཤེས་རྩལ། །ས་ལ་གནས་པའི་རིག་འཛིན་དང་། །ལམ་ལ་གནས་པའི་ས་པ་<milestone unit="line" n="174.4"/>ཡང་། །རང་བྱུང་ཡེ་ཤེས་མཁྱེན་པའི་སྟོབས། །དེ་དག་ཉན་བཤད་སྨྲ་བ་དང་། །ཀུན་ནས་ཀུན་ཏུ་ལོངས་སྤྱོད་པ། །ཆོས་ཀྱི་དབྱིངས་ཀྱི་བྱེད་སྤྱོད་ཡིན། །ཀུན་གྱི་རང་བཞིན་བྱར་མེད་འདི། །ཆོས་ཀྱང་བྱ་བ་མེད་པའི་<milestone unit="line" n="174.5"/>ཆོས། །སྐྱེ་མེད་ཚུལ་དུ་ཡེ་སངས་རྒྱས། །སྤྱོད་ཀྱང་བྱ་བ་མེད་པར་སྤྱོད། །ཟབ་མོ་དོན་གྱི་ལོངས་སྤྱོད་ཡིན། །ཀུན་ཀྱང་དབྱིངས་སུ་ལོངས་སྤྱོད་དེ། །ཐམས་ཅད་དབྱིངས་ཀྱི་ངང་ལས་བྱུང་། །དབྱིངས་ལས་ཤར་ཞིང་<milestone unit="line" n="174.6"/>དབྱིངས་ལ་གནས། །དབྱིངས་ལ་གནས་དམིགས་མེད་པའི་ཕྱིར། །འཁོར་འདས་ཀུན་གནས་དམིགས་པ་མེད། །འདོད་ཆགས་ཞེ་སྡང་གཏི་མུག་དང་། །ང་རྒྱལ་ཕྲག་དོག་ལ་སོགས་པ། །དུག་ལྔ་དང་ནི་རིགས་ལྔ་<milestone unit="page" n="175"/><milestone unit="line" n="175.1"/>༄༅། །ཡང་། །དབྱིངས་ལ་བྱེ་བྲག་མེད་པར་གནས། །དེ་བཞིན་ཉིད་དུ་གཅིག་པའི་ཕྱིར། །གཉིས་མེད་དབྱིངས་ཀྱི་ལོངས་སྤྱོད་ཡིན། །དེ་བཞིན་སངས་རྒྱས་སེམས་ཅན་དང་། །ལས་དང་ཐུགས་རྗེས་བསྐྱེད་པ་<milestone unit="line" n="175.2"/>ཡང་། །དབྱིངས་ལ་འབྱུང་འཇུག་མེད་པའི་ཕྱིར། །སེམས་ཉིད་ཀློང་ཆེན་དེ་ཡི་སྟོབས། །ཀློང་ཆེན་མཐུ་ལས་མ་གཏོགས་པའི། །གདགས་པའི་ཐ་སྙད་ཡོད་མེད་དང་། །མཐོང་བའི་རྣམ་པ་ཡོད་མེད་དང་། །བལྟས་པའི་<milestone unit="line" n="175.3"/>ཡུལ་ལ་གསལ་མི་གསལ། །འཁོར་བའི་བཙོན་རར་འཇུག་མི་འཇུག །སངས་རྒྱས་ས་ལ་འགྲོ་མི་འགྲོ། །དུས་གསུམ་སངས་རྒྱས་རྣམས་ཀྱིས་ཀྱང་། །སྔོན་ཆད་གཞན་དུ་བསྟན་པ་མེད། །དེས་ན་ངེས་པར་འདི་ཡི་<milestone unit="line" n="175.4"/>མཐུ། །བྱང་ཆུབ་ས་ལ་བཀོད་མ་བཀོད། །སྙིང་པོའི་དོན་ལ་གནས་མི་གནས། །ཁོ་ན་ཉིད་དུ་རྟོགས་མི་རྟོག །ཡང་དག་དོན་ལ་རྟོགས་མི་རྟོག །ཡང་དག་དོན་ལ་འཇུག་མི་འཇུག །ངེས་པའི་ལུང་བསྟན་ཐོས་<milestone unit="line" n="175.5"/>མ་ཐོས། །གཞན་ན་ཡོད་པ་མ་ཡིན་ཏེ། །ཐམས་ཅད་ཐམས་ཅད་དབྱིངས་ཀྱི་རྒྱན། །དབྱིངས་ལ་གཞི་རྩ་མེད་པའི་ཕྱིར། །ཐམས་ཅད་སྐྱེ་བ་མེད་པ་ཡང་། །དབྱིངས་ལ་འགག་པ་མེད་པའི་ཕྱིར། །དེ་དག་ཐམས་ཅད་<milestone unit="line" n="175.6"/>འགག་པ་མེད། །སྐྱེ་འགག་མེད་པའི་རིག་པདེ། །དེབཞིནཉིདདེམབཅོས་པ། །མ་ནོར་ལམ་མོ་མ་བསླད་པ། །ཆོས་ཀྱི་དབྱིངས་སོ་བསམ་མི་ཁྱབ། །ཡང་དག་མཐའ་འོ་སྟོང་པ་ཉིད། །འདི་ལྟར་ཟབ་པོ་བརྟག་པར་<milestone unit="page" n="176"/><milestone unit="line" n="176.1"/>དཀའ། །འདི་ལྟར་ཡངས་སོ་རྒྱ་ཆེ་བས། །གང་ཞིག་དེ་ལྟར་གནས་པ་དེ། །རྒྱུན་ཆད་མེད་ལ་གནས་པ་ཡིན། །སྐྱེ་འགག་མེད་ལ་གནས་པ་ཡིན། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་<milestone unit="line" n="176.2"/>ལས། སྤྱོད་ཡུལ་བསྟན་པའི་ལེའུ་སྟེ་ཉི་ཤུ་རྩ་གཅིག་པའོ།། །།དེ་ནས་ཡང་བཅོམ་ལྡན་འདས་ཀུན་རིག་གིས་གཞན་ཡང་གསུངས་པ། །དུས་གསུམ་སྐྱེ་འགག་མེད་པ་ལ། །ལྟ་བའི་ཡུལ་ཡང་སྐྱེ་འགག་<milestone unit="line" n="176.3"/>མེད། ཁུན་ཆད་མེད་པ་ལྟ་བའི་མཆོག །སྒོམ་པའི་གནས་ཀྱང་སྐྱེ་འགག་མེད། ཁུན་ཆད་མེད་པ་བསྒོམ་པའི་མཆོག །སྤྱོད་པའི་སྒོ་ཡང་སྐྱེ་འགག་མེད། །རྒྱུན་ཆད་མེད་པ་སྦྱོད་པའི་མཆོག །གྲུབ་པའི་འབྲས་བུ་སྐྱེ་<milestone unit="line" n="176.4"/>འགག་མེད། ཁུན་ཆད་མེད་པ་འབྲས་བུའི་མཆོག །ཁྱབ་པའི་སྙིང་རྗེ་རྒྱུན་ཆད་མེད། །རྩོལ་བའི་ཕྲིན་ལས་རྒྱུན་ཆད་མེད། །བསྒྲུབས་པའི་ཡོན་ཏན་རྒྱུན་ཆད་མེད། །བསྔོ་བའི་བྱིན་བརླབས་རྒྱུན་ཆད་མེད། །བསྲུང་<milestone unit="line" n="176.5"/>བའི་དམ་ཚིག་རྒྱུད་ཆད་མེད། །སྐྱེ་འགག་མེད་དང་བཅས་པ་ཡིས། །གསང་བའི་དབྱིངས་ཀྱི་མཐོང་བརྟོལ་བས། ཁུན་གྱི་རང་བཞིན་འདི་རྟོགས་ཏེ། །རྒྱུན་མི་ཆད་པར་གནས་པས་དབྱིངས། ཁུན་མི་ཆད་པར་གྲོལ་<milestone unit="line" n="176.6"/>བས་ཀློང་། །འཁོར་བའི་ཆོས་ཀྱང་རྒྱུན་མི་འཆད། །མྱ་ངན་འདས་པ་རྒྱུན་མི་འཆད། །ལམ་ལ་རྩོལ་བ་དེ་དང་མཚུངས། །གསང་བའི་ཆོས་ཀྱང་དེ་ལས་མེད། །ངོ་བོ་དམིགས་སུ་མེད་པའི་ཕྱིར། །བྲི་བའི་ཆོས་ཀྱང་དེ་<milestone unit="page" n="177"/><milestone unit="line" n="177.1"/>༄༅། །ལས་མེད། །དུས་གསུམ་རྒྱུན་དུ་མི་འབྲལ་བས། །སྣང་མེད་གཅིག་ལ་ཅིར་ཡང་སྣང་། །མཐོང་མེད་གཅིག་ལ་ཅིར་ཡང་མཐོང་། །ཐོས་མེད་གཅིག་ལ་ཅིར་ཡང་ཐོས། །གང་མཐོང་ཅིར་ཐོས་ཅིར་སྣང་<milestone unit="line" n="177.2"/>ཡང་། །དབྱིངས་ལས་གཞན་དུ་མི་འཆར་ན། །རྟོགས་ལྡན་སྐྱེས་ཆེན་རང་གི་མཐུ། །དུས་རྣམས་ཀུན་ཏུ་བདེ་ལ་གནས། །ཐམས་ཅད་དེ་ཡི་ཀློང་དུ་གྲོལ། །དེ་ལ་མཚན་མ་མི་དམིགས་པས། །རང་རྒྱུད་སྦྱང་ཞེས་དེ་ལ་<milestone unit="line" n="177.3"/>བྱ། །རང་བཞིན་སྦྱངས་བར་མ་ཤེས་པས། །བསྐལ་པ་བྱེ་བ་བརྒྱ་སྟོང་དུ། །རང་སེམས་སྦྱངས་པས་མི་འབྱོངས་ཏེ། །རང་བཞིན་དྲི་མ་བཀྲུས་མི་འདག །ནམ་མཁའ་བཀྲུས་ཀྱང་མི་འདག་བཞིན། །རང་བྱུང་དྲི་མ་བཀྲུ་<milestone unit="line" n="177.4"/>མི་དགོས། །དེ་ལ་དངོས་པོར་མི་རྟོག་པས། །དགག་སྒྲུབ་མེད་ཅེས་དེ་ལ་བྱ། །རང་བཞིན་ཁེགས་པར་མ་ཤེས་ན། །བསྐལ་པ་བྱེ་བ་དུ་མ་མྲ །བཀག་ཀྱང་ཁེགས་པར་མི་འགྱུར་ཏེ། །རང་སེམས་ཡིན་པར་དགག་ཏུ་<milestone unit="line" n="177.5"/>མེད། །རང་བྱུང་མཚན་མ་དགག་མི་དགོས། །དེ་ལ་སྐྱོན་དུ་མི་བལྟ་བས། །བླང་དོར་མེད་ཅེས་དེ་ཁོ་ན། །རང་བཞིན་དབྱེར་མེད་མ་ཤེས་ན། །བསྐལ་པ་བྱེ་བ་ཕྲག་བརྒྱ་མྲ །བླང་དང་དོར་བ་བྱར་མི་ལངས། །རང་<milestone unit="line" n="177.6"/>སེམས་ཡིན་པས་ཐུག་པ་མེད། །རང་བྱུང་ཡེ་ཤེས་མཐའ་མེད་ལ། །མི་མཐུན་གཉེན་པོ་བསྟེན་མི་དགོས། །དེས་ན་སྐད་ཅིག་ཡུད་ཙམ་ལ། །དབྱིངསཀྱིམཚན ཉིད་དེ་རྟོགས་པས། །སངས་རྒྱས་ས་ལ་གདོན་མི་<milestone unit="page" n="178"/><milestone unit="line" n="178.1"/>ཟ། །དེ་ཕྱིར་ཐམས་ཅད་སྐྱེ་མེད་དབྱིངས། །བྱང་ཆུབ་ཉིད་དུ་ངེས་པའི་ཕྱིར། །སྐལ་ལྡན་ཐེ་ཚོམ་མེད་པར་བྱོས། །གང་དག་དེ་བཞིན་རྟོགས་པ་དེ། །སྙིང་པོ་བྱང་ཆུབ་ལ་གནས་པས། །ཐམས་ཅད་ཇི་ལྟར་སྣང་ཡང་<milestone unit="line" n="178.2"/>རུང་། །ཐམས་ཅད་ཇི་ལྟར་ཤེས་ཀྱང་རུང་། །ཐམས་ཅད་ཇི་ལྟར་ཡིན་ཀྱང་རུང་། །འགྲོ་ཉལ་ཟ་འཆག་སྤྱོད་ལམ་བཞི། །གང་དུ་སྣང་ཞིང་ཅི་ཞིག་བྱེད། །དབྱིངས་ལས་འགྱུར་བ་མེད་པའི་ཕྱིར། །མ་བྱུང་མ་སྐྱེས་མ་<milestone unit="line" n="178.3"/>སྨྲས་རྒྱལ། །མི་སྣང་རྒྱུན་གྱི་ཆོས་སྐུ་དང་། །སྣང་བ་གཟུགས་སྐུའི་ཐུགས་རྗེ་ཡང་། ཁུན་ཆད་མེད་པར་འབྱུང་བའི་ཕྱིར། །ནམ་མཁའི་ཀློང་ནས་ཆོ་འཕྲུལ་བཞིན། །རང་བྱུང་རང་ཞི་རྒྱུན་མི་ཆད། །སྙིང་པོ་བྱང་ཆུབ་<milestone unit="line" n="178.4"/>སེམས་ཀྱི་ཀློང་། །སྐལ་ལྡན་སྐྱེས་བུ་དེ་ཉིད་ལ། །ཡེ་ནས་སྒྱི་བླུགས་ཡིན་པའི་ཕྱིར། །ཕྱོགས་སུ་དམིགས་པར་མི་བྱའོ། །གང་མཐོང་དམ་པའི་དོན་དུ་མཐོང་། །གཅིག་མཐོང་ཐམས་ཅད་མཐོང་བ་ཡིན། །དེ་ལ་ཐེ་ཚོམ་<milestone unit="line" n="178.5"/>མི་ཟ་བས། །སངས་རྒྱས་ཀུན་གྱི་དགོངས་པ་མཐོང་། །འདི་ལྟར་ཡོངས་སུ་ཤེས་གྱུར་ན། །འགྲོ་བ་ཀུན་གྱི་དོན་ཤེས་འགྱུར། །དེ་ཤེས་རིག་པ་ཕྱོགས་མེད་ལ། །བརྗོད་མེད་རང་རིག་ཉམས་ཤར་བས། །རང་བྱུང་ཡེ་<milestone unit="line" n="178.6"/>ཤེས་འཆར་ནུབ་མེད། །མཐའ་ཡི་མུན་པ་མི་མངའ་བས། །ཕྱི་ནང་མེད་པར་ཀུན་ལ་གསལ། །གཏིང་གི་མུན་པ་མི་མངའ་བས། །མ་རིག་གཉེན་པོས་གཞོམ་མི་དགོས། །ཁ་གཏིང་མེད་པར་ཀུན་ལ་གསལ། །ཕྱི་ནང་<milestone unit="page" n="179"/><milestone unit="line" n="179.1"/>༄༅། །སྒོང་ཕུར་མེད་པའི་ཕྱིར། །མངོན་དུ་བྱུང་བའི་ལུང་ཞེས་བྱ། །རྣམ་དག་ལམ་ཆེན་དེ་ཡིན་པས། །མི་གཡོ་རྟོགས་པའི་ཀློང་ཞེས་བྱ། །དམིགས་པའི་མཐའ་ལས་འདས་པས་ན། །མི་གནས་ཆོས་སྐུའི་ངོ་བོ་<milestone unit="line" n="179.2"/>ཉིད། །རྒྱུ་རྐྱེན་མེད་པར་རང་བྱུང་བས། །རང་བྱུང་ཡེ་ཤེས་ནམ་མཁའ་ཆེ། །ཐམས་ཅད་དེ་རུ་འདུས་པས་ན། །མ་འདྲེས་ཡོངས་རྫོགས་ཐེག་པའི་རྒྱན། །སྨྲ་བརྗོད་བསམ་ལས་འདས་པའི་ཕྱིར། །ཚད་དང་བྲལ་བའི་<milestone unit="line" n="179.3"/>བྱང་ཆུབ་སེམས། །རང་བཞིན་མཚན་ཉིད་གཅིག་ལ་ཡང་། །ཡོན་ཏན་སྟོབས་ཀྱིས་ཅིར་ཡང་སྣང་། །རང་བཞིན་མཚན་ཉིད་མེད་པ་ལ། །སྨོན་ལམ་སྟོབས་ཀྱིས་ཅིར་ཡང་འགྲུབ། །སྐལ་དང་མི་ལྡན་སྐྱེ་བོ་<milestone unit="line" n="179.4"/>ཡིས། །བསྐལ་པ་དང་ནི་མི་ཚེ་སྲ །དེ་ཡིས་ཕྱོགས་སུ་བཙལ་མོད་ཀྱང་། །རང་གི་མཐུ་ཡིས་རང་བསྒྲིབས་ནས། ལོག་པར་མཐོང་བར་བརྒྱ་ཕྲག་ཡས། །ཇི་ཙམ་གནས་ཀྱང་ངོ་མ་ཤེས། །ཉེ་འདུག་རིང་དུ་འཚོལ་བ་<milestone unit="line" n="179.5"/>ཡི། །སྐལ་མེད་རྣམས་ལ་སྣང་མི་རུང་། །སྐལ་ལྡན་དག་པའི་བློ་ཅན་ལ། །གཡོགས་པ་མེད་པར་ཁྱབ་པ་དང་། །ཆེ་ཆུང་མེད་པར་མཐོང་བ་དང་། །བཟང་ངན་མེད་པར་སྤྱད་པ་དང་། །མཐོ་དམན་མེད་པར་བརྟོལ་པ་<milestone unit="line" n="179.6"/>དང་། །ཡངས་དོག་མེད་པར་ཤོང་བ་དང་། །རྒྱུ་འབྲས་མེད་པར་ལེན་པ་དང་། །ཕོ་མོ་མེད་པར་སྤྱོད་པ་དང་། །མུན་སྣང་མེད་པར་མཐོང་བ་དང་། །སྔ་ཕྱི་མེད་པར་གྲོལ་བ་དང་། །ལས་ཀྱིས་འགྲུབ་དང་མི་འགྲུབ་<milestone unit="page" n="180"/><milestone unit="line" n="180.1"/>དང་། །རྣམ་སྨིན་སོག་དང་མི་སོག་དང་། །སྐྱེ་བ་ཡོད་དང་མེད་པ་དང་། །འགག་པ་ཡོད་དང་མེད་པ་དང་། །དེ་དག་ཐམས་ཅད་དུས་གཅིག་གསལ། །དེ་ཡང་དབྱིངས་ལ་རིག་པའི་སྟོབས། །རང་གི་ཆོ་འཕྲུལ་ཉིད་དུ་<milestone unit="line" n="180.2"/>སྣང་། །གང་གིས་མི་མཐོང་མི་རྟོག་པའི། །སྐལ་མེད་སྐྱེ་བོས་དེ་མི་ཤེས། །ཐམས་ཅད་དེ་ཡི་རང་བཞིན་ལ། །རང་སྣང་ལོག་པས་དེ་མི་ཤེས། །ཀུན་ལ་ཡོད་དེ་ཉེ་ཡང་རིང་། །ཞེས་གསུངས་སོ། །ཀློང་ཆེན་རབ་<milestone unit="line" n="180.3"/>འབྱམས་རྒྱལ་པོའི་རྒྱུད་ལས། རྟོག་པ་མངོན་གྱུར་གྱི་ལེའུ་སྟེ་ཉི་ཤུ་རྩ་གཉིས་པའོ།། །།དེ་ནས་ཡང་བཅོམ་ལྡན་འདས་ཀྱིས་ཉིད་ཀྱི་དགོངས་པའི་དོན་མ་ནོར་བར་གསུངས་པ། ལྷུན་གྱིས་གྲུབ་པའི་ཆོས་ཉིད་<milestone unit="line" n="180.4"/>ལ འབྲས་བུ་མི་ཟད་གཏེར་དང་ལྡན། །འཁོར་འདས་ཐམས་ཅད་དེ་ལས་བྱུང་། །སྣང་གྲགས་ཐམས་ཅད་དེ་ལ་སྤྱོད། །བཙལ་བ་མེད་པས་བྱ་བྲལ་དང་། །ནམ་མཁའི་ཀློང་ལྷར་ཡོངས་ལ་ཁྱབ། །གསེར་གྱི་རྫས་<milestone unit="line" n="180.5"/>ལྟར་གཅིག་ལས་སྣང་། །ཐ་དད་ཤར་ཡང་གཅིག་ཏུ་རྫོགས། །རྩ་བ་མི་འགྱུར་འབྲས་བུ་གཅིག །དེ་ལས་བྱུང་བའི་ཆོས་རྣམས་ཀུན། །ཉིད་ཀྱི་ངོ་བོར་མ་གྱུར་པའི། །གཞན་དུ་སྣང་བ་ཅི་ཡང་མེད། །མ་སྤྲོས་ཀུན་ལ་<milestone unit="line" n="180.6"/>ཁྱབ་པའི་ཕྱིར། །ཕྱི་ནང་མེད་པར་གདལ་བ་ཆེ། །དུས་གསུམ་བཞུགས་པའི་སངས་རྒྱས་དང་། ཁམས་གསུམ་འཁོར་བའི་སེམས་ཅན་ཀུན། །རྡོ་རྗེ་སྙིང་པོའི་ངོ་བོ་སྲ །ཡེ་སངས་རྒྱས་པའི་ཆོས་ཉིད་ལ། །ཀུན་ཀྱང་<milestone unit="page" n="181"/><milestone unit="line" n="181.1"/>༄༅། །གནས་ཕྱིར་ཡེ་ནས་གྲོལ། །ཀུན་གྲོལ་ཆེན་པོ་བལྟ་བའི་ཀློང་། །རང་བྱུང་ཡེ་ཤེས་བཙལ་མེད་པས། །ཆེད་དུ་འབད་པ་མེད་པ་མྲ །ཚེགས་མེད་དོན་ཆེན་ཡེ་ནས་འགྲུབ། །སྐྱོན་ཡོན་གང་ཡང་མ་<milestone unit="line" n="181.2"/>སྤངས་པས། །བླང་དོར་གཉིས་སུ་མི་བལྟ་བས། །རང་སར་གྲོལ་བས་གང་དགར་བཞག །བཞག་དང་མི་བཞག་མེད་པ་སྲ །ཆོས་ཉིད་ཀློང་དུ་གྲོལ་བ་ལ། །དབྱེ་བསལ་སྤང་བླང་ངང་གིས་མེད། །བཙལ་བ་མེད་ཅིང་<milestone unit="line" n="181.3"/>བསྒྲུབ་ཏུ་མེད། །ངེས་པར་གྲོལ་ལོ་གཟའ་གཏད་མེད། །ལྷུན་གྱིས་གྲུབ་བོ་ཕྱོགས་རིས་མེད། །དེ་ལྟར་གོ་བའི་སྐལ་ལྡན་ལ། །བསྒོམ་དང་མ་བསྒོམས་མེད་པ་དང་། །མཚན་མ་རང་སར་གྲོལ་བའི་ཕྱིར། །གཉིས་སུ་<milestone unit="line" n="181.4"/>མེད་པའི་བྱང་ཆུབ་སེམས། །ཆོས་ཉིད་བྱང་ཆུབ་སེམས་འདི་ནི། །བྱང་ཆུབ་ཉིད་ལས་མེད་པའི་ཕྱིར། །དེ་ལ་གྲོལ་དང་མ་གྲོལ་མེད། །ཇི་ལྟར་བྱས་ཀྱང་མི་འདའ་བས། །སྐྱེ་འགག་མེད་པའི་ཀློང་ཆེན་ཡིན། །གཞན་དུ་<milestone unit="line" n="181.5"/>འཆར་བ་མེད་པའི་ཕྱིར། ཉིད་ལ་ཉིད་ཀྱི་ཕྱོགས་རིས་མེད། །རྒྱ་ཆད་ཕྱོགས་ལྷུང་མེད་པའི་ཕྱིར། །ཐམས་ཅད་གཉིས་མེད་ཀློང་དུ་གནས། །ལྟ་བ་ཕྱོགས་མེད་རང་གྲོལ་ཀློང་། །གསེར་གླིང་ལྟ་བུར་དབྱེ་བསལ་<milestone unit="line" n="181.6"/>མེད། །བསྒོམ་པ་ཕྱོགས་མེད་ཡེ་ཀློང་དང་། །བྱེ་རླུད་ལྟ་བུར་དབྱིངས་སུ་ཐིམ། །སྤྱོད་པ་ཕྱོགས་མེད་རང་ཤར་ཀློང་། །ཆུ་ཀླུང་ལྟ་བུར་འཇམ་ཞིང་དལ། །འབྲས་བུ་ཕྱོགས་མེད་ཡེ་གྲུབ་ཀློང་། །ཡུལ་ཀླུང་ལྟ་བུར་མ་<milestone unit="page" n="182"/><milestone unit="line" n="182.1"/>འདྲེས་གསལ། །འཁོར་འདས་ཐིག་ལེ་ཉག་གཅིག་ལ། །རང་རང་ཞེ་འདོད་རྩོལ་སེམས་ཀྱིས། །ལྟ་བསྒོམ་སྤྱོད་པ་འབྲས་བུ་རྣམས། །གསེར་དངུལ་ཕྲ་མེན་རྫས་ལྟ་བུར། །མ་འདྲེས་ཡོངས་རྫོགས་གཅིག་གི་<milestone unit="line" n="182.2"/>རྒྱན། །ཁྱད་པར་གྱུར་པ་ཨ་ཏིའི་རྫོང། །བཤིགས་པས་མི་ཤིགས་རྡོ་རྗེའི་མཁར། །དེ་ལ་སྐྱེ་འགག་མེད་པས་ན། །ནམ་མཁའ་ལྟ་བུའི་ཆོས་ཉིད་ཡིན། །ནམ་མཁའི་ཀློང་ན་གང་བྱས་བདེ། །ལྷུན་གྲུབ་ཀློང་དུ་གང་ཤར་<milestone unit="line" n="182.3"/>གྲོལ། །འཁོར་འདས་རིག་པ་ཆིག་ཆོད་ལ། །མཉམ་དང་མི་མཉམ་སེམས་ཀྱི་སྟོབས། །དབྱེ་བསལ་མེད་དོ་གཅིག་གི་ཀློང་། །གཉིས་མཐའི་དྲོས་ཐག་བཅད་པའི་ཕྱིར། །མཚུངས་མེད་ཕྱོགས་མེད་གཏན་ཚིགས་<milestone unit="line" n="182.4"/>ཀྱིས། །ཡུལ་སྣང་ཞེན་པ་ཀུན་བཀྲོལ་ནས། །ཕྱོགས་རིས་མེད་དོ་ཡེ་གདལ་ཆེ། །དེ་དོན་འགྱུར་མེད་གནད་ལ་ཕེབས། །ཕྱོགས་མེད་རིག་པ་ཁ་ཡན་གྱིས། །མཐར་འཛིན་སྤྲོས་པ་ཀུན་བཅད་ནས། །དགག་སྒྲུབ་མེད་<milestone unit="line" n="182.5"/>པར་ཡེ་ནས་མཉམ། །ཡུལ་སེམས་རིས་སུ་མི་འབྱེད་པས། །ཡུལ་མེད་རིག་པ་རང་ཤར་གྱིས། །གཏན་ཚིགས་ཞེན་པའི་གཏིང་ཕྱུང་ནས། ཁུ་འབྲས་མེད་དོ་ཆོས་ཉིད་ཆེ། །དེ་ལ་ཕྱོགས་སུ་རྩོལ་འདོད་པ། །དག་དང་<milestone unit="line" n="182.6"/>མ་དག་གོལ་ས་སྟེ། །རིམ་པ་བརྒྱད་པོ་ལམ་གྱི་གནས། །ཡིད་ཆེས་རང་གཞན་གཉིས་ཀྱི་ལུང་། །ཐེ་ཚོམ་གོལ་ས་ཤུགས་ཀྱིས་ཆོད། །ཕྱི་ནང་མེད་པར་འོད་གསལ་བས། །མཐའ་ཡི་མུན་པ་ཀློང་དུ་དག །རྒྱུ་རྐྱེན་གཉེན་<milestone unit="page" n="183"/><milestone unit="line" n="183.1"/>༄༅། །པོས་མི་གཡོ་བས། །འཇིག་འདྲལ་མེད་པ་ཆོས་ཀྱི་སྐུ། །མ་རིག་མེད་པ་ཡེ་ཤེས་ཀློང་། །ཐམས་ཅད་གྲོལ་བ་ནམ་མཁའི་ཀློང་། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། མ་<milestone unit="line" n="183.2"/>འདྲེས་ཡོངས་སུ་རྫོགས་པའི་ལེའུ་སྟེ་ཉི་ཤུ་རྩ་གསུམ་པའོ།། །།དེ་ནས་ཡང་བཅོམ་ལྡན་འདས་ཀྱིས་འཁོར་རྣམས་ལ་འདི་སྐད་ཅེས་བཀའ་སྩལ་ཏོ། །གཡོས་པ་མེད་ལ་མི་རྟོག་ན། །བདག་ཉིད་རྟོག་པ་བློར་<milestone unit="line" n="183.3"/>མི་སྣང་། །མི་རྟོག་པ་ལ་འཇུག་འདོད་ན། །རྣམ་པར་རྟོག་པའི་ས་བོན་འདེབས། །གལ་ཏེ་མི་རྟོག་དོན་མཐོང་ཡང་། །མི་རྟོག་མ་ཡིན་སྙམ་བྱེད་བློ། །འགྱུ་བ་ཕྲ་མོ་ཏིང་འཛིན་གེགས། །རྩ་བ་བྱང་ཆུབ་སེམས་འདི་<milestone unit="line" n="183.4"/>ལ། །ཡོད་པར་བརྟགས་པས་དངོས་པོའི་མཐའ། །མེད་པར་བརྟགས་པས་སྟོང་པའི་བློ། །སྟོང་པའི་བློ་ལ་འཛིན་པ་ཡོད། །དངོས་པོའི་མཐའ་ལ་བརྟག་ཏུ་མེད། །དངོས་པོ་ཐམས་ཅད་མི་རྟག་པས། །དེ་བས་མཚན་མ་<milestone unit="line" n="183.5"/>ཉེས་དམིགས་ཆུང་། །སྐལ་དང་ལྡན་པའི་སྐྱེས་བུ་དེ། །མི་རྟོག་དོན་ལ་འཇུག་མི་བྱེད། །སྟོང་པའི་དོན་ལ་བློ་མི་གནས། །ཉམས་མྱོང་བཞག་ས་མི་འཚོལ་བས། །ཞེན་ཅིང་ཆགས་པའི་ཡུལ་མི་གནས། །དྲན་པའི་ཐག་<milestone unit="line" n="183.6"/>པ་མི་འདོགས་པས། །འཛིན་པའི་རྟོག་ཕུར་དེ་ལ་མེད། །ཐམས་ཅད་སངས་རྒྱས་ཡིན་པའི་ཕྱིར། །སྙིང་རྗེའི་ཡུལ་དང་གནས་མི་དམིགས། །མི་རྟོག་ཀློང་ཡངས་ཆོས་སྐུ་དེ། །བལྟས་པས་མི་མཐོང་བཞག་པས་<milestone unit="page" n="184"/><milestone unit="line" n="184.1"/>གསལ། །ཐམས་ཅད་ཀུན་ལ་གསལ་བའི་ཕྱིར། ཁྲར་ནུབ་མེད་པར་གདོད་ནས་གནས། །ཐམས་ཅད་ཀུན་ལ་ཁྱབ་པའི་ཕྱིར། །ལྷུན་གྱིས་གྲུབ་པར་ཡེ་ནས་གནས། །གང་ལ་རྟོག་པ་མེད་པའི་ཕྱིར། །མཚན་མའི་ཆོས་<milestone unit="line" n="184.2"/>ལས་ཡེ་ནས་འདས། །ཐམས་ཅད་སྙིང་པོ་བྱང་ཆུབ་ལ། །སྟོང་ཉིད་ཆོས་སྐུ་གཞན་ན་མེད། །སྤྱོད་ཡུལ་ཀུན་ལ་སྙོམས་པའི་ཕྱིར། །ཞིང་ཁམས་རྣམ་པར་དག་པ་ཉིད། །ཡེ་ནས་དེ་བཞིན་གནས་པ་ལ། །ཅི་ཕྱིར་སུ་ལ་<milestone unit="line" n="184.3"/>གང་ཞིག་འདྲི། །དཔེ་ཡིས་མཚོན་པར་བྱ་བ་དང་། །ཚིག་ཏུ་བརྗོད་པ་མེད་མོད་ཀྱང་། །རེ་ཞིག་ཉེ་བར་བསྟན་པའི་ཕྱིར། །ཀུན་ལ་ཁྱབ་ཅིང་མཐའ་དབུས་མེད། །ནམ་མཁའ་ལྟ་བུའི་བྱང་ཆུབ་སེམས། །དངོས་པོ་གཉིས<milestone unit="line" n="184.4"/>་དང་བྲལ་བའི་ཕྱིར། །སྒྲོ་སྐུར་འདས་པའི་བྱང་ཆུབ་སེམས། །འདོད་དགུར་འབྱུང་ཞིང་ཐབས་མི་སྤོང་། །རིན་ཆེན་ལྟ་བུའི་བྱང་ཆུབ་སེམས། །ཕྱི་ནང་མེད་པར་ཡོངས་སུ་གསལ། །སྒྲོན་མ་ལྟ་བུའི་བྱང་ཆུབ་<milestone unit="line" n="184.5"/>སེམས། །གཡོ་འགུལ་མེད་པར་ཀུན་ཏུ་འབྱུང་། །རྒྱ་མཚོ་ལྟ་བུའི་བྱང་ཆུབ་སེམས། །བཅོས་བསླད་བྲལ་བས་བསྒྱུར་དུ་མེད། །གསེར་ཞུན་ལྟ་བུའི་བྱང་ཆུབ་སེམས། །མཚོན་པའི་བླ་དགས་བསམ་ཡས་ཀྱང་། །བསྟན་<milestone unit="line" n="184.6"/>པའི་དངོས་པོ་གཅིག་ལས་མེད། །མིང་གི་རྣམ་གྲངས་ཅིར་བཏགས་ཀྱང་། །དོན་གྱི་ངོ་བོ་གཅིག་ལས་མེད། །དཔེ་རེ་དོན རེམཚོན པའིབརྡའ། །མིང་དང་བླ་དགས་བོད་པའི་ཚིག །སྒྲ་དང་ཐ སྙདམཚོན པའི<milestone unit="page" n="185"/><milestone unit="line" n="185.1"/>༄༅། །ཆོས། །དངོས་གཞི་མེད་པའི་ཆོས་ཉིད་ལ། །ཅི་ལ་རྟོག་ཅིང་ཅི་ལ་སྤྱོད། །བཙལ་བར་བྱ་བའི་ཡུལ་མེད་པས། །དཔེས་མཚོན་ཚིག་ཏུ་བརྗོད་དུ་མེད། །དེ་ཉིད་དང་ནི་དེ་མ་ཡིན། །ཇི་བཞིན་པ་དང་དེ་<milestone unit="line" n="185.2"/>ལས་གཞན། །མ་ནོར་པ་དང་འཁྲུལ་པ་དང་། །མ་བཅོས་པ་དང་བཅོས་པ་དང་། །གཞན་མ་ཡིན་དང་རང་ཡིན་དང་། །ཆོས་ཅན་དང་ནི་ཆོས་ཉིད་དང་། །དབྱིངས་དང་དངོས་པོ་ལ་སོགས་པ། །བཟང་ངན་བྱེ་བྲག་<milestone unit="line" n="185.3"/>འབྱེད་པ་ནི། །འདི་ཀུན་རང་བཞིན་འཁྲུལ་པའི་བློ། །བྱང་ཆུབ་སེམས་ལ་དབྱེ་བ་མེད། །སྟོང་ཉིད་སྙིང་པོའི་ཀློང་ཆེན་འདི། །སྐད་ཅིག་རྟོགས་པ་ཙམ་གྱིས་ཀྱང་། །བྱང་ཆུབ་ཀློང་དུ་དེར་སོན་པས། །མཚན་མའི་ཆོས་<milestone unit="line" n="185.4"/>ལ་རག་མི་ལུས། །སྟོང་པའི་ཆོས་ལ་བློ་མི་གནས། །ཅིར་ཡང་མེད་ལས་གར་ཡང་སྣང་། །མཐོང་བ་མེད་པར་ཀུན་ཏུ་གསལ། །བརྟགས་ན་མ་རྙེད་ཅིར་ཡང་འཆར། །དངོས་པོ་མེད་ལས་སྙིང་པོ་འབྱུང་། །རང་བཞིན་<milestone unit="line" n="185.5"/>མེད་པར་ཀུན་ལ་ཁྱབ། །དངོས་གཞི་མེད་པར་ཐམས་ཅད་འབྱུང་། །བསྒྲུབ་ཏུ་མེད་པར་ཅི་ཡང་འགྲུབ། གཏང་བཞག་མེད་པར་རང་ལ་གནས། །འདོད་པ་མེད་པར་དོན་ཀུན་འགྲུབ། །འདོད་དགུར་འབྱུང་བས་བཙལ་<milestone unit="line" n="185.6"/>མི་དགོས། །ཡེ་ཤེས་ཉི་མ་རང་ལ་ཤར། །གསང་སྔགས་དོན་ཀུན་བསྐྱེད་པའི་གཞི། །གདུལ་བྱ་མ་ལུས་འདུལ་པའི་ཞིང་། །ཐམས་ཅད་བདག་ཉིད་བྱང་ཆུབ་ཀློང་། །མི་མཛད་མཛད་པ་མཐར་ཕྱིན་པས། །དུས་གསུམ་<milestone unit="page" n="186"/><milestone unit="line" n="186.1"/>རྒྱལ་བ་མ་ལུས་ཀྱིས། །ཕྲིན་ལས་ཅི་མཛད་འདི་ཡིས་མཛད། །ཁམས་གསུམ་སེམས་ཅན་ཐམས་ཅད་ཀྱིས། །བྱ་བ་ཅི་བྱེད་འདི་ཡིས་བྱས། །ཉིད་ལ་བྱས་པ་གང་ཡང་མེད། །མ་བྱས་དོན་ཀུན་འགྲུབ་པའི་<milestone unit="line" n="186.2"/>ཕྱིར། །འདོད་འབྱུང་ནོར་བུ་རིན་པོ་ཆེ། །ཆོ་འཕྲུལ་ཆེན་པོ་འབྱུང་བའི་གཞི། །ཆོས་ཀྱི་འཁོར་ལོ་བསྐོར་བའི་ཚུལ། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། དོན་ལ་གཡོས་པ་མེད་པའི་ལེའུ་<milestone unit="line" n="186.3"/>སྟེ་ཉི་ཤུ་རྩ་བཞི་པའོ།། །།དེ་ནས་ཡང་བཅོམ་ལྡན་འདས་ཀྱིས་ཉིད་ཀྱི་དགོངས་པ་མ་ནོར་པའི་དོན་འདི་གསུངས་སོ། ཇི་སྲིད་ཆོས་རྣམས་ཐམས་ཅད་ཀུན། །རྩ་བ་རང་གི་བྱང་ཆུབ་སེམས། །ཡན་ལག་སྣང་<milestone unit="line" n="186.4"/>གྲགས་ཀུན་ཏུ་ཤར། །སེམས་ཉིད་ཡེ་ནས་མ་སྐྱེས་པས། །འཁོར་འདས་སྐྱེ་མེད་དུས་གཅིག་རྫོགས། །ཉོན་མོངས་བདེ་སྡུག་ལ་སྩོགས་ཀུན། །སྤང་དུ་མེད་དེ་བདག་ཉིད་རང་། །བྱང་ཆུབ་སེམས་ལས་གཞན་མེད་<milestone unit="line" n="186.5"/>པས། །སྐྱེ་མེད་རང་གི་རྒྱན་དུ་རྫོགས། །དགེ་བའི་བསམ་གཏན་དུས་ཚིགས་དང་། །སྤྱོད་ཡུལ་ངོ་ལ་སྣང་བའི་ཆོས། །དངོས་པོ་ཀུན་གྱི་རང་བཞིན་ཡང་། །བྱང་ཆུབ་སེམས་ཉིད་དེ་ཡི་རྒྱན། །ཐམས་ཅད་རྒྱན་ལྡན་<milestone unit="line" n="186.6"/>ཡོངས་རྫོགས་པས། །རྫོགས་པ་ཆེན་པོ་དབྱེར་མེད་ཆོས། །ལ་ལ་ཡིན་ལ་ལ་ལ་མིན། །ཀུན་ཀྱང་འདྲ་བར་ཡོངས་རྫོགས་པས། །འོག་མས་བགྲངས་པའི་བྱེ་བྲག་མེད། །སྐྱེ་བ་མེད་པའི་ཆོས་ཉིད་ལ། །རྒྱུ་རྐྱེན་མེད་དེ་<milestone unit="page" n="187"/><milestone unit="line" n="187.1"/>༄༅ ཅིར་ཡང་འཆར། །སྣ་ཚོགས་ནོར་བུ་ཇི་བཞིན་ནོ། །ཀུན་ལ་ཇི་བཞིན་དེ་ཉིད་ལས། །ཀུན་ཀྱང་སངས་རྒྱས་ཡིན་པར་འདྲ། །འགྲོ་འོང་མེད་པར་མཁའ་དང་མཚུངས། །འཇུག་ལྡོག་མེད་པར་དབྱིངས་སུ་<milestone unit="line" n="187.2"/>གྲོལ། །རྒྱུ་རྐྱེན་ཟད་པས་ཉོན་མོངས་དང་། །འཆིང་གྲོལ་མེད་པས་དགག་སྒྲུབ་བྲལ། །ཐོག་མཐའ་མེད་པས་རྒྱུན་མི་འཆད། །དེ་ལ་དུས་གསུམ་གང་སེམས་པ། །མཉམ་པའི་དོན་ལ་གོལ་བ་ཡིན། །དུས་གསུམ་མེད་<milestone unit="line" n="187.3"/>པའི་ཆོས་ཉིད་ལ། །གཞི་རྩ་མེད་ཅེས་བཏགས་པ་ཡིན། །གཏད་མེད་ཕྱོགས་བྲལ་གཞི་ཡི་ཆོས། །འཁྲུལ་པ་ཁོ་ནར་རྣམ་བརྟགས་ཀྱང་། །དབྱིངས་ལ་ཐེར་ཟུག་གང་ཡང་མེད། །བརྟགས་གཞི་མེད་ཅིང་ངེས་པ་<milestone unit="line" n="187.4"/>མེད། །ཡིན་མིན་མེད་པར་ཀུན་ཤར་བས། །བཟང་ངན་མེད་པར་ཀུན་གྲོལ་ཡིན། །མཐོ་དམན་མེད་པར་ཀུན་གསལ་བས། །བྱེ་བྲག་མེད་པར་གྲོལ་བ་ཡིན། །ཡང་དག་དོན་ལ་དམིགས་བཙལ་བས། །རྒྱུ་རྐྱེན་འདི་<milestone unit="line" n="187.5"/>ཡིན་མེད་པས་ན། །ཆགས་སྡང་གནས་མེད་བྱང་ཆུབ་ལམ། །སྐྱེ་མེད་འགག་མེད་ལྟ་བའི་རྒྱན། །ཡེ་ཤེས་བདུད་རྩི་འཁོར་བ་འཇོམས། །ཐོག་བབས་ཅར་ཕོག་ཤུགས་འབྱུང་དང་། །ཀློང་རྡོལ་རང་ཤར་ཤར་ལུགས་<milestone unit="line" n="187.6"/>ཀྱིས། །འགྲོ་དྲུག་གྲོང་ཁྱེར་གཏན་ནས་བརྩམ། །སྐྱེ་ཤི་མེད་པར་རུ་མ་བརླག །ཁམས་གསུམ་མ་ལུས་ཡོངས་སུ་བསྒྲལ། །དེ་ལ་གཉིས་ཀྱིས་བསྡུས་པའི་ཆོས། །ཅི་རུ་སྣང་ཡང་ཕན་གནོད་མེད། །སྲིད་གསུམ་མིང་དུ་<milestone unit="page" n="188"/><milestone unit="line" n="188.1"/>བཏགས་པ་ཙམ། །ཆོས་ཉིད་ཡེ་སྲིད་སྐྱེ་མི་སྲིད། །རིག་པ་མ་འགགས་ཅིར་སྲིད་ཀྱང་། །སངས་རྒྱས་ཞིང་སྟེ་སྐྱེ་བ་མེད། །སྐྱེ་མེད་སྣ་ཚོགས་ཀུན་གྱིས་བདག །ཡེ་ནས་ཡིན་པས་ཀུན་མ་སྐྱེས། །མ་སྐྱེས་པ་ཡི་ཆོས་ཉིད་<milestone unit="line" n="188.2"/>ལ། །རྒྱུ་རྐྱེན་གཉིས་སུ་གང་བལྟ་བ། །འདུས་མ་བྱས་ལ་རྒྱབ་ཀྱིས་ཕྱོགས། །ཡང་དག་དོན་ལ་སྒྲོ་སྐུར་བཏབ། །རང་གིས་རང་བསླུས་སྙིང་རེ་རྗེ། །འདི་ནི་སངས་རྒྱས་ཞིང་ཁམས་ཏེ། །བདེ་བ་ཅན་ནི་ལོགས་ན་<milestone unit="line" n="188.3"/>མེད། །ཅི་སྟེ་སྡུག་བསྔལ་མ་སྤངས་ཀྱང་། །ཅིར་ཡང་མི་སྙམ་གྲུབ་པ་མེད། །བདེ་བ་མི་འདོད་དང་མ་ཆགས། །ཆགས་སྡང་གཏན་ནས་མ་གྲུབ་པས། །གཉེན་པོ་མེད་དེ་དབྱིངས་སུ་དག །དབྱིངས་སུ་མ་དག་གང་ཡང་<milestone unit="line" n="188.4"/>མེད། །ཀློང་དུ་མ་གྲོལ་ཅི་ཡང་མེད། །བརྟགས་པས་དབྱིངས་ཀྱང་དབྱིངས་སུ་སྟོར། །འཁོར་བའི་ཆོས་ཀྱང་དབྱིངས་སུ་སྟོར། །མྱ་ངན་འདས་པ་ཀློང་དུ་ཐིམ། །འཁོར་བའི་ཆོས་ཀྱང་དབྱིངས་སུ་ཤར། །མྱ་ངན་འདས་<milestone unit="line" n="188.5"/>པ་ཀློང་ནས་བྱུང་། །ཀློང་ལས་དབྱིངས་ཤར་ངོ་མཚར་ཆེ། །ཐོག་མར་གང་ནས་མ་འོངས་པས། །གཞི་གནས་ཡིན་ཏེ་འཕོ་འགྱུར་མེད། །ད་ལྟར་གང་དུ་མི་གནས་པས། །ངེས་མེད་ཡིན་ཏེ་བྱ་བཙལ་བྲལ། །ཐ་མར་གང་<milestone unit="line" n="188.6"/>དུ་མི་འགྲོ་བས། །ཐིག་ལེ་གཅིག་ལ་དུས་གསུམ་མེད། །དུས་གསུམ་མེད་པས་སྐྱེ་འགག་མེད། །སྐྱེ་འགག་མེད་པའི་རིག་པ་དེ། །ཅིར་ཡང་འཆར་བས་གདལ་ཁྱབ་ཡིན། །གདལ་ཁྱབ་ཡིན་པས་རྒྱ་མ་ཆད། །ཕྱོགས་སུ་<milestone unit="page" n="189"/><milestone unit="line" n="189.1"/>༄༅། །ལྷུང་བ་མེད་པས་ན། །གང་གིས་གང་ལ་ཕན་གདགས་སམ། །གནོད་པ་སུ་ལ་སུ་ཡིས་སྐྱེལ། ཁུ་དང་འབྲས་བུ་གང་གིས་བྱེད། །སྔ་ཕྱི་མེད་པས་རྒྱུ་འབྲས་མེད། །རྒྱུ་འབྲས་མེད་པས་འཁོར་འདས་<milestone unit="line" n="189.2"/>མེད། །འཁོར་འདས་མེད་པས་བྱང་ཆུབ་མེད། །དེ་ལ་འབྲས་བུ་གང་འདོད་པ། །ཡང་དག་དོན་ལ་རྒྱབ་ཀྱིས་ཕྱོགས། །སྔ་ཕྱི་ཐོག་མཐར་མ་སྐྱེས་པས། །གནས་ཀྱང་སྐྱེ་བ་མེད་པར་གནས། ཁྲར་ཡང་སྐྱེ་བ་མེད་པར་<milestone unit="line" n="189.3"/>ཤར། །ཡིན་ཡང་སྐྱེ་བ་མེད་པར་ཡིན། །གྲོལ་ཀྱང་སྐྱེ་བ་མེད་པར་གྲོལ། །དེ་ལ་སྐྱེ་བར་སྒྲོ་འདོགས་པ། །རང་ངོ་མ་ཤེས་སྙིང་རེ་རྗེ། །གལ་ཏེ་སྐྱེ་བ་ཡོད་གྱུར་ན། །ཁམས་གསུམ་མིང་དུ་བཏགས་པ་ཡི། །སེམས་ཅན་<milestone unit="line" n="189.4"/>མ་ལུས་ཐམས་ཅད་ཀྱི། །ཤ་རུས་བསགས་ཀྱང་མཁར་མི་ཤོངས། །སྐྱེ་མེད་དབྱིངས་སུ་གྲོལ་བས་ན། །འགྲོ་བའི་ལམ་ཆེན་མཁའ་ཡི་དབྱིངས། །ནམ་མཁའི་ངང་ལ་ཀུན་སྤྱོད་པས། །འགག་པ་མེད་པར་ཤར་བ་<milestone unit="line" n="189.5"/>ཡིན། །རང་བྱུང་རང་ཞི་སྐྱེའགག་མེད། །ཆིག་ཆོད་ཡིན་པས་འཇུག་ལྡོག་མེད། །འོ་ན་འདི་ལྟར་སྣང་བ་འདི། །རྒྱུ་རྐྱེན་ཅི་ལས་བྱུང་ཞེ་ན། །རང་བྱུང་ཡིན་པས་རྒྱུ་རྐྱེན་བྲལ། །ནམ་མཁའ་དངོས་པོར་མི་འགྱུར་<milestone unit="line" n="189.6"/>བཞིན། །སྐྱེཤིམེད་པའི་རིག་པ་ལ། །མཚན་མས་བཤིག་པའི་གོ་སྐབས་མེད། །འདི་ལྟར་སྣང་བའི་ཆོས་རྣམས་ཀུན། །ཅི་ཡང་མ་ཡིན་ངོ་བོ་ལས། །ཅིར་ཡང་རྣམ་པར་རང་ཤར་བས། །རྟག་དང་ཆད་པའི་སྒྲོ་སྐུར་<milestone unit="page" n="190"/><milestone unit="line" n="190.1"/>མེད། །ཅེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། མཐའ་འགྲོལ་གསང་བའི་ལེའུ་སྟེ་ཉི་ཤུ་རྩ་ལྔ་པའོ།། །།དེ་ནས་ཡང་བཅོམ་ལྡན་འདས་སྟོན་པའི་རྒྱལ་པོས་ཡང་དག་པའི་དོན་<milestone unit="line" n="190.2"/>བཀའ་སྩལ་པ། གང་ལས་གྱུར་དང་མ་གྱུར་པའི། །ཆོས་སུ་བཏགས་པ་ཇི་སྙེད་པ། །གང་ཕྱིར་གང་གིས་བཏགས་པ་ཡིན། །འདོགས་པའི་མཁན་པོ་སུ་ཞིག་ཡིན། །གདགས་པའི་གཞི་ནི་གང་ལ་ཡོད། །ཡུལ་དང་<milestone unit="line" n="190.3"/>གནས་ནི་སུ་ལ་བརྟེན། །གང་ལས་གྱུར་ན་རང་ལས་གྱུར། །མ་གྱུར་པ་ཡང་རང་ཡིན་ཏེ། །རང་ངོ་ཤེས་པར་བྱ་བའི་ཕྱིར། །རང་གིས་རང་ལ་མིང་དུ་བཏགས། །འདོགས་པའི་མཁན་པོ་རང་ཉིད་ཀྱིས། །གདགས་གཞི་<milestone unit="line" n="190.4"/>མེད་པའི་དོན་ལ་གདགས། །རང་གིས་ཆགས་པར་གྱུར་པ་ཡིས། ཁུགས་ཀྱིས་དེ་ལ་བལྟས་གྱུར་ནས། །མཚན་མ་སྣ་ཚོགས་ཆེར་རྒྱས་པས། །བུ་མོ་མིང་མེད་མིང་དུ་སོང་། །ཡུལ་མེད་ཡུལ་ཞེས་མིང་དུ་<milestone unit="line" n="190.5"/>བཏགས། །གནས་མེད་གནས་ཞེས་མིད་དུ་བཏགས། །ཡུལ་དང་གནས་སུ་གཅིག་པ་ལ། །ལས་དང་བག་ཆགས་ཐ་དད་བྱུང་། །རང་རང་རྒྱུ་དང་འབྲས་བུར་བཏགས། །རྒྱུ་ལ་ཞེན་པ་བརྟས་པ་ལས འབྲས་<milestone unit="line" n="190.6"/>བུ་མཚན་མའི་ཡུལ་དུ་བྱེད། །རྒྱུ་འབྲས་མེད་པའི་དོན་ལས་ལོག །རྒྱུ་འབྲས་གཅིག་པའི་ཆོས་ཉིད་དེ། ཁུ་ཉིད་འབྲས་བུར་རང་སྣང་བས། །རྒྱུ་ལ་ཞེན་དུ་མེད་པ་སྟེ། །མ་ཞེན་འབྲས་བུ་དེར་རྫོགས་པས། །ཡུལ་ལ་<milestone unit="page" n="191"/><milestone unit="line" n="191.1"/>༄༅། །བརྟེན་ཡང་མི་དགོས་ཏེ། །གནས་ལ་བཙལ་བའི་ཡུལ་དང་བྲལ། །ཐབས་དང་ཐབས་ལས་བྱུང་བ་ཡི། ཁུ།་མཚན་ཐད་ཀའི་འབྲས་བུ་དེ། །ཐབས་ལས་བྱུང་ཕྱིར་རང་བྱུང་མིན། །རང་བྱུང་ཐབས་ལ་མི་<milestone unit="line" n="191.2"/>ལྟོས་ཏེ། །ཤེས་རབ་རྩལ་ལའང་དེ་མི་ལྟོས། །རང་བཞིན་བཅོས་བསྒྱུར་མེད་པ་ལ། །མ་བཅོས་པ་ཡི་འབྲས་བུ་གནས་པ་ཡིན། །རིག་པས་དཔྱད་དུ་དེ་ལ་མེད། །ཤེས་རིག་ཡུལ་དུ་མ་གྱུར་པས། །མ་རིག་མ་ཤེས་མེད་<milestone unit="line" n="191.3"/>པའི་ཕྱིར། །མ་རིག་པ་དང་ཆོས་ཀྱི་སྐུ། །མིང་ལ་ཐ་དད་དོན་དུ་གཅིག །ལས་ལས་བྱུང་བས་སེམས་ཅན་གྱིས། །མ་རིག་པ་རུ་བཏགས་པ་ཡིན། །ཡེ་ཤེས་དག་ལས་གྲུབ་པ་ཡི། །རྒྱལ་བ་རྣམས་ཀྱིས་ཆོས་སྐུར་<milestone unit="line" n="191.4"/>བཏགས། །ལས་དང་ཐུགས་རྗེ་དབྱེ་བ་མེད། །མ་རིག་ཆོས་སྐུ་རང་བཞིན་གཅིག །སངས་རྒྱས་སེམས་ཅན་དོན་དུ་གཅིག །རྒྱུར་གྱུར་པ་དང་རྐྱེན་དུ་གྱུར། །འབྲས་བུར་གྱུར་དང་གཉེན་པོའི་མཐུ། །ལས་ཀྱིས་<milestone unit="line" n="191.5"/>བརྟགས་དང་རྟོགས་པས་བརྟགས། །མིང་གིས་བརྟགས་དང་ནུས་པས་བརྟགས། །སེམས་ཅན་ལས་ཀྱིས་བརྟགས་པ་དང་། །ལམ་པ་རྟོག་པས་བརྟགས་པ་དང་། །སངས་རྒྱས་མིང་གིས་བརྟགས་པ་ཡིན། །གང་དུ་<milestone unit="line" n="191.6"/>བརྟགས་ཀྱང་རྟོག་པ་ལ། །གང་དུ་དཔྱད་ཀྱང་འཛིན་པའི་བློ། །རྟོག་དཔྱོད་བྲལ་བའི་ཆོས་ཉིད་དེ། །ནམ་མཁའི་ཀློང་ལྟར་མཉམ་པར་གནས། །ནམ་མཁའ་དེ་ལ་མཐའམེདབཞིན། །ཆོསཉིདརྟོག་པའི་ཡུལ་ལས<milestone unit="page" n="192"/><milestone unit="line" n="192.1"/>འདས། །ནམ་མཁའ་དེ་ལ་དབུས་མེད་བཞིན། །ཆོས་ཉིད་དཔྱོད་པའི་མཐའ་ལས་གྲོལ། །རྟོག་དཔྱོད་བྲལ་བ་ནུས་པའི་མཐུ། །སེམས་ཀློང་དེ་ཡི་ནུས་པ་ཡིན། །དེ་ལས་མི་འདའ་རོལ་པ་དང་། །དེ་ལས་མི་<milestone unit="line" n="192.2"/>འགྱུར་སྤྱོད་པ་དང་། །རང་བཞིན་གཅིག་ལ་གནས་པ་དང་། །ངོ་བོ་གཅིག་ལ་གནས་པ་དང་། །མཚན་ཉིད་ཐ་དང་ཤར་བ་དང་། །ཡོན་ཏན་ཕྱོགས་མེད་འབྱུང་བ་དང་། །སྤྲུལ་པ་ཅིར་ཡང་འགྱེད་པ་དང་། །མཁྱེན་པའི་<milestone unit="line" n="192.3"/>གཟིགས་ཚུལ་ཅིར་སྣང་ཡང་། །སྐྱེ་འགག་མེད་པ་དེ་ཡི་མཐུ། །ཀློང་ཆེན་ཆགས་མེད་རང་གི་རྩལ། །སྐྱེ་མེད་ཆོས་སྐུའི་ཀློང་ཆེན་དེས། །འཁོར་འདས་ཀུན་ལ་རྒྱས་བཏབ་པས། །རང་བཞིན་མེད་པར་སྤྱོད་པ་ད<milestone unit="line" n="192.4"/>ང་། །ཆགས་པ་མེད་པར་གནས་པ་དང་། །ཆོས་ཉིད་དོན་ལས་མི་འདའི་ཕྱིར། །དགོངས་པ་མཉམ་པར་གནས་པ་ཡིན། །མི་འགག་ལོངས་སྐུའི་ཀློང་ཆེན་དེས། །མཐའ་གཉིས་ཡུལ་དུ་མི་འཛིན་པས། །ཐེག་ཆེན་སྒྲིབ་<milestone unit="line" n="192.5"/>པ་གཅོད་པ་དང་། །ཕྱི་ནང་མེད་པར་གསལ་བ་དང་། །ཟག་མེད་དགེ་བ་འཕེལ་བ་དང་། །སྐྱེ་བ་རྣམ་བཞིའི་ལམ་སྟོན་དང་། །ལམ་སྒོ་གང་གིས་འགེག་པ་དང་། །འབྱུང་འཇུག་གནས་སུ་སྐྱེལ་བའི་ཕྱིར། །མཚན་ཉིད་<milestone unit="line" n="192.6"/>སྒྲིབ་པ་མེད་པ་ཡིན། །མི་གནས་སྤྲུལ་སྐུ་ངེས་མེད་དེས། །འགྲོདྲུགགྱེནདུའདྲེན་པ་དང་། །ཟག་བཅས་དགེ་བ་སྟོན་པ་དང་། །འགྲོ་དོན་ཕྲིན་ལས་མཛད་པ་དང་། །གདུལ་བྱའི་བསམ་པ་མཁྱེན་པ་དང་། །ཐབས་<milestone unit="page" n="193"/><milestone unit="line" n="193.1"/>༄༅། །དང་ཐུགས་རྗེའི་སྦྱོར་བ་དང་། །གང་ལ་ཅི་འདུལ་ཤེས་པའི་ཕྱིར། །ཁྱད་པར་སྔགས་ཏེ་ཆེ་བ་ཡིས། །སྐུ་གསུམ་སེམས་ཀློང་དེ་ཡི་རྩལ། །མི་མཐུན་གཉེན་པོ་དེ་ལ་མེད། །གཅིག་པུ་ཆེ་མཆོག་ཆོས་ཀྱི་<milestone unit="line" n="193.2"/>སྐུ། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། སྐུ་གསུམ་རང་ལ་བསྟན་པའི་ལེའུ་སྟེ་ཉི་ཤུ་རྩ་དྲུག་པའོ།། །།དེ་ནས་ཡང་བཅོམ་ལྡན་འདས་སྟོན་པའི་རྒྱལ་པོས་འཁོར་རྣམས་ལ་ཟབ་<milestone unit="line" n="193.3"/>མོའི་དོན་བཀའ་སྩལ་པ། །ཆོས་དབྱིངས་རྣམ་པར་དག་པའི་ཀློང་། །ཡངས་པ་ཆེན་པོར་ཀུན་གྲོལ་ཡང་། །རང་བཞིན་མ་ཤེས་རོལ་པ་ལ། །ཞེན་བློ་བརྟས་པའི་རྟོག་པ་ཡིས། །འགྲོ་དྲུག་སྡུག་བསྔལ་འཔྲང་དུ་<milestone unit="line" n="193.4"/>ཚུད། །སྐྱེ་ཤི་མེད་ལ་སྐྱེ་ཤིར་མཐོང་། །གནས་སྐབས་སྡུག་བསྔལ་བསམ་མི་ཁྱབ། །མེད་ལ་ཡོད་མཐོང་འཁྲུལ་པ་སྟེ། །ཚོགས་དྲུག་གནད་ལ་ཕེབས་པ་ཡིས། །སྡུག་བསྔལ་འཕྲང་ཀ་དེ་བསྡམས་ནས། །སྐྱེ་གནས་བཞི་<milestone unit="line" n="193.5"/>ཡི་སྒོ་བཀག་སྟེ། །སྐྱེ་འགག་མེད་པའི་ཀློང་དུ་གྲོལ། །ཡེ་ནས་གྲོལ་བ་རྒྱུན་མི་འཆད། །དེ་ལས་ཆེར་རྒྱས་རྟོག་པ་ཡིས། །མི་རྟོག་བསྒོམ་པའི་གཉེན་པོ་བསྟེན། །ལམ་ལ་ཕྱོགས་འཛིན་འཕྲང་ལ་ཚུད། །མེད་པའི་དོན་<milestone unit="line" n="193.6"/>ལ་ནན་གྱིས་རྩོལ། །རྒྱུ་འབྲས་དོན་ལ་སྒྲོ་སྐུར་འདོགས། །ལུས་ངག་ཡིད་གསུམ་རྩོལ་བས་བཅིངས། །གཞན་ནས་ཚོལ་བ་ནོར་བའི་ལམ། །གྲུབ་མཐའ་གནད་ལ་ཕེབས་པ་ཡིས། །ཕྱོགས་འཛིན་འཕྲང་ཀ་དེ་བསྡམས་<milestone unit="page" n="194"/><milestone unit="line" n="194.1"/>ནས། །འཇུག་སྒོ་ནོར་བའི་ལམ་བཀག་སྟེ། །སྐྱེ་འགག་མེད་པའི་ཀློང་དུ་གྲོལ། །ཡེ་ནས་གྲོལ་བ་རྒྱུན་མི་འཆད། །ཆོས་ཉིད་སྐྱེ་འགག་མེད་པ་ལ། །འགྱུར་ཞིང་འཇིག་པའི་ཆོས་སུ་མཐོང་། །སྐྱེ་ཤི་མེད་པའི་དོན་ཚོལ་<milestone unit="line" n="194.2"/>བས། །ཨ་ཏི་གདམས་ངག་འཕྲང་དུ་ཚུད། །ཕྲ་བའི་དོན་ལ་ཆགས་ཆགས་ནས། །ཉམས་མྱོང་གོ་རྟོགས་དགྲར་ལངས་ཏེ། །རང་གྲོལ་ཆེན་པོ་མདུད་པས་བཅིངས། །ཆོས་ཉིད་གནད་ལ་ཕེབས་པ་ཡིས། །གདམས་ངག་<milestone unit="line" n="194.3"/>འཕྲང་ཀ་དེ་བསྡམས་ནས། །བཟང་རྟོག་སྙམ་བྱེད་སྒོ་བཀག་སྟེ། །སྐྱེ་འགག་མེད་པའི་ཀློང་དུ་གྲོལ། །ཡེ་ནས་གྲོལ་བ་རྒྱུན་མི་འཆད། །སྐུ་གསུམ་རྒྱུན་ཆད་མེད་པ་ཡིས། །འགག་མཐའི་ཞེན་པ་རང་སར་གྲོལ། །རང་<milestone unit="line" n="194.4"/>གྲོལ་མ་བཅོས་ཆོས་ཀྱི་དབྱིངས། །འདས་པའི་སངས་རྒྱས་གྲངས་མེད་ཀྱང་། །སྐྱེ་མེད་དེ་རུ་མངོན་སངས་རྒྱས། །མ་བྱོན་སངས་རྒྱས་གྲངས་མེད་ཀྱང་། །འགག་པ་མེད་པར་ཡེ་སངས་རྒྱས། །ད་ལྟར་སངས་རྒྱས་<milestone unit="line" n="194.5"/>གྲངས་མེད་ཀྱང་། །སྐྱེ་འགག་མེད་པའི་ཀློང་ན་བཞུགས། །དེ་ཡི་ཡོན་ཏན་བསམ་མི་ཁྱབ། །ཡེ་ཤེས་ཕྱོགས་མེད་རང་ལས་འཆར། །སྤྲུལ་པ་ཕྱོགས་མེད་རང་ལས་འགྱེད། །དབྱིངས་ལས་རང་བྱུང་ངོ་མཚར་ཆེ རིན་<milestone unit="line" n="194.6"/>པོ་ཆེ་ལས་དགོས་འདོད་དམ། །ནམ་མཁའི་ཀློང་དང་ཆོ་འཕྲུལ་བཞིན། །རང་བྱུང་རང་ཞི་ཀློང་དུ་ཐིམ། །དབྱིངས་ལ་སྟོར་བྲལ་མེད་པ་དང་། །ཁམས་གསུམ་གནས་པའི་སེམས་ཅན་དང་། །དུས་གསུམ་བཞུགས་པའི་<milestone unit="page" n="195"/><milestone unit="line" n="195.1"/>༄༅། །སངས་རྒྱས་ཀྱང་། །སྟོར་བྲལ་མེད་པ་དེ་ཡི་ངང་། །འདུ་འབྲལ་མེད་པར་དེ་ན་བཞུགས། །དེ་ལ་འཕེལ་འགྲིབ་མེད་པས་ན། །ཁམས་གསུམ་གནས་པའི་སེམས་ཅན་ཀུན། །སྐད་ཅིག་མ་ཡི་ཚོད་ཙམ་<milestone unit="line" n="195.2"/>ལ། །དུས་གཅིག་དག་ཏུ་སངས་རྒྱས་ཀྱང་། །དེ་ལ་མང་དུ་གྱུར་པ་མེད། །སེམས་ཅན་ཉུང་དུ་མི་འགྲོ་སྟེ། །རྒྱུ་རྐྱེན་འབྲས་བུར་གཅིག་པས་ན། །དབྲི་བསྣན་འཕེལ་འགྲིབ་མེད་པར་གནས། ཁུ་རྐྱེན་འབྲས་བུར་<milestone unit="line" n="195.3"/>བཏགས་པ་ཡང་། །གློ་བུར་ཆོས་ཏེ་གཞི་མེད་པས། །ཀུན་གཞི་མེད་ཅིད་སྒྲིབ་པ་མེད། །དབྱིངས་ལ་བག་ཆགས་གནས་མེད་པས། །གཞག་པར་བྱ་བའི་གཞི་མེད་ཕྱིར། །བདེ་གཤེགས་རྒྱལ་བ་མཆོད་པ་དང་། ཁམས་<milestone unit="line" n="195.4"/>གསུམ་སེམས་ཅན་བསད་པ་དང་། །དགེ་སྡིག་ལུང་མ་བསྟན་གྱི་ཆོས། །དཀར་ནག་ལས་ལ་རྗེས་མེད་པས། །བྱ་ལམ་བཞིན་དུ་རང་གྲོལ་འགྱུར། །དེ་ཡང་དབྱིངས་ཀྱི་རང་བཞིན་ཆོས། །དབྱིངས་ནི་ཟད་མཐའ་མེད་<milestone unit="line" n="195.5"/>པ་སྟེ། །འབྱུང་བ་ལྔ་པོ་དབྱིངས་ལས་ཤར། །ཕྱི་ནང་སྣོད་བཅུད་ཐམས་ཅད་དང་། །འདོད་ཡོན་ལྔ་དང་དུག་ལྔ་དང་། །དབྱིངས་ཀྱི་ཆོ་འཔྲུལ་ཡིན་པས་ན། །ཐེར་ཟུག་དག་ཏུ་མི་གནས་ཏེ། །རྒྱ་མཚོ་དག་དང་རླབས་<milestone unit="line" n="195.6"/>བཞིན་ནམ། །ནམ་མཁའི་དབྱིངས་སུ་སྤྲིན་དེངསབཞིན། །རྗེསམེད་ཀློང་དུ་ཐིམ་པས་ན། །འཁོར་འདས་ཀུན་གྱི་དུར་ས་ཡིན། །མྱ་ངན་འདས་པའི་ལམ་པོ་ཆེ། །བྱང་ཆུབ་སེམས་ནི་ཀུན་གྱི་གཞི། །ཀུན་གཞི་རྣམ་<milestone unit="page" n="196"/><milestone unit="line" n="196.1"/>དག་ཆོས་ཀྱི་དབྱིངས། །ནམ་མཁའ་བཞིན་ཏེ་མཐའ་མེད་པས། །གོལ་ས་མེད་དེ་གཡང་ས་དག །གོལ་ས་གཡང་ས་བཏགས་པ་ཡང་། །དོན་ལ་ཡོད་པ་མ་ཡིན་ཏེ། །བཀྲི་དྲང་དོན་དུ་བསྟན་པ་ཙམ། །དགེ་དང་མི་<milestone unit="line" n="196.2"/>དགེའི་ལས་རྣམས་ཀུན། །སྤྱད་པས་འབྲས་བུ་མི་འབྱུང་སྟེ། ཁུ་འབྲས་ཅན་ལ་བསྟན་པར་ཟད། །གལ་ཏེ་རྒྱུ་འབྲས་བདེན་ཟེར་ན། ཁུ་དེས་འབྲས་བུ་བྱས་མ་བྱས། །བྱས་ན་འབྲས་བུར་རྒྱུར་གྱུར་པས། །གོ་ལོག་པ་<milestone unit="line" n="196.3"/>ཡི་སྐྱོན་དུ་འགྱུར། །གལ་ཏེ་འབྲས་བུ་མ་བྱས་ན། །དེ་ལས་བྱུང་བའི་འབྲས་བུ་དེས། །ཕྱི་མ་བསྐྱེད་པར་མི་ནུས་པས། ཁུ་འབྲས་ཆད་ཕྱིར་འབྲས་མི་འགྲུབ། །བསྐྱེད་བྱ་སྐྱེད་བྱེད་མེད་པས་ན། །རྒྱུ་འབྲས་བདེན་པར་<milestone unit="line" n="196.4"/>ཡོད་མི་འགྲུབ། །དེས་ན་རྒྱུ་འབྲས་གློ་བུར་ཆོས། །རང་བྱུང་དོན་ལ་རྒྱུན་ཆད་མེད། །སྐུ་གསུམ་རྒྱུན་ཆད་མེད་པ་ལ། །ཡོན་ཏན་རྒྱུན་ཆད་མེད་པར་འབྱུང་། །ཉོན་མོངས་ཡེ་ཤེས་དབྱེར་མི་ཕྱེད། །མ་ཤེས་པ་ལ་ཁམས་<milestone unit="line" n="196.5"/>གསུམ་སྟེ། །དེ་ཤེས་པ་ལ་སྐུ་གསུམ་ཀློང་། །ཡེ་ནས་ཡིན་པས་བཙལ་མི་དགོས། །དེ་མ་ཤེས་ལ་དུག་གསུམ་སྟེ། །དེ་ཤེས་ཡེ་ཤེས་བདུད་རྩི་ཡིན། །རང་ལས་བྱུང་བས་སྤངས་མི་དགོས། །མ་སྤངས་རང་གྲོལ་ཆོས་ཀྱི་<milestone unit="line" n="196.6"/>སྐུ། །ཡེ་ནས་ཡིན་པས་བསྒྲུབ་མི་དགོས། །མ་བསྒྲུབས་ལྷུན་གྲུབ་ཆོས་ཀྱི་སྐུ། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། རྒྱུ་འབྲས་སུན་དབྱུང་ཞིང་སྐུ་གསུམ་ངོ་སྤྲད་པའི་ལེའུ་སྟེ་ཉི་ཤུ་རྩ་<milestone unit="page" n="197"/><milestone unit="line" n="197.1"/>༄༅། །བདུན་པའོ།། །།དེ་ནས་ཡང་བཅོམ་ལྡན་འདས་ཀྱིས་སླར་གསུངས་པ། ཅིར་ཡང་སྣང་བའི་ཆོས་ཉིད་ལ། །སྣ་ཚོགས་འབྱུང་བ་དབྱིངས་ཀྱི་རྒྱན། །མུ་མཐའ་མེད་པའི་ཆོས་ཉིད་ལ། །མཐའ་<milestone unit="line" n="197.2"/>ཡས་སྣང་བ་རང་གི་རྒྱན། །བརྗོད་དུ་མེད་པའི་ཆོས་ཉིད་ལ། །རྣམ་གྲངས་འབྱུང་བ་ངོ་མཚར་ཆེ། །སྐྱེ་འགག་མེད་པའི་ཆོས་ཉིད་ལ། །དུས་གསུམ་མེད་པ་ངོ་མཚར་ཆེ། །དམིགས་སུ་མེད་པའི་ཆོས་ཉིད་ལ། །དོན་<milestone unit="line" n="197.3"/>རྣམས་འགྲུབ་པ་རང་གི་མཐུ། །གཞི་རྩ་མེད་པའི་ཆོས་ཉིད་ལ། །ཟད་མཐའ་མེད་པ་ཡེ་ཤེས་ཀློང་། །འཕོ་འགྱུར་མེད་པའི་ཆོས་ཉིད་ལ། །ཐོགས་པ་མེད་པ་རང་གི་རྩལ། །གང་མཐོང་ཆོས་ཉིད་ཅེར་མཐོང་ལ། །སྒྲིབ་<milestone unit="line" n="197.4"/>གཡོགས་མེད་པ་ངོ་མཚར་ཆེ། །འབྱུང་བ་ཆོས་ཉིད་ཡེ་སངས་རྒྱས། །ཅིར་ཡང་མ་ངེས་རོལ་པའི་རྩལ། །ཆོ་འཕྲུལ་མེད་ཀྱང་རང་གི་རྒྱན། །བཏང་སྙོམས་ཆེན་པོ་དབྱིངས་ཀྱི་ཀློང་། །ཏིང་འཛིན་བརྒྱ་ཕྲག་བསམ་ཡས་<milestone unit="line" n="197.5"/>སྒོ །སྡུད་པར་བྱེད་པ་དབྱིངས་ཡིན་པས། །སྤྲོ་བ་ཀློང་ཆེན་རང་གི་མཐུ། །འཆར་བར་བྱེད་པ་དབྱིངས་ཡིན་ཏེ། །དག་པར་བྱེད་པ་སེམས་ཀྱི་ཀློང་། །ཀློང་ཡངས་ནམ་མཁའི་ཆོ་འཕྲུལ་ནས། །བྱིན་རླབས་ཆར་བཞིན་<milestone unit="line" n="197.6"/>བབས་པ་དང་། །ཡོན་ཏན་སྤྲིན་བཞིན་འཐིབས་པ་དང་། །དེ་ཡི་བྱིན་རླབས་དེ་ལ་སྣང་། །མཚན་མ་མེད་ལས་དངོས་པོར་འགྱུར། །མེད་པའི་དོན་ལས་སྣང་བ་ཡིས། །དབྱིངས་དང་སྣང་སྲིད་ཆོ་འཕྲུལ་ཀྱང་། །མ་ངེས་<milestone unit="page" n="198"/><milestone unit="line" n="198.1"/>རོལ་པར་ཤར་བའི་ཕྱིར། །སྟོང་ཉིད་གསང་སྒོ་འབྱེད་པའི་རྟགས། །མཐུན་དང་མི་མཐུན་སྣང་བ་ཡི། །ཡང་དག་དོན་ཚོལ་ཐེག་པ་ཡང་། །གཅིག་ལ་རྣམ་གྲངས་ཕྱེ་བ་ཡིན། །གཟུགས་དང་སྒྲ་དང་དྲི་དང་རོ། །རེག་བྱ་<milestone unit="line" n="198.2"/>ལ་སོགས་འདོད་ཡོན་ལྔ། །སྐྱེ་མེད་དབྱིངས་ཀྱི་རྒྱན་ཡིན་པས། །གཞི་ནས་ཤར་ཏེ་དགག་ཏུ་མེད། །དྲན་པའི་དབང་པོས་བཅད་པ་དང་། །མ་དྲན་རྨོངས་པའི་གཏི་མུག་དང་། །ཡུལ་གྱི་རྟོག་པས་བསླང་བ་<milestone unit="line" n="198.3"/>དང་། །གཉེན་པོ་བསྟེན་པའི་འདུ་བྱེད་དང་། །མི་མཐུན་སྤོང་བའི་རྩོལ་སེམས་དང་། །སེམས་ལས་ལྷག་པའི་བོགས་འདོད་པ། །རྣམ་པར་ཐར་བའི་དོན་ལ་བསྒྲིབས། །དོན་ལ་བསྒྲིབ་པ་མི་མངའ་ཡང་། །རྐྱེན་གྱིས་<milestone unit="line" n="198.4"/>ལོག་པར་སྣང་བ་ཡིན། །ནམ་མཁའི་ངང་ལ་སྒྲིབ་མེད་ཀྱང་། །གློ་བུར་ཆོ་འཕྲུལ་ནམ་མཁའི་གེགས། །ཆོས་ཉིད་རང་ལ་སྒྲིབ་མེད་ཀྱང་། །རང་ངོ་མ་ཤེས་སྒྲིབ་དང་གེགས། །རྒྱུ་ལ་སྤྱོད་པ་རྒྱུ་ཡི་གེགས། །རྐྱེན་ལ་སྤྱོད་<milestone unit="line" n="198.5"/>པ་རྐྱེན་གྱི་གེགས། །འབྲས་བུར་ཞེན་པ་༷འབྲས་བུའི་གེགས། །རྒྱུ་རྐྱེན་མེད་པའི་ཆོས་ཉིད་ལ། །སྣང་བའི་སྒོ་མོ་མ་འགགས་པས། །རྒྱུར་ཡང་སྣང་སྟེ་རྐྱེན་དུ་སྣང་། །འབྲས་བུ་སྣང་ཞེན་མེད་པས་ན། །སྣང་ཡུལ་ཞེན་པ་<milestone unit="line" n="198.6"/>ཀུན་དང་བྲལ། །སྟོང་ཉིད་ཡངས་པའི་ཧོ་ཁུང་དུ། །བརྗོདཔའིཚིག ཀྱངརྣམཔར་དག །སྣང་བའི་ཡུལ་ཡང་རྣམ་པར་དག །ཞེན་པའི་མཐུ་ཡང་རྣམ་པར་དག །སྤོང་བའི་ལམ་ཡང་རྣམ་པར་དག །སྤང་བྱའི་ཉོན་<milestone unit="page" n="199"/><milestone unit="line" n="199.1"/>༄༅། །མོངས་རྣམ་པར་དག །མཐོང་བའི་འབྲས་བུ་རྣམ་པར་དག །རྩོལ་བའི་རྐྱེན་ཡང་རྣམ་པར་དག །སྐྱེད་པའི་རྒྱུ་ཡང་རྣམ་པར་དག །རྣམ་དག་ཆེན་པོ་ཆོས་ཀྱི་དབྱིངས། །དག་པར་བྱེད་པ་ཆོས་ཀྱི་<milestone unit="line" n="199.2"/>དབྱིངས། །སྤྲོ་བར་བྱེད་པ་ཆོས་ཀྱི་དབྱིངས། །སྡུད་པར་བྱེད་པ་ཆོས་ཀྱི་དབྱིངས། །སྤྲོ་བསྡུ་མེད་པ་ཆོས་ཀྱི་དབྱིངས། །དབྱིངས་ལས་ཐབས་བཞེངས་རྒྱལ་བའི་སྐུ། །མི་བརྗེད་གཟུངས་ལས་གྲུབ་པ་ཡིན། །ཡེངས་དང་<milestone unit="line" n="199.3"/>དྲན་པ་མེད་པས་ནི། །བཏང་སྙོམས་ཆེན་པོ་ཡུམ་གྱི་མཁའ། །ཀུན་ཏུ་བཟང་མོ་ཉིད་ཀྱི་ཀློང་། །ཁམས་གསུམ་སེམས་ཅན་ཐམས་ཅད་ཀྱི། །མར་བཏགས་ཀུན་ཏུ་བཟང་མོ་སྟེ། །བསྐྱེད་ཀྱང་བསྐྱེད་ལ་གསོ་ཡང་<milestone unit="line" n="199.4"/>གསོ། །ཕར་བཏགས་ཀུན་ཏུ་བཟང་པོ་སྟེ། །བསྐྱེད་ཀྱང་བསྐྱེད་ལ་རྟེན་ཀྱང་རྟེན། །ཀུན་བཟང་ཀློང་ལ་གཞི་རྟེན་མེད། །སྐྱེ་མེད་དབྱིངས་ལ་སྐྱེ་འབྲི་མེད། །སྐྱེ་འགག་མེད་ལ་གསོ་བསད་བྲལ། །མེད་ལས་ཅིར་ཡང་<milestone unit="line" n="199.5"/>སྣང་བ་དེ། །སེམས་ཉིད་ཀློང་ཆེན་རང་གི་རྒྱན། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། །དབྱིངས་སུ་འདུས་ལུགས་བསྟན་པའི་ལེའུ་སྟེ་ཉི་ཤུ་རྩ་བརྒྱད་པའོ།། །།དེ་ནས་ཡང་བཅོམ་<milestone unit="line" n="199.6"/>ལྡན་འདས་ཀྱིས་རྡོ་རྗེ་འཛིན་པ་ལ་སོགས་པ་རྣམས་ལ་ཡང་དག་པའི་དོན་བཀའ་སྩལ་པ། མ་བཅོས་སེམས་ཀྱི་ཀློང་དཀྱིལ་ནས། །མ་བཙལ་རང་བྱུང་ཡེ་ཤེས་ཤར། །སྟེང་འོག་ཕྱོགས་མཚམས་ཡོངས་ལ་<milestone unit="page" n="200"/><milestone unit="line" n="200.1"/>གདལ། །ཉག་གཅིག་དབྱིངས་ན་ཀུན་གསལ་བས། །མཐོང་དང་ཐོས་དང་དྲན་པ་དང་། །དབང་པོའི་ངོ་ལ་གང་སྣང་བ། །ཡུལ་མེད་གཅིག་ལས་རང་སྣང་བས། །དོན་གྱི་ངོ་བོ་བྱ་བྲལ་ལ། །སྣང་བ་མེད་ཅིང་འགྲིབ་པ་<milestone unit="line" n="200.2"/>མེད། །གསལ་བ་སེམས་ཀྱི་མེ་ལོང་ལ། །སྣང་བའི་གཟུགས་དང་འཛིན་པའི་སེམས། །གཟུགས་བརྙན་དག་དང་སྒྱུ་མ་བཞིན། །མེད་ལས་ཡོད་མཐོང་ཐ་དད་ཤར། །ཡུལ་དང་འབྱུང་དུས་སྐྱེ་མཆེད་ཆོས། །ཁམས་<milestone unit="line" n="200.3"/>གསུམ་སྣང་བ་ཕྲ་རགས་ཀྱང་། །བདག་ལས་བྱུང་སྟེ་རང་གི་ཀློང་། །ཉིད་ལས་ཤར་བས་ཉིད་ཀྱི་རྒྱན། །ཡོད་མཐོང་གྲགས་པའི་ཆོས་རྣམས་དང་། །མེད་སྣང་བརྟགས་པའི་ཆོས་རྣམས་ཀུན། །རང་ལས་ཐ་དད་མེད་<milestone unit="line" n="200.4"/>པས་ན། །གཉིས་སུ་མེད་པར་ཡེ་ནས་གསལ། །རྟོག་པ་མེད་དེ་རང་སར་གྲོལ། །གཅིག་ལ་གཅིག་ལྟོས་མེད་པའི་ཕྱིར། །མཐའ་ཡི་གོལ་ས་གཏན་མེད་དེ། །མཐའ་རྣམས་མ་སྤངས་རང་གྲོལ་བས། །གང་ཡང་མ་<milestone unit="line" n="200.5"/>བཀག་རྫོགས་པ་ཆེ། །ཡངས་སོ་ཆེའོ་སེམས་ཀྱི་ཀློང་། །འདུ་འབྲལ་མེད་དོ་དབྱིངས་ཀྱི་རྒྱན། །འདི་གཞན་ཡུལ་ལ་མ་གཡོས་པས། །གཞན་དུ་གནས་པའི་ས་མེད་སྟེ། །རྟེན་མེད་གཅིག་ལས་ཀུན་འབྱུང་བས། །རྨད་<milestone unit="line" n="200.6"/>བྱུང་བསམ་ཡས་ངོ་མཚར་ཆེ། །རང་བྱུང་རང་ཤར་ངོ་མཚར་ཆེ། །གཞན་དུ་ལྷོས་པ་གང་ཡང་མེད། །སངས་རྒྱས་ཞེས་སུ་བཏགས་པ་ཡང་། །གདུལ་བྱའི་བློ་ལ་གྲགས་པ་ལས། །ཡང་དག་དོན་ལ་སངས་རྒྱས་<milestone unit="page" n="201"/><milestone unit="line" n="201.1"/>༄༅། །མེད། །ཅི་སྟེ་རང་ལས་གཞན་མེད་པས། །རང་གིས་རང་ལ་བཏགས་པ་ཙམ། །གདགས་གཞི་མེད་པས་སངས་རྒྱས་མེད། །གདགས་བྱའི་མིང་ལ་དོན་མི་གནས། །དེས་ན་ཐམས་ཅད་རང་ཡིན་<milestone unit="line" n="201.2"/>པས རང་ལ་རང་གིས་ཆེར་ཏེ་ལྟོས། །བལྟས་པས་མ་མཐོང་ངོ་མཚར་ཆེ མཐོང་བ་མེད་པའ་མཐོང་བ་ནི། །ཆོས་སྐུ་སྐྱེ་མེད་དོན་མཐོང་ཡིན། །རིག་པ་མེད་པའི་རིག་པ་ནི། །གཉིས་སུ་མེད་པའི་དོན་རིག་<milestone unit="line" n="201.3"/>ཡིན། ཁྲར་བ་མེད་པའི་ཤར་བ་ནི། །རང་བྱུང་ཡེ་ཤེས་དོན་ཤར་ཡིན། །རང་རིག་ཀློང་ན་མ་རིག་མེད། །མ་རིག་ཡེ་ཤེས་གཉིས་མེད་པས། །ཟང་ཐལ་ཆེན་པོ་ལྟ་བའི་ཀློང་། །ཡེ་ཤེས་མི་ཤེས་གཉིས་མེད་དེ། །མི་<milestone unit="line" n="201.4"/>ཤེས་པ་དེ་ཡེ་ཤེས་ཆེ། །ཡེ་ནས་ཡིན་པས་གཉིས་མེད་ཀློང་། །མཉམ་པར་ཤར་བས་རྩིས་གདབ་མེད། །གང་ཡང་འདྲ་བའི་ཆོས་ཉིད་ལ། །ཕྱི་ནང་མེད་པར་བདེ་གདལ་བས། །ཅི་སྤང་གང་བསྒྲུབ་སུ་ལ་<milestone unit="line" n="201.5"/>ཆགས། །གནས་པར་བྱ་བའི་གཞི་མེད་ཕྱིར། །ལྟུང་བའི་གཡང་ས་ག་ལ་ཡོད། །གཡང་ས་མཐོང་བའི་ཆོས་ཉིད་དུ། །ཡེ་ནས་གནས་པས་དམའ་བ་མེད། །གོང་འོག་མེད་པས་མཐོ་དམན་མེད། །མཐོན་དམན་མེད་<milestone unit="line" n="201.6"/>པས་ཕྱོགས་མཚམས་མེད། །ཉེ་རིངམེདཔསགཅིགཏུའདུས། །ཡོངས་ལ་ཁྱབ་པས་ཀུན་ཏུ་གདལ། །གཞི་དེ་ཡེ་ནས་དེ་ལྟར་གནས། །ངོ་བོ་ཡེ་ནས་མ་སྐྱེས་པས། །དོན་ལ་དམིགས་པའི་མཐའ་དང་བྲལ། །ཡུལ་<milestone unit="page" n="202"/><milestone unit="line" n="202.1"/>སེམས་གཅིག་ལ་གཅིག་སྣང་ཡང་། །རང་ལ་སྣང་ངོ་གཞན་མེད་པས། །གཞན་དུ་གསལ་བ་མ་ཡིན་ཏེ། །ཆོས་སྐུ་རང་སྣང་ཀློང་དུ་གསལ། །མེད་ཅེས་བརྟགས་པའི་ཐ་སྙད་ཀྱང་། །དོན་ལ་མེད་པ་མ་ཡིན་ཏེ། །སྣང་<milestone unit="line" n="202.2"/>གྲག་ཆོས་ཀུན་རང་ལ་འཆར། །འཁོར་འདས་ལམ་པས་བསྡུས་པའི་ཆོས རང་ལས་ཤར་ཞིང་རང་ལ་འདུས། །རང་སར་གྲོལ་བས་དངོས་གཞི་མེད། །ཐ་སྙད་མེད་པས་བདག་གཞན་བྲལ། །ཡུལ་སེམས་མེད་པས་<milestone unit="line" n="202.3"/>མཉམ་པའི་ཀློང་། །སངས་རྒྱས་བདག་ཡིན་གཞན་མེད་པས། །ཀུན་ཀྱང་བདག་ཉིད་ཆོས་སྐུར་འདུས། །བདག་གཞན་བྲལ་བའི་ཐིག་ལེར་གཅིག །སངས་རྒྱས་སངས་རྒྱས་ཞེས་བྱ་བ། །གློ་བུར་མིང་དུ་བཏགས་པ་<milestone unit="line" n="202.4"/>ཙམ། །གློ་བུར་ཆོས་ལ་བློ་མེད་པས། །སངས་རྒྱས་ཡིད་ལ་མ་འདོགས་ཤིག །བཏགས་པ་ཐམས་ཅད་རྟོག་པ་སྟེ། །རྣམ་རྟོག་ཆོས་ཉིད་ཡིན་པས་ན། །ཉི་མའི་དཀྱིལ་ན་མུན་མེད་བཞིན། །ཡེ་ཤེས་ཀློང་ན་མ་རིག་<milestone unit="line" n="202.5"/>མེད། །ཆོས་སྐུའི་ཀློང་ན་རྣམ་རྟོག་མེད། །རྟོག་དང་མི་རྟོག་གཉིས་མེད་དེ། །མཉམ་པའི་ངང་ལས་མ་གཡོས་པས། །མ་རིག་ཡེ་ཤེས་གཉིས་སུ་མེད། །བདག་གིས་བྱས་པའི་ཆོས་རྣམས་ཀྱང་། །བྱེད་མཁན་ལོགས་ན་<milestone unit="line" n="202.6"/>མེད་པའི་ཕྱིར། །བྱ་བྱེད་མེད་པར་རང་ཤར་བས། །རང་གིས་རང་བྱས་རང་བྱུང་བས། །རྒྱུ་རྐྱེན་མེད་ཅིང་བཏགས་པ་ཡིན། ཁུ་རྐྱེན་མེད་པའི་ཆོས་ཉིད་ལ། །བདག་ཉིད་བྱང་ཆུབ་སེམས་ཞེས་བྱ། །དེ་ཡི་རོལ་པར་<milestone unit="page" n="203"/><milestone unit="line" n="203.1"/>༄༅། །ཤར་བ་ལ། །བདག་གིས་བྱས་པའི་ཆོས་ཞེས་བྱ། །ཐམས་ཅད་བདག་ཏུ་འདུས་པ་ལ། །བདག་ཉིད་བྱང་ཆུབ་སེམས་ཞེས་བྱ། །གཉིས་འཛིན་བྱ་དང་བྱེད་པ་མེད། །ཐམས་ཅད་རང་གི་ཆོ་འཕྲུལ་<milestone unit="line" n="203.2"/>པས། །རང་བྱུང་ཡེ་ཤེས་རྒྱུན་ཆད་མེད། །ཅེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། །རྒྱུན་ཆད་མེད་པའི་ལེའུ་སྟེ་ཉི་ཤུ་རྩ་དགུ་པའོ།། །།དེ་ནས་ཡང་སྟོན་པས་སླར་གསུངས་པ། ནམ་<milestone unit="line" n="203.3"/>མཁའ་ལྟ་བུའི་རང་བཞིན་ལས། །འཇའ་ཚོན་སྤྲིན་ཚོགས་གློ་བུར་བ། །རྒྱུ་རྐྱེན་མེད་པས་ནམ་མཁའ་རང་། །ཆོས་ཉིད་བྱ་བྲལ་ནམ་མཁའ་ལ། །རོལ་པ་འཁོར་འདས་གློ་བུར་བ། །རྒྱུ་རྐྱེན་མེད་པས་ཆོས་<milestone unit="line" n="203.4"/>ཉིད་ངང་། །རང་ལས་རང་བཞེངས་ཀོག་ལངས་ཏེ། །རང་ལས་རང་བྱུང་ཐོག་བབས་པས། །ཇི་ལྟར་ཤར་ཡང་ཤེས་བྱའི་བབས། །དེ་ལས་གང་ཡང་མེད་པའི་ཕྱིར། །ཡོད་མཐོང་སྣང་གྲག་ཆོས་རྣམས་ཀུན། །ཆོས་ཉིད་<milestone unit="line" n="203.5"/>ཀློང་གི་ཆོ་འཕྲུལ་ཏེ། །རང་ལ་རང་གིས་རོལ་པ་དང་། །རང་ལ་རང་གིས་སྤྱོད་པ་དང་། །རང་ལ་རང་གིས་བདེ་བ་དང་། །རང་ལ་རང་གིས་སྡུག་བསྔལ་ཏེ། །མཉམ་པར་རོལ་པས་བཟང་ངན་མེད། །ཡོད་མེད་མཉམ་<milestone unit="line" n="203.6"/>པར་ཤར་བ་ལ། །ཕྱོགས་སུ་འཛིན་པ་དོན་ལས་འཁྲུལ། །མཉམ་པའི་ཀློང་དུ་ཅི་བདེར་གནས། །རྩོལ་བ་མེད་པར་ཀློང་དུ་དབབ། །འཇུག་ལྡོག་མེད་དེ་རང་སར་བཞག །འགྲོ་འོང་མེད་དེ་དབྱིངས་སུ་དག །བྱ་བྱེད་<milestone unit="page" n="204"/><milestone unit="line" n="204.1"/>མེད་དེ་རྩོལ་དང་བྲལ། །འགྱུ་བ་མེད་དེ་མཐའ་དང་བྲལ། །འཆིང་གྲོལ་མེད་དེ་ཞེན་དང་བྲལ། །རེ་དོགས་མེད་དེ་མཐའ་དང་མཉམ། །བཏང་སྙོམས་མེད་དེ་མཐར་མ་ལྷུང་། །ཀློང་ཞེས་བྱ་བ་བསམ་གཏན་ཏེ། །མིང་<milestone unit="line" n="204.2"/>དུ་བཏགས་ན་གྲངས་ཀྱིས་འཆལ། །རྒྱུན་ཆད་མེད་པའི་རིག་པ་དེ། །སྔ་ཕྱི་འགྲོ་འོང་མེད་པས་ན། །དེ་ལ་གྲངས་སུ་བགྲང་དུ་མེད། །རྒྱ་ཆད་ཕྱོགས་ལྷུང་མེད་པའི་ཕྱིར། །དེ་ལ་གྲངས་སུ་བགྲང་དུ་མེད། །མཐའ་<milestone unit="line" n="204.3"/>དབུས་ཕྱོགས་མཚམས་མེད་པའི་ཕྱིར། །དེ་ལ་གྲངས་ཀྱིས་བགྲང་དུ་མེད། །སྟེང་འོག་མཐོ་དམན་མེད་པའི་ཕྱིར། །དེ་ལ་གྲངས་ཀྱིས་བགྲང་དུ་མེད། །ཕྱི་ནང་གཉིས་སུ་མེད་པ་དང་། །ཐམས་ཅད་གཅིག་ཏུ་འདུས་<milestone unit="line" n="204.4"/>པའི་ཕྱིར། །དེ་ལ་གྲངས་ཀྱིས་བགྲང་དུ་མེད། །རྒྱུན་མི་ཆད་ཀྱི་རིག་པ་དེ། །རང་ལ་བདེ་བླག་གནས་པས་ན། །ཡེངས་དང་མ་ཡེངས་མེད་པ་དང་། །དམིགས་དང་མ་དམིགས་མེད་པ་དང་། །གསལ་དང་མི་གསལ་<milestone unit="line" n="204.5"/>མེད་པ་དང་། །སྣང་དང་མི་སྣང་མེད་པ་དང་། །བཙལ་དང་མི་བཙལ་མེད་པ་དང་། །མཐོང་དང་མ་མཐོང་མེད་པ་དང་། །བསྒོམས་དང་མ་བསྒོམས་མེད་པ་སྲ །སྐད་ཅིག་འདུ་འབྲལ་མེད་པའི་ཕྱིར། །བསམ་<milestone unit="line" n="204.6"/>གཏན་ཆེན་པོ་བདེ་ལ་གནས། །བདེཆེན་ཀློང་ན་འབྱམས་པའི་ཕྱིར། །ཀློང་འབྱམས་ཆོས་སྐུའི་བསམ་གཏན་ཡིན། །ཅིར་སྣང་དེ་ལས་མ་གཡོས་པས། །སྣང་བ་རྒྱས་འདེབས་བསམ་གཏན་ཡིན། །ཉམས་མྱོང་བཞག་<milestone unit="page" n="205"/><milestone unit="line" n="205.1"/>༄༅ ས་མི་ཚོལ་པས། །ཡུལ་སེམས་རིས་མེད་བསམ་གཏན་ཡིན། །བཏང་སྙོམས་རེས་འཇོག་མེད་པའི་ཕྱིར། །འཕེལ་འགྲིབ་མེད་པའི་བསམ་གཏན་ཡིན། །ཐུན་མཚམས་ཀུན་ལས་འདས་པའི་ཕྱིར། །རྒྱུན་<milestone unit="line" n="205.2"/>མི་ཆད་པའི་བསམ་གཏན་ཡིན། །ཉོན་མོངས་ཟད་སར་ཟད་པས་ན། །མཐར་ཐུག་དོན་གྱི་བསམ་གཏན་ཡིན། །བདེ་ཆེན་ཀློང་དུ་ཐིམ་པས་ན། །འཕོ་འགྱུར་མེད་པའི་བསམ་གཏན་ཡིན། །ཞེས་གསུངས་སོ། །ཀློང་<milestone unit="line" n="205.3"/>ཆེན་རབ་འབྱམས་རྒྱལ་པོའི་རྒྱུད་ལས། བསམ་གཏན་བསྟན་པའི་ལེའུ་སྟེ་སུམ་ཅུ་པའོ།། །།དེ་ནས་ཡང་སྟོན་པ་ཉིད་ཀྱིས་འཁོར་རྣམས་ལ་བཀའ་སྩལ་པ། རང་བཞིན་མེད་པའི་ཆོས་ཆེན་པོ། །རྨད་བྱུང་<milestone unit="line" n="205.4"/>བསམ་ཡས་འདི་ལྟ་སྟེ། །སྐྱེ་བ་མེད་པའི་སྐྱེ་སྒོ་ནས། །སྐྱེ་བའི་ཆོ་འཕྲུལ་འབྱུང་བ་ནི། །སྐྱེ་བ་མེད་ལས་སྐྱེས་པ་ཡི། །ཆོ་འཕྲུལ་རང་ལས་འབྱུང་བ་དེ། །སྐྱེ་མེད་རང་ཡིན་གཞན་ན་མེད། །སྐྱེ་བ་མེད་པའི་སྐྱེ་སྒོ་<milestone unit="line" n="205.5"/>ནས། །རྫུ་འཕྲུལ་རང་ལས་སྐྱེས་པ་ཡིན། །སྐྱེ་བའི་ཆོ་འཕྲུལ་བྱུང་བ་སྟེ། །སྐྱེ་མེད་རང་ཡིན་གཞན་ནི་མེད། །སྐྱེ་བ་མེད་པའི་གསང་སྒོ་ནས། །སྐྱེ་མེད་སྐྱེ་གནས་བཞིར་སྐྱེས་པས། །སྐྱེས་ཙམ་ཉིད་ན་སྐྱེ་བ་མེད། །སྐྱེ་<milestone unit="line" n="205.6"/>མེད་རང་ཡིན་གཞན་མ་སྐྱེས། །རྐྱེན་འགྱུར་ལས་ཀྱི་རྣམ་སྨིན་གྱིས། ཁམས་གསུམ་འཁོར་བར་སྐྱེས་པ་ཡང་། །སྐྱེས་ཙམ་ཉིད་ན་སྐྱེ་བ་མེད། །སྐྱེ་མེད་རང་ཡིན་གཞན་མ་སྐྱེས། །སྐྱེ་བ་མེད་པའི་གསང་སྒོ་ནས། །སྔོན་<milestone unit="page" n="206"/><milestone unit="line" n="206.1"/>གྱི་སྨོན་ལམ་དག་པ་ཡིན། །བྱང་ཆུབ་སེམས་དཔར་སྐྱེས་པ་ཡང་། །སྐྱེས་ཙམ་ཉིད་ན་མ་སྐྱེས་ཏེ། །སྐྱེ་མེད་རང་ཡིན་གཞན་མ་སྐྱེས། །སྐྱེ་མེད་ངེས་པའི་གསང་སྒོ་ནས། །ཏིང་འཛིན་བརྟན་པའི་ནུས་མཐུ་<milestone unit="line" n="206.2"/>དང་། །བཟླས་བརྗོད་གྲངས་ཀྱི་མཐར་སྐྱོལ་བས། །རིག་འཛིན་ས་རུ་སྐྱེས་པ་ཡང་། །སྐྱེ་མེད་རང་ཡིན་གཞན་མ་སྐྱེས། །སྐྱེས་ཙམ་ཉིད་ན་སྐྱེ་བ་མེད། །སྐྱེ་མེད་ངེས་པའི་གསང་སྒོནས། །སྨོན་ལམ་སྟོབས་དང་ཏིང་<milestone unit="line" n="206.3"/>འཛིན་སྟོབས། །ལྷག་མཐོང་ཟུང་དུ་འབྲེལ་པ་ཡིས། །ཞིང་ཁམས་མཐའ་ཡས་རྒྱ་ཆེ་སྲ །རྒྱལ་པའི་སྲས་སུ་སྐྱེས་པ་ཡང་། །སྐྱེ་མེད་རང་ཡིན་གཞན་མ་སྐྱེས། །སྐྱེས་ཙམ་ཉིད་ན་སྐྱེ་བ་མེད། །སྐྱེ་བ་མེད་པའི་གསང་སྒོ་<milestone unit="line" n="206.4"/>ནས། །སྦྱངས་པའི་འཕྲོ་མཐུད་གྲུབ་པའི་མཐར། །ལམ་ལ་རྩོལ་བར་སྐྱེས་པ་ཡང་། །སྐྱེ་མེད་རང་ཡིན་གཞན་མ་སྐྱེས། །སྐྱེས་ཙམ་ཉིད་ན་སྐྱེ་བ་མེད། །འགྲོ་དྲུག་འཁོར་བས་སྐྱེད་པ་དང་། །དག་པའི་ཞིང་ལ་སྤྱོད་པ་<milestone unit="line" n="206.5"/>དང་། །འཁོར་འདས་ལམ་པའི་ཆོས་རྣམས་ཀུན། །སྐྱེ་མེད་རང་གིས་རང་བསྐྱེད་པས། །སྐྱེ་མེད་ཆོས་ཏེ་སྣ་ཚོགས་སྟོན། །སྐྱེ་བ་མེད་ལས་ཐམས་ཅད་སྐྱེས། །ཚིག་ཏུ་བརྗོད་པས་དོན་དང་འགལ། །སྐྱེ་མེད་དོན་ལ་<milestone unit="line" n="206.6"/>འགལ་བ་མེད། །ཐ་སྙད་ཚིག་ལ་འགལ་བ་ཡོད། །བྱང་ཆུབ་སེམས་ལ་འགལ་བ་མེད། །ལོག་པའི་སེམས་ལ་འགལ་བ་ཡོད། །མ་བཅོས་ཚིག་ཏུ་གསུངས་པ་དང་། །མ་ནོར་དོན་དུ་གསུངས་པ་ཡང་། །སྐལ་བ་ཅན་ལ་<milestone unit="page" n="207"/><milestone unit="line" n="207.1"/>༄༅། །སྣང་བར་ཟད། །དོན་མི་ལྡན་ལ་འཁྲུལ་པ་ཡི། །ཕྱིན་ཅི་ལོག་དང་བྱང་ཆུབ་ཀྱང་། །ཅི་ནས་མཉམ་པའི་ཆོས་ཉིད་པས། །ཆོས་ཉིད་དོན་ལ་གཉིས་སུ་མེད། །སྐྱེ་བ་མེད་པའི་ཆོས་ཉིད་དེ། །འབྱུང་ལྔ་སྣོད་<milestone unit="line" n="207.2"/>བཅུད་སྐྱེ་བའི་སྒོ། །འབྱུང་ལྔ་སྣོད་བཅུད་ཤར་ཙམ་ན། །སྐྱེ་མེད་རང་ཡིན་གཞན་མ་སྐྱེས། །སྐྱེས་ཙམ་ཉིད་ན་སྐྱེ་བ་མེད། །མ་སྐྱེས་པ་ཡི་ཆོས་ཉིད་དེ། །ཕོ་མོ་མ་ནིང་སྐྱེ་བའི་རྒྱུ། །ཕོ་མོ་མ་ནིང་ལུས་བླངས་ཀྱང་། །སྐྱེ་<milestone unit="line" n="207.3"/>མེད་རང་ཡིན་གཞན་མ་སྐྱེས། །སྐྱེས་ཙམ་ཉིད་ན་སྐྱེ་བ་མེད། །མ་སྐྱེས་པ་ཡི་ཆོས་ཉིད་དེ། །དུག་ལྔ་དུག་གསུམ་སྐྱེ་བའི་རྒྱུ། །ཉོན་མོངས་ལྔ་རུ་ཤར་ཙམ་ན། །སྐྱེ་མེད་རང་ཡིན་གཞན་མ་སྐྱེས། །སྐྱེས་ཙམ་ཉིད་ན་སྐྱེ་བ་<milestone unit="line" n="207.4"/>མེད། །མ་སྐྱེས་པ་ཡི་ཆོས་ཉིད་དེ། །རང་བྱུང་ཡེ་ཤེས་སྐྱེ་བའི་རྒྱུ། །ཕྱོགས་མེད་རིག་པར་ཤར་ཙམ་ན། །སྐྱེ་མེད་རང་ཡིན་གཞན་མ་སྐྱེས། །སྐྱེས་ཙམ་ཉིད་ན་སྐྱེ་བ་མེད། །མ་སྐྱེས་རང་བྱུང་ཡེ་ཤེས་ཏེ། །རྒྱུ་རྐྱེན་ཀུན་<milestone unit="line" n="207.5"/>དང་བྲལ་བའི་ཕྱིར། །ཡེ་ནས་གནས་པའི་ཆོས་ཉིད་ཡིན། །ཡོད་མེད་ཀུན་གྱི་དངོས་གཞིར་ཤར། །མཚན་མའི་གོ་ནི་ནམ་མཁས་འབྱེད། །ཆོས་ཅན་གོ་ནི་ཆོས་ཉིད་འབྱེད། །སྣང་བའི་གོ་ནི་སྟོང་པས་འབྱེད། །འཁོར་<milestone unit="line" n="207.6"/>འདས་གོ་ནི་རིག་པས་འབྱེད། །སྐྱེ་བའི་སྒོ་རུ་གྱུར་པ་ཀུན། །སྐྱེ་མེད་དབྱིངས་ཀྱིས་འབྱེད་པས་ན། །གོ་འབྱེད་ཆོས་དབྱིངས་ནམ་མཁའ་འདིས། །འཁོར་འདས་ཀུན་གྱི་མཐོང་བརྟོལ་བས། །ཐམས་ཅད་ཐམས་ཅད་<milestone unit="page" n="208"/><milestone unit="line" n="208.1"/>དུས་གཅིག་ཤར། ཁྲར་ཡང་སྐྱེ་བ་མེད་པར་གཅིག །ཅེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། སྐྱེ་མེད་ཆིག་ཆོད་དུ་བསྟན་པའི་ལེའུ་སྟེ་སུམ་ཅུ་རྩ་གཅིག་པའོ།། །།དེ་ནས་ཡང་སྟོན་<milestone unit="line" n="208.2"/>པས་འདུ་འབྲལ་མེད་པའི་འཁོར་ལ་བཀའ་སྩལ་པ། འདི་ལས་གཞན་དུ་མ་བལྟ་ཞིག །བལྟས་ཤིག་བལྟས་ཤིང་རྟོག་པ་སྐྱེ། །འདི་ལས་གཞན་ལ་མ་བལྟས་ན། །མི་རྟོག་གཞན་དུ་བསྒོམ་མི་དགོས། །འདི་ལས་གཞན་<milestone unit="line" n="208.3"/>དུ་མ་སྤྱད་ཅིག །སྤྱད་ཅིང་སྤྱད་ཅིང་ལོག་ལྟ་སྟེ། །འདི་ལས་གཞན་དུ་མི་སྤྱོད་ན། །རྟོག་དཔྱོད་གཞན་དུ་བྱ་མི་དགོས། །འདི་ལས་གཞན་དུ་མ་རྩོལ་ཅིག །རྩོལ་ཞིང་རྩོལ་ཞིང་གཟུང་འཛིན་མཆེད། །འདི་ལས་གཞན་དུ་<milestone unit="line" n="208.4"/>མ་རྩོལ་ན། །འཇུག་སྒོ་ཐ་དད་མེད་པའི་ཕྱིར། །ས་དང་ལམ་ལ་སྦྱང་མི་དགོས། །འདི་ལས་གཞན་དུ་མ་བསྒྲུབས་ཤིག །བསྒྲུབས་ཤིང་བསྒྲུབས་ཤིང་མཐར་ཐུག་མེད། །འདི་ལས་གཞན་དུ་མི་བསྒྲུབ་ན། །སངས་རྒྱས་<milestone unit="line" n="208.5"/>གོ་འཕང་ཐོབ་མི་དགོས། །མི་ཞེས་བྱ་བ་སངས་རྒྱས་ཡིན། །དབྱེར་མེད་དོན་དུ་མ་ཤེས་ན། །བསྐལ་པར་བསྒྲུབས་ཀྱང་འགྲུབ་མི་འགྱུར། །དབྱེར་མེད་དོན་ལ་གནས་པ་ན། །སྲིད་པར་འཡོས་ཀྱང་སྟོར་བྲལ་<milestone unit="line" n="208.6"/>མེད། །སྐྱེ་མེད་འགག་མེད་སྣ་ཚོགས་སྟོན། །ཡུལ་ལ་སྤྱོད་དང་མི་སྤྱོད་པ། །སྤྱོད་པ་འགག་པ་མེད་ལས་བྱུང་། །མི་སྤྱོད་སྐྱེ་བ་མེད་ལས་བྱུང་། །གནས་ལ་བརྟེན་དང་མི་བརྟེན་པ། །འགག་པ་མེད་པ་ཉིད་ལས་<milestone unit="page" n="209"/><milestone unit="line" n="209.1"/>༄༅། །བྱུང་། །མི་བརྟེན་སྐྱེ་བ་མེད་ལས་བྱུང་། །རང་བཞིན་བཅོས་དང་མ་བཅོས་པ། །བཅོས་པ་འགག་པ་མེད་ལས་ཤར། །མ་བཅོས་སྐྱེ་བ་མེད་ལས་བྱུང་། །ཆོས་ལས་འདས་དང་མི་འདའ་བ། །འདའ་བ་<milestone unit="line" n="209.2"/>འགག་པ་མེད་ལས་ཤར། །མི་འདའ་སྐྱེ་བ་མེད་ལས་བྱུང་། །ཆོ་འཕྲུལ་སྟོན་དང་མི་སྟོན་པ། །སྟོན་པ་འགག་པ་མེད་ལས་ཤར། །མི་སྟོན་སྐྱེ་བ་མེད་པའི་ངང་། །མཚོན་པས་ཐོག་ཏུ་ཕེབས་མི་ཕེབས ཕེབས་པ་<milestone unit="line" n="209.3"/>འགག་པ་མེད་ལས་ཤར། །མི་ཕེབས་སྐྱེ་བ་མེད་པའི་ངང་། །མཚན་མའི་སྤྲོས་དང་བྲལ་མ་བྲལ། །མ་བྲལ་འགག་པ་མེད་ལས་ཤར། །བྲལ་བ་སྐྱེ་བ་མེད་ལས་བྱུང་། །རང་བཞིན་གཅིག་ལ་འཁོར་མི་འཁོར། །འཁོར་<milestone unit="line" n="209.4"/>བ་འགག་པ་མེད་ལས་བྱུང་། །མི་འཁོར་སྐྱེ་བ་མེད་པའི་ཀློང་། །ངོ་བོ་གཅིག་ལ་བདེ་སྡུག་གཉིས། །སྡུག་བསྔལ་འགག་པ་མེད་ལས་བྱུང་། །བདེ་ཆེན་སྐྱེ་བ་མེད་པའི་ངང་། །མཚན་ཉིད་གཅིག་ལས་སྣང་སྟོང་<milestone unit="line" n="209.5"/>གཉིས། །སྣང་བ་འགག་པ་མེད་ལས་ཤར། །སྟོང་པ་སྐྱེ་མེད་ཡུམ་གྱི་དབྱིངས། །རྒྱུན་མི་ཆད་དང་གནས་སྐབས་གཉིས། །གནས་སྐབས་འགག་མེད་ངེས་པ་མེད། །རྒྱུན་མི་ཆད་པ་སྐྱེ་མེད་དབྱིངས། །འདུ་འབྲལ་མེད་<milestone unit="line" n="209.6"/>ལ་རྟག་ཆད་གཉིས། །ཞེན་དུ་མེད་ལ་སྒྲོ་སྐུར་གཉིས། །བླང་དོར་མེད་ལ་དགག་བསྒྲུབ་གཉིས། །བདག་གཞན་མེད་ལ་བཟང་ངན་གཉིས། །ཕྱི་ནང་མེད་ལ་ཡུལ་སེམས་གཉིས། །འཕོ་འགྱུར་མེད་ལ་སྐྱེ་ཤི་<milestone unit="page" n="210"/><milestone unit="line" n="210.1"/>གཉིས། །དེས་ན་གཉིས་འདུས་ཐམས་ཅད་ཀུན། །སྐྱེ་མེད་འགག་མེད་རང་ལས་ཤར། །སྐྱེ་བ་མེད་ལས་ཐམས་ཅད་སྐྱེས། །འགག་པ་མེད་ལས་ཐམས་ཅད་འགགས། །སྐྱེས་ཙམ་ཉིད་ནས་མ་སྐྱེས་ལ། །འགགས་ཙམ་<milestone unit="line" n="210.2"/>ཉིད་ན་མི་འགག་ཏེ། །སྐྱེ་ཡང་སྐྱེ་མེད་ཀློང་ལས་སྐྱེས། །སྐྱེ་མེད་དབྱིངས་ལ་སྐྱེ་རྒྱུ་མེད། །འགགས་ཀྱང་འགག་མེད་ཀློང་དུ་འགགས། །འཆི་མེད་དབྱིངས་ལ་འགག་རྒྱུ་མེད། །སྐྱེ་འགག་མེད་པའི་རིག་པ་དེ། །ཆོ་<milestone unit="line" n="210.3"/>འཕྲུལ་ཅིར་ཡང་མ་ངེས་པས། །རང་བྱུང་ཡེ་ཤེས་མཐའ་ལས་རྒྱལ། །རྒྱལ་བའི་སྐུ་སྟེ་སྐྱེ་ཤི་མེད། །འཁོར་བའི་གཡུལ་ངོ་ཀུན་ལས་རྒྱལ། །རྒྱལ་བའི་སྐུ་སྟེ་ཡེ་སངས་རྒྱས། །ཐེག་པའི་རྣམ་གྲངས་ཀུན་ལས་<milestone unit="line" n="210.4"/>རྒྱལ། །རྒྱལ་བའི་སྐུ་སྟེ་མཐོ་དམན་མེད། །འཁོར་འདས་སྐྱོན་ཡོན་ཀུན་ལས་རྒྱལ། །རྒྱལ་བའི་སྐུ་སྟེ་མཉམ་པ་ཉིད། །མཉམ་པ་རིས་མེད་སེམས་ཀྱི་ཀློང་། །སྐྱེ་མེད་འགག་མེད་སྣ་ཚོགས་སྣང་། །སྣང་མེད་བརྗོད་མེད་<milestone unit="line" n="210.5"/>ཅིར་ཡང་འཆར། ཁྲར་བ་རང་ཤར་ཡིན་པ་དང་། །གྲོལ་བ་རང་གྲོལ་ཡིན་པའི་ཕྱིར། །ཡུལ་མེད་རིག་པས་གཅིག་པུ་ཉིད། །ཅེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། བྱང་ཆུབ་སེམས་ཀྱི་<milestone unit="line" n="210.6"/>མཚན་ཉིད་ལ་སྐྱེ་འགག་མེད་པར་བསྟན་པའི་ལེའུ་སྟེ་སུམ་ཅུ་རྩ་གཉིས་པའོ།། །།དེ་ནས་ཡང་སྟོན་པའི་རྒྱལ་པོས་བསྟན་པའི་དོན་མ་ནོར་བར་གསུངས་པ། །ཆོས་རྣམས་རང་བཞིན་དབྱིངས་སུ་གཅིག །<milestone unit="page" n="211"/><milestone unit="line" n="211.1"/>༄༅། །མཚན་ཉིད་རང་རང་སོ་སོར་འཛིན། །མཚན་ཉིད་འཛིན་པས་ཆོས་ཞེས་བཏགས། །ཡང་དག་དོན་ལ་མེད་མོད་ཀྱང་། །ཕྱིན་ཅི་ལོག་དང་མ་ལོག་པ། །རང་གི་མཚན་ཉིད་རང་གིས་འཛིན། །དེ་ཡང་རང་<milestone unit="line" n="211.2"/>སྣང་གཅིག་གི་སྟོབས། །ཡོན་ཏན་གཅིག་ལས་ཤར་བ་ལ། །སྐུ་དང་གསུང་དང་ཐུགས་ཀྱི་རྟགས། །རང་གི་མཚན་ཉིད་རང་གིས་འཛིན། །དེ་ཡང་རང་སྣང་གཅིག་གི་སྟོབས། །ལ་ལ་ཞེ་སྡང་བྱང་ཆུབ་སེམས། །ལ་ལ་<milestone unit="line" n="211.3"/>གཏི་མུག་བྱང་ཆུབ་སེམས། །ལ་ལ་ང་རྒྱལ་བྱང་ཆུབ་སེམས། །ལ་ལ་འདོད་ཆགས་བྱང་ཆུབ་སེམས། །ལ་ལ་ཕྲག་དོག་བྱང་ཆུབ་སེམས། །རང་བྱུང་གཅིག་ལས་མ་གཡོས་པས། །རང་གི་མཚན་ཉིད་རང་གིས་<milestone unit="line" n="211.4"/>འཛིན། །དེ་ཡང་རང་སྣང་གཅིག་གི་སྟོབས། །མཚན་མའི་ཡུལ་དང་བྲལ་བ་ལ། །གཟུགས་དང་ཚོར་བ་འདུ་ཤེས་དང་། །འདུ་བྱེད་རྣམ་ཤེས་ཕུང་པོ་ལྔ། །ལས་ལྔ་བྱེད་པའི་རང་ཞིན་གྱིས། །རང་གི་མཚན་ཉིད་རང་<milestone unit="line" n="211.5"/>གིས་འཛིན། །དེ་ཡང་རིག་པ་རང་གི་སྟོབས། །སྣང་བ་རང་སར་དག་པ་ལ། །ས་དང་ཆུ་དང་མེ་དང་རླུད་། །ནམ་མཁའ་ལ་སོགས་འབྱུང་བ་ལྔ། །རང་གི་མཚན་ཉིད་རང་གིས་འཛིན། །དེ་ཡང་རིག་པ་རང་གི་<milestone unit="line" n="211.6"/>སྟོབས། །ཆོས་ཉིད་འཛིན་པ་ཀུན་བྲལ་ལ། །གཟུགས་དང་སྒྲ་དང་དྲི་དང་རོ། །རེག་ལ་སོགས་པའི་འདོད་ཡོན་ལྔ། །རང་གི་མཚན་ཉིད་རང་གིས་འཛིན། །དེ་ཡང་རང་སྣང་གཅིག་གི་སྟོབས། །རང་རིག་གཅིག་ལས་<milestone unit="page" n="212"/><milestone unit="line" n="212.1"/>ཤར་བ་ལ། །མིག་དང་རྣ་བ་སྣ་དང་ལྕེ། །ལུས་ལ་སོགས་པའི་དབང་པོ་ལྔ། །རང་གི་མཚན་ཉིད་རང་གིས་འཛིན། །དེ་ཡང་རང་སྣང་གཅིག་གི་སྟོབས། །ཅིར་ཡང་འགྱུར་བའི་ཆོས་ཉིད་ལ། །དཀར་དང་སེར་དང་<milestone unit="line" n="212.2"/>དམར་དང་ལྗང་། །ནག་པོ་ལ་སོགས་ཁ་དོག་ལྔ། །རང་གི་མཚན་ཉིད་རང་གིས་འཛིན། །དེ་ཡང་རང་སྣང་གཅིག་གི་སྟོབས། །ཆོས་ཉིད་མུ་དང་མཐའ་མེད་ལ། །ཕྱོགས་བཞི་མཚམས་བརྒྱད་སྟེང་འོག་བཅུ། །རང་གི་<milestone unit="line" n="212.3"/>མཚན་ཉིད་རང་གིས་འཛིན། །དེ་ཡང་རང་སྣང་གཅིག་གི་སྟོབས། །འགྱུར་བ་མེད་པའི་ཆོས་ཉིད་ལ། །དབྱར་དགུན་སྟོན་དཔྱིད་ནམ་ཟླ་བཞི། །རང་གི་མཚན་ཉིད་རང་གིས་འཛིན། །དེ་ཡང་རང་སྣང་གཅིག་གི་<milestone unit="line" n="212.4"/>སྟོབས། །སྐྱེ་འབྲི་མེད་བའི་ཆོས་ཉིད་ལ། །སྐྱེ་རྒ་ན་བའི་སྡུག་བསྔལ་བཞི། །རང་གི་མཚན་ཉིད་རང་གིས་འཛིན། །དེ་ཡང་རང་སྣང་གཅིག་གི་སྟོབས། །རང་བཞིན་གཅིག་པའི་ཆོས་ཉིད་ལ། །འཁོར་འདས་བདེ་སྡུག་<milestone unit="line" n="212.5"/>བཟང་ངན་གཉིས། །རང་གི་མཚན་ཉིད་རང་གིས་འཛིན། །དེ་ཡང་རིག་པ་རང་གི་སྟོབས། ཁུ་འབྲས་མེད་པའི་ཆོས་ཉིད་ལ། །ངེས་འབྱེད་དགེ་དང་སྡིག་པའི་ལས། །རང་གི་མཚན་ཉིད་རང་གིས་འཛིན། །གཉིས་ཀ་<milestone unit="line" n="212.6"/>རིག་པ་རང་གི་སྟོབས། །ཉེ་རིང་མེད་པའི་ཆོས་ཉིད་ལ། །མཐོ་དམན་ཐེག་པ་རིམ་པ་དགུ །རང་གི་མཚན་ཉིད་རང་གིས་འཛིན། །གཉིས་ཀ་རིག་པ་རང་གི་སྟོབས། །འཆིང་གྲོལ་མེད་པའི་ཆོས་ཉིད་ལ། །མི་མཐུན་པ་<milestone unit="page" n="213"/><milestone unit="line" n="213.1"/>༄༅། །དང་གཉེན་པོ་གཉིས། །རང་གི་མཚན་ཉིད་རང་གིས་འཛིན། །གཉིས་ཀ་རིག་པ་རང་གི་སྟོབས། །ཡིན་མིན་མེད་པའི་ཆོས་ཉིད་ལ། །རྟོགས་པའི་ཀློང་དང་མ་རྟོགས་སེམས། །རང་གིས་མཚན་ཉིད་སོ་<milestone unit="line" n="213.2"/>སོར་འཛིན། །གཉིས་ཀ་རིག་པ་རང་གི་སྟོབས། །གཞི་རྩ་གཅིག་པའི་ཆོས་འདི་ལ། །རྣམ་གྲངས་བརྒྱ་སྟོང་ཕྲག་ལས་ཀྱང་། །རང་རང་མཚན་ཉིད་རང་གིས་འཛིན། །སྣང་བ་ཐམས་ཅད་རང་སྣང་ལ། ཁྲར་བ་ཐམས་<milestone unit="line" n="213.3"/>ཅད་རང་ཤར་བས། །ཐམས་ཅད་རིག་པ་རང་གི་སྟོབས། །འཕྲལ་དུ་མི་བདེན་གང་ཡང་མེད། །དབྱིངས་ཀྱི་ཀློང་ན་བདེན་རྫུན་མེད། །གནས་སྐབས་འབྲས་བུ་འབྱིན་པའི་ཕྱིར། བདེན་པར་མ་གྱུར་ཅི་ཡང་<milestone unit="line" n="213.4"/>མེད། །བྱ་བྲལ་དབྱིངས་སུ་སྟོར་བའི་ཕྱིར། །རྫུན་པར་མ་གྱུར་གཅིག་ཀྱང་མེད། །བདེན་རྫུན་མེད་པའི་ཀློང་ཆེན་དེ། །འདས་པའི་སངས་རྒྱས་ཀུན་གྱི་གནས། །མ་འོངས་སངས་རྒྱས་ཀུན་གྱི་རྟེན། །ད་ལྟར་བཞུགས་<milestone unit="line" n="213.5"/>པ་ཀུན་གྱི་གཞི། །ཐོག་མཐའ་མེད་པའི་གཞལ་ཡས་ཁང་། །ཁམས་གསུམ་སེམས་ཅན་ཀུན་གྱི་ལམ། །འགྲོ་དྲུག་འབྱུང་བའི་ལམ་པོ་ཆེ། །དབྱིངས་ལས་འཕོ་ས་མེད་པའི་ཕྱིར། །མཐའ་ཡས་གནས་པའི་ཡུལ་པོ་<milestone unit="line" n="213.6"/>ཆེ། །ཀློང་ལས་འགྱུར་བ་མེད་པའི་ཕྱིར། །ཐམས་ཅད་སྡུད་པའི་དུར་པོ་ཆེ། །སེམས་ཉིད་དུར་ཁྲོད་ཉམས་དགའི་ཀློང་། །ཞེས་གསུངསསོ། །ཀློངཆེནརབ་འབྱམས་རྒྱལ་པོའི་རྒྱུད་ལས། རིག་པ་རང་སྟོབས་ཀྱི་ལེའུ་<milestone unit="page" n="214"/><milestone unit="line" n="214.1"/>སྟེ་སུམ་ཅུ་རྩ་གསུམ་པའོ།། །།དེ་ནས་ཡང་ཉིད་ཀྱི་འཁོར་ལ་ཉིད་ཀྱིས་གསུངས་པ། །ཇི་ལྟ་བ་དེ་ཐེག་པའི་མཆོག །ཇི་སྙེད་པ་དེ་བལྟ་བའི་ཡུལ། །ཇི་བཞིན་པ་དེ་བསྒོམ་པའི་གནས། །ཇི་ལྟར་སྣང་བ་སྤྱོད་པའི་<milestone unit="line" n="214.2"/>གྲོགས། །ཇི་སྲིད་པ་དེ་འབྲས་བུའི་གཏེར། །ཇི་ལྟ་བ་ཡི་དོན་རྟོགས་ན། །སངས་རྒྱས་ས་ལ་འདེགས་པའི་ཕྱིར། །ཐེག་མཆོག་རྒྱལ་པོ་བླ་ན་མེད། །ཇི་སྙེད་པ་ཡི་རྣམ་གྲངས་དེ། །མ་འདྲེས་ཡོངས་སུ་རྫོགས་པར་<milestone unit="line" n="214.3"/>མཐོང་། །ཆོས་ཉིད་ཅེར་མཐོང་བླ་ན་མེད། །ཇི་བཞིན་པ་ཡི་དོན་དེ་ལ། །མ་བཅོས་རྣལ་དུ་འདུག་པ་སྟེ། །ཏིང་འཛིན་རྒྱལ་པོ་བླ་ན་མེད། །འགྲོ་ཉལ་ཟ་འཆག་སྒོ་གསུམ་གྱི། །ཇི་ལྟར་སྣང་བའི་ཆོས་རྣམས་ལ། །བཟང་<milestone unit="line" n="214.4"/>ངན་བླང་དོར་མི་བལྟ་བ། །སྤྱོད་པའི་རྒྱལ་པོ་བླ་ན་མེད། །ཇི་ལྟར་སྲིད་པའི་ཆོས་རྣམས་དང་། །མི་སྲིད་པ་ཡི་ཆོས་རྣམས་ཀུན། །རང་གི་རྒྱན་དུ་ཤར་བས་ན། །འབྲས་བུ་གཏེར་ཆེན་བླ་ན་མེད། །མ་བཅོས་སེམས་ཀྱི་<milestone unit="line" n="214.5"/>གཏེར་ཆེན་ལ། །ལ་ལས་བལྟ་བའི་རྒྱལ་པོར་མཐོང་། །ལ་ལས་ཏིང་འཛིན་དམིགས་པའི་ཡུལ། །ལ་ལས་སྤྱོད་པའི་སྒོ་མོར་མཐོང་། །ལ་ལས་བསྒྲུབ་ཏུ་ཡོད་པར་མཐོང་། །ལ་ལས་བསྒྲུབ་ཏུ་མེད་པར་མཐོང་ ལ་<milestone unit="line" n="214.6"/>ལས་ཐེག་པའི་རྒྱལ་པོར་མཐོང་། །ལ་ལས་གཟུང་འཛིན་མདུད་པར་མཐོང་ ལ་ལས་འཁོར་བའི་གཡང་སར་མཐོང་། །ལ་ལས་སྤང་བའི་རྒྱུ་རུ་མཐོང་། །ལ་ལས་སྦྱང་ཞིང་བསྒྱུར་བར་མཐོང་ ལ་ལས་སངས་རྒྱས་<milestone unit="page" n="215"/><milestone unit="line" n="215.1"/>༄༅། །ས་རུ་མཐོང་། །ལ་ལས་འཁོར་བའི་གནས་སུ་མཐོང་། །ལ་ལས་ལམ་གྱི་གེགས་སུ་མཐོང་། །ལ་ལས་ལམ་སྣ་འདྲེན་པར་མཐོང་། །ལ་ལས་ཉོན་མོངས་དུག་ཏུ་མཐོང་། །ལ་ལས་ཡེ་ཤེས་བདུད་རྩིར་<milestone unit="line" n="215.2"/>མཐོང་། །གང་མཐོང་ཅིར་སྣང་ཅིར་གསལ་ཡང་། །གཏེར་ཆེན་ཡིན་པས་འདོད་དགུར་བསྒྱུར། །སྣ་ཚོགས་ནོར་བུ་ཇི་བཞིན་དུ། །རྐྱེན་གྱིས་ཅིར་ཡང་འཆར་བའི་ཕྱིར། །འདོད་དགུར་འབྱུང་བའི་རིན་པོ་ཆེ། །སེམས་<milestone unit="line" n="215.3"/>ནི་རིན་པོ་ཆེ་ལ་གནས། །ཡུལ་ནི་དེ་ཡི་འབྱུང་བའི་རྐྱེན། །གཉིས་སུ་མེད་པ་འབྲས་བུའི་ཀློང་། །ཡུལ་མེད་ཡུལ་ལ་མ་རྟོགས་ཤིག །གཏན་དུ་མེད་པ་མ་ཡིན་ཏེ། །སེམས་ལས་མ་གཏོགས་ཡུལ་གཞན་མེད། །སེམས་<milestone unit="line" n="215.4"/>མེད་སེམས་སུ་མ་འཛིན་ཅིག །གཏན་དུ་མེད་པ་མ་ཡིན་ཏེ། །རང་རིག་འཛིན་མེད་སྤྲོས་དང་བྲལ། །དེ་ལ་ཡུལ་དུ་གཟུང་དུ་མེད། །དེ་ལ་སེམས་སུ་གཟུང་དུ་མེད། །བརྟགས་པས་ཡུལ་སེམས་གཉིས་ལ་<milestone unit="line" n="215.5"/>འདུས། །འཛིན་མེད་རང་ཤར་ཀློང་ཆེན་འདིར། །ཡུལ་ཡང་མེད་དེ་ཆོས་ཀྱི་དབྱིངས། །སེམས་ཀྱང་མེད་དེ་ཆོས་ཀྱི་སྐུ། །གཏན་ཡུལ་ཆེན་པོ་ཉམས་དགའི་ཀློང་། །བདེ་ཆེན་ཆོས་སྐུ་ཀློང་བདེའི་མཁར། །རང་བྱུང་ཡེ་<milestone unit="line" n="215.6"/>ཤེས་དེ་ཡི་བདག །སངས་རྒྱས་སེམས་ཅན་དེ་ཡི་འཁོར། །ཐམས་ཅད་ཀུན་ལ་དབང་བསྒྱུར་བས། །རང་སེམས་བར་མེད་དབྱིངས་ཀྱི་རྒྱལ། །མ་འདྲེས་ཡོངས་རྫོགས་དེ་ཡི་བྲན། །ཐམས་ཅད་ཐམས་ཅད་དེར་འདུས་<milestone unit="page" n="216"/><milestone unit="line" n="216.1"/>པས། །སྡུད་པར་བྱེད་པ་དབྱིངས་ཀྱི་ཀློང་། །ཐམས་ཅད་དེ་ནས་འགྱེད་པའི་ཕྱིར། །སྤྲོ་བར་བྱེད་པ་ཀློང་གི་དབྱིངས། །དབྱིངས་ལས་ཆོ་འཕྲུལ་འབྱུང་བའི་ཕྱིར། །ཐམས་ཅད་དེ་ལས་སྤྲོས་པ་ཡིན། །ཐམས་ཅད་དེ་རུ་<milestone unit="line" n="216.2"/>འདུས་པ་ཡིན། །ཀུན་འདུས་ཆེན་པོ་གྲོལ་བའི་ཡུལ། །རྣལ་འབྱོར་ཀུན་གྱི་སྤྱོད་པ་ཡིས། །ཆོས་དབྱིངས་ཀུན་ཏུ་བཟང་མོའི་མཁའ། །ཕྱི་ནང་མེད་པར་གསལ་བ་དང་། །སྣོད་བཅུད་གཅིག་ཏུ་མཐོང་བ་དང་། །རིག་<milestone unit="line" n="216.3"/>པ་སྤྱི་བླུགས་འབབ་པ་དང་། །ས་ཆུ་མེ་རླུད་འབྱུང་བ་བཞིས། །ཐུགས་རྗེ་རྒྱུན་ཆད་མེད་པ་དང་། །འདོད་ཡོན་ལྔ་ལ་ལོངས་སྤྱོད་ཀྱང་། །དེ་ཡི་ཉེས་པས་མི་གོས་དང་། །དངོས་པོ་ཕྲ་རགས་ཅིར་ཤར་ཡང་། །ནམ་<milestone unit="line" n="216.4"/>མཁའི་ཆོ་འཕྲུལ་ཡིན་པ་དང་། །ནམ་མཁའ་སྣང་བ་མེད་པ་དང་། །ཆོ་འཕྲུལ་ཟད་མཐའ་མེད་པ་དང་། །ནམ་མཁའ་ཀུན་ལ་ཁྱབ་པ་དང་། །དངོས་པོར་སྟོང་པ་མེད་པ་དང་། །ཁ་དོག་དབྱིབས་སུ་འབྱུང་བ་དང་། །ནང་<milestone unit="line" n="216.5"/>ལ་ནང་གིས་བལྟ་བ་དང་། །རང་རང་མཐུ་ཡིས་སྤྱོད་པ་དང་། །འགྲོ་ཉལ་ཟ་འཆག་བྱེད་པ་དང་། །ཕོ་མོ་གཅིག་ལ་གཅིག་ཆགས་དང་། །ལས་དང་བྱ་བ་བྱེད་པ་དང་། །རྐྱེན་གྱིས་བསྒྱུར་དུ་བཏུབ་པ་དང་། །འབྲས་བུ་<milestone unit="line" n="216.6"/>དུས་སུ་འབྱིན་པ་ཡང་། །ཐུན་མོང་དབྱིངས་ཀྱི་ཡོན་ཏན་ཏེ། །བྱང་སེམསཀློངཆེནདེཡིརྩལ། །ཆོས་གྱི་འཁོར་ལོ་བསྐོར་བ་དང་། །དེ་ལ་ཉན་ཅིང་སེམས་པ་དང་། །དགེ་བཅུའི་ལས་ལ་འཇུག་པ་དང་། །དེ་ལ་རྩོལ་<milestone unit="page" n="217"/><milestone unit="line" n="217.1"/>༄༅། །ཞིང་བསྒྲུབ་པ་དང་། །མི་རྩོལ་བཏང་སྙོམས་གནས་པ་དང་། །ལུས་ཀྱི་གཡེང་བ་གཅོད་པ་དང་། །ངག་གི་སྤྲོས་པ་གཅོད་པ་དང་། །སེམས་ཀྱི་འདུ་འཛི་སེལ་བ་དང་། །རང་རང་སོ་ལ་གནས་པ་<milestone unit="line" n="217.2"/>དང་། །ཕྱོགས་མེད་གར་བདེར་འགྲོ་བ་དང་། །གནས་ལ་ངེས་པ་མེད་པ་དང་། །གཅིག་པུར་སྤྱོད་དང་མང་པོར་འདུ། །འདུ་འཛི་གཡེང་བ་བསྟེན་པ་དང་། །ཡུལ་ཕྱིར་འབྲེང་དང་རྐྱེན་གྱིས་བསྒྱུར། །འདི་ཀུན་དབྱིངས་<milestone unit="line" n="217.3"/>ཀྱི་ཡོན་ཏན་ཏེ། །སེམས་ཉིད་ཀློང་ཆེན་དེ་ཡི་མཐུ། །སེམས་ལ་ཡེ་ཤེས་སྐྱེ་བ་དང་། །རྣམ་སྨིན་ཟད་པར་མཐོང་བ་དང་། །ཚུལ་འཛིན་པ་དང་ཚུལ་རྟགས་དང་། །ཉམས་ལ་སྐྱེ་འབྲི་མེད་པ་དང་། །འབྱུང་བའི་གནོད་<milestone unit="line" n="217.4"/>པས་མི་ཚུགས་དང་། །འབྱུང་པོས་བར་དུ་མི་ཆོད་དང་། །ཚོར་བ་དོན་དུ་མི་གཉེར་དང་། །ལུང་བསྟན་ཆོས་བཤད་འབྱུང་བ་དང་། །མངོན་ཤེས་རྫུ་འཕྲུལ་འགྱེད་པ་དང་། །ས་ལ་གནས་པར་མཐོང་བ་དང་། །བྱིན་<milestone unit="line" n="217.5"/>རླབས་ཆོ་འཕྲུལ་སྟོན་པ་ཡང་། །གཞན་གྱི་མཐུ་མིན་རང་གི་དབྱིངས། །ཐུན་མོང་ཡོན་ཏན་དཔག་ཏུ་མེད། །ནམ་མཁའི་ཆོ་འཕྲུལ་ཇི་བཞིན་དུ། །དངོས་པོར་མེད་ལས་སྙིང་པོར་འབྱུང་། །རྒྱུ་འབྲས་རང་རྒྱུད་མེད་པའི་<milestone unit="line" n="217.6"/>ཕྱིར། །རང་སེམས་ཀློང་ཆེན་དེ་ཡི་སྟོབས། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། ཆོ་འཕྲུལ་འབྱུང་བའི་ལེའུ་སྟེ་སུམ་ཅུ་རྩ་བཞི་པའོ།། །།དེ་ནས་ཡང་ཉིད་ཀྱི་འཁོར་རྣམས་ལ་ཉེ་བར་<milestone unit="page" n="218"/><milestone unit="line" n="218.1"/>བརྗོད་པ། སྙིང་པོ་བྱང་ཆུབ་དེ་མཐོང་བས། །སངས་རྒྱས་ཐམས་ཅད་དུས་གཅིག་མཐོང་། །སྨོན་ལམ་དག་པས་མཐོང་བ་ཡིན། །རང་སེམས་དག་པས་མཐོང་བ་ཡིན། །རང་སེམས་རྣམ་དག་དྲི་མེད་དེ། །བཀྲུས་པས་<milestone unit="line" n="218.2"/>དག་པ་མ་ཡིན་ཏེ། །ཕྱོགས་འཛིན་མེད་པས་དག་པ་ཡིན། །ཕྱོགས་མེད་ལྷུན་གྲུབ་ཆེན་པོ་དེ། །བཙལ་ཞིང་བསྒྲུབས་པས་འགྲུབ་པ་མིན། །ཡེ་ནས་གནས་པས་འགྲུབ་པ་ཡིན། །ཡེ་གྲུབ་ཆོས་ཉིད་འགྱུར་མེད་དེ། །རྒྱུ་<milestone unit="line" n="218.3"/>རྐྱེན་གཉིས་ལས་བྱུང་བ་མིན། །ཤེས་བྱ་རང་གི་བབས་སུ་གནས། །རང་བྱུང་ཡེ་ཤེས་རྒྱལ་བའི་མེས། ཁམས་གསུམ་སེམ་ཅན་ཀུན་གྱི་ཡབ། །དུས་གསུམ་རྒྱལ་བ་རྣམས་ཀྱི་ཡུམ། །རྣལ་འབྱོར་ལམ་མཆོག་འབྱུང་བའི<milestone unit="line" n="218.4"/>གཏེར། །ཐེག་ཆེན་ས་ལ་བགྲོད་པའི་གཞི། །འཆིང་བའི་ཞགས་པ་གཅོད་པའི་མཚོན། །ཉོན་མོངས་ཕྲེང་ཐག་གཅོད་པའི་གྲི། །འཇིག་ཚོགས་དགྲ་ལ་འབྲོས་པའི་མཁར། །སོ་མཚམས་བདུད་བཞི་སྲུང་བའི་<milestone unit="line" n="218.5"/>མི། །འགྲོ་དྲུག་གྲོང་ཁྱེར་འཇོམས་པའི་དམག །གསང་བའི་དགྲ་གསུམ་གསོད་པའི་གྲི །རང་སེམས་བྱ་བྲལ་ཀུན་བཟང་དེ། །ཀུན་གྱིས་སྤྱི་མེས་འཕོ་འགྱུར་མེད། །ཁམས་གསུམ་སེམས་ཅན་དེ་ལས་བསྐྱེད། །སྐྱེ་མེད་<milestone unit="line" n="218.6"/>ཀུན་ཏུ་བཟང་མོའི་དབྱིངས། །དུས་གསུམ་རྒྱལ་བ་དེ་ལས་འབྱུང་། །རྣལ་འབྱོར་རྣམ་ལྔའི་དགོངས་པ་ཡང་། །ཉག་གཅིག་དེ་ཡི་ཀློང་ནས་ཤར། །ཐེག་ཆེན་དབྱེ་བ་མེད་པའི་ས། །མ་བགྲོད་ཡེ་ནས་ནོན་པའི་<milestone unit="page" n="219"/><milestone unit="line" n="219.1"/>༄༅། །ཕྱིར། །རང་བྱུང་ཡེ་ཤེས་མཚོན་ཆ་ཡིས། །འཆིང་བ་གཉིས་པོ་གཅད་པ་དང་། །ཕྱི་རོལ་སྒྲ་དང་ཚད་མ་ཡིས། །བཤིག་ཏུ་མེད་པ་རྡ་རྗེའི་མཁར། །སྐྱེ་ཤི་མེད་པ་རང་བྱུང་ཡིས། །བདུད་བཞི་ཟིལ་གྱིས་<milestone unit="line" n="219.2"/>གནོན་པ་དང་། །འཕོ་འགྱུར་མེད་པའི་དགོངས་པ་ཡིས། །འགྲོ་དྲུག་གྲོང་ཁྱེར་གཏན་ནས་བཅོམ། །རང་བཞིན་གཅིག་པའི་ཆོས་ཉིད་ཀྱིས། །ཕྱི་ནང་བར་གསུམ་བསྲེ་བ་དང་། །མཐའ་ཡི་མུན་པ་རྩད་ནས་བཅད། །ཐེ་<milestone unit="line" n="219.3"/>ཚོམ་ཡོད་མེད་གཉིས་སྣང་སེམས། །བྱ་བྲལ་དོན་ལ་གཉིས་སྣང་མེད། །དབྱེར་མེད་ངང་ལ་བློ་བདེར་གནས། །རྩོལ་བསྒྲུབ་ཡོད་མེད་རེ་དོགས་སེམས། །བྱ་བྲལ་དབྱིངས་ལ་རེ་དོགས་མེད། །མཉམ་ཉིད་ངང་ལ་བློ་<milestone unit="line" n="219.4"/>བདེར་གནས། །འཆིང་གྲོལ་ཡོད་མེད་དགག་སྒྲུབ་སེམས། །བདེ་ཆེན་སེམས་ལ་དགག་བསྒྲུབ་མེད། །མཉམ་ཉིད་དོན་ལ་བློ་བདེར་གནས། །འཁོར་འདས་ཡོད་མེད་གཟུང་འཛིན་སེམས། །ཐིག་ལེ་གཅིག་ལ་དབྱེ་བ་<milestone unit="line" n="219.5"/>མེད། །མ་བཅོས་དོན་ལ་བློ་བདེར་གནས། །བསྒྲུབ་ཏུ་ཡོད་མེད་རྣམ་རྟོག་སེམས། །བསྒྲུབས་པས་གཞན་ནས་དོན་མི་རྙེད། །བྱ་བྲལ་ངང་ལ་བློ་བདེར་གནས། །མཚོན་དུ་ཡོད་མེད་ཕྱི་ནང་སེམས། །སྨྲ་བརྗོད་ཀུན་<milestone unit="line" n="219.6"/>ལས་འདས་པའི་ཕྱིར། །ཐ་སྙད་བྲལ་ལ་བློ་བདེར་གནས། །གང་ནས་བཙལ་ཀྱང་ཆོས་ཉིད་རང་། །མིང་གི་སྒོ་ནས་ཅིར་བཏགས་ཀྱང་། །མིང་ལ་ངེས་པ་མེད་པའི་ཕྱིར། །ཆོས་ཉིད་རང་ལ་རང་གིས་བཏགས། །གྲངས་<milestone unit="page" n="220"/><milestone unit="line" n="220.1"/>ཀྱི་སྒོ་ནས་ཅིར་བརྗོད་ཀྱང་། །གྲངས་ལ་ཐུག་པ་མེད་པའི་ཕྱིར། །ཆོས་ཉིད་རང་ལ་རང་གིས་བགྲངས། །ཇི་ལྟར་སྣང་ཞིང་སྲིད་པའི་ཆོས། །རང་སྣང་ཡིན་ཕྱིར་གཞན་མ་བལྟ། །ཐག་ཆོད་ངང་ལ་བློ་བདེར་<milestone unit="line" n="220.2"/>གནས། །རང་གིས་རང་ལ་ལུས་ལེན་ནམ། །རང་གིས་རང་ལ་སྐྱེ་བ་དང་། །རང་གིས་རང་ལ་འཆི་བ་དང་། །རང་གིས་རང་ལ་ཕན་འདོགས་དང་། །རང་གིས་རང་ལ་གནོད་པ་དང་། །སྐྱེ་ཤི་གཉིས་པོ་སུ་ཡིས་<milestone unit="line" n="220.3"/>བྱས། །ཕན་གནོད་གཉིས་པོ་གང་ལས་བྱུང་། །རང་སྣང་གཅིག་ཏུ་ཐག་ཆོད་ལ། །བྱ་བྲལ་ངང་ལ་བློ་བདེར་གནས། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། དགོངས་པ་ཐག་ཆོད་ཀྱི་ལེའུ་སྟེ་<milestone unit="line" n="220.4"/>སུམ་ཅུ་རྩ་ལྔ་པའོ།། །།དེ་ནས་ཡང་བཅོམ་ལྡན་འདས་ཀྱིས་འཁོར་དེ་དག་ལ་བཀའ་སྩལ་པ། ཇི་བཞིན་རང་སར་བཞག་པ་ཡིས། །རིག་པ་ནམ་མཁའ་ལྟ་བུ་ལ། །འཕོ་འགྱུར་མེད་པའི་དོན་ཤར་བས། །དེ་<milestone unit="line" n="220.5"/>ལ་ཡེངས་དང་མ་ཡེངས་མེད། །ཇི་ལྟར་བྱས་ཀྱང་དེ་ཡི་ཀློང་། །འདུ་འབྲལ་མེད་པའི་དབྱིངས་མཆོག་འདི། །མཐའ་མེད་རབ་ཏུ་འབྱམས་པའི་ཕྱིར། །ཚིག་གིས་མཚོན་པའི་སྤྱོད་ཡུལ་མིན། །ཤེས་རབ་ཀློང་ནས་རྡོལ་<milestone unit="line" n="220.6"/>བ་དང་། །རིག་པ་རང་ལ་ཤར་བ་ཡི། །སྐལ་ལྡན་རྣམས་ཀྱི་སྤྱོད་ཡུལ་ཡིན། །ཐུན་མོང་འཇུར་སེམས་མེད་པ་དང་། །སྨྲར་མེད་ཀློང་དུ་བསྟིམས་པ་ཡི། །རྣལ་འབྱོར་རྣམས་ཀྱི་སྤྱོད་ཡུལ་ཏེ། །ཡང་རབ་རྟོགས་པའི་བློ་<milestone unit="page" n="221"/><milestone unit="line" n="221.1"/>༄༅། །ཅན་གྱིས། །མཚོན་དང་མ་མཚོན་མེད་པ་སྲ །ཡེ་ནས་གནས་པར་ཐག་བཅད་དེ། །སྒོམ་དང་བསྒོམ་པར་བྱ་བ་ཡི། །ཡུལ་དང་ཡུལ་ཅན་མ་རྙེད་པས། །བྱིང་རྒོད་རྩོལ་དང་མི་རྩོལ་བའི། །རྣམ་རྟོག་དགྲ་<milestone unit="line" n="221.2"/>བོ་གསད་མི་དགོས། །ཡེ་ནས་སྤྱི་བླུགས་ཆེན་པོ་མྲ །གནས་པའི་ཆོས་ཉིད་སྤྱི་ཁྱབ་ལ། །བདག་གཞན་རྟོག་པ་མི་མངའ་བས། །ཁམས་གསུམ་བདག་གཞན་མཉམ་པའི་ཕྱིར། །དུས་གསུམ་བདེར་གཤེགས་རང་སྣང་<milestone unit="line" n="221.3"/>སྟེ། །གཞན་ནས་ཐོབ་པར་བྱ་བའི་ཡུལ། །རང་ལས་མ་གཏོགས་རྡུལ་ཙམ་མེད། །ཆོས་ཉིད་རང་སེམས་ཀློང་ཆེན་ལ། །མཚན་མ་སྣ་ཚོགས་ཀུན་གསལ་ཡང་། །མཉམ་པའི་དོན་ལས་གཡོས་པ་མེད། །བདག་ལས་<milestone unit="line" n="221.4"/>གཞན་དུ་ལྟ་བྱེད་པ། །གཉིས་སུ་སྣང་བ་འཁྲུལ་པའི་སེམས། །བསྒོམ་པར་འདོད་པ་རྩོལ་བའི་བློ། །འཁྲུལ་པ་གཞན་ན་མེད་པའི་ཕྱིར། །རང་གཞན་ཆེན་པོ་མཉམ་པའི་ཀློང་། །མཉམ་པའི་ཀློང་ཆེན་རིས་མེད་<milestone unit="line" n="221.5"/>ལ། །བཞག་དང་མ་བཞག་མེད་པར་གནས། །གཞི་བཞག་ཆེན་པོ་བཙལ་དུ་མེད། །ཡང་ལྷོས་ཡང་ལྷོས་སེམས་ལ་ལྟོས། །ལྟར་མེད་སེམས་ཀྱིས་བལྟ་བ་མཐོང་། །དམིགས་པའི་མཐའ་ལས་འདས་པ་དེ། །རིག་པ་སྤྱི་<milestone unit="line" n="221.6"/>བླུགས་ལྷ་བ་ཡིན། །རང་རིག་ལྟ་བ་རྩལ་གྱི་དབང་། །ཉོན་མོངས་ལས་ཀྱིས་མི་བརྫི་བ། །ཡེ་ནས་ཐོབ་པས་བསྐུར་མི་དགོས། །ལྟ་བ་རང་དབང་གྱུར་པ་ཡིན། །ཡང་སྒོམས་ཡང་སྒོམས་སེམས་ལ་སྒོམས། །བསྒོམ་<milestone unit="page" n="222"/><milestone unit="line" n="222.1"/>མེད་སེམས་ཀྱིས་བསྒོམ་པ་མཐོང་། །མཚན་མའི་ཡུལ་དང་བྲལ་བ་དེ། །རིག་པ་སྤྱི་བླུགས་བསྒོམ་པ་ཡིན། །རང་རིག་བསྒོམ་པ་རྩལ་གྱི་དབང་། །ཉོན་མོངས་ལས་ཀྱིས་མི་བརྫི་བ། །ཡེ་ནས་ཐོབ་པས་བསྐུར་མི་<milestone unit="line" n="222.2"/>དགོས། །བསྒོམ་པ་རང་དབང་གྱུར་པ་ཡིན། །ཡང་སྤྱོད་ཡང་སྤྱོད་སེམས་ལ་སྤྱོད། །སྤྱད་མེད་སེམས་ཀྱི་སྤྱོད་པ་མཐོང་། །བླང་དོར་མཐའ་ལས་གྲོལ་བ་ནི། །རིག་པ་སྤྱི་བླུགས་སྤྱོད་པ་ཡིན། །རང་རིག་སྤྱོད་པ་རྩལ་གྱི་<milestone unit="line" n="222.3"/>དབང་། །ཉོན་མོངས་ལས་ཀྱིས་མི་བརྫི་བ། །ཡེ་ནས་རྫོགས་པས་བསྐུར་མི་དགོས། །སྤྱོད་པ་རང་དབང་གྱུར་པ་ཡིན། །ཡང་སྒྲུབས་ཡང་སྒྲུབས་སེམས་ལ་སྒྲུབས། །བསྒྲུབ་མེད་སེམས་ཀྱི་འབྲས་བུ་མཐོང་། །རེ་<milestone unit="line" n="222.4"/>དོགས་མཐའ་ལས་གྲོལ་བ་ནི། །རིག་པ་སྤྱི་བླུགས་འབྲས་བུ་ཡིན། །རང་རིག་འབྲས་བུ་རྩལ་གྱི་དབང་། །ཉོན་མོངས་ལས་ཀྱིས་མི་བརྫིབ། །ཡེ་ནས་ཐོབ་པས་བསྐུར་མི་དགོས། །འབྲས་བུ་རང་དབང་གྱུར་པའི་<milestone unit="line" n="222.5"/>ཕྱིར། །དེས་ན་ཆོས་ཉིད་མཉམ་པ་ཉིད། །ཡུལ་དང་ཡུལ་ཅན་མེད་པའི་ཕྱིར། །བདག་དང་གཞན་དུ་མི་འཛིན་པས། །རིག་པ་རང་དབང་གྱུར་པ་ཡིས། །མཉམ་པའི་ཀློང་དུ་ངང་གིས་གནས། །དེ་ལ་རིག་པའི་འཆར་<milestone unit="line" n="222.6"/>ལུགས་ནི། །ཕྱི་ནང་ཀུན་ཏུ་རང་ཤར་བས། །རང་དབང་རང་གིས་ཐོབ་པའི་ཕྱིར། །མཉམ་པའི་ངང་ལས་གཡོས་པ་མེད། །མཚན་མའི་ཡུལ་ལ་མི་གནས་པས། །ཡུལ་མེད་རིག་པ་སྤྱི་བླུགས་གནས། །ཡེ་ནས་གཉིས་<milestone unit="page" n="223"/><milestone unit="line" n="223.1"/>༄༅། །སུ་མེད་པའི་ཕྱིར། །ཐིག་ལེའི་ངང་ལ་དབྱེར་མི་བྱེད། །སེམས་ཅན་རྣམ་རྟོག་མཚན་མ་ལ། །སངས་རྒྱས་ཡེ་ཤེས་སྤྱི་བླུགས་གནས། །གཉིས་མེད་རིག་པ་རང་གི་རྩལ། །འཁོར་འདས་དབྱེ་རུ་མེད་པའི་<milestone unit="line" n="223.2"/>ཕྱིར། །མཉམ་པའི་དོན་ལས་འདའ་བ་མེད། །དམ་ཚིག་རིག་པ་རང་གི་རྩལ། །མཉམ་ཉིད་དགོངས་པ་ཕྱོགས་མེད་ལ། །དངོས་དང་དངོས་མེད་མཉམ་པར་འཆར། །རྟོག་པ་རིག་པ་རང་གི་རྩལ། །སངས་རྒྱས་སེམས་<milestone unit="line" n="223.3"/>ཅན་དབྱིངས་སུ་མཉམ། །ཀུན་རྫོབ་དོན་དམ་དབྱིངས་སུ་མཉམ། །སྐྱོན་དང་ཡོན་ཏན་དབྱིངས་སུ་མཉམ། །མཐོ་དམན་ཕྱོགས་མཚམས་དབྱིངས་སུ་མཉམ། །མཉམ་པའི་དོན་ལ་གཡོས་པ་མེད། །ཉམས་མྱོང་རིག་པ་<milestone unit="line" n="223.4"/>རང་གི་རྩལ། །ཡེ་ནས་ཐོབ་པས་བསྐུར་མི་དགོས། །ཤར་བའི་དུས་ན་མཉམ་པར་ཤར། །བཟང་ངན་མེད་པ་རིག་པའི་རྩལ། །གནས་པའི་ཚེ་ན་མཉམ་པར་གནས། །བཟང་ངན་མེད་པ་རིག་པའི་རྩལ། །གྲོལ་བའི་ཚེ་<milestone unit="line" n="223.5"/>ན་མཉམ་པར་གྲོལ། །བཟང་ངན་མེད་པ་རིག་པའི་རྩལ། །ཉོན་མོངས་ལས་ཀྱིས་མི་བརྫི་བས། །ཕྲིན་ལས་རིག་པ་རང་རྩལ་དབང་། །ཡེ་ནས་ཐོབ་པས་བསྐུར་མི་དགོས། །མི་མཉམ་ཤར་ཡང་མཉམ་པའི་<milestone unit="line" n="223.6"/>དབྱིངས། །མཉམ་དང་མི་མཉམ་མེད་པར་ཤར། །མི་མཉམ་གནས་ཀྱང་མཉམ་པའི་དབྱིངས། །མཉམ་དང་མི་མཉམ་མེད་པར་གནས། །མི་མཉམ་གྲོལ་ཡང་མཉམ་པའི་དབྱིངས། །མཉམ་དང་མི་མཉམ་མེད་པར་<milestone unit="page" n="224"/><milestone unit="line" n="224.1"/>གྲོལ། །རང་ཤར་རང་གྲོལ་རིག་པ་རང་གི་རྩལ། །འཕྲིན་ལས་རིག་པ་རང་རྩལ་དག་གི་དབང་། །ཡེ་ནས་ཐོབ་པས་བསྐུར་མི་དགོས། ཁྲར་དང་མ་ཤར་དབྱིངས་ལ་མེད། །གྲོལ་དང་མ་གྲོལ་དབྱིངས་ལ་མེད། །ཤར<milestone unit="line" n="224.2"/>བའི་དུས་ན་རང་ལ་ཤར། །རང་ཤར་རང་གིས་རང་སར་ཟིན། །གནས་པའི་དུས་ན་རང་ལ་གནས། །རང་གནས་རང་གིས་རང་ས་ཟིན། །གྲོལ་བའི་དུས་ན་རང་དུ་གྲོལ། །རང་གྲོལ་རང་གིས་རང་ས་ཟིན། །ཤར་བར་<milestone unit="line" n="224.3"/>གནས་ཤིང་གནས་པར་གྲོལ། །གྲོལ་པར་ཤར་བས་རྒྱུན་ཆད་མེད། །རྒྱུན་ཆད་མེད་པས་རྒྱུ་འབྲས་མེད། །རྒྱུ་འབྲས་མེད་པས་བར་མ་ཆད། །བར་ཆད་མེད་པའི་ཆོས་ཉིད་ལ། །འཁོར་བའི་གཡང་ས་གཅད་དུ་<milestone unit="line" n="224.4"/>མེད། །གཡང་ས་བྲལ་བས་ལུས་མི་ལེན། །ལུས་མེད་གོལ་སར་ག་ལ་ལྟུང་། །དུས་གསུམ་འཕོ་འགྱུར་མེད་པ་དེ། །ཡེ་ནས་ཀུན་ཏུ་བཟང་པོའི་ཀློང་། །ཡེ་ནས་སྐྱེ་ཤི་མེད་པ་དེ། །རྡོ་རྗེ་སེམས་དཔའ་ཉིད་ཀྱི་<milestone unit="line" n="224.5"/>ངང་། །རིག་པ་རང་དབང་བསྒྱུར་བ་ལ། །དོན་གྱི་དབང་ཞེས་བཏགས་པ་ཡིན། །རང་ཞལ་རང་གིས་མཐོང་བ་ལ། །སངས་རྒྱས་ཞེས་སུ་བཏགས་པར་བཤད། །ཅེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་<milestone unit="line" n="224.6"/>རྒྱུད་ལས། དབང་ཡེ་ནས་ཐོབ་པར་བསྟན་པའི་ལེའུ་སྟེ་སུམ་ཅུ་རྩ་དྲུག་པའོ།། །།དེ་ནས་ཡང་ཉིད་ཀྱི་རང་བཞིན་ལས་མི་གཞན་པའི་འཁོར་རྣམས་ལ་སྟོན་པས་བཀའ་སྩལ་པ། བྱང་ཆུབ་སེམས་ལ་བཟང་ངན་<milestone unit="page" n="225"/><milestone unit="line" n="225.1"/>༄༅། །མེད། །ཆོས་རྣམས་ཐམས་ཅད་དེ་བཞིན་གཤེགས། །མཉམ་པའི་ངང་ལས་མ་གཡོས་ཀྱང་། །ཕྱི་ནང་གསང་བ་གསུམ་གྱི་ཚུལ། །དཀྱིལ་འཁོར་རྫས་ལ་བརྟེན་ནས་ནི། །དབང་རྫས་རྣམས་ཀྱིས་དབང་<milestone unit="line" n="225.2"/>བསྐུར་ནས། །བདེ་ཆེན་བྱང་ཆུབ་སེམས་སྐྱེ་སྟེ། །གསང་སྔགས་དོན་ལས་ཕྱིར་མི་ལྡོག །ཕྱི་ཡི་དབང་ཞེས་གྲགས་པ་ཡིན། །ནང་གི་དབང་དུ་བསྟན་པ་ཡང་། །ཐ་མལ་ལུས་ལས་ལྷར་བསྒྱུར་ཏེ། །བདག་རང་ལུས་ལ་<milestone unit="line" n="225.3"/>ལྷ་དབང་ཐོབ། །བསྒོམས་པས་ལྷ་རུ་གསལ་བའི་ཚེ། །བདག་ཏུ་འཛིན་པའི་ལུས་མི་གནས། །ལུས་ལ་ལྷ་རུ་དབང་བསྒྱུར་བས། །དབང་ཡོད་པ་ལ་དོན་འབྱིན་ཏེ། །སློབ་དཔོན་གྱིས་ནི་དབང་བསྐུར་བས། ཁྲེས་<milestone unit="line" n="225.4"/>བཞིན་ཉམས་ལེན་བརྟན་པ་ལ། །ཐོབ་པ་ཞེས་སུ་བཤད་པ་ཡིན། །དབང་ཞེས་བྱ་བའི་དངོས་གཞི་ནི། །གཞན་ན་ཡོད་པ་མ་ཡིན་ཏེ། །རིག་པའི་ཡེ་ཤེས་རང་ལ་གནས། །ཉོན་མོངས་དབང་དུ་མི་འགྱུར་ཏེ། །བདག་<milestone unit="line" n="225.5"/>ལ་ཡོད་པས་དབང་ཞེས་བྱ། །གཞན་མི་དབང་བས་དབང་ཞེས་བྱ། །རང་ཉིད་དབང་བའི་ཕྱིར་ན་དབང་། །གསང་དབང་ཞེས་སུ་གྲགས་པ་ཡང་། །རང་བཞིན་ཤུགས་ཀྱིས་ཐོབ་པ་སྟེ། །བདག་ལུས་ལྷ་རུ་གསལ་ཙམ་<milestone unit="line" n="225.6"/>ན། །བདག་འཛིན་ངང་གིས་མི་གནས་ཏེ། །ཡེ་ཤེས་རང་དབང་དཀྱིལ་འཁོར་རྫོགས། །རང་རིག་ཡེ་ཤེས་རང་དབང་སྒྱུར། །ཡོན་ཏན་མི་ཟད་ནོར་བུའི་གཏེར། །སྐུ་གསུང་ཐུགས་ཀྱི་འཁོར་ལོ་ལ། །དབང་བསྒྱུར་བས་<milestone unit="page" n="226"/><milestone unit="line" n="226.1"/>ན་དབང་ཞེས་བྱ། །གསང་བར་བཞག་པའི་རྒྱུ་མཚན་ནི། །དངོས་སུ་མི་སྣང་ནུས་པའི་མཐུ། །དེ་བཞིན་གཤེགས་པ་ཐམས་ཅད་ཀྱང་། །རང་ལས་བྱུང་ཞིང་སྐྱེད་པར་བྱེད། །བློ་ཆུང་ཐེག་པ་དམན་པ་ལ། །དེ་དོན་<milestone unit="line" n="226.2"/>བསྟན་ན་སྐྲག་པ་དང་། །སྤྱིད་ལུག་པ་ཡི་ཉེན་ཡོད་པས། །གསང་ན་འགྲུབ་པ་ཡིན་པའི་ཕྱིར། །གསང་དབང་ཞེས་སུ་བསྟན་པ་ཡིན། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། དབང་གི་བྱེ་<milestone unit="line" n="226.3"/>བྲག་བསྟན་པའི་ལེའུ་སྟེ་སུམ་ཅུ་རྩ་བདུན་པའོ།། །།དེ་ནས་ཡང་སྟོན་པ་བཅོམ་ལྡན་འདས་ཀྱིས་ཉིད་ལས་མི་གཞན་པའི་འཁོར་རྣམས་ལ་བཀའ་སྩལ་པ། བྱང་ཆུབ་སེམས་ནི་སྐྱོན་དང་བྲལ། །ཆོས་<milestone unit="line" n="226.4"/>རྣམས་ཐམས་ཅད་བསླབ་པ་སྟེ། །བསླབ་ཏུ་མེད་པའི་བསླབ་པ་དང་། །བསླབ་ཏུ་ཡོད་པའི་བསླབ་པའོ། །བྱང་ཆུབ་སེམས་ལ་སྐྱོན་མེད་ཀྱང་། །འདུལ་བྱེད་དབང་གིས་ཐབས་སྣ་ཚོགས། །དུས་གསུམ་སངས་རྒྱས་<milestone unit="line" n="226.5"/>རྣམས་ཀྱིས་གསུངས། །མན་ངག་དོན་གྱི་གཏེར་ཆེན་ཡིན། །དམ་ཚིག་དམ་ཚིག་ཅེས་བྱ་བ། །གུད་ན་ཡོད་པ་མ་ཡིན་ཏེ། །རང་གི་ལྟ་བ་དམ་ཚིག་ཡིན། །ཇི་སྲིད་སྣང་གྲག་ཆོས་རྣམས་ཀུན། །རང་གི་སེམས་སུ་འདུས་<milestone unit="line" n="226.6"/>པའི་ཕྱིར། །དེ་ལས་མི་འདའ་རང་དབང་ཐོབ། །འདས་ཉམས་མེད་པར་ཤེས་པའི་ཚེ། །ཇི་ལྟར་དམིགས་པ་བཞིན་དུ་སྣང་། །ཐམས་ཅད་མ་ལུས་ཀུན་གྱི་ཡང་། །གཞིའམ་རྒྱུ་རུ་གྱུར་པས་ན། །རང་གི་བྱང་ཆུབ་སེམས་<milestone unit="page" n="227"/><milestone unit="line" n="227.1"/>༄༅། །དེ་ནི། །འཁོར་འདས་ཀུན་གྱི་དངོས་གཞིའམ། །འབྱུང་གནས་དག་ཏུ་གྱུར་པ་དེ། །རང་དབང་རང་གིས་ཐོབ་པའི་དུས། །ཐམས་ཅད་མ་ལུས་བྱང་ཆུབ་སེམས། །རང་གི་ཆོ་འཕྲུལ་ཡིན་པས་ན། །འཁོར་<milestone unit="line" n="227.2"/>བ་དག་ལ་ཉམ་ང་མེད། །དེ་ལས་མི་འདའ་དམ་ཚིག་ཡིན། །དེ་ཡི་དོན་ལ་གནས་པའི་ཕྱིར། །ཇི་ལྟར་མཐོང་ཞིང་ཇི་ལྟར་གྲག །ཇི་ལྟར་བཏགས་ཤིང་ཇི་ལྟར་ཆགས། །ཇི་ལྟར་བསྒོམས་ཤིང་ཇི་ལྟར་བསྒྲུབས། །གང་<milestone unit="line" n="227.3"/>ལྷར་གནས་ཤིང་འདུག་ན་ཡང་། །དེ་ཡི་དོན་ལས་མི་འདའ་བས། །དམ་ཚིག་ཅེས་སུ་བཏགས་པ་ཡིན། །མེད་པ་དང་ནི་ཕྱལ་པ་དང་། །གཅིག་པུ་དང་ནི་ལྷུན་གྱིས་གྲུབ། །མེད་པའི་དམ་ཚིག་ཅེས་བྱ་བ། །ཡུལ་དང་<milestone unit="line" n="227.4"/>ཡུལ་ཅན་མེད་པ་ལ། །བསྲུང་དང་བསྲུང་མཚམས་མེད་པ་ཡིན། །ཕྱལ་པ་དག་གི་དམ་ཚིག་ནི། །བསྲུང་མཚམས་མེད་པའི་རང་བཞིན་གྱིས། །དགེ་དང་མི་དགེའི་རྟོག་མེད་དེ། །ཉམས་པ་དག་གི་སྐྱོན་དང་ནི། །མ་<milestone unit="line" n="227.5"/>ཉམས་པ་ཡི་ཡོན་ཏན་མེད། །སྐྱོན་ཡོན་མེད་པས་ཕྱལ་པ་ཡིན། །གཅིག་པུ་དག་གི་དམ་ཚིག་ནི། །ཉམས་དང་མ་ཉམས་མེད་པའི་ཕྱིར། །སྐྱོན་དང་ཡོན་ཏན་གཉིས་སུ་མེད། །ཐམས་ཅད་རང་དུ་གཅིག་པས་<milestone unit="line" n="227.6"/>ན། །བསྲུང་བྱ་ཡུལ་ཡང་གཅིག་པུ་རང་། །བསྲུང་བའི་བདག་ཀྱང་གཅིག་པུ་རང་། །ཉམས་པའི་སྐྱོན་ཀྱང་གཅིག་པུ་རང་། །མ་ཉམས་ཡོན་ཏན་གཅིག་པུ་རང་། །ཐམས་ཅད་རང་ལས་མི་འདའ་བས། །གཅིག་པུའི་<milestone unit="page" n="228"/><milestone unit="line" n="228.1"/>དམ་ཚིག་ཅེས་སུ་བཏགས། །ལྷུན་གྱིས་གྲུབ་པའི་དམ་ཚིག་ནི། །ཐམས་ཅད་རང་དུ་འདུག་ཙམ་ན། །ཡུལ་གཞན་མེད་པས་མཐའ་མི་དམིགས། །མཐའ་བྲལ་ཆོས་ཉིད་ཕྱོགས་མེད་དེར། །བསྲུང་དུ་ཡོད་ཀྱང་དེ་རུ་<milestone unit="line" n="228.2"/>འདུས། །བསྲུང་དུ་མེད་ཀྱང་དེ་རུ་འདུས། །ཉམས་དང་མ་ཉམས་སྐྱོན་ཡོན་ཀྱང་། །དེ་རུ་འདུས་པས་ལྷུན་གྱིས་གྲུབ། །དེ་ལས་མི་འདའ་དམ་ཚིག་མཆོག །དུས་གསུམ་དེ་དང་མི་འབྲལ་བས། །ཐ་ཚིག་མིང་དུ་<milestone unit="line" n="228.3"/>བཏགས་པ་མེད། །ཆོས་ལ་སྐྱོན་ཡོན་རིས་མེད་ཀྱང་། །གང་ཟག་བློ་ལ་འཛིན་པ་བྱུང་། །དེ་ཕྱིར་བསླབ་པ་སྣ་ཚོགས་ཀྱང་། །གཟུང་འཛིན་གཉེན་པོར་གསུངས་པ་ཡིན། །ལུས་ཀྱིས་བསྲུང་བར་བྱ་བ་ནི། །མན་ངག་<milestone unit="line" n="228.4"/>སྟོན་པའི་བླ་མ་དང་། །རྡོ་རྗེ་སྤུན་ལ་བརྙས་མི་བྱ། །ངག་གིས་བསྲུང་བར་བྱ་བ་ནི། །མི་སྙན་ཟུར་ཡང་མི་བརྗོད་ཅིང་། །བྲེ་མོའི་གཏམ་ཡང་སྤང་བར་གསུངས། །ཡིད་ཀྱིས་བསྲུང་བར་བྱ་བ་ནི། །ཆགས་སྡང་ངན་<milestone unit="line" n="228.5"/>སེམས་ཕྲག་དོག་རྒྱུ། །སྐད་ཅིག་ཙམ་ཡང་མི་བྱ་ཞིང་། །མཉེས་པ་རྣམ་པ་སྣ་ཚོགས་ཀྱིས། །རབ་ཏུ་དགུས་པའི་མཆོད་པ་དབུལ། །རྩ་བ་ཡན་ལག་དམ་ཚིག་ཀྱང་། །གསང་སྔགས་ཐུན་མོང་གཞུང་དག་ཏུ། །རྒྱལ་བས་<milestone unit="line" n="228.6"/>གསུངས་པ་བཞིན་དུ་གསལ། །ཨ་ཏི་ཡེ་བསྲུངས་ཆེན་པོ་འདི། །བསྲུང་ཡང་སྐྱོན་མེད་རང་གི་རྒྱན། །མ་བསྲུངས་སྐྱོན་བྲལ་འདའ་བ་མེད། །འདའ་ཉམས་མེད་པས་བསྲུང་མཚམས་བྲལ། །མུ་མཐའ་མེད་པར་ཡེ་ནས་<milestone unit="page" n="229"/><milestone unit="line" n="229.1"/>༄༅། །འབྱམས། །བདེ་ཆེན་ཀློང་འབྱམས་དམ་ཚིག་ཡིན། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། དམ་ཚིག་གྲང་བསྲུང་དང་བྲལ་བའི་ལེའུ་སྟེ་སུམ་ཅུ་རྩ་བརྒྱད་པའོ།། །།དེ་<milestone unit="line" n="229.2"/>ནས་ཡང་བཅོམལྡན་འདས་ཀྱིས་ཉིད་ལས་མི་གཞན་པའི་འཁོར་རྣམས་ལ་ཉིད་ཀྱི་དོན་འདི་གསུངས་སོ། །སྐྱེ་ཞིང་འཇིག་པའི་མཐའ་མེད་པས། །བྱ་བྲལ་ཀློང་ཆེན་ནམ་མཁའི་ངང་། །དབྱེ་བསལ་བླང་དོར་མེད་པའི་<milestone unit="line" n="229.3"/>ཕྱིར། །གསེར་གླིང་ལྟ་བུར་ཡངས་པའི་ཀློང་། །ཕྱི་ནང་མེད་པར་རང་ཤར་བས། །ནུབ་པའི་མཐའ་མེད་བྱང་ཆུབ་སེམས། །མཐའ་ཡི་མུན་པ་སེལ་བའི་ཕྱིར། །ཡེ་ཤེས་སྒྲོན་མ་དབྱིངས་སུ་གསལ། །མཐའ་བཞི་མ་<milestone unit="line" n="229.4"/>སྤངས་བྱང་ཆུབ་སེམས། །མཐའ་ཡི་སྐྱོན་གྱིས་མ་རེག་པས། །གོལ་ས་ཐམས་ཅད་ཤུགས་ལ་ཆོད། །གཡང་ས་མེད་པའི་སེམས་ཉིད་ལ། །རྩོལ་མེད་སྐུ་གསུམ་ལྷུན་རྫོགས་ཀྱང་། །འཁོར་འདས་མིང་དུ་བཏགས་<milestone unit="line" n="229.5"/>པ་ལ། །རྒྱུ་འབྲས་ཅན་གྱིས་ཐ་དད་འཛིན། །འགྲོ་དྲུག་སྐྱེ་གནས་བཞི་པོ་ཡང་། །ཆོས་དབྱིངས་རབ་འབྱམས་ཆོ་འཕྲུལ་བས། །དབྱིངས་ལས་སྐྱེ་ཞིང་དབྱིངས་སུ་འཛིན། །གཟུང་འཛིན་ཡུལ་སེམས་ཐ་དད་<milestone unit="line" n="229.6"/>ཀྱང་། །ཆོས་དབྱིངས་རབ་འབྱམས་ཆོ་འཕྲུལ་ཏེ། །དབྱིངས་ལས་སྐྱེ་ཞིང་དབྱིངས་ཀྱིས་འཛིན། །དབྱིངས་ཀྱི་ངང་ལ་གཟུང་འཛིན་མེད། །དུས་གསུམ་སངས་རྒྱས་དགོངས་པ་དང། །བདེགཤེགསརྣམས་ཀྱི་མཁྱེན་<milestone unit="page" n="230"/><milestone unit="line" n="230.1"/>ཚད་ཀྱང་། །དབྱིངས་ལས་ཤར་ཞིང་དབྱིངས་སུ་མཁྱེན། །མཁྱེན་པ་མ་འགགས་ཆོས་ཀྱི་དབྱིངས། ཁྲེས་བྱ་མ་འགགས་རིག་པའི་རྩལ། །སྐུ་གསུམ་ཐུག་ཕྲད་རང་ཤར་བས། །གཉིས་སུ་མེད་པར་རང་གྲོལ་<milestone unit="line" n="230.2"/>ཀློང་། །ཐིག་ལེ་བྱང་ཆུབ་སེམས་ཉིད་ནི། །ཐམས་ཅད་ཀུན་གྱི་དངོས་གཞི་སྟེ། །མཚན་ཉིད་མ་འགགས་ཅིར་ཡང་ཤར། །སྣ་ཚོགས་ཆོས་ལ་ངེས་པ་མེད། །དབང་པོ་ཅིར་མཐོང་ཆོས་ཉིད་གསལ། །སྣང་བ་རྒྱ་ཡན་<milestone unit="line" n="230.3"/>རིག་པའི་ཀླུང་། །རང་སྒོ་བདེ་བའི་ཀློང་དུ་གནས། །སྐུ་དྲུག་ཟང་ཐལ་རང་ལཤར། །ཡེ་ཤེས་རང་ཤར་ཆོས་ཉིད་ཀློང་། །མ་བསྒྲིབས་ཕྱི་ནང་མེད་པར་གསལ། །རང་རིག་སེམས་ཀྱི་མེ་ལོང་ལ། །རང་སྣང་དབྱིངས་ཀྱི་<milestone unit="line" n="230.4"/>སྣང་བ་ཤར། །རང་ལས་འདའ་བ་མེད་པའི་ཕྱིར། །ཡེངས་དང་མ་ཡེངས་ཡེ་ནས་མེད། །མ་བཅོས་རྣལ་འདུག་རང་ལུགས་ལ། །ལུས་སེམས་ཁོང་གློད་གར་དགར་བཞག ཁྲེས་པ་བག་ཡངས་རྩོལ་མེད་ལ། །བྱར་<milestone unit="line" n="230.5"/>མེད་སྐྱེས་བུ་བཞིན་དུ་གནས། །གྲིམས་ལྷོད་མེད་པའི་ཆོས་ཉིད་ལ། །ལུས་སེམས་གར་དགར་བཞག་པས་བདེ། །ཇི་ལྟར་འདུག་ཀྱང་རང་གི་ངང་། །འགྲོ་འདུག་ཟ་འཆག་སྤྱོད་ལམ་ཀུན། །རང་སྣང་ཀློང་ལས་གཡོས་<milestone unit="line" n="230.6"/>པ་མེད། །རང་སྣང་བྱང་ཆུབ་སེམས་འདི་ལ། །འགྲོ་དང་འོང་བ་ངང་གིས་མེད། །འགྲོ་འོང་མེད་པ་རྒྱལ་བའི་སྐུ། །ཇི་ལྟར་སྨྲས་ཀྱང་རང་ལ་སྨྲ། །ཇི་ལྟར་བརྗོད་ཀྱང་རང་ལ་བརྗོད། །ཇི་ལྟར་རྫོགས་ཀྱང་རང་ལ་<milestone unit="page" n="231"/><milestone unit="line" n="231.1"/>༄༅། །རྫོགས། །རང་གིས་རང་ལ་སྨྲ་ཞིང་བརྗོད། །བྱང་ཆུབ་སེམས་ལ་སྨྲ་བརྗོད་མེད། །བརྗོད་དུ་མེད་པ་རྒྱལ་བའི་གསུངས། །ཇི་ལྟར་བསམས་ཀྱང་རང་གི་ངང་། །ཇི་ལྟར་བརྟགས་ཀྱང་རང་ལ་རྟོག །བྱང་<milestone unit="line" n="231.2"/>ཆུབ་སེམས་ལ་བསམ་རྟོག་མེད། །བསམ་རྟོག་བྲལ་བ་རྒྱལ་བའི་ཐུགས། །རྟོག་མེད་མཉམ་ཉིད་ཆོས་ཀྱི་སྐུ། །མེད་ལས་ཅིར་ཡང་འབྱུང་བས་ན། །སྤྲུལ་པའི་སྐུ་ཞེས་གྲགས་པ་ཡིན། །ཉིད་ལ་ཉིད་ཀྱི་ལོངས་སྤྱོད་<milestone unit="line" n="231.3"/>མཛད། །ལོངས་སྤྱོད་རྫོགས་པའི་སྐུ་ཞེས་བྱ། །དེ་ལ་དངོས་གཞི་མེད་པའི་ཕྱིར། །ཆོས་ཀྱི་སྐུ་ཞེས་བཏགས་པ་ཡིན། །འབྲས་བུ་སྐུ་གསུམ་ལྷུན་གྲུབ་པས། །དབྱེར་མེད་གཅིག་གི་ཀློང་དུ་བསྟན། །ལྷུན་གྲུབ་ཀློང་<milestone unit="line" n="231.4"/>ནས་ཐམས་ཅད་འབྱུང་། །ཕྱི་ནང་སྐྱེ་འགྲོ་གཟུགས་རྣམས་ཀུན། །ཕྱོགས་མེད་སྐུ་སྟེ་སྐུ་ལ་རོལ། །མི་ཟད་རྒྱན་གྱི་འཁོར་ལོ་ཡིན། །སྒྲ་སྐད་རབ་འབྲིང་ཐ་མར་གྲགས། །ཕྱོགས་མེད་གསུང་སྟེ་གསུང་ལ་རོལ། །མི་ཟད་<milestone unit="line" n="231.5"/>རྒྱན་གྱི་འཁོར་ལོ་ཡིན། །དབྱེར་མེད་དོན་དམ་ངོ་བོར་གཅིག །ཕྱོགས་མེད་ཐུགས་ཏེ་ཐུགས་ལ་རོལ། །མི་ཟད་རྒྱན་གྱི་འཁོར་ལོ་ཡིན། །ཡོན་ཏན་ཕྲིན་ལས་ལ་སོགས་པ། །ཕྱོགས་མེད་ཀུན་ཏུ་རང་བྱུང་བས། །འདོད་<milestone unit="line" n="231.6"/>པ་ཐམས་ཅད་འགྲུབ་པའི་ཕྱིར། །ནོརབུརིནཆེནཆོསཀྱིདབྱིངས། །གཞན་ནས་བཙལ་དུ་མེད་པའི་ཕྱིར། །ཐམས་ཅད་རང་བྱུང་རང་ཤར་བས། །འདོད་དགུར་སྒྱུར་བ་ཐུགས་རྗེའི་དཔལ། །ཐམས་ཅད་མ་ལུས་<milestone unit="page" n="232"/><milestone unit="line" n="232.1"/>འདུས་པའི་ཕྱིར། །ཆོས་ཀུན་རྩ་བ་བྱང་ཆུབ་སེམས། །འདུ་འབྲལ་མེད་པས་ཆོས་ཀྱི་སྐུ། །གཉིས་སུ་མེད་པས་བྱང་ཆུབ་སེམས། །བདག་གཞན་མེད་པས་མཉམ་པ་ཉིད། །ཆོས་ཀྱི་དབྱིངས་ལ་ཕྱོགས་རིས་མེད། །ཀུན་<milestone unit="line" n="232.2"/>ལ་སྙོམས་མཛད་ཐུགས་རྗེའི་དཔལ། །བྱང་ཆུབ་སེམས་ཀྱིས་ཡོངས་ལ་ཁྱབ། །འགྲོ་དོན་མཐར་ཕྱིན་དམིགས་པ་མེད། །ཕྲིན་ལས་བྱང་ཆུབ་སེམས་ལ་རྫོགས། །འཕོ་འགྱུར་མེད་པ་ཆོས་ཀྱི་སྐུ། །སྐྱེ་མེད་ཆོས་ཀྱི་<milestone unit="line" n="232.3"/>དབྱིངས་ན་གསལ། །ཆོས་ཀྱི་དབྱིངས་ལ་མཐོ་དམན་མེད། །ཅི་རུ་ཤར་ཡང་མཉམ་པའི་ཀློང་། །བྱང་ཆུབ་སེམས་ལ་སྟེང་འོག་མེད། །ཁ་གཏིང་མེད་པ་ཆོས་ཀྱི་དབྱིངས། །དབྱིངས་ལ་ཕྱི་ནང་ཅིར་ཤར་ཡང་། །བྱ་བྲལ་<milestone unit="line" n="232.4"/>ཀློང་ལ་ཕྱི་ནང་མེད། །དབྱེར་མེད་ཟང་ཐལ་གཅིག་གི་ཀློང་། །གཅིག་གི་ཀློང་ན་ཀུན་སྤྱོད་པས། །རང་ལ་རང་བལྟ་ཐུག་ཕྲད་ཡིན། །རང་ལ་རང་གཅོད་ཐུག་ཕྲད་ཡིན། །རལ་གྲིའི་སོ་དང་གླང་ཆེན་བཞིན། །རང་གི་<milestone unit="line" n="232.5"/>ཞེན་པ་རང་གིས་གཅོད། །ཅེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། སྐུ་གསུམ་ཐུག་ཕྲད་དུ་བསྟན་པའི་ལེའུ་སྟེ་སུམ་ཅུ་རྩ་དགུ་པའོ།། །།དེ་ནས་ཡང་བཅོམ་ལྡན་འདས་ཀྱིས་སླར་<milestone unit="line" n="232.6"/>བཀའ་སྩལ་པ། དུས་གསུམ་སྐྱེ་འགག་མེད་པའི་ཕྱིར། །ཆོས་ཀྱི་དབྱིངས་ལ་རྒྱུན་ཆད་མེད། །མི་འགྱུར་འདུས་མ་བྱས་པའི་ཀློང་། །མཐའ་རྣམས་ཐམས་ཅད་འཇོམས་པའི་ཕྱིར། །རྡོ་རྗེའི་ཐོ་ཆེན་འབར་བ་སྟེ། །ཕྱོགས་<milestone unit="page" n="233"/><milestone unit="line" n="233.1"/>༄༅། །རྣམས་ཟིལ་གྱིས་གནན་པའི་ཕྱིར། །མན་ངག་ཀུན་གྱི་རྒྱལ་པོ་ཡིན། །དུས་གསུམ་སངས་བོས་འབྱུང་བའི་ཕྱིར། །རིག་པའི་ཡེ་ཤེས་ཆོས་ཀྱི་དབྱིངས། །གཟུང་འཛིན་ཟིལ་གྱིས་གནན་པའི་ཕྱིར། །རང་<milestone unit="line" n="233.2"/>རིག་སྟོང་ཉིད་བྱང་ཆུབ་ཀློང་། །ཆེ་བའི་ཡོན་ཏན་མ་ལུས་པའི། །རྣམ་གྲངས་ཇི་སྙེད་ཡོད་པ་ཀུན། །དབྱིངས་ལས་དབྱིངས་འབྱུང་ཐབས་ཀྱི་མཆོག །མ་འགགས་རང་ཤར་རོལ་པའི་རྒྱན། །ཐམས་ཅད་སྐྱེ་བ་མེད་པའི་<milestone unit="line" n="233.3"/>དབྱིངས། །ལྷུན་རྫོགས་ཆེན་པོ་ཆོས་ཀྱི་སྐུ། །དངོས་པོ་ཟིལ་གྱིས་གནོན་པའི་ཕྱིར། །ཆོས་ཉིད་བྱང་ཆུབ་སེམས་ཀྱི་ཀློང་། །སྟོང་ཉིད་དབྱིངས་ལ་འགག་པ་མེད། །དུས་གསུམ་རྒྱལ་བའི་མཁྱེན་ཚད་དེ། །མེད་པར་ཞེན་<milestone unit="line" n="233.4"/>པ་སྟོང་པའི་མཐའ། །ཟིལ་གནོན་རང་རིག་བྱང་ཆུབ་ཀློང་། །བྱང་ཆུབ་སེམས་ཀྱི་རང་བཞིན་ལ། །ཡེ་ནས་སྣང་སྟོང་གཉིས་སུ་མེད། །གཉིས་མཐར་མི་གཟིགས་རྟོག་ལས་འདས། །དམིགས་པའི་མཐའ་ལས་གྲོལ་<milestone unit="line" n="233.5"/>བའི་ཕྱིར། །གཉིས་མེད་མ་ཞེན་བྱང་ཆུབ་སེམས། །ཐུགས་རྗེ་བསམ་ཡས་ཆོ་འཕྲུལ་འབྱུང་། །མཐའ་བཞིར་མ་འགགས་ཟིལ་གྱིས་གནོན། །ཆེ་མཉམ་ཆུང་མཉམ་བྱང་ཆུབ་སེམས། །མཉམ་པས་ཆེ་ལ་ཆེ་བས་<milestone unit="line" n="233.6"/>མཉམ། །ཆེ་ཆུང་མེད་པ་ཆོས་ཀྱི་སྐུ། །དམིགས་སུ་མེད་པས་ནམ་མཁའ་བཞིན། །དེ་ཡི་མཛད་སྤྱོད་ཅིར་ཡང་སྟོན། །མ་འགགས་ཐུགས་རྗེའི་སྤྲུལ་པ་ནི། །ངེས་མེད་སྐུ་སྟེ་ཅིར་ཡང་སྣང་། །ཉིད་ཀྱི་རོལ་པར་ཉིད་<milestone unit="page" n="234"/><milestone unit="line" n="234.1"/>ལོངས་སྤྱོད། །ལོངས་སྤྱོད་རྫོགས་སྐུར་ཉིད་ཀྱིས་བསྟན། །ཇི་ལྟར་བྱས་ཀྱང་སྐུ་གསུམ་ཀློང་། །འདུས་མ་བྱས་པ་ཆོས་ཀྱི་དབྱིངས། །སྐུ་གསུམ་དབྱིངས་ནས་རང་ཤར་བས། །འཁོར་འདས་གཉིས་ཀྱང་རང་ལ་<milestone unit="line" n="234.2"/>ཤར། །དེ་ཡི་ངང་ལས་གཡོས་པ་མེད། །རང་ཤར་རང་གྲོལ་ཆོས་ཉིད་ཀྱིས། །མཚན་མ་ཐམས་ཅད་ཟིལ་གྱིས་གནོན། །སེམས་ཉིད་ཀློང་ཆེན་འགྱུར་མེད་དེ། །ནམ་མཁའི་ཀློང་ལྟར་ཡོངས་ལ་ཁྱབ། །རོལ་པ་ངེས་མེད་<milestone unit="line" n="234.3"/>ཅིར་ཡང་འཆར། །ཐུགས་རྗེའི་ཆོ་འཕྲུལ་མི་ཟད་ཀློང་། །ཐམས་ཅད་དབྱིངས་ཀྱི་རྒྱན་དུ་སྣང་། །དབྱིངས་ལས་མ་གཏོགས་ཆོས་མེད་པས། །གཞན་དུ་འགོག་པའི་ཡུལ་དང་བྲལ། །ཚོགས་དྲུག་རང་སར་གྲོལ་བའི་<milestone unit="line" n="234.4"/>ཕྱིར། །མཚན་མའི་རྟོག་པ་ཟིལ་གྱིས་གནོན། །སྣང་བ་རྒྱ་ཡན་ཡིན་པའི་ཕྱིར། །འདུ་འཕྲོ་བྱང་ཆུབ་སེམས་ཀྱི་རྩལ། །ཅིར་ཡང་མ་ཡིན་ཆོས་ཉིད་ལ། །སྣ་ཚོགས་ཅིར་ཡང་སྣང་བའི་ཕྱིར། །ངོ་མཚར་རྨད་བྱུང་བྱ་བྲལ་<milestone unit="line" n="234.5"/>ཆོས། །འཁོར་འདས་ཐེག་པ་ཐམས་ཅད་ལ། །ཀུན་ལ་དབང་བསྒྱུར་བྱ་བྲལ་ཆོས། །བྱར་མེད་གཅིག་གི་རང་སྟོབས་ཀྱིས། །མཐའ་རྣམས་ཐམས་ཅད་ཟིལ་གྱིས་མནན། །དེ་ལ་མཐའ་དང་ཡུལ་གཞན་མེད། །བྱར་<milestone unit="line" n="234.6"/>མེད་ཀློང་ལས་གར་མ་གཡོས། །མཐའ་རྣམས་ཀུན་བྲལ་ཀུན་ཏུ་བཟང་། །འཁོར་འདས་བྱར་མེད་ཀུན་ཏུ་བཟང་། །ཀུན་བཟང་ཀློང་ན་འཁོར་འདས་མེད། །སྣང་སྟོང་དབྱེར་མེད་ཀུན་ཏུ་བཟང་། །ཀུན་བཟང་<milestone unit="page" n="235"/><milestone unit="line" n="235.1"/>༄༅། །དབྱིངས་ལ་སྣང་སྟོང་མེད། །སྐྱེ་ཤི་དབྱེར་མེད་ཀུན་ཏུ་བཟང་། །ཀུན་བཟང་ཀློང་ན་སྐྱེ་ཤི་མེད། །བདེ་སྡུག་དབྱེར་མེད་ཀུན་ཏུ་བཟང་། །ཀུན་བཟང་ཀློང་ན་བདེ་སྡུག་མེད། །བདག་གཞན་རྟག་ཆད་ལ་<milestone unit="line" n="235.2"/>སོགས་ཀུན། །དབྱེ་བ་མེད་དེ་ཀུན་ཏུ་བཟང་། །ཀུན་བཟང་ཀློང་ན་བདག་གཞན་མེད། །སྐྱེ་མེད་ཀློང་ན་རྟག་ཆད་མེད། །མེད་ལས་ཡོད་འཛིན་འཁྲུལ་པར་བརྟགས། །ཐམས་ཅད་ཀུན་བཟང་ལྷུན་གྱིས་གྲུབ། །གཅིག་<milestone unit="line" n="235.3"/>ལས་ཤར་བས་བརྡལ་བ་ཆེ། །མཐའ་རྣམས་མ་ལུས་རང་སར་གྲོལ། །གཟུང་འཛིན་མཚན་མ་ཟིལ་གྱིས་མནན། །མཐའ་རྣམས་མ་ལུས་དབྱིངས་སུ་གཅིག །གཅིག་ཏུ་འགྲན་ཟླ་བྲལ་བའི་ཕྱིར། །རབ་ཏུ་ཆེ་མཆོག་<milestone unit="line" n="235.4"/>ཆོས་ཀྱི་སྐུ། །ཆེ་བའི་ཆེན་པོར་རང་བཞིན་གནས། །ཀུན་བཟང་ཡངས་པ་ཆོས་ཀྱི་དབྱིངས། །རྒྱལ་པོ་ལྟ་བུར་མི་གཡོ་ཡང་། །མཚན་མ་ཐམས་ཅད་ཟིལ་གྱིས་གནོན། །འཁོར་འདས་ཀུན་ལ་དབང་བསྒྱུར་<milestone unit="line" n="235.5"/>ཀྱང་། །མཉམ་པའི་དོན་ལས་གཡོས་པ་མེད། །ཐམས་ཅད་ཀུན་ཏུ་བཟང་པོར་གཅིག །མི་བཟང་པ་ཡང་བཟང་པོར་གཅིག །བཟང་ངན་མེད་པར་ཀུན་ཏུ་བཟང་། །མི་གཅིག་པ་ཡང་གཅིག་པར་གནས། །ཐམས་ཅད་<milestone unit="line" n="235.6"/>ལྷུན་གྱིས་གྲུབ་པར་འདུས། །མ་གྲུབ་པ་ཡང་གྲུབ་པར་འདུས། །མཉམ་ཉིད་ལྷུན་གྱིས་གྲུབ་པ་ལ། །གྲུབ་དང་མ་གྲུབ་མེད་པར་གཅིག །གཅིག་ལས་ཀུན་ཏུ་ཤར་བས་ན། །ཀུན་ཤར་རིས་མེད་ཆོས་ཀྱི་<milestone unit="page" n="236"/><milestone unit="line" n="236.1"/>དབྱིངས། །ཆོས་ཀྱི་དབྱིངས་ལ་བྱ་རུ་མེད། །དབྱིངས་ཉིད་གཅིག་ལ་བཙལ་དུ་མེད། །རྩོལ་བསྒྲུབ་རང་གི་དབྱིངས་ནས་ཤར། །གཞན་ནས་བཙལ་དུ་མེད་པའི་ཕྱིར། །གང་ལ་རྩོལ་ཞིང་གང་དུ་བསྒྲུབ། །བསྒྲུབ་ཅིང་<milestone unit="line" n="236.2"/>རྩོལ་བར་རང་གི་སེམས། །བཙལ་བའི་ཡུལ་མེད་རང་སྣང་ལ། །བསྒོམས་པས་གཞན་དུ་མཐོང་བ་མེད། །བསྒྲུབ་པའི་གཞི་མེད་གནས་མེད་པས། །གཞན་ནས་འོང་བ་གང་ཡང་མེད། །འགྲོ་འོང་མེད་པ་ཆོས་ཀྱི་<milestone unit="line" n="236.3"/>སྐུ། །མཉམ་པའི་དོན་ལས་ཉམས་པ་མེད། །མཐའ་དང་བྲལ་བས་བདག་གཞན་མེད། །ཅེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། ཚོགས་དྲུག་འཇུག་པ་མེད་པའི་ལེའུ་སྟེ་བཞི་བཅུ་<milestone unit="line" n="236.4"/>པའོ།། །།དེ་ནས་ཡང་ཉིད་ཀྱི་འཁོར་ལ་སྟོན་པ་ཉིད་ཀྱིས་བཀའ་སྩལ་པ། །ཆོ་འཕྲུལ་ཆོ་འཕྲུལ་ཞེས་བྱ་བ། །བསྒྲུབ་པ་དོན་དུ་གཉེར་ལས་འབྱུང་། །ངེས་པར་བསྒྲུབས་ན་གཅིག་ལས་མེད། །སངས་རྒྱས་རང་<milestone unit="line" n="236.5"/>ལས་བྱུང་བའི་ཕྱིར། །རང་གི་འབྲས་བུ་རང་གིས་བསྒྲུབ། །བསྒྲུབས་པས་གཞན་ནས་མི་འགྲུབ་ཕྱིར། །རང་གི་འབྲས་བུ་རང་གིས་གྲུབ། །བདག་གཞན་གཉིས་སུ་མེད་པའི་ཕྱིར། །རང་གི་འབྲས་བུ་རང་གིས་<milestone unit="line" n="236.6"/>གྲུབ། །ཡོན་ཏན་རང་ལ་རྫོགས་པའི་ཕྱིར། །རང་གི་འབྲས་བུ་རང་གིས་གྲུབ། །གཉེན་པོ་གཞན་ན་མེད་པའི་ཕྱིར། །རང་གི་འབྲས་བུ་རང་གིས་གྲུབ། །བསྒྲུབ་པར་བྱ་བའི་ཐབས་དེ་ལ། །བསྙེན་དང་ཉེ་བའི་བསྙེན་པ་<milestone unit="page" n="237"/><milestone unit="line" n="237.1"/>༄༅། །དང་། །སྒྲུབ་དང་སྒྲུབ་པ་ཆེན་པོར་བཏགས། །བསྙེན་པའི་ལས་ཞེས་བྱ་བ་ནི། །ཨ་ཏི་ཡོ་གའི་བྱང་ཆུབ་སེམས། །འཁོར་འདས་གཉིས་སུ་མེད་པའི་ཕྱིར། །སངས་རྒྱས་ས་ལ་ཡེ་ནས་བསྙེན། །རང་བྱུང་<milestone unit="line" n="237.2"/>ཡེཤེས་རང་ཤར་བས། །རྟོགས་པའི་ངང་ལ་ཡེ་ནས་བསྙེན། །སྐུ་གསུམ་མངོན་དུ་གྱུར་པས་ན། །གོ་འཕང་མཆོག་ལ་ཡེ་ནས་བསྙེན། །ཆོས་ལ་བླང་དོར་མི་བྱེད་པས། །མཉམ་པ་ཉིད་ལ་ཡེ་ནས་བསྙེན། །སྣང་སྟོང་<milestone unit="line" n="237.3"/>རིས་སུ་མི་འཛིན་པས། །དབྱེར་མེད་པ་ལ་ཡེ་ནས་བསྙེན། །ངེས་པར་རྟོགས་ན་གཞན་མེད་པས། །དགོངས་པ་མཆོག་ལ་ཡེ་ནས་བསྙེན། །ཨ་ཏི་རང་བྱུང་བསྙེན་པ་ཡིན། །ཉེ་བསྙེན་ཞེས་སུ་བཏགས་པ་ནི། །བརྗོད་<milestone unit="line" n="237.4"/>དུ་མེད་པའི་བཟླས་པ་ཡིས། །སྨྲར་མེད་ཀློང་དུ་ཉེ་བར་བསྙེན། །དམིགས་སུ་མེད་པའི་ཏིང་འཛིན་གྱིས། །གནས་སུ་མེད་ལ་ཉེ་བར་བསྙེན། །ཅིར་ཡང་འགྱུར་བའི་ཕྱག་རྒྱ་ཡིས། །འཛིན་ཆགས་མེད་ལ་ཉེ་བར་<milestone unit="line" n="237.5"/>བསྙེན། །རང་ལུགས་ཆེན་པོའི་བྱིན་རླབས་ཀྱིས། །རྒྱུན་ཆད་མེད་ལ་ཉེ་བར་བསྙེན། །རོལ་པ་ཆེན་པོའི་ཆོ་འཕྲུལ་གྱིས། །མངོན་པར་མཐོང་བ་ཉེ་བར་བསྙེན། །མྱོང་བ་མེད་པའི་དྲོད་རྟགས་ཀྱིས། །འདོད་པ་མེད་པར་<milestone unit="line" n="237.6"/>ཉེ་བར་བསྙེན། །ཨ་ཏི་རང་བྱུང་ཉེ་བསྙེན་ཡིན། །སྒྲུབ་པ་ཞེས་སུ་བཏགས་པ་ནི། །རང་བྱུང་ཡེ་ཤེས་དཀྱིལ་འཁོར་དུ། །རང་སྣང་རོལ་པའི་ལྷ་བཀོད་དེ། །རྒྱུ་རྐྱེན་མེད་པའི་རྫས་བསོགས་ནས། །གཞི་རྩ་མེད་པར་<milestone unit="page" n="238"/><milestone unit="line" n="238.1"/>རྟོགས་པ་ཡིས། །བྱ་བྲལ་ཀློང་ཆེན་བསྒྲུབ་པ་བྱ། །ཆོས་ཉིད་ཀློང་ཡངས་དཀྱིལ་འཁོར་དུ། །མ་འགགས་རོལ་པའི་ལྷ་བཀོད་དེ། །འཁོར་འདས་གཉིས་ཀྱི་རྫས་བསོགས་ནས། །དབྱེར་མེད་དོན་གྱི་བསྒྲུབ་པ་བྱ། །རང་<milestone unit="line" n="238.2"/>བཞིན་ལྷུན་གྲུབ་དཀྱིལ་འཁོར་དུ། །སྐྱེ་མེད་དབྱིངས་ཀྱི་ལྷ་བཀོད་ནས། །སྣ་ཚོགས་སྣང་བའི་རྫས་བསོགས་ཏེ། །དམིགས་སུ་མེད་པའི་བསྒྲུབ་པ་བྱ། །བྱང་ཆུབ་སེམས་ཀྱི་དཀྱིལ་འཁོར་དུ། །ཆོས་སྐུ་བདེ་ཆེན་ལྷ་<milestone unit="line" n="238.3"/>བཀོད་དེ། །འདུས་མ་བྱས་པའི་རྫས་བསོགས་ནས། །སྐྱེ་ཤི་མེད་པའི་བསྒྲུབ་པ་བྱ། །སྣང་སྲིད་འབྱུང་བ་ལྔ་ཡི་ཆོས། །འབྱུང་བ་ཆེན་པོ་བཅོམ་ལྡན་འདས། །འདོད་དགུར་འབྱུང་བས་རིན་པོ་ཆེ། །འབྱུང་བ་ལྔ་<milestone unit="line" n="238.4"/>ཡི་ཐུགས་རྗེ་ཡིས། །རྩི་ཞབྲུངས་ལོ་ཐོག་སྣ་ཚོགས་སྨིན། ཁུབ་པའི་འབྲས་བུ་འདོད་ཡོན་ལྔ། །ཐུན་མོང་འགྲུབ་པའི་ཡོན་ཏན་ཡིན། །ཁྱད་པར་བསྒྲུབ་པའི་འབྲས་བུ་ནི། །སྐུ་གསུམ་སྐྱེ་འཆི་མེད་པའི་ཀློང་། །ཡེ་ནས་<milestone unit="line" n="238.5"/>གནས་པས་བསྒྲུབ་མི་དགོས། །མ་བསྒྲུབས་ལྷུན་གྲུབ་འབྲས་བུ་ལ། །སྒྲུབ་པ་ཆེན་པོ་ཞེས་སུ་བཏགས། །བྱང་ཆུབ་སེམས་དཔའི་སྒོར་ཞུགས་ནས། །བསྐལ་པ་བྱེ་བར་སྦྱངས་པ་ཡི། །ཀུན་ཏུ་འོད་ཀྱང་དེ་ལ་<milestone unit="line" n="238.6"/>འགྲུབ། །ཕྱི་ནང་སྒྲིབ་གཡོགས་མི་མངའ་བས། །དེ་ཡི་ཡོན་ཏན་ཀུན་ཏུ་འོད། །མ་བསྒྲུབས་ལྷུན་གྲུབ་འབྲས་བུར་གནས། །བྱ་བ་རྒྱུད་ཀྱི་སྒོར་ཞུགས་ནས། །མི་ཚེ་བདུན་དུ་བསྒྲུབས་པ་ཡི། །རྡོ་རྗེ་འཆང་ཡང་དེ་ལ་<milestone unit="page" n="239"/><milestone unit="line" n="239.1"/>༄༅། །འགྲུབ། །འདུ་འབྲལ་མེད་ཅང་ ་ཤགས་པས། །དེ་ཡ་ཡོན་ཏན་རྡོ་རྗེ་འཆར། །མ་བསྒྲུབས་ལྷུན་གྲུབ་འབྲས་བུར་གནས། །གཉས་ཀ་རྒྱུད་ཀྱ་སྒོར་ཞུགས་ནས། །ལྟ་སྤྱོད་གོང་འོག་འབྲེལ་བ་ཡིས། རྡོ་<milestone unit="line" n="239.2"/>རྗེ་འཛིན་པ་བསྒྲུབས་པ་ཡང་། །མི་གཏོང་འཛིན་གོམས་འབྲལ་མེད་པས། །དེ་ཡི་ཡོན་ཏན་རྡོ་རྗེ་འཛིན། །མ་བསྒྲུབས་ལྷུན་གྲུབ་འབྲས་བུར་གནས། །རྣལ་འབྱོར་རྒྱུད་ཀྱི་སྒོར་ཞུགས་ནས། །མི་ཚེ་ལྔ་རུ་བསྒྲུབས་པ་<milestone unit="line" n="239.3"/>ཡི། །སྟུག་པོ་བཀོད་པ་དེ་ལ་འགྲུབ། །མ་འདྲེས་ཡོངས་སུ་རྫོགས་པ་ཡིས། །དེ་ཡིས་ཡོན་ཏན་སྟུག་པོ་བཀོད། །མ་བསྒྲུབས་ལྷུན་གྲུབ་འབྲས་བུར་གནས། །རྣལ་འབྱོར་ཆེན་པོའི་སྒོར་ཞུགས་ནས། །མི་ཚེ་གསུམ་མམ་<milestone unit="line" n="239.4"/>གཉིས་བསྒྲུབས་པ། །པདྨ་ཅན་ཡང་དེ་ལ་འགྲུབ། །སྐྱོན་བྲལ་ཡེ་ཤེས་ཕྱོགས་མེད་གཟིགས། །དེ་ཡི་ཡོན་ཏན་པདྨའི་སྤྱན། །མ་བསྒྲུབས་ལྷུན་གྲུབ་འབྲས་བུར་གནས། །ཡོངས་སུ་རྣལ་འབྱོར་སྒོར་ཞུགས་ནས། །མི་ཚེ་<milestone unit="line" n="239.5"/>གཅིག་ཏུ་བསྒྲུབས་པ་ཡིན། །ཡི་གེ་འཁོར་ལོ་ཚོགས་ཆེན་ཡང་། །རང་བྱུང་ཡེ་ཤེས་དེ་ལ་འགྲུབ། །མ་སྐྱེས་ཆོས་ཀྱི་འཁོར་ལོ་དེ། ཁུན་ཆད་མེད་པར་བསྐོར་བ་དང་། །དེ་ལ་ཡོན་ཏན་ཚོགས་གཉིས་ཀྱང་། །ཡི་གེ་<milestone unit="line" n="239.6"/>འཁོར་ལོ་ཚོགས་ཆེན་ཡིན། །མ་བསྒྲུབས་ལྷུན་གྲུབ་འབྲས་བུར་གནས། །དེ་དག་ཐམས་ཅད་དབྱེར་མེད་པས། །ཀུན་ཏུ་བཟང་པོར་གཅིག་པའི་ཕྱིར། །དབྱེ་བ་མེད་པའི་ས་ཡང་ཡིན། །ཡེ་ནས་རང་ལ་གནས་པ་<milestone unit="page" n="240"/><milestone unit="line" n="240.1"/>དང་། །ད་ལྟ་ཉིད་ལ་ནོན་པའི་ཕྱིར། །བསྒྲུབ་པ་ཆེན་པོ་ཀུན་ཏུ་བཟང་། །རང་བྱུང་དོན་གྱི་བསྒྲུབ་པ་ཡིན། །དེ་ཡི་ཕྲིན་ལས་བྱ་བཙལ་མེད། །ཉོན་མོངས་རང་སར་ཞི་བའི་ཕྱིར། །བྱང་ཆུབ་སེམས་ནི་ཞི་བར་<milestone unit="line" n="240.2"/>གྲགས། །ཡོན་ཏན་མཆོག་ཏུ་རྒྱས་པའི་ཕྱིར། །བྱང་ཆུབ་སེམས་ནི་རྒྱས་པར་གྲགས། །རིག་པ་རང་དབང་ཐོབ་པ་ཡིས། །བྱང་ཆུབ་སེམས་ནི་དབང་དུ་གྲགས། །འཁྲུལ་བ་རྩད་ནས་བཅད་པའི་ཕྱིར། །བྱང་ཆུབ་སེམས་<milestone unit="line" n="240.3"/>ནི་དྲག་པོ་ཡིན། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། གྲུབ་པ་མཆོག་གི་ལེའུ་སྟེ་བཞི་བཅུ་རྩ་གཅིག་པའོ།། །།དེ་ནས་ཡང་བཅོམ་ལྡན་འདས་ཀྱིས་འཁོར་རྣམས་ལ་བཀའ་སྩལ་<milestone unit="line" n="240.4"/>པ། མ་སྡོད་སེམས་ཀྱི་ཀློང་ལ་ལྟོས། །སེམས་ཉིད་ཀློང་ཆེན་གཞལ་ཡས་ཁང་། །བལྷས་པས་མི་མཐོང་བཞག་པས་གསལ། །གང་ཡང་བཞག་པ་རང་ན་བདེ། །མ་སྡོད་སེམས་ཀྱི་ཀློང་ན་བསྒོམ། །བསྒོམས་པས་མི་<milestone unit="line" n="240.5"/>གསལ་བཞག་པས་གསལ། །གང་ཡང་བཞག་པ་རང་ན་བདེ། །མ་སྡོད་སེམས་ཀྱི་ཀློང་ལ་སྤྱོད། །སྤྱད་པས་མི་ཟིན་བཞག་པས་ཟིན། །གང་ཡང་བཞག་པ་རང་ན་བདེ། །མ་སྡོད་སེམས་ཀྱི་ཀློང་ལ་བསྒྲུབ། །བསྒྲུབས་<milestone unit="line" n="240.6"/>པས་མ་རྙེད་བཙལ་བ་སྟོར། །དམིགས་སུ་མེད་པའི་ཀློང་ན་བདེ། །ཇི་ལྷར་བལྟས་ཀྱང་བདེ་ཆེན་ཀློང་། །བདེ་ཆེན་ཀློང་ལ་ཡངས་དོག་མེད། །ཇི་ལྟར་བསྒོམས་ཀྱང་བདེ་ཆེན་ངང་། །བདེ་ཆེན་ངང་ལ་རྒྱུན་ཆད་མེད། །<milestone unit="page" n="241"/><milestone unit="line" n="241.1"/>༄༅། །ཇི་ལྟར་སྤྱད་ཀྱང་བདེ་ཆེན་དབྱིངས། །བདེ་ཆེན་དབྱིངས་ལ་བྱ་བཙལ་མེད། །ཇི་ལྟར་བསྒབས་ཀྱང་བདེ་ཆེན་ཀློང་། །བདེ་ཆེན་ཀློང་ལ་འཕོ་འགྱུར་མེད། །ལྟ་བ་ཀློང་ཆེན་ཀློང་རེ་ལངས། །བསྒོམ་པ་<milestone unit="line" n="241.2"/>ཀློང་ཆེན་གཏིང་རེ་ཟབ། །སྣྲོད་པ་ཀློང་ཆེན་ཤུགས་རེ་དྲག །འབྲས་བུ་ཀློང་ཆེན་འདོད་དགུར་བསྒྱུར། །རྟོ་ག་པ་ཀློང་ཆེན་བློ་རེ་བདེ། །ཉམས་མྱོང་བཞག་ས་མེད་པའི་ཕྱིར། །ལྟ་བ་ཕྱོགས་རིས་མ་བྱེད་ཅིག །སེམས་ལ་<milestone unit="line" n="241.3"/>གཞི་རྟེན་མེད་པའི་ཕྱིར། །ཏིང་འཛིན་དམིགས་གཏད་མ་འཆའ་ཅིག །བདག་གཞན་གཉིས་སུ་མེད་པའི་ཕྱིར། །སྤྱོད་པ་བླང་དོར་མ་བྱེད་ཅིག །འཁོར་འདས་དབྱེ་བསལ་མེད་པའི་ཕྱིར། །འབྲས་བུ་རེ་དོགས་མ་བྱེད་<milestone unit="line" n="241.4"/>ཅིག །ནམ་མཁའི་གོང་ན་འབྱུང་བ་མེད། །རང་སེམས་གོང་ནས་སངས་རྒྱས་མེད། །འབྱུང་བ་ནམ་མཁའི་ཆོ་འཕྲུལ་ཡིན། །སངས་རྒྱས་སེམས་ཀྱི་ཆོ་འཕྲུལ་ཡིན། །སེམས་ཅན་ཀུན་ཀྱང་རང་གི་སེམས། །ནམ་མཁའི་<milestone unit="line" n="241.5"/>གོང་ན་འབྱུང་བ་མེད། །རང་སེམས་གོང་ན་ལྟ་བ་མེད། །འབྱུང་བ་ནམ་མཁའི་ཆོ་འཕྲུལ་ཡིན། །ལྟ་བ་སེམས་ཀྱི་ཆོ་འཕྲུལ་ཡིན། །བལྟ་རུ་མེད་པའི་རང་གི་སེམས། །ནམ་མཁའི་གོང་ན་འབྱུང་བ་མེད། །སེམས་ཀྱི་<milestone unit="line" n="241.6"/>གོང་ན་ཏིང་འཛིན་མེད། །ཏིང་འཛིན་སེམས་ཀྱི་ཆོ་འཕྲུལ་ཡིན། །མི་བསྒོམ་པ་ཡང་རང་གི་སེམས། །ནམ་མཁའི་གོང་ན་འབྱུང་བ་མེད། །རང་སེམས་གོང་ན་སྤྱོད་པ་མེད། །སྤྱོད་པ་སེམས་ཀྱི་ཆོ་འཕྲུལ་ཡིན། །མི་སྤྱོད་<milestone unit="page" n="242"/><milestone unit="line" n="242.1"/>པ་ཡང་རང་གི་སེམས། །ནམ་མཁའི་གོང་ན་འབྱུང་བ་མེད། །འབྱུང་བ་ནམ་མཁའི་ཆོ་འཕྲུལ་ཡིན། །རང་སེམས་གོང་ན་འབྲས་བུ་མེད །འབྲས་བུ་སེམས་ཀྱི་ཆོ་འཕྲུལ་ཡིན། །མི་བསྒྲུབ་པ་ཡང་རང་གི་སེམས། །འབྱུང་<milestone unit="line" n="242.2"/>བ་ལྔ་ཡང་ནམ་མཁའི་དབྱིངས། །ཕྱི་ནང་སྣོད་བཅུད་ནམ་མཁའི་དབྱིངས། །འདོད་ཡོན་རྣམ་ལྔ་ནམ་མཁའི་དབྱིངས། །ནམ་མཁའི་དབྱིངས་ཀྱང་སེམས་ཀྱི་ཀློང་། །སངས་རྒྱས་སེམས་ཅན་སེམས་ཀྱི་ཀློང་། །འཁོར་<milestone unit="line" n="242.3"/>བ་མྱང་འདས་སེམས་ཀྱི་ཀློང་། །ཕྱི་ནང་སྣོད་བཅུད་སེམས་ཀྱི་ཀློང་། །བདེ་དང་སྡུག་བསྔལ་སེམས་ཀྱི་ཀློང་། །སྐྱེ་ཤི་བདག་གཞན་སེམས་ཀྱི་ཀློང་། །ལྟ་སྒོམ་སྤྱོད་འབྲས་སེམས་ཀྱི་ཀློང་། །སེམས་ཀྱི་ཀློང་ལ་སྐྱེ་ཤི་<milestone unit="line" n="242.4"/>མེད། །སྐྱེ་ཤི་མེད་པས་ནམ་མཁའ་འདྲ། །སེམས་ཀྱི་ཀློང་ལ་འཕོ་འགྱུར་མེད། །འཕོ་འགྱུར་མེད་པས་རྡོ་རྗེ་འདྲ། །རྡོ་རྗེའི་རི་ལ་འཇིག་འདྲལ་མེད། །ཕྱོགས་མེད་ལྷུན་གྲུབ་སྡོང་པོ་ལ། །འཁོར་འདས་གཉིས་ཀྱི་ལོ་<milestone unit="line" n="242.5"/>འདབ་རྒྱས། །བྱ་བྲལ་འཛིན་མེད་ནམ་མཁའ་ལ། །སྐུ་གསུམ་སྙིང་པོ་ཉི་ཟླ་ཤར། །འགྲོ་དྲུག་འཁྲུལ་པའི་གྲོང་ཁྱེར་འདི། །བདེ་ཆེན་སངས་རྒྱས་ཞིང་ཁམས་ཡིན། །གཟུང་འཛིན་མཚན་མའི་མྱུ་གུ་ལ། །བདེ་ཆེན་ཆོས་<milestone unit="line" n="242.6"/>སྐུའི་འབྲས་བུ་སྨིན། །འགྲོ་བ་རིགས་དྲུག་སྐྱེ་གནས་བཞི། །སྤྲུལ་པའི་སངས་རྒྱས་ཡིན་པས་ན། །བྱང་ཆུབ་སེམས་ལ་དགག་ཏུ་མེད། །ས་ཆུ་མེ་རླུད་འབྱུང་བ་བཞི། །འགྲོ་དོན་མཛད་ཕྱིར་བཅོམ་ལྡན་འདས། །མངོན་<milestone unit="page" n="243"/><milestone unit="line" n="243.1"/>༄༅། །དུ་ཕྱུང་བ་ལོངས་སྤྱོད་རྫོགས། །བྱང་ཆུབ་སེམས་ལ་དགག་ཏུ་མེད། །ནམ་མཁའི་ཀློང་ན་མཚན་མི་གནས། །དམིགས་སུ་མེད་པས་ཆོས་ཀྱི་སྐུ། །མངོན་དུ་ཕྱུང་བ་ཡིན་པས་ན། །བྱང་ཆུབ་སེམས་ཀྱི་རང་<milestone unit="line" n="243.2"/>བཞིན་ཡིན། །འདོད་ཆགས་ཞེ་སྡང་གཏི་མུག་དང་། །ང་རྒྱལ་ཕྲག་དོག་ལ་སོགས་པའི། །ཉོན་མོངས་དུག་ལྔ་དུག་གསུམ་ཡང་། །རང་བྱུང་ཡེ་ཤེས་མངོན་དུ་ཕྱུང་། །བྱང་ཆུབ་ཀློང་ལ་དགག་ཏུ་མེད། །སྣང་སྲིད་འཁོར་<milestone unit="line" n="243.3"/>འདས་རྒྱུ་འབྲས་ཆོས། །རིག་པ་མངོན་དུ་ཕྱུང་བས་ན། །བྱང་ཆུབ་ཀློང་ལ་དགག་ཏུ་མེད། །དོན་དེ་གཏན་ལ་འབེབས་པ་ལ། །དྲང་བའི་དོན་དང་ངེས་པའི་དོན། །ཨ་ནུ་མན་ཆད་རང་རང་གི །བདེན་པའི་གཏན་<milestone unit="line" n="243.4"/>ཚིགས་གང་སྨྲས་ཀྱང་། །གཏན་ལ་ཕེབས་པ་མ་ཡིན་ཏེ། །འཛིན་པ་དམ་པོས་བཅིངས་པའི་ཕྱིར། །ཆོས་ཉིད་འཛིན་པ་ཀུན་བྲལ་ལ། །ཕྱོགས་སུ་ལྟ་བ་འཁྲུལ་བའི་བློ། །རོལ་པ་ཕྱོགས་མེད་འབྱུང་བ་ལ། །མཐའ་རུ་<milestone unit="line" n="243.5"/>འཛིན་པ་འཆིང་པའི་བདུད། །ཡོད་པར་ཞེན་ན་རྟག་པའི་མཐའ། །མེད་པར་ཞེན་ན་ཆད་པའི་མཐའ། །རྟག་ཆད་གཉིས་སུ་བློ་ཞེན་པ། །བྱང་ཆུབ་སྙིང་པོའི་གོལ་ས་ཡིན། །ངེས་པར་གཏན་ལ་དབབ་པ་ནི། །སྣང་སྲིད་<milestone unit="line" n="243.6"/>འཁོར་འདས་ཆོས་རྣམས་ཀུན། །གཞི་ལ་མ་སྤངས་ལྷུན་གྲུབ་པས། །ཕྱོགས་མེད་དག་ཏུ་གཏན་ལ་འབེབས ངོ་བོ་ངེས་པ་མེད་པའི་ཕྱིར། །རང་བྱུང་ཡེ་ཤེས་གཏན་ལ་འབེབས། །བདག་ཉིད་ཐོག་མཐའ་བྲལ་བ་<milestone unit="page" n="244"/><milestone unit="line" n="244.1"/>ཡིས། །སྔ་ཕྱི་ཐོག་མཐའ་མེད་པ་དང་། །སྐྱེ་ཤི་འཕོ་འགྱུར་མེད་པ་སྲ །གཏན་ལ་འབེབས་པ་ཡིན་པའི་ཕྱིར། །དམན་པའི་ཐེག་པ་ཀུན་ལས་རྒྱལ། །ཨ་ཏི་ཡེ་གྲོལ་གཏན་ཚིགས་ཡིན། །དེ་དོན་གཏན་ཚིགས་སྟོན་པ་<milestone unit="line" n="244.2"/>ཡང་། །རྒྱལ་བའི་བཀའ་ལ་རག་ལས་པས། །བྱིན་གྱིས་བརླབས་ནས་བརྒྱུད་པ་ལ། །རྣ་བརྒྱུད་ཟབ་མོ་ངེས་པའི་ལུང་། །ཨ་ཏི་ཡོ་གའི་དོན་འདིར་བཏགས། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་<milestone unit="line" n="244.3"/>རྒྱུད་ལས། གོང་ན་མེད་པར་ངེས་པར་ལུང་བསྟན་པའི་ལེའུ་སྟེ་བཞི་བཅུ་རྩ་གཉིས་པའོ།། །།དེ་ནས་ཡང་བཅོམ་ལྡན་འདས་ཀྱིས་ཉིད་ལས་མི་གནས་པའི་འཁོར་རྣམས་ལ་བཀའ་སྩལ་པ། ཨེ་མ་ཐེག་ཆེན་<milestone unit="line" n="244.4"/>ཡངས་པའི་ཆོས། །ཀུན་ཤོང་ཀུན་གྲོལ་ངོ་མཚར་ཆེ། །སྣང་བ་ཤར་བས་ཆོས་ཉིད་མཐོང་། །སྔོན་ཆད་མ་མཐོང་བདག་གིས་མཐོང་། །སྡུག་བསྔལ་ཤར་བས་བདེ་ཆེན་མཐོང་། །བདེ་དང་སྡུག་བསྔལ་གཉིས་མེད་<milestone unit="line" n="244.5"/>ཅིང་། །མི་འགྱུར་ཆིག་ཆོད་སྣང་བར་ཤར། །སྔོན་ཆད་མ་མཐོང་བདག་ཉིད་མཐོང་། །སེམས་ཅན་ཤར་བས་སངས་རྒྱས་མཐོང་། །སངས་རྒྱས་སེམས་ཅན་གཉིས་མེད་ཅིང་། །མི་འགྱུར་ཆོས་ཉིད་སྣང་བར་<milestone unit="line" n="244.6"/>ཤར། །འཁོར་བར་ཤར་བས་མྱང་འདས་མཐོང་། །འཁོར་བ་མྱང་འདས་གཉིས་མེད་ཅིང་། །མི་འགྱུར་ཆོས་ཉིད་སྣང་བར་ཤར། །སྔོན་ཆད་མ་མཐོང་བདག་ཉིད་མཐོང་། །ཆོས་ཅན་ཤར་བས་ཆོས་ཉིད་མཐོང་། །ཉོན་<milestone unit="page" n="245"/><milestone unit="line" n="245.1"/>༄༅། །མོངས་ཤར་བས་ཡེ་ཤེས་མཐོང་། །ཉོན་མོངས་ཡེ་ཤེས་གཉིས་མེད་ཅིང་། །མི་འགྱུར་ཆོས་ཉིད་སྣང་བར་ཤར། །དེ་ལ་སོགས་ཏེ་གཉིས་ཀྱི་བསྡུས། །ཐམས་ཅད་ཀུན་ཀྱང་མ་བཀག་སྟེ། །ཆོས་ཉིད་སྣང་<milestone unit="line" n="245.2"/>བར་ཤར་བ་ཡིན། །སེམས་ཅན་ལུས་ཀྱི་གོ་ཕྱེ་བས། །སངས་རྒྱས་སྐུ་ཡི་མཐོངས་བརྟོལ་ཏེ། །སངས་རྒྱས་སེམས་ཅན་གཉིས་སུ་མེད། །སྣང་བ་དངོས་པོའི་གོ་ཕྱེ་བས། །སྟོང་པ་དབྱིངས་ཀྱི་མཐོངས་བརྟོལ་ཏེ། །སྣང་<milestone unit="line" n="245.3"/>དང་སྟོང་པ་གཉིས་སུ་མེད། །སྡུག་བསྔལ་མཚན་མའི་གོ་ཕྱེ་བས། །བདེ་ཆེན་མཆོག་གི་མཐོངས་བརྟོལ་ཏེ། །བདེ་དང་སྡུག་བསྔལ་གཉིས་སུ་མེད། །ཆོས་ཅན་མཚན་མའི་གོ་ཕྱེ་བས། །ཆོས་ཉིད་ཕྱོགས་མེད་མཐོངས་<milestone unit="line" n="245.4"/>བརྟོལ་ཏེ། །ཆོས་ཅན་ཆོས་ཉིད་གཉིས་སུ་མེད། །ཉོན་མོངས་མཚན་མའི་གོ་ཕྱེ་བས། །རང་བྱུང་ཡེ་ཤེས་མཐོངས་བརྟོལ་ཏེ། །ཉོན་མོངས་ཡེ་ཤེས་གཉིས་སུ་མེད། །དེ་ལ་སོགས་པའི་ཆོས་རྣམས་ཀུན། །གཉིས་སུ་མེད་<milestone unit="line" n="245.5"/>ཅིང་མི་འགྱུར་བ། །ཉིད་ཀྱི་སྣང་བར་ཤར་བ་ཡིན། །ཆོས་ཉིད་གཉིས་སུ་མེད་པ་ཡིན། །དེ་ལ་སོགས་པའི་ཆོས་རྣམས་ཀུན། །དབྱེར་མེད་རང་སར་གྲོལ་བ་ཡིན། །རྒྱུ་འབྲས་གཉིས་པོ་མ་བཀག་ཀྱང་། །རྒྱུ་འབྲས་<milestone unit="line" n="245.6"/>གཉིས་ལས་འདས་པ་ཡིན། །འཁོར་འདས་གཉིས་པོ་མ་བཀག་ཀྱང་། །འཁོར་འདས་གཉིས་ལས་གྲོལ་བ་ཡིན། །དེ་ཡང་ཇི་ལྟར་གྲོལ་ཞེ་ན། །སེམས་ཅན་དངོས་སུ་སྣང་བ་ཡིན། །དངོས་མེད་སངས་རྒྱས་གཏན་ལ་<milestone unit="page" n="246"/><milestone unit="line" n="246.1"/>འབེབས། །སངས་རྒྱས་བས་ཀྱང་སེམས་ཅན་གཙོ། །གཉིས་མེད་ཀློང་དུ་ཐག་ཆོད་པས། །རང་སར་གྲོལ་བས་ཡིད་ཀྱང་ཆེས། །སྟོང་པ་བས་ཀྱང་སྣང་བ་གཙོ། །སྣང་བ་ངེས་མེད་རང་ཤར་གྱིས། །སྟོང་པ་འཛིན་མེད་<milestone unit="line" n="246.2"/>གཏན་ལ་འབེབས། །གཉིས་མེད་ཀློང་དུ་ཐག་ཆོད་པས། །རང་སར་གྲོལ་བར་ཡིད་ཀྱང་ཆེས། །བདེ་ཆེན་བས་ཀྱང་སྡུག་བསྔལ་གཙོ། །སྡུག་བསྔལ་ཞེན་ཆགས་མཚན་མ་ཡིས། །བདེ་ཆེན་ཆགས་མེད་གཏན་ལ་<milestone unit="line" n="246.3"/>འབེབས། །གདམས་ངག་ཐོབ་པས་ཡིད་ཆེས་པས། །གཉིས་སུ་མེད་པར་ཐག་ཆོད་ནས། །རང་སར་གྲོལ་བར་ཡིད་ཀྱང་ཆེས། །ཆོས་ཉིད་པས་ཀྱང་ཆོས་ཅན་གཙོ། །ཆོས་ཅན་མཚན་མ་རང་རྒྱུད་པས། །ཆོས་ཉིད་སྐྱེ་<milestone unit="line" n="246.4"/>མེད་གཏན་ལ་འབེབས། །ཆོས་ཅན་ཆོས་ཉིད་དབྱེར་མེད་དེ། །གཉིས་མེད་ཀློང་དུ་ཐག་ཆོད་པས། །རང་སར་གྲོལ་བར་ཡིད་ཀྱང་ཆེས། །ཡེ་ཤེས་པས་ཀྱང་ཉོན་མོངས་གཙོ། །ཉོན་མོངས་འཆིང་བའི་ཞགས་པ་<milestone unit="line" n="246.5"/>ཡིས། །རང་བྱུང་ཡེ་ཤེས་གཏན་ལ་འབེབས། །ཉོན་མོངས་ཡེ་ཤེས་དབྱེར་མེད་དེ། །གཉིས་མེད་ཀློང་དུ་ཐག་ཆོད་པས། །རང་སར་གྲོལ་བར་ཡིད་ཀྱང་ཆེས། །དེ་ལ་སོགས་པའི་ཆོས་རྣམས་ཀུན། །དུས་རྣམས་ཀུན་ཏུ་<milestone unit="line" n="246.6"/>དབྱེར་མེད་དེ། །གཉིས་མེད་ཀློང་དུ་ཐག་ཆོད་པས། །རང་སར་གྲོལ་བར་ཡིད་ཀྱང་ཆེས། །དེ་ལྟར་ཡིད་ཆེསཐགཆོདཔས། །རྟོགས་པའི་ཉམས་མྱོང་བློ་བདེའོ། །དབྱིངས་ལས་འགྲོ་ས་མེད་པའི་ཕྱིར། །ཕུང་པོ་བོར་<milestone unit="page" n="247"/><milestone unit="line" n="247.1"/>༄༅། །བས་དབྱིངས་སུ་གྲོལ། །ཀློང་ལས་འགྱུར་ས་མེད་པའི་ཕྱིར། །མཚན་མའི་ཆོས་ལ་ཡ་མི་ང་། །ཐམས་ཅད་ཐམས་ཅད་དབྱིངས་སུ་གྲོལ། །སེམས་ཅན་སངས་རྒྱས་དབྱིངས་སུ་གྲོལ། །རྒྱུན་ཆད་མེད་པ་<milestone unit="line" n="247.2"/>སྤྲུལ་པའི་སྐུ། །སྣང་བ་སྟོང་པའི་དབྱིངས་སུ་གྲོལ། །རྒྱུན་ཆད་མེད་པ་ལོངས་སྤྱོད་རྫོགས། །སེམས་ཅན་ཆོས་ཉིད་དབྱིངས་སུ་གྲོལ། །རྒྱུན་ཆད་མེད་པ་ཆོས་ཀྱི་སྐུ། །སྡུག་བསྔལ་བདེ་ཆེན་དབྱིངས་སུ་གྲོལ། །རྒྱུན་ཆད་<milestone unit="line" n="247.3"/>མེད་པ་རྡོ་རྗེའི་སྐུ། །ཉོན་མོངས་ཡེ་ཤེས་ཀློང་དུ་གྲོལ། །རྒྱུན་ཆད་མེད་པ་མངོན་པ་དུ། །བྱང་ཆུབ་པ་ཡི་སྐུ་རུ་བཤད། །དེ་ཡང་མཚན་ཉིད་ཇི་ལྟ་བུ། །སྤྲུལ་པའི་སྐུ་ལ་ངེས་པ་མེད། །ལོངས་སྐུ་བདེ་ཆེན་ངང་ལ་<milestone unit="line" n="247.4"/>གནས། །ཆོས་ཀྱི་སྐུ་ལ་མཚན་མ་མེད། །རྡོ་རྗེའི་སྐུ་ནི་འཇིག་འདྲལ་བྲལ། །བྱང་ཆུབ་སེམས་སྐུ་སྐྱེ་ཤི་མེད། །དེ་ཡང་དོན་ལས་བཏགས་པ་ཡིན། །གཟུགས་རྣམས་མེད་པས་བྱང་ཆུབ་ཀློང་། །ཁ་དོག་དབྱིངས་ཀྱང་<milestone unit="line" n="247.5"/>གཟུང་དུ་མེད། །མཚན་ཉིད་མེད་པས་ནམ་མཁའ་འདྲ། །ཆོས་ཀྱི་དབྱིངས་སུ་ཡེ་སངས་རྒྱས། །ཆོ་འཕྲུལ་འབྱུང་བས་ནམ་མཁའ་འདྲ། །བདག་ཉིད་ཆེན་པོར་ཡེ་སངས་རྒྱས། །གཉིས་སུ་མེད་པས་ནམ་མཁའ་<milestone unit="line" n="247.6"/>འདྲ། །དེ་ཡིན་པ་རུ་ཡེ་སངས་རྒྱས། །གང་ལ་མི་གནས་ནམ་མཁའ་འདྲ། །མངོན་པ་རུ་ནི་ཡེ་སངས་རྒྱས། །གང་ལའང་ལྟོས་པ་མེད་པ་དང་། །ཅི་ལའང་ཕན་དང་གནོད་པ་མེད། །ཐམས་ཅད་མཉམ་པས་ནམ་མཁའ་<milestone unit="page" n="248"/><milestone unit="line" n="248.1"/>འདྲ། །ཐམས་ཅད་ནས་ནི་ཐམས་ཅད་དུ། །སངས་རྒྱས་མེད་པའི་སངས་རྒྱས་ཏེ། །སེམས་ཉིད་ཀློང་ཆེན་ཡངས་པ་མྲ །འཁོར་འདས་མ་ལུས་ཆོས་རྣམས་ཀུན། །ཆེ་བ་ལྔ་རུ་མངོན་སངས་རྒྱས། །ཞེས་གསུངས་<milestone unit="line" n="248.2"/>སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། སྐུ་ལྔ་ཆེ་བ་ལྔ་དང་ངོ་སྤྲད་པའི་ལེའུ་བཞི་བཅུ་རྩ་གསུམ་པའོ།། །།དེ་ནས་ཡང་ཉིད་ཀྱིས་འཁོར་རྣམས་ལ་བཀའ་སྩལ་པ། གསང་སྔགས་སྒོ་འདི་ཡངས་པ་<milestone unit="line" n="248.3"/>སྲ །མ་རྫོགས་ཆོས་ནི་གང་ཡང་མེད། །འཁོར་བའི་ཆོས་དང་མྱ་ངན་འདས། །ཡེ་ནས་གཉིས་སུ་མེད་པར་རྫོགས། །རྒྱུ་ཡི་ཆོས་དང་འབྲས་བུའི་ཆོས། །ཡེ་ནས་དབྱེ་རུ་མེད་པར་རྫོགས། །བསྟན་པའི་ཆོས་དང་བསྒྲུབ་<milestone unit="line" n="248.4"/>པའི་ཆོས། །ཡེ་ནས་བསྟན་དུ་མེད་པར་རྫོགས། །དོན་དམ་ཆོས་ལ་བསྒྲུབ་ཏུ་མེད། །ཡེ་ནས་བསྒྲུབ་ཏུ་མེད་པར་རྫོགས། །བདེ་དང་སྡུག་བསྔལ་ཡེ་མཐུན་རྫོགས། །འདུས་བྱས་ཆོས་དང་འདུས་མ་བྱས། །ཡེ་ནས་<milestone unit="line" n="248.5"/>བཟང་ངན་མེད་པར་རྫོགས། །དཀར་པོའི་ཆོས་དང་ནག་པོའི་ཆོས། །ཡེ་ནས་བླང་དོར་མེད་པར་རྫོགས། །ཆོས་ཅན་དང་ནི་ཆོས་ཉིད་དང་། །ཀུན་རྫོབ་དང་ནི་དོན་དམ་ཆོས། །ཡེ་ནས་དགག་བསྒྲུབ་མེད་པར་<milestone unit="line" n="248.6"/>རྫོགས། །ཉོན་མོངས་དང་ནི་ཡེ་ཤེས་དང་། །སྣང་སྲིད་སྐྱེ་འགུལ་ཡོད་པ་དང་། །མི་སྲིད་མེད་པའི་ཆོས་རྣམས་ཀུན། །རང་བྱུང་ཡེ་ཤེས་ཀློང་དཀྱིལ་དུ། །མ་རྫོགས་པ་ནི་མེད་པའི་ཕྱིར། །རྫོགས་ཆེན་ལྷུན་གྲུབ་བླ་ན་<milestone unit="page" n="249"/><milestone unit="line" n="249.1"/>༄༅། །མེད། །མཉམ་པ་ཉིད་དུ་ཐག་ཆོད་པས། །ཀུན་ཀྱང་རང་བྱུང་ཡེ་ཤེས་ཉིད། །དུས་ལ་སྔ་ཕྱི་མ་མཆིས་པས། །ཨ་ཏི་དུས་གསུམ་ཆིག་ཆོད་ལ། །ཨ་ནུ་མན་ཆད་འོག་མ་ཡི། །བསྐལ་པའི་གྲངས་དང་མི་<milestone unit="line" n="249.2"/>ཚེའི་གྲངས། །བརྒྱུད་ནས་འབྲས་བུ་འདོད་པ་དེ། །མ་སྤངས་གཅིག་ཏུ་འདུས་པའི་ཕྱིར། །དུས་གསུམ་ ཐ་དད་མེད་པ་སྲ །རང་བཞིན་གཅིག་པས་ཀློང་དུ་གྲོལ། །དེ་ཡི་ངང་ལ་རྒྱུན་ཆད་མེད། །རྒྱུན་ཆད་མེད་པའི་རང་<milestone unit="line" n="249.3"/>བཞིན་ལ། །འཁོར་འདས་མཉམ་པ་རིས་མེད་ལས། །གཞན་དུ་ལྟ་བ་མེད་པའི་ཕྱིར། །ཡེ་སངས་རྒྱས་པའི་ཆོས་ཉིད་ཡིན། །དེ་ལ་རང་རང་ལོངས་སྤྱོད་པས། །ཕྱོགས་མེད་གཏེར་ཆེན་འབྲས་བུ་ཡིན། །འཁོར་བའི་<milestone unit="line" n="249.4"/>སྡུག་བསྔལ་སྣ་ཚོགས་ཀྱང་། །ཆོས་ཉིད་ཡོ་ལང་ཡིན་པའི་ཕྱིར། །བདེ་བ་ཆེན་པོའི་འབྲས་བུར་ཤར། །དེ་ལས་མ་གཏོགས་འབྲས་བུ་མེད། །ཡང་དག་ཅེས་སུ་བཏགས་པའི་དོན། །རྒྱལ་བའི་དཀྱིལ་འཁོར་ཞེས་བྱ་<milestone unit="line" n="249.5"/>བ། །མཉམ་ཉིད་ཀློང་ལས་གཞན་མེད་དེ། །སྤྱོད་ཡུལ་དབྱེར་མེད་དེ་ཉིད་རང་། །རྒྱལ་བའི་ཞང་དུ་ཤར་བའི་ཕྱིར། །འབྲས་བུ་གཞན་ནས་མི་འཚོལ་ཏེ། །རེ་མེད་དོགས་མེད་རྣམ་པར་གྲོལ། །སེམས་ཉིད་རང་བྱུང་ཡེ་<milestone unit="line" n="249.6"/>ཤེས་འདི། །རང་སྣང་ཕྱོགས་མེད་ཤར་བ་ལ། །རངབཞིན གཅིགཏུམརྟོགས་ན། །ལ་ལ་ཡིན་ལ་ལ་ལ་མིན། །བཟང་ངན་འབྱེད་པ་མཉམ་པའི་གཙུགས་ལྕགས་ཀྱང་། །སངས་རྒྱས་སེམས་ཀྱི་བཟང་རྟོག་<milestone unit="page" n="250"/><milestone unit="line" n="250.1"/>ལ། །སེམས་ཅན་ངན་རྟོག་ཡིན་པའི་ཕྱིར། །དོན་ལ་བཟང་ངན་མེད་མོད་ཀྱང་། །གང་ཟག་བློ་ལ་བཟང་ངན་རྒྱུང་། །བཟང་ངན་སེམས་ཀྱི་རྟོག་པ་ཡིན། །རྟོག་པ་ཉོན་མོངས་འཁོར་བའི་ཆོས། །རྟོགས་ན་སྤང་དུ་མེད་<milestone unit="line" n="250.2"/>པའི་ཕྱིར། །ནམ་མཁའ་དང་ནི་ཆོ་འཕྲུལ་བཞིན། །མཉམ་ཉིད་ཀློང་དུ་དབྱེ་བ་མེད། །དབྱེར་མེད་རོལ་པ་རྒྱུན་མི་འཆད། །རང་བཞིན་དབྱིངས་ཀྱི་རོལ་པ་དང་། །ཐུགས་རྗེ་ཤུགས་ཀྱི་རོལ་པ་དང་། །རང་བྱུང་རང་ཤར་<milestone unit="line" n="250.3"/>རོལ་པའོ། །རང་བཞིན་དབྱིངས་ཀྱི་རོལ་པ་ནི། །འཁོར་འདས་གཉིས་སུ་ཡེ་ནས་ཕྱུང་། །ཐུགས་རྗེ་ཐུགས་ཀྱི་རོལ་པ་ནི། །གདུལ་བྱའི་དོན་ལ་མི་འགག་སྟེ། །འགྲོ་དོན་ཕྱོགས་མེད་མཛད་པ་ཡིན། །ལས་ལས་གྲུབ་<milestone unit="line" n="250.4"/>པའི་སེམས་ཅན་ལ། །ཐུགས་རྗེ་ལས་གྲུབ་སངས་རྒྱས་ཏེ། །སྤྲུལ་པ་གསུམ་གྱི་ངོ་བོར་སྣང་། །རང་རྒྱུང་རང་ཤར་རོལ་པ་ནི། ཁུན་ཆད་མེད་པའི་ཆོས་ཉིད་ལ། །སྟོང་དང་བྲི་བ་མེད་པའི་ཕྱིར། །ནམ་མཁའི་ཀློང་དང་<milestone unit="line" n="250.5"/>ཆོ་འཕྲུལ་བཞིན། །འདི་ཡིན་འདི་མིན་མེད་པ་སྲ །ཕྱོགས་མེད་དག་ཏུ་འཆར་བ་དེ། །རང་བྱུང་རང་ཞི་ངེས་པ་མེད། ཁུ་རྐྱེན་མེད་པར་འབྱུང་པ་དང་། །རྒྱུ་རྐྱེན་གཉིས་ལྟར་འཆར་བ་དང་། །རྒྱུ་རྐྱེན་གཉིས་ལྟར་གྲོལ་<milestone unit="line" n="250.6"/>བ་དང་། །རྟག་ཆད་གཉིས་ལྟར་འཆར་བ་དང་། །རྟག་ཆད་གཉིས་ལྟར་གྲོལ་པ་དང་། །འཁོར་འདས་གཉིས་ལྟར་འཆར་བ་དང་། །འཁོར་འདས་གཉིས་ལྟར་གྲོལ་བ་དང་། །ཐམས་ཅད་རང་ལས་ཤར་བ་<milestone unit="page" n="251"/><milestone unit="line" n="251.1"/>༄༅། །དང་། །ཐམས་ཅད་རང་དུ་གྲོལ་བ་དང་། །ཐ་དད་འཆར་བ་གཉིས་སུ་མེད། །རང་བྱུང་རང་ཤར་ཐུགས་རྗེ་ཡིན། །དབྱིངས་ལས་གཡོས་པ་མེད་མོད་ཀྱང་། །ཆོས་རྣམས་ཀུན་ལ་དབང་བསྒྱུར་<milestone unit="line" n="251.2"/>དང་། །ཡུལ་རྣམས་ཀུན་ལ་དབང་བསྒྱུར་དང་། །དུས་རྣམས་ཀུན་ལ་དབང་བསྒྱུར་དང་། །འབྱུང་བ་ཀུན་ལ་དབང་བསྒྱུར་དང་། །སྣོད་བབ་ཀུན་ལ་དབང་བསྒྱུར་དང་། །འདུ་བྱེད་ལས་ལ་དབང་བསྒྱུར་བ། །དེ་<milestone unit="line" n="251.3"/>ཡང་ཐུགས་རྗེའི་རོལ་པ་ཡིན། །སངས་རྒྱས་ཞིང་ལ་དབང་བསྒྱུར་དང་། །ཆོས་ཀྱི་འཁོར་ལོ་བསྐོར་བ་དང་། །ཞི་བའི་ཆོས་ལ་གནས་པ་དང་། །ཟག་མེད་མྱ་ངན་འདས་པ་ཡང་། །ཐུགས་རྗེ་དབྱིངས་ཀྱི་རོལ་པ་<milestone unit="line" n="251.4"/>ཡིན། །ཆོ་འཕྲུལ་ཆེན་པོ་དཀའ་སླ་མེད། །དེ་མ་ཐག་ཏུ་རང་ལས་འབྱུང་། །བལྟས་དང་མ་བལྟས་མེད་པར་འབྱུང་། །བསྒོམས་དང་མ་བསྒོམས་མེད་པར་འབྱུང་། །བཙལ་དང་མ་བཙལ་མེད་པར་འབྱུང་། །བསྒྲུབས་<milestone unit="line" n="251.5"/>དང་མ་བསྒྲུབས་མེད་པར་འབྱུང་། །རང་བྱུང་ཡེ་ཤེས་སྤྱོད་ཡུལ་ནི། །ཕྱོགས་མེད་རིག་པ་ཡིན་པའི་ཕྱིར། །ཅིར་སྣང་སྐྱོན་དུ་མི་བལྟ་བས། །ཕྱི་ནང་མེད་ཅིང་དངོས་པོ་བྲལ། །ཅིར་ཡང་མ་འགགས་གཟུང་དུ་མེད། ཁུ་<milestone unit="line" n="251.6"/>རྐྱེན་མེད་པར་རང་ཤར་བས། །འདི་འདྲར་མེད་ཅིང་བརྟག་པོར་དཀའ། །གང་ལ་དགག་བསྒྲུབ་མི་བྱེད་པས། །མཉམ་པར་ཤར་ཕྱིར་བཟང་ངན་མེད། །ཆོས་རྣམས་སེམས་སུ་འདུས་པས་ན། །སངས་རྒྱས་སེམས་ཅན་<milestone unit="page" n="252"/><milestone unit="line" n="252.1"/>གཅིག་གི་ཀློང་། །མཉམ་ཤར་མཉམ་གྲོལ་བཟང་ངན་མེད། །སེམས་ཉིད་ཀུན་གྱི་གཞིར་གྱུར་པས། །འབྱུང་བ་ཀུན་གྱི་རང་བཞིན་སེམས། །སེམས་དང་ནམ་མཁའ་དབྱེར་མེད་པས། །དཔེ་རུ་བཏགས་ཀྱང་དོན་དུ་<milestone unit="line" n="252.2"/>གཅིག །རྫོགས་སོ་རྫོགས་སོ་མཁའ་ལ་རྫོགས། །འབྱུང་ལྔ་ནམ་མཁའི་ངང་དུ་རྫོགས། །རྫོགས་སོ་རྫོགས་སོ་དབྱིངས་ལ་རྫོགས། །ཆོས་རྣམས་སེམས་ཀྱི་དབྱིངས་ལ་རྫོགས། །གསལ་ལོ་གསལ་ལོ་མཁའ་ལ་<milestone unit="line" n="252.3"/>གསལ། །དངོས་པོ་ནམ་མཁའི་ངང་ལ་གསལ། །གསལ་ལོ་གསལ་ལོ་དབྱིངས་ན་གསལ། །ཆོས་རྣམས་བྱང་ཆུབ་དབྱིངས་ན་གསལ། །གྲོལ་ལོ་གྲོལ་ལོ་དབྱིངས་སུ་གྲོལ། །མཚན་མ་ཆོས་ཀྱི་དབྱིངས་སུ་གྲོལ། །ཕྱི་<milestone unit="line" n="252.4"/>ནང་སྣོད་བཅུད་ཆོས་རྣམས་ཀྱང་། །མ་བཅོས་སེམས་ཀྱི་ཀློང་དུ་གྲོལ། །མ་བྱས་རང་བྱུང་ཡེ་ཤེས་གསལ། །མི་འགྱུར་ཐིག་ལེའི་ཀློང་དུ་གྲོལ། །མ་བརྡལ་ཕྱི་ནང་ཡོངས་ལ་ཁྱབ། །ཕྱི་ནང་སྣོད་བཅུད་ཆོས་རྣམས་<milestone unit="line" n="252.5"/>ཀྱང་། །མ་བསྡུས་དེ་བཞིན་ཉིད་ལ་འདུས། །མ་སྤྲོས་འཁོར་འདས་ཀུན་ཏུ་ཤར། །འཁོར་འདས་ཕྱི་ནང་ཆོས་རྣམས་ཀྱང་། །མ་སྐྱེས་གདོད་ནས་རྣམ་པར་དག །མ་འགགས་རིག་པ་རང་ལ་གསལ། །རང་གསལ་རིག་<milestone unit="line" n="252.6"/>པ་ཕྱོགས་མེད་ལ། །འཁོར་འདས་གཉིས་སུ་མ་ཞེན་པས། །སངས་རྒྱས་སེམས་ཅན་རྟོག་ལས་འདས། །རྒྱུ་འབྲས་གཉིས་སུ་མ་ཞེན་པས། །སྔ་ཕྱི་གཉིས་སུ་རྟོག་ལས་འདས། །སྐྱོན་ཡོན་གཉིས་སུ་མ་ཞེན་པས། །ཕན་<milestone unit="page" n="253"/><milestone unit="line" n="253.1"/>༄༅། །གནོད་གཉིས་སུ་རྟོག་ལས་འདས། །དགེ་སྡིག་གཉིས་སུ་མ་ཞེན་པས། །བླང་དོར་གཉིས་སུ་རྟོག་ལས་འདས། །རྟོག་མེད་ཕྱོགས་བྲལ་ཀུན་གྱི་གཞི། །གཞི་ལ་གཞི་ཡི་མཐར་མི་གནས། །མི་གནས་རང་<milestone unit="line" n="253.2"/>ཤར་ཀུན་གྱི་དངོས། །རང་གི་ངོ་བོ་མཐར་མི་གནས། །གཉིས་མེད་སྐྱེ་འགག་བྲལ་བའི་ཕྱིར། །དོན་ལ་དོན་གྱི་མཐར་མི་གནས། །སྐྱེ་མེད་རིག་པ་ཡུལ་མེད་ལ། །སྔ་ཕྱི་ཐོག་མཐའ་མེད་པའི་ཕྱིར། །བདག་ཉིད་མི་<milestone unit="line" n="253.3"/>གནས་ཐོག་མཐའ་བྲལ། །བྲལ་བའི་མཐའ་ལའང་མི་གནས་པས། །རྒྱུ་རྐྱེན་འབྲས་བུའི་ཆོས་ལས་འདས། །ཆོས་ལས་འདས་པའི་ཆོས་ཉིད་དེ། །རྒྱུ་རྐྱེན་མེད་པའི་ཀློང་དུ་ཤར། །མ་བཅོས་བདེ་ཆེན་ཆོས་ཀྱི་<milestone unit="line" n="253.4"/>སྐུ། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། ཀུན་རྫོགས་མཐའ་མེད་ཀྱི་ལེའུ་སྟེ་བཞི་བཅུ་རྩ་བཞི་པའོ།། །།དེ་ནས་ཡང་བཅོམ་ལྡན་འདས་ཀྱིས་འཁོར་རྣམས་ལ་བཀའ་སྩལ་<milestone unit="line" n="253.5"/>པ། །དོན་གྱི་དབྱིངས་ལས་མ་གཡོས་པར། །རང་བཞིན་རྣམ་དག་རྫོགས་སངས་རྒྱས། །ལྷུན་གྱིས་གྲུབ་པས་གོ་འཕང་གཅོད། །ངེས་པ་མེད་པར་གཏན་ལ་འབེབས། །རང་བཞིན་རྣམ་པར་དག་པ་ལ། །གང་ཡང་མ་<milestone unit="line" n="253.6"/>སྤངས་ལྷུན་གྱིས་གྲུབ། །ཅིར་ཡང་མ་འགགས་ངེས་པ་མེད། །གང་ལ་མི་གནས་རྣམ་པར་དག །རྣམ་དག་གཅིག་གིས་ཀུན་བྱས་པས། །ཆོས་ཀུན་རྣམ་པར་དག་པའི་དབྱིངས། །རངབཞིན ལྷུན གྱིསགྲུབ་པ་<milestone unit="page" n="254"/><milestone unit="line" n="254.1"/>ལ ཅིར་ཡང་མ་འགགས་ངེས་པ་མེད། །གང་དུ་མི་གནས་རྣམ་པར་དག །གང་ཡང་མ་སངས་ལྷུན་གྱིས་གྲུབ། །ལྷུན་གྲུབ་གཅིག་གིས་ཀུན་བྱས་པས། །ཆོས་རྣམས་ལྷུན་གྱིས་གྲུབ་པའི་དབྱིངས། །རང་བཞིན་ངེས་<milestone unit="line" n="254.2"/>པ་མེད་པ་ལ། །གང་ཡང་མ་སྤངས་ལྷུན་གྱིས་གྲུབ། །གང་དུ་མི་གནས་རྣམ་པར་དག །ཅིར་ཡང་འཆར་བས་ངེས་པ་མེད། །ངེས་མེད་གཅིག་གིས་ཀུན་བྱས་པས། །ཐམས་ཅད་ངེས་པ་མེད་པའི་དབྱིངས། །དབྱིངས་<milestone unit="line" n="254.3"/>ཉིད་གཅིག་ལས་དེར་སྣང་བས། །འདྲའོ་འདྲའོ་མཉམ་ཉིད་ཆེ། །སངས་རྒྱས་བསྟན་པ་མ་ལུས་པ། །མཐར་ཐུག་སྙིང་པོ་འདི་ལས་མེད། །དུས་གསུམ་རྒྱལ་བ་ཐམས་ཅད་ལ། །དགོངས་པ་འདི་ལས་ཡོངས་མི་<milestone unit="line" n="254.4"/>མངའ། །མཐར་གྱིས་འབྲས་བུ་ཐོབ་འདོད་ནས། །གསང་སྔགས་འཇུག་སྒོ་གྲངས་མང་ཡང་། །བཀྲི་དྲང་ཅན་དང་ལོག་སྲེད་ཅན། །ཞེན་ཆགས་ཅན་ལ་བསྟན་པར་ཟད། །དེ་བཞིན་ཉིད་དུ་ཀུན་འདུས་པས། །མ་<milestone unit="line" n="254.5"/>བཅོས་དེ་བཞིན་ཉིད་འདི་ལ། །ཆོས་སྤྱོད་སྤོང་བ་ཁྲེག་ཆོད་ཡིན། །ཟློག་མི་ཐུབ་པ་དྲང་ཐད་ཡིན། །ས་མ་ཟིན་པ་སྤུན་པོ་ཡིན། །དགེ་མེད་སྡིག་མེད་ནག་འབྱམས་ཡིན། །ཀུན་གྱི་རང་བཞིན་འགག་མེད་འདི། །ལྷུན་<milestone unit="line" n="254.6"/>གྲུབ་ཕྱོགས་མེད་མ་རྟོགས་པས། །ལྟ་བའི་འདོད་གཞུང་དུ་མར་བྱུང་། །བློ་དང་ཆོས་སུ་མ་འདྲེས་པས། །མཉམ་ཉིད་མཐའ་ལས་ཕྱོགས་སུ་ཞེན། །ཀུན་རིག་ཤེས་པ་མ་སྐྱེས་པས། །ཡུལ་མེད་གཅིག་ལ་རིས་སུ་<milestone unit="page" n="255"/><milestone unit="line" n="255.1"/>༄༅། །གཅོད། །རང་བྱུང་ཕྱོགས་མེད་མ་ཤར་བས། །མུན་པའི་ཀློང་ན་ཚོད་ཀྱིས་འཇལ། །ཐམས་ཅད་དེ་རུ་འདུས་པས་ན། །མ་བསྒྲུབས་ལྷུན་གྲུབ་ཆོས་ཀྱི་དབྱིངས། །དངོས་མེད་ངོ་བོ་གཟུང་དུ་མེད། །ཐིག་<milestone unit="line" n="255.2"/>ལེ་གཅིག་ཏུ་ཀུན་གྲོལ་བས། །གཉིས་སུ་བྱ་བའི་ཐ་སྙད་བྲལ། །བྱ་བྲལ་གཅིག་ཏུ་ཀུན་རྫོགས་པས། །རེ་དོགས་མཐའ་ལ་རྩོལ་མི་དགོས། །དོར་བར་བྱ་བའི་སྐྱོན་མེད་པས། །བླང་པའི་ཡོན་ཏན་ག་ལ་ཡོད། །ཡེ་<milestone unit="line" n="255.3"/>བལྟས་ཡེ་བསྒོམ་ཡེ་སྤྱད་པས། །འབྲས་བུའི་དངོས་པོ་གང་གིས་འགྲུབ། །ཡེ་ནས་བལྟས་པས་ཡུལ་དང་བྲལ། །ཡེ་ནས་བསྒོམས་པས་དམིགས་སུ་མེད། །ཡེ་ནས་སྤྱད་པས་བཙལ་དུ་མེད། །ཡེ་གྲུབ་ཡིན་ཕྱིར་བསྒྲུབ་<milestone unit="line" n="255.4"/>ཏུ་མེད། །ཡེ་གྲོལ་ཆེན་པོ་ཆོས་ཀྱི་དབྱིངས། །དངོས་པོ་ཀུན་ལས་རང་བཞིན་དབེན། །དངོས་པོ་ཐམས་ཅད་སྐྱེད་པ་པོ། །ཀུན་གྱི་རང་བཞིན་འདི་ཡིན་པས། །ཐམས་ཅད་ཀུན་དང་མཚུངས་པར་སྣང་། །ངེས་པའི་དོན་<milestone unit="line" n="255.5"/>ལ་ཐིག་ལེ་གཅིག །མཚན་ཉིད་འཛིན་ལ་ཐ་དད་ཤར། ཁྲར་ཡང་འདིར་འདུས་འདི་ལ་སྣང་། །ཀུན་གྱི་རང་བཞིན་ཆོས་ཀྱི་དབྱིངས། །ཆོས་དབྱིངས་རྩ་བ་འདི་ཤེས་ན། །ཀུན་ཀྱང་དེ་ཡི་ཀློང་དུ་གྲོལ། །འཁོར་འདས་<milestone unit="line" n="255.6"/>ཀུན་གྱི་གྲོལ་ས་ཡིན། །ནམ་མཁའི་སྤྲིན་དངའཇའཚོནབཞིན། །སྒྱུམའིཚུལ་དུ་མ་ངེས་ཤར། །འཛིན་ཆགས་མེད་པས་སྐྱོན་དང་བྲལ། །ནམ་མཁའི་དབྱིངས་ལ་དངོས་གཞི་མེད། །ཆོས་ཉིད་ཀློང་ལ་བརྟག་ཏུ་<milestone unit="page" n="256"/><milestone unit="line" n="256.1"/>མེད། །དངོས་བྲལ་དངོས་མེད་དབྱིངས་ཀྱི་ཀློང་། །ཆོས་ཉིད་ཀློང་ལས་གཞན་མེད་པས། །ཕྱོགས་མེད་ཤར་ཡང་བདག་ཉིད་རང་། །ལམ་དང་འབྲས་བུའི་ཆོས་རྣམས་ཀྱང་། །མ་བཙལ་རང་ལས་བྱུང་བས་ན། །ཡིད་<milestone unit="line" n="256.2"/>བཞིན་ནོར་བུ་རིན་པོ་ཆེ །སྐྱེ་འཇིག་མེད་པ་ཆོས་ཀྱི་སྐུ། །ཡོན་ཏན་ཕྱོགས་མེད་འབྱུང་བའི་གཞི། །ཅིར་ཡང་མ་ངེས་སྤྲུལ་པའི་སྐུ། །གདུལ་བྱའི་དོན་ལ་འགག་པ་མེད། །མཉམ་ཉིད་ངང་གནས་ལོངས་སྤྱོད་<milestone unit="line" n="256.3"/>རྫོགས། །ཐེག་ཆེན་ས་ལ་སྣང་བ་ཡང་། །ཅིར་ཡང་མི་སྣང་དབྱིངས་ལས་འབྱུང་། །བདག་ཉིད་ཆེན་པོའི་རྒྱུན་དུ་ཤར། །རྒྱལ་བ་ཀུན་གྱིས་དགོངས་པ་ཡང་། །སྐུ་གསུམ་ཀློང་ལས་མ་གཡོས་པས། །གསང་བའི་དོན་<milestone unit="line" n="256.4"/>ཉིད་རང་ལས་འབྱུང་། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། མཚན་ཉིད་གཅིག་པར་བསྟན་པའི་ལེའུ་སྟེ་བཞི་བཅུ་རྩ་ལྔ་པའོ།། །།དེ་ནས་ཡང་སྟོན་པས་ཉིད་ལས་མི་གཞན་པའི་<milestone unit="line" n="256.5"/>འཁོར་རྣམས་ལ་བཀའ་སྩལ་པ། །ཐེག་པའི་ཡང་རྩེར་གྱུར་པས་ན། །ཨ་ཏི་ཡོ་ག་རྫོགས་པ་ཆེ། །རི་རྒྱལ་ལྟ་བུར་དཔངས་མཐོ་བས། །ཐེག་པ་ཀུན་གྱི་རྩེ་མོ་ཡིན། །ཆེ་བའི་ཆེན་པོར་རང་བཞིན་གནས། །ཀུན་ཏུ་བཟང་<milestone unit="line" n="256.6"/>པོ་ཡངས་པའི་ཐུགས། །རང་གི་སྟོབས་གྱིས་གནས་པའི་ཕྱིར། །ཐེག་ཕྲན་ཐམས་ཅད་ཟིལ་གྱིས་གནོན། །དེ་ལྟར་རིག་པ་རང་གི་སྟོབས། །མཉམ་པའི་ཀློང་ལས་གོ་བཟློག སྟེ། །ཀློངཆེན གཅིགལརྟོགས་མ་<milestone unit="page" n="257"/><milestone unit="line" n="257.1"/>༄༅། །རྟོགས། །གྲོལ་དང་མ་གྲོལ་གཉིས་མེད་མཉམ། །མཉམ་ཉིད་ཅིར་ཡང་འཆར་བས་ཆེ། །དཔེར་ན་འདབ་ཆགས་ཁྱུང་ཆེན་དེ། །མངལ་ན་གནས་པའི་དུས་ཚེ་ནའང་། །ཀླུ་རྣམས་ཐམས་ཅད་ཟིལ་གྱིས་<milestone unit="line" n="257.2"/>གནོན། །འདབ་གཤོག་སྒོ་ངར་ཚད་ཕྱིན་པས། །སྒོང་རྒྱ་རང་གིས་ཧྲལ་བ་དང་། །སྤྱི་རྒྱ་རླབས་ཀྱིང་་གཅད་པ་མཉམ། །འདབ་ཆགས་གཞན་ལ་མི་རིགས་ཏེ། །ཁྱུང་ཆེན་རང་ལ་རིགས་པའི་ཕྱིར། །བར་སྣང་ཁམས་<milestone unit="line" n="257.3"/>ཀུན་ལམ་དུ་བདེ། །རྟོགས་དང་མ་རྟོགས་མེད་པར་གྲོལ། །འདི་དང་ཕྱི་མ་མེད་པ་དང་། །གྲོལ་དང་མ་གྲོལ་མཉམ་པའོ། །མཉམ་ཉིད་རྒྱུན་ཆད་མེད་པ་དེ། །ཐེག་དགུ་རིམ་གྱིས་བགྲོད་ནས་སུ། །བརྒྱུད་ནས་གྲོལ་<milestone unit="line" n="257.4"/>བར་འདོད་པ་དང་། ཁོན་ཏུ་སྦྱངས་དང་སྤངས་པ་དང་། །བསྒྱུར་ནས་སངས་རྒྱས་འདོད་པ་ལ། །གང་ལ་རིགས་དང་མི་རིགས་ཀྱང་། །རྫོགས་ཆེན་རང་ལ་རིགས་ཏེ་བདེ། །ཅི་སྟེ་ཐམས་ཅད་མ་ལུས་ཀྱང་། །བདེ་<milestone unit="line" n="257.5"/>ཆེན་ཆོས་སྐུ་ཉིད་ཀྱི་ཀློང་། །རང་བཞིན་ཆོས་སྐུ་ཀློང་ཆེན་དུ། །མ་གྲོལ་བ་ནི་འགའ་ཡང་མེད། །ཆོས་ཉིད་དབྱིངས་ལས་རང་བཞེངས་པས། །རྡོ་རྗེའི་སྙིང་པོ་ཉིད་ཀྱི་སྐུ། །བག་ཆགས་བརྟས་པའི་བདག་ལུས་<milestone unit="line" n="257.6"/>ལ། །སྙིང་པོ་ཉིད་ཀྱི་རྩལ་རྫོགས་ཏེ། །སྐྱེ་ཤིའི་འཕྲང་ལས་བརྒལ་བའི་ཕྱིར། །བར་དོ་མེད་པར་ལུས་བོར་ནས། །རིག་པ་གཅིག་པུ་རྟེན་མེད་དེ། །འཁོར་འདས་ཀུན་དང་དབྱེར་མེད་ཅིང་། །རྒྱ་ཆད་ཕྱོགས་ལྷུང་མེད་<milestone unit="page" n="258"/><milestone unit="line" n="258.1"/>པ་སྲ །སྤྲུལ་པ་ཕྱོགས་མེད་འབྱུང་བ་དང་། །གང་ལའང་ཐོགས་པ་མེད་པ་མྲ །མ་ལུས་ཀུན་ལ་འཇུག་པ་ནི། །བྱར་མེད་རླུ་་ཞོན་དོན་རྟོགས་ཀྱི། །རྣལ་འབྱོར་ཀུན་གྱི་སྤྱོད་ཡུལ་ཏེ། །བློ་ཆུང་ཤེས་རབ་ཐེག་དམན་<milestone unit="line" n="258.2"/>པའི། །གང་ཟག་ཀུན་ལ་མི་རིགས་པ། །ཨ་ཏིར་རིགས་པར་སྟོན་པ་དེ། །འབྲས་བུ་ཡེ་གྲུབ་ཆེན་པོའི་གནད། །སྐྱེ་མེད་དབྱིངས་ལས་མ་གཡོས་པར། །སྐྱེ་བའི་ཆོ་འཕྲུལ་འབྱུང་བ་ལ། ཁུ་འབྲས་མཚན་མར་འཛིན་པ་<milestone unit="line" n="258.3"/>དེ། །འཁྲུལ་པའི་དབང་གིས་ནོང་པའི་ཕྱིར། །ཨ་ཏིའི་ཆོས་ཉིད་རྒྱུ་རྐྱེན་མེད། །ཀུན་ལ་ཁྱབ་པར་བསྟན་པ་དེ། །འོག་མ་རྣམས་ལ་མི་རིགས་ཏེ། །ཨ་ཏི་ཡོ་གར་རིགས་པའི་གནད། །སངས་རྒྱས་སེམས་ཅན་གཅིག་པ་<milestone unit="line" n="258.4"/>ལ། །དགོངས་སྤྱོད་དབྱེ་རུ་མེད་པ་དེ། །འཁོར་འདས་གཉིས་སུ་བཏགས་པས་འཁྲུལ། །གཟུང་འཛིན་གཉིས་སུ་གཅོད་པའི་བློ། །ཨ་ཏིས་གཉིས་མེད་བསྟན་པ་དེ། །འོག་མ་རྣམས་ལ་མི་རིགས་ཏེ། །ཨ་ཏི་ཡོ་གར་<milestone unit="line" n="258.5"/>རིགས་པའི་གནད། །རྟོགས་དང་མ་རྟོགས་མེད་པ་མྲ །སྐྱེ་མེད་དབྱིངས་སུ་གྲོལ་བ་ལས། །རྟོགས་ནས་གྲོལ་བར་འདོད་པ་ནི། །མཉམ་པ་ཉིད་ཀྱི་དགྲ་ཡིན་པས། །ཨ་ཏིས་མཉམ་པར་བསྟན་པ་དེ། །འོག་མ་རྣམས་<milestone unit="line" n="258.6"/>ལ་མི་རིགས་ཏེ། །ཨ་ཏི་ཡོ་གར་རིགས་པའི་གནད། །མཚོནཔཐབསཀྱིཁྱད་པར་ལས། །བརྗོད་བྱ་གང་ཡང་མ་སྤངས་པར། །བརྗོད་མེདཁྲེགསཆོདབླུནཔོའིཚིག །དོནདངདབྱེར་མེད་བསྟན་པ་དེ། །འོག་མ་<milestone unit="page" n="259"/><milestone unit="line" n="259.1"/>༄༅། །རྣམས་ལ་མི་རིགས་ཏེ། །ཨ་ཏི་ཡོ་གར་རིགས་པའི་གནད། །རྫོགས་ཆེན་ལྟ་བ་གཏིང་མཐའ་མེད། །ཡེ་བརྡལ་ཆེན་པོའི་ཆོས་ཉིད་ལ། །ཐུག་པ་མེད་ཅེས་སྐྱོན་འགེལ་བ། །མཐའ་མེད་མ་གོ་མུན་པའི་<milestone unit="line" n="259.2"/>བློ། །མུ་མེད་ཆིག་ཆོད་བསྟན་པ་དེ། །འོག་མའི་ཀློང་དུ་མི་རིགས་ཏེ། །རྫོགས་པ་ཆེན་པོར་རིགས་པའི་གནད། །ཐིག་ལེ་གཅིག་གི་ངོ་བོ་ལ། ཁྲར་ལུགས་རྒྱུ་མཚན་གོ་བཟློག་པས། །འབྲས་བུ་འདོད་པའི་རེ་དོགས་<milestone unit="line" n="259.3"/>ཆོད་། །རེ་མེད་དོགས་མེད་མཁའ་དང་མཉམ། །ཡངས་སོ་ཆེའོ་ཆོས་ཉིད་ཆེ། །ནམ་མཁའ་མཉམ་པ་རྒྱལ་བའི་ཐུགས། །སྤང་ཐོབ་མེད་དོ་ཐེག་ལེ་ཆེ། །གཅིག་གི་ཀློང་ནས་རང་ཤར་བས། །རང་སར་གྲོལ་ལོ་དབྱིངས་<milestone unit="line" n="259.4"/>སུ་གྲོལ། །རྟོགས་དང་མ་རྟོགས་མེད་པར་གྲོལ། །གཉིས་སུ་མེད་པའི་ཆོས་ཉིད་དེར། །བཟང་ངན་མེད་པར་གྲོལ་བ་དེ། །འོག་མ་རྣམས་ལ་མི་སྲིད་དེ། །ཨ་ཏི་ཡོ་གར་སྲིད་པའི་ཆོས། །གནའ་ཕྲུག་བྲག་ལ་འཛེགས་<milestone unit="line" n="259.5"/>པའི་དུས། །བདེ་བླག་གཞན་དང་མི་འདྲ་བས། །སྲོག་ཆགས་གཞན་ལ་མི་སྲིད་དེ། །ཡང་ཟོར་སྟོབས་ཀྱིས་ཁོ་ལ་སྲིད། །རིག་པ་བྱར་མེད་ཀློང་ཆེན་དུ། །ཐམས་ཅད་མ་ལུས་གྲོལ་བ་དེ། །ཐེག་པ་དམན་པའི་གང་ཟག་<milestone unit="line" n="259.6"/>དང་། །རྩོལ་བསྒྲུབ་ཅན་ལ་མི་སྲིད་དེ། ཁྲེན་ཏུ་རྣལ་འབྱོར་དགོངས་པ་མཁའ་དང་མཉམ། །བྱ་བྲལ་མུ་མེད་ཡངས་པའི་ལམ་དུ་བདེ། །ཆོས་རྣམས་ཐམས་ཅད་སངས་རྒྱས་པས། །རིག་པ་ཡུལ་མེད་རྟེན་མེད་<milestone unit="page" n="260"/><milestone unit="line" n="260.1"/>དེ། །འཁོར་བར་འ་ས་པར་མི་སྲིད་དེ། །སྲིད་པར་འབྱུང་བ་ཤེས་བྱའི་བབས། །ཡུལ་དང་ཡུལ་ཅན་བལྟ་བ་དང་། །རྫས་སུ་འདོད་པ་དམན་པའི་བློ། །མཁའ་ལ་གྲོལ་ལོ་རང་སར་གྲོལ། །རྟེན་མེད་ཀློང་དུ་རང་<milestone unit="line" n="260.2"/>སར་གྲོལ། །ཐེག་ལེ་གཅིག་ལ་གྲ་ཟུར་མེད། །གདལ་བ་ཆེན་པོའི་ཆོས་ཉིད་ལ། །གཉིས་སུ་སྣང་བར་མི་སྲིད་དེ། །སྲིད་པར་འབྱུང་བ་ཤེས་བྱའི་བབས། །གཅིག་དང་ཐ་དད་འབྱེད་པ་ནི། །་བྲུལ་པའི་སེམས་ལ་སྤྱོད་<milestone unit="line" n="260.3"/>པ་ཡིན། །གཅིག་ཏུ་གྲོལ་ལོ་རང་སར་གྲོལ། །ཆོས་ཉིད་ཀློང་དུ་རང་སར་གྲོལ། །ཕྱོགས་སུ་ལྷུང་བ་མི་སྲིད་དེ། །རང་བྱུང་ཡེ་ཤེས་རྒྱུ་རྐྱེན་མེད། །དུག་ལྔར་འཆར་བར་མི་སྲིད་དེ། །སྲིད་པའི་བབས་ཀྱིས་དུག་ལྔར་<milestone unit="line" n="260.4"/>ཤར། །འོག་མ་འཁོར་བའི་ལམ་དུ་འདོད། །བྱང་ཆུབ་མི་ཐོབ་གེགས་སུ་འགྱུར། །རང་བྱུང་གྲོལ་ལོ་རང་སར་གྲོལ། །རང་བྱུང་ཡེ་ཤེས་ཀློང་དུ་གྲོལ། །ལྷུན་གྲུབ་ཕྱོགས་མེད་མཐའ་བྲལ་ལ། །ཕྱོགས་སུ་ལྷུང་བ་མི་སྲིད་<milestone unit="line" n="260.5"/>དེ། །ཕྱོགས་སུ་འཛིན་པ་སྲིད་པའི་བབས། །ཕྱོགས་ལྟའི་མཐའ་ལ་ཞེན་པ་ཡིས། །མཉམ་ཉིད་མི་རྟོག་བདུད་དུ་འགྱུར། །ཕྱོགས་མེད་གྲོལ་ལོ་རང་སར་གྲོལ། །ལྷུན་གྲུབ་ཕྱོགས་མེད་ཀློང་དུ་གྲོལ། །དངོས་མཚན་མེད་<milestone unit="line" n="260.6"/>པའི་ཆོས་ཉིད་དེ། །སྟོང་ཉིད་འགག་པ་མེད་ལ་གནས། །སྣང་བར་འཆར་བར་མི་སྲིད་དེ། །ངེས་མེད་རང་ཤར་སྲིད་པའི་བབས། །སྣང་བ་ངེས་མེད་རང་སར་གྲོལ། །སྟོང་པའི་ཀློང་དུ་རང་སར་གྲོལ། །དབྱེ་བསལ་<milestone unit="page" n="261"/><milestone unit="line" n="261.1"/>༄༅། །མེད་དོ་རང་སར་གྲོལ། །ལྷུན་གྲུབ་ཀློང་དུ་རང་སར་གྲོལ། །འདུ་འབྲལ་མེད་དོ་རང་སར་གྲོལ། །ཐིག་ལེའི་ཀློང་དུ་རང་སར་གྲོལ། །ཅིར་ཡང་འཆར་རོ་རང་སར་གྲོལ། །ངེས་མེད་ཀློང་དུ་རང་སར་<milestone unit="line" n="261.2"/>གྲོལ། །གཟུངས་སུ་སྣང་ངོ་རང་སར་གྲོལ། །སྣང་བ་རང་གྲོལ་ཀློང་དུ་གྲོལ། །སྒྲ་རུ་གྲག་གོ་རང་སར་གྲོལ། །ཐོས་པ་རང་གྲོལ་ཀློང་དུ་གྲོལ། །སྣང་ཞིང་གྲག་པའི་ཆོས་རྣམས་དང་། །མཐོང་ཐོས་སྒོ་ལྔར་ཅིར་ཤར་<milestone unit="line" n="261.3"/>ཡང་། །རང་ཞལ་རང་གིས་མཐོང་བས་ན། །གཉིས་སུ་བལྟ་བའི་ཡུལ་གཞན་མེད། །གཉིས་སུ་མེད་དོ་མཉམ་པ་ཆ། །ཡུལ་སེམས་མཉམ་པའི་ཀློང་དུ་གྲོལ། །མཉམ་ཉིད་གཅིག་ལ་ཅིར་ཡང་འབྱུང་། །དབྱིངས་ཉིད་<milestone unit="line" n="261.4"/>གཅིག་ལ་ཅིར་ཡང་འཆར། །ཡོན་ཏན་ཐམས་ཅད་སྐྱེད་པར་བྱེད། །དངོས་གྲུབ་ཐམས་ཅད་འབྱུང་བའི་གཞི། །མ་བཙལ་ནོར་བུ་རིན་པོ་ཆེ། །མ་བགོས་མ་ཕྱེ་གཏེར་གྱི་མཆོག །དེ་ཡི་ངང་ལ་ཀུན་གནས་པས། །ཐམས་<milestone unit="line" n="261.5"/>ཅད་བྱ་བྱེད་མེད་པར་གྲོལ། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། རྫོགས་ཆེན་གོ་བཟློག་པའི་ལེའུ་ཞེས་བྱ་སྟེ་བཞི་བཅུ་རྩ་དྲུག་པའོ།། །།དེ་ནས་ཡང་བཅོམ་ལྡན་འདས་ཀྱིས་<milestone unit="line" n="261.6"/>འཁོར་རྣམས་ལ་རྒྱུད་འདི་གདམས་སོ། །བདག་གིས་ཆོས་རྣམས་ཐམས་ཅད་ནི། །ཐམས་ཅད་ཆོས་ཉིད་ཀློང་དུ་རིག །ཆོས་ཀྱི་དབྱིངས་ཀྱི་ཕོ་བྲང་དམ་པ་དེར། །ཀུན་ཏུ་བཟང་པོ་ཡངས་དོག་མེད་པའི་ཀློང་། །ཀུན་ཏུ་<milestone unit="page" n="262"/><milestone unit="line" n="262.1"/>བཟང་མོ་སྐྱེ་བ་མེད་པའི་དབྱིངས། །སྐྱེ་མེད་འགག་མེད་ཆོ་འཕྲུལ་འབྱུང་བའི་གཏེར། །སྐུ་གསུམ་སངས་རྒྱས་འགྲོ་དོན་མཛད་པའི་གནས། །ཁམས་གསུམ་སེམས་ཅན་སྒྲོལ་བར་བྱེད་པའི་ལམ། །རྣམ་དག་ལམ་ཆེན་<milestone unit="line" n="262.2"/>ཀུན་གྲོལ་དགོངས་པའི་ཕུགས། །ཉི་ཟླའི་འོད་བཞིན་ཀུན་ཏུ་ཁྱབ་པར་གསལ། །བརྟགས་ན་མི་རྙེད་བཞག་ན་སྣ་ཚོགས་འབྱུང་། །སངས་རྒྱས་སེམས་ཅན་འཁོར་འདས་སྣོད་བཅུད་ཀུན། །ཆོས་སུ་གྲགས་པའི་དོན་<milestone unit="line" n="262.3"/>རྣམས་འདི་ལ་འདུས། །འདི་མེད་སངས་རྒྱས་འབྱུང་བར་མི་སྲིད་དེ། །དུས་གསུམ་རྒྱལ་བ་རྣམས་ཀྱིས་རྟོགས་དཀའ་བའི། །ཆོས་ཀྱི་སྙིང་པོ་བྱར་མེད་འདི་ཡིན་ཏེ། །མཚན་མའི་ཆོས་ལ་མ་ཡེངས་འདི་དོན་<milestone unit="line" n="262.4"/>རྟོགས། །ཞེས་གསུངས་སོ། །ཀློང་ཆེན་རབ་འབྱམས་རྒྱལ་པོའི་རྒྱུད་ལས། འཁོར་ལ་གདམས་པ་བསྟན་པའི་ལེའུ་སྟེ་བཞི་བཅུ་རྩ་བདུན་པའོ།། །།དེ་ནས་སེམས་དཔའ་རྡོ་རྗེ་ལ་སོགས་པའི་འཁོར་རྣམས་<milestone unit="line" n="262.5"/>རྗེས་སུ་ཡི་རང་བར་གྱུར་ནས། འདི་སྐད་ཅེས་གསོལ་ཏོ། །གཙོ་བོ་ཆེན་པོ་བཅོམ་ལྡན་འདས། །ལོག་པར་བལྟ་བ་ལ་སོགས་པའི། །གདུལ་བྱ་རྣམས་ལ་ཕན་འདོགས་པ། །མགོན་སྐྱབས་མཆོག་ལ་རྗེས་ཡི་<milestone unit="line" n="262.6"/>རང་། །ནམ་མཁའ་ལྟ་བུའི་ཆོས་ཉིད་ཀྱིས། །ཀུན་ལ་ཁྱབ་པར་དོན་མཛད་ཅིང་། །དགོངས་པ་དབྱིངས་ལས་མི་བསྐྱོད་པ། །གཡོ་འགུལ་མེད་ལ་ཕྱག་འཚལ་བསྟོད། །རང་བྱུང་ཡེ་ཤེས་ཉི་མ་ཡིས། །མ་རིག་མུན་པ་</p></div1>
        </body>
    </text>
</TEI.2>