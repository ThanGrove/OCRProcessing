<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0446-text.xml">
    <teiHeader lang="tib">
        <fileDesc>
            <titleStmt>
                <title><!--byang chub kyi sems kun 'dus 'od kyi rgyud/-->བྱང་ཆུབ་ཀྱི་སེམས་ཀུན་འདུས་འོད་ཀྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0446-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=550.3; end=570.6--><milestone unit="line" n="550.3"/>༄༅། །རྒྱ་གར་སྐད་དུ། བོ་དྷི་ཙིསྟ་བིན་དྷ་པྲ་བྷ་ནི་ཏན་ཏྲ་ནཱ་མ། བོད་སྐད་དུ། བྱང་ཆུབ་ཀྱི་སེམས་ཀུན་འདུས་འོད་ཀྱི་རྒྱུད་ཅེས་བྱ་བ། སེམས་ཉིད་རྫོགས་པ་ཆེན་པོ་ལ་ཕྱག་འཚལ་ལོ། །དེ་ནས་སངས་རྒྱས་ཐམས་<milestone unit="line" n="550.4"/>ཅད་རབ་ཏུ་བརྒྱལ། དངངས་པ་དང་། །སྐྲག་པར་གྱུར་ཏེ་ཅང་མི་སྨྲ་བར་འཁོད་དོ། །དེ་ནས་དེ་བཞིན་གཤེགས་པ་ཐུགས་རྗེ་ཡེ་ཤེས་ཀུན་ཏུ་ཁྱབ་པ་ཞེས་བྱ་བའི་འོད་ཀྱི་འཕྲེང་བ་རྣམ་པར་སྣང་མཛད་དེ་རབ་ཏུ་<milestone unit="line" n="550.5"/>བསྐུལ་བར་གྱུར་ཏོ། །དེ་ནས་སངས་རྒྱས་ཐམས་ཅད་ཀྱིས་མགྲིན་གཅིག་ཏུ་འདི་སྐད་ཅེས་གསོལ་ཏོ། །ཨེ་མ་ཧོ་སངས་རྒྱས་ཀུན་ཀྱི་ཐུགས། །རབ་ཏུ་གསང་ཞིང་དྲི་མ་མེད། །འདི་དག་ཐེ་ཙོམ་སྐྱེ་བའི་རྒྱུ། །གསང་<milestone unit="line" n="550.6"/>སྔགས་ལྟ་སྤྱོད་ངོ་མཚར་ཆེ། །ཞེས་གསོལ་ཏོ། །དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོ་དེ་བཞིན་གཤེགས་པ་ཀུན་གྱིརངབཞིནདེས། གསང་སྔགས་ཀྱི་ཆེ་བ་བསྟན་པའི་ཕྱིར་འདི་སྐད་ཅེས་གསུངས་<milestone unit="page" n="551"/><milestone unit="line" n="551.1"/>༄༅། །སོ། །རབ་ཏུ་མི་གནས་གསང་བའི་ལུང་། །དབྱེར་མེད་གསང་བའི་དོན་རྟོགས་པས། །དགེ་སྡིག་བླང་དོར་དབྱེར་མེད་པས། །སྡིག་པ་སྤྱད་པས་དམ་པའི་མཆོག །ཐེག་ཆེན་གསང་བར་ཞུགས་པ་<milestone unit="line" n="551.2"/>ཡིས མཚམས་མེད་ལྔ་པོ་རྫོགས་བྱེད་ཅིང་། །རྣལ་འབྱོར་གནས་ལ་བཀུར་བ་དང་། །དམ་རྫས་ཟས་སུ་སྤྱོད་པ་དང་། །ལྷ་ཁང་མདོ་སྡེ་བསྲེག་པ་དང་། །ཡེ་ཤེས་རྣམ་གྲོལ་རྫོགས་པའི་ཀློང་། །ཐེག་པ་འདི་ལ་གནས་<milestone unit="line" n="551.3"/>པ་ཡིས། །དེ་མ་ཐག་པར་གྲུབ་པར་འགྱུར། །ཞེས་གསུངས་པ་དང་། །སངས་རྒྱས་ཐམས་ཅད་བརྒྱལ་བར་གྱུར་ཏོ། །དེ་ནས་དེ་མ་ཐག་རྒྱལ་བས་བྱིན་གྱིས་བརླབས་ཏེ། །གསང་བ་ཤིན་ཏུ་རྣལ་འབྱོར་དྲི་མ་མེད་<milestone unit="line" n="551.4"/>པ་ཐུགས་སུ་ཆུད་དེ། དྲན་པ་སླར་རྙེད་ནས་ངོ་མཚར་ཞིང་ཞུས་པའི་ཚུལ་གྱིས་འདི་སྐད་ཅེས་གསོལ་ཏོ། །ཨེ་མ་ཧོ་སངས་རྒྱས་ཐམས་ཅད་ཀྱི། །མི་འབྱེད་བླང་དོར་མེད་པའི་ཐུགས། །ཐེག་པའི་སྙིང་པོ་རྟོགས་དཀའ་<milestone unit="line" n="551.5"/>བ། །གཉིས་མེད་གོམས་པའི་སྟོབས་ཀྱིས་གྲུབ། །དེ་ཉིད་ཀུན་གྱི་ཡུལ་མིན་ཏེ། །ཐུགས་རྗེ་དགོངས་པས་རིག་པ་བསྟན། །ལས་དང་བག་ཆགས་མི་དགོས་པས། །གང་ཡང་འགག་པ་མེད་པར་སྤྱོད། །ཅེས་གསོལ་<milestone unit="line" n="551.6"/>ཏོ། །དེ་ནསདེབཞིན གཤེགསཔ ཐམས་ཅད་ཀྱིརངབཞིན དེས། །དེདག་ལ་འདི་སྐད་ཅེས་གསུངས་སོ། །རྫོགས་པ་ཀུན་འདུས་འོད་ཀྱི་རྒྱུད། །སྔ་མ་དག་ཏུ་མ་གསུངས་པའི། །ཕྱི་མ་ཟབ་མོ་བསྡུས་པའི་<milestone unit="page" n="552"/><milestone unit="line" n="552.1"/>རྒྱུད། །འདི་ཡི་རང་བཞིན་རྟོགས་པར་དཀའ། །འོན་ཀྱང་ཁྱེད་རྣམས་གྲོལ་བའི་ཕྱིར། །སྙིང་པོའི་རྣལ་འབྱོར་བཤད་པར་བྱ། །ཐོག་མ་མེད་པའི་དུས་ཀྱི་དབྱིངས། །ཆོས་རྣམས་ཀུན་གྱི་གནས་ཡིན་པས། །ཀུན་འབྱུང་<milestone unit="line" n="552.2"/>དངོས་པོ་ཡོངས་ཀྱི་ལམ། །དུས་གསུམ་རྫོགས་པའི་ངོ་བོར་གནས། །གསང་བ་ཀུན་འདུས་སེམས་ཀྱི་ལུང་། །གདོད་ནས་དག་པས་ནམ་མཁའི་ཀློང་། །སྒྲོ་སྐུར་དག་པས་ཆོས་ཀྱི་དབྱིངས། །གདོད་ནས་ཀུན་གྱི་ངོ་བོ་<milestone unit="line" n="552.3"/>བཤད། །ཆོས་སྐུ་གཉིས་མེད་རྫོགས་པའི་ཀློང་། །དགོངས་པའི་ཀློང་ལ་ཕྱོགས་རིས་མེད། ཁྱབ་པ་ཆེན་པོ་ནམ་མཁའི་འོད། །བརྡལ་ཁྱབ་མཁའ་ལྟར་མུ་མཐའ་མེད། །འདུ་འབྲལ་མེད་པ་དྲན་པས་བསྟན། །རྒྱུ་རྐྱེན་<milestone unit="line" n="552.4"/>མ་ཚངས་ཀུན་བྲལ་བས། །སྐྱེ་འཇིག་མེད་པར་འདུས་མ་བྱས། །གདོད་ནས་རིག་པ་གཉིས་མེད་པས། །སྣ་ཚོགས་རང་བཞིན་ཀུན་ཏུ་བཟང་། །ཐིག་ལེ་ཆེན་པོར་ཡེ་བསྟན་པས། །གང་ལྟར་སྣང་ཡང་ཆོས་ཀྱི་<milestone unit="line" n="552.5"/>དབྱིངས། །མ་བསགས་ལྷུན་གྲུབ་ངོ་བོའི་ཕྱིར། །ཅིར་ཡང་སྣང་ལ་དངོས་བཞི་མེད། །རང་བཞིན་གང་དུའང་མ་ངེས་ཏེ། །བརྟག་ཅིང་སྤྱད་པ་ཀུན་ལས་འདས། །བརྡལ་ཁྱབ་ཆེན་པོ་ཀུན་ཆུབ་པས། །རྣམ་པ་ཐ་དད་<milestone unit="line" n="552.6"/>ཡུལ་ལས་འདས། །མཐའ་དང་དབུས་སུ་མི་འབྱེད་པས། །གོལ་དང་སྒྲིབ་པའི་ཆོས་མི་གནས། །ཕྱག་རྒྱ་ཆེན་པོར་ཡེ་གནས་པས། །སྒོམ་དང་མི་སྒོམ་ཡུལ་ལས་འདས། །རིག་པའི་འཁོར་ལོ་རབ་བསྐོར་བས། །མཐའ་<milestone unit="page" n="553"/><milestone unit="line" n="553.1"/>༄༅། །མེད་བར་ནི་རབ་ཏུ་འཁྱིལ། །གདོད་ནས་ལྷུན་གྱིས་གྲུབ་པ་ལ། །རྒྱུ་རྐྱེན་རྩོལ་ལ་རག་མ་ལུས། །བདེ་ཆེན་རོལ་པས་བདག་གནས་པས། །མཚན་མའི་བདེ་ལ་རྟེན་མི་འཆའ། །སྐུ་གསུམ་མཚན་མར་ལོ་<milestone unit="line" n="553.2"/>བརྟགས་པས། །མཚན་མའི་འབྲས་ལ་རག་མ་ལུས། །གཅིག་དང་ཐ་དད་བཅོས་སུ་མེད། །ཐེག་ཆེན་སེམས་ཉིད་རྫོགས་པ་ལ། །མ་བཅོས་ཐབས་ཀྱིས་དེར་བཞག་ན། །བསམ་དང་བསམ་བྱ་ཀུན་བྲལ་ནས། །རྣམ་<milestone unit="line" n="553.3"/>གྲོལ་རྫོགས་པའི་ས་ལ་སྦྱོར། །སྟོང་པའི་མཐའ་ལ་ཞེན་པ་དང་། །བདེ་བའི་འདོད་ལ་ཆགས་པ་དང་། །བཏང་སྙོམས་དོན་ལ་གང་ཞེན་པ། །ལོག་པའི་གྲོང་ཁྱེར་ཆེན་པོ་ཡིན། །གང་ཡང་ཞེན་པ་མེད་པ་ནི། །གང་ཡང་<milestone unit="line" n="553.4"/>བྱང་ཆུབ་སྙིང་པོའི་ལམ། །བར་ཆད་མེད་པའི་ཐམས་ཆེན་ནི། །སེམས་ཉིད་རྫོགས་པའི་ལམ་ཡིན་ནོ། །རང་སེམས་བྱང་ཆུབ་སྙིང་པོ་ལས། །གཞན་མེད་ཐིག་ལེར་གཅིག་པའི་ཕྱིར། །གཉིས་མེད་གསང་བའི་རང་<milestone unit="line" n="553.5"/>བཞིན་དག ཁྱབ་པ་ཆེན་པོའི་ཚུལ་དུ་བཞུགས། །ཀུན་འདུས་རིག་པ་སེམས་ཀྱི་གཏེར། །མ་བཙལ་ཐབས་ཀྱིས་གྲུབ་པ་ཡིན། །དབང་བསྐུར་ཡེ་ཤེས་རྒྱལ་པོ་ལ། །མ་ཆགས་ཐབས་ཀྱི་སྦྱོར་བ་ཡིས། །གང་ལྟར་གནས་<milestone unit="line" n="553.6"/>པ་དེ་ལྟར་གནས། །མ་བཅོས་རང་གཞག་ཐབས་ཀྱིས་གོ །ཕྱག་རྒྱ་ཆེན་པོར་ཀུན་གནས་པས། །བསྐྱེད་ཅིང་སྒོམ་ལ་རག་མ་ལུས། །བརྗོད་བྲལ་སྙིང་པོ་མཐར་ཕྱིན་པས། །སྔགས་དང་ཁ་ཏོན་བྱ་ལས་འདས། །དུས་<milestone unit="page" n="554"/><milestone unit="line" n="554.1"/>གསུམ་མི་འགྱུར་བསྟན་པའི་ཕྱིར། །ཆ་ཤས་དབེན་པའི་ངོ་བོས་སྟོང་། །སྐུ་མཆོག་འོད་དཔག་མེད་པའི་ཀློང་། །མཚན་དང་དཔེ་བྱད་ཆ་ལས་འདས། །མཚན་མའི་སྒྲོ་སྐུར་ཀུན་ཞི་ཡང་། །ཡེ་ཤེས་འབར་བའི་འོད་ཀྱིས་<milestone unit="line" n="554.2"/>མཛེས། །རྒྱལ་པོ་ཐབས་ཀྱིས་མཛེས་པ་ལྟར། །མ་བྱས་ཐབས་ཀྱིས་དོན་རྣམས་རྫོགས། །ཞེས་གསུངས་སོ། །ཀུན་འདུས་འོད་ཀྱི་ཏན་ཏྲ་ལས། །སྒྲོ་སྐུར་མེད་པའི་ལེའུ་སྟེ་དང་པོའོ།། །།དེ་ནས་དེ་བཞིན་<milestone unit="line" n="554.3"/>གཤེགས་པ་ཀུན་ཏུ་བཟང་པོས། ཁོ་ན་ཉིད་ཀྱི་ཏིང་ངེ་འཛིན་ལ་སྙོམས་པར་ཞུགས་པས། ལྟ་དགོངས་མཐར་ཕྱིན་གྱི་དོན་འདི་གསུངས་སོ། །ཆོས་ཀུན་གདོད་ནས་མཚན་ཉིད་མེད། །ཡེ་ཤེས་ནམ་མཁའི་རྒྱལ་པོ་<milestone unit="line" n="554.4"/>ལས། །བདེ་ཆེན་གསལ་བའི་ཉི་ཤར་བས། །རྣམ་པར་རྟོག་པའི་སྒྲོ་སྐུར་གཅོད། །ཡེ་ཤེས་འཁོར་ལོ་འོད་པོ་ཆེ། །ཕྱོགས་མེད་ཀུན་ལ་གསལ་བར་འཆར། །རིག་པའི་རྒྱལ་པོ་ཀུན་འདུས་པས། །བདེ་སྡུག་རྟོག་པའི་<milestone unit="line" n="554.5"/>མཐའ་ལས་འདས། །ཞེན་པའི་འདུ་ཤེས་ཀུན་བྲལ་བས། །བསམ་གྱིས་མི་ཁྱབ་ཆོས་ཀྱི་དབྱིངས། །སངས་རྒྱས་སེམས་ཅན་གཉིས་མེད་པས། །བསྒྲུབ་ཅིང་སྒྲིབ་པ་གསལ་དུ་མེད། །མ་ལུས་སྒྲོ་སྐུར་ཀུན་ཞི་<milestone unit="line" n="554.6"/>བས། །ཆོས་ཀུན་ཡེ་ཤེས་དགོངས་པའི་ཀློང་། །སྣང་སྲིད་བླ་མའི་ཕྱག་རྒྱ་བས། །མ་བརྗོད་ངོ་བོས་ཆོས་ཚུར་སྟོན། །སྐྱེ་མེད་ཕྱག་རྒྱ་ཀུན་ཐེབས་པས། །འདུས་བྱས་མཚན་མ་མེད་པའི་ལམ། །བདག་ཉིད་ངང་ལས་མ་<milestone unit="page" n="555"/><milestone unit="line" n="555.1"/>༄༅ ཡེངས་པས། །ཇི་ལྟར་མཛད་ཀྱང་གཡོ་བ་མེད། །བཙལ་ཞིང་སྤྱད་པའི་ཆོས་མེད་པས། །སྤྱོད་ལམ་མ་བཅོས་དེ་བཞིན་ཉིད། །ཕྲ་ཞིང་ཤེས་པར་དཀའ་བའི་ཕྱིར། །བརྟག་ཅིང་ཉན་པའི་ཡུལ་ལས<milestone unit="line" n="555.2"/>འདས། །དམ་པའི་དགོངས་པས་ཀུན་གསལ་བས། །ཉེས་པའི་སྐྱོན་གྱིས་གོས་པ་མེད། །སྐུ་གསུམ་རྫོགས་པའི་ཀློང་བརྡལ་བས། །འགྲོ་དོན་སྙིང་རྗེ་བྱ་དང་བྲལ། །དུས་གསུམ་ཆོས་ཉིད་སྙིང་པོ་ལ། །ཐུན་དང་བཅོས་<milestone unit="line" n="555.3"/>ཚད་ཁར་མ་ལུས། །རིག་པའི་ཡེ་ཤེས་ལྷུན་རྫོགས་ལ། །དྲོད་དང་རྟགས་ལ་རྟེན་མི་འཚལ། །མ་བཞག་རང་གསལ་མི་གཡོ་བས། །ལྟ་ཞིང་སྒོམ་དུའང་ཡོད་མ་ཡིན། །ཡེ་ཤེས་སྲོག་གིས་ཀུན་ཟིན་པས། །སྐྱེ་ཤི་ཐ་སྙད་<milestone unit="line" n="555.4"/>ཡུལ་ལས་འདས། །ཐེག་ཆེན་སྙིང་པོའི་ལམ་རྟོགས་པས། །བརྒྱུད་པའི་ལམ་ལ་འཇུག་མི་བྱེད། །མ་བྱས་དོན་ཀུན་ལྷུན་རྫོགས་པས། །སྒོ་གསུམ་བཙལ་བའི་འདུ་ཤེས་བཅད། །ཏིང་འཛིན་རིག་པའི་འཁོར་ལོ་<milestone unit="line" n="555.5"/>ལ། །སྒྲོ་སྐུར་མཚན་མའི་ཆོས་མི་གནས། །མི་བསྐྱོད་བདེ་ཆེན་རྒྱལ་པོ་ལ། །གང་ལྟར་གནས་ཀྱང་ཉམ་མི་ང་། །དངོས་པོ་ཕྱི་ནང་ཆོས་ཀུན་ནི། །གདོད་ནས་དྲི་མེད་དག་པ་ལ། །དེ་ཡང་དངོས་གྲུབ་མ་ཡིན་པས། །གང་<milestone unit="line" n="555.6"/>ལྟར་མ་བཅོས་ཡིན་པར་དབྱེ། །བྱས་ཀྱང་སྒྲིབ་པར་མི་འགྱུར་ལ། །མ་བྱས་གོལ་བར་མི་འགྱུར་གྱིས། །རྡོ་རྗེ་སྙིང་པོ་བསྟན་པ་ཅན། །ངེས་པའི་དོན་ལས་མ་ཡེངས་ན། །ཆོས་ཉིད་དོན་ལས་མ་འདས་པས། །གང་ཡང་<milestone unit="page" n="556"/><milestone unit="line" n="556.1"/>མ་བཅོས་གཞག་པར་བྱ། །མཐོང་དང་མ་ངེས་བར་མཚམས་སུ། །བདེ་བ་ཆེན་པོའི་དོན་འཆར་ཞིང་། །འབད་རྩོལ་མེད་པར་ལྷུན་གྱིས་གྲུབ། །གང་དགར་བཞག་ཀྱང་གཡོ་མི་འགྱུར། །ལྟ་དགོངས་དབྱེར་མེད་གང་<milestone unit="line" n="556.2"/>རྟོགས་པས། །དུས་གཅིག་རྣམ་གྲོལ་ལྷུན་གྲུབ་པའོ། །ཞེས་གསུངས་སོ། །ཀུན་འདུས་འོད་ཀྱི་ཏན་ཏྲ་ལས། ལྟ་དགོངས་དབྱེ་བའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་དེ་བཞིན་གཤེགས་པ་ཀུན་<milestone unit="line" n="556.3"/>ཏུ་བཟང་པོ་རང་བྱུང་ཡེ་ཤེས་བསྟན་པའི་ཏིང་ངེ་འཛིན་ལ་སྙོམས་པར་ཞུགས་ནས། འདི་སྐད་ཅེས་གསུངས་སོ། །ཆོས་རྣམ་མ་ལུས་ཇི་སྙེད་པ། །རྒྱུ་ལ་མི་ལྟོས་སྙིང་པོའི་སྙིང་། །རྐྱེན་ལ་མི་ལྟོས་འབྲས་བུའི་<milestone unit="line" n="556.4"/>འབྲས། །གསང་བའི་གསང་བ་མཁའ་ལྟར་དག །ཐེག་པའི་སྙིང་པོ་རྫོགས་པའི་ལུང་། །མ་ལུས་གཅིག་དང་ཐ་དད་མེད། །ཡེ་ཤེས་མཁའ་དྲ་ཁྱབ་པའི་ཀློང་། །བསྟན་པའི་རྩ་བ་ཆོས་ཀྱི་དབྱིངས། །དུར་ཁྲོད་བདལ་<milestone unit="line" n="556.5"/>བའི་སྙིང་པོ་མཆོག །ཡུལ་སེམས་བྲལ་བའི་རང་བཞིན་གྱིས། །དེ་བཞིན་ཉིད་དེ་སྒྲོ་སྐུར་མེད། །ཐེག་ཆེན་སེམས་ཉིད་མཁའ་ལྟར་དག །མ་འདྲེས་གསལ་བར་སྣང་བའི་ཕྱིར། །ལྷུན་གྲུབ་རོལ་པ་ཅིར་ཡང་སྣང་། །སྙིང་<milestone unit="line" n="556.6"/>པོ་གཅིག་ཏུ་ཀུན་རྫོགས་པས། །རྫོགས་ཁྱབ་བརྡལ་བ་ཆོས་ཀྱི་སྐུ། །རྒྱུ་དང་རྐྱེན་ལས་མི་ལྷོས་པས། །མི་འཇིག་རྡོ་རྗེ་འགྱུར་བ་མེད། །མ་བསྒྲིབས་གསལ་བར་ཀུན་མཁྱེན་པས། །ཡེ་ཤེས་ཀུན་གསལ་མཆོག་གི་<milestone unit="page" n="557"/><milestone unit="line" n="557.1"/>༄༅ །ངང་། །ཐམས་ཅད་སེམས་སུ་ལྷུན་གྲུབ་པས། །སངས་རྒྱས་སེམས་ཅན་གཉིས་སུ་མེད། །མ་བཅོས་བསམ་སྤྱོད་ཀུན་བྲལ་བས། །ཆོས་ཉིད་སེམས་ཉིད་གཉིས་སུ་མེད། །བདེ་ཆེན་རིགས་པར་འོད་<milestone unit="line" n="557.2"/>གསལ་བས། །བཏང་སྙོམས་སྟོང་པ་རྣམ་པར་བཅད། །རིག་པ་འཁོར་ལོ་གཏེར་གྱི་མཆོག །མ་བསྐོར་ཞི་བ་དབྱིངས་སུ་འཁྱིལ། །འཁོར་ལོ་འོད་འབར་སྙིང་པོ་ཅན། །མཚན་དང་དཔེ་བྱད་ཀུན་ལས་འདས། །ཆེ་བའི་<milestone unit="line" n="557.3"/>ཆེ་མཆོག་ཆོས་ཀྱི་སྐུ། །དུས་གསུམ་འདུ་འབྲལ་མེད་པར་གནས། །རྫོགས་པ་ཀུན་འབྱུང་ལམ་གྱི་ཕུགས། །ཞེན་པ་དུས་གཅིག་བཅད་པའི་ཕྱིར། །མངོན་སུམ་རྫོགས་པའི་རང་ལ་གནས། །ངེས་པ་རྙེད་པ་དེ་<milestone unit="line" n="557.4"/>མ་ཐག །འབྱུང་མེད་ཡེ་ཤེས་མཁའ་ལྟར་དག །སྙིང་པོ་རྫོགས་ལམ་བར་ཆད་མེད། །གང་ཡང་དམ་པར་མི་ལེན་པས། །དམན་པས་གཞན་དུ་དོར་བ་མེད། །ཡེ་ཤེས་ལྔ་རྫོགས་སྙིང་པོ་ཉིད། །མ་འདྲེས་དབྱིངས་ལ་<milestone unit="line" n="557.5"/>རྫོགས་པས་བརྒྱན། །ཟབ་མོ་ཀུན་འདུས་སེམས་ཀྱི་གཏེར། །རྡོ་རྗེ་བླ་མའི་ལུང་ཐོབ་ཅིང་ ངེས་པའི་བློ་དང་ལྡན་པས་ན། །དབུལ་པོ་གཏེར་དང་ཕྲད་པ་ལྟར། །མཐོང་བ་ཙམ་གྱིས་ཆོག་པ་ཡིན། །ངེས་པའི་བློ་དང་<milestone unit="line" n="557.6"/>ལྡན་མེད་ཅིང་། །ཐེག་ཆེན་རྫོགས་པའི་རིགས་མིན་ན། །ལོང་བ་གཏེར་དང་ཕྲད་པ་ལྟར། །བསྟན་ཀྱང་ཤེས་པར་ག་ལ་འགྱུར། །མི་སྐྱེ་མི་འགག་སྙིང་པོ་ལ། །རང་བྱུང་ཡེ་ཤེས་གསལ་བས་གནས། །ཡིདབཞིནནོར<milestone unit="page" n="558"/><milestone unit="line" n="558.1"/>བུའི་སྙིང་པོ་ལྟར། །འཕེལ་དང་འགྲིབ་པ་ག་ལ་ཡིན། །ཞེས་གསུངས་སོ། །ཀུན་འདུས་འོད་ཀྱི་ཏན་ཏྲ་ལས། རང་བྱུང་ཡེ་ཤེས་བསྟན་པའི་ལེའུ་སྟེ་གསུམ་པའོ།། །།དེ་ནས་དེ་བཞིན་གཤེགས་པ་ཀུན་ཏུ་བཟང་<milestone unit="line" n="558.2"/>པོས། །དོན་གྱི་སྙིང་པོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། འདི་སྐད་ཅེས་གསུངས་སོ། །ཐོག་མཐའ་མེད་པའི་ངོ་བོ་ནི། །ཀུན་ཏུ་བཟང་པོའི་འཁོར་ལོ་སྟེ། །དུས་གསུམ་སྟོང་པར་གནས་པའི་<milestone unit="line" n="558.3"/>ཕྱིར། །སྟོང་དང་མི་སྟོང་ཡུལ་ལས་འདས། །སངས་རྒྱས་སེམས་ཅན་དབྱེར་མེད་དེ། །དེ་བཞིན་ཉིད་དུ་གཅིག་པའི་མཚན། །ཐེག་པ་མཁའ་འདྲ་ལྟོ་བོ་ཆེ། །སྟོང་པ་ཉིད་དུའང་མི་གནས་པས། །སྐུ་གསུམ་མཚན་མར་<milestone unit="line" n="558.4"/>རྟགས་པའི་ལམ། །ཐོབ་པར་བྱ་བའི་ཡུལ་མེད་པས། །གང་ཡང་མི་བྱེད་སྙིང་པོར་རྫོགས། །མ་ལུས་ཀུན་དང་དབྱེར་མེད་པས། །གསལ་དང་སྒྲུབ་པ་ག་ལ་ཡོད། །འཁོར་དང་མྱ་ངན་འདས་པ་མེད། །མཐའ་དབུས་<milestone unit="line" n="558.5"/>རྟོགས་པའི་རྒྱུན་ལས་འདས། །དྲི་མེད་མཁའ་ལྟར་རབ་ཞི་བས། །རང་བྱུང་འདུ་ཤེས་ཀུན་དང་བྲལ། །ཐིག་ལེ་ཆེན་པོ་རྒྱས་ཐེབས་པས། །ཆ་ཤས་མེད་དེ་སྙིང་པོར་མཚུངས། །ལྷུན་གྲུབ་རིག་པ་ཀུན་རྫོགས་<milestone unit="line" n="558.6"/>པས། །སྒྲུབ་ཅིང་རྩོལ་བ་བྱ་མི་དགོས། །གདོད་ནས་དག་པའིརངབཞིནཔས། །སྒྲིབ་བྱང་གཉེན་པོ་བརྟེན་དང་བྲལ། །སྙིང་པོར་ཐམས་ཅད་རྟོགས་པའི་ཕྱིར། །ཚད་མར་གཏན་ལ་དབབ་མི་དགོས། །རིན་ཆེན་འོད་<milestone unit="page" n="559"/><milestone unit="line" n="559.1"/>༄༅། །ལྟར་ལྷུན་རྫོགས་པས། །ཚོགས་བསགས་དངོས་གྲུབ་བླང་དུ་མེད། །ཡེ་ཤེས་རང་བྱུང་དྲི་མེད་པས། །དགེ་སྡིག་མཚན་མ་སེལ་མི་བྱེད། །བདེ་ཆེན་ཀློང་ལ་ཀུན་གནས་པས། །རྩོལ་བའི་བདེ་ལ་རག་མ་<milestone unit="line" n="559.2"/>ལུས། །སྙིང་པོ་བར་ཆེ་མི་གནས་པས། །སྒོམ་ཞིང་དམིགས་དང་བྲལ་བར་གནས། །དུས་གསུམ་ཐེག་པའི་སྙིང་པོ་ལས། །མ་ཡེངས་དགོངས་པར་གནས་པ་ཡིན། །དུས་གསུམ་རྒྱལ་བ་རྣམས་ཀྱིས་ཀྱང་། །འདི་<milestone unit="line" n="559.3"/>མེད་རྒྱལ་བ་འབྱུང་མི་སྲིད། །ཐེག་པའི་སྙིང་པོར་ཀུན་རྫོགས་པས། །ལམ་གཅིག་བསྒྲོད་པས་ཐམས་ཅད་རྫོགས། །མ་བཅོས་དགོངས་པའི་དོན་རྟོགས་ན། །ལུང་སོགས་ཚད་མ་རྣམས་མི་དགོས། །མ་བཅིངས་<milestone unit="line" n="559.4"/>བཅིངས་པར་མཐོང་བས་ན། །མཚོན་པས་བཅིངས་པ་དུས་གཅིག་གཅད། །དབང་པོ་ཡེ་ཤེས་གསལ་བ་ཡི། །བདེ་མཆོག་རོ་མྱོང་ངོ་མཚར་ཆེ། །བསྟན་པའི་སྙིང་པོ་མ་རྟོགས་ན། །བཙལ་བས་ནམ་མཁའི་མཐའ་<milestone unit="line" n="559.5"/>འཚོལ་འདྲ། །ཡེ་ཤེས་འཁོར་ལོ་རང་དབང་ན། །མཚན་མའི་དབང་ཐོབ་ཐིག་ལེའི་རྒྱུ། །བག་ཆགས་དག་པའི་མེ་ལོང་ལ། །རྣམ་གྲོལ་དབང་པོ་རང་བཞིན་གསལ། །ཅིར་སྣང་ཡེ་ཤེས་དག་པ་ལ། །བལྟས་ཤིང་རིག་<milestone unit="line" n="559.6"/>པ་མངོན་པར་འཆར། །མཁའ་ལ་འོད་ཀྱིས་བརྡལ་བ་ལྟར། །ཕྱོགས་མེད་རྒྱས་པར་གསལ་བ་བྱ། །སྙིང་པོ་ཀུན་འདུས་འཁོར་ལོ་ཅན། །མ་ལུས་རྫོགས་པ་ཆེན་པོར་གནས། །ཞེས་གསུངས་སོ། །ཀུན་འདུས་འོད་<milestone unit="page" n="560"/><milestone unit="line" n="560.1"/>ཀྱིས་ཏན་ཏྲ་ལས། །སྙིང་པོ་རྫོགས་པའི་ལེའུ་སྟེ་བཞི་པའོ།། །།དེ་ནས་དེ་བཞིན་གཤེགས་པ་ཀུན་ཏུ་བཟང་པོས་དགོངས་པ་དེ་ཁོ་ན་ཉིད་བསྟན་པའི་ཏིང་ངེ་འཛིན་ལ་སྙོམས་པར་ཞུགས་ནས། འདི་སྐད་ཅེས་<milestone unit="line" n="560.2"/>གསུངས་སོ། །སྣང་སྲིད་ཕྱི་ནང་སྣོད་བཅུད་ཀུན། །རང་བྱུང་ཐིག་ལེར་རྒྱས་ཐེབས་པས། །ཡེ་ཤེས་ཆེན་པོའི་ཀློང་དུ་འཁྱིལ། །ཐིམ་འགྱུར་གསལ་ཡང་མི་མངོན་པའོ། །རྙོག་པའི་རྒྱུ་བཞི་བྲལ་གྱུར་ན། །དེ་མེད་འབྲས་<milestone unit="line" n="560.3"/>བུ་མི་འབྱུང་བས། །མི་དམིགས་སྙིང་པོ་རྫོགས་པའི་ལམ མ་བཅོས་བཞི་བཞག་སྙིང་པོར་གནས། །ཡེ་ཤེས་འོད་ཀྱིས་ཀུན་ཁྱབ་པས། །ཐམས་ཅད་རང་བྱུང་ཉི་མར་གསལ། །མཁའ་ལ་ཐུགས་རྗེ་ཇི་བཞིན་དུ། །ཡེ་<milestone unit="line" n="560.4"/>ཤེས་ཚད་མེད་དེ་བཞིན་ཏེ། །སྒྲོ་འདོགས་སྐུར་འདེབས་ཀུན་བཅད་པས། །དེ་བཞིན་ཉིད་དུ་རྣམ་པར་བདལ། །སྙིང་པོའི་སྙིང་པོ་རྫོགས་པའི་ལམ། །བར་ཆད་མེད་པར་གསལ་གྱུར་ན། །ཕྱི་ནང་སྣོད་བཅུད་མ་ལུས་<milestone unit="line" n="560.5"/>པ། །སྐྱེས་བུ་མིག་ནད་བྲལ་བ་ཡིས། །འཁྲུལ་པའི་བག་ཆགས་སད་པ་ལྟར། །ཡེ་ཤེས་གཞན་ལས་མི་འབྱུང་ངོ་། །གང་ཞིག་འདི་ལྟར་རྟོགས་གྱུར་ན། །འཇིགས་པའི་སྐལ་བའི་རྫས་བཞིན་དུ། །ཐམས་ཅད་སྟོབས་<milestone unit="line" n="560.6"/>འགྱུར་མ་ཡིན་པ། །ཉེས་སྟོབས་བག་ཆགས་མི་གནས་སོ། །ཐམས་ཅད་ཡེ་ཤེས་རྒྱས་བཏབ་པས། །མ་ལུས་ཀུན་དང་གཉིས་མེད་པ། །དམ་པ་འགའ་ཡིས་རྟོག་པ་ལས། །དམན་པས་དེ་ལྟར་མི་རྟོགས་སོ། །རང་བྱུང་<milestone unit="page" n="561"/><milestone unit="line" n="561.1"/>༄༅། །སྙིང་པོ་གཉིས་མེད་པ། །ཐོགས་མེད་རིག་པ་ཤར་བ་བཞིན། །གདོད་ནས་བདེ་ཆེན་རྒྱལ་པོ་ལ། །མ་བཅོས་རིག་པ་ཡན་དུ་ཁྱེ། །ལྷུན་གྲུབ་ཕྱོགས་བྲལ་ཆེན་པོ་ལ། །ཞེན་པའི་འདུ་ཤེས་བྲལ་བ་<milestone unit="line" n="561.2"/>ཡིས། །ཡེ་ཤེས་གསལ་བས་མདངས་ཕྱུང་ནས། །རིག་པའི་སྙིང་པོ་དུས་གཅིག་འཇུག །སྤྲོས་མེད་ལྷུན་རྫོགས་སྙིང་པོའི་ཀློང་། །ནམ་མཁའ་ཡངས་བའི་སྙིང་པོ་ལྟར། །མ་འདྲེས་ཡོངས་རྫོགས་སྙིང་པོ་ལ། །རིག་པ་<milestone unit="line" n="561.3"/>གློང་བ་ཙམ་ལ་གནས། །ཡེ་ཤེས་ཀློང་ཆེན་ཀུན་གནས་པས། །རྨོངས་པའི་འཁོར་བའི་འདམ་ལས་གྲོལ། །མཚན་ཉིད་འདི་ཞེས་རྟག་པར་དཀའ། །མ་རིག་ཡེ་ཤེས་འོད་གསལ་བས། །སྒྲིབ་བྱང་ཡེ་ཤེས་བསྐྱེད་དུ་<milestone unit="line" n="561.4"/>མེད། །སྒྲིབ་དང་རྙོག་པ་ཀུན་དག་པས། །གཉེན་པོས་བཅོས་ཤིང་དགག་ཏུ་མེད། །གསང་བའི་ཐིག་ལེ་རང་བཞིན་དག །མ་ཙལ་རང་དགར་གནས་མོད་ཀྱང་། །གང་ཡང་མ་ཡིན་མི་གནས་པས། །ཕྱོགས་ཀྱི་རྐྱེན་<milestone unit="line" n="561.5"/>གྱིས་མི་གོས་སོ། །ཇི་ལྟར་རྫུན་པས་དུ་མ་དག །བདེན་ཚིག་གཅིག་གིས་སེལ་བ་ལྟར། །དོན་དང་འབྲེལ་བའི་ཚིག་གཅིག་གིས། །བརྟགས་པའི་གྲོང་ཁྱེར་བཅས་བཅོམ་པའོ། །ཇི་ལྟར་ཐ་དད་དུ་མའི་གཟུགས། །མི་<milestone unit="line" n="561.6"/>འགག་རོ་མྱོང་གཅིག་པ་ལྟར། །རྣམ་པའི་ཁྱད་པར་མ་བཀག་པར། །བདེ་ཆེན་གསང་བ་རྫོགས་པར་གསལ། །དོན་གྱི་ཁྱད་པར་རྒྱ་ཆེན་ལས། །གཅིག་གིས་དེ་དོན་རྟོགས་པ་ལྟར། །རིག་པ་རྫོགས་པའི་ཁྱད་པར་<milestone unit="page" n="562"/><milestone unit="line" n="562.1"/>གྱིས། །གཅིག་དོན་རྟོགས་པས་ཀུན་དོན་རྟོགས། །འཇིག་པའི་དུས་ཀྱི་མེ་བཞིན་དུ། །ཡེ་ཤེས་རྟོགས་པའི་ཁྱད་པར་ལ། །ཇི་ལྟར་སྣང་བའི་ཆོས་རྣམས་ཀུན། །ཡེ་ཤེས་སྟོངས་སུ་གྱུར་པ་ཡིན། །ཡེ་ཤེས་མ་གྱུར་<milestone unit="line" n="562.2"/>མེད་པས་ན། །སྒྲིབ་པའི་ཁྱད་པར་གཅིག་མི་གནས། །གང་ཞིག་རྟོགས་པའི་སྟོབས་མེད་ན། །གང་ལྟར་སྤྱད་ཀྱང་བརྟགས་པ་ཀུན། །ལོང་བ་མིག་བྲལ་ལམ་ཞུགས་ལྷར། །གང་ལྟར་སྤྱད་པ་གཡང་སར་<milestone unit="line" n="562.3"/>འགྱུར། །དངོས་འདི་གཅིག་ལས་མ་གཡོས་ཀྱང་། །ཕན་གནོད་ནུས་པའི་ཁྱད་པར་གྱིས། །སྨན་གྱི་རྒྱལ་པོ་ག་བུར་ལྟར། །བཅིངས་དང་གྲོལ་བར་སྣང་བ་ཡིན། །རྫོགས་ཆེན་ཐེག་པའི་སྙིང་པོ་འདི། །རང་བྱུང་ཐིག་ལེ་<milestone unit="line" n="562.4"/>རྫོགས་པའི་ལུང་། །བསམ་གྱིས་མི་ཁྱབ་ཆོས་རྣམས་ཀུན། །བསམ་མེད་ཡོངས་སུ་རྫོགས་པར་བརྟག །རྣམ་པའི་ཁྱད་པར་གང་དག་ལས། །མ་བཙལ་དེ་དང་མཉམ་པར་སྐྱེ། །བཙལ་ནས་ཁྱད་པར་གང་དག་<milestone unit="line" n="562.5"/>ཀུན། །བཅིངས་བའི་མདུད་པར་སྣང་བ་ཡིན། །མ་བཅོས་སེམས་ཉིད་རྫོགས་པའི་ལམ། །དེ་ཉིད་རྫོགས་ལ་གནས་པར་བྱ། །རྟེན་དང་བགྲོད་དང་རིམ་པར་འབྱུང་། །འཇིག་རྟེན་ལོག་པའི་ལས་ལ་བསླད། །བྱ་བྲལ་<milestone unit="line" n="562.6"/>རྫོགས་པའི་ལམ་ལས་གྲོལ། །བསྐྱེད་པ་མཚན་མའི་ལམ་ལ་གནས། །འཇིག་རྟེན་རྩོལ་བའི་ལམ་པ་ཡིས རང་སེམས་རྫོགས་པ་མཐོང་མི་འགྱུར། །ཞེས་གསུངས་སོ། །ཀུན་འདུས་འོད་ཀྱི་ཏན་ཏྲ་ལས། རིག་པ་<milestone unit="page" n="563"/><milestone unit="line" n="563.1"/>༄༅། །དབྱེར་མེད་པར་བསྟན་པའི་ལེའུ་སྟེ་ལྔ་པའོ།། །།དེ་ནས་དེ་བཞིན་གཤེགས་པ་ཀུན་ཏུ་བཟང་པོས། ཡེ་ཤེས་སྒྲོ་སྐུར་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས། །འིད་སྐད་ཅེས་གསུངས་<milestone unit="line" n="563.2"/>སོ། །རིག་པའི་རྒྱལ་པོ་བསྟན་པའི་བདག །བསྟན་པའི་ཐེག་པ་ཡོངས་ཀྱི་ཀློང་། །བསྟན་པའི་རྩ་བ་ཀློང་དགུའི་གཏེར། །གཅིག་ལ་རྫོགས་ཏེ་ཐ་དད་མེད། །སྙིང་པོའི་སྙིང་པོ་རྫོགས་པ་འདི། ཁྱད་པར་གནས་པ་<milestone unit="line" n="563.3"/>བསྟན་པས་གསལ། །ཐེག་པའི་ཁྱད་པར་ཅི་བསྟན་པ། །འདུལ་ཐབས་དྲང་བའི་ཁྱད་པར་ཉིད། །ཀུན་ལ་མཐུན་པར་སྣང་མོད་ཀྱང་། །མདོ་དོན་ཡེ་ཤེས་རྫོགས་པ་གཅིག །སངས་རྒྱས་ཀུན་གྱི་གཏེར་གྱི་དབྱིག །རིན་<milestone unit="line" n="563.4"/>ཆེན་ཕུང་པོ་ཕྱོགས་མེད་ཀློང་། །བཙལ་བསྒྲུབ་མེད་དེ་གདོད་ནས་རྫོགས། །ཡོན་ཏན་ཆེན་པོ་དཔག་མི་རིག །དུས་གསུམ་སངས་རྒྱས་ཡོན་ཏན་ཀུན། །སྙིང་པོ་གཅིག་ལ་རྫོགས་པར་བལྟ། །དེ་ནི་གསང་བའི་ཐབས་<milestone unit="line" n="563.5"/>དག་གིས། །ཚིག་གི་དོན་གྱིས་མཚོན་པར་བྱ། ་།ད་དང་ཁྱད་པར་མངོན་སུམ་མ་ལུས་པ། །ལྷུན་གྲུབ་རྟོགས་ལ་ཁྱད་པར་མེད་པར་གནས། །མ་རྟོགས་སྐལ་མེད་དོན་ལ་བཞུགས་པའི་ཕྱིར། །དེ་དག་བསྟན་པས་ཐ་<milestone unit="line" n="563.6"/>མ་ཐོབ་པ་ཡིན། །རང་བྱུང་བརྡལ་བ་ཆེན་པོ་ཁྱབ་གནས་པ། །སྐལ་མེད་དམན་པས་རྟོགས་པར་ག་ལ་འགྱུར། །སྙིང་པོ་འོད་འབར་ཀུན་ལ་ཁྱབ་གནས་ཀྱང་། །དམིགས་པ་མེད་ལ་མི་སྣངདེབཞིནནོ། །འོནཀྱང<milestone unit="page" n="564"/><milestone unit="line" n="564.1"/>བླུན་པོའི་འཁྲུལ་པ་གསལ་བ་ལྟར། །སྐད་ཅིག་མ་ལ་དོན་ཀུན་རྫོགས་པ་ཡིན། །ལྷུན་གྱིས་གྲུབ་པས་རང་ཉིད་དོན་བྱར་མེད། །གཅིག་ཏུ་གནས་པས་གཞན་དོན་བྱ་དང་བྲལ། །ཇི་བཞིན་བཞག་པས་ཡེངས་མེད་ངང་<milestone unit="line" n="564.2"/>དུ་སྣང་། །འཁྲུལ་དང་མ་འཁྲུལ་ཁྱད་པར་གྱིས། །ཟླ་སྤྲུལ་དུང་ལ་ཞེན་བཞིན་ནོ། །བྱ་བྲལ་རྫོགས་པའི་ཐིག་ལེ་ལ། །རང་གཞག་པ་ཡི་གཏན་ཚིགས་ཀྱིས། །རང་བྱུང་སེམས་ཉིད་རྫོགས་པའི་ལུང་། །དེ་མ་ཐག་པར་<milestone unit="line" n="564.3"/>ཡོངས་སུ་ཤེས། །མ་བཅོས་ཀུན་འདུས་ཐུགས་ཀྱི་རྒྱུད། །གསང་བའི་ཞི་བ་ཟབ་མོའི་ལམ། །ཇི་བཞིན་མ་བཙལ་བཞག་པ་ཡིས། །རྒྱུ་བ་མ་ལུས་དུས་གཅིག་གཅད། །བྱིས་པ་མ་རབས་འདུ་ཤེས་ཀྱིས། །རྫོགས་པའི་<milestone unit="line" n="564.4"/>ཀློང་ལ་ཅིར་ཤར་ཡང་། །ཡེ་ཤེས་རྟོགས་པའི་ཁྱད་པར་འཕགས། །ཡེ་ཤེས་སྲོག་གསུམ་འཁོར་ལོ་བསྐོར། །ཐིག་ལེ་ཆེན་པོ་གདོད་ནས་གནས། །ནམ་མཁའི་མཁའ་ལ་ལོངས་སྤྱོད་པས། །བདེ་དང་སྡུག་བསྔལ་བླང་<milestone unit="line" n="564.5"/>དོར་མེད། །ཅེས་གསུངས་སོ། །ཀུན་འདུས་འོད་ཀྱི་ཏན་ཏྲ་ལས། སེམས་ཀྱི་རང་བཞིན་བསྟན་པའི་ལེའུ་སྟེ་དྲུག་པའོ།། །།དེ་ནས་དེ་བཞིན་གཤེགས་པ་ཀུན་ཏུ་བཟང་པོས། །འཁྲུལ་བ་ངོས་བཟུང་བ་ཞེས་བྱ་བ་<milestone unit="line" n="564.6"/>འདི་གསུངས་སོ། །སངས་རྒྱས་སེམས་ཅན་གཉིས་མེད་ལ། །མ་རྟོགས་འཛིན་པའི་ཁྱད་པར་གྱིས། །གཅིག་ལ་རྐྱེན་དང་ཕྲད་པ་ཡིས། །ནུས་པའི་ཁྱད་པར་སོ་སོར་སྣང་། །རྨོངས་འཁྲུལ་རྐྱེན་གྱི་ཁྱད་པར་གྱིས། །སྣང་<milestone unit="page" n="565"/><milestone unit="line" n="565.1"/>༄༅། །བ་གཅིག་ལ་གཉིས་པར་མཐོང་། །ཐ་དད་གདོད་ནས་མི་གནས་པས། །དེ་དག་ཙམ་གྱིས་གྲོལ་བ་ཡིན། །སྣང་བའི་ཕྱོགས་མེད་ཀུན་ཁྱབ་ཕྱོགས་མེད་ཀྱང་། །ལྡོངས་ལ་མུན་པའི་ཚོགས་སུ་<milestone unit="line" n="565.2"/>སྣང་། །བསྒྲུབས་པས་གྲུབ་པར་མ་གྱུར་ཀྱང་། །མཐོང་བས་མུན་པ་བསལ་མི་དགོས། །རྒྱལ་བུ་ལོང་བའི་མཚན་དཔེ་ལྟར། །འགྲོ་ཀུན་ཡེ་ཤེས་ངོ་བོར་གནས། །གཞན་ལ་རྙེད་པར་མི་འགྱུར་ཏེ། །མཐོང་བ་ཙམ་ལ་<milestone unit="line" n="565.3"/>རག་ལས་པའོ། །ཇི་ལྟར་གཅིག་གིས་གཅིག་བཙལ་བས། །ཕྲད་ཀྱང་མ་ཤེས་ཀུན་ཏུ་སྟོར། །བདེན་པའི་ཚིག་གིས་འཀྲོལ་འགྱུར་བས། །མ་ཤེས་དེ་ཉིད་བསྟན་པར་ཟད། །བདེན་པའི་ངག་དེ་མ་ཐོབ་པས། །གང་ལྟར་<milestone unit="line" n="565.4"/>བཙལ་ཞིང་ལམ་བཀྲོལ་ཀྱང་། །བསྐལ་བ་བྱེ་ཕྲག་བརྒྱད་བཅུ་མྲ །དེ་དག་ཤེས་རྟོགས་མི་འཀྱུར་རོ། །བདེན་པའི་ངག་དང་ཕྲད་པའི་ཚེ། །གང་ཕྲད་དུས་དེ་དེར་ངེས་འགྱུར། །ཇི་ལྟར་སྣང་བའི་སྦྱོར་བ་ཡིས། །ཤིན་ཏུ་<milestone unit="line" n="565.5"/>སྒྲིབས་ལ་ཡུན་རིང་བའི། །མུན་པ་འཐིབས་པོ་མ་ལུས་པ། །སྐད་ཅིག་ཙམ་ལ་འཇོམས་པར་བྱེད། །གང་དུ་ཤེས་པ་མུན་པའི་ཚོགས། །དེ་མ་ཐག་པ་རྣམ་པར་བཅད། །བཞི་གཅིག་སྟོབས་ཀྱིས་འཕགས་པའི་<milestone unit="line" n="565.6"/>ཕྱིར། །སྤྱོད་པའི་འཁོར་ལོ་རྒྱུན་མི་བཅད། །མ་ལུས་ཡེ་ཤེས་འོད་གསལ་ལ། །བླང་དོར་དམིགས་འཛིན་ཀུན་ལས་འདས། །མཚན་མའི་སྒྲོ་སྐུར་ཀུན་ཞི་བས། །རང་གཞག་ཡེ་ཤེས་བསམ་མི་ཁྱབ། །ཡེ་ཤེས་འོད་ཀྱིས་<milestone unit="page" n="566"/><milestone unit="line" n="566.1"/>ཀུན་ཁྱབ་པས། །གསལ་དང་མི་གསལ་ཆོས་མི་གནས། །ཀུན་འབྱུང་སྙིང་པོ་ཞི་བའི་ལམ། །ཡེ་ཤེས་འཁོར་ལོ་རྒྱུན་མི་འཆད། །གནས་སྐབས་ཁྱད་པར་མ་འདྲེས་ཀྱང་། །ཡེ་ཤེས་ཆེན་པོ་གཅིག་ཏུ་འཁྱིལ། །ཀུན་<milestone unit="line" n="566.2"/>འདུས་འོད་ཀྱི་དཀྱིལ་འཁོར་ལ། །མ་ལུས་རྫོགས་པའི་ཚུལ་དུ་གནས། །ཆུ་ཡི་ཁྱད་པར་བསམ་ཡས་བ། །མ་འདྲེས་ལྷུན་གྱིས་རྫོགས་པ་ལྟར། །གཉིས་མེད་གསལ་བ་བསམ་མི་ཁྱབ། །དེ་བཞིན་ཉིད་ཀྱང་དེ་<milestone unit="line" n="566.3"/>ལྟའོ། །རིན་ཆེན་སེམས་ལ་དབྱེར་མེད་ཀྱང་། །ཡོན་ཏན་ཁྱད་པར་བསམ་མི་ཁྱབ། །གང་དག་ཉིད་ལ་དབྱེར་མེད་ཀྱང་། །ཡོན་ཏན་ཁྱད་པར་སྣང་བ་ལྟར། །ལྷུན་གྲུབ་ཉིད་ལས་མི་གཡོ་ཡང་། །རྣམ་པ་ལྷུན་གྲུབ་<milestone unit="line" n="566.4"/>ཕྱོགས་རིས་མེད། །རྟེན་མེད་མཁའ་མཉམ་ཡེ་ཤེས་ལ། །རྟེན་བཅས་སྐྱེ་འགག་ནོར་བའི་ལམ། །དུས་གཅིག་རྫོགས་པའི་ཡེ་ཤེས་ལ། །རིམ་སྐྱེ་རྟག་འདོད་ནོར་བའི་ལམ། །རྫོགས་ཆེན་ཕྲ་མེན་རྣལ་འབྱོར་<milestone unit="line" n="566.5"/>པས། །རྣམ་གྲོལ་འབྲས་བུ་གང་ལ་ཐོབ། །ཀུན་འབྱུང་ཐེག་པའི་སྙིང་པོ་ལ། །མཁའ་ལྟར་གནས་པས་དགག་ཏུ་འང་མེད། །ལྷུན་གྱིས་གྲུབ་པས་སྒྲུབ་ཏུའང་མེད། །མ་ཡེངས་གནས་པས་སྒོམ་དུའང་མེད། །བདག་<milestone unit="line" n="566.6"/>ཡིན་ཉེས་པས་བགྲོད་དུའང་མེད། །མཁའ་ལྟར་དག་པའི་རང་བཞིན་ལ། །ཡེ་ཤེས་གསལ་བ་མཛེས་པས་བརྒྱན། །གཉིས་མེད་བདེ་ཆེན་ལྷུན་གྱིས་གྲུབ། །རྒྱ་གསུམ་འདེབས་པས་འགྱུར་མི་སྲིད། །ཅེས་གསུངས་<milestone unit="page" n="567"/><milestone unit="line" n="567.1"/>༄༅། །སོ། །ཀུན་འདུས་འོད་ཀྱི་ཏན་ཏྲ་ལས། འཁྲུལ་པ་དང་མ་འཁྲུལ་པའི་ཁྱད་པར་གྱི་ལེའུ་སྟེ་བདུན་པའོ།། །།དེ་ནས་དེ་བཞིན་གཤེགས་པ་ཀུན་ཏུ་བཟང་པོས་དབྱེར་མེད་པའི་ཏིང་ངེ་འཛིན་ལ་<milestone unit="line" n="567.2"/>སྙོམས་པར་ཞུགས་ནས། །ཆེད་དུ་འདི་སྐད་ཅེས་གསུངས་སོ། །ཐམས་ཅད་རྣམ་དག་ཆོས་ཀྱི་དབྱིངས། །རྙོག་བྲལ་ཡེ་ཤེས་བདེ་ཆེན་ལ། །གཉིས་འཛིན་ལོག་པའི་སྟོབས་ཀྱིས་བསྒྱུར། །རྣམ་རྟོག་འཁོར་བའི་གཡང་<milestone unit="line" n="567.3"/>སར་ལྷུང་། །མི་གཡོ་དང་པོའི་རང་བཞིན་ལ། །རྐྱེན་གྱིས་བརླབས་སྣང་ཇི་བཞིན་ནོ། །རིན་ཆེན་དག་པའི་རང་བཞིན་ལ། །གང་དག་ཕྲད་པར་དེར་གྱུར་ཀྱང་། །དེ་དག་ཡིན་པས་སྣང་འགྱུར་ཏེ། །མིན་པས་གང་གི་ངོ་<milestone unit="line" n="567.4"/>བོ་མིན། །དེ་བཞིན་མ་བཅོས་ལྷུན་གྲུབ་པ། །ཡོན་ཏན་ལྷུན་གྲུབ་རྫོགས་པའོ། །རྫོགས་པ་ཆེན་པོར་འགལ་འགྱུར་བས། །ཕྱིན་ཆད་མ་བཙལ་རང་དགར་གནས། །བྱ་དང་མི་བྱ་མེད་པས་ན། །བླང་དོར་མ་ལུས་འཁོར་<milestone unit="line" n="567.5"/>བའི་ལམ། །ཞེས་གསུངས་སོ། །ཀུན་འདུས་འོད་ཀྱི་ཏན་ཏྲ་ལས། དེ་ཁོ་ན་ཉིད་སྙིང་པོའི་ལེའུ་སྟེ་བརྒྱད་པའོ།། །།དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས། །ལྷུན་གྱིས་གྲུབ་པའི་ཏིང་ངེ་འཛིན་ལ་<milestone unit="line" n="567.6"/>སྙོམས་པར་ཞུགས་ནས། །འདི་སྐད་ཅེས་གསུངས་སོ། །གདོད་ནས་རྫོགས་པའི་སྙིང་པོ་ལ། །འབད་རྩོལ་ཞེན་པ་མི་གནས་ཀྱང་། །ལྷུན་གྲུབ་བསམ་མི་ཁྱབ་སྦྱོར་བས། །བདག་གཞན་དོན་ཀུན་སྐད་ཅིག་<milestone unit="page" n="568"/><milestone unit="line" n="568.1"/>རྫོགས། །མ་བཅོས་ཇི་བཞིན་ཕྲ་བ་ཡིས། །རྟོགས་སྤྱོད་འདུ་ཤེས་ཕྱོགས་དང་བྲལ། ཁྱབ་པ་ཆེན་པོ་མཁའ་ལྟར་དག །དེ་བཞིན་ཉིད་དེ་ཆོས་ཀྱི་སྐུ། །ལོངས་སྤྱོད་ནམ་མཁའི་མཐར་ཐུག་སྟེ། །ཇི་སྙེད་པ་ཡི་རྣམ་པར་<milestone unit="line" n="568.2"/>དག །བདེ་ཆེན་ཡེ་ཤེས་རོ་མྱོང་བས། །ལོངས་སྤྱོད་རྫོགས་པ་ཆེན་པོ་ཉིད། ཁྱབ་པ་ནམ་མཁའི་མཐར་ཐུག་པས། །སྤྲུལ་བ་ཆེན་པོ་རྒྱུན་མི་འཆད། །མ་ལུས་སྤྲུལ་པར་རྒྱུད་འཆང་བ། །གཞན་པ་ཅུང་ཟད་ཡོད་མ་<milestone unit="line" n="568.3"/>ཡིན། །འདི་དག་སེམས་ཉིད་རྫོགས་པ་ལ། །གདུལ་བྱ་བསམ་པའི་ཁྱད་པར་དུ། །རྒྱ་མཚོ་རླབས་དང་རིན་ཆེན་ལྟར། །སྐལ་ལྡན་རྣམས་ཀྱིས་ཤེས་པར་བྱ། །ཐམས་ཅད་ལྷུན་གྲུབ་ཆོས་དབྱིངས་པས། །ཐུགས་རྗེ་ཡུལ་<milestone unit="line" n="568.4"/>ཡོད་མ་ཡིན་ཀྱང་། །གདུལ་བྱའི་དུས་ན་རིན་ཆེན་ལྟར། །མ་ལུས་ཀུན་ལ་སྣང་བ་ཡིན། །སྒྲ་སྐད་ཆེ་ཆུང་མ་ལུས་བ། །ཡེ་ཤེས་རྫོགས་པའི་གསུང་གིས་ནི། ཁྱབ་པ་ཆེན་པོར་བྱིན་བརླབས་ཀྱིས། །བསྟན་པའི་ཆོས་ཉིད་<milestone unit="line" n="568.5"/>སྟོན་པ་ཡིན། །མཁྱེན་པའི་ཡེ་ཤེས་སྐད་ཅིག་ལ། །མ་རྫོགས་ཁྱད་པར་མི་གནས་པས། །ཇི་ལྟ་བ་ལས་མ་གཡོས་ཀྱང་། །ཇི་སྙེད་མ་བཀག་རྫོགས་པར་མཁྱེན། །བྱ་བྲལ་རྫོགས་པའི་འཕྲིན་ལས་ཀྱིས། །མ་ལུས་<milestone unit="line" n="568.6"/>མཛད་པ་ཕྱོགས་རིས་མེད། །ཐམས་ཅད་མཛད་པར་གནས་གྱུར་པས། །ཡེ་ནས་རྫོགས་པའི་མཛད་པ་ཡིན། །མ་ལུས་ལྷུན་གྲུབ་ཆོས་ཀྱི་དབྱིངས། །དབྱེ་བའི་ཁྱད་པར་ཡོད་མིན་ཡང་། །ཉི་མའི་འོད་དང་སྙིང་པོ་<milestone unit="page" n="569"/><milestone unit="line" n="569.1"/>༄༅། །ལྟར། །རང་གཞག་ཙམ་ལ་རྫོགས་པ་ཡིན། །འདུས་བྱས་མ་ཡིན་རྡོ་རྗེ་ཡིན། །རང་བྱུང་ཉིད་པས་རྒྱུ་རྐྱེན་བྲལ། །རིམ་པ་མེད་པས་དུས་གཅིག་རྫོགས། །ལྷུན་གྱིས་གྲུབ་པས་གཞན་མི་རྩོལ། །ཇི་ལྟར་<milestone unit="line" n="569.2"/>འོད་ཀྱི་གཞལ་ཡས་ལ། །དུས་གསུམ་གསལ་བར་འཆར་བའམ། །རིན་ཆེན་སྤྱིན་གྱི་སྙིང་པོ་ལས། །དྲག་པོ་རླུད་གི་སྒྲས་མཚོན་ནས། །བདུད་རྩི་ཆར་བའི་སྙིང་པོའི་མཐུས། །མ་ལུས་བསམ་པ་རྫོགས་པར་<milestone unit="line" n="569.3"/>གནས། །སྙིང་པོ་རྫོགས་པའི་རང་བཞིན་ལས། །མོས་པའི་ཁྱད་པར་སྣང་བ་དང་། །ཕྱོགས་མེད་རང་གིས་བྱིན་བརླབས་ཀྱིས། །ཇི་ལྟར་འདོད་པ་སོར་སོར་སྣང་། །ཞེས་གསུངས་སོ། །ཀུན་འདུས་འོད་ཀྱི་ཏན་ཏྲ་ལས།<milestone unit="line" n="569.4"/>ལྷུན་གྱི་གྲུབ་པའི་ལེའུ་སྟེ་དགུ་པའོ།། །།དེ་ནས་དེ་བཞིན་གཤེགས་པ་ཐམས་ཅད་ཀྱི་རང་བཞིན་དེས། །འཁོར་གྱི་ཚོགས་ལ་འདི་སྐད་ཅེས་བཀའ་སྒྲགས་བར་མཛད་དོ། །དེ་བཞིན་གཤེགས་པ་ཐམས་ཅད་<milestone unit="line" n="569.5"/>ཀྱི། །ཡེ་ཤེས་སྙིང་པོ་ཐུགས་ཀྱི་རྒྱུད། །མ་བཅོས་ཇི་བཞིན་ཐམས་ཅད་ཀྱི། །ཉོན་མོངས་ཞེན་པའི་འཕྲེང་ཐག་ཆོད། །མུན་པའི་དྲི་མ་ཀུན་གསལ་ནས། །མཁའ་ལྟར་དག་པ་དུས་གཅིག་སྣང་། །རིག་པའི་སྙིང་པོ་ཀུན་<milestone unit="line" n="569.6"/>འདུས་འོད། །ཕྱོགས་མཚམས་མེད་པར་རྒྱས་པར་གནས། །གསང་བ་ཕྱི་མའི་མན་ངག་སྟེ། །རྫོགས་ཆེན་རྩ་བ་ཡང་སྙིང་འདི། །དུས་གསུམ་སངས་རྒྱས་ཐམས་ཅད་ཀྱི། །གསང་མཛོད་ཐུགས་ཀྱི་རྒྱ་མཚོ་ཡིན། །རྣམ་<milestone unit="page" n="570"/><milestone unit="line" n="570.1"/>གྲོལ་འབྲས་བུ་རྫོགས་འདོད་པས། །ཐམས་ཅད་ལ་ནི་མེ་ལོང་བཞིན། །བལྟས་ཀྱང་གཟུངས་བརྙན་མི་སྣང་ངོ་། །བསྟན་པ་རྒྱ་མཚོ་ཐུགས་ཀྱི་མཛོད། །སྐལ་ལྡན་རིག་པ་འགའ་ཙམ་ལ། །འཕྲུལ་ཚིག་བརྡ་ཡིས་བསྟན་<milestone unit="line" n="570.2"/>པ་སྣང་། །འོན་ཀྱང་རིན་ཆེན་བསྟན་པ་ལྟར། །རྟོགས་པ་ཙམ་གྱིས་ཆོག་པ་ཡིན། །ཡང་གསང་ཐུགས་ཀྱི་ཉི་མ་འདི། །གྲགས་པའི་ཆོས་བརྒྱད་མ་ཆགས་ཤིང་། །རྙེད་དང་བཀུར་སྟི་དེ་བཞིན་པས། །རིན་ཆེན་དབྱིག་<milestone unit="line" n="570.3"/>དང་ལུས་སྲོག་དག །འཕངས་མེད་གསེར་གྱི་རང་བཞིན་ལྟར། །བླ་མ་དམ་པ་སྲོག་འཛིན་ཅིང་། །ཏིང་འཛིན་ཤེས་རབ་རྩལ་རྫོགས་པས། །བླ་མ་རིན་ཆེན་དབྱིག་ལྟར་བཀུར། །མན་ངག་སྙིང་ལྟར་འཚོ་བ་<milestone unit="line" n="570.4"/>དང་། །མཆེད་ལ་གུས་སེམས་དད་པར་ལྡན། །རིན་ཆེན་འཕྲུལ་གྱི་ཐབས་ལྡན་ན། །ཟང་ཟིང་སེར་སྣས་བཅིངས་པ་མེད། །འདི་ལ་གསང་བ་གཏེར་དུ་གཏད། །འདི་དག་རང་བཞིན་མི་ལྡན་པར། །གཡོ་རྒྱུས་མན་<milestone unit="line" n="570.5"/>ངག་འདོད་པ་དག །བསྐལ་པ་བྱེ་བ་ཕྲག་བརྒྱར་ཡང་། །ཐུགས་ཀྱི་གཏེར་ཆེན་སྤྲོ་མི་བྱ། །ཞེས་གསུངས་སོ། །ཀུན་འདུས་འོད་ཀྱི་ཏན་ཏྲ་ལས། གསང་བའི་གཏེར་གཏད་པའི་ལེའུ་སྟེ་བཅུ་པའོ།། །།བྱང་ཆུབ་ཀྱི་<milestone unit="line" n="570.6"/>སེམས་ཀུན་འདུས་འོད་ཀྱི་ཏན་ཏྲ་རྫོགས་སོ།། །།རྒྱ་གར་སྐད་དུ། ཙྭ་ན་པྲ་བྷ་རཏྣ་ཏན་ཏྲ་ནཱ་མ། བོད་སྐད་དུ། ཡེ་ཤེས་རིན་ཆེན་འོད་ཀྱི་རྒྱུད་ཅེས་བྱ་བ། །ཡེ་ཤེས་རིན་པོ་ཆེ་གང་ཡིན་པ་དེ་ལ་ཕྱག་འཚལ་</p></div1>
        </body>
    </text>
</TEI.2>