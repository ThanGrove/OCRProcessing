<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0147-text.xml">
    <teiHeader lang="tib">
        <fileDesc>
            <titleStmt>
                <title><!--chos chen po rmad du byung ba/-->ཆོས་ཆེན་པོ་རྨད་དུ་བྱུང་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0147-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=160.1; end=208.2--><milestone unit="page" n="160"/><milestone unit="line" n="160.1"/>བླ་ན་མེད་པའི་ཐེག་པ་ཤན་པྱེ་བའི་ཕྱིར། ལྗགས་ཀྱི་པཟློ་ལས་སངས་རྒྱས་བྱེ་བ་རྣམ་པར་གཟིགས་བྱ་བ་ཕྱུང་ནས། བྱང་ཆུབ་ཀྱི་སེམས་རྨ་བྱ་མཇིང་བསྣོལ་གྱི་རྒྱུད་མཛད་དོ། །སངས་རྒྱས་ལ་སྤྲུལ་པའི་སྐུ་ཡེ་ཤེས་ཀྱི་<milestone unit="line" n="160.2"/>ལུས་སུ་གནས་པའི་ཕྱིར་མཛོད་སྐྲུའི་བུ་ག་ནས། འོད་ཟེར་ལྔ་འཕྲོས་ནས། སངས་རྒྱས་འོད་ལྡན་མགོན་པོ་སྤྱན་རས་གཟིགས་ཞེས་བྱ་བ་ཕྱུང་ནས། ལྷ་མོ་འོད་ཟེར་ཅན་གྱི་རྒྱུད་མཛད་དོ། །ལས་དགེ་སྡིག་མཐོ་དམན་<milestone unit="line" n="160.3"/>མེད་པར་ལ་བཟླ་བའི་ཕྱིར་ཤངས་ཀྱི་རླུད་སྒྲོམ་ནས་མཐུ་སྟོབས་ཀྱིས་བདག་པོ་ཕྱག་ན་རྡོ་རྗེ་ཕྱུང་སྟེ། བྱ་རྩོལ་མེད་པ་ཡེ་ཤེས་བླ་མའི་རྒྱུད་ཕྱུང་སྟེ། ཆོས་ལས་འདས་པའི་སྐུ་ཡོངས་སུ་རྫོགས་པར་བསྟན་ཏོ། །ཞེས་<milestone unit="line" n="160.4"/>བྱང་ཆུབ་ཀྱི་སེམས་རྨ་བྱ་མཇིང་བསྣོལ་གྱི་རྒྱུད་ལས། རྫོགས་པ་ཆེན་པོ་འབྲས་བུ་བླ་ན་མེད་པའི་ཐེག་པ་ལས་ལེའུ་སྟེ་དྲུག་པའོ།། །།བྱང་ཆུབ་ཀྱི་སེམས་རྨ་བྱ་མཇིང་བསྣོལ་གྱི་རྒྱུད་ཅེས། འཇམ་དཔལ་དྲི་མ་<milestone unit="line" n="160.5"/>མེད་པའི་སྙིང་པོས་བྱང་ཆུབ་སེམས་དཔའ་རོ་ལངས་བདེ་བ་ལ་གདམས་པའོ། །རྫོགས་སོ། །བརའངདརརྨབྱམཇིངབསྣོལགྱངམཐངའམུནསེལགོ་པལེའུལྔཔལཛུད། འངདཆོ་གོ་པ་དུབྱུངབཡངན། ་། །།བཅོམ་ལྡན་འདས་དཔལ་གྱི་<milestone unit="line" n="160.6"/>དཔལ་ཀུན་ཏུ་བཟང་པོ་བདེ་བ་ཆེན་པོ་ལ་ཕྱག་འཚལ་ལོ། །བཅོམ་ལྡན་འདས་འོག་མིན་གྱི་གནས་སྙིང་པོ་བྱང་ཆུབ་ན་བཞུགས་པའི་སྐུས། རྡོ་རྗེ་སེམས་དཔའ་ལ་གཟིགས་ནས། བྱང་ཆུབ་ཀྱི་སེམས་རྨད་དུ་བྱུང་བ་<milestone unit="page" n="161"/><milestone unit="line" n="161.1"/>༄༅། །ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། དེའི་ཚེ་དུས་གསུམ་གྱི་བདེ་བར་གཤེགས་པ་རྣམས་དང་། སྟོང་གསུམ་གྱི་སྟོངཆེན་པོའི་འཇིག་རྟེན་གྱིཁམས་མཐའ་ཡས་མུ་མེད་པ་ཐམསཅད་<milestone unit="line" n="161.2"/>དང་། བདེ་བར་གཤེགས་པ་ཐམས་ཅདདང་། བདེབརགཤེགས་པཐམས་ཅད་དོན་གཅིག་སྟེ། བདག་ཉིད་བྱང་ཆུབ་ཀྱི་སེམས་རྨདདུ་བྱུང་བ་ལས་བྱུང་ཞིང་། དེ་དག་ཐམས་ཅད་དེ་ལས་སྐྱེས་པདང་། དེ་ལས་བྱུང་<milestone unit="line" n="161.3"/>བའི་དཀྱིལ་འཁོར་རྨད་དུ་བྱུང་བའི་དཀྱིལ་འཁོར་ཡིན་པར་ཐུགས་སུ་ཆུད་པའི་དོན་རྡོ་རྗེ་སེམས་དཔའ་ལརིག་པར་བྱ་བའི་ཕྱིར། རྡོ་རྗེ་སེམས་དཔའ་ལ་གཟིགས་ཏེ། ཡིད་ཀྱི་དཀྱིལ་འཁོར་སྒོ་ཕྱེ་ནས། རང་གི་རིག<milestone unit="line" n="161.4"/>པའི་དོན་གསལ་བར་ཕྱུང་སྟེ། ཐམས་ཅད་ཀྱི་དོན་ཇི་ལྟ་བུ་ཡིན་པ་སོ་སོར་གསལ་བར་སྣང་བར་བྱས་ནས། རྡོ་རྗེ་སེམས་དཔའ་ཉིད་དང་། བདེ་བར་གཤེགས་པཐམས་ཅད་དང། སྟོང་གསུམ་གྱི་སྟོང་ཆེན་པོའི་<milestone unit="line" n="161.5"/>འཇིགརྟེནགྱི་ཁམས་མཐའ་ཡས་མུ་མེདཔ་རྣམསདང་། བྱང་ཆུབ་སེམསརྨད་དུ་བྱུང་བ་ཉིད་ཡིན་པདང་། བྱང་ཆུབ་རྨད་དུ་བྱུང་བལས་དུས་གསུམ་གྱི་སངསརྒྱས་ཐམས་ཅདའབྱུངབསརྨད་དུབྱུང་བ་ཉིད་ཡིན་པ<milestone unit="line" n="161.6"/>དང་། ཡང་བྱང་ཆུབ་ཀྱི་སེམས་རྨད་དུ་བྱུང་བ་ལསབསྐྱེདཔའི་དཀྱིལ་འཁོརསྐུ་རྨད་དུ་བྱུང་བ་སྐུའི་དཀྱིལའཁོར་དང་། གསུང་རྨད་དུ་བྱུངབགསུང་གི་དཀྱིལ་འཁོར་དང་། ཐུགསརྨད་དུ་བྱུང་བ་ཐུགས་ཀྱི་དཀྱིལ་<milestone unit="page" n="162"/><milestone unit="line" n="162.1"/>འཁོར་དང་། ཆོས་ཆེན་པོ་རྨད་དུ་བྱུང་བ་ཉིད་ཡིན་པར་སྣང་བར་བྱས་ནས། དེ་དག་ཐམས་ཅད་བཅོམ་ལྡན་འདས་ཉིད་ཀྱི་སྐུ་དང་གསུང་དང་ཐུགས་སུ་བསྡུས་སོ། །དེ་ནས་རྡོ་རྗེ་སེམས་དཔས་འདི་སྐད་ཅེས་གསོལ་<milestone unit="line" n="162.2"/>ཏོ། །འཇིག་རྟེན་མཁས་པ་རྫོགས་སངས་རྒྱས། །སངས་རྒྱས་དོན་དུ་མཛད་པ་ཡི། །ཐུགས་ཀྱི་སྒྲོན་མས་དོན་བསྟན་པ། །གང་བློ་ཐེ་ཚོམ་ཟ་བ་དང་། །གང་ཡིན་འགལ་བར་ཡིད་སེམས་པ། །འཇིགས་པ་ཐམས་ཅད་<milestone unit="line" n="162.3"/>དེ་ལའོ། །མགོ་ནི་ཚལ་པ་བདུན་དུ་འགས། །རྡོ་རྗེ་སེམས་དཔའ་དེ་ལ་སྣང་། །སྔགས་འཆང་རྣམས་ཀྱིས་སྤངས་པར་འགྱུར། །སྔགས་རྣམས་ཐམས་ཅད་གསང་བ་ཡི། །ལྟ་བ་རྨད་དུ་བྱུང་བའི་དོན། རྡོ་རྗེ་སེམས་<milestone unit="line" n="162.4"/>དཔའ་བདག་ཉིད་ཀྱིས། །སྔོན་ཆད་རྟོགས་པར་མ་གྱུར་པ། །ཐུགས་ཀྱི་སྒྲོན་མེས་དོན་བསྟན་པ། །གང་ལ་སངས་རྒྱས་གུས་མཛད་པ། །དོན་དེ་ལ་ཡང་ཕྱག་འཚལ་ལོ། །སངས་རྒྱས་ཀུན་ལ་བརྩེ་དགོངས་ནས། །གང་<milestone unit="line" n="162.5"/>གི་དོན་དུ་མཛད་པ་ཡིས། །དོན་མཛད་དེ་ལ་ཕྱག་འཚལ་ལོ། །གང་གི་དོན་དུ་བྱས་པའི་དོན། །དེ་དག་བདག་ལ་འགྲུབ་གྱུར་ཅིག །གཞན་ཡང་མེ་འོད་འབར་བ་ལྟར། །དོན་དེ་བདག་གིས་རིག་གྱུར་ནས། །སངས་<milestone unit="line" n="162.6"/>རྒྱས་ཀུན་དང་བསྐལ་མཉམ་སྟེ། །སངས་རྒྱས་ཀུན་ལས་རྒྱས་གྱུར་ཅིག །དུས་གསུམ་རྣལ་འབྱོར་གང་དག་གིས། །སྐལ་ལྡན་གང་ཞིག་འབྱུང་བ་ཡི། །དོན་དུ་བདག་གིས་བཤད་པར་འཚལ། །རྨད་བྱུང་བྱང་ཆུབ་<milestone unit="page" n="163"/><milestone unit="line" n="163.1"/>༄༅། །སེམས་རྟོགས་ནས། །རྡོ་རྗེ་སེམས་དཔའ་བདག་ཉིད་ཀྱང་། །རྡོ་རྗེ་བདག་ལ་ཡང་སངས་རྒྱས། །རྨད་བྱུང་བྱང་ཆུབ་སེམས་འདི་ནི། །ཀུན་གྱིས་རིག་པ་མ་ཡིན་ཏེ། །ལྷ་རྣམས་ཀུན་གྱིས་དེ་མ་རིག །བྱང་<milestone unit="line" n="163.2"/>ཆུབ་སེམས་དཔའ་རྣམས་ཀྱིས་ཀྱང་། །འདི་ནི་རིག་པར་དཀའ་བའོ། །བདེ་གཤེགས་རྣམས་ཀྱིས་སྔོན་མ་རིག །ཅེས་གསོལ་ཏོ། །དེ་ནས་བཅོམ་ལྡན་འདས་ཀྱིས་བཀའ་སྩལ་པ། ཐམས་ཅད་མཁྱེན་པའི་ཡེ་ཤེས་ནི་<milestone unit="line" n="163.3"/>བསྒོམ་པའི་མཆོག་ཡིན་ནོ། །སེམས་དཔའ་ཆེན་པོ། ཐམས་ཅད་མཁྱེན་པ་བསྒོམ་པའི་མཆོག །ངོ་བོ་ཉིད་ནི་དམིགས་སུ་མེད། །ང་ཡི་ལུས་སུ་སྦྱོར་བ་ལ། །བྱང་ཆུབ་མེད་ཅིང་བསྒོམ་པ་མེད། །ལུས་དང་ངག་སེམས་<milestone unit="line" n="163.4"/>མཚན་ཉིད་ནི། །ཡེ་ཤེས་ལྔ་ཡི་བྱང་ཆུབ་སེམས། །སེམས་ཅན་ཀུན་གྱི་སེམས་ཆེན་པོ། །རང་བཞིན་དག་པ་དྲི་མ་མེད། །ཐམས་ཅད་མ་སྐྱེས་ཟག་པ་མེད། །བྱང་ཆུབ་མེད་ཅིང་མངོན་རྟོགས་མེད། །ཁམས་ཀྱང་མེད་<milestone unit="line" n="163.5"/>ཅིང་འབྱུང་བའང་མེད། །མཚན་མེད་མི་འགྱུར་ནམ་མཁའ་བཞིན། །གཉིས་མེད་གཉིས་སུ་མེད་མིན་ཞེས། །བྱང་ཆུབ་སེམས་འདི་རྒྱས་པའི་སྤྱན། །ཞེས་བཀའ་སྩལ་ཏོ། །ཀྱེ་སེམས་དཔའ་ཆེན་པོ། བདེ་བར་གཤེགས་<milestone unit="line" n="163.6"/>པ་རྣམས་ཀྱི་སྐུ་གསུང་ཐུགས་དང་། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་མཐའ་ཡས་མུ་མེད་པ་འདྲ་སྟེ། ངའི་བྱང་ཆུབ་སེམས་རྨད་དུ་བྱུང་བ་ཉིད་ཡིན་ནོ། །རིག་པ་རང་ལས་བྱུང་བའིཆོས་ཆེན་པོ་རྨད་དུ་<milestone unit="page" n="164"/><milestone unit="line" n="164.1"/>བྱུང་བ་ཉིད་ཡིན་ནོ། །རྫུ་འཕྲུལ་ཆེན་པོ་རྨད་དུ་བྱུང་བ་ཉིད་ཡིན་ནོ། །འཕྲུལ་ཆེན་པོ་རྨད་དུ་བྱུང་བ་ཉིད་ཡིན་ནོ། །ངའི་རོལ་པ་རྨད་དུ་བྱུང་བ་ཉིད་ཡིན་ནོ། །ངས་མཛད་པ་རྨད་དུ་བྱུང་བ་ཉིད་ཡིན་ནོ། །ངའི་རྨད་དུ་བྱུང་<milestone unit="line" n="164.2"/>བའི་དཀྱིལ་འཁོར་ཆེན་པོ་རྨད་དུ་བྱུང་བ་ཉིད་ཡིན་ནོ། །རང་རིག་པ་ལས་བྱུང་བའི་ཆོ་འཕྲུལ་ཆེན་པོ་རྨད་དུ་བྱུང་བ་ཉིད་ཡིན་ནོ། །ངའི་གསང་བ་རྨད་དུ་བྱུང་བ་ཉིད་ཡིན་ནོ། །བདེ་བར་གཤེགས་པ་རྣམས་དང་། རྡོ་རྗེ་<milestone unit="line" n="164.3"/>སེམས་དཔའ་ཉིད་གསང་བ་དང་། གསང་བ་ཆེན་པོ་དང་། གསང་བ་དེ་ཁོ་ན་ཉིད་དང་། ལྟ་བ་གསང་བ་རྨད་དུ་བྱུང་བ་ཉིད་ཡིན་ནོ། །སྐུ་རྨད་དུ་བྱུང་བ་སྐུའི་དཀྱིལ་འཁོར་གསང་བ་རྨད་དུ་བྱུང་བ་ཉིད་ཡིན་<milestone unit="line" n="164.4"/>ནོ། །གསུང་རྨད་དུ་བྱུང་བ་གསུང་གི་དཀྱིལ་འཁོར་གསང་བ་རྨད་དུ་བྱུང་བ་ཉིད་ཡིན་ནོ། །ཐུགས་རྨད་དུ་བྱུང་བ་ཐུགས་ཀྱི་དཀྱིལ་འཁོར་གསང་བ་རྨད་དུ་བྱུང་བ་ཉིད་ཡིན་ནོ། །ཆོས་ཆེན་པོ་རྨད་དུ་བྱུང་བ་ལས། བྱང་<milestone unit="line" n="164.5"/>ཆུབ་སེམས་རྨད་དུ་བྱུང་བ་བསྟན་པའི་ལེའུ་སྟེ་དང་པོའོ།། །།ཆོས་ཉིད་བསྟན་པའི་ཕྱིར་སེམས་དཔའ་ཆེན་པོ། བྱང་ཆུབ་ཏུ་འདོད་དེ་ལ་བྱང་ཆུབ་མེད། །ས་དང་རྣམ་ཐར་བྱང་ཆུབ་མཆོག་ལ་རིང་། །སྒྱུ་འདྲའི་<milestone unit="line" n="164.6"/>ཆོས་ཉིད་གང་གིས་ཤེས་གྱུར་པ། །དེ་ཉིད་བྱང་ཆུབ་སེམས་བདག་ཡིན་པར་ངེས། །བྱང་ཆུབ་སྙིང་པོར་བདག་འདུས་པས། །ཐོབ་པ་མེད་ཅིང་སྤང་བ་མེད། །སངས་རྒྱས་རྣམས་ཀྱི་བྱང་ཆུབ་ནི། །ཐ་སྙད་ཡིན་ཏེ་དོན་དུ་<milestone unit="page" n="165"/><milestone unit="line" n="165.1"/>༄༅། །མེད། །ཆོས་ཉིད་མཚན་ཉིད་རྣམ་པར་དག །བདག་མེད་ཆོང་་ལས་ཀུན་ཏུ་འབྱུང་། །མ་སྐྱེས་པ་ཡི་ཆོས་རྣམས་ལ། །ངོ་བོ་མེད་ཅིང་བསྒོམ་པའང་མེད། །ནམ་མཁའི་ཚུལ་དུ་རང་བྱུང་བས། །དངོས་གྲུབ་<milestone unit="line" n="165.2"/>ཀུན་ཏུ་རབ་ཏུ་གྲགས། །ཆོས་རྣམས་རང་བཞིན་འོད་གསལ་བ། །གདོད་ནས་དག་པ་ནམ་མཁའ་བཞིན། །བྱང་ཆུབ་མེད་ཅིང་སེམས་ཅན་མེད། །བདག་མེད་པ་ཡི་ཆོས་ལས་བྱུང་། །སངས་རྒྱས་བྱང་ཆུབ་རྫོགས་བྱེད་<milestone unit="line" n="165.3"/>པ། །རྣམ་པར་མི་རྟོག་དམིགས་སུ་མེད། །ཆོས་ཆེན་པོ་རྨད་དུ་བྱུང་བ་ལས། སྤྲོས་པ་མེད་པའི་ལེའུ་སྟེ་གཉིས་པའོ།། །།ཆེ་བ་བསྟན་པའི་ཕྱིར། སེམས་དཔའ་ཆེན་པོ། ཐུགས་ཀྱི་དཀྱིལ་འཁོར་རང་བྱུང་ལ། །ཡེ་<milestone unit="line" n="165.4"/>ཤེས་རྫོགས་ཞུགས་མེ་ལོང་བཞིན། །ང་ནི་དུས་གསུམ་བཞུགས་པ་ཡི། །སངས་རྒྱས་རྣམས་ལ་ཡེ་ཤེས་ཏེ། །བྱང་ཆུབ་སེམས་ཀྱི་དོན་རྟོགས་པས། །སངས་རྒྱས་ཀུན་གྱི་ཉིང་ཤ་ཅན། །ང་ནི་སངས་རྒྱས་ཀུན་གྱི་<milestone unit="line" n="165.5"/>དུར། །དུར་ཁྲོད་ཆེན་པོ་ང་བདག་ཡིན། །སེམས་ཅན་ཆེན་པོ་ཐམས་ཅད་དང་། །སེམས་ཅན་ཐམས་ཅད་ང་ལས་བྱུང་། །སེམས་ཅན་དུར་ཉིད་ང་ཡིན་ནོ། །སྐལ་ལྡན་སེམས་དཔས་རིག་པར་གྱིས། །སངས་<milestone unit="line" n="165.6"/>རྒྱས་ཐམས་ཅད་ང་ཡི་ཞིང་། །སེམས་ཅན་ཐམས་ཅད་སྐུ་གསུང་གཏེར། །ཐམས་ཅད་ང་ཡི་ལོངས་སྤྱོད་རྒྱུ། ཞེས་གསུངསཔའིཚིགཐོསཔདང། སེམས་དཔས་སྐལ་ལྡན་ཞལ་མཐོང་བས། །རྨད་བྱུང་གསང་བའི་<milestone unit="page" n="166"/><milestone unit="line" n="166.1"/>དཀྱིལ་འཁོར་འདིར། །བྱང་ཆུབ་སེམས་ཡིན་བདག་ཉིད་རིག །ཐལ་མོ་སྦྱར་ནས་འདི་སྐད་གསོལ། །དུས་གསུམ་སངས་རྒྱས་ཐམས་ཅད་ཀྱི། །ཐུགས་ཀྱི་ཐུགས་ཏེ་ཐུགས་ལ་རོལ། །དུས་གསུམ་སངས་རྒྱས་ཐམས་<milestone unit="line" n="166.2"/>ཅད་ཀྱི། །སྐུ་ཡི་སྐུ་སྟེ་སྐུ་ལ་རོལ། །དུས་གསུམ་སངས་རྒྱས་ཐམས་ཅད་ཀྱི། །གསུང་གི་གསུང་སྟེ་གསུང་ལ་རོལ། །ཞེས་གསོལ་པ་དང་། སེམས་དཔའ་ཆེན་པོ། བསྐལ་པ་འབུམ་ཕྲག་སྔོན་རོལ་དུ། །ང་ཉིད་གཅིག་པུ་<milestone unit="line" n="166.3"/>སྔོན་དུ་བྱུང་། །འབྱུང་བ་བས་ནི་ང་སྔར་བྱུང་། །སངས་རྒྱས་ཀུན་གྱི་སྐུ་གསུང་ཐུགས། །ང་ལས་བྱུང་བ་དེ་ཡི་ཕྱིར། །སེམས་དཔའ་ཆེན་པོ་ཐུགས་ཉིད་ནི། །ང་ཡི་བྱིན་རླབས་ཆེན་པོ་བས། །དུས་གསུམ་སངས་<milestone unit="line" n="166.4"/>རྒྱས་ཐམས་ཅད་དང་། །རྣལ་འབྱོར་ཆེན་པོ་ཀུན་འདུས་ནས། །འོད་ཟེར་མངོན་སུམ་ཉི་བཞིན་ཤར། །སེམས་དཔའ་ཆེན་པོ་སྐལ་བཟང་ཡིན། །རྣལ་འབྱོར་གང་ཞིག་འདི་འཆད་པ། །སེམས་དཔའ་ཉིད་ཀྱི་སྐུ་<milestone unit="line" n="166.5"/>གསུང་ཐུགས། །དེ་ཉིད་ཡིན་པར་ཤེས་པར་གྱིས། །དོན་འདི་རིག་པའི་རྣལ་འབྱོར་བ། །སངས་རྒྱས་ས་ལ་མི་གནས་ཏེ། ཐམས་ཅད་པ་ཉིད་ང་ཡི་ཐུགས། །སེམས་ཅན་སངས་རྒྱས་ང་ལས་སྐྱེས། །ཞེས་གསུངས་<milestone unit="line" n="166.6"/>སོ། །ཆོསཆེནཔོརྨདདུབྱུང་བ་ལས། ཆེ་བ་བསྟན་པའི་ལེའུ་སྟེ་གསུམ་པའོ།། །།གསང་བ་ཞལ་གྱིས་བཞེས་པ། སེམསདཔའཆེན་པོ། ང་བྱེད་པ་པོ་ང་ཉིད། ངརངབཞིནགྱིསརྣམཔར་དག་ནས་སངས་<milestone unit="page" n="167"/><milestone unit="line" n="167.1"/>༄༅། །རྒྱས་པས། འདུས་བྱས་ཀྱི་ཆོས་ཡེ་ནས་མེད་དོ། །དེའི་ཕྱིར་ཆོས་ཐམས་ཅད་རྣམ་པར་དག་པ་ཉིད་ཡིན་ནོ། །ང་ཉིད་ཆོས་ཀྱི་སྐུའི་རྣལ་འབྱོར་ཡིན་པས། ངའི་ཆོས་ཐམས་ཅད་རྣམ་པར་མི་རྟོག་<milestone unit="line" n="167.2"/>པའོ། །སངས་རྒྱས་ཀུན་པས་སྔར་སངས་རྒྱས་པའོ། །ནམ་མཁའ་མེད་པའི་སྔོན་རོལ་ན། །ནམ་མཁའི་མཚན་ཉིད་ཡེ་ནས་མེད། །གང་ལ་ཆགས་མེད་སྔོན་རོལ་ན། །ཆགས་པའི་འདོད་ཆགས་ཡོངས་ཀྱིས་<milestone unit="line" n="167.3"/>མེད། །སྲིད་པ་མེད་པའི་སྔོན་རོལ་ན། །སྲིད་པའི་ཆོས་ཉིད་ཡེ་ནས་མེད། །འབྱུང་བ་མེད་པའི་སྔོན་རོལ་ན། །ཆེན་པོ་ལྔ་ཉིད་ཡེ་ནས་མེད། །སངས་རྒྱས་མེད་པའི་སྔོན་རོལ་ན། །སེམས་ཅན་མིང་ཉིད་ཡེ་ནས་<milestone unit="line" n="167.4"/>མེད། །སྔོན་དུ་འཁོར་བའི་ཆོས་ཡང་མེད། །མྱ་ངན་འདས་པའི་སྔོན་རོལ་ན། །འཁོར་བའི་ཆོས་ནི་ཡེ་ནས་མེད། །དེ་ཕྱིར་འབྱུང་ལས་ང་སྔར་བྱུང་། །ཐམས་ཅད་ང་ཡིས་བྱས་པ་ཡིན། །ཐམས་ཅད་ང་ལས་སྐྱེས་པ་<milestone unit="line" n="167.5"/>ཡིན། །ཐམས་ཅད་ང་ལས་བྱུང་བ་ཡིན། །ཞེས་བཀའ་སྩལ་ཏོ། །ཆོས་ཆེན་པོ་རྨད་དུ་བྱུང་བ་ལས། ཞལ་གྱིས་བཞེས་པ་གསང་བའི་ལེའུ་སྟེ་བཞི་པའོ།། །།གཞི་རྩ་མེད་པའི་སེམས་ཉིད་ནི། །བཀྲུས་པས་མི་<milestone unit="line" n="167.6"/>འདག་ནམ་མཁའབཞིན། །སྐྱེདངབྲལ་བའི་བྱང་ཆུབ་ལ། །བྱང་ཆུབ་རྒྱུ་འབྲས་ཡོངས་ཀྱིས་མེད། །རྨད་བྱུང་བྱང་ཆུབ་སེམས་འདི་ནི། །རང་གིརིགཔཆེནཔོས་མཁྱེན་ནས། རོལ་པའིཐབསཆེནརངལརྫོགས་<milestone unit="page" n="168"/><milestone unit="line" n="168.1"/>པར་སངས་རྒྱས་སོ། །འདོད་ཆགས་ཞེ་སྡང་གཏི་མུག་ང་རྒྱལ་ཕྲག་དོག་ཡེ་ནས་ཡོད་ཅིང་མཐར་གནས་པས་ཡེ་ནས་དག་སྟེ། འདོད་ཆགས་ཉིད་ངའོ། །ཞེ་སྡང་ངའོ། །གཏི་མུག་ངའོ། །ང་རྒྱལ་ངའོ། །ཕྲག་དོག་<milestone unit="line" n="168.2"/>ངའོ། །དེའི་དུས་སུ་སྔོན་བྱུང་བ་དང་། །ད་ལྟར་གཉིས་དབྱེར་མེད་པར་གནས་པའི་ཕྱིར་ལྷན་ཅིག་འབྱུང་བའི་ཆོས་འདོད་ཆགས་རང་བཞིན་གྱིས་རྣམ་པར་དག་པས་ཞེ་སྡང་ལ་སོགས་པ་རྣམ་པར་དག་གོ །འདོད་<milestone unit="line" n="168.3"/>ཆགས་སྤྲོས་པ་མེད་པས་ཞེ་སྡང་ལ་སོགས་པའི་མིང་མེད་དོ། །སེམས་ཉིད་ལས་བྱུང་བའི་ཆོས་སོ། །རང་བཞིན་གྱིས་རྣམ་པར་དག་པས་སོ་སོར་དབྱེར་མེད་པ། བརྟན་པ། མཁྲེགས་པ། མ་སྒྲགས་པ། མི་ཆོད་པ། རྡོ་<milestone unit="line" n="168.4"/>རྗེ་སྙིང་པོར་སྦྱོར་བ། གཉིས་སུ་མེད་པ། སོ་སོ་མ་ཡིན་པའི་ཆོས་མཉམ་པ་ཉིད་ལས་ཆོས་ཀྱི་དཀྱིལ་འཁོར་བསམ་གྱིས་མི་ཁྱབ་པར་རང་གི་སེམས་ཉིད་ལས་བྱུང་ཞིང་། རིགས་དང་རིགས་ལྔར་གྱུར་པའི་སངས་རྒྱས་<milestone unit="line" n="168.5"/>ཡབ་ཡུམ་སྲས་དང་བཅས་པ། འཁོར་ཕུན་སུམ་ཚོགས་པ་ལས་བྱུང་ཞིང་སྤྱོད་པའོ། །རྒྱུ་རྐྱེན་རྟེན་འབྲེལ་གྱི་ནུས་མཐུ་ཉིད། སྣང་མཛད་ཀྱི་བྱང་ཆུབ་སེམས་ཉིད། ལུས་དང་ངག་དང་སེམས་དབྱེར་མེད་པར་མཉམ་པ་<milestone unit="line" n="168.6"/>ཉིད་དུ་གྱུར་པ། ངོ་བོར་བསམ་པ་དང་བྲལ་བའི་མཐུས། སྐུ་གསུང་ཐུགས་ཀྱི་དཀྱིལ་འཁོར་ཐམས་ཅད་རྫོགས་པར་རང་ལས་བྱུང་ཞིང་འབྱུང་བ་དང་། འོད་དང་མངོན་པར་ཤེས་པ་དང་། བྲག་དང་། ཆུ་དང་། ནམ་<milestone unit="page" n="169"/><milestone unit="line" n="169.1"/>༄༅། །མཁའ་ལ་ཐོགས་པ་མེད་པར་འགྲོ་བ་དང་། སྤྲུལ་པ་སྣ་ཚོགས་ཅིར་ཡང་སྣང་བ་དང་། སྒྲ་སྐད་སྣ་ཚོགས་འབྱུང་བ་དང་། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་མཐའ་ཡས་མུ་མེད་པ་ན་<milestone unit="line" n="169.2"/>སྲིད་པའི་ཆོས་དང་། མི་སྲིད་པའི་ཆོས་ཐམས་ཅད་ངའི་ལུས་ངག་ཡིད་གསུམ་གྱི་མཐུ་ལས་གྱུར་པ་ཡིན་ནོ། །དེའི་ཕྱིར་སོ་སོར་ཀུན་ཏུ་རྟོགས་པའི་ཡེ་ཤེས་ཀྱིས། སེམས་ཅན་ཇི་སྲིད་འཁོར་བའི་ཆོས་ཐམས་ཅད་དང་།<milestone unit="line" n="169.3"/>མངོན་པར་རྫོགས་པར་སངས་རྒྱས་པ་དང་། འདས་པ་དང་མ་འོངས་པ་དང་། ད་ལྟར་བཞུགས་པ་དང་། སྲིད་པ་གསུམ་དང་ཁམས་གསུམ་དང་། མཆོག་གསུམ་དང་། ཡུམ་གྱི་ལྷུམས་ན་བཞུགས་པ་དང་། འབྱུང་བ་<milestone unit="line" n="169.4"/>དང་། སྐྱེས་པ་དང་། བུད་མེད་དང་། མ་ནིང་དང་། བྱོལ་སོང་དང་། ཡི་དྭགས་དང་། དམྱལ་བ་དང་། ལྷ་དང་། མི་དང་། རྒན་པ་དང་། གཤོན་པ་ལ་སོགས་པ་ཐམས་ཅད་ང་ཉིད་ཡིན་པས། ང་ཉིད་ཀྱི་ཐུགས་<milestone unit="line" n="169.5"/>ལས་སྦྱར་བ་ཡང་མ་ཡིན་ནོ། །ཡིད་རང་བཞིན་གྱི་ནོར་བུ་རིན་པོ་ཆེ་དང་། དཔག་བསམ་གྱི་ཤིང་། ལྷའི་ལོངས་སྤྱོད་ཐམས་ཅད་དང་། རྒྱ་མཚོ་དང་། རི་རབ་དང་། གླིང་ལ་སོགས་པ་འདི་ངའི་བྱང་ཆུབ་སེམས་ཡིན་<milestone unit="line" n="169.6"/>ནོ། །ང་གང་ན་འདུག་པ་ཉིད་ཡོངས་སུ་རྫོགས་པའི་སངས་རྒྱས་ཡིན་ནོ། །ང་ཅིར་ཡང་འགྱུར་དུ་བཏུབ་པའི་དུས་ངན་ན་ཡང་སངས་རྒྱས་སོ། །ང་སྐྱེ་བ་ཉིད་གང་དུ་སྐྱེས་པར་གྱུར་པ་ན་མངོན་པར་རྫོགས་པར་སངས་<milestone unit="page" n="170"/><milestone unit="line" n="170.1"/>རྒྱས་པ་ཡིན་ནོ། །ང་རོལ་པ་བྱང་ཆུབ་ཀྱི་སེམས་བདེ་བ་ཆེན་པོ་ཉིད་ཡིན་ནོ། །སེམས་ཅན་ཐམས་ཅད་དང་། སྟོངགསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་ཡེ་ནས་སངས་རྒྱས་པ་ཡིན་པ་ནི་ངའི་བྱང་<milestone unit="line" n="170.2"/>ཆུབ་ཀྱི་སེམས་སོ། །མ་བྱུངམ་གྱུར་པ་གཅིག་ཀྱང་མེད་དོ། །བྱང་ཆུབ་ཀྱི་སེམས་ལས་གྱུར་པའི་མཐུས་སངས་རྒྱས་སོ། །བྱང་ཆུབ་ཀྱི་སེམས་ཡེ་ནས་སངས་རྒྱས་སོ། །བྱང་ཆུབ་སེམས་ནི་ཅིར་ཡང་སྣང་། ཅིར་ཡང་<milestone unit="line" n="170.3"/>འགྱུར་དུ་བཏུབ་པ་ཡིན་ནོ། །ཆོ་འཕྲུལ་ཆེན་པོ་ཅིར་ཡང་སྟོན་པར་མཛད་པ་ཡིན་ནོ། །བཅུད་ཀྱི་འཇིག་རྟེན་རྣམ་པརསྣང་མཛད་ལས་བྱུང་བ་འདི་ནི། འབྱུང་བ་སངས་རྒྱས་དང་སེམས་ཅན་མང་པོ་འབྱུང་བར་འགྱུར་<milestone unit="line" n="170.4"/>བ་ཉིད། ངའི་སྐུ་གསུང་ཐུགས་ལས་བྱུང་བའི་མཐུ་དང་རྫུ་འཕྲུལ་ལོ། །གསང་བ་ཆེན་པོ་བྱང་ཆུབ་ཀྱི་སེམས་ཡི་གེ་རྨད་དུ་བྱུང་བའོ། །འཇིག་རྟེན་དང་འཇིག་རྟེན་ལས་འདས་པའི་ཆོས་ཐམས་ཅད་ནི་སངས་རྒྱས་ལས་<milestone unit="line" n="170.5"/>བྱུང་བས་གསངབའི་མན་ངག་དེ་ཁོ་ན་ཉིད་དོ། །བྱང་ཆུབ་ཀྱི་སེམས་འཕྲུལ་ཆེན་པོ་བསྟན་པའི་དོན་ནི་རྣམ་པ་ལྔསྟེ།བྱང་ཆུབ་ཀྱི་སེམས་འཕྲུལ་ཆེན་པོ་རྨད་དུ་བྱུང་བ་དང་། བྱང་ཆུབ་ཀྱི་སེམས་རྫུ་འཕྲུལ་ཆེན་པོ་རྨད་<milestone unit="line" n="170.6"/>དུ་བྱུང་བ་དང་། བྱང་ཆུབ་ཀྱི་སེམས་རོལ་པ་ཆེན་པོ་ཡོངས་སུ་བསྟན་པའི་ཆོ་འབྲུལ་ཆེན་པོ་རྨད་དུ་བྱུང་བ་དང་། བྱང་ཆུབ་སེམས་གསང་བ་རྨདདུ་བྱུང་བའི་ཆོས་རྗེས་སུ་བསྟན་པའི་འཕྲུལ་ཆེན་པོ་རྨད་དུ་བྱུང་བ་དང་།<milestone unit="page" n="171"/><milestone unit="line" n="171.1"/>༄༅། །བྱང་ཆུབ་ཀྱི་སེམས་གསང་བ་ཆེན་པོའི་རྒྱུད་གསང་བའི་འཕྲུལ་ཆེན་པོ་མངོན་པར་བསྟན་པའི་ཆོས་རྨད་དུ་བྱུང་བའོ། །ཆོས་ཆེན་པོ་རྨད་དུ་བྱུང་བ་ལས། འཕྲུལ་ཆེན་པོའི་ལེའུ་སྟེ་ལྔ་པའོ།། །།བྱང་<milestone unit="line" n="171.2"/>ཆུབ་ཀྱི་སེམས་གསང་བ་རྨད་དུ་བྱུང་བའི་འཕྲུལ་ཆེན་པོ་འདི་ནི་སྐུ་གསུང་ཐུགས་ཉིད་དུ་གྱུར་པ་ཡིན་ཏེ། སྔོན་གྱི་སངས་རྒྱས་རྣམས་ཀྱིས་བཤད་པ་ཡིན་ནོ། །ཀྱེ་སེམས་དཔའ་ཆེན་པོ། སྣང་ལ་མི་གནས་པ་རྣམས་<milestone unit="line" n="171.3"/>ནི་ཐུགས་གསང་བ་ཆེན་པོ་རྨད་དུ་བྱུང་བའོ། །འདི་ཡང་དག་པ་སངས་རྒྱས་ཀྱི་ལམ་ནས་ནམ་མཁའ་ཆགས་པ་མེད་པར་ཀུན་ཏུ་ཁྱབ་ཅིང་རང་ལ་འདུས་པ་ནི་བྱང་ཆུབ་ཀྱི་སེམས་རྨད་དུ་བྱུང་བའོ། །ཀྱེ་སེམས་དཔའ་<milestone unit="line" n="171.4"/>ཆེན་པོ། བཀོད་པ་མེད་པར་མངོན་པར་སྣང་བ་ནི། སྐུ་རྨད་དུ་བྱུང་བའི་དཀྱིལ་འཁོར་ཡིན་ནོ། །རང་རིག་པ་ལས་བྱུང་བའི་ཆོས་རྣམས་ལ་གང་དུ་ཡང་བསམ་དུ་མེད་དོ། །མེད་པ་ཉིད་ཀྱི་དོན་དུ་གྱུར་ནས་གནས་པ་ནི་<milestone unit="line" n="171.5"/>བྱང་ཆུབ་ཀྱི་སེམས་རྨད་དུ་བྱུང་བའོ། ཀྱེ་སེམས་དཔའ་ཆེན་པོ། མ་སྐྱེས་མ་སྤྲོས་པར་སྒྲ་སྐད་སྣ་ཚོགས་སོ་སོ་རང་རང་ལས་བྱུང་བ་ནི་གསུང་རྨད་དུ་བྱུང་བའི་དཀྱིལ་འཁོར་ཡིན་ནོ། །སྒྲ་སྐད་ལས་འདས་པའི་ཏིང་<milestone unit="line" n="171.6"/>འཛིན་གྱི་སྐུ་གསུང་ཐུགས་ཉིད་དུ་གྱུར་པ་ནི་བྱང་ཆུབ་ཀྱི་སེམས་རྨད་དུ་བྱུང་བ་ཉིད་ཡིན་ནོ། །ཀྱེ་སེམས་དཔའ་ཆེན་པོ། རང་རིག་པའི་སེམས་ལས་བྱུང་བའི་ཆོས་སྐུ་མི་མངའ་བར་ཀུན་ལ་ཁྱབ་པར་གནས་པ་ནི་ནམ་<milestone unit="page" n="172"/><milestone unit="line" n="172.1"/>མཁའ་སྟེ་བྱང་ཆུབ་ཀྱི་སེམས་རྨད་དུ་བྱུང་བ་ཉིད་དོ། །ཀྱེ་སེམས་དཔའ་ཆེན་པོ། སྐུ་དང་གསུང་དང་དཔེ་བྱད་ལས་འདས་པ། སྐུ་ལྔ་ལྷུན་གྱིས་རྫོགས་པར་གསལ་བར་རང་བྱུང་བ་ལས་ནི་བྱང་ཆུབ་ཀྱི་སེམས་རྨད་དུ་<milestone unit="line" n="172.2"/>བྱུང་བའོ། །ཀྱེ་སེམས་དཔའ་ཆེན་པོ། ཆེན་པོ་ལྔ་ཉིད་སྐུ་ལྔ་ལྷུན་གྱིས་རྫོགས་པའི་དཀྱིལ་འཁོར་ཉིད་དོ། །ཆེན་པོ་ལྔའི་དངས་མ་ནི་བྱང་ཆུབ་ཀྱི་སེམས་དྲིམ་མེད་པ་རྨད་དུ་བྱུང་བ་ཉིད་དོ། །དངས་མ་དེ་གསལ་བའི་<milestone unit="line" n="172.3"/>སྙིང་པོ་ཤིན་ཏུ་བརྟག་དཀའ་བའི་ཡེ་ཤེས་ཏེ་ཐུགས་ཉིད་དུ་གྱུར་པའོ། །ཀྱེ་སེམས་དཔའ་ཆེན་པོ། འབྱུང་བ་ཆེན་པོ་སོ་སོར་མ་བཅོས་མ་བྱས་བསམ་པ་མེད་པ་ལས་སྒྲ་སྐད་སྣ་ཚོགས་འབྱུང་བ་ནི་ང་ཉིད་ཡིན་ནོ། །ཀྱེ་<milestone unit="line" n="172.4"/>སེམས་དཔའ་ཆེན་པོ། སྒྲ་འདི་དག་ནི་བདག་ཉིད་ལས་བྱུང་བས་གང་གི་ངོབོར་ཡང་མགྲུབ་པ་ནི་ཆོས་ཀྱི་སྐུ་སྟེབྱང་ཆུབ་ཀྱི་སེམས་རྨད་དུ་བྱུངབའོ། །འབྱུང་བ་ཆེན་པོ་བཞི་ནི་སྐྱེ་བ་འབྱུང་བ་དང་སྐྱེ་བ་རྣམས་ཀྱི་རྒྱུ་<milestone unit="line" n="172.5"/>ཉིད་དུ་གྱུར་པས་བྱང་ཆུབ་ཀྱི་སེམས་རྨད་དུབྱུང་བ་ཉིད་དོ། །འབྱུངབ་ཉིད་དོ། །འབྱུང་བ་ཆེན་པོ་བཞིལས་བྱུང་ཞིང་སྐྱེས་པ་དང་། སྐྱེ་བ་རྣམ་བཞིའི་སེམས་ཅན་རྣམས་བདག་ཉིད་དུ་གྱུར་པས་སངས་རྒྱས་པ་མེད་<milestone unit="line" n="172.6"/>པའི་སངས་རྒྱས་པ་ཡིན་པས་བྱང་ཆུབ་སེམས་རྨད་དུ་བྱུང་བ་ཉིད་དོ། །ཀྱེ་སེམས་དཔའ་ཆེན་པོ། དེ་ལས་བྱུང་བ་ནི་བདག་ཉིད་ལས་བྱུང་བའི་ཆོས་ཐམས་ཅདཉོན་མོངས་པའིདྲི་མ་ཡེ་ནས་མེད་པའོ། །བྱང་ཆུབ་ཅེས་<milestone unit="page" n="173"/><milestone unit="line" n="173.1"/>༄༅། །བྱ་བ་ནི་འདས་པ་དང་། མ་བྱུང་བ་དང་། ད་ལྟར་བཞུགས་པ་དང་། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་མཐའ་ཡས་མུ་མེད་པ་ཐམས་ཅད་དོན་གཅིག་སྟེ། སྐུ་གསུང་ཐུགས་ལས་མ་<milestone unit="line" n="173.2"/>གཏོགས་པའི་ཆོས་རྡུལ་ཙམ་ཡང་མེད་ལ་ཆོས་ཐམས་ཅད་ཀྱི་དོན་དབྱེར་མེད་པར་ཐུགས་སུ་ཆུད་པ་ནི་ཀུན་ཏུ་ཆུབ་པའོ། །སེམས་ནི་ཆོས་ཐམས་ཅད་སྐུ་གསུང་ཐུགས་སུ་དབྱེར་མེད་པའི་དོན་ལས་གཡོ་བ་མེད་པར་<milestone unit="line" n="173.3"/>གསལ་བའི་ཏིང་ངེ་འཛིན་ཏོ། །ཆོས་ཆེན་པོ་རྨད་དུ་བྱུང་བ་ལས། བྱང་ཆུབ་སེམས་ཉིད་བསྟན་པའི་ལེའུ་སྟེ་དྲུག་པའོ།། །།སེམས་དཔའ་ཆེན་པོས་ཞུས་པ། བཅོམ་ལྡན་འདས་རིགས་ལྔའི་སངས་རྒྱས་ལ་རྣམ་<milestone unit="line" n="173.4"/>པར་ཐར་པའི་ལམ་དུ་མངའ་ཞེས་གསོལ་པ་དང་། བཅོམ་ལྡན་འདས་ཀྱིས། སེམས་དཔའ་ཆེན་པོ་ཉོན་ཅིག །ཅེས་བཀའ་སྩལ་ཏོ། །སེམས་དཔའ་ཆེན་པོ་དེ་བཞིན་གཤེགས་པ་ཐམས་ཅད་ལ་རྣམ་པར་ཐར་པའི་ལམ་<milestone unit="line" n="173.5"/>མ་ནོར་བའི་ཆོས་ཉིད་རྣམ་པར་དག་པ་ལྔ་ཡོད་དེ། འདོད་ཆགས་ཞེ་སྡང་གཏི་མུག་ང་རྒྱལ་ཕྲག་དོག་ལྔའོ། །དེ་ལ་འདོད་པ་ནི་བདག་ཉིད་ལས་བྱུང་བའི་ཆོས་ལ་བདག་ཉིད་དུས་དང་རྣམ་པ་མེད་པར་ལོངས་སྤྱོད་པར་<milestone unit="line" n="173.6"/>འདོད་དོ། །ཆགས་པ་ནི་འདོད་པའི་དབང་དུ་གྱུར་པའོ། །དེ་ལ་བདག་ཉིད་ལས་བྱུང་བའི་ཆོས་ནི། གཟུགས་དང་། སྒྲ་དང་། དྲི་དང་། རོ་དང་། རེག་བྱའོ། །དེ་དག་ཇི་ལྟར་འདོད་ཅེ་ན། ཐམས་ཅད་བདག་ཉིད་དུ་<milestone unit="page" n="174"/><milestone unit="line" n="174.1"/>གྱུར་པར་འདོད་ཅིང་འདོད་པ་དེ་ལ་ཆགས་པའོ། །ཞེ་སྡང་ནི་བདག་ཉིད་ལ་ཡེ་ནས་གནས་པའི་ཆོས་ཐམས་ཅད་འབྱུང་བའི་ངོ་བོ་ཉིད་དུ་གྱུར་པ། སྤོངས་ཀྱང་མི་སྤང་། བཀྲུས་ཀྱང་མི་འདག་ཆོས་ཀྱི་ཆོས་ཉིད་དུ་གྱུར་<milestone unit="line" n="174.2"/>པ་འདོད་ཆགས་སྤང་བ་ལ་ཞེ་སྡང་བ། ཞེ་སྡང་སྤང་བ་ལ་ཞེ་སྡང་བ།གཏི་མུག་སྤང་བ་ལ་ཞེ་སྡང་བ། ང་རྒྱལ་སྤང་བ་ལ་ཞེ་སྡང་བ། ཕྲག་དོ་སྤང་བ་ལ་ཞེ་སྡང་བ། གཏི་མུག་ནི་བདག་ཉིད་ལས་བྱུང་བའི་ཆོས་ཅན་ལ།<milestone unit="line" n="174.3"/>བལྟ་བས་སོ་སོར་དབྱེར་མེད་པར་ཐུགས་སུ་ཆུད་དེ། སོ་སོར་དབྱེ་བ་མི་མངའ་ལས་གཏི་མུག་དངས་པ་དང་། ཆོས་ཐམས་ཅད་བདེ་བར་གཤེགས་པའི་ཐུགས་རྗེའི་བདག་ཉིད་དུ་གྱུར་པས་གསང་བ་མཆོག་གི་<milestone unit="line" n="174.4"/>དགེས་པ་ན་ཐམས་ཅད་གཅིག་ཏུ་བཞུགས་པས། ས་དང་སའི་རིམ་པར་བྱེད་པའི་དགོངས་པ་མི་མངའ་བས་གཏི་མུག་དང་། སྐུ་གསུང་ཐུགས་ཀྱི་ངོ་བོ་ཉིད་གཅིག་སྟེ། དབྱེར་མེད་དུ་ཐུགས་སུ་ཆུད་དེ། མཉམ་པ་ཉིད་<milestone unit="line" n="174.5"/>ཀྱི་སྐུར་བཞུགས་ཤིང་མཉམ་པའི་དོན་ལ་དགོངས་པས་གཏི་མུག་པ་དང་། དེ་བཞིན་གཤེགས་པ་ཐམས་ཅད་དང་། ཆོས་ཐམས་ཅད་བདག་ཉིད་ལས་བྱུང་ཞིང་། གཞན་ལས་མ་བྱུང་མ་སྐྱེས་པའི་དོན་ཐུགས་སུ་ཆུད་<milestone unit="line" n="174.6"/>པས་བདག་ཉིད་ཀྱི་སྐུ་ལས་མ་གཏོགས་པར་གཞན་དུ་གྱུར་པ་དང་།གཞན་དུ་སྐྱེ་བ་དང་། གཞན་དུ་འབྱུང་བ་དང་། གཞན་དུ་འགོག་པ་དང་། གཞན་ལས་སྐྱེས་པ་དང་། གཞན་ལས་བྱུང་བ་དང་། གཞན་དུ་གྱུར་པར་<milestone unit="page" n="175"/><milestone unit="line" n="175.1"/>༄༅། །སྟོན་པ་མི་མངའ་བས་གཏི་མུག་པ་དང་། བདག་ཉིད་ལས་བྱུང་བའི་སྤྲུལ་པའི་སྐུ་རྣམ་པ་སྣ་ཚོགས་ལས་རོལ་པ་ཅིར་ཡང་མཛད་ཅིང་། སྐུ་གཅིག་ཏུ་སྟོན་པ་མི་མངའ་བས་གཏི་མུག་པའོ། །ང་རྒྱལ་ནི་<milestone unit="line" n="175.2"/>བདག་ཉིད་ལས་བྱུང་བའི་ཆོས་ཐམས་ཅད་དང་། སྐྱེ་བ་ཐམས་ཅད་ལ་ང་དང་བདག་མེད་པར་ཐུགས་སུ་ཆུད་དེ་མཁྱེན་པས། དེའི་ཆོས་ཐམས་ཅད་ང་དང་བདག་མེད་པར་སྟོན་པར་མཛད་པའི་ང་རྒྱལ་དང་། བདག་<milestone unit="line" n="175.3"/>ཉིད་ལས་བྱུང་བའི་ཆོས་བླ་ན་མེད་པའི་ཆེ་བ་ཐུགས་སུ་ཆུད་དེ་དུས་གསུམ་དུ་བདག་ཉིད་སྟོན་པར་མཛད་ཅིང་། བདག་ཉིད་ཀྱི་ཆེ་བ་སྟོན་པར་མཛད་པའི་ང་རྒྱལ་དང་། བདག་ཉིད་ལས་བྱུང་བའི་ཆོས་རྣམས་ལ་<milestone unit="line" n="175.4"/>བདག་ཉིད་དུས་ཐམས་ཅད་དུ་ལོངས་སྤྱོད་པར་མཛད་པའི་དབང་གིས་རོལ་པའི་སྐུ་ཅིར་ཡང་སྟོན་པས་ང་རྒྱལ་བ་དང་། ཆོས་ཐམས་ཅད་དང་། སྲིད་པ་གསུམ་དང་། ཆེན་པོ་ལྔ་ལ་སོགས་པ་དང་། སྐྱེ་འགྲོ་ཐམས་<milestone unit="line" n="175.5"/>ཅད་མ་ལུས་པ་ཐུགས་སུ་ཆུད་དེ། དེ་དག་ཐམས་ཅད་བདག་ཉིད་དུ་འདུས་ཤིང་བདག་ཉིད་དུ་གྱུར་པར་སྟོན་པར་མཛད་པའི་ཆེ་བའི་ང་རྒྱལ་ལོ། །ཕྲག་དོག་ནི་ཆོས་ཐམས་ཅད་ངོ་བོ་ཉིད་གཅིག་པ་ལས་ཐ་དད་པར་<milestone unit="line" n="175.6"/>རྟོགས་པ་ལས་ཕྲག་དོག་པ་དང་། འདོད་ཆགས་ཞེ་སྡང་གཏི་མུག་རྣམས་ཡེ་ནས་བྱང་ཆུབ་ཀྱི་སྐུ་གསུང་ཐུགས་དབྱེར་མེད་པ་ལས་མཚན་ཉིད་སོ་སོར་འཛིན་པ་ལ་ཕྲག་དོག་པ་དང་། ཡང་དག་པའི་དོན་མ་ནོར་བ་<milestone unit="page" n="176"/><milestone unit="line" n="176.1"/>གཏན་ལ་ཕབ་པ་ལ། ཕྱིན་ཅི་ལོག་ཏུ་རྟོགས་པ་དེ་ལ་ཕྲག་དོག་པ་དང་། ཆོས་ཐམས་ཅད་བདེ་བར་གཤེགས་པ་ཡིན་པ་ལས་དེ་ལྟར་མ་རྟོགས་པ་ལ་ཕྲག་དོག་པ་དང་། ཆེ་བའི་ལམ་ཡིན་པ་ལ་རྣམ་པར་ཐར་པ་མ་<milestone unit="line" n="176.2"/>མཐོང་བ་ལ་ཕྲག་དོག་པའོ། །ཆོས་ཆེན་པོ་རྨད་དུ་བྱུང་བ་ལས། བྱང་ཆུབ་སེམས་དཔས་ཐར་པའི་ལམ་བསྟན་པའི་ལེའུ་སྟེ་བདུན་པའོ།། །།རྡོ་རྗེ་སེམས་དཔའ་ཆེན་པོ་ཁྱོད། །ཡང་དག་སངས་རྒྱས་ལམ་རིག་<milestone unit="line" n="176.3"/>པ། །ནམ་མཁའ་ལྟ་བུར་སྐྱེ་བ་མེད། །རྣམ་དག་ཕུང་པོ་ལྔ་བདེ་བ། །སྣ་ཚོགས་ངེས་པར་ཁྱོད་ལས་བྱུང་། །ཁྱོད་ལས་མ་བྱུང་གཅིག་ཀྱང་མེད། །སྣ་ཚོགས་འབྱུང་བ་ཀུན་གྱི་རྒྱུ། །སངས་རྒྱས་ཀུན་གྱི་སྤྲུལ་པའི་<milestone unit="line" n="176.4"/>སྐུ། །སངས་རྒྱས་བྱང་ཆུབ་བླ་ན་མེད། །རྣམ་པར་དག་པ་བདག་མེད་ཆོས། །ཡང་དག་ཡེ་ཤེས་ཐམས་ཅད་ལམ། །སྐྱེ་མེད་ཆོས་ཏེ་སྣ་ཚོགས་དོན། །འབྱུང་བ་རྣམས་པས་ཁྱོད་སྔར་བྱུང་། །དོན་གཅིག་གཉིས་མེད་ཆོས་<milestone unit="line" n="176.5"/>ཀྱི་དོན། །དམ་པའི་དོན་ཏེ་འཇིག་པ་མེད། །ཁྱོད་ལས་བྱུང་བ་ཡི་གེ་མེད། །གསང་སྔགས་དོན་དུ་བསྐྱེད་རྣམས་ལ། །རྣམ་པ་ཀུན་ལྡན་རྣམ་པ་མེད། །ཡན་ལག་མེད་པའི་རྩིས་ལས་འདས། །སངས་རྒྱས་ཀུན་གྱིས་<milestone unit="line" n="176.6"/>རྟོགས་བྱ་བ། །ཐམས་ཅད་སངས་རྒྱས་ཉིད་ཀྱིས་མཛད། །སངས་རྒྱས་བྱང་ཆུབ་བླ་ན་མེད། །རང་གི་ལོངས་སྤྱོད་རང་ལས་སྤྲུལ། །རང་ལས་སྤྲུལ་པའི་སྐུ་རྣམས་ལ། །རང་གིས་ལོངས་སྤྱོད་ཅི་ཡང་མཛད། །སྤྲུལ་པ་<milestone unit="page" n="177"/><milestone unit="line" n="177.1"/>༄༅། །སྣ་ཚོགས་ཅིར་ཡང་སྟོན། །ཁྱོད་ལས་ཆོ་འཕྲུལ་སྣ་ཚོགས་འབྱུང་། །རོལ་པའི་སྐུར་ནི་ཅིར་ཡང་རོལ། །སངས་རྒྱས་རོལ་པ་ཁྱོད་ལས་བྱུང་། །སེམས་དཔའ་ཆེན་པོ་ཐམས་ཅད་ཁྱོད་ཉིད་ལས་བྱུང་<milestone unit="line" n="177.2"/>བའོ། །སེམས་དཔའ་ཆེན་པོ་འདི་ནི་སངས་རྒྱས་ཐམས་ཅད་ཀྱི་གསང་བ་རྨད་དུ་བྱུང་བའོ། །སེམས་དཔའ་ཆེན་པོ་ཉོན་ཅིག་ཐམས་ཅད་མཁྱེན་པའི་ཡེ་ཤེས་ཀྱིས་ཐམས་ཅད་མཛད་དོ། །ཆགས་པ་དང་བྲལ་བའི་ལུས་<milestone unit="line" n="177.3"/>ལས་འདས་པ་ནི་ཁྱོད་དོ། །ངའི་བྱང་ཆུབ་ཀྱི་སེམས་ཕྲ་ཞིང་ཟག་པ་མེད་པ། ས་བོན་དང་བྲལ་བ། རྡུལ་མེད་པ། རྡུལ་དང་བྲལ་བ། དྲི་མ་མེད་པ་ནི་བདེ་བར་གཤེགས་པ་རྣམས་དང་། སེམས་ཅན་ཐམས་ཅད་ལ་<milestone unit="line" n="177.4"/>གནས་པ་ཡིན་ནོ། །འདི་ནི་སངས་རྒྱས་ཐམས་ཅད་ཀྱི་གསང་བའི་བྱང་ཆུབ་ཀྱི་སེམས་གསང་བ་དམ་པའོ། །སེམས་དཔའ་ཆེན་པོ་དེ་བཞིན་གཤེགས་པ་ནི་འདི་ལྟར་རིག་པར་བྱའོ། །ཡེ་ཤེས་ལུས་ཅན་དེ་བཞིན་<milestone unit="line" n="177.5"/>གཤེགས་པ་དེ་ནི་སྐུའི་འོད་ལ་བཞུགས་ཤིང་། གསུང་གི་ཟེར་ལ་རོལ་ཏེ། དེའི་ཕྱིར་རྣམ་པར་དག་པ་ནམ་མཁའ་དང་འདྲ་བའི་སྐུའོ། །དེ་ཡང་ཡངས་པ་དང་། ཀུན་ལ་ཁྱབ་པར་གནས་པ་དང་། འགོག་པ་མེད་པར་<milestone unit="line" n="177.6"/>སྙོམས་པར་གྱུར་པ་ནི་ནམ་མཁའོ། །གསལ་ཞིང་སྣང་བ་ཐམས་ཅད་ནི་སྐུའི་འོད་ཡིན་ཞིང་། ནམ་མཁའི་རང་བཞིན་མ་ཡིན་ནོ། །ཆེན་པོ་ལྔ་ལ་སོ་སོར་གསལ་བ་དང་། སྣང་བ་ཆེན་པོ་ཡོད་པ་ནི། ཆེན་པོ་ལྔ་ཉིད་<milestone unit="page" n="178"/><milestone unit="line" n="178.1"/>རིགས་ལྔའི་སྐུར་གྱུར་པའི་འོད་ཡིན་གྱི། ནམ་མཁའི་ཁམས་ཀུན་ལ་ཁྱབ་པའི་འོད་དམ་ནམ་མཁའི་རང་བཞིན་ལས་བྱུང་བ་ནི་མ་ཡིན་ཏེ། སྐུ་མདོག་ཇི་ལྟ་བ་བཞིན་ནམ་མཁའིམདོག་ཀྱང་དེ་བཞིན་གྱུར་པ་ཡིན་<milestone unit="line" n="178.2"/>ནོ། །བར་སྣང་ལ་སྣང་བ་སྟོན་པ་ཉི་ཟླ་དང་སྐར་མ་ལ་སོགས་པ། རང་གི་སྣང་བའི་འོད་འབྱུང་བ་དང་། བར་སྣངསྣང་བར་སྟོན་པ་ཡང་། སྐུ་རིན་པོ་ཆེའི་འོད་དང་། གསུང་གི་འོད་ཟེརསྤྲོས་པའི་ཟེརཉིད་ཡིན་<milestone unit="line" n="178.3"/>ནོ། །ཆེན་པོ་བཞི་ལས་བྱུང་བའི་ཁ་དོག་རྣམས་དང་། རྣམ་པ་སྣ་ཚོགས་སུ་སྤྲོས་པ་དང་། བར་སྣང་ལ་སྤྲིནགྱི་ཁ་དོག་སོ་སོར་སྣངབ། འཇའ་ཚོན་གྱི་ཁ་དོག་འབྱུང་བ་ཡང་རིགས་སོ་སོའི་སྐུ་དང་འོད་ལས་བྱུང་བཡིན་<milestone unit="line" n="178.4"/>གྱི། ནམ་མཁའ་དང་ཁ་དོག་ཀྱངཆེན་པོ་བཞི་ལས་བྱུང་བ་ནི་མ་ཡིན་ནོ། །སྐུ་མདོག་དཀར་ན་ནམ་མཁའ་ཡང་དཀར། སྐུ་མདོག་ཇིལྟ་བ་བཞིན་དུ་ནམ་མཁའི་མདོག་ཀྱང་དེ་དང་འདྲ་བ་དང་ཆེན་པོ་བཞི་ལས་བྱུང་<milestone unit="line" n="178.5"/>བའི་སྐྱེ་བ་རྣམས་ཀྱི་ཁ་དོགཀྱང་དེ་དང་འདྲའོ། །དེ་བཞིན་གཤེགས་པའི་སྐུ་ནི་ཆེན་པོ་ལྔ་ལས་བསྟན་ཞིང་། འབྱུང་བ་ཆེནཔོ་བཞིའི་རྒྱུད་ལས་སྐྱེས་པ་མ་ཡིན་ནོ། །འབྱུང་བ་བཞི་དང་འབྱུང་བ་ལས་གྱུར་པ་ཐམས་<milestone unit="line" n="178.6"/>ཅད་དང་། སྐྱེ་བ་བཞི་ལས་སྐྱེས་པའི་སེམས་ཅན་ཐམས་ཅད་དང་། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་མ་ལུས་པ་མེད་པ་རྣམསནི། དེབཞིནགཤེགསཔའིསྐུ་གསུང་ཐུགསཉིད་ལས་བྱུང་ཞིང་། སྐུ་<milestone unit="page" n="179"/><milestone unit="line" n="179.1"/>༄༅། །གསུང་ཐུགས་ཀྱི་རོལ་པ་ཆེན་པོ་རྣམ་པ་ཅིར་ཡང་རོལ་ཅིང་ཆོས་ཐམས་ཅད་ལ་མཛད་པ་དང་། ཆོས་ཐམས་ཅད་ལ་རོལ་པ་རྟག་ཏུ་མཛད་པའི་དོན་དུ་དེ་བཞིན་གཤེགས་པས་མཛད་དོ། །ཆེན་པོ་ལྔ་མེད་<milestone unit="line" n="179.2"/>པའི་སྔོན་རོལ་ན། དེ་བཞིན་གཤེགས་པའི་སྐུ་ནི་དེ་བཞིན་དུ་རང་བྱུང་བ་སྟེ། སྐུའི་འོད་ལ་བཞུགས་ཤིང་གསུང་གི་ཟེར་ལ་རོལ་ལོ། །ཆོས་ཆེན་པོ་རྨད་དུ་བྱུང་བ་ལས། བྱང་ཆུབ་ཀྱི་སེམས་ཡེ་ནས་མི་མཉམ་པའི་ལེའུ་<milestone unit="line" n="179.3"/>སྟེ་བརྒྱད་པའོ།། །།སེམས་དཔའ་ཆེན་པོ། བྱང་ཆུབ་ཀྱི་སེམས་གསང་བ་རྨད་དུ་བྱུང་བ་འདི་ནི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་མཐའ་ཡས་མུ་མེད་པ་རྣམས་སངས་རྒྱས་ཉིད་ཀྱིས་མཛད་<milestone unit="line" n="179.4"/>པས། གསང་བ་རྨད་དུ་བྱུང་བའོ། །སངས་རྒྱས་ཉིད་ལས་གསང་བ་རྨད་དུ་བྱུང་བའོ། །སངས་རྒྱས་ཉིད་ཡེ་ཤེས་ལས་སྐྱེས་པས་གསང་བ་རྨད་དུ་བྱུང་བའོ། །བདག་ཉིད་ཀྱི་རིག་པའི་ཡེ་ཤེས་ལས་མ་སྐྱེས་པ་དང་མ་<milestone unit="line" n="179.5"/>བྱུང་བ་དང་། རང་རིག་པའི་ཡེ་ཤེས་ཀྱིས་མ་ཁྱབ་པའི་ཆོས་གང་ཡང་མེད་པས་གསང་བ་རྨད་དུ་བྱུང་བའི་ཆོས་ཆེན་པོ་སྟེ། སེམས་དཔའ་ཆེན་པོ་ཉིད་དང་། བྱང་ཆུབ་སེམས་དཔའ་རྣམས་ཀྱིས་རྟོགས་པར་དཀའ་བའི་<milestone unit="line" n="179.6"/>ཕྱིར་གསང་བ་མཆོག་གི་དམ་པའོ། །ཆོསཆེནཔོརྨདདུབྱུང་བ་ལས། གསང་བ་དམ་པ་བསྟན་པའི་ལེའུ་སྟེ་དགུ་པའོ།། །།སེམསདཔའཆེནཔོ། རྡོརྗེསེམས་དཔའི་ཐུགས་གསང་བའི་རྒྱུད་ནི། སྐུ་གསུང་ཐུགས་<milestone unit="page" n="180"/><milestone unit="line" n="180.1"/>སུ་མ་འདུས་པ་གཅིག་ཀྱང་མེད་དོ། །བདེ་བར་གཤེགས་པའི་སྐུ་གསུང་ཐུགས་ཉིད་དུ་གྱུར་པས་གསང་བའོ། །དེ་བཞིན་གཤེགས་པ་ཉིད་ལ་རྣམ་པར་དག་པའི་ཕུང་པོ་ལྔ་ཡོད་དེ། གཟུགས་རྣམ་པར་དག་པ་ཐམས་<milestone unit="line" n="180.2"/>ཅད་ཉིད་དུ་གྱུར་པའི་ཕུང་པོ་དང་། རྣམ་པར་གྲོལ་བའི་ཚོར་བ་འགག་པ་མེད་པའི་ཕུང་པོ་དང་། སྐྱེ་བ་མེད་པའི་འདུ་ཤེས་ཆོས་ཉིད་དུ་གྱུར་པའི་ཕུང་པོ་དང་། ལེན་པ་མེད་པའི་འདུ་བྱེད་རྣམ་པ་ཐམས་ཅད་ཐ་དད་<milestone unit="line" n="180.3"/>པའི་སྒོའི་ཕུང་པོ་དང་། རྣམ་པར་དག་པ་ནམ་མཁའ་དང་འདྲ་བ་ཡེ་ཤེས་སུ་འབྱུང་བའི་ཕུང་པོ་ལྔ་ཀུན་གྱི་བདག་ཉིད་དུ་ཡོད་པ་དང་། ཀུན་གྱི་བདག་ཉིད་དུ་གྱུར་པས་སྐུའི་རྣམ་པར་སྣང་མཛད་ཅེས་གསུངས་པ་ནི་སྐུ་<milestone unit="line" n="180.4"/>ལྔ་ལྷུན་གྱིས་རྫོགས་པས་ལོངས་སྤྱོད་རྫོགས་པའི་སྐུ་སྟེ། རྣམ་པར་སྣང་མཛད་དོ། །དེ་ལ་རྣམ་པར་སྣང་མཛད་ཅེས་གསུངས་པ་ནི། ཀུན་གཞིའི་རྣམ་པར་ཤེས་པ་ནི་སྐུ་ལྔ་ཉིད་དུ་གྱུར་པ་ཡིན་ཏེ། དེ་ཉིད་ལ་སྐུ་རྣམ་པ་<milestone unit="line" n="180.5"/>སྣ་ཚོགས་ཅིར་ཡང་སྣང་བས་སྣང་མཛད་དོ། །དེའི་ཕྱིར་སེམས་དཔའ་ཆེན་པོ་ཇི་སྐད་གསུངས་ཤེ་ན། འདས་པ་དང་། མ་འོངས་པ་དང་། ད་ལྟར་བྱུང་བ་རྣམས་དང་། དུས་དང་དུས་ཀྱིས་སོ་སོར་གྱུར་པ་དང་། དུས་<milestone unit="line" n="180.6"/>གསུམ་གྱིབདེབརགཤེགསཔཐམས་ཅད་དང་། སྐྱེ་བ་ཐམས་ཅད་དང་། སྐྱེ་བོ་དང་། སྐྱེ་འགྲོ་རྣམས་དང་། ཆེན་པོ་ལྔ་དང་། འབྱུང་བ་བཞི་ལས་བྱུང་བའི་ཆོས་ཐམས་ཅད་སྐུ་ལྔ་རྣམ་པར་དག་པ་ལས་མ་བྱུང་བ་<milestone unit="page" n="181"/><milestone unit="line" n="181.1"/>༄༅། །གཅིག་ཀྱང་མེད་དེ། དེ་དག་ཐམས་ཅད་སྐུ་ལྔ་ལས་བྱུང་བས་ཐམས་ཅད་ནས་ཐམས་ཅད་དུ་སྐུ་ལྔ་ཉིད་དུ་མ་གྱུར་པ་གཅིག་ཀྱང་མེད་དོ། །དེའི་ཕྱིར་སངས་རྒྱས་སུ་མ་གྱུར་པ་གཅིག་ཀྱང་མེད་དོ། །དེ་<milestone unit="line" n="181.2"/>བཞིན་གཤེགས་པའི་སྐུ་ནི་ཕྱི་དང་ནང་དང་ལུས་ངག་ཏུ་ཡང་སྣང་ལ། ཀུན་ཏུ་ཡང་ཁྱབ་པར་སྣང་བས། ཀུན་ལ་ཡང་སྣང་ངོ་། །ཀུན་ཏུ་སྣང་བར་མཛད་དོ། །ཡང་ཇི་སྐད་གསུངས་ཤེ་ན། ངའི་སྐུ་རྣམ་པར་དག་པ་ནི་<milestone unit="line" n="181.3"/>ཅིར་ཡང་སྤྲུལ་ཅིང་ཅིར་ཡང་འགྱུར་ཞིང་ཀུན་ཏུ་འགྱུར་བ་ཉིད་ཡིན་ཏེ། སྐུ་ལྔ་ལས་གྱུར་པའི་ཆོས་ཉིད་ལ། ང་རོལ་པ་ཆེན་པོ་རྡོ་རྗེ་རྣམ་པར་རོལ་པ་མཛད། རྟག་པར་བཞུགས་ཤིང་རྟག་པར་རྣམ་པ་ཅིར་ཡང་རོལ་<milestone unit="line" n="181.4"/>ལོ། །རྡོ་རྗེ་རྣམ་པར་རོལ་པ་ཆེན་པོ་ཅིར་ཡང་མཛད་དོ། །ཆོས་ཉིད་ལ་མངའ་མཛད་པའི་རོལ་པ་ཆེན་པོས་སྐུའི་ཆོ་འཕྲུལ་ཅིར་ཡང་སྣང་ཞིང་ཅིར་ཡང་སྟོན་ཆོ་འཕྲུལ་ཆེན་པོ་ཅིར་ཡང་མཛད་དོ། །སྐུ་ཅིར་ཡང་རོལ་<milestone unit="line" n="181.5"/>པའི་ཆོ་འཕྲུལ་གྱིས། རྟག་པར་ལོངས་སྤྱོད་མཛད་པས་སོ། །དེའི་ཕྱིར་སེམས་དཔའ་ཆེན་པོ་ཕྱིའི་སྤྱོད་ཡུལ་ཐམས་ཅད་འདི་ལྟར་ཡིན་ནོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་དག་ཐམས་ཅད་ནི།<milestone unit="line" n="181.6"/>དེབཞིནགཤེགསཔའིགཟིགས་མོའོ། །ཡུལ་ལོ། །ང་ཉིད་ལས་བྱུང་བའི་ཆོས་ཉིད་དོ། །ཡེ་ནས་མ་བྱུང་བ་འབྱུང་བར་བྱེད་པའི་ཡུལ་ལོ། །མ་བྱུང་བ་འབྱུང་བར་བྱེད་པའི་དམ་ཚིག་གི་ཡུལ་ལོ། །སྐུ་གསུང་ཐུགས་<milestone unit="page" n="182"/><milestone unit="line" n="182.1"/>མངོན་པར་བསྟན་པ་ཉིད་དོ། །སྐུ་གསུང་ཐུགས་མཐར་མི་ཟད་པའི་མཛོད་དོ། །སྟོན་པ་མཐར་མི་ཟད་པའི་དོན་ཉིད་དོ། །སྐུ་གསུང་ཐུགས་རོལ་པའི་ཆོ་འཕྲུལ་ཆེན་པོ་རོལ་པ་ཉིད་དོ། །རྫུ་འཕྲུལ་ཆེན་པོ་ཉིད་ཀྱི་རང་<milestone unit="line" n="182.2"/>བཞིན་ནི་ངའི་མཐུ་ལས་བྱུང་བ་ཉིད་དོ། ངའི་སྟོབས་ལས་བྱུང་བའི་ཆོས་སོ། །སྐུ་གསུང་ཐུགས་མི་ཟད་པའི་རྒྱན་གྱི་འཁོར་ལོ་ཉིད་དོ། །སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་འདི་དག་ཐམས་ཅད་ནི་ང་ཉིད་<milestone unit="line" n="182.3"/>ཀྱི་ཡུལ་ལོ། །བཞུགས་གནས་སོ། །གཞལ་ཡས་ཁང་ངོ་། །འདི་དག་ཐམས་ཅད་ནི་ངའི་སྐུའོ། །ངའི་གསུང་ངོ་། །ངའི་ཐུགས་སོ། །སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་འདི་དག་ཐམས་ཅད་ནི། སངས་<milestone unit="line" n="182.4"/>རྒྱས་ཀྱི་ས་རྫོགས་པ་ཆེན་པོ་ཉིད་དོ། །སངས་རྒྱས་ཉིད་དོ། །བྱང་ཆུབ་ཆེན་པོར་རྫོགས་པ་ཉིད་དོ། །སངས་རྒྱས་ཀྱི་ཞིང་བདེ་བ་ཆེན་པོ་ཉིད་དོ། །བྱང་ཆུབ་ཀྱི་ས་ཉིད་དོ། །བྱང་ཆུབ་ཀྱི་སེམས་རྨད་དུ་བྱུང་བ་ཐམས་<milestone unit="line" n="182.5"/>ཅད་ཀྱི་ངོ་བོ་ཉིད་ཡིན་ནོ། །སྐུ་རྨད་དུ་བྱུང་བ་ཉིད་དོ། །གསུང་རྨད་དུ་བྱུང་བ་ཉིད་ཡིན་ནོ། །ཐུགས་རྨད་དུ་བྱུང་བ་ཉིད་ཡིན་ནོ། །ཆོས་རྨད་དུ་བྱུང་བ་ཉིད་ཡིན་ནོ། །གསང་བ་རྨད་དུ་བྱུང་བ་ཉིད་ཡིན་ནོ། །རོལ་པ་རྨད་<milestone unit="line" n="182.6"/>དུ་བྱུང་བ་ཉིད་ཡིན་ནོ། །མཛད་པ་རྨད་དུ་བྱུང་བ་ཉིད་ཡིན་ནོ། །རྫུ་འབྲུལ་རྨད་དུ་བྱུང་བ་ཉིད་ཡིན་ནོ། །བྱང་ཆུབ་སེམས་རྨད་དུ་བྱུང་བ་ཡང་འདི་ཉིད་ཡིན་ནོ། །སངས་རྒྱསཀྱིསཆེནཔོརྨདདུབྱུང་བ་ཡང་འདི་ཉིད་<milestone unit="page" n="183"/><milestone unit="line" n="183.1"/>༄༅། །ཡིན་ནོ། །སངས་རྒྱས་རྣམས་ཀྱི་ལྟ་བ་རྨད་དུ་བྱུང་བ་ཡང་འདི་ཉིད་ཡིན་ནོ། །སངས་རྒྱས་རྣམས་ཀྱི་ལོངས་སྤྱོད་མཐར་ཕྱིན་པ་ཡང་འདི་ཉིད་ཡིན་ནོ། །སྟོན་པ་ཕུན་སུམ་ཚོགས་པས་བསྟན་པ་ཕུན་སུམ་<milestone unit="line" n="183.2"/>ཚོགས་པ་བསྟན་པ་ཡང་འདི་ཡིན་ནོ། །ཉན་པ་ཕུན་སུམ་ཚོགས་པས་ཉན་པ་ཡང་འདི་ཉིད་དོ། །སངས་རྒྱས་རྣམས་ཀྱི་བདེ་བ་ཆེན་པོ་ཡང་འདི་ཉིད་དོ། །སངས་རྒྱས་རྣམས་ཀྱི་འདོད་པའི་ཡོན་ཏན་ལྔ་ཡང་འདི་ཉིད་<milestone unit="line" n="183.3"/>ཡིན་ནོ། །འདོད་ཡོན་ལྔའི་མཚན་ཉིད་ཀྱང་རྨད་དུ་བྱུང་བ་འདི་ཉིད་ཡིན་ནོ། །སངས་རྒྱས་རྣམས་ཀྱི་ཐུགས་མཐར་ཐུག་པ་ཡང་འདི་ཉིད་ཡིན་ནོ། །སྐུའི་སྤྲུལ་པའི་ཆོས་ཉིད་ལ་རོལ་པའི་ཆོ་འཕྲུལ་གྱིས་ཆོས་ཀྱི་འཁོར་<milestone unit="line" n="183.4"/>ལོ་བསྐོར་བའི་ཆོས་ཉིད་ཀྱི་འཁོར་ལོ་ཡང་རྨད་དུ་བྱུང་བ་འདི་ཉིད་ཡིན་ནོ། །འཁོར་བ་ཡང་ཆོས་ཉིད་མ་རིག་པས་འཁོར་ཞིང་ཆོས་ཉིད་ལ་ཆོས་ཉིད་གནས་པ་ཡང་རྨད་དུ་བྱུང་བ་འདི་ཉིད་ཡིན་ནོ། །སྐུ་གསུང་ཐུགས་<milestone unit="line" n="183.5"/>ལས་མ་གཏོགས་པ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན། འཁོར་བ་དང་ཉོན་མོངས་པའི་མིང་ཡང་མེད་དོ། །སངས་རྒྱས་འབྱུང་བ་ལས་མ་གཏོགས་པ་སེམས་ཅན་དུ་སྐྱེ་བའི་མིང་ཡང་མེད་དོ། །སྐུ་<milestone unit="line" n="183.6"/>སྣང་བ་ལས་མ་གཏོགས་པ་སེམས་ཅན་གྱི་རང་བཞིན་དང་། ཆེན་པོ་ལྔ་ཡེ་ནས་མེད་དོ། །སངས་རྒྱས་ཀྱི་བདེ་བ་ཆེན་པོ་ལས་མ་གཏོགས་པར་སེམས་ཅན་དང་སྡུག་བསྔལ་མིང་ཡང་མེད་དོ། །སངས་རྒྱས་ཀྱི་ངེས་པའི་<milestone unit="page" n="184"/><milestone unit="line" n="184.1"/>ས་ཆེན་པོ་རྫོ་གས་པ་གཅིག་པུ་ལས་མ་གཏོགས་པར། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་སེམས་ཅན་གྱི་ཡུལ་དང་གནས་ཉིད་ལས་མེད་པས་ང་ལས་བྱུང་བའི་ཆོས་ལས་སེམས་ཅན་གྱི་ཡུལ་དང་<milestone unit="line" n="184.2"/>གནས་མེད་དོ། །སྐུ་རྨད་དུ་བྱུང་བ་དང་། བྱང་ཆུབ་ཀྱི་སེམས་རྨད་དུ་མེད་པའི་རང་བཞིན་བསྟན་པས་ངེས་པའི་གསང་བའི་མན་ངག་བསྟན་པའོ། །སེམས་དཔའ་ཆེན་པོ། རྒྱལ་བ་རྣམས་ཀྱི་སྐུ་སྣ་ཚོགས་ཅིར་ཡང་སྣང་<milestone unit="line" n="184.3"/>བ་ནི། ཀུན་ཏུ་རིན་ཆེན་ལྟ་བུ་སྟེ། ཞེས་གསུངས་པ་ཡིན་ནོ། །སྐུའི་ཁ་དོག་ཇི་ལྟར་སྣ་ཚོགས་ཅིར་ཡང་རོལ་པ་ནི་རིན་ཆེན་དང་འདྲ་སྟེ། རིན་པོ་ཆེ་དཀར་པོ་ཡང་རིན་པོ་ཆེའོ། །དམར་པོ་དང་སེར་པོ་དང་སྔོན་པོ་དང་།<milestone unit="line" n="184.4"/>ལྗང་གུ་ལ་སོགས་པ་ནི་ཁ་དོག་ཅི་འདྲ་ཡང་རིན་པོ་ཆེ་ཉིད་དོ། །འདི་ནི་རིན་པོ་ཆེ་ཡིན་ལ་འདི་ནི་རིན་པོ་ཆེ་མིན་པ་ནི་མ་ཡིན་ནོ། །དེ་བཞིན་དུ་རྒྱལ་བ་རྣམས་ཀྱི་སྐུ་ཡང་ཁ་དོག་ཐམས་ཅད་དུ་སྣང་བ་དང་།<milestone unit="line" n="184.5"/>དབྱིབས་ཐམས་ཅད་ཇི་ལྟ་བུར་འདུག་པ་དང་། དྲི་ཅི་མནམ་པ་དང་། རོ་ཇི་ལྟར་བྲོ་བ་དང་། གཟུགས་ཇི་ལྟར་སྣང་བ་དང་། སྒྲ་ཇི་ལྟར་ཐོས་པ་དང་། རེག་བྱ་ཇི་ལྟར་ཚོར་བ་ཐམས་ཅད་ཉིད་ཀྱི་སྐུ་ཡིན་ཏེ། རྒྱལ་བའི་<milestone unit="line" n="184.6"/>རྒྱལ་བ་རྣམས་ཀྱི་སྐུ་ཡིན་གྱི་ཁ་དོག་དང་དབྱིབས་འདི་ནི་རྒྱལ་བའི་སྐུ་ཡིན། འདི་ནི་མ་ཡིན་པ་ལྟ་བུ་ནི་མ་ཡིན་ནོ། །དེའི་ཕྱིར་སངས་རྒྱས་རྣམས་ཀྱི་ཡེ་ཤེས་སྐུ། །སྣ་ཚོགས་གཟུགས་ཅན་ཡིད་ལས་སྐྱེས། །ཞེས་<milestone unit="page" n="185"/><milestone unit="line" n="185.1"/>༄༅། །གསུངས་སོ། །དེ་བཞིན་གཤེགས་པ་རྣམས་ཀྱི་ཐུགས་ནི་ཡེ་ཤེས་བརྒྱད་སོ་སོར་དབྱེར་མེད་པ་གང་གིས་མི་ཆོད་པའི་དོན་རིག་པའི་ཡེ་ཤེས་ཀྱི་སྐུ་དང་གཉིས་སུ་མེད་པར་ཤར་བ་ནི་ཐུགས་<milestone unit="line" n="185.2"/>སོ། །སེམས་དཔའ་ཆེན་པོ། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་འདི་དག་ཐམས་ཅད་དེ་བཞིན་གཤེགས་པ་རྣམས་ཀྱི་ཐུགས་ལས་བྱུང་ཞིང་། ཐུགས་ཉིད་ལས་མ་གྱུར་པ་མེད་དོ། །དེ་བཞིན་གཤེགས་པ་<milestone unit="line" n="185.3"/>རྣམས་ཟད་པའི་མཐའ་མེད་པས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་མཐའ་ཡས་མུ་མེད་པ་ཡང་ཟབ་ཅིང་མེད་པའི་དུས་མེད་དོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་མཐའ་ཡས་མུ་<milestone unit="line" n="185.4"/>མེད་པ་ལ་ཟད་ཅིང་སྟོངས་པའི་དུས་མེད་པ་ནི་བདེ་བར་གཤེགས་པ་རྣམས་ཀྱི་སྐུ་དང་གསུང་དང་ཐུགས་ཉིད་ཡིན་ཏེ། སྐུ་གསུང་ཐུགས་ཟད་ཅིང་སྟོངས་པའི་དུས་མེད་པ་ཉིད་རྨད་དུ་བྱུང་བ་ཡིན་ནོ། །དེ་བཞིན་<milestone unit="line" n="185.5"/>གཤེགས་པ་རྣམས་ཀྱི་སྐུ་དང་གསུང་དང་ཐུགས་ལས་མ་གཏོགས་པར་སྟོང་གསུམ་གཞན་ན་མེད་དོ། །དེ་བཞིན་གཤེགས་པ་རྣམས་ཀྱི་གསུང་ནི་སྐུ་གསུང་ཐུགས་སོ་སོར་དབྱེར་མེད་པའི་དོན་དང་། རང་བཞིན་ཀུན་<milestone unit="line" n="185.6"/>ལ་སྣང་བར་བྱེད་ཅིང་སོ་སོའི་དོན་གོ་བ་ཉིད་དུ་སྟོན་པ་ནི། དེབཞིནགཤེགསཔརྣམས་ཀྱི་གསུང་ངོ་། །གསུང་ལས་གྱུར་པ་རྣམས་ནི་སྒྲ་སྐད་སྣ་ཚོགས་ཅིར་ཡང་འབྱུང་བ་དང་། མིང་དང་ཚིག་མང་པོ་རྣམས་ལ་<milestone unit="page" n="186"/><milestone unit="line" n="186.1"/>སོགས་པ་དང་། སྒྲ་སྐད་མང་པོ་འབྱུང་བ་རྣམས་ལ་གསུང་དུ་མ་གྱུར་པ་གཅིག་ཀྱང་མེད་དེ། སྐུ་དང་ཐུགས་ཉིད་གསུང་ངོ་། །གསུང་ཐུགས་ཉིད་སྐུ་ཡིན་ཏེ། གསུང་སྤྲུལ་པའི་སྐུ། ཐུགས་སྙིང་པོ་བྱང་ཆུབ་མཆོག་གི་སྐུ།<milestone unit="line" n="186.2"/>སྐུ་ལོངས་སྤྱོད་རྫོགས་པའི་སྐུའོ། །སེམས་དཔའ་ཆེན་པོ། དེ་བཞིན་གཤེགས་པ་རྣམས་ཀྱི་རང་བཞིན་ནི། སྐུ་རྨད་དུ་བྱུང་བ་འདི་ཉིད་ཡིན་པར་རིག་པར་བྱའོ། །ཡེ་ནས་ཡོད་ཅིང་རྟག་པར་བཞུགས། །རང་བྱུང་ཆེ་བའི་<milestone unit="line" n="186.3"/>བདག་ཉིད་སྐུ། །བདག་ཉིད་ཡེ་ནས་དག་པ་ཆོས་ཀྱི་སྐུ། །བདག་ཉིད་སྐུ་གསུམ་ལྷུན་གྱིས་གྲུབ། །འགྱུར་བ་མེད་པས་བསོད་ནམས་སྐུ། །ཡེ་ནས་རྫོགས་པས་སྤྲུལ་པའི་སྐུ། །ལྷུན་གྱིས་རྫོགས་པས་ལོངས་སྤྱོད་རྫོགས་<milestone unit="line" n="186.4"/>པའི་སྐུ། བྱ་རྩོལ་མེད་པས་སྙིང་པོ་བྱང་ཆུབ་སྐུའོ། །ཆོས་ཆེན་པོ་རྨད་དུ་བྱུང་བ་ལས། སྐུ་གསུང་ཐུགས་བསྟན་པའི་ལེའུ་སྟེ་བཅུ་པའོ།། །།སེམས་དཔའ་ཆེན་པོ། འདོད་ཆགས་དང་ནི་ཞེ་སྡང་དང་། །གཏི་མུག་ང་<milestone unit="line" n="186.5"/>རྒྱལ་ཕྲག་དོག་ནི། །རྡོ་རྗེ་ཐེག་པ་ཆེན་པོ་ཉིད། །སྙིང་རྗེ་མེད་པར་གསོད་པ་དང་། །འཇིགས་པ་མེད་པར་སྦྱོར་བ་དང་། །གཙང་སྨེ་མེད་པར་ཟ་བ་དང་། །རང་གི་ཁུ་བས་རང་མཆོད་པ། །རྡོ་རྗེ་ཐེག་པའི་ཆོས་ཉིད་<milestone unit="line" n="186.6"/>ཡིན། །སེམས་ཅན་བརྩེ་བ་མེད་པ་དང་། །མ་བྱིན་ལེན་དང་མི་ཚངས་སྤྱོད། །གཞན་ལ་སློང་བར་མི་བྱེད་པ། །རྡོ་རྗེ་ཐེག་པའི་དམ་ཚིག་སྟེ། །ཇི་སྙེད་རང་བྱུང་བྱང་ཆུབ་སེམས། །བདེ་བ་གསལ་བའི་དཀྱིལ་འཁོར་<milestone unit="page" n="187"/><milestone unit="line" n="187.1"/>༄༅། །ལ། །རྒྱལ་བ་བདག་ཉིད་རྟག་པར་བཞུགས། །རྡོ་རྗེ་ཐེག་པ་གསང་བ་རྨད་དུ་བྱུང་བའོ། །གང་ཞིག་བྱང་ཆུབ་མཆོག་འདོད་པ། །རྟག་ཏུ་བདག་ཉིད་མཆོད་པར་བྱ། །མཆོད་པ་ཀུན་གྱིས་རྟག་ཏུ་<milestone unit="line" n="187.2"/>མཆོད། །ཡིད་བཞིན་རིན་ཆེན་ལ་སོགས་རྣམས། །སངས་རྒྱས་འདོད་ན་བདག་ཉིད་མཆོད། །སངས་རྒྱས་ཞིང་ཁམས་ཐམས་ཅད་དུ། །བདག་ཅག་ཀུན་གྱི་ལྷ་ཡིན་པས། །ཀུན་གྱི་མཆོད་པས་བདག་ལ་མ<milestone unit="line" n="187.3"/>ཆོད། །སེམས་ཅན་ཐམས་ཅད་བསད་ནས་ནི། །རྒྱལ་བ་མཉེས་ཏེ་སྲས་སུ་སྐྱེ། །འདོད་ཆགས་འདོད་པས་རྟག་ཏུ་སྦྱིན། །འདི་ནི་གསང་བའི་བྱང་ཆུབ་སེམས། །སངས་རྒྱས་ཉིད་དུ་ཆུད་མི་ཟ། །དེ་ནི་སངས་རྒྱས་དངོས་<milestone unit="line" n="187.4"/>གྲུབ་ཡིན། །དངོས་གྲུབ་བདག་ལ་ཡོད་པའི་ཕྱིར། །ཡིད་དུ་འོང་བའི་བདག་ཉིད་བསྒོམ། །མཁས་པས་མཆོད་པ་བདག་ལས་བྱུང་། །བདག་ལས་བྱུང་བའི་མཆོད་པ་རྣམས། །བདག་ཉིད་བདག་ལ་མཆོད་པར་<milestone unit="line" n="187.5"/>བྱ། །མཁས་པས་བདག་གི་ཁུ་བ་དག །སྦྱོར་བའི་དོན་གྱི་རྟག་ཏུ་དབྱུང་། །འདི་ནི་སངས་རྒྱས་བདག་ཉིད་ཡིན། །སྤྱོད་པ་མཁའ་དང་མཚུངས་པའོ། །འདི་ནི་རྡོ་རྗེ་ཐེག་པའི་སྤྱོད་པ་རྨད་དུ་བྱུང་བའོ། །ཆོས་ཆེན་པོ་རྨད་<milestone unit="line" n="187.6"/>དུ་བྱུང་བ་ལས། རྨད་དུ་བྱུང་བ་བསྟན་པའི་ལེའུ་སྟེ་བཅུ་གཅིག་པའོ།། །།བདག་ལས་བྱུང་བའི་ཁུ་བ་ཡིས། །བདག་གི་ལུས་ལ་རབ་བརྒྱན་ནས། །སངས་རྒྱས་མཐོང་བས་ཡིད་དུ་འོང་། །འཇིག་རྟེན་ཁམས་<milestone unit="page" n="188"/><milestone unit="line" n="188.1"/>རྣམས་དབང་གྱུར་པ། །ང་ཡི་ལུས་ཉིད་སྔགས་ཀྱི་ལྷ། །རྟག་པར་མཆོད་ན་སངས་རྒྱས་འགྲུབ། །གང་གིས་མཆོད་པས་དངོས་གྲུབ་ཐོབ། །ངག་དང་ཡིད་ཀྱང་ཕྱག་རྒྱ་ཡིས། །སྤྱོད་པ་ཅི་ཡང་སྤྲུལ་པའི་སྐུ། །དངོས་གྲུབ་<milestone unit="line" n="188.2"/>མཆོག་རྣམས་བདག་ལས་བྱུང་། །བྱང་ཆུབ་མྱུར་དུ་ཐོབ་པ་ཡིན། །ལུས་དང་ངག་དང་གསང་བའི་སྔགས། །ནམ་མཁའ་བཞིན་དུ་མཉམ་པར་གནས། །སེམས་ལ་དམིགས་པ་བདག་མེད་པ། །ལྷ་ཡི་ཏིང་འཛིན་གསང་<milestone unit="line" n="188.3"/>བའི་སྔགས། །ངོ་བོ་ཉིད་ཀྱིས་དམིགས་སུ་མེད། །ཀྱེ་སེམས་དཔའ་ཆེན་པོ། ང་བྱང་ཆུབ་ཀྱི་སྙིང་པོ་ན་བཞུགས་པའི་སྟོང་པའི་ཆོས་ལ་སྟོང་པའི་ཆོས་མེད་དེ་མི་གནས་སོ། །བྱང་ཆུབ་སེམས་ལ་བྱང་ཆུབ་ཏུ་བསྒྲུབ་པའི་<milestone unit="line" n="188.4"/>སེམས་མེད་དེ་མི་གནས་སོ། །སྲིད་པའི་ཆོས་ཐམས་ཅད་ལ་སྲིད་པ་མེད་དེ་མི་གནས་སོ། །ཆོས་ལ་སེམས་མེད་པས་རྣམ་པར་དག་པ་ལ་གཉིས་མེད་དོ། །སེམས་ཅན་ཐམས་ཅད་མངོན་པར་རྫོགས་པར་སངས་རྒྱས་<milestone unit="line" n="188.5"/>པའི་ཕྱིར། ཡིད་ལ་བྱེད་པར་མངོན་པར་སངས་རྒྱས་སོ། །སེམས་ཅན་གསང་བ་མཆོག་གི་དཀྱིལ་འཁོར་གྱི་ཡེ་ཤེས་ཀྱི་ལྷ་ཉིད་ཡིན་པས། སངས་རྒྱས་ཀུན་གྱི་གསང་བར་མཛད་པའོ། །ང་ལས་བྱུང་བའི་ཆོས་ཆེན་པོ་<milestone unit="line" n="188.6"/>ལྔ་ཉིད། ཡེ་ཤེས་གསང་བའི་དཀྱིལ་འཁོར་གྱི་ལྷ་ཉིད་ཡིན་པས་དངོས་གྲུབ་གཞན་ནས་བསླང་དུ་མེད་པས། དུས་གསུམ་གྱིབདེབརགཤེགསཔགསང་བ་ཆེན་པོ་ཉིད་དོ། །སེམསདཔའཆེནཔོ། སངསརྒྱས་ཀུན་<milestone unit="page" n="189"/><milestone unit="line" n="189.1"/>༄༅། །གྱི་བྱང་ཆུབ་ཀྱི་སེམས་འདི་ནི་སངས་རྒྱས་ཉིད་ཀྱི་ཐུགས་ལས་བྱུང་བ་ཉིད་ཡིན་ནོ། །དེའི་ཕྱིར་སངས་རྒྱས་རྣམས་ཀྱི་བྱང་ཆུབ་སེམས། སངས་རྒྱས་ཀུན་གྱི་ཐུགས་ལ་གནས། སེམས་དཔའ་དེ་བཞིན་<milestone unit="line" n="189.2"/>རིག་པར་གྱིས། དེ་ནས་རྡོ་རྗེ་སེམས་དཔའ་མཚན་ཆེན་པོའི་ཏིང་ངེ་འཛིན་ལ་བཞུགས་ནས་འདི་སྐད་ཅེས་གསོལ་ཏོ། །སངས་རྒྱས་ཀུན་གྱི་བྱང་ཆུབ་སེམས། །སངས་རྒྱས་ཀུན་གྱི་ཐུགས་ལ་གནས། །རྡོ་རྗེ་སེམས་<milestone unit="line" n="189.3"/>དཔའི་ཤེས་རབ་ཀྱི། །ཡེ་ཤེས་ཕ་རོལ་ཕྱིན་པའི་གནས། །དུས་གསུམ་གཅིག་སྟེ་རྟག་པར་བཞུགས། །ཞེས་གསོལ་ཏོ། །སེམས་དཔའ་ཆེན་པོ་དེ་བཞིན་ཏེ། །རྣམ་པར་སྣང་མཛད་ཡེ་ཤེས་ནི། །བདེ་བར་གཤེགས་<milestone unit="line" n="189.4"/>པའི་ཐུགས་ལ་གནས། །ཡི་གེ་ཀུན་ལ་མི་སྣང་ཡང་། །སེམས་ལ་གསལ་བར་མངོན་པར་སྣང་། །སྐལ་ལྡན་རྣམས་ཀྱི་རང་རིག་པ། །དོན་ཆེན་ཡི་གེ་དམ་པ་སྟེ། ཁོང་ནས་འབྱུང་བ་སྐྱེ་བ་མེད། །སེམས་དཔའ་ཆེན་པོ།<milestone unit="line" n="189.5"/>སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་འདི་དག་ཐམས་ཅད་ནི། སངས་རྒྱས་ཀུན་གྱི་སྐུ་དྲི་མ་མེད་པ་ཉིད་ཡིན་ནོ། །དེའི་ཕྱིར་འདི་སྐད་ཅེས་བཀའ་སྩལ་ཏོ། །ཡེ་ཤེས་འབའ་ཞིག་ལས་བྱུང་བ། །སངས་རྒྱས་<milestone unit="line" n="189.6"/>ཀུན་གྱི་བྱང་ཆུབ་སེམས། །སངས་རྒྱས་ཉིད་ཀྱིས་རྙེད་པ་ཡིན། །བདེ་བར་གཤེགས་པ་ཀུན་གྱི་གསང་། །ཆོས་ཆེན་པོ་རྨད་དུ་བྱུང་བ་ལས། གསང་བ་རྨད་དུ་བྱུང་བའི་ལེའུ་སྟེ་བཅུ་གཉིས་པའོ།། །།སེམས་དཔའ་<milestone unit="page" n="190"/><milestone unit="line" n="190.1"/>ཆེན་པོ་ཉོན་ཅིག །བདེ་བར་གཤེགས་པ་རྣམས་ཀྱི་རྒྱུད་གསང་བའི་དོན་རྣམ་པ་གསུམ་སྟེ། དོན་དང་ལུས་དང་ངེས་པའི་གསང་བ་དང་གསུམ་མོ། །དེའི་དོན་ནི་བཀྲི་བའི་དོན་མ་ཡིན་གྱི་ངེས་པའི་དོན་གཏན་ལ་ཕབ་<milestone unit="line" n="190.2"/>པའོ། །དེ་ལ་བདེ་བར་གཤེགས་པ་རྣམས་དང་། སྣོད་བཅུད་ནམ་མཁའ་བསྡུས་པའི་ཆོས། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་མ་ལུས་ལུས་པ་མེད་པ་ཐམས་ཅད་དོན་གཅིག་སྟེ་སྐུ་གསུང་ཐུགས་སུ་<milestone unit="line" n="190.3"/>འདུས་སོ། །སྐུ་གསུང་ཐུགས་ཀྱི་དོན་ནི་དབྱེར་མེད་དེ། གང་གིས་ས་མི་ཤིགས་གང་གི་མི་ཆོད་གང་གི་མི་ཕྱེད་པ་རྡོ་རྗེ་ལྟ་བུའོ། །སྐུ་གསུང་ཐུགས་སུ་མ་གྱུར་པའི་དངོས་པོར་ལུས་པའི་ཆོས་གཅིག་ཀྱང་མེད་པས་སྐུ་<milestone unit="line" n="190.4"/>གསུང་ཐུགས་ལྷུན་གྱིས་རྫོགས་པར་གཏན་ལ་ཕབ་པའོ། །དེའི་ཕྱིར་རྡོ་རྗེའི་ཆོས་སོ། །རྡོ་རྗེའི་ཐེག་པའོ། །ལུང་འདི་བསྒོམ་པ་ལས་ཤེས་པར་བྱའོ། །བསྒོམ་པ་ནི་ལྷ་དང་བདག་ཏུ་དོན་གཅིག་པས་གཉིས་སུ་མེད་པ་<milestone unit="line" n="190.5"/>ལ་བྱའོ། ཁྲེས་པར་བྱ་བ་ནི་ཆོས་ཐམས་ཅད་ཀྱི་དོན་མ་ནོར་བར་ཤེས་པ་དང་། བདག་ཉིད་ཀྱི་རང་བཞིན་ཤེས་པར་བྱ་བ་དང་། བལྟ་བ་མ་ནོར་བར་ཤེས་པར་བྱ་བ་དང་། རྡོ་རྗེ་སེམས་དཔའི་ཐུགས་གསང་བའི་རྒྱུད་<milestone unit="line" n="190.6"/>མ་ནོར་བར་ཤེས་པར་བྱ་བ་དང་། རྡོ་རྗེ་སེམས་དཔའིརངབཞིནཤེསཔརབྱབ་དང་། རྡོ་རྗེ་སེམས་དཔའི་ཡོན་ཏན་དང་། རྡོ་རྗེ་སེམས་དཔའི་རྣམ་པརརོལཔཆེནཔོམནོརབར་ཤེས་པ་དང་། རྡོ་རྗེ་སེམས་<milestone unit="page" n="191"/><milestone unit="line" n="191.1"/>༄༅། །དཔའི་སྦྱོད་པ་དང་། ཆོས་ཉིད་ལ་ལོངས་སྤྱོད་ཆེན་པོས་མངའ་མཛད་པའི་དོན་མ་ནོར་བར་ཤེས་པར་བྱའོ། །ངེས་པའི་གསང་བའི་མན་ངག་ནི་རྨད་དུ་བྱུང་བའི་དོན་ནོ། །རྨད་དུ་བྱུང་བ་གསང་བ་<milestone unit="line" n="191.2"/>ནི་ཐམས་ཅད་བདག་ཉིད་ལས་བྱུང་ཞིང་བདག་ཉིད་ཀྱིས་མཛད། བདག་ཉིད་ལས་སྤྲོས་ཤིང་བདག་ཉིད་དེ་ལ་རོལ་ལོ། །བདག་ལས་སྤྲུལ་ཞིང་བདག་ཉིད་ཡོངས་སུ་སྡུད། བདག་ཉིད་ལས་བྱུང་བའི་ཆོས་ལ་བདག་<milestone unit="line" n="191.3"/>ཉིད་ལོངས་སྤྱོད་མཛད། བདག་ཉིད་ཀྱི་ཡོན་ཏན་ལས་བདག་ཉིད་ཆེ་བ་སྟོན། བདག་ཉིད་ལས་བྱུང་བའི་ཆོས་རྣམས་ལ་བདག་ཉིད་སྟོན་པར་བྱེད། །སླར་ཡང་བདག་ཉིད་ཀྱི་དབྱིངས་སུ་འདུས་ཏེ། བདག་ཉིད་ལས་<milestone unit="line" n="191.4"/>མ་བྱུང་བའམ། བདག་ཉིད་དུ་མ་གྱུར་པ་གཅིག་ཀྱང་མེད་དོ། །ཆོས་ཆེན་པོ་རྨད་དུ་བྱུང་བ་ལས། གསང་བ་རྨད་དུ་བྱུང་བའི་ལེའུ་སྟེ་བཅུ་གསུམ་པའོ།། །།སངས་རྒྱས་ཀུན་གྱི་ཐུགས་ནི་གང་། །བདེ་<milestone unit="line" n="191.5"/>གཤེགས་ཐམས་ཅད་འབྱུང་གནས་སོ། །སེམས་ཅན་གྱི་རྣམ་པར་ཤེས་པ་བརྒྱད་པོ་ནི། གསང་བ་འདུས་པའི་དཀྱིལ་འཁོར་ཡེ་ཤེས་རང་ལས་བྱུང་བ་ཡེ་ཤེས་ཀྱི་ལྷ་ཉིད་དོ། །རྣམ་པར་ཤེས་པའི་ཡུལ་བརྒྱད་ནི།<milestone unit="line" n="191.6"/>མཆོད་པའི་ལྷ་མོ་བརྒྱད་དང་། དངོས་གྲུབ་ཀྱི་རྫས་བརྒྱད་དོ། །སེམས་དཔའ་ཆེན་པོསྒོལྔསྟེ། ཤེས་རབ་ཟབ་མོའི་སྒོ་དང་། གསང་རྒྱུད་མཐར་མི་འགེག་པའི་སྒོ་དང་། ཆོས་ཀྱི་འཁོར་ལོ་མཐར་བསྐོར་བའི་སྒོ་དང་།<milestone unit="page" n="192"/><milestone unit="line" n="192.1"/>སྐུ་གསུང་ཐུགས་ཉིད་དུ་གྱུར་པའི་སྒོ་དང་། འབྲས་བུ་ཡོད་པའི་སྒོའོ། །སེམས་དཔའ་ཆེན་པོ་སྒོ་ལྔའི་རྣམ་པར་ཤེས་པ་ལ། ཡིད་ཀྱི་དཀྱིལ་འཁོར་གསལ་བར་གྱུར་པ་ནི་ཡི་གེ་འཁོར་ལོ་གསལ་བར་བྱེད་པའི་དཀྱིལ་<milestone unit="line" n="192.2"/>འཁོར་གསང་བ་ཉིད་དོ། །རྣམ་པར་ཤེས་པ་དང་། ཡུལ་དང་དབང་པོ་རྣམས་ནི་རྣམ་པར་ཤེས་པའི་ཚོགས་ཏེ། མཚན་དང་དཔེ་བྱད་ཀུན་འདས་ཏེ་ཡིད་ཀྱི་ལྷའོ། །དེའི་ཕྱིར་ངག་ནི་འདས་པའི་སྐུ། ལུས་ནི་ད་ལྟར་བྱུང་<milestone unit="line" n="192.3"/>བའི་སྐུ། སེམས་ནི་མ་བྱུང་བའི་སྐུ། །ངག་ནི་འདས་པའི་ལམ། ལུས་ནི་ད་ལྟར་བཞུགས་པའི་ལམ། སེམས་ནི་ཕྱིས་འབྱུང་བའི་ལམ་ཉིད་དོ། །ངག་ནི་འདས་པའི་ཡུལ། ལུས་ནི་ད་ལྟར་བཞུགས་པའི་ཡུལ། །སེམས་ནི་<milestone unit="line" n="192.4"/>ཕྱིས་འབྱུང་བའི་ཡུལ་ལོ། །སེམས་དཔའ་ཆེན་པོ་དེའི་ཕྱིར། སངས་རྒྱས་ཀྱི་ནི་མཁྱེན་པའི་ཡུལ། སངས་རྒྱས་ཉིད་ཀྱི་གསང་བའི་གནས་སོ། །ཆོས་ཆེན་པོ་རྨད་དུ་བྱུང་བ་ལས། གསང་བ་རྨད་དུ་བྱུང་བའི་སྤྱོད་ཡུལ་<milestone unit="line" n="192.5"/>བསྟན་པའི་ལེའུ་སྟེ་བཅུ་བཞི་པའོ།། །།སེམས་ནི་ཇི་བཞིན་མཉམ་པ་ཡི། །སངས་རྒྱས་རྣམས་ཀྱི་རྣལ་འབྱོར་རོ། །ཡང་དག་བདག་མེད་དེ་བཞིན་ཉིད། །ཡང་དག་ལམ་སྟེ་ཡི་གེ་མེད། །འགྲོ་བ་མེད་པས་ལམ་<milestone unit="line" n="192.6"/>ཡང་མེད། །ཀུན་སྤྱོད་ཡོན་ཏན་རྣམ་ལྔ་ནི། །ཡེ་ཤེས་རོལ་པའི་རྒྱན་ཉིད་ཡིན། །འདོད་ཆགས་ཞེ་སྡང་གཏི་མུག་རྣམས། །སངས་རྒྱས་འབྱུང་བའི་ཡེ་ཤེས་ལམ། །སྐུ་གསུང་ཐུགས་ཀྱི་བྱང་ཆུབ་སེམས། །བྱང་ཆུབ་<milestone unit="page" n="193"/><milestone unit="line" n="193.1"/>༄༅། །སེམས་ནི་ཐར་པའི་ལམ། །ཆོས་ཉིད་འཁོར་བའི་རྒྱ་མཚོ་མཐའ་རིང་ལ། །ཉོན་མོངས་སེམས་ཅན་གནས་པ་རྣམས། །བྱང་ཆུབ་སེམས་ནི་ཐབས་ཆེན་གྱིས། །བསད་པ་འབའ་ཞིག་ལས་སུ་<milestone unit="line" n="193.2"/>རུང་། །མཆོད་པ་ཆེན་པོ་བདེ་བ་ཆེ། །འདོད་ཆགས་ཆེན་པོ་དགའ་བའི་མཆོག །མཆོད་པ་ཆེན་པོ་ཞེ་སྡང་ཆེ། །ཞེ་སྡང་ཆེན་པོ་རྫོགས་སངས་རྒྱས། །མཆོད་པ་ཆེན་པོ་གཏི་མུག་ཆེ། །གཏི་མུག་བློ་སྟེ་གཏི་མུག་<milestone unit="line" n="193.3"/>སེལ། །ཕྲག་དོག་ཆེན་པོ་མཆོད་པ་ཆེ། །ཕྲག་དོག་ཆེན་པོ་དགའ་བས་དགའ། །མཆོད་པ་ཆེན་པོ་ང་རྒྱལ་ཆེ། །ང་རྒྱལ་ཆེན་པོ་རྒྱལ་བས་རྒྱལ། །ཀྱེ་སེམས་དཔའ་ཆེན་པོ་དེ་བཞིན་གཤེགས་པ་རྣམས་ཀྱི་ཐུགས་<milestone unit="line" n="193.4"/>ནི་ཐུགས་རྗེ་རོལ་པ་མཛད་པའི་དོན་དུ་བྱང་ཆུབ་ཀྱི་སེམས་རོལ་པའི་ཡུལ་ལས་མ་གཏོགས་པ། དམྱལ་བའི་གནས་ནི་ཡེ་ནས་མེད། དམྱལ་བའི་རྒྱུ་མེད་དེའི་དངོས་ཀྱང་མེད།སེམས་དཔའ་ཆེན་པོ་མ་སྐྱེས་པའི་ཆོས་<milestone unit="line" n="193.5"/>རྣམས་ལ་ནམ་ཡང་སྐྱེ་བར་མི་འགྱུར་རོ། །སངས་རྒྱས་དང་སེམས་ཅན་ནི་གཉིས་སུ་མེད་དེ། གཅིག་ཏུ་གྱུར་པའོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་མཐའ་ཡས་མུ་མེད་པ་ནི། སངས་རྒྱས་ཀྱི་ཞིང་<milestone unit="line" n="193.6"/>ཁམས་ཡོངས་སུ་དག་པ་ཉིད་དོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ནི། །འཁོར་བ་ཡང་མེད། མྱ་ངན་ལས་འདས་པ་ཡང་མེད། བདེ་བ་ཆེན་པོ་ཆོས་ཉིད་འབྱུང་བའི་དཀྱིལ་འཁོར་ཉིད་<milestone unit="page" n="194"/><milestone unit="line" n="194.1"/>དོ། །དེའི་ཕྱིར། བྱང་ཆུབ་སེམས་ཀྱི་ཡེ་ཤེས་ནི། །སངས་རྒྱས་ཐུགས་ལ་གསལ་བས་གསང་། །རྣམ་ཤེས་དམིགས་པའི་ཡུལ་ལས་འདས། །གསང་བ་མཆོག་གི་བདེ་བ་ཡིས། །སངས་རྒྱས་ཀུན་གྱི་ཐུགས་ལ་<milestone unit="line" n="194.2"/>གནས། །འདི་ནི་གསང་བའི་བྱང་ཆུབ་སེམས། །ཞེས་གསུངས་སོ། །སེམས་དཔའ་ཆེན་པོ། ཡང་དག་སངས་རྒྱས་རྣམ་རིག་པ། །རྟག་པར་སངས་རྒྱས་ཉིད་ལ་གནས། །ནམ་མཁའ་ལྟ་བུར་ཆགས་པ་མེད། །ཕུང་པོ་ལྔ་<milestone unit="line" n="194.3"/>དོན་དེ་ཉིད་ཤེས། །མི་འཕོ་བ་ཡི་དོན་ཡང་རིག །མི་འཕོ་བ་ཡི་ལམ་ལ་གནས། །རང་བཞིན་མེད་པའི་དོན་ཤེས་ཤིང་། །རང་བཞིན་མེད་པའི་ལམ་ལ་གནས། །མ་སྐྱེས་པ་ཡི་སེམས་ཉིད་ལ། །སེམས་ཅན་སྐྱེ་བའི་རྒྱུ་<milestone unit="line" n="194.4"/>མི་གནས། །མ་རིག་མེད་པས་འཁོར་བ་མེད། །མྱ་ངན་མི་འདའ་རྟག་པར་བཞུགས། །མྱ་ངན་འདས་པའི་ལམ་ཡང་མེད། །སྲིད་པའི་ཆོས་ལ་རང་བཞིན་མེད། །ལུས་དང་ངག་ཡིད་དག་པ་ལ། །ཆོས་རྣམས་རང་བཞིན་<milestone unit="line" n="194.5"/>གནས་པར་ཟད། །སེམས་ཅན་མེད་པས་སངས་རྒྱས་མེད། །སངས་རྒྱས་ལམ་ལ་མི་གནས་ཏེ། །འཁོར་བའི་སྐྱོན་གྱིས་ཡོངས་མི་གོས། །རྣམ་པར་ཐར་པའི་སྒོ་ནས་འདས། །དེ་ནས་བཅོམ་ལྡན་འདས་རྣམ་པར་སྣང་<milestone unit="line" n="194.6"/>མཛདཆེནཔོསྙིངཔོབྱང་ཆུབ་ན་བཞུགས་པའི་སྐུ་ལས། སངས་རྒྱས་ཐམས་ཅད་འདུས་ནས། ཚིག་མཐུན་པར་འདི་སྐད་ཅེས་གསོལ་ཏོ། །འཇིག་རྟེན་མཁས་པ་རྫོགས་སངས་རྒྱས། །གང་ཞིག་ཐོག་མར་བྱང་ཆུབ་<milestone unit="page" n="195"/><milestone unit="line" n="195.1"/>༄༅། །སེམས། །བླ་མེད་དཀྱིལ་འཁོར་སྒོམ་པ་རྣམས། །སྙིང་པོ་བྱང་ཆུབ་བཞུགས་པར་གསུངས། །འཛམ་བུའི་གླིང་དུ་གསུངས་པ་ཡི། །ད་ལྟར་བཞུགས་དང་འདས་པ་དང་། །མ་འོངས་སངས་རྒྱས་མཛད་<milestone unit="line" n="195.2"/>རྣམས་ལ། །ཐམས་ཅད་དོན་དུ་བཤད་པར་གསོལ། །དེ་ནས་སྐྱོབ་པའི་སངས་རྒྱས་རྣམས། །གསུང་བ་འདི་ནི་ཡང་དག་བཤད། །བྱང་ཆུབ་སེམས་ནི་མ་ཡིན་པ། །ཁམས་གསུམ་གནས་པའི་སེམས་ཅན་ལ། །ཕན་<milestone unit="line" n="195.3"/>པའི་སྨན་ནི་གཞན་མེད་དོ། །བྱང་ཆུབ་སེམས་ཀྱི་དོན་རིག་པ། །འཁོར་བའི་ཆོས་ནི་རྒྱུ་མེད་དོ། །མྱུར་དུ་བྱང་ཆུབ་ཀུན་གྱིས་ཐོབ། །མི་སྐྱེ་མི་འཇིག་བདེ་ལ་གནས། །སྐུ་གསུང་ཐུགས་ཀྱི་གསང་བ་ལས། །ཡང་དག་<milestone unit="line" n="195.4"/>སྙིང་པོ་བྱུང་བ་ནི། །དེ་ནི་བྱང་ཆུབ་སེམས་ཞེས་བྱ། །དེ་ལས་བྱུང་བའི་རིག་པ་ནི། །རྨད་དུ་བྱུང་བའི་བྱང་ཆུབ་སེམས། །གསང་བ་མཆོག་གི་རིན་པོ་ཆེ། །སངས་རྒྱས་རྣམས་ཀྱི་དཀྱིལ་འཁོར་ཡིན། །སངས་རྒྱས་རྣམས་<milestone unit="line" n="195.5"/>ཀྱི་གསང་བ་ཡི། །ཁམས་གསུམ་བླ་ན་མེད་པའི་ལམ། །ས་རྣམས་མཉམ་པས་དབྱེར་མེད་དེ། །ས་རྣམས་མཉམ་པ་ཉིད་ཀྱི་ས། །རྣལ་འབྱོར་རང་རིག་ཆེན་པོ་ཡིས། །གསང་བའི་དོན་རྣམས་གཅིག་བསྒོམས་པས། །ཡེ་<milestone unit="line" n="195.6"/>ཤེས་རང་བྱུང་བྱང་ཆུབ་སེམས། །སངས་རྒྱས་ཐམས་ཅད་བདག་གིས་བྱས། །ཡེ་ཤེས་ལྷ་རྣམས་རང་ལས་བྱུང་། །འདི་ནི་རྨད་དུ་བྱུང་བའི་སྐུ། །གསང་བའི་དཀྱིལ་འཁོར་དམ་པ་ཡིན། །འཛབ་དང་བསྙེན་པ་འབུལ་མི་<milestone unit="page" n="196"/><milestone unit="line" n="196.1"/>དགོས། །བྱང་ཆུབ་སེམས་ཀྱང་བསྐྱེད་དུ་མེད། །ལྷ་ཡང་གཞན་ནས་འབོད་མི་དགོས། །མཆོད་པ་གཞན་དུ་མི་མཆོད་དེ། །དངོས་གྲུབ་གཞན་ལས་མི་བླང་ངོ་། །སངས་རྒྱས་ཀུན་གྱི་བྱང་ཆུབ་སེམས། །བླ་ན་མེད་པ་<milestone unit="line" n="196.2"/>རྟོགས་འགྱུར་བ། །རྒྱལ་བས་གསུངས་པའི་ཡེ་ཤེས་གང་། །དེ་ནི་དཀྱིལ་འཁོར་སྙིང་པོར་གསུངས། །སེམས་དཔའ་ཆེན་པོ་གསང་བ་མཆོག་གི་དཀྱིལ་འཁོར་འདི་ནི། སངས་རྒྱས་ཉིད་ཀྱིས་མཁྱེན་པ་ཡིན་<milestone unit="line" n="196.3"/>ནོ། །སེམས་ཅན་མང་པོས་བྱས་པ་ནི། །གསང་བ་མཆོག་གི་དོན་ཉིད་དེ། །སངས་རྒྱས་ཉིད་ཀྱིས་མཛད་པ་ཡིན། །ཆོས་ཆེན་པོ་རྨད་དུ་བྱུང་བ་ལས། རྨད་དུ་བྱུང་བའི་དཀྱིལ་འཁོར་བསྟན་པའི་ལེའུ་སྟེ་བཅོ་ལྔ་<milestone unit="line" n="196.4"/>པའོ།། །།ཁམས་གསུམ་རིན་ཆེན་རྙེད་པའི་མི། །ཇི་ལྟར་འདོད་པ་བཞིན་དུ་འགྲུབ། །རབ་ཏུ་དགེས་པར་མཛད་ནས་ནི། །ཁམས་འདི་ཡིད་བཞིན་ཉིད་དུ་འགྱུར། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་<milestone unit="line" n="196.5"/>ཁམས་འདི་ནི་ཡིད་བཞིན་གྱི་ནོར་བུ་རིན་པོ་ཆེ་ཉིད་ཡིན་ནོ། །དེ་སྐད་གསུངས་པའི་ཆོས་ཐོས་ནས། །རྡོ་རྗེ་སེམས་དཔའ་དཔའ་བོ་ཡང་། །འཇིགས་ཤིང་སྔངས་ནས་གདན་ལས་ལངས། །དགའ་བའི་ཚིག་གིས་འདི་<milestone unit="line" n="196.6"/>སྐད་གསོལ། །མཆོདཔསྣཚོགསབྱསནསནི། །སྣང་མཛད་རྡོ་རྗེ་རྒྱལ་སྤྱན་ལ། །དགའ་བའི་བསམ་པས་སྟོད་བྱེད་པ། །སངས་རྒྱས་ཀུན་བས་སྔར་སངས་རྒྱས། །མི་ཤེས་དྲི་མ་སྤངས་ནས་མེད། །དཔལ་གྱི་རྣམ་<milestone unit="page" n="197"/><milestone unit="line" n="197.1"/>༄༅། །རྒྱལ་དེ་བཞིན་ཉིད། །ལོངས་སྤྱོད་དབང་ཕྱུག་དཔལ་དང་མཉམ། །རྡོ་རྗེ་ཉི་མ་གཟི་བརྗིད་དང་། །མདོག་སྡུག་ཤིན་ཏུ་འབར་བ་ཡི། །བཞད་ཅིང་རྨད་དུ་མཛད་པ་ཡིས། །དགའ་མགུ་རང་བ་རྣམས་སུ་<milestone unit="line" n="197.2"/>འགྱུར། །པདྨ་་བཞད་པས་ཆོས་ཀུན་གྱིས། །རྟོགས་མཛད་སངས་རྒྱས་ཐམས་ཅད་ཀྱང་། །བྱང་ཆུབ་སེམས་འདིས་མཉེས་གྱུར་ནས། །སྐད་ཅིག་ཉིད་ལ་དོན་རྟོགས་ཏེ། །སྙིང་པོ་བྱང་ཆུབ་ཉིད་དུ་འགྱུར། །རྡོ་རྗེའི་<milestone unit="line" n="197.3"/>གདན་ལ་ཡང་སངས་རྒྱས། །ལམ་འདི་རྫོགས་པའི་བྱང་ཆུབ་སེམས། །ཚེ་འདི་ཉིད་ལ་བདེ་བ་དང་། །ཕྱི་མ་འབྱུང་བར་བདེ་བ་དང་། །སངས་རྒྱས་རྣམས་ཀྱི་བདེ་བ་དང་། །སངས་རྒྱས་ཉིད་ཀྱང་རྫོགས་གྱུར་<milestone unit="line" n="197.4"/>ཏེ། །སངས་རྒྱས་ཉིད་དང་སྐལ་བ་མཉམ། །ཞེས་གསོལ་ཏོ། །དེ་ནས་སྟོན་པ་བླ་ན་མེད། །རབ་ཏུ་དགེས་པ་མཛད་ནས་འཛུམ། །དེ་ནས་ཐུགས་གསང་བའི་སྒྲོན་མ་འདི་གསུངས་སོ། །རྨད་བྱུང་བྱང་ཆུབ་སེམས་<milestone unit="line" n="197.5"/>བསྒོམ་པ། །འགྲོ་བ་མྱུར་དུ་བྱང་ཆུབ་སྟེ། །མ་སྐྱེས་བྱང་ཆུབ་རྨད་བྱུང་བ། །ཉོན་མོངས་ལས་ཀྱིས་གོས་མི་འགྱུར། །བྱང་ཆུབ་སེམས་འདི་བྱང་ཆུབ་ཉིད། །ཚོགས་རྣམས་མ་བསགས་ཅིག་ཆར་རྫོགས། །རང་གི་སྙིང་པོ་<milestone unit="line" n="197.6"/>རང་བྱས་ན། །བསམས་ན་ལྷུན་གྱིས་གྲུབ་པའི་སྐུ། །སངས་རྒྱས་མི་བསྒོམ་བདག་ཉིད་བསྒོམ། །སྙིང་པོ་མི་བརྗོད་བདག་ཉིད་བརྗོད། །སངས་རྒྱས་མ་མཐོང་ཆོས་ཉིད་མཐོང་། །བདག་ཉིད་མ་མཐོང་སྐུ་གསུམ་<milestone unit="page" n="198"/><milestone unit="line" n="198.1"/>མཐོང་། །འཁོར་བ་མ་མཐོང་བདེ་བ་ཉིད། །རང་གི་ལྷར་ནི་རང་བསྒོམས་ན། །བསོད་ནམས་རྡོ་རྗེ་ཅིག་ཆར་རྫོགས། །རང་གི་སྙིང་པོ་རང་སྔགས་ཀྱིས། །བསྒྲུབ་པའི་སྙིང་པོར་ཆུད་མི་ཟ། །ཕྱག་རྒྱ་མི་བསྐྱོད་ཡན་<milestone unit="line" n="198.2"/>ལག་བསྐྱོད། །སངས་རྒྱས་མི་གཤེགས་བདག་ཉིད་གཤེགས། །སངས་རྒྱས་མི་མཆོད་བདག་ཉིད་མཆོད། །སྟོན་པ་མི་མཐོང་བདག་ཉིད་མཐོང་། །སངས་རྒྱས་མ་མཐོང་སློབ་དཔོན་མཐོང་། །གཟུགས་ཉིད་མ་མཐོང་<milestone unit="line" n="198.3"/>ཆོས་སྐུ་མཐོང་། །དཔེ་བྱད་མི་བལྟ་རང་གཟུགས་བལྟ། །ཡང་དག་ཡེ་ཤེས་རང་རིག་ནས། །མྱུར་དུ་བླ་མེད་སྦྱོར་བ་ཡིན། །ཐམས་ཅད་འབྱུང་བའི་སྦྱོར་བ་ཡིན། །བདག་གི་ལྷར་ནི་བདག་གི་བྱ། །འདི་ནི་སངས་རྒྱས་<milestone unit="line" n="198.4"/>ཀུན་གྱི་དཔལ། །སངས་རྒྱས་རྣམས་ཀྱི་ཡེ་ཤེས་ཏེ། ཁེས་རབ་མ་ལུས་ཕུན་སུམ་ཚོགས། །འདི་འདྲའི་དཀྱིལ་འཁོར་བླ་ན་མེད། །སངས་རྒྱས་དེ་བཞིན་གཤེགས་པས་གསུངས། །ཐེག་པ་གསུམ་གྱི་ངེས་འབྱུང་<milestone unit="line" n="198.5"/>ལ། །ཐེག་པ་གཅིག་གི་འབྲས་བུར་གནས། །ཆོས་ཆེན་པོ་རྨད་དུ་བྱུང་བ་ལས། བྱང་ཆུབ་སེམས་རྨད་དུ་བྱུང་བའི་ལེའུ་སྟེ་བཅུ་དྲུག་པའོ།། །།སེམས་དཔའ་ཆེན་པོ། སྨན་མཆོག་ནད་མེད་བདེ་འཚོ་བ། །དུས་<milestone unit="line" n="198.6"/>གསུམ་སྨན་མཆོག་བྱང་ཆུབ་སེམས། །འཇིག་རྟེན་སྨན་རྣམས་འདི་ཡིན་ནོ། །བྱང་ཆུབ་སེམས་ཀྱིས་བྱས་པ་རྣམས། །དགེ་ཚུལ་དཔག་བསམ་ལྗོནཤིངབཞིན། །རྟགཏུབྱང་ཆུབ་བདེ་བའི་ས། །བྱང་ཆུབ་མཆོག་གི་<milestone unit="page" n="199"/><milestone unit="line" n="199.1"/>༄༅། །སྙིང་པོར་འགྱུར། །སེམས་དཔའ་ཆེན་པོ། ཕུང་པོ་ལྔ་ནི་རིགས་ལྔར་རྫོགས་པར་ལྷུན་གྱིས་གྲུབ་པའི་གསང་བའི་དཀྱིལ་འཁོར་ཡིན་ནོ། །སེམས་དཔའ་ཆེན་པོ། གཟུགས་ཀྱི་མཚན་ཉིད་མང་པོ་སྣ་<milestone unit="line" n="199.2"/>ཚོགས་པར་འབྱུང་བ་རྣམས་ནི་དེ་བཞིན་གཤེགས་པའི་རིགས་ཀྱི་ལྷ་མོ་དང་། སེམས་དཔའ་དང་སེམས་མ་ལ་སོགས་པ་དེ་བཞིན་གཤེགས་པའི་རིགས་ལྷུན་གྱིས་གནས་པ་སྟེ། དེའི་དོན་ནི་འདུས་པ་དང་། ཚོགས་པ་<milestone unit="line" n="199.3"/>དང་། ཡོངས་སུ་རྫོགས་པ་དང་། མཚན་ཉིད་སོ་སོར་སྣང་བའོ། །དེ་ལ་ཚོགས་ཤིང་འདུས་པ་ནི་དཀྱིལ་ལ། མཚན་ཉིད་སོ་སོར་སྣང་བ་ནི་འཁོར་ཏེ། འདི་ནི་དེ་བཞིན་གཤེགས་པའི་རིགས་རྣམ་པར་སྣང་མཛད་དུ་<milestone unit="line" n="199.4"/>མངོན་པར་རྫོགས་པའི་དཀྱིལ་འཁོར་ཆེན་པོ་སྟེ། ཁམས་གསུམ་ལས་རྣམ་པར་རྒྱལ་བའི་དཀྱིལ་འཁོར་རོ། །སྐུ་ནི་སྙིང་པོ་བྱང་ཆུབ་ན་བཞུགས་པ་དང་རང་བྱུང་ཡེ་ཤེས་ཀྱི་སྐུའོ། །བྱང་ཆུབ་སེམས་ནི་ཆོས་ཉིད་བྱང་<milestone unit="line" n="199.5"/>ཆུབ་སེམས་སོ། །ཕྱག་རྒྱ་ནི་བྱང་ཆུབ་ཀྱི་ཕྱག་རྒྱའོ། །ཞལ་ནི་ཕྱོགས་བཞིར་གཟིགས་ཏེ། དེ་ནི་རྣམ་པར་སྣང་མཛད་ཀུན་ཏུ་ཞལ་ཞེས་གསུངས་པའི་རྒྱུད་ལས་བཤད་པ་ཡིན་ནོ། །ས་ནི་ཡེ་ཤེས་བླ་མའི་ས་ཉིད་<milestone unit="line" n="199.6"/>དོ། །སེམས་དཔའ་ཆེན་པོ་གཟུགས་ཀྱི་ཕུང་པོ་ལས་ཚོར་བ་སྣ་ཚོགས་འབྱུང་བ་ནི་ཚོར་བའི་ཕུང་པོ་སྟེ། རིན་པོ་ཆེའི་རིགས་ལྷུན་གྱིས་རྫོགས་པའི་ལྷ་དང་། ལྷ་མོ་དང་། སེམས་དཔའ་དང་སེམས་མ་ལ་སོགས་པ་རིན་<milestone unit="page" n="200"/><milestone unit="line" n="200.1"/>པོ་ཆེའི་རིགས་ལྷུན་གྱིས་རྫོགས་ཏེ། དེ་ལ་གཅིག་ཏུ་འདུས་ཏེ་དབྱེར་མེད་པ་ནི་དཀྱིལ། མང་པོ་ཚོགས་པ་ནི་འཁོར་ཏེ། ཚོར་བའི་ཕུང་པོ་མངོན་པར་རྫོགས་པར་སངས་རྒྱས་པ་ནི། རིན་པོ་ཆེའི་འབྱུང་ལྡན་ཞེས་བྱ་<milestone unit="line" n="200.2"/>བའི་དཀྱིལ་འཁོར་ཆེན་པོ་སྟེ། དབང་ཆེན་རོལ་པའི་དཀྱིལ་འཁོར་ཉིད་དོ། །བྱང་ཆུབ་ཀྱི་སེམས་ནི་ཐུགས་རིན་པོ་ཆེའོ། །ཕྱག་རྒྱ་ནི་དབང་སྤྱིན་པའི་ཕྱག་རྒྱའོ། །སྐུ་ནི་རིན་ཆེན་འབྱུང་ལྡན་གྱི་སྐུའོ། །ས་ནི་ཡི་གེ་<milestone unit="line" n="200.3"/>འཁོར་ལོའི་སའོ། །སེམས་དཔའ་ཆེན་པོ་ཚོར་བའི་ཕུང་པོ་ལས་འདུ་ཤེས་སྣ་ཚོགས་འབྱུང་བ་ཉིད་ནི་པདྨའི་རིགས་ཏེ། འདུ་ཤེས་མང་པོ་སྣ་ཚོགས་པ་འབྱུང་བ་ཉིད་ནི། པདྨའི་རིགས་ལྷུན་གྱིས་རྫོགས་ཏེ། པདྨའི་<milestone unit="line" n="200.4"/>རིགས་ཀྱི་ལྷ་དང་ལྷ་མོ་དང་། སེམས་དཔའ་དང་སེམས་མ་ལ་སོགས་པ་རྫོགས་པས་ཆོས་ཀྱི་དཀྱིལ་འཁོར་ཆེན་པོ་རང་བྱུང་བ་ཉིད་ཡིན་ཏེ། སྐུའི་འཁོར་ལོ་བསྐོར་བའི་དཀྱིལ་འཁོར་ཉིད་དོ། །ཐུགས་རྗེ་འབྱུང་བ་<milestone unit="line" n="200.5"/>ཞེས་ཀྱང་གསུངས་སོ། །སྐུ་ནི་བསོད་ནམས་ཀྱི་སྐུའོ། །བྱང་ཆུབ་ཀྱི་སེམས་ནི་ཡེ་ཤེས་ཀུན་ཏུ་སྤྲོས་པའོ། །ས་ནི་རྡོ་རྗེ་འཛིན་གྱི་སའོ། །ཕྱག་རྒྱ་ནི་ཆོས་ཀྱི་ཕྱག་རྒྱའོ། །སེམས་དཔའ་ཆེན་པོ་འདུ་ཤེས་ཀྱི་ཕུང་པོ་ལས་<milestone unit="line" n="200.6"/>འདུ་བྱེད་ཀྱི་ཕུང་པོ་སྣ་ཚོགས་འབྱུང་བ་ནི་ལས་ཀྱི་རིགས་ཏེ། འདུ་བྱེད་མང་པོ་འབྱུང་བ་ཉིད་ལས་ཀྱི་རིགས་ཀྱི་ལྷ་དང་ལྷ་མོ་དང་། སེམས་དཔའ་དང་སེམས་མ་ལ་སོགས་ཏེ། ལས་ཀྱི་རིགས་ལྷུན་གྱིས་རྫོགས་ཏེ།<milestone unit="page" n="201"/><milestone unit="line" n="201.1"/>༄༅། །བདག་ཉིད་ལས་བྱུང་བ་མངོན་པར་རྫོགས་པར་སངས་རྒྱས་ཏེ། འགྲོ་བ་འདུལ་བའི་དཀྱིལ་འཁོར་ཉིད་དོ། །བྱང་ཆུབ་སེམས་ནི་རྡོ་རྗེའོ། །སྐུ་ནི་ལོངས་སྤྱོད་རྫོགས་པའོ། །ཕྱག་རྒྱ་ནི་ལས་ཀྱི་ཕྱག་<milestone unit="line" n="201.2"/>རྒྱའོ། །ས་ནི་ཀུན་ཏུ་བཟང་པོ་མཆོག་ཉིད་ཀྱི་སའོ། །སེམས་དཔའ་ཆེན་པོ་འདུ་བྱེད་ཀྱི་ཕུང་པོ་ལས། འབྱེད་པའི་རྣམ་པར་ཤེས་པ་མང་པོ་སྣ་ཚོགས་པར་འབྱུང་བ་ཉིད་དོ། །རྣམ་པར་ཤེས་པའི་ཕུང་པོ་སྟེ། རྣམ་པར་<milestone unit="line" n="201.3"/>ཤེས་པ་མང་པོ་ཉིད་རྡོ་རྗེ་རིགས་ཀྱི་ལྷ་དང་ལྷ་མོ་དང་། སེམས་དཔའ་དང་སེམས་མ་ལ་སོགས་པ་རྡོ་རྗེའི་རིགས་ལྷུན་གྱིས་རྫོགས་ཏེ། སྔོན་དུ་མངོན་པར་རྫོགས་པར་སངས་རྒྱས་པར་འབྱུང་བའི་དཀྱིལ་འཁོར་ཡིན་<milestone unit="line" n="201.4"/>ཏེ། ཐམས་ཅད་ཀྱི་དབྱིངས་རྣམ་པར་དག་པ་རྫོགས་པ་ཆེན་པོའི་དཀྱིལ་འཁོར་ཉིད་དོ། །བྱང་ཆུབ་ཀྱི་སེམས་ནི་སྤྲོས་པ་མེད་པའོ། །སྐུ་ནི་རྡོ་རྗེ་སྙིང་པོའི་སྐུའོ། །ཕྱག་རྒྱ་ནི་དམ་ཚིག་གསང་བའི་ཕྱག་རྒྱའོ། །ས་ནི་བྱ་<milestone unit="line" n="201.5"/>བ་མེད་པའོ། །སེམས་དཔའ་ཆེན་པོ་དེ་བཞིན་གཤེགས་པའི་དཀྱིལ་འཁོར་གྱི་ནང་ན་འདི་ནི་གསང་བ་ཆེན་པོ་གསང་བ་མཆོག་ཡིན་ནོ། །ཕུང་པོ་ལྔ་ལ་རིགས་མང་པོ་དང་། ལྷ་དང་ལྷ་མོ་མང་པོ་དང་ཁ་དོག་མང་པོ་<milestone unit="line" n="201.6"/>དང་ཡེ་ཤེས་དང་དཀྱིལ་འཁོར་མང་པོ་ཚོགས་ཤིང་འདུས་པས། ཚོགས་ཀྱི་དཀྱིལ་འཁོར་ཉིད་དོ། །གསང་བ་ཐམས་ཅད་འདིར་འདུས་པས་གསང་བ་འདུས་པའི་དཀྱིལ་འཁོར་ཉིད་དོ། །ཁམས་གསུམ་བླ་ན་མེད་པ་<milestone unit="page" n="202"/><milestone unit="line" n="202.1"/>གསང་བ་མཆོག་གི་དཀྱིལ་འཁོར་རྨད་དུ་བྱུང་བ་བསྟན་པ་སྟེ། དཀྱིལ་འཁོར་ལྔ་པོ་འདི་དག་ནི་རིམ་གྱིས་བཀོད་པ་མ་ཡིན་ཏེ། ལྷའི་ཏིང་ངེ་འཛིན་གང་བསྒོམ་པའི་སྐུ་ལས་སྐུ་ལྔ་ལྷུན་གྱིས་རྫོགས་པར་རང་བཞིན་<milestone unit="line" n="202.2"/>གྱིས་གནས་པ་དང་། དཀྱིལ་འཁོར་གཅིག་ལ་དཀྱིལ་འཁོར་ལྔ་ཆར་རྫོགས་པར་རང་བྱུང་སྟེ། །བཀོད་ཅིང་བསྐྱེད་མི་དགོས་སོ། །བྱང་ཆུབ་སེམས་ཀྱང་ཆོས་ཉིད་བྱང་ཆུབ་ཀྱི་སེམས་མ་སྐྱེས་པ་ལས་བྱང་ཆུབ་ཀྱི་<milestone unit="line" n="202.3"/>སེམས་རང་བྱུང་བས་རང་བྱུང་མཆོག་གི་དཀྱིལ་འཁོར་རོ། །ཕྱག་རྒྱ་ཡང་རང་བཞིན་གྱིས་གསལ་བར་འབྱུང་བས་རང་བྱུང་མཆོག་གི་ཕྱག་རྒྱའོ། །དེ་བཞིན་དུ་སྐུ་དང་ཡེ་ཤེས་དང་། རིགས་དང་ཕྱག་མཚན་དང་། ཁ་<milestone unit="line" n="202.4"/>དོག་ཐམས་ཅད་གཅིག་ལ་ཀུན་རྫོགས་པར་འབྱུང་ཞིང་རང་བཞིན་གྱིས་གནས་སོ། །གསང་བ་རྨད་དུ་བྱུང་བ་ལས། ཁམས་གསུམ་བླ་ན་མེད་པའི་སངས་རྒྱས་གསང་བའི་ས་གོང་ན་མེད་པར་རྫོགས་པའི་ས་སྟེ། །སྟོང་<milestone unit="line" n="202.5"/>གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་བསམ་གྱིས་མི་ཁྱབ་པ་མཐའ་ཀླས་མུ་མེད་པའི་སེམས་ཅན་རེ་རེ་ལ། དཀྱིལ་འཁོར་ལྔ་ལྔ་རང་བཞིན་གྱིས་ཡོད་པ་དང་། སྣོད་ཀྱི་འཇིག་རྟེན་ཆེན་པོ་ལྔ་གཅིག་གི་མཚན་<milestone unit="line" n="202.6"/>ཉིད་ལ་ཡང་དཀྱིལ་འཁོར་ལྔ་རྫོགས་པར་བཞུགས་པས་དེའི་ཕྱིར་གསང་བ་རྨད་དུ་བྱུང་བ་ཉིད་དོ། །བྱང་ཆུབ་ཀྱི་སེམས་རྨད་དུ་བྱུང་བ་ཉིད་དོ། །དཀྱིལ་འཁོར་རྨད་དུ་བྱུང་བ་ཉིད་དོ། །བལྟ་བ་རྨད་དུ་བྱུང་བ་ཉིད་<milestone unit="page" n="203"/><milestone unit="line" n="203.1"/>༄༅། །དོ། །ཆོས་ཆེན་པོ་རྨད་དུ་བྱུང་བ་ཉིད་དོ། །སངས་རྒྱས་རྨད་དུ་བྱུང་བ་ཉིད་དོ། །རོལ་པ་རྨད་དུ་བྱུང་བ་ཉིད་དོ། །མཁྱེན་པ་རྨད་དུ་བྱུང་བ་ཉིད་དོ། །ཡེ་ཤེས་རྨད་དུ་བྱུང་བ་ཉིད་དོ། །ཆོ་འཕྲུལ་ཆེན་པོ་དང་<milestone unit="line" n="203.2"/>རྫུ་འཕྲུལ་ཆེན་པོ་དང་། འཕྲུལ་ཆེན་པོ་རྨད་དུ་བྱུང་བ་ཉིད་དོ། །མཛད་པ་རྨད་དུ་བྱུང་བ་ཉིད་དོ། །སྐུ་གསུང་ཐུགས་རྨད་དུ་བྱུང་བ་ཉིད་དོ། །དུས་གསུམ་རྨད་དུ་བྱུང་བ་ཉིད་དོ། །།སྲིད་པ་གསུམ་རྨད་དུ་བྱུང་བ་ཉིད་<milestone unit="line" n="203.3"/>དོ། །ཆོས་ཆེན་པོ་རྨད་དུ་བྱུང་བ་ལས། ཁམས་གསུམ་བླ་ན་མེད་པ་གསང་བ་མཆོག་གི་དཀྱིལ་འཁོར་རྨད་དུ་བྱུང་བ་བསྟན་པའི་ལེའུ་སྟེ་བཅུ་བདུན་པའོ།། །།སེམས་དཔའ་ཆེན་པོ་དེ་བས་ན། །སངས་རྒྱས་<milestone unit="line" n="203.4"/>སངས་རྒྱས་མ་ཡིན་པའི། །སེམས་ཅན་སེམས་ཀྱི་རྒྱུ་ནི་གང་། །བྱང་ཆུབ་སེམས་ནི་མ་ཡིན་པའི། །ཆོས་དང་ཆོས་ཉིད་དངོས་ནི་གང་། །དཀྱིལ་འཁོར་མང་པོ་གསུངས་པ་ཉིད། །རྫོགས་པའི་དཀྱིལ་འཁོར་བདག་ལ་<milestone unit="line" n="203.5"/>འདུས། །དཀྱིལ་འཁོར་དཀྱིལ་འཁོར་ཞེས་བྱ་བ། །ཡེ་ཤེས་རྡོ་རྗེའི་ཐུགས་ལ་གནས། །རྡོ་རྗེ་ཡེ་ཤེས་མཆོག་ཉིད་ནི། །བདག་ཉིད་སྦྱོར་བ་བསྟན་པའོ། །ཐམས་ཅད་རང་བྱུང་དཀྱིལ་འཁོར་རོ། །དཀྱིལ་འཁོར་ལྔར་མ་<milestone unit="line" n="203.6"/>འདུས་པའི་ཆོས། །སངས་རྒྱས་ཉིད་ལ་མི་མངའ་འོ། །ཀྱེ་སེམས་དཔའ་ཆེན་པོ། སྐྱེ་བའི་སེམས་ཅན་ཐམས་ཅད་ཀྱང་། དབྱིངས་གསུམ་རྣམ་པར་དག་པའི་སྐྱེ་བ་མེད་པའི་སངས་རྒྱས། །བྱང་ཆུབ་སེམས་ཀྱི་ངོ་བོ་<milestone unit="page" n="204"/><milestone unit="line" n="204.1"/>བཟོ་མི་འཆོས། རྩལ་སྣང་གློ་བུར་གྱི་དྲི་མ་མཐའ་དག་ཀྱང་རང་རིག་ཡེ་སྟོང་འཕོ་འཀྱུར་མེད་པའི་ཀློང་དུ་ཆུ་དང་རླབ་བཞིན་སྤང་གཉེན་དུ་མ་གྲུབ་པར་རང་སངས། རང་དངས། རང་གྲོལ་དུ་འགྱུར་བ་ཙམ་ལས<milestone unit="line" n="204.2"/>གཞན་དུ་མི་བཙལ། ཆེད་དུ་མི་བསྒོམ། གཅིག་ཏུ་མི་གནས། བློས་མི་གཞག །རྣམ་པར་མི་རྟོག །སྐྱོན་དུ་མི་འཛིན། ཕྱིར་མི་བསལ། ནང་དུ་མི་བསྒྲུབ་པར་རང་བབ་རང་ལུགས་སུ་འཇོག་པ་ཙམ་ལ་བསྒོམ་པ་མཉམ་<milestone unit="line" n="204.3"/>གཞག་གི་ཐ་སྙད་བཏགས་པ་སྟེ། དེ་ཉིད་ཀྱི་ཕྱིར་ངོ་བོ་བསམ་བརྗོད་དང་བྲལ་བས་སྟོང་པ་ཉིད། རྣམ་པར་རྟོག་པ་དང་བྲལ་བས་མཚན་མ་མེད་པ། བླང་དོར་རེ་དོགས་དང་བྲལ་བས་སྨོན་པ་མེད་པ། དུས་གསུམ་དུ་<milestone unit="line" n="204.4"/>དམིགས་པ་མི་འཇུག་པའི་ཕྱིར་འཁོར་གསུམ་ཡོངས་སུ་ཆད་པའི་མཚན་ཉིད་དུ་རང་བཞིན་གྱིས་གནས་པ་ཡིན་ཏེ། བྱང་ཆུབ་སེམས་དཔའི་སྡེ་སྣོད་ལས། དེ་ལ་འཁོར་གསུམ་ཡོངས་སུ་ཆད་པ་གང་ཞེ་ན། གང་འདས་<milestone unit="line" n="204.5"/>པ་ལ་སེམས་མི་འཇུག་པ་དང་། མ་འོངས་པ་ལ་རྣམ་པར་ཤེས་པ་རྗེས་སུ་མི་འཇུག་པ་དང་། ད་ལྟར་བྱུང་བ་ལ་ཡིད་ལ་བྱེད་པ་མི་འཇུག་པ་སྟེ། དེ་སེམས་དང་། ཡིད་དང་། རྣམ་པར་ཤེས་པ་ལ་མི་གནས་པས་འདས་<milestone unit="line" n="204.6"/>པ་ལ་མི་རྟོག །མ་འོངས་པ་ལ་རློམ་སེམས་སུ་མི་བྱེད། ད་ལྷར་བྱུང་བ་ལ་སྤྲོས་པར་མི་བྱེད། འདི་ནི་དུས་གསུམ་མཉམ་པ་ཉིད་འཁོར་གསུམ་ཡོངས་སུ་དག་པ་ཡིན་ན་སེམས་ཅན་རྣམས་ཀྱིས་ཁོང་དུ་མ་ཆུད་པས་དེ་<milestone unit="page" n="205"/><milestone unit="line" n="205.1"/>༄༅། །རྒྱུ་མེད་ཀུན་གྱི་རིག །དམྱལ་བའི་མེ་ལྕེའི་ཕྲེང་བ་རྣམས། །བྱང་ཆུབ་སེམས་ཡིན་གནོད་པ་འཇིལ། །དེ་ཕྱིར་སངས་རྒྱས་འབའ་ཞིག་རྣལ་འབྱོར་མེད། །དེ་ལ་ལམ་མེད་འགྲོ་བ་མེད། །སངས་རྒྱས་མེད་<milestone unit="line" n="205.2"/>དེ་རྒྱུ་ཡང་མེད། །བྱང་ཆུབ་མེད་དེ་མིང་ཡང་མེད། །བྱང་ཆུབ་ཉིད་ཀྱི་ས་ཡང་མེད། །སེམས་ཅན་མེད་དེ་སྲོག་ཀྱང་མེད། །ཉོན་མོངས་མེད་དེ་འཁོར་བའང་མེད། །བདེ་བ་མེད་དེ་འབྲས་བུའང་མེད། །རེ་བ་མེད་དེ་<milestone unit="line" n="205.3"/>དོགས་པའང་མེད། །གནས་པ་མེད་ཅིང་ཡུལ་ཡང་མེད། །ཐེག་པ་མེད་ཅིང་འཇུག་པ་མེད། །སྨོན་པ་མེད་ཅིང་བསྒྲུབ་པ་མེད། །སྤང་པ་མེད་ཅིང་ལེན་པ་མེད། །སེམས་ཀྱི་གནས་ཀྱི་ཡུལ་མེད་པས། །བསྒོམ་དུ་མེད་<milestone unit="line" n="205.4"/>པའི་བྱང་ཆུབ་སེམས། །ཆོས་ཆེན་པོ་རྨད་དུ་བྱུང་བ་ལས། གསང་བ་རྨད་དུ་བྱུང་བའི་ལེའུ་སྟེ་བཅུ་དགུ་པའོ།། །།དེ་ནས་སེམས་དཔའ་ཆེན་པོས་གསོལ་པ། བཅོམ་ལྡན་འདས་སྔོན་ཆད་མ་མཐོང་མ་རིག་<milestone unit="line" n="205.5"/>པའོ། །བཅོམ་ལྡན་འདས་བདག་དང་བདེ་བར་གཤེགས་པ་ཐམས་ཅད་ཀྱིས་སྔོན་མ་མཐོང་མ་རིག་པ་ངོ་མཚར་ཆེ་བའི་གསང་བ་ཆེ་བའི་ཆོས། དེ་བཞིན་གཤེགས་པའི་ཐེག་པ་གང་དང་ཡང་མི་མཐུན་པ། གསང་<milestone unit="line" n="205.6"/>སྔགས་ཀྱི་ཐེག་པ་གང་དང་ཡང་མི་མཉམ་པ། གསང་བ་གང་དང་མ་འདྲེས་པ། ཐེག་པ་གང་དང་ཡང་ཐུན་མོང་མིན་པའི་ཆོས་བྱང་ཆུབ་ཀྱི་སེམས་མིན་པའི་ཆོས་དང་ཆོས་ཉིད་མེད་པ། སངས་རྒྱས་མེད་པར་སེམས་<milestone unit="page" n="206"/><milestone unit="line" n="206.1"/>ཅནམིང་མེད་པསརོལཔའིདགེས་པལས་མགཏོགསཔར་སྡུག་བསྔལ་གྱིམིང་མེདཔརསྐུ་གསུང་ཐུགས་ཉིད་དུ་འཁོར་བའི་ཆོས་ཀྱི་འཁོར་ལོ་བསྐོརཞིང་བསྐོར་བ་མ་ཡིན་པརའཁོར་བའིརྒྱུད་དང་འཁོར་བའི་<milestone unit="line" n="206.2"/>ཆོས་ཡེ་ནསམེདཔརབྱངཆུབསེམས་ཀྱི་སལསྦྱོརབ་མགཏོགས་པར་དམྱལ་བའི་མིང་ཡང་མེད་པ་དང་། ཐམས་ཅད་མཁྱེན་པ་ལས་མ་གཏོགས་པར་མ་རིག་པ་མིང་ཡངམེད་པའི་ཆོས་དོན་མ་ནོར་བརཐུགས་སུ་<milestone unit="line" n="206.3"/>ཆུདཔ། ཐུགསབྱངཆུབ་ཀྱི་སེམསརིན་པོ་ཆེ་སྒྲོནམའིགསང་བ། གསང་བ་རྨད་དུབྱུངབའི་མན་ངག་རྫོགས་པར་དུས་གསུམ་གྱི་བདེ་བར་གཤེགས་པ་ཐམས་ཅད་དང་། བདག་གིདོན་དུ་བྱང་ཆུབ་ཀྱི་སེམསརྨད་<milestone unit="line" n="206.4"/>དུ་བྱུང་བའིདོན་འདི་ལྟ་བུ་རྫོགས་པརགསུངས་པདེརྒྱུ་གང་གིས་མཁྱེན་པརགྱུར། དེསྐད་གསོལ་པ་དང་། བཅོམ་ལྡན་འདས་ཀུན་རིག་རྣམ་པར་སྣང་མཛད་ཀྱིས་བཀའ་སྩལ་པ། སེམས་དཔའ་ཆེན་པོ་ཉོན<milestone unit="line" n="206.5"/>ཅིག །སངས་རྒྱསབཅོམ་ལྡན་འདས་ནིཚད་མེདཔའིཡོནཏན་གྱིསབསོདནམས་གྱི་ཚོགས་དཔགཏུམེད་པ་རྣམས་ཡངདག་པར་བསགས་ཏེ་མཁྱེན་ཏོ། །ཡངདག་པརརྫོགས་པའི་སངསརྒྱས་ནི་ཚད་མེད་པར་<milestone unit="line" n="206.6"/>ཡང་དག་པའི་ཐབས་རྫོགས་པར་ཐུགས་སུ་ཆུད་ཅིང་མཁྱེནཏོ། །ཚདམེད་པའི་ཡོནཏན་གྱི་འབྱུང་ཁུངས་སུ་གྱུར་པས་ཐུགས་སུཆུད་ཅིང་མཁྱེན་ནོ། །མི་མཉམ་པ་དང་མཉམ་པའི་ཡེཤེས་དང་ལྡན་པས་ཐུགས་སུ་<milestone unit="page" n="207"/><milestone unit="line" n="207.1"/>༄༅། །ཆུད་དེ་མཁྱེན་ནོ། །སངས་རྒྱས་བཅོམ་ལྡན་འདས་ནི་སྣོད་ཇི་ལྟ་བ་བཞིན་མི་མཉམ་པ་དང་མཉམ་པའི་སྨོན་ལམ་གྱི་སྟོབས་དང་ལྡན་པས་ཐུགས་སུ་ཆུད་དེ་མཁྱེན་ཏོ། །སངས་རྒྱས་བཅོམ་ལྡན་འདས་ནི་<milestone unit="line" n="207.2"/>ཤེས་རབ་ཚད་མེད་པ་བསགས་པས་ཐུགས་སུ་ཆུད་དེ་མཁྱེན་ནོ། །སངས་རྒྱས་བཅོམ་ལྡན་འདས་ནི་སྤྱོད་པ་ཚད་མེད་པའོ། །སངས་རྒྱས་བཅོམ་ལྡན་འདས་ནི་སྐྱེ་བ་ཚད་མེད་པ་རྣམས་ཀྱི་སྣོད་དུ་གྱུར་པར་མཛད<milestone unit="line" n="207.3"/>སངས་རྒྱས་བཅོམ་ལྡན་འདས་ནི། སྣོད་ཇི་ལྟ་བ་བཞིན་དོན་དེ་ལྟ་བུར་མཛད་པས། སྣོད་ཇི་བཞིན་དུ་སེམས་ཅན་གྱི་དོན་མཛད་དོ། །ཇི་ལྟར་གདུལ་བ་བཞིན་སེམས་ཅན་གྱི་དོན་མཛད་པ་དང་། མོས་པ་ཇི་བཞིན་དུ་<milestone unit="line" n="207.4"/>སེམས་ཅན་གྱི་དོན་མཛད་པ་དང་། ཐུགས་སུ་ཆུད་དེ་མཁྱེན་ཅིང་སྣོད་དང་སྦྱར་ཞིང་གསུངས་པ་ཡིན་ནོ། །སེམས་དཔའ་ཆེན་པོ་གསུང་རྡོ་རྗེ་སྨྲ་བ་ཉིད་དོ། །སྦྱོར་བ་ནི་ལུས་ངག་ཡིད་གསུམ་སོ་སོ་མ་ཡིན་ཐ་མི་དད་པ་<milestone unit="line" n="207.5"/>གཉིས་སུ་མེད་པར་རིག་པར་བྱེད་པ་ནི་སྦྱོར་བའོ། །སྒྲོལ་བ་ནི་ལུས་དང་ངག་དང་སེམས་དབྱེར་མེད་པ་རྡོ་རྗེ་ཉིད་གང་ནའང་མི་གནས་པ་དང་། ཆོས་ཐམས་ཅད་གང་ནའང་མི་གནས་པ་དང་། ཆོས་ཐམས་ཅད་གང་<milestone unit="line" n="207.6"/>ནའང་མི་གནས་པ་ཉིད་སྒྲོལ་བའོ། །ཆོས་ཆེན་པོ་རྨད་དུ་བྱུང་བ་ཉིད་གསང་བའི་རྒྱུད་དུ་བྱུང་བའི་གསང་བ་ཆེན་པོ་གསང་བ་འབུམ་སྡེ་ལས། །རྡོ་རྗེ་སེམས་དཔའ་རིག་པ་བསྟན་པ་གསང་བ་ཐམས་ཅད་ཀྱི་གསང་བ་<milestone unit="page" n="208"/><milestone unit="line" n="208.1"/>མཆོག་རྨད་དུ་བྱུང་བའི་མན་ངག །ཆོས་ཆེན་པོ་རྨད་དུ་བྱུང་བ་ལས་བྱང་ཆུབ་སེམས་རྨད་དུ་བྱུང་བའི་ལེའུ་སྟེ་ཉི་ཤུ་པའོ།། །།རྫོགས་སོ།། །།<milestone unit="line" n="208.2"/>༄༅། །རྒྱ་གར་སྐད་དུ། མ་ཧྭ་སརྙི་དྷརྨ་ཏྭ་བོ་དྷི་ཙིསྟ་རཏྣ་བྱུ་ཧ་བི་སྟེ་ད་ཏནྟྲ་ནཱ་མ། བོད་སྐད་དུ། རྫོགས་པ་ཆེན་པོ་ཆོས་ཉིད་བྱང་ཆུབ་ཀྱི་སེམས། རིན་ཆེན་བཀོད་པ་རྣམ་པར་དབྱེ་བའི་རྒྱུད་ཅེས་བྱ་བ། དཔལ་</p></div1>
        </body>
    </text>
</TEI.2>