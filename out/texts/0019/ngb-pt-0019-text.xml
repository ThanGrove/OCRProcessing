<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0019-text.xml">
    <teiHeader lang="tib">
        <fileDesc>
            <titleStmt>
                <title><!--rdzogs pa chen po 'khor ba rtsad nas gcod pa chos sku skye med rig pa'i rgyud/-->རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0019-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=668.6; end=698.6--><milestone unit="line" n="668.6"/>རྩད་གཅོད་རྫོགས་སོ།། །། ༄༅། །རྒྱ་གར་སྐད་དུ། མ་ཧྭ་སརྙི་ས༷་སྭ་ར་མྱུ་ལསྣྲོ་ད་ན་དྷརྨ་ཀྭ་ཡ་ཨ་ནུཀྲོསྣོ་བིབྱུ་ཏནྟྲ་ནཱ་མ། བོད་སྐད་དུ། རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་<milestone unit="page" n="669"/><milestone unit="line" n="669.1"/>༄༅། །མེད་རིག་པའི་རྒྱུད་ཅེས་བྱ་བ། བཅོམ་ལྡན་འདས་དཔལ་རང་བྱུང་ངོ་བོ་ཉིད་ཡེ་ཤེས་ཀྱི་སྐུ་དང་ལྡན་པ་ལ་ཕྱག་འཚལ་ལོ། འདི་སྐད་གསུངས་པའི་དུས་གཅིག་ན། བཅོམ་ལྡན་འདས་འོག་མིན་གྱི་<milestone unit="line" n="669.2"/>གནས་བྱང་ཆུབ་ཀྱི་སྙིང་པོ་ན་བཞུགས་པས། རིགས་ལྔ་ལ་ནི་སྐུ་གསུང་ཐུགས་གཟིགས་ནས། ཡེ་ཤེས་འཁོར་ལོའི་དགོངས་པ་ལས་གཡོས་པ་མེད་པར་སྙོམས་པར་གནས་སོ། །དེ་ཚེ་དུས་གསུམ་སངས་རྒྱས་<milestone unit="line" n="669.3"/>དང་། །རྡོ་རྗེ་འཆང་གི་རིག་འཛིན་དང་། །ཕྱི་ནང་དམ་བཏག་ཆོས་སྐྱོང་དང་། །གཞན་ཡང་ལྷ་མི་ལ་སོགས་པ། །དབང་མེད་དད་པས་འདུས་པ་རྣམས། །རང་སེམས་རྟོགས་པར་འདོད་པའི་ཕྱིར། །དད་པའི་ཡིད་ཀྱིས་<milestone unit="line" n="669.4"/>སེམས་དམད་ནས། །ཐབས་གཅིག་རིམ་པར་འཁོད་འགྱུར་ཏེ། །དེ་ནས་ཐུགས་ཀྱིས་གཟིགས་པའི་དོན། །རྡོ་རྗེ་སེམས་དཔས་དོན་རིག་སྟེ། །བསྐུལ་དོན་གསོལ་བཏབ་བརྩེར་དགོངས་ནས། །ཏིང་ངེ་འཛིན་གྱིས་<milestone unit="line" n="669.5"/>གསོལ་བཏབ་པ། །འཇིག་རྟེན་མཁས་པ་རྫོགས་སངས་རྒྱས། །ཡེ་ཤེས་ཐུགས་རྗེ་ཆེན་པོ་ཡིས། །ཞི་གནས་ལ་ནི་འབྲལ་མེད་དོན། །ཆོས་ཉིད་གནས་ལུགས་ཇི་ལྟ་བ། །འཁྲུལ་པའི་བློ་ཡིས་རྟོགས་པའི་ཐབས ངེས་<milestone unit="line" n="669.6"/>དོན་ཆོས་སྐུ་རང་ཆས་པ། །དུས་འདིར་བདག་ལ་བཤད་དུ་གསོལ། །རང་བྱུང་ངོ་བོ་ཉིད་སྐུ་དེས། །དོན་གསན་ཆོས་རྗེས་བཀའ་སྩལ་པ། །སངས་རྒྱས་དགོངས་པ་ཇི་ལྟ་བ། །འཁོར་འདས་མ་རིག་སྙིང་པོའི་<milestone unit="page" n="670"/><milestone unit="line" n="670.1"/>དོན། །ཡང་མེས་ང་ཡིས་དོན་བཤད་དུ། །རྫོགས་ཆེན་སྐྱེ་མེད་དོན་ཟབ་ཀྱང་། །སྣོད་ངན་རྣམས་ལ་སྡིག་མོར་ཆེ། །ལན་ཅིག་དེང་སང་མི་རྣམས་ནི། །དམ་ཆོས་སྤངས་པའི་རྒྱུ་བདུན་ནི། །འཇིག་རྟེན་དྲུག་གིས་རྐྱེན་<milestone unit="line" n="670.2"/>བྱས་ཏེ། ཁྲེས་རབ་འཆལ་པའི་སྐྱོན་བཞི་ལ། །མ་གོ་བ་ཡི་རྟོག་གསུམ་གྱིས། །ལྟ་གདེང་ཉམས་པའི་སྐྱོན་བདུན་འབྱུང་། །དེ་ཚེ་སྣོད་ལྡན་ཁ་ཅིག་ལས། །རྒྱུད་ལུང་སངས་རྒྱས་སྐྲག་ཅིང་སྔངས། །ཉམ་ཐོས་མདོ་སྡེ་<milestone unit="line" n="670.3"/>བརྒྱལ་ཞིང་འབོག །ལྷ་དང་ལྷ་མིན་སྲིན་པོའི་ཚོགས། །སྒྲོ་སྐུར་འདོགས་བའི་གང་ཟག་རྣམས། །རྟག་ཏུ་དམྱལ་བ་ཆེན་པོར་ལྟུང་། །འདི་ལ་ཚེ་ཡི་བར་ཆད་དང་། །འཇིགས་པ་སྣ་ཚོགས་ཀུན་ཀྱང་འོང་། །མགོ་ལུས་<milestone unit="line" n="670.4"/>ཚལ་པ་བདུན་དུ་འགས། །རིག་འཛིན་རྣམས་ཀྱིས་སྤང་བར་འགྱུར། །དེ་ཕྱིར་སྣོད་ལྡན་ཤིན་ཏུ་དཀོན། །དེ་སྐད་བཀའ་སྩལ་དོན་གོ་ནས། །སེམས་ཀྱི་གདུང་བའི་ཡུས་བཏོན་ཏེ། །འགལ་སེམས་རྡུལ་ཙམ་མེད་པར་<milestone unit="line" n="670.5"/>ནི། །དད་པས་བྱང་ཆུབ་དོན་ལ་མོས། །ངེས་ཤིང་དད་པས་ཡིད་བསྡུས་སོ། །དེ་ཚེ་ངོ་བོ་ཉིད་སྐུ་དེས། །ཡེ་ཤེས་འཁོར་ལོའི་དགོངས་པ་ལས། །ཐུགས་རྗེས་མངོན་པར་བཞེངས་ནས་ཀྱང་། །ཀུན་བཟང་ཆོས་སྐུའི་<milestone unit="line" n="670.6"/>རྟོགས་དོན་དེ། །དོན་བསྡུས་རྩ་བ་བཀའ་སྩལ་པ། །ལེགས་སོ་དད་ལྡན་འཁོར་རྣམས་ཉོན། །ལྷག་མཐོང་གསལ་བར་ངས་བཤད་ཀྱིས། །གདེང་སུ་གོ་གྱུར་རྣལ་འབྱོར་པས། །ད་ལྟའི་ཤེས་པ་འདི་ཉིད་ལ། །ཡུལ་མེད་<milestone unit="page" n="671"/><milestone unit="line" n="671.1"/>༄༅། །རང་ཡན་བཏང་པ་ལས། །གོལ་མེད་ཡེ་ཤེས་ཤུགས་ལ་འཆར། །དེ་སྐད་གསུངས་པའི་དོན་གོ་ནས། །འཁོར་རྣམས་དགའ་མགུ་ཡི་རང་སྟེ། །དོན་གཞིའི་སྒོ་ནས་བསྟོད་བྱས་ནས། །སྣོད་ངན་དད་པས་<milestone unit="line" n="671.2"/>བསྒོམ་པ་དང་། །སྐལ་ལྡན་རྟོགས་པས་ཆོག་པ་ཡི། །བྱེ་བྲག་སྟོན་པས་བཤད་དུ་གསོལ། །དོན་གསན་འཁོར་ལ་བཀའ་སྩལ་པ། །མ་རྟོགས་དད་པས་ཅི་བསྒོམས་ཀྱང་། །རང་སེམས་རྨུ་རྒོད་སྟོང་ཁམས་<milestone unit="line" n="671.3"/>ཡན། །མངལ་གྱིས་སྒྲིབ་གཡོགས་ཁང་སྟོང་བསྲུང་། །མ་རྟོགས་བསྒོམས་པས་མི་གྲོལ་འཆིང་། །ད་ཡང་འདུས་པའི་སྙིང་པོ་ཉོན། །ཡང་དག་དོན་གྱི་ངེས་དོན་འདི། །འཁོར་འདས་ཚིག་ཏུ་བརྗོད་དཀའ་བ། །ཆོས་སྐུ་<milestone unit="line" n="671.4"/>ནམ་མཁའ་ལྟ་བུ་དེ། །ཀུན་ལ་ཁྱབ་ཀྱང་རྟོགས་པར་དཀའ། །ཨུ་དུམ་ཝ་རའི་མེ་ཏོག་བཞིན། །བརྒྱ་ལམ་འགའ་ལ་རེས་འགའ་ཙམ། །འབྱུང་སྲིད་ཀུན་གྱི་ཐུན་མོང་མིན། །དེ་ཕྱིར་སྣོད་ལྡན་ཕྲད་གྱུར་ནས། །བླ་མ་རྡོ་<milestone unit="line" n="671.5"/>རྗེ་སློབ་དཔོན་ལ། །ཉན་བཤད་བསྒྲུབ་པ་དབང་ནོས་ནས། །མཆེད་ལ་སྲིང་ལྟར་གདུང་བྱེད་ཅིང་། །ཐོས་བསམ་བསྒོམ་པར་འདོད་པའི་ཕྱིར། །བྱང་ཆུབ་སྲོག་དང་བསྡོ་བ་ལ། །ངེས་དོན་མ་ནོར་གདམས་ངག་<milestone unit="line" n="671.6"/>འདི། །མ་མཚོན་གོ་དང་མ་དཔྱད་རྟོགས། །དོན་ལྡན་མན་ངག་རིག་པའི་བློས། །བསྟན་ཏེ་གོ་བས་ངེས་པར་ཆོག །དེ་ཕྱིར་ལུང་བསྟན་བཞིན་དུ་སྟོན། །ད་ཡང་རྡོ་རྗེ་སེམས་དཔའ་ཉོན། །ལན་ཅིག་དུས་ཀྱི་དེང་སང་<milestone unit="page" n="672"/><milestone unit="line" n="672.1"/>ན། །རྫོགས་ཆེན་ངེས་དོན་ཡང་སྙིང་ལ། །དད་ལྡན་རྣམས་ནི་འདི་ལ་འཇུག །དེ་ཚེ་རྫོགས་ཆེན་བསྟན་པ་འབྱུང་། །དེ་དུས་ངེས་དོན་འཆད་པ་ལ། །ལྟ་དམན་ལ་སོགས་དགྲ་ལྔ་འབྱུང་། །ཉེས་པ་བཞི་ཡིས་གནོད་<milestone unit="line" n="672.2"/>བསམས་ཀྱང་། །ཚམ་ཚོམ་མེད་པར་འཆད་ནུས་ན། །བདེ་གཤེགས་མཁའ་འགྲོས་བྱིན་གྱིས་བརླབས། །གནོད་པས་མི་ཚུགས་བསོད་ནམས་འཕེལ། །དེ་ཚེ་མུ་སྟེགས་ལ་སོགས་རྣམས། །རང་རང་བརྐམ་ཆགས་རྩོད་<milestone unit="line" n="672.3"/>འགྱུར་བས། །བཀྲ་མི་ཤིས་ཤིང་རང་བརླག་ནས། །འོག་མའི་བསྟན་པ་འཇིག་པར་འགྱུར། །དེ་ལྟ་བུ་ཡི་དུས་བྱུང་ཚེ། །གལ་ཏེ་ཚོགས་ལ་ཆོས་འཆད་ན། །ཉམས་དང་ལྐུགས་པ་ཞེ་འཁོན་རྣམས། །ཡོད་མེད་བཤེར་ལ་<milestone unit="line" n="672.4"/>བཤགས་སུ་གཞུག །ཉམས་སུ་ལེན་པར་དམ་བཅའ་ལ། །གདམས་ངག་ཡང་སྙིང་ཚང་བར་བསྟན། །དེ་ལྟ་མིན་ལ་འདི་བསྟན་ན། །གནམ་ལྕགས་ས་ལ་བྱིང་བ་བཞིན། །མཁའ་འགྲོ་ སྲོག་བཅད་ངེས་པར་ལྟུང་། །དེ་<milestone unit="line" n="672.5"/>ཕྱིར་མ་བརྟགས་ཆོས་མི་བཤད། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་བ་མེད་པ་རིག་པའི་རྒྱུད་ལས། དོན་གྱི་གླེང་གཞི་བསྟན་པའི་ལེའུ་སྟེ་དང་པོའོ།། །།ད་ཡང་རྡོ་རྗེ་སེམས་དཔའ་<milestone unit="line" n="672.6"/>ཉོན། །ང་ཡི་གསུང་གི་འོད་ཟེར་གྱིས། །མ་རིག་སེམས་ཀྱི་མུན་སེལ་བ། །སྒྲོན་མེའི་སྣང་བ་ཉི་བཞིན་ཤར། །ཡུལ་དང་མ་བྲལ་ཆོས་ཀྱི་སྐུ། །ངེས་དོན་མ་ནོར་གདམས་ངག་དྲུག །ལུང་ལྡན་སྟོན་པ་ངས་བཤད་<milestone unit="page" n="673"/><milestone unit="line" n="673.1"/>༄༅། །ཉོན། །ཆོས་ཉིད་གནས་ལུགས་ངོ་བོ་ལ། །རང་བྱུང་ཡིན་ཕྱིར་ཐོག་མཐའ་མེད། །འཁོར་འདས་གཉིས་ལ་ཐོག་མཐའ་ཡོད། །དུས་གཅིག་ཆོད་པར་ཏ་ལ་བཞིན། །འཁྲུལ་དང་རྟོག་པ་ཡོད་པའི་<milestone unit="line" n="673.2"/>ཕྱིར། །མུན་དང་ཆགས་འཇིག་ནམ་ལངས་འདྲ། །ད་ཡང་འདུས་པའི་སྙིང་པོ་ཉོན། །འཁོར་བའི་རྒྱུ་ནི་རྣམ་གཉིས་ཏེ། །གཟུང་འཛིན་ཞེན་རྟོག་གཞི་རུ་སྣང་། །རས་དཀར་ལ་ནི་སྣུམ་ཞེན་འདྲ། །བག་ཆགས་བརྟས་<milestone unit="line" n="673.3"/>ཕྱིར་ཀུན་གཞི་ཡིན། །ཡེ་ཤེས་མྱ་ངན་འདས་པའི་རྒྱུ། །ལུང་ལྡན་རྐྱེན་གྱི་གདམས་ངག་གིས། །ཤེས་རབ་ལྷག་མཐོང་ལས་བྱུང་བ། །ཐིག་ལེ་ཆོས་ཀྱི་སྐུ་ཞེས་བྱ། །ད་ཡང་རྡོ་རྗེ་སེམས་དཔའ་ཉོན། །གཉིས་ཀའི་རྒྱུ་ཡི་<milestone unit="line" n="673.4"/>རྒྱུ་རུ་ནི། །རང་བྱུང་ངོ་བོ་ཉིད་ཀྱི་སྐུ། །ཡེ་ཤེས་རྒྱུ་ལ་སོགས་པ་ལྔ། །མི་གནས་ཡེ་ཤེས་དོན་རྟོགས་པས། །འཆིང་གྲོལ་དགེ་སྡིག་གཉིས་ཀྱི་ཆོས། །གཞི་ལ་གཉིས་ཀ་གདོད་ནས་མེད། །དེ་ཕྱིར་ཐིག་ལེ་ཉག་གཅིག་<milestone unit="line" n="673.5"/>གོ། །རྣལ་འབྱོར་གདེང་དུ་དེ་འཆང་ན། །དེ་ལ་བསྒོམ་བསྒྲུབ་མ་བྱས་ཀྱང་། །གཅིག་ལས་ཤེས་པ་ཀུན་ཤེས་པས། །འབྲས་བུ་སངས་རྒྱས་སྨོས་ཅི་དགོས། །དེ་ལས་གཞན་པའི་དོན་མེད་ཕྱིར། །ལྷུན་གྱིས་རྫོགས་པའི་<milestone unit="line" n="673.6"/>ཆོས་སྐུ་ལ། །སྐྱེ་ཤིའི་སྡུག་བསྔལ་མི་འབྱུང་བས། །གཞི་ལས་མི་འགྱུར་གསེར་བཞིན་ནོ། །རྫོགས་པ་ཆེན་པོ་འཁོར་བ་རྩད་ནས་གཅོད་པ། ཆོས་སྐུ་སྐྱེ་མེད་རིག་པའི་རྒྱུད་ལས། གསུང་བར་ཞལ་གྱིས་བཞེས་ཏེ་ཆེད་<milestone unit="page" n="674"/><milestone unit="line" n="674.1"/>དུ་བརྗོད་པའི་ལེའུ་སྟེ་གཉིས་པའོ།། །།དེ་ནས་ཀུན་རིག་རྒྱལ་པོ་ལ། །འཁོར་ཀྱི་སྙིང་པོས་འདི་སྐད་གསོལ། །རང་བྱུང་དོན་གྱི་གནས་ལུགས་ཀྱིས། །དཔེ་དང་དོན་གྱི་ཁྱད་པར་དང་། །ཡིད་ཆེས་མི་འགྱུར་<milestone unit="line" n="674.2"/>གནས་ལུགས་གང་། །མཉམ་པའི་རྒྱལ་པོས་བཤད་དུ་གསོལ། །དེ་སྐད་ཞུས་པའི་དོན་གསན་ནས། །ཀུན་རིག་སེམས་ཀྱི་རྒྱལ་པོ་ཡིས། །དཔེ་དོན་ཁྱད་པར་བཀའ་སྩལ་པ། །འབྱུང་ལྔས་གར་ཁྱབ་སེམས་ཀྱིས་<milestone unit="line" n="674.3"/>ཁྱབ། །འབྱུང་བ་ལྔ་ལ་རིག་པ་མེད། །དེ་ཕྱིར་འབྱུང་ལྔ་བྱང་ཆུབ་སེམས། །ཕྱོགས་འགའ་འདྲ་བ་དཔེ་རུ་བསྟན། །རྒྱ་མཚོའི་དཀྱིལ་ནས་མེ་འབར་བ། །གཅིག་གིས་གཅིག་ལ་གནོད་མི་ནུས། །དེ་བཞིན་མ་རིག་ཡེ་<milestone unit="line" n="674.4"/>ཤེས་ཀྱི། །ཐོག་མཐའ་རྩ་བ་མ་ཆོད་ན། །མྱང་འདས་ཡོན་ཏན་མི་འབྱུང་ཕྱིར། །འཁོར་བ་ཟིལ་གྱིས་ཅི་ལ་ནོན། །དཔེར་ན་ཁྱུང་ཆེན་རིན་ཆེན་གྱིས། །མཚོ་ཉིད་བདུད་རྩིར་གྱུར་པ་ལྟར། །སངས་རྒྱས་པས་ཀྱང་སེམས་<milestone unit="line" n="674.5"/>ཅན་གཉན། །སེམས་ཅན་དུས་ན་མ་རྟོགས་ན། །དུག་ལྔ་རང་གྲོལ་ཅི་ལ་འོང་། །མཉམ་བཞག་པས་ཀྱང་རྗེས་ཐོབ་གཙོ། །རྗེས་ཐོབ་ལྟ་བར་མ་ཤེས་ན། །ཐུན་མཚམས་བསྒོམ་པས་སངས་མི་རྒྱ། །ལུང་ལ་བརྟེན་ནས་<milestone unit="line" n="674.6"/>རྟོགས་པ་ཡིས། །དུས་བཞིའི་གདམས་ངག་མ་ཤེས་ན། །ཡེ་ཤེས་འབྲལ་མེད་ཅི་ལ་འཆར། །དེ་ཕྱིར་ལུང་ལྡན་གདམས་ངག་གིས། །བར་དོ་ལྔ་ཡི་དོན་རྟོགས་པས། །སངས་རྒྱས་རྒྱལ་པོ་ཡེ་ཤེས་སྐུ། །འདི་དོན་རྟོགས་<milestone unit="page" n="675"/><milestone unit="line" n="675.1"/>༄༅། །པས་འཛིན་རྟོག་ནུབ། །ལུང་དོན་རྟོགས་པས་རྟོག་པ་བྲོས། །འཁོར་འདས་འབྱུང་བ་རྣམ་དག་བཅོམ། །སྤང་སྡུད་གཉིས་པོ་འཆོར་མེད་བཟུང་། །རྟག་ཆད་ཞེན་པ་རྡུལ་དུ་བརླག །མཐོ་རིས་ངན་སོང་<milestone unit="line" n="675.2"/>རྫུན་དུ་སོང་། །ཆགས་སྡང་སྐྱེས་ཤིང་ཏིང་འཛིན་གསལ། །གཡེང་བ་ཆེ་ན་བདེ་ཆེན་རྒྱས། །ད་ཡང་འདུས་པའི་སྙིང་པོ་ཉོན། ཁྲེས་རབ་ལྟ་བ་འདི་མེད་ན། །འགྲོ་དོན་སྙིང་རྗེ་ཅི་སྤྱད་ཀྱང་། །བྱས་པ་དོན་མེད་བདུད་<milestone unit="line" n="675.3"/>ཀྱི་ལས། །ཚོགས་སུ་མི་འགྱུར་ཚི་ཆད་གནས། །དེ་ཕྱིར་རྟོགས་པ་ཤིན་ཏུ་གཅེས། །རྫོགས་པ་ཆེན་པོ་འཁོར་བ་རྩད་ནས་གཅོད་པ། །ཆོས་སྐུ་སྐྱེ་མེད་རིག་པའི་རྒྱུད་ལས། དཔེ་དོན་ཁྱད་པར་གྱི་ལེའུ་སྟེ་གསུམ་<milestone unit="line" n="675.4"/>པའོ།། །།ད་ཡང་རྡོ་རྗེ་སེམས་དཔའ་ཉོན། །འགྲོ་དྲུག་སེམས་ཅན་ཐམས་ཅད་ལ། །རང་བྱུང་ཡེ་ཤེས་སྙིང་པོ་ནི། །རྟོགས་དང་མ་རྟོགས་མེད་པར་གནས། །དེ་ཡི་དེ་ཉིད་མཚོན་པའི་དཔེ། །བར་སྣང་ཁྱུང་ཕྲུག་ཁུ་<milestone unit="line" n="675.5"/>བྱུག་དང་། །སེང་ཕྲུག་པདྨ་དངུལ་རྡོ་བཞིན། །ངོས་གཟུང་མེད་ལ་རྐྱེན་མི་ཚུགས། །མངལ་ན་ཆོས་སྐུ་ཡེ་ཤེས་གནས། །ངོས་ཟིན་ལྟ་དམན་ཟིལ་གྱིས་གནོན། །བསྟན་མ་ཐག་ཏུ་ཡེ་ཤེས་སྐུ། །ཉོན་མོངས་ནང་ནས་རང་<milestone unit="line" n="675.6"/>བྱུང་གསལ། །རྩོལ་མེད་རང་ཆས་ཡེ་ནས་གནས། །དེ་ཕྱིར་གཞི་ནི་འགྱུར་བ་མེད། །ད་ཡང་རྡོ་རྗེ་སེམས་དཔའ་ཉོན། །སངས་རྒྱས་དགོངས་པ་བརྟག་དཀའ་ཡང་། །སེམས་ཅན་བློ་ཡིས་དོན་རྟོགས་ཐབས། །དགོས་<milestone unit="page" n="676"/><milestone unit="line" n="676.1"/>དོན་གཞི་ཡི་མན་ངག་གིས། །ཅི་སྤྱོད་རང་བྱུང་ཡེ་ཤེས་ཤར། །ཐོག་མ་མ་ཡིན་ཐ་མ་མེད། །ད་ལྟའི་ཤེས་པ་འདི་ཉིད་ལས། །བཟང་པོར་སོང་བ་གང་ཡང་མེད། །ཡིད་ཆེས་ཆོས་སྐུ་ཁ་མིག་ཅན། །དེ་ཕྱིར་འཁོར་འདས་<milestone unit="line" n="676.2"/>མ་བྲལ་ཕྱིར། །ཕྱི་ནང་སྣོད་བཅུད་ཀུན་གྱི་གོང་། །སངས་རྒྱས་སེམས་ཅན་གཉིས་བས་སྔ། །བལྟར་མེད་ངོ་བོ་ཀུན་གྱི་གཞི། །ནམ་མཁའ་ཉི་མ་རིན་པོ་ཆེ། །ས་གཞི་རྒྱ་མཚོའི་རི་བོ་བཞིན། །མཐའ་དབུས་མ་དཔྱད་<milestone unit="line" n="676.3"/>རང་གི་སེམས། །གསལ་ལ་མ་བསྒྲིབས་ཆོས་ཀྱི་སྐུ། །ཡོན་ཏན་འབྱུང་བ་ལྷུན་གྱིས་གྲུབ། །འཁོར་འདས་བསྐྱེད་ཕྱིར་ཀུན་གྱི་གཞི། །གཡོས་པ་མེད་པས་བསམ་མི་ཁྱབ། །འགྱུར་བ་མེད་ཕྱིར་འདུ་འབྲལ་མེད། །ད་<milestone unit="line" n="676.4"/>ཡང་འདུས་པའི་སྙིང་པོ་ཉོན། །རྣལ་འབྱོར་དམ་པའི་ལས་ཅན་གྱིས། །ཡིད་ཀྱི་ངོ་ཤེས་དོན་རྟོགས་པས། ཀུན་བཟང་ཆོས་སྐུ་ད་ལྟ་དང་། །དམན་པའི་ལུས་ལ་སངས་རྒྱས་ཡིན། །རྫོགས་པ་ཆེན་པོ་འཁོར་བ་རྩད་ནས་<milestone unit="line" n="676.5"/>གཅོད་པ། ཆོས་སྐུ་སྐྱེ་མེད་རིག་པའི་རྒྱུད་ལས། དོན་ཆོས་ཉིད་ཀྱི་གནས་ལུགས་བསྟན་པའི་ལེའུ་སྟེ་བཞི་པའོ།། །།རྡོ་རྗེ་སེམས་དཔས་ཡང་ཞུས་པ། །ཆོས་ཉིད་ངོ་བོ་གནས་ལུགས་ལས། །ཚོགས་བརྒྱད་འཁོར་<milestone unit="line" n="676.6"/>བ་གང་ནས་བྱུང་། །མུ་སྟེགས་ཕྱི་རོལ་ཡང་དག་དང་། །གསང་སྔགས་གསང་ཆེན་ཇི་ལྟར་འཁྲུལ། །གླེན་བསྒོམ་སྤྱོད་པའི་ཉེས་པ་གང་། །ལས་སྒྲིབ་འཁོར་བ་གང་ན་གནས། །ཀུན་རིག་རྒྱལ་པོས་བཤད་དུ་<milestone unit="page" n="677"/><milestone unit="line" n="677.1"/>༄༅། །གསོལ། །ཞུས་པའི་དོན་གསན་བཀའ་སྩལ་པ། །དེ་ལས་འཁྲུལ་པ་བྱུང་བ་ནི། །ཐོག་མའི་དུས་ཀྱི་མཐའ་དྲུག་གཉིས། །ཀུན་གཞིའི་རྣམ་ཤེས་ཚོགས་བརྒྱད་ཀྱང་། །རང་སེམས་ཡིན་ཏེ་ཆོས་སྐུ་<milestone unit="line" n="677.2"/>མིན། །ཡར་ལྡན་མར་འཁྲུལ་འཁོར་འདས་བྱུང་། །དེ་ཡང་འདུས་པའི་སྙིང་པོ་ཉོན། །ཉི་མ་འཆར་ཀའི་མདངས་བཞིན་དུ། །དང་པོ་ཤེས་བཞིན་ལུང་མ་བསྟན། །ཆོས་ཉིད་བདག་གི་རྩལ་ཡིན་ཀྱང་། །ལུང་མ་བསྟན་<milestone unit="line" n="677.3"/>ཕྱིར་རྐྱེན་དབང་གྱུར། །འཁོར་འདས་འབྱུང་བའི་དང་པོར་ནི། །འཁྲུལ་པའི་གཞི་ལ་སོགས་པ་ཡིས། །མ་རིག་ལས་འཁྲུལ་རྣམ་པ་བརྒྱད། །རྐྱེན་བཞིས་གཟུང་འཛིན་བློས་བཏགས་པས། །རྒྱུ་རྐྱེན་ཟུང་དུ་འཛོམ་པ་<milestone unit="line" n="677.4"/>ཡིས། །རང་བྱུང་རིག་པའི་ངོ་བོ་ངེས། །དམུས་ལོང་ལྟ་བུར་རང་བསྒྲིབ་པས། །མི་ཤེས་འཁྲུལ་པས་འཁོར་བར་འཁྱམས། །ད་ཡང་རྡོ་རྗེ་སེམས་དཔའ་ཉོན། །སྒོ་ལྔ་ལ་སོགས་ཚོགས་བརྒྱད་གྱིས། །རྟོག་པས་བྱེ་བྲག་<milestone unit="line" n="677.5"/>འཛིན་སྐྱོང་བཞིན། །འཁོར་བའི་བག་ཆགས་བརྟས་པར་བྱེད། །དེ་ཕྱིར་རྣམ་ཤེས་ཚོགས་བརྒྱད་དག །ཡང་དག་མ་ཡིན་འཁོར་བའི་ཆོས། །གནས་འགྱུར་ཆོས་སུ་བསྟན་པ་ཡང་། །བཀྲི་དྲང་ལྡེམ་དགོངས་བསྟན་པར་<milestone unit="line" n="677.6"/>ཟད། །དེ་ཕྱིར་ཀུན་གཞི་འདུས་བྱས་ཏེ། །གཉེན་པོ་གཞི་ཡིས་འཇིག་པ་དང་། །བག་ཆགས་ཆགས་པའི་རྟེན་བྱེད་པས། །ཡང་དག་མ་ཡིན་འཁོར་བ་བྱུང་། །རྫོགས་པ་ཆེན་པོ་འཁོར་བ་རྩད་ནས་གཅོད་པ། ཆོས་སྐུ་སྐྱེ་<milestone unit="page" n="678"/><milestone unit="line" n="678.1"/>མེད་རིག་པའི་རྒྱུད་ལས། འཁོར་བ་དང་པོ་གང་ནས་བྱུང་བ་བསྟན་པའི་ལེའུ་སྟེ་ལྔ་པའོ།། །།ད་ཡང་རྡོ་རྗེ་སེམས་དཔའ་ཉོན། །ལྟ་ལོག་མུ་སྟེགས་རྣམ་གཉིས་དང་། །ཕྱི་རོལ་ཡང་དག་གསང་སྔགས་<milestone unit="line" n="678.2"/>དང་། །གསང་ཆེན་འཁྲུལ་པ་ངས་བཤད་ཉོན། །ངོ་བོ་ངེས་མེད་གཞི་བྱས་ནས། །ལས་ཀྱི་རྒྱུ་འབྲས་མེད་འདོད་འཁྲུལ། །དོན་དེ་མི་འགྱུར་གཞི་བྱས་ནས། །ཁ་དོག་རྟག་པར་འདོད་པས་འཁྲུལ། །ད་ཡང་རྡོ་རྗེ་སེམས་<milestone unit="line" n="678.3"/>དཔའ་ཉོན། །འོག་མའི་ལུང་ངན་རྐྱེན་ཕྲད་ནས། །བློས་འཆེལ་བལྟ་བ་རྣམ་པ་བཞིས། །ཉན་ཐོས་རང་རྒྱལ་ཡན་ཆད་ནས། །ཡོ་ག་མན་ཆད་ང་ཡི་གཏམ། །མཚན་མར་འཁྲུལ་ཕྱིར་ང་མི་རྟོགས། །རྒྱུད་ལུང་རྣལ་འབྱོར་<milestone unit="line" n="678.4"/>ཆེན་པོ་ལས། །ང་ཚོལ་པས་འཁོར་ང་མི་རྙེད། །ང་མ་རྙེད་པས་སྣང་བ་འཛོལ། །གྲོལ་འདོད་ཐེག་པ་རྣམ་པ་བཅུས། །སྣང་བའི་རང་བཞིན་ཤེས་པ་ལས རང་སེམས་དོན་གྱི་སྙིང་པོ་ཡི། །གཞི་ཉིད་མ་ཤེས་འཁྲུལ་<milestone unit="line" n="678.5"/>པའི་ཕྱིར། །མ་རྟོགས་མི་གྲོལ་ཤིན་ཏུ་འཆིང་། །རྫོགས་པ་ཆེན་པོ་འཁོར་བ་རྩད་ནསགཅོད་པ། ཆོས་སྐུ་སྐྱེ་བ་མེད་པ་རིག་པའི་རྒྱུད་ལས་ཐེག་པ་འོག་མ་པའི་འཁྲུལ་ཚུལ་བཤད་པའི་ལེའུ་སྟེ་དྲུག་<milestone unit="line" n="678.6"/>པའོ།། །།ད་ཡང་རྡོ་རྗེ་སེམས་དཔའ་ཉོན། །རང་བྱུང་སྙིང་པོའི་ཆོས་ཉིད་ནི། །མ་རྟོགས་ཆེད་དུ་དུག་ལྔ་བསྒོམ། །རྒྱུ་ཐུན་སྡུག་བསྔལ་ལྗོན་ཤིང་བཞིན། །སྤངས་པའི་རྟོག་པ་རྣམ་གསུམ་གྱིས། །རང་སེམས་<milestone unit="page" n="679"/><milestone unit="line" n="679.1"/>༄༅། །སྙིང་པོ་མ་རྟོགས་པར། །བསྒོམ་དུ་འདོད་པ་སྙིང་རེ་རྗེ། །རྐྱལ་མ་སྦྱང་བར་མཚོར་འཇུག་ཕུང་། །ད་ཡང་འདུས་པའི་སྙིང་པོ་ཉོན། །དམུས་ལོང་ཆུང་མ་མཛེས་མ་བཞིན། །ངོ་བོ་ཆོས་སྐུ་མ་རྟོགས་<milestone unit="line" n="679.2"/>པར། །འཁོར་འདས་ཆོས་ལ་ཅི་བསམས་ཀྱང་། །བསྒོམས་པས་གྲོལ་བར་མི་འགྱུར་རོ། །དེ་ཕྱིར་མ་རྟོགས་ཅི་བསྒོམས་ཀྱང་། །སྣང་བ་འདི་ཉིད་གཞིར་འདོད་པས། །སྨིག་རྒྱུ་ཆུར་མཐོང་འཐུང་འདོད་བཞིན། །འཁོར་<milestone unit="line" n="679.3"/>འདས་གློ་བུར་རྐྱེན་ཡིན་ཕྱིར། །ངོ་བོ་གནས་ལུགས་ཆོས་སྐུ་མིན། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། མ་རྟོགས་པར་བསྒོམས་ན་གོལ་བར་བསྟན་པའི་ལེའུ་སྟེ་བདུན་<milestone unit="line" n="679.4"/>པའོ།། །།ད་ཡང་རྡོ་རྗེ་སེམས་དཔའ་ཉོན། །ཆོས་རྣམས་ཀུན་གྱི་རྩ་བ་ཡི། །བླ་མ་དག་ལ་མི་བརྟེན་པར། །གསང་སྔགས་ཟབ་མོའི་སྒོར་ཞུགས་ནས། །ཉན་བཤད་བསྒྲུབ་དབང་མེད་པ་ཡིས། །རང་དབང་<milestone unit="line" n="679.5"/>མེད་པར་གཞན་དབང་བསྐུར། །ནོང་པོ་སྡར་མ་གདོལ་པ་བཞིན། །ཐོ་ཆོ་བཀའ་གཞུང་ཉམས་པར་བྱེད། །བར་ཆོད་གནོད་པ་ལྕེར་རྨོད་ལྟུང་། །ད་ཡང་འདུས་པའི་སྙིང་པོ་ཉོན། །དུག་དང་གཉན་གསོད་མནའ་ཟ་<milestone unit="line" n="679.6"/>ཞིང་། །སྐུ་གསུང་ཐུགས་ཀྱི་དམ་ཉམས་ན། །འབྲས་བུ་སྨྱོ་འབོགས་ལྐུགས་པ་དང་། །ཕྱི་མ་རྡོ་རྗེ་དམྱལ་བར་ལྟུང་། །ནར་མ་དབང་ཆུང་མ་རྒྱས་བཞིན། །ཤན་མ་ཕྱེད་པས་རྒྱུད་མི་གྲོལ། །གདམས་ངག་གདེང་མེད་<milestone unit="page" n="680"/><milestone unit="line" n="680.1"/>སེམས་མི་རྟོགས། །ཉམས་སུ་མ་བླངས་ཟིལ་མི་གནོན། །ད་ཡང་འདུས་པའི་སྙིང་པོ་ཉོན། །ཡུལ་ངན་མུན་སྲོས་ལོ་ཉེས་བཞིན། །ཞི་གནས་ལྷག་མཐོང་མ་འབྲེལ་ན། །རེས་འཇོག་འབྲས་བུ་གསུམ་མི་འབྱུང་། །དེ་<milestone unit="line" n="680.2"/>ཕྱིར་འབྲེལ་མེད་རྣལ་འབྱོར་མིན། །འདྲལ་དང་བརྣངས་པ་འབོ་བ་བཞིན། །ལུས་ངག་ཡིད་ཀྱི་སྤྱོད་རྩིང་པས། །སྡུག་བསྔལ་སྒྲོ་སྐུར་གཟུང་འཛིན་འགྱུར། །ཕྱི་མ་ལས་ངན་དུ་ཏྲར་ལྟུང་། །རྒྱུས་མེད་ལོང་བ་གྲུ་མེད་<milestone unit="line" n="680.3"/>བཞིན། །ཕྱག་རྒྱ་སྔགས་དང་་ཏིང་འཛིན་ཉམས། །ཉེས་སྐྱོན་གསུམ་བྱུང་དོན་མེད་འཁྱམས། །དེ་ཕྱིར་གསང་སྔགས་སྤྱད་པར་དཀའ། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་<milestone unit="line" n="680.4"/>ལས། ལྟ་སྤྱོད་ཉམས་པའི་ཉེས་པ་བསྟན་པའི་ལེའུ་སྟེ་བརྒྱད་པའོ།། །།རྡོ་རྗེ་སེམས་དཔའ་ཡང་ཉོན་ཅིག །འཁོར་འདས་དག་གི་ས་མཚམས་ནི། །རྒྱུད་ལུང་སྤྲེ་འདྲའི་སློབ་དཔོན་སེམས། །དྲང་དོན་གྲུབ་<milestone unit="line" n="680.5"/>པ་ཐོབ་འདོད་ནས། །སྨན་གྱི་སྦྱོར་བ་ལ་སོགས་ཀྱིས། །ཐུན་མོང་ཡོན་ཏན་ལྔ་ལྡན་ཡང་། །རྣམ་སྨིན་ལུས་དང་མ་བྲལ་བར། །སངས་རྒྱས་ཡོན་ཏན་རྫོགས་འདོད་པ། ཁེན་ཏུ་གཏི་མུག་སྨད་པའི་གནས། །བཅོམ་<milestone unit="line" n="680.6"/>ལྡན་འདས་ཀྱང་ཙྭ་མཆོག་ཏུ། །རང་ལུས་བོར་ནས་སངས་རྒྱས་ན། །རྣམ་སྨིན་ལུས་དང་བཅས་པས་ནི། །འབྲས་བུ་མི་ཐོབ་སྨོས་ཅི་དགོས། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་<milestone unit="page" n="681"/><milestone unit="line" n="681.1"/>༄༅། །རྒྱུད་ལས། རྣམ་སྨིན་གྱི་ལུས་དང་མ་བྲལ་བར་སངས་མི་རྒྱ་བར་བསྟན་པའི་ལེའུ་སྟེ་དགུ་པའོ།། །།ད་ཡང་འདུས་པའི་སྙིང་པོ་ཉོན། །དེ་ཕྱིར་འཁོར་བའི་མཚན་ཉིད་ནི། །གཞི་གནས་བག་ཆགས་<milestone unit="line" n="681.2"/>རྣམ་པ་བཞི། །ལྟུང་རྐྱེན་འཕྲལ་འབྱུང་བག་ཆགས་ལྔས། །རང་དབང་མེད་པར་མངལ་དུ་འཇུག །དེ་རྒྱུ་ཉོན་མོངས་རྣམ་གསུམ་གྱིས། །ཀུན་གཞི་རྣམ་གསུམ་སྡུག་བསྔལ་འབྱུང་། །ཐར་ལམ་མི་ཐོབ་སྐྱེ་ཞིང་འཆི། །ད་<milestone unit="line" n="681.3"/>ཡང་འདུས་པའི་སྙིང་པོ་ཉོན། །སེམས་ཅན་ཀུན་ལ་གནས་པ་ཡི། །ཀུན་གཞི་འཁོར་བའི་གཞི་ཡིན་ཡང་། །ཆོས་ཀྱི་སྐུ་ཡི་གཞི་ཉིད་མིན། །དེ་ཕྱིར་ཀུན་གཞི་འདུས་བྱས་ལ། །རྐྱེན་གྱི་དབང་གིས་འགྲོ་བ་སྟེ། །ཆུ་བོ་<milestone unit="line" n="681.4"/>གཞི་ཡི་མཐའ་ལ་ཆུད། །མ་བསྒྲལ་བར་དུ་ཐར་མི་སྲིད། །རྫོགས་པ་ཆེན་པོ་འཁོར་བ་རྩད་ནས་གཅོད་པ། ཆོས་སྐུ་སྐྱེ་མེད་རིག་པའི་རྒྱུད་ལས་འཁོར་བ་ད་ལྟ་གང་ན་གནས་པ་བསྟན་པའི་ལེའུ་སྟེ་བཅུ་<milestone unit="line" n="681.5"/>པའོ།། །།རྡོ་རྗེ་སེམས་དཔས་ཡང་ཞུས་པ། །འཁྲུལ་པ་ལྡོག་པའི་ཐབས་ཆེན་ནི། །དད་པ་བརྩོན་འགྲུས་དམ་ཚིག་དང་། །རང་བྱུང་ཡེ་ཤེས་དབྱེ་བ་ཡིས། །ཐ་མ་འཁོར་བ་གང་དུ་འགྲོ། །ཀུན་རིག་རྒྱལ་པོས་<milestone unit="line" n="681.6"/>བཤད་དུ་གསོལ། །ཞུས་པའི་དོན་གསན་བཀའ་སྩལ་པ། །མ་རིག་འཁྲུལ་པ་ལྡོག་འདོད་རྣམས། །འཁོར་འདས་གཉིས་ཀྱིས་མ་རེག་དོན། །རང་སེམས་སྙིང་པོ་རྟོགས་པའི་ཐབས། །ལུས་སྲོག་མི་བལྟ་དད་པ་<milestone unit="page" n="682"/><milestone unit="line" n="682.1"/>ཡིས། །སྐྲག་ཅིང་ཡ་ང་མེད་སེམས་ཀྱིས། །ཐེ་ཚོམ་ཡིད་གཉིས་མེད་པར་ནི། །འཁོར་འདས་རྩ་བ་ངོ་བོར་ཞུས། །དཔའ་བརྟུལ་ཆེན་པོའི་བརྩོན་འགྲུས་ཀྱིས། །ཕྱིར་མི་ལྡོག་པར་ཡིད་ཆེས་ནས། །ཡེངས་པ་མི་འབྱུང་<milestone unit="line" n="682.2"/>རྒྱུན་མི་ཆད། །ད་ཡང་འདུས་པའི་སྙིང་པོ་ཉོན། །སེམས་ལས་མ་རྟོགས་དོན་མི་བཙལ། །དུག་ལྔ་མ་སྤངས་ཆོས་ཉིད་ཤེས། །དེ་ཤེས་མི་བསྒོམ་གོལ་ས་མེད། །ད་ཡང་འདུས་པའི་སྙིང་པོ་ཉོན། །རང་བྱུང་ཡེ་ཤེས་ཡིན་<milestone unit="line" n="682.3"/>མིན་གྱིས། །དབྱེ་བ་རྣམ་པ་བཞི་ཡི་དོན། །ལུང་ལྡན་བླ་མའི་གདམས་ངག་གིས། །རང་སེམས་སྙིང་པོ་ཆོས་སྐུ་ནི། །བསྟན་ན་དེ་མ་ཐག་ཏུ་ཤེས། །མ་བསྟན་བར་དུ་ཤེས་མི་སྲིད། །ད་ཡང་འདུས་པའི་སྙིང་པོ་<milestone unit="line" n="682.4"/>ཉོན། །རང་རིག་ཡེ་ཤེས་འོད་པོ་ཆེ། །འགྲོ་འོང་མེད་པར་འཁོར་བ་བརླག །མ་རིག་ལོག་པས་ཡེ་ཤེས་སྐྱེ། །འཁོར་བ་རུ་བཟློག་མྱ་ངན་འདས། །དེ་ཤེས་མ་བསྒོམས་ལྷུན་གྱིས་གྲུབ། །དོན་དང་མཐུན་པའི་ཉམས་མྱོང་<milestone unit="line" n="682.5"/>གིས། །བསྒོམས་ཀྱང་དེ་ཉིད་ངེས་ཤེས་སྐྱེ། །དེ་ཕྱིར་རྟོགས་པ་རབ་ཏུ་གཅེས། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། འཁྲུལ་པ་ལྡོག་པའི་ཐབས་བསྟན་པའི་ལེའུ་སྟེ་བཅུ་<milestone unit="line" n="682.6"/>གཅིག་པའོ།། །།འཁོར་གྱི་སྙིང་པོས་ཡང་གསོལ་པ། །ངེས་དཔའི་དོན་དང་མཐུན་པ་ཡི། །ཕྱི་ནང་དུས་མཉམ་བལྟ་བ་གང་། །ཆོས་སྐུ་ཉམས་སུ་བླང་ཐབས་དང་། །རིགས་གསང་མཐུན་འཇུག་ལ་བཟླ་<milestone unit="page" n="683"/><milestone unit="line" n="683.1"/>༄༅། །བའི། །ངེས་དོན་སྤྱད་པ་ཇི་ལྟར་སྤྱད། །མཉམ་པའི་རྒྱལ་པོས་བསྟན་དུ་གསོལ། །དེ་སྐད་ཞུས་པའི་དོན་གསན་ནས། །འདུས་པའི་འཁོར་ལ་བཀའ་སྩལ་པ། །ང་ཡི་ཆོས་ཉིད་གནས་ལུགས་ནི། །དོན་གྱི་<milestone unit="line" n="683.2"/>སྙིང་པོ་རང་བྱུང་ལ། །བག་ཆགས་མ་གོས་རྟོག་མེད་ཕྱིར། །འཁོར་འདས་འབྱུང་བ་གདོད་ནས་མེད། །རྒྱུ་རྐྱེན་མ་བསྐྱེད་ལ་སོགས་པའི། །རང་གི་ངོ་བོ་བཞི་ལྡན་པ། །སྙིང་པོ་ང་ཉིད་བསྒྲུབ་མཐར་ཕྱིན། །སྐྱེ་འཆི་མེད་<milestone unit="line" n="683.3"/>པ་རང་བྱུང་སྐུ། །དེ་ཕྱིར་འཁོར་འདས་ལྟུང་དོགས་མེད། །རང་གསལ་ངོ་བོ་ཀུན་གྱི་གཞི། །རང་སེམས་སྙིང་པོ་མཚོན་འདོད་པའི། །ནམ་མཁའི་རྡོ་རྗེ་ང་ཡི་དཔེ། །སྐྱེ་བ་མེད་ཕྱིར་ཨ་དང་འདྲ། །དོན་མ་ཡིན་ཕྱིར་<milestone unit="line" n="683.4"/>དཔེར་ནི་བསྟན། །ད་ཡང་འདུས་པའི་སྙིང་པོ་ཉོན། །ངོ་བོ་ཉིད་ཀྱིས་ཆོས་སྐུ་ལ། །ཡོད་དང་མེད་པའི་རིགས་གཉིས་ཡོད། །ཚོགས་བརྒྱད་ཡུལ་ལས་ལྡོག་པའི་ཕྱིར། །ཡེ་ཤེས་ངོ་བོ་རང་བྱུང་སྐུ། །ཆོས་ཉིད་དག་པའི་<milestone unit="line" n="683.5"/>མཚན་ཉིད་ནི། །ཕྱི་རུ་འདྲ་མིན་ལ་སོགས་པའི། །རང་གི་མཚན་ཉིད་ལྔ་འདྲའི་ཕྱིར། །སྐྱོན་གྱིས་མ་གོས་ཆོས་ཀྱི་སྐུ། །གང་ཡང་རུང་བ་ཅི་ལ་ཡང་ སེམས་ཅན་འདུལ་ཕྱིར་མ་གཏོགས་པ། །ཡང་དག་དོན་དུ་མི་བྱའི་<milestone unit="line" n="683.6"/>ཕྱིར། །དགག་བསྒྲུབ་མེད་པར་བཏང་སྙོམས་བཞག །ད་ཡང་འདུས་པའི་སྙིང་པོ་ཉོན། །ཕྱི་རོལ་ཡུལ་གྱི་རང་བཞན་ནི། །རྣམ་བཞི་ཕྱི་ལ་བར་སྣང་ནང་། །གསུམ་བྲལ་སྣང་བ་ཆོས་དབྱིངས་ལ། །གཅིག་པ་ཐ་དད་<milestone unit="page" n="684"/><milestone unit="line" n="684.1"/>ངོས་ཟིན་པས། །ཉི་མ་ཟེར་དང་འཆར་ངོས་ཟིན། །དགག་བསྒྲུབ་མེད་ཕྱིར་ཆོས་ཀྱི་དབྱིངས། །དྲེད་མོ་གདོས་ཐག་ཆོད་པ་བཞིན། །འབྲེལ་པ་ཡོད་མེད་རྣམ་པ་བཞིས། །ལོག་རྟོགས་ཞེན་པ་ལྔ་ལོག་ནས། །ཉམ་ང་<milestone unit="line" n="684.2"/>མེད་པའི་བརྟུལ་ཤུགས་འབྱུང་། །དཔེར་ན་ཁྱུང་ཆེན་མཁའ་ལྡིངས་པའི། །འཕུར་རླབས་འོག་ཏུ་ཀུན་ཆུད་ལྟར། །ཕྱི་རོལ་ཡུལ་གྱི་རྣམ་པ་ནི། །སྣ་ཚོགས་མདུན་དུ་བཞག་པ་བཞིན། །སྣང་ཙམ་ཉིད་ནས་སྤང་སྡུད་<milestone unit="line" n="684.3"/>མེད། །ཞེན་མེད་རྣལ་འབྱོར་ཆོས་དབྱིངས་ལ། །འཁྲུལ་པའི་རྟོག་པས་གཞི་མི་འགྱུར། །རྩོལ་བའི་སེམས་ལས་དབྱིངས་མི་བསྐྱོད། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས།<milestone unit="line" n="684.4"/>ངེས་པ་དོན་གྱི་ལྟ་བ་བསྟན་པའི་ལེའུ་སྟེ་བཅུ་གཉིས་པའོ།། །།ད་ཡང་རྡོ་རྗེ་སེམས་དཔའ་ཉོན། །རང་སེམས་ཆོས་སྐུ་ངོ་སྤྲད་ན། །ལུས་ཅན་ཀུན་གཞི་གཞི་ཆ་ལ། །སྔ་ཕྱི་མ་བྲལ་ཡེ་ཤེས་གསལ། །ཆུ་དངས་<milestone unit="line" n="684.5"/>རྙོག་མེད་ཇི་བཞིན་ནོ། །ད་ཡང་འདུས་པའི་སྙིང་པོ་ཉོན། །ཡང་དག་ཟབ་མོ་ཆོས་སྐུ་ནི། །སྐྱེ་བ་མེད་ཅིང་འགག་པ་མེད། །རྣམ་རྟོག་མཚན་མ་གཞི་ནས་དག །ཉོན་མོངས་ངར་འཛིན་རྣམས་དང་བྲལ། །འཕེལ་འགྲིབ་<milestone unit="line" n="684.6"/>སྐྱོན་རྣམས་ངང་གིས་མེད། །དེ་ཡི་ངང་ལ་གནས་ཐབས་ནི། །ཐ་མ་འབྲིང་གི་རྣལ་འབྱོར་པས། །སྟོང་པ་གསལ་བ་མ་ཡེངས་བསྒོམས། །གལ་ཏེ་བྱིང་རྒོད་སྐྱོན་བྱུང་ན། །གདམས་ངག་བཅོས་པའི་ཐབས་གཉིས་<milestone unit="page" n="685"/><milestone unit="line" n="685.1"/>༄༅། །ཀྱིས། །དགག་བསྒྲུབ་མེད་པའི་རང་བཞིན་ལ། །གཟེངས་བསྟོད་དབང་པོ་ཡན་དུ་གཞུག །མེ་ལ་ཤིང་བསྣན་རིན་ཆེན་གཏེར། །རྣམ་རྟོག་ཡེ་ཤེས་བསྐུལ་མར་ཤེས། །དེ་ཙམ་ཉིད་ནས་ཆོས་ཉིད་<milestone unit="line" n="685.2"/>གསལ། །དབང་པོ་རབ་ཀྱི་ལྟ་སྒོམ་ལ། །བཅོས་དང་མི་བཅོས་མེད་པའི་ཕྱིར། །སྤྲིན་མེད་ནམ་མཁའ་ཇི་བཞིན་དུ། །རྟོགས་པའི་གདེང་དང་འབྲལ་བ་མེད། །དེ་ཡང་བློ་གྲོས་དམ་པ་ཉོན། །ཉི་ཟླ་གཟས་ཟིན་མཉམ་<milestone unit="line" n="685.3"/>པ་བཞིན། །དབྱིངས་དང་ཆོས་སྐུ་དུས་མཉམ་ཕྱིར། །སྤྱོད་ལམ་རྣམ་པ་བཞི་ལྡན་པས། །འབྲལ་མེད་ཡེ་ཤེས་རྫོགས་པ་ཡིན། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། མ་<milestone unit="line" n="685.4"/>བསྒོམས་འབྲལ་མེད་མངོན་དུ་བསྟན་པའི་ལེའུ་སྟེ་བཅུ་གསུམ་པའོ།། །།ད་ཡང་འདུས་པའི་སྙིང་པོ་ཉོན། །ཡུལ་གྱི་རྐྱེན་བྱས་རྟོགས་བྱུང་ཚེ། །ལས་དང་དུས་བཞི་དོན་གསལ་བ། །ཡེ་ཤེས་མ་བསྒོམས་འབྲལ་<milestone unit="line" n="685.5"/>བ་མེད། །བ་མོ་ལ་ནི་ཉི་ཤར་འདྲ། །ཡུལ་ཉིད་སེམས་སུ་མི་བསྒོམ་པས། །དྲན་རིག་ཆོས་ཉིད་བྱང་ཆུབ་སེམས། །དགག་བསྒྲུབ་མེད་པའི་རང་བཞིན་ལས། །དེ་ཉིད་སྤྱད་པའི་ཡུལ་ལས་འདས། །དེ་ཕྱིར་དོན་ལས་<milestone unit="line" n="685.6"/>ཉམས་པ་མེད། །རང་སེམས་དབྱིངས་འགགས་རུམ་གནས་ཚེ། །རྐྱེན་བྱུང་དུས་བཞིར་དོན་དྲན་པས། །ཚོགས་དྲུག་འགགས་ཀྱང་ཆོས་སྐུར་གསལ། །བྱ་ན་པ་ཏིའི་མིག་ཞགས་འདྲ། །འཇིགས་པ་འགལ་འདོད་མི་<milestone unit="page" n="686"/><milestone unit="line" n="686.1"/>བཞིན་དུ། །ཉམས་མེད་རིག་པའི་དོན་འདི་ལ། །ནད་གཅོད་སྡུག་བསྔལ་ཅི་བྱུང་ཡང་། །གདམས་ངག་དྲན་པ་གཅེས་པར་གསུངས། །སངས་རྒྱས་སེམས་ཅན་གཉིས་ཀའི་གོང་། །རྟོགས་དང་འཁྲུལ་པའི<milestone unit="line" n="686.2"/>བྱེ་བྲག་གིས། །མུ་བཞི་ཡ་བརྒྱད་གཅིག་ཏུ་ཤེས། །གོལ་ས་རྡུལ་ཙམ་མི་འབྱུང་བས། །དེ་ཚེ་ཆོས་སྐུ་ཟང་ཀ་མ། །མི་འགྱུར་བརྟན་པས་གསེར་བཞིན་ནོ། །ད་ཡང་རྡོ་རྗེ་སེམས་དཔའ་ཉོན། །འཇིག་རྟེན་དམན་པའི་སྤྱོད་<milestone unit="line" n="686.3"/>པ་ནི། །སྲོག་གཅོད་མ་བྱིན་ལེན་པ་དང་། །མི་གཙང་སྤྱོད་དང་རྫུན་དུ་སྨྲ། །རེ་རེ་ལ་ནི་གཉིས་གཉིས་དང་། །གནང་དང་བཀག་པ་ཡོད་པའི་ཕྱིར། །བླང་དོར་སྐྱོན་གྱིས་མ་གོས་ཏེ། །གཞི་ལ་འཆིང་གྲོལ་མེད་པའི་<milestone unit="line" n="686.4"/>ཕྱིར། །དཀར་པོའི་ཆོས་དང་སྡིག་ལ་སོགས། །གཉིས་ཀའི་འབྲས་བུ་མི་འབྱིན་ན། །དུག་ལྔ་ཡེ་ཤེས་ཤར་བ་ཡིན། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། རིག་པའི་སྤྱོད་<milestone unit="line" n="686.5"/>པ་གསང་བར་བསྟན་པའི་ལེའུ་སྟེ་བཅུ་བཞི་པའོ།། །།ད་ཡང་འདུས་པའི་འཁོར་རྣམས་ཉོན། །ཆེད་དུ་བསྒོམ་དུ་མེད་པའི་དཔེ། །ནམ་མཁའ་བསྒོམ་དུ་འཛིན་པ་འདྲ། །དེ་བཞིན་ཡོད་མེད་ཡུལ་ལས<milestone unit="line" n="686.6"/>འདས། །དེ་ཕྱིར་གཞི་ཤེས་བསྒོམ་མི་དགོས། །འགྲོ་དོན་འབྱུང་བའི་ཆོས་ཉིད་ཀྱི། །རྣལ་འབྱོར་སྤྱོད་ལམ་ཐམས་ཅད་དུ། །ནམ་མཁའ་ལྟ་བུའི་རྣལ་འབྱོར་དེ། །དོན་ལ་མི་འདའ་དམ་ཚིག་སྲུང་། །རང་རིག་མ་ཡེངས་<milestone unit="page" n="687"/><milestone unit="line" n="687.1"/>༄༅། །དམ་ཚིག་མཆོག །ད་ཡང་འདུས་པའི་འཁོར་རྣམས་ཉོན། །སྙིང་པོ་ཆོས་སྐུ་རང་གསལ་དོན། །མ་བསྒོམས་འབྲལ་མེད་ཡེ་ཤེས་ཀློང་། །རང་སེམས་ཤེས་པ་སྣ་ཚོགས་པས། །གང་ཡང་ཡེ་ཤེས་ལས་<milestone unit="line" n="687.2"/>གཞན་མེད། །ཐ་མལ་རང་སེམས་ཆོས་ཉིད་ནི། །ད་ཡང་མི་འགྱུར་ངོ་བོར་སོན། །དག་དང་མ་དག་གཞི་ལ་མེད། །དུས་དང་སྤྱོད་ལམ་ཉིད་དུ་ཡང་། །ཀྲི་ལེ་ཡི་ནི་རྣམ་བཞི་ནི། །རྟོགས་པའི་གདེང་དང་<milestone unit="line" n="687.3"/>མི་འབྲལ་ན། །མི་རྟོག་ཐབས་ཀྱིས་ཅི་ཞིག་བྱ། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། བསྒོམ་དུ་མེད་པར་ལ་བཟླ་བའི་ལེའུ་སྟེ་བཅོ་ལྔ་པའོ།། །།ད་ཡང་འདུས་<milestone unit="line" n="687.4"/>པའི་སྙིང་པོ་ཉོན། །རྫོགས་ཆེན་ཤིན་ཏུ་རྣལ་འབྱོར་པ། །བླ་མེད་གོ་འཕང་མཆོག་བརྙེས་པའི། །བླ་མ་དུས་གསུམ་སངས་རྒྱས་དཔལ། །དཀྱིལ་འཁོར་སྒོར་ཞུགས་འབྲལ་མེད་ལྷ། །མན་ངག་རྒྱུད་དོན་རང་རིག་<milestone unit="line" n="687.5"/>ལྷ། །རྩོལ་མེད་རྣལ་འབྱོར་མཁའ་འགྲོ་ལ། །ལུས་ངག་ཡིད་ཀྱིས་ཕྱག་འཚལ་ཏེ། །དགོངས་པ་དོན་གྱིས་བརླབས་པའི་ཕྱིར། །ཆེད་དུ་རྩོལ་བ་མི་དགོས་ཏེ། །ཕྱི་ཡི་མཆོད་གཏོར་གཏོང་བའི་ཚེ། །བྱིན་བརླབ་དྲུག་དང་<milestone unit="line" n="687.6"/>སྨོན་ལམ་བཏབ། །ཉན་བཤད་ཁ་ཏོན་ལ་སོགས་རྣམས། །དཀར་པོའི་ཆོས་སྤྱོད་གང་བྱེད་ཀྱང་། །བལྟ་བ་དྲན་པས་ཚོགས་སུ་འགྱུར། །ད་ཡང་འདུས་པའི་སྙིང་པོ་ཉོན། །ནང་གི་མཛད་སྤྱོད་ཚོགས་ཆེན་ནི། །ཡིད་<milestone unit="page" n="688"/><milestone unit="line" n="688.1"/>འཐད་པ་ཡི་གནས་དག་ཏུ། །དམ་ཚིག་སེལ་མེད་ཚོགས་འཁོར་དེ། །སྔོན་འགྲོ་ལས་དྲུག་རྫོགས་བྱས་ནས། །དཀྱིལ་འཁོར་བསྐྱེད་དང་སྤྱན་དྲངས་ཏེ། །བྱིན་གྱིས་བརླབས་ལ་ཚོགས་དྲངས་ནས། །མཆོད་པ་རྣམ་<milestone unit="line" n="688.2"/>གསུམ་རྫོགས་པར་འབུལ། །ལྷ་གཤེགས་ལྷག་མར་རོལ་པ་དང་། །སྐྱེ་ཤི་དུས་ཀྱི་སྨོན་ལམ་ཡང་། །ལྷ་བའི་ངང་དུ་རྫོགས་པར་བྱ། །དེ་ཕྱིར་ཚོགས་གཉིས་དུས་གཅིག་རྫོགས། །དེ་ཡི་ཡོན་ཏན་བརྗོད་<milestone unit="line" n="688.3"/>མི་ལང་། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། མཐུན་འཇུག་ཐབས་ཀྱི་སྤྱོད་པ་བསྟན་པའི་ལེའུ་སྟེ་བཅུ་དྲུག་པའོ།། །།རྡོ་རྗེ་སེམས་དཔས་ཡང་ཞུས་པ། །ཐེ་<milestone unit="line" n="688.4"/>ཚོམ་གེགས་རྣམས་བསལ་བའི་ཕྱིར། །གདམས་ངག་དོན་རྣམས་དབྱེ་བ་དང་། །འཁྲུལ་པ་བཟློག་པའི་རྟགས་གཉིས་གང་། །ཐིག་ལེ་ལ་ཤན་གེགས་གསལ་བའི། །ཡོན་ཏན་དོན་ལ་ཇི་ལྟར་རྫོགས། །ཀུན་རིག་རྒྱལ་<milestone unit="line" n="688.5"/>པོས་བཤད་དུ་གསོལ། །ཞུས་པའི་དོན་གསན་བཀའ་སྩལ་པ། །ལྟ་སྒོམ་སྤྱོད་པ་འབྲས་བུ་ཡི། །གདམས་ངག་དབྱེ་བ་ཉི་ཤུ་བཞི། །ངོ་བོ་ལ་སོགས་དྲུག་དྲུག་ཏུ། །དབྱེ་བ་གཅིག་ཏུ་རྟོགས་པའི་ཚེ། །མི་ཡི་ལུས་ལ་<milestone unit="line" n="688.6"/>སངས་རྒྱས་ཐུགས། །དེ་ཡི་ཡོན་ཏན་བསམ་མི་ཁྱབ། །ད་ཡང་འདུས་པའི་སྙིང་པོ་ཉོན། །དང་པོ་འཁྲུལ་པའི་གཞི་ཤེས་བྱ། །མ་རིག་ངར་འཛིན་འཁྲུལ་པ་སྟེ། །མ་སྤངས་རང་སར་གྲོལ་བའི་ཕྱིར། །འཁྲུལ་ལྡོག་རྟགས་<milestone unit="page" n="689"/><milestone unit="line" n="689.1"/>༄༅། །བརྒྱད་ལྡན་པ་ལ། །ངེས་པའི་སངས་རྒྱས་རྩོལ་མེད་འགྲུབ། །ད་ཡང་འཁོར་གྱི་སྙིང་པོ་ཉོན། །ཕྱི་རོལ་ཡང་དག་རྣམ་པ་བཞི། །གསང་སྔགས་གསང་ཆེན་ཕྱི་ནང་ལྔས། །ཡུལ་ཉིད་སེརྨིས་སུ་ཟློཛི་ན་པ་<milestone unit="line" n="689.2"/>དེ། །ལུང་ ལྡན་ རྐྱེན་ གྱི་ གདམས་ ངག་ གིས། །འབྱུང་ བཞིའི་ ལུས་ དང་ འབྲལ་ མེད་ཤེས། །འཁྲུལ་ པ་ ལོགས་ པའི་རྟགས་ བརྒྱད་ གཉིས། །དེ་ ལྡན་རྣལ་ འབྱོར་ གང་ ཡང་ རུང་ ། །སངས་ རྒྱས་སྲས་<milestone unit="line" n="689.3"/>ལ་རྒྱལ་བའི་ཐུགས། །རིག་འཛིན་གདུང་འཚོབ་སྤྲུལ་པའི་སྐུ། །ཡོན་ཏན་ནམ་མཁའི་མཐའ་དང་མཉམ། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། མན་ངག་གི་དབྱེ་བའི་སྒོ་<milestone unit="line" n="689.4"/>ནས་འཁྲུལ་པ་ལྡོག་པའི་ཡོན་ཏན་བསྟན་པའི་ལེའུ་སྟེ་བཅུ་བདུན་པའོ།། །ཀུན་བཟང་ང་ཡི་བྱིན་བརླབས་ཀྱིས། །ཚིག་ཏུ་མ་བཀོད་ཐུགས་ལས་བརྒྱུད། །དོན་གྱི་གཏིང་ཕྱིན་བསྟན་པའི་ཕྱིར། །ཚིག་ཉུང་དོན་དུ་<milestone unit="line" n="689.5"/>རྫོགས་པ་ཡིས། །ཐིག་ལེ་ལ་ཤན་དབྱེ་བ་ནི། །མཚན་ཉིད་བརྟགས་པའི་ཐིག་ལེ་དང་། །གསང་སྔགས་གཞི་ཡི་ཐིག་ལེ་དང་། །རྫོགས་ཆེན་སྤྱི་ཡི་ཐིག་ལེ་དང་། །ཡང་ཏིའི་ཐིག་ལེ་ཉག་གཅིག་ལ། །རེ་རེ་ལ་ནི་བཞི་<milestone unit="line" n="689.6"/>བཞི་སྟེ། །ངོ་བོ་དཔེ་དང་གཏན་ཚིགས་ཀྱིས། །འགྲོ་ས་ལ་ཤན་དབྱེ་བ་ཡང་། །རྩལ་གྱི་སྒོ་ནས་གསུམ་བསྟན་པ། །སྣང་བ་ཆོས་དབྱིངས་ལ་སོགས་པ། །དབྱེ་བའི་སྒོ་ནས་བཞི་རུ་སྣང་། །ད་ཡང་འདུས་པའི་སྙིང་པོ་<milestone unit="page" n="690"/><milestone unit="line" n="690.1"/>ཉོན། །ནང་གི་རིག་པ་ཆོས་སྐུ་ལ། །སྒྲ་མཐུན་དོན་དཔགས་གཏན་ཚིགས་ཀྱིས། །ཐམས་ཅད་ཐིག་ལེ་ཡིན་མོད་ཀྱང་། །གྲངས་ནི་བཞི་ཡི་མཚན་ཉིད་ལ། །ངོ་བོ་ལ་སོགས་བཞི་བཞིའོ། །ཕྱེ་ནས་བསྟན་པའི་རྟོགས་<milestone unit="line" n="690.2"/>པའི་ཚེ། །དོན་གྱི་ངོ་བོ་གཉིས་སུ་འདུས། །ལ་བཟླ་གཅིག་གི་ངང་དུ་རྫོགས། །ད་ཡང་འདུས་པའི་སྙིང་པོ་ཉོན། །ཕྱི་ནང་ཡུལ་ལ་སོགས་རྣམས་ཀྱི། །ཐེ་ཚོམ་གེགས་རྣམས་བསལ་བའི་ཕྱིར། །ཟུང་ལྔ་ཡ་བཅུ་བདུན་<milestone unit="line" n="690.3"/>གྱིས་ནི། །མི་འགལ་ཤེས་པའི་རྣལ་འབྱོར་དེས། །ངེས་པའི་གདེང་ལྡན་སྟོན་པའི་མཆོག །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། ཐེ་ཚོམ་གྱི་གེགས་བསལ་བ་དངོས་<milestone unit="line" n="690.4"/>བསྟན་པའི་ལེའུ་སྟེ་བཅོ་བརྒྱད་པའོ།། །།ད་ཡང་རྡོ་རྗེ་སེམས་དཔའ་ཉོན། །དེ་ཉིད་རྟོགས་པའི་ཡོན་ཏན་ནི། །སེམས་བསྐྱེད་གོང་འོག་རྣམ་པ་དང་། །ཞི་གནས་ལྷག་མཐོང་རྫོགས་པ་ཡིས། །ཕ་རོལ་ཕྱིན་བཅུ་<milestone unit="line" n="690.5"/>དབང་ལ་སོགས། །སྔགས་ཀྱི་མཛད་སྤྱོད་ཐམས་ཅད་རྫོགས། །ད་ཡང་འདུས་པའི་འཁོར་རྣམས་ཉོན། །རང་སེམས་རྟོགས་པའི་ཡེ་ཤེས་ལ། །གོལ་སྒྲིབ་མེད་པར་བསྟན་པ་ཡང་། །བཅུ་གཉིས་གསུམ་དང་བདུན་<milestone unit="line" n="690.6"/>བསྟན་པ། །སྔ་ཕྱིའི་རྟོགས་པ་གསུམ་དུ་འདུས། །གང་ཡང་ཡིད་ལ་མ་བྱས་ན། །གོལ་མེད་ཆོས་སྐུ་ཤུགས་ལ་གནས། །ད་ཡང་འདུས་པའི་སྙིང་པོ་ཉོན། །ཡང་དག་དོན་གྱི་ཉིང་ཁུའི་དོན། །ཡེ་ནས་ཆོས་སྐུ་འབྲལ་མེད་<milestone unit="page" n="691"/><milestone unit="line" n="691.1"/>༄༅། །དོན། །ཉམས་ཀྱི་རིམ་པ་ལྔ་ལྡན་པས། །རྟགས་ཆེན་གསུམ་གཉིས་ཤུགས་ལས་འབྱུང་། །དེ་ཚེ་བདུད་ཀྱི་སྤྱོད་ཡུལ་ནི། །བཞི་གསུམ་དྲུག་འབྱུང་ཟིལ་གནོན་ན། །ངེས་པ་དོན་གྱི་རྟགས་ཡིན་པས། །དེ་<milestone unit="line" n="691.2"/>ཕྱིར་བར་དོར་སངས་རྒྱས་འགྲུབ། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། གེགས་སེལ་བའི་ཡོན་ཏན་བསྟན་པའི་ལེའུ་སྟེ་བཅུ་དགུ་པའོ།། །།སེམས་དཔའ་ཆེན་<milestone unit="line" n="691.3"/>པོས་ཡང་གསོལ་པ། །འབྲས་བུ་ཡོན་ཏན་གདུལ་བྱ་ནི། །ལྟ་དམ་ཉམས་པ་སྐོང་ཐབས་དང་། །རྩ་བ་གཅིག་པའི་བདེན་རྟོགས་ན། །སངས་རྒྱས་མཛད་སྤྱོད་ཇི་ལྟར་སྤྱད། །ཀུན་རིག་རྒྱལ་པོས་བཤད་དུ་གསོལ། །དེ་<milestone unit="line" n="691.4"/>སྐད་ཞུས་པའི་དོན་གསན་ནས། །འཁོར་རྣམས་ལ་ནི་བཀའ་སྩལ་པ། །ལྟ་སྤྱོད་ལ་སོགས་ཉམས་བསྐང་བ། །ཉེས་འགྱོད་ཡིད་ལ་བྱས་ནས་སུ། །བླ་མ་མཁས་པའི་དོན་ལྡན་ནས། །དབང་རྣམས་རིམ་པར་མནོས་ནས་<milestone unit="line" n="691.5"/>ནི། །རང་སེམས་དཔང་བཙུག་དོན་ཞུསླ་ནས། །རྒྱུན་དུ་མི་གཏོང་གུས་པས་མཆོད། །དེ་ལ་རྟག་ཏུ་གནས་པར་བྱ། །དེ་བསྐང་གདེང་ཆེན་བདུན་ལྡན་པས། །ད་ལྟ་ཉིད་དུ་སངས་རྒྱས་ཐུགས། །གསེར་སྤྲུལ་མིག་གིས་<milestone unit="line" n="691.6"/>འདོད་ཡོན་ལྔ། །དུས་གཅིག་ཉམས་སུ་མྱོང་བ་བཞིན། །ཅི་སྤྱོད་སངས་རྒྱས་ཡེ་ཤེས་ཐུགས། །སེམས་ཅན་འགྲོ་དོན་བཙལ་མི་དགོས། །མི་ལུས་ལྡན་པ་དེ་ཉིད་ལ། །ལྷ་མིས་ཕྱག་འཚལ་མཆོད་པར་འཀྱུར། །རྫོགས་<milestone unit="page" n="692"/><milestone unit="line" n="692.1"/>པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། ལྟ་སྤྱོད་ཉམས་པ་བསྐང་བའི་ཚད་བསྟན་པའི་ལེའུ་སྟེ་ཉི་ཤུ་པའོ།། །།ད་ཡང་འདུས་པའི་འཁོར་རྣམས་ཉོན། །འཁོར་འདས་འབྱུང་<milestone unit="line" n="692.2"/>བའི་རྩ་བ་ནི། །ཕ་མ་མེད་པའི་བུ་བཞི་ཡིན། །དེ་ཡང་གདོད་ནས་གཅིག་ལས་གཉིས། །གསུམ་ལས་འབྲེལ་ཡོད་གཅིག་ལ་མེད། །རྩ་བ་བཞི་ཡི་དོན་ཤེས་པས། །སྐལ་ལྡན་རྣམས་ཀྱིས་རང་རིག་པ། །བདེན་མཐོང་<milestone unit="line" n="692.3"/>སྣང་མེད་རྟོགས་དུས་འདིར། །ཚིག་ཏུ་བརྗོད་པར་མི་ནུས་ཀྱང་། །སེམས་ལ་གསལ་པོར་ཡོད་པའི་ཕྱིར། །རིག་པའི་ཡེ་ཤེས་ཆོས་ཉིད་མཐོང་། །དུས་གསུམ་དག་ཏུ་སྐྱེ་འགགས་མེད། །མཚན་མར་མཐོང་བ་ཅི་ཡང་<milestone unit="line" n="692.4"/>མེད། །རིན་ཆེན་འདམ་ཁུང་སྟོར་གྱུར་ཀྱང་། །དེ་ཡི་ཡོན་ཏན་མཁའ་ལ་འབྱུང་། །དེ་བཞིན་རང་སེམས་ངོ་བོ་ཉིད། །མངལ་དུ་རང་སེམས་བྱིང་གྱུར་ཀྱང་། །རང་བྱུང་གདོད་ནས་རང་གསལ་ཕྱིར། །ཡེ་ཤེས་ཆེན་པོ་<milestone unit="line" n="692.5"/>རྒྱུན་མི་ཆད། །ད་ཡང་རྡོ་རྗེ་སེམས་དཔའ་ཉོན། །ལུས་ཀྱི་ནང་ན་ཆོས་སྐུ་གསལ། །ནང་སྒོ་ལྔ་ཡི་འོད་ཤར་བས། །སྣང་བ་གྲོགས་སུ་འོང་བ་རྣམས། །དེ་ཚེ་ཡུལ་དང་འབྲེལ་པ་མེད། །ཅང་ཤེས་རེག་འཇམ་ནམ་མཁའ་<milestone unit="line" n="692.6"/>ལྡིང་། །རྒྱ་མཚོ་གསེར་དང་མཆོག་རབ་བཞིན། །སེམས་ཀྱིས་གར་ཕྱིན་ཆོས་སྐུར་གསལ། །ཡུལ་གྱི་གཟུང་འཛིན་སྐྱོན་མི་གོས། །རིག་པ་ཟོ་ཐུབ་བག་ཟོན་ལྡན། །འཁོར་བར་གནས་ཀྱང་གོལ་ས་མེད། །དེ་ཕྱིར་ཆོས་<milestone unit="page" n="693"/><milestone unit="line" n="693.1"/>༄༅། །ཉིད་མི་འགྱུར་བརྟན། །དེ་ལྟར་དོན་ལ་ཡེ་གནས་ཕྱིར། །འབྲས་བུ་རིག་པ་ད་ལྟ་ཉིད། །དེ་ཉིད་མ་བརྗེད་རྒྱུན་གསལ་ན། །མི་གནས་མྱ་ངན་འདས་ཞེས་བྱ། །རྫོགས་པ་ཆེན་པོ་འཁོར་བ་རྩད་ནས་<milestone unit="line" n="693.2"/>གཅོད་པ། ཆོས་སྐུ་སྐྱེ་མེད་རིག་པའི་རྒྱུད་ལས། སྣང་མེད་སེམས་ཀྱི་རིག་པ་རྟོགས་དུས་བསྟན་པའི་ལེའུ་སྟེ་ཉེར་གཅིག་པའོ།། །།ད་ཡང་རྡོ་རྗེ་སེམས་དཔའ་ཉོན། །ང་ཡི་མཛད་སྤྱོད་ཆེན་པོ་ནི། །སྐུ་མེད་<milestone unit="line" n="693.3"/>གཟུགས་སྐུར་འབྱུང་བ་ནི། །ཐམས་ཅད་ཟིལ་གྱིས་གནོན་པར་བྱེད། །ཚིག་མེད་རིག་པའི་གསུང་གིས་ནི། །སངས་རྒྱས་བསྟན་པ་རྒྱས་པར་བྱེད། །རྣམ་པར་རྟོག་མེད་ཡེ་ཤེས་ཐུགས། །ཅིར་ཡང་ས་ལེ་ཐམས་ཅད་<milestone unit="line" n="693.4"/>མཁྱེན། །སྟོང་གསུམ་འཇིག་རྟེན་གསུམ་པོ་ཡང་། །ང་ཡི་བཞུགས་གནས་གཟིགས་མོར་འོས། །སྐུ་གསུང་ཐུགས་ཀྱི་རོལ་པ་སྟེ། །རེ་རེ་ལ་ནི་གསུམ་གསུམ་དང་། །དབྱེ་བ་རྣམ་པ་དགུ་ཡིས་ནི། །ད་ལྟ་ཆོས་སྐུ་ཁ་མིག་<milestone unit="line" n="693.5"/>ཅན། །ལུས་དང་བྲལ་བའི་སྐད་ཅིག་ལ། །སངས་རྒྱས་རྒྱལ་པོ་ཡེ་ཤེས་སྐུ། །གཟུགས་སྐུ་རྣམ་གཉིས་ཤུགས་ལ་འཆར། །སེམས་ཅན་བསམ་པའི་ཁྱད་པར་ལས། །ཡིད་བཞིན་དབང་པོ་གང་འཐད་སྟོན། །རྫོགས་པ་<milestone unit="line" n="693.6"/>ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། ཡོན་ཏན་གྱི་གདུལ་བྱ་བསྟན་པའི་ལེའུ་སྟེ་ཉེར་གཉིས་པའོ།། །།དེ་ནས་ཀུན་རིག་རྒྱལ་པོ་ཡིས། །འདུས་པའི་འཁོར་ནི་རྣམ་བཞི་<milestone unit="page" n="694"/><milestone unit="line" n="694.1"/>ལ ངེས་པའི་དགོས་ཆེད་བཀའ་སྩལ་པ། །རང་རང་རྟོགས་པ་འདིར་སྤྱོས་ཤིག །དེ་སྐད་གསུངས་པའི་དོན་གསན་ནས། །རྣམ་པར་གཟིགས་ལ་སོགས་པ་ཡི། །སྔོན་བྱུང་སངས་རྒྱས་རྣམ་བདུན་གྱིས། །རང་རང་<milestone unit="line" n="694.2"/>རྟོགས་པའི་དོན་བརྗོད་པ། །རིག་པ་འགག་མེད་ཆོས་ཀྱི་སྐུ། །རྟོགས་པ་བརྗོད་མེད་རང་ཡིད་ཆེས། །མ་བཙལ་རང་སར་འགྱུར་བ་མེད། །དྲན་པ་སྐྱོན་བྲལ་ངང་དུ་བཞག །སྣང་མེད་རང་སེམས་ཆོས་སྐུར་<milestone unit="line" n="694.3"/>གསལ། །རང་ལུས་ད་ལྟ་ཉམས་པ་མེད། །དངོས་མེད་རིག་པ་སྟོང་པར་གསལ། །ལོག་པར་དད་སེལ་ལ་སོགས་པའི། །ད་ལྟའི་སངས་རྒྱས་རྣམ་བདུན་གྱིས། །རང་རང་རྟོགས་པ་ཡང་གསུངས་པ། །རང་བྱུང་ཀུན་<milestone unit="line" n="694.4"/>ཁྱབ་ཡེ་ཤེས་གསལ། །སལ་ལེ་མི་རྟོག་ད་ལྟ་ཉིད། །ནང་གསལ་ཡུལ་ལ་མ་ཡེངས་པ། །དངོས་མེད་གསལ་བ་བསྒོམ་མི་དགོས། །རང་ལུས་རང་སེམས་ཆོས་ཉིད་དོན། །ངོ་བོ་འགྱུར་མེད་མ་བཅོས་པ། །ཐ་མལ་སྙིང་<milestone unit="line" n="694.5"/>པོ་རྟོགས་པའི་སྐུ། །བྱམས་པ་ལ་ནི་སོགས་པ་ཡི། །མ་བྱོན་སངས་རྒྱས་རྣམ་པ་བདུན། །རང་རང་རྟོགས་པ་ཡང་གསུངས་པ། ཁོ།ས་པ་འཛིན་མེད་ཡེ་ཤེས་གྲུབ། །ཅིར་སྣང་དགག་བསྒྲུབ་མེད་པར་ཟད། །སྔ་ཕྱི་<milestone unit="line" n="694.6"/>ཡེངས་མེད་ཡེ་ཤེས་རྒྱུན། །རྣལ་དུ་རིག་པ་འགྱུར་བ་མེད། །སྐྱེ་མེད་རྟོགས་པ་བྱང་ཆུབ་སྐུ། །བརྗོད་མེད་ཏིང་འཛིན་འབྱུང་འཇུག་མེད། །རང་སེམས་མ་བཅོས་དོན་ལ་ཞོག །དུས་གསུམ་སངས་རྒྱས་དེ་དག་<milestone unit="page" n="695"/><milestone unit="line" n="695.1"/>༄༅། །གི །དགོངས་པ་གཅིག་ཕྱིར་ཡེ་ཤེས་ཐུགས། །རྡོ་རྗེ་ཡེངས་མེད་ལ་སོགས་པ། །རིག་འཛིན་སེམས་དཔའ་ཡབ་ཡུམ་བཅུ། །རང་རང་རྟོགས་པའི་དོན་བརྗོད་པ། །ཡེ་ཤེས་འཛིན་མེད་རིག་པ་<milestone unit="line" n="695.2"/>སྟོང་། །རྟོག་པའི་དྲན་པ་འགྱུར་བ་མེད། །སྤྲོས་བྲལ་ལྟ་བ་ཡེངས་པ་མེད། །ཡེ་ཤེས་འཆི་མེད་ཞེ་སྡང་བྲལ། །རང་སེམས་ཅི་སྤྱོད་སྙིང་པོའི་དོན། །མ་སྐྱེས་ང་རྒྱལ་ངོ་བོ་ཉིད། །དངོས་མེད་ཡེ་ཤེས་ཞི་ལ་ཡོད། །འདོད་<milestone unit="line" n="695.3"/>ཆགས་གོལ་མེད་ཡེ་ཤེས་རྒྱུན། །ལྟ་བ་རྩོལ་བ་མེད་པའི་ཀློང་། །གསལ་བ་ཞེན་མེད་ཉམས་ཀྱི་མཆོག །ད་ཡང་འདུས་པའི་སྙིང་པོ་ཉོན། །རྒྱལ་སྲས་སྤྲུལ་པ་ད་ཉོན་ཅིག །རང་སེམས་འགྱུར་མེད་རིག་པ་གསལ། །རེ་<milestone unit="line" n="695.4"/>དོགས་མེད་པར་ལམ་དུ་རྟོགས། །དེ་སྐད་ཅེས་ནི་གསོལ་པ་དང་། །ཐུགས་ལ་དགོངས་ནས་བཀའ་སྩལ་པ། ཁྲེས་པ་བློ་ཡི་ཁྱད་པར་ལས། །ཚིག་ཏུ་མཚོན་པ་སྣ་ཚོགས་ཀྱང་། །དོན་ལ་དབྱེར་མེད་ངོ་བོ་<milestone unit="line" n="695.5"/>གཅིག །སངས་རྒྱས་དགོངས་པ་ཁྱོད་ཀྱིས་རྟོགས། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། འཁོར་གྱིས་རྟོགས་པ་བརྗོད་པའི་ལེའུ་སྟེ་ཉེར་གསུམ་པའོ།། །།དེ་<milestone unit="line" n="695.6"/>སྐད་ཅེས་ནི་གསུངས་པ་དང་། །དེཚེ་འདུས་པ་རྣམ་བཞི་ཡང་། །རང་སེམས་རྟོགས་པ་མངོན་གྱུར་ནས། །དགའ་བའི་སེམས་ཀྱིས་ཡི་རང་ནས། །རྡོ་རྗེ་སེམས་དཔར་དོན་གསོལ་པ། །རྟོགས་པ་བརྗོད་པའི་དོན་<milestone unit="page" n="696"/><milestone unit="line" n="696.1"/>མཐུན་པ། །འབྲས་བུའི་སངས་རྒྱས་ད་ལྟ་མྱོང་། །རང་སེམས་མ་དང་ཐུག་གིས་ཕྲད། །དེ་ཕྱིར་ད་ལྟ་ཀུན་བཟང་ཉིད། །རྡོ་རྗེ་སེམས་དཔའ་དགའ་བ་ཆེ། །འདྲེན་མཛད་ཁྱོད་ལ་ཕྱག་འཚལ་ལོ། །དེ་སྐད་གསོལ་བའི་<milestone unit="line" n="696.2"/>དོན་གོ་ནས། །རྡོ་རྗེ་སེམས་དཔས་ཡང་གསུངས་པ། །སངས་རྒྱས་ཐུགས་ཀྱི་བྱིན་རླབས་ལས། །དགོངས་པ་མ་ལུས་བཅུད་བསྡུས་པ། །དུས་གསུམ་རྒྱལ་བའི་ཐུགས་ཀྱི་དོན། །གདམས་ངག་ཚད་མེད་ཉིང་ཁུ་<milestone unit="line" n="696.3"/>ནི། །དད་ལྡན་ཁྱོད་ལ་ངས་བཤད་པས། །དོན་འདི་རྒྱུད་ལ་ཤིན་ཏུ་སྦོས། །ཡང་དག་ཉིང་ཁུ་སེམས་ཀྱི་བཅུད། །ཐིག་ལེ་ཉག་གཅིག་མངོན་ཕྱུང་པ། །ཆོས་ཀྱི་གཏེར་གྱི་འབྱུང་གནས་འདི། །སྣོད་ལྡན་རྣལ་འབྱོར་<milestone unit="line" n="696.4"/>རྣམས་ཀྱིས་ཀྱང་། །གལ་ཏེ་ཕྱི་རབས་དོན་སྟོན་ན། །སངས་རྒྱས་ཆོས་སྐྱོང་དཔང་དུ་ཚུགས། །གཞན་ལ་མི་སྤེལ་མནའ་བོར་ནས། །སྣོད་ལྡན་མན་ངག་ཚང་བར་བསྟན། །ཚོགས་ཀྱི་མཆོད་པ་ཅི་ནུས་བྱ། །དེ་ལྟར་མ་<milestone unit="line" n="696.5"/>བྱས་ཆོས་བསྟན་ན། སློབ་དཔོན་ཚེ་ཐུང་བར་ཆད་འོང་། །བཀའ་རྐུ་བླ་མ་སྨོད་པ་ལ། །མི་ཚེ་འདི་ཉིད་ད་ལྟའི་དུས། །ནད་དང་ཁ་ཡོག་སྣ་ཚོགས་འོང་། །དེ་ཕྱིར་མན་ངག་ཡང་སྙིང་འདི། །འཇིག་རྟེན་གྲགས་པ་ནོར་<milestone unit="line" n="696.6"/>འདོད་ཕྱིར། །ནམས་ཀྱང་མ་སྤེལ་སེམས་ལ་ཆོང་། །རྡོ་རྗེ་སེམས་དཔས་དེ་སྐད་གསུངས། །རྫོགས་པ་ཆེན་པོ་འཁོར་བ་རྩད་ནས་གཅོད་པ་ཆོས་སྐུ་སྐྱེ་མེད་རིག་པའི་རྒྱུད་ལས། རྟོགས་པའི་མཛད་སྤྱོད་དང་རྒྱུད་གཏད་<milestone unit="page" rend="page" n="696"/><milestone unit="line" n="696.1"/>༄༅། །པའི་ལེའུ་སྟེ་ཉི་ཤུ་བཞི་པའོ།། །།རིན་པོ་ཆེ་གཏེར་གྱི་འབྱུང་གནས་ཞེས་བྱ་བ་རྫོགས་སོ། །རྒྱ་གར་གྱི་མཁན་པོ་བི་མ་ལ་མི་ཏྲ་དང་། ཨུ་ཙརུ་དྲན་པ་ཡེ་ཤེས་ཀྱིས་བསྒར་ཅིང་ཞུས་ཏེ་གཏན་ལ་ཕབ་<milestone unit="line" n="696.2"/>པའོ་<milestone unit="missing" rend="page" n="tbocrtifs/ngb_vol01/out_0697.tif"/><milestone unit="page" rend="page" n="698"/><milestone unit="line" n="698.1"/>སྔ་་ཨུར་སྒྱུ།ད་འབུམ་རིན་ཇོ།་ཆེ་སྦྱུ་གས་བསྒྲིགས་ལས་མིའི་མ་གི་ཐེ།།<milestone unit="line" n="698.2"/>སྤྱི་ཁྱབ་བསྡུ་སྒྲིག་འགན་ཁུར་པ་གཙོ་བོ་གཟན་དཀར་ཐུབ་བསྟན་ཉི་མ་དང་། མཁན་པོ་འགྲོ་འདུལ་རྡོ་རྗེ། བསྡུ་སྒྲིག་འགན་ཁུར་བ་གཤོན་པ་དང་། གཙོ་སྒྲིག་པ། ཀརྨ་བདེ་ལེགས།<milestone unit="line" n="698.3"/>གཙོ་སྒྲིག་གཞོན་པ། ཐུབ་བསྟན་ཉི་མ། བསྟན་འཛིན་བློ་གྲོས། ཟླ་བ་བསྟན་འཛིན། ཐུབ་བསྟན་འོད་ཟེར། དཔྱིད་ས་དཔལ་བཟང་། བློ་བཟང་ཆོས་འཕེལ། དཀོན་མཆོག་བསམ་གཏན། ཕུར་<milestone unit="line" n="698.4"/>པ་ཕྲིན་ལས། ཞུ་དག་པ། པདྨ་རྡོ་རྗེ། འངམ་དབྱངས། ཚེ་རྡོར། རིག་འཛིན་མགོན་པོ། འངམ་དབྱང་ཕྱག་རྡོར་སོགས་བླ་རུང་ནང་བསྟན་སློབ་གླིང་གི་མཁན་པོ་དང་གྲྭ་བཙུན་རྣམས་དང་།<milestone unit="line" n="698.5"/>བསྟན་འཛིན་རབ་རྒྱས། གྲགས་པ་མཐར་ཕྱིན། རྡོ་རྗེ་ཚེ་དབང་། འངམ་དབྱངས་ཚེ་འཕེལ་སོག་དཔལ་ཡུལ་བཤད་གྲྭའི་སློབ་དཔོན་དང་སྐྱོར་དཔོན་གྲྭ་བཙུན་རྣམས།<milestone unit="line" n="698.6"/>་ གློག་ཀླད་ལག་རྩལ་པ། སྐལ་བཟང་ལྷ་མོ། ཞེ་སྐྱིད། བྱམ་པ་ཆོ་སྒྲོན། པད་དབྱངས། ཡེ་ཤེས། ཆོ་འཛོམ། བསྟན་འཛིན། བསོད་ནམས་ཚེ་སྒྲོན་སོགས།</p></div1>
        </body>
    </text>
</TEI.2>