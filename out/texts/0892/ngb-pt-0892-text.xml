<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0892-text.xml">
    <teiHeader lang="tib">
        <fileDesc>
            <titleStmt>
                <title><!--spu gri nag po'i rgyud/-->སྤུ་གྲི་ནག་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0892-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=687.2; end=709.6--><milestone unit="line" n="687.2"/>༄༅། །རྒྱ་གར་སྐད་དུ། མྲི་ག་ཤི་སྣ་ཏནྟྲ་ན་མ། བོད་སྐད་དུ། སྐྲུ་གྲི་ནག་པོའི་རྒྱུད་ཅེས་བྱ་བ། དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་<milestone unit="line" n="687.3"/>འདས་རྒྱ་མཚོ་ཆེན་པོའི་གནས་ཀླུ་རྣམས་ཀྱི་ཕོ་བྲང་ན་འཁོར་རིགས་ལྔའི་འཁོར་དང་། ལས་ཀྱི་སྤྲུལ་པའི་ཁྱུང་དང་། སྤྲུལ་པའི་ཁྱུང་ལ་སོགས་པ་བསམ་གྱིས་མི་ཁྱབ་པ་དང་ཐབས་ཅིག་ཏུ་བཞུགས་སོ། །དེའི་ཚེ་ཀླུའི་<milestone unit="line" n="687.4"/>རྒྱལ་པོ་གཙུག་ན་མེ་འབར་ཞེས་བྱ་བས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱི་གནས་ནི་དུར་ཁྲོད་ཆེན་པོའི་གནས་ལགས་སོ། །བདག་ཅག་ཀླུའི་ཚོགས་ལ་སོགས་པ་རྣམས་ནི་ཁྱུང་<milestone unit="line" n="687.5"/>རྣམས་ཀྱིས་སྒྲ་གྲགས་པ་ཙམ་གྱིས་ཐམས་ཅད་བརྒྱལ་བར་འགྱུར་རོ། །ཀླུ་རྣམས་ཀྱི་གནས་ཞིག་པར་འགྱུར་བས། བཅོམ་ལྡན་འདས་ཀྱི་གནས་གཞན་དུ་བསྐྱོད་འཚལ་ཞེས་ཞུས་པ་དང་། བཅོམ་ལྡན་འདས་ཀྱིས་<milestone unit="line" n="687.6"/>བཀའ་སྩལ་པ། ཀླུའི་རྒྱལ་པོ་ཉོན་ཅིག ཁྱོད་ཀྱི་འཁོར་རྣམས་ནི་རིགས་ངན་པ་བྱོལ་སོང་གི་རིགས་ཡིན་པས། སྔོན་ཡང་ལས་ངན་པ་དང་ད་ལྟར་ཉོན་མོངས་པའི་དབང་གིས་སེམས་ཅན་ཐམས་ཅད་ལ་འཚེ་བར་<milestone unit="page" n="688"/><milestone unit="line" n="688.1"/>འགྱུརབས། ལས་ངནཔ་འདི་དག་ཟད་པར་བྱ་བའི་ཕྱིར་ན། རིགསལྔའི་ ཁྱུང་ལ་སོགས་པ་རྣམསནི་གནས་འདི་ཉིད་དུ་གནས་པ་ལས་གཞན་དུ་གནས་པར་མི་འགྱུར་རོ། །ཁྱོད་ཀྱི་འཁོར་འདི་རྣམས་ནི་སེམས་ཅན་<milestone unit="line" n="688.2"/>རྣམསལ་འདསཔདང་། ད་ལྟ་དང་། མ་འོངས་པ་དང་། གསུམ་དུ་འཚེ་བས་ན་ངན་སོང་ལས་ཐར་པར་མི་འགྱུར་བས། ཀླུའི་རྒྱལ་པོ་ཁྱོད་ཉིད་ཡང་བྱང་ཆུབ་མཆོག་ཏུ་སེམསསྐྱེད་ཅིག དེ་བས་ནི་ཀླུ་འཇིག་རྟེན་འདི་<milestone unit="line" n="688.3"/>མ་སྟོངས་ཀྱི་བར་དུཁྱུང་གི་ཚོགས་འདི་བདག་གཞན་དུའགྲོ་བརམི་འགྱུར་རོ། །ཞེས་བཀའ་སྩལ་པ་དང་། ཀླུའི་རྒྱལ་པོ་ལ་སོགས་པ་ཐམས་ཅད་ཁ་བུབ་ཏུ་འགྱེལ་ནས་ཐམས་ཅད་བརྒྱལ་བར་གྱུར་ཏོ། ། དེའི་ཚེ་<milestone unit="line" n="688.4"/>ཁྱུང་གིཚོགས་རྣམས་ཀྱིས་རིགས་ངན་པ་དེ་དག་ཐམས་ཅད་བསྒྲལ་ནས་དེ་དག་གི་ཤ་ཁྲག་རྣམས་ཡང་ཁྱུང་གི་ཚོགས་ཀྱིས་གཏོད་ཅིང་ཟ་བར་འགྱུར་རོ། །དེ་ནས་ཀླུའི་རྒྱལ་པོ་གཙུག་ན་མེ་འབར་བརྒྱལ་བ་སངས་<milestone unit="line" n="688.5"/>ནས། བཅོམ་ལྡན་འདས་ལ་བསྐོར་བ་ལན་གསུམ་བྱས་ནས་འདིསྐད་ཅེས་གསོལ་ཏོ། །བདག་ཅག་ཀླུ་ཆེན་པོ་བརྒྱད་པོ་འདི་མ་འོངས་པའི་དུས་ན་ལས་ངན་པའི་དབང་གིས་ཀླུའི་རིགས་སུ་གནས་པས་དུས་འདི་ནས་<milestone unit="line" n="688.6"/>བྱང་ཆུབ་ཏུ་སེམས་སྐྱེད་ལ། བཅོམ་ལྡན་འདས་ཀྱི་འཁོར་དུ་འདུའོ། །བཀའ་གཉན་ནོ། །ཐུགས་རྗེས་བསྐྱབ་ཏུ་གསོལ། སྐྱེ་བ་ཕྱི་མ་ལ་ཐེག་པ་ཆེན་པོའི་ཆོས་ལ་གནས་པར་བགྱིའོ། །བདག་ཅག་ལྟར་འཁོར་ཡང་<milestone unit="page" n="689"/><milestone unit="line" n="689.1"/>༄༅། །བགྱིད་དོ། །ཞེས་སྨྲས་པ་དང་། བཅོམ་ལྡན་འདས་ཀྱིས་གདུག་པ་ཅན་འདུལ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཆུའི་དུག་དང་། སའི་དུག་དང་། མེའི་དུག་དང་། རླུད་གི་དུག་དང་། ནམ་<milestone unit="line" n="689.2"/>མཁའི་དུག་དང་མེད་པར་བྱས་སོ། །དེ་བཞིན་དུ་ཀླུ་བྲམ་ཟེའི་རིགས་དང་། རྒྱལ་རིགས་དང་། རྗེའི་རིགས་དང་། གདོལ་པའི་རིགས་དང་རྣམས་ཡང་ཞི་བར་བྱས་སོ། །དེའི་དུས་སུ་ཐུགས་ཁ་ནས་ཁྱུང་གི་ཚོགས་རྡོ་<milestone unit="line" n="689.3"/>རྗེའི་རིགས་དང་རིན་པོ་ཆེའི་རིགས་དང་། པདྨའི་རིགས་དང་། ལས་ཀྱི་རིགས་དང་། དེ་བཞིན་གཤིགས་པའི་རིགས་རྣམས་ཡང་སྤྲོས་ཏེ་ཕྱིས་འདུལ་བའི་གཉེན་པོར་སྤྲོས་སོ། །དེ་བཞིན་དུ་དེ་རྣམས་ཀྱིས་སྙིང་པོ་<milestone unit="line" n="689.4"/>ཡང་ཐུགས་ཀ་ནས་སྤྲོས། དེ་ལྟར་གདུག་པ་ཅན་ཐམས་ཅད་བཏུལ་ནས། ཡང་བཅོམ་ལྡན་འདས་ཀྱིས་དེ་དག་རྣམས་གསོ་བའི་དོན་དུ། བྱམས་པ་དང་སྙིང་རྗེར་ལྡན་པའི་སེམས་ཀྱིས་ཐུགས་ཀ་ནས་འོད་ཟེར་དཀར་<milestone unit="line" n="689.5"/>པོ་ཤེལ་ལྟ་བུ་སྤྲོས་ནས་ཐམས་ཅད་བརྒྱལ་བ་སངས་པར་བྱས་སོ། །གདུག་པ་ཅན་ཐམས་ཅད་བརྒྱལ་བ་སངས་ནས་མགྲིན་གཅིག་ཏུ་བསྟོད་ནས་སྲོག་གི་སྙིང་པོ་རྣམས་ཕུལ་བ་ནི། ནཱ་ག་རྭ་ཛ། ས་ཀྲ་རྭ་ཛ། པུ་མ་རྭ་<milestone unit="line" n="689.6"/>ཛ། ཞེས་ཕུལ་ལོ། །དུས་དེ་ཉིད་དུ་བཅོམ་ལྡན་འདས་ཀྱིས་གདུག་པ་ཅན་དེ་རྣམས་ཀྱི་སྲོག་གི་སྙིང་པོ་ལ་ལས་ཀ་ལྔའི་ཤམ་བུ་བཏགས་ནས། ཕྱིས་དམ་ལས་ལོག་ན་རང་སྲོག་བདུད་དུ་ཕབ་པ་ནི། ཨ༷་ལྷུ་ཤ་ཛ་ཛ། མྱ་<milestone unit="page" n="690"/><milestone unit="line" n="690.1"/>ར་ཡ་ཕཊ་ཕཊ། ཛ་ལ་ར༷་ར༷། ལ༷་ནན་སྟ༷་པ་ནན། ས་མ་ཡ་ཛ་ཛ། ཞེས་རེ་རེའི་སྲོག་སྙིང་ལ་བཏགས་ན་ལས་ཀ་ལྔ་ལྔ་ཡོད་པར་བསྟན་ཏོ། །སྤུ་གྲི་ནག་པོའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་<milestone unit="line" n="690.2"/>ཡང་གནོད་སྤྱིནལག་ན་རྡོ་རྗེ་ཡིས། བཅོམ་ལྡན་འདས་ལ་འདི་སྐད་ཞུས་པ། བསྙེན་དང་བསྒྲུབ་པ་ལས་སྦྱོར་དང་། ། རྟགས་ཀྱི་རིམ་པ་ཇི་ལྟར་ལགས་། །བཅོམ་ལྡན་འདས་ཀྱིས་བཀའ་སྩལ་འཚལ། །བཅོམ་ལྡན་<milestone unit="line" n="690.3"/>འདས་ཀྱིས་བཀའ་སྩལ་པ། །ཉོན་ཅིག་ལག་ན་རྡོ་རྗེ་ཉོན། །ཉེ་བར་བཀོད་ནས་ལེགས་པར་བྲིས་པ་ལེགས་སོ། །བསྙེན་པའི་རིམ་པ་འདི་ལྟ་སྟེ། །གསེར་མིག་ཁྱུང་ནག་མེ་དབུལ་ལོ། །སྒྲུབ་པའི་ལས་ཡང་དེ་དང་<milestone unit="line" n="690.4"/>འདྲ། །ལས་སྦྱོར་རྣམ་པ་ལྔ་ཡིན་ཏེ། །བསྲེག་དང་གནན་དང་འཕང་བ་དང་། །དེ་བཞིན་ཐུན་གྱི་ལས་དང་ནི། །ཕུར་བའི་ལས་སུ་བཤད་པའོ། །ལྟས་ཀྱི་རིམ་པ་བཟང་ངན་གཉིས། །ཡང་ལག་ན་རྡོ་རྗེས་ཞུས་པ།<milestone unit="line" n="690.5"/>གསེར་མིག་བསྒྲུབ་པ་ཇི་ལྟར་ལགས། །བཅོམ་ལྡན་འདས་ཀྱིས་གསུངས་པ། དང་པོ་སྟོང་ཉིད་བྱང་ཆུབ་སེམས། །དེ་ཉིད་ངང་ལས་རིག་པ་ཁྲོམ། །དེ་ལས་བ༷་འཕྲོས་རྒྱ་མཚོ་ཆེན། །རིན་ཆེན་རྡོ་བ་སྔོན་པོས་<milestone unit="line" n="690.6"/>མཚན། །དེ་སྟེང་འདབ་བརྒྱད་གེ་སར་ལྡན། །གདུག་པ་སྦྲུལ་གཉིས་མཛེས་པར་ལྡན། །དེ་སྟེང་ཁྲོ་ལས་ག་རུ་ཌ། །སྤྲོ་བསྡུ་ཚུལ་གྱིས་བསྐྱེད་པ་ནི། །གསེར་གྱི་ལུས་ལ་གཡུཡིགཤོག །མཆུདང་སྡེར་མོ་ལྕགས་ལས་<milestone unit="page" n="691"/><milestone unit="line" n="691.1"/>༄༅། །གྲུབ། །ར་དང་མིག་གཉིས་གཡུ་གསེར་ལྡན། །སྤྱན་དྲང་མཆོད་བསྟོད་ལ་སོགས་བྱ། །ཡང་ལག་ན་རྡོ་རྗེས་ཞུ་ས་པ། ཁྱུང་ནག༷ ་སྒྲུབ་པ་ཇི་ལྟར་ལགས། །བཅོམ་ལྡན་འདས་ཀྱིས་གསུངས་པ། དང་<milestone unit="line" n="691.2"/>པོ་སྟོང་པའི་ངང་ལས་ནི། །པ༷་ལས་འདབ་བརྒྱད་གེ་སར་ལྡན། །ཨ་ལས་ཟླ་བ་གེ་སར་སྟེངས། །དེ་སྟེང་ན༷་ལས་སྦྲུལ་གཉིས་བསྐྱེད། །དེ་སྟེང་ཁྲོ་ལས་ག་རུ་ཌ། །ལུས་པོ་གསེར་ལ་གཤོག་པ་གཡུ། །མཆུ་སྡེར་ལྕགས་<milestone unit="line" n="691.3"/>ལས་གྲུབ་པའོ། །ཕྱག་ན་དཀར་ནག་སྦྲུལ་གཉིས་ཟ། །དབུ་ལ་རིན་ཆེན་རྣམ་ལྔས་བརྒྱན། །སྤྱན་དྲང་ལ་སོགས་རྫོགས་པར་བྱ། །ཡང་ལག་ན་རྡོ་རྗེས་ཞུས་པ། མེ་དབལ་བསྒྲུབ་པ་ཇི་ལྟར་ལགས། །བཅོམ་ལྡན་<milestone unit="line" n="691.4"/>འདས་ཀྱིས་གསུངས་པ། གྲུ་གསུམ་བཞི་ལྡན་དབུས་སུ་ནི། །ཧུ༷་ལས་ཕྱག་ན་རྡོ་རྗེ་ནི། །སྐུ་ཆེ་ཡན་ལག་རགས་པ་ལ། །ཕྱག་གཉིས་སྡིགས་མཛུབ་རྡོ་རྗེ་འཛིན། །སྐུ་ནི་ལྗང་ཁུ་ཆེན་པོ་ལ། །རིགས་བཞི་སྦྲུལ་གྱིས་རྣམ་<milestone unit="line" n="691.5"/>པར་བརྒྱན། །གྲུ་གསུམ་གསུམ་ལ་ཁྱུང་ཆེན་གསུམ། །དྲན་རྫོགས་ཚུལ་གྱིས་བསྐྱེད་པ་ནི། །གཤོག་པ་གསེར་ལ་སྐུ་མདོག་ནག །སྡེར་མོ་ཟངས་སུ་གནས་པའོ། །བསྙེན་བསྒྲུབ་ཁྱད་ནི་སྔགས་དང་ཏིང་འཛིན་ནོ། །སྤུ་<milestone unit="line" n="691.6"/>གྲི་ནག་པོའི་རྒྱུད་ལས། བསྙེན་བསྒྲུབ་རྩ་བའི་ལེའུ་སྟེ་གཉིས་པའོ།། །།དེ་ནས་ཡང་ལག་ན་རྡོ་རྗེས། བཅོམ་ལྡན་འདས་ལ་ཞུས་པ། བསྙེན་བསྒྲུབ་གསང་སྔགས་ཇི་ལྟར་ལགས། །བཅོམ་ལྡན་འདས་ཀྱིས་བཀའ་<milestone unit="page" n="692"/><milestone unit="line" n="692.1"/>སྩལ་འཚལ། །བཅོམ་ལྡན་འདས་ཀྱིས་བཀའ་སྩལ་པ། །ཧ་པ་ཨོ་ས་ཁྲི། གསེར་མིག་བསྙེན་པའི་སྔགས་ཡིན་ཏེ། །རྩེ་གཅིག་དག་གིས་བཟླས་གྱུར་ན། །འབུམ་ཚོ་གཅིག་གིས་རྟགས་རྣམས་འབྱུང་། །འབུམ་ཚོ་<milestone unit="line" n="692.2"/>གཉིས་ན་ལས་རྣམས་འགྲུབ། །པ་ཁྲི་ཨོ་གྲྭ་ཧྭ། རྡོ་རྗེ་རིགས་ཀྱི་སྔགས་སོ། །ས་པ་ཨོ༷་ཁྲི་ཧྲུ། ལས་ཀྱི་རིགས་ཀྱི་སྔགས་སོ། ཁྲི་པ་ཨོ་གྲྭ་ཧྭ། རིན་ཆེན་རིགས་ཀྱི་སྔགས་སོ། །ཨོ་པ་ཁྲི་གྲྭ་ཧྭ། པདྨའི་རིགས་ཀྱི་སྔགས་<milestone unit="line" n="692.3"/>སོ། །ཧ་པ་ཨོ་ས་ཁྲི། དེ་བཞིན་གཤེགས་པའི་རིགས་ཀྱི་སྔགས་སོ། །གྲང་ཞིང་རླན་པ་ཆུ་ཡི་དུག །ལྕི་ཞིང་འཐིབས་པ་ས་ཡི་དུག །ཚ་ལ་ཟ་བ་མེ་ཡི་དུག །ཡང་ལ་གཡོ་བ་རླུད་གི་དུག །སྣ་ཚོགས་སྣང་བ་འདུས་པའི་<milestone unit="line" n="692.4"/>དུག །དུག་ངོས་བཟུང་ལ་ནད་རྣམས་དབྱུང་། །དུག་ངོས་གཉིས་པའི་དུས་སུ་བཟུང་། །ཡི་གེ་ཁ་དོག་དབྱིབས་དང་ནི། །གཉེན་པ་དང་ནི་ཕྱག་རྒྱ་ཡིས། །གདུག་པའི་ནད་རྣམས་དབྱུང་བའོ། །དུག་དབྱུང་སྔགས་ནི་<milestone unit="line" n="692.5"/>བདུན་ལ་རྡེགས། །ཨོ་རྭ་ཐ་མ་ཧྭ་ག་རུ་ར་ཁྱུང་རྦད་ཧུར་ཧུར་སྨྱོ། དུག་སྔགས་སོ། །ཨོ་ཏ་ཀི་ཙ་ཏེ་ཧུ་ཡ་ཧུ་ཡ། ཧུ་ལུ་ཧུ་ལུ། པུ་རུ་ཏེ་པུ་རུ་ཏེ་གྲྭ་ཧྭ། ཁྱུང་ཀླུ་ལ་རྦད་པའི་སྔགས་སོ། །ཨོ་ཨུ་ཧུ༷། སྔགས་གཉིས་ལྡན་ནོ། །ཨོ་<milestone unit="line" n="692.6"/>རྙུ་པེ་ཨུ་ཧུ༷། པྲསྤྲོ ཨ་ལོ་ཀེ གན་དྷི། ནི་པེ་ཏེ། མཆོད་པའི་སྔགས་སོ། །མ་ཧྭ་ག་རུ་ཌ་བྷ་ལི་ཏ་པྲུ་ཙ་ཁུ་ཧི་ཁུ་ཧི་གྲྭཧྭ། གཏོར་མའི་སྔགས་སོ། །དེ་ནས་ཡང་ལག་ན་རྡོ་རྗེས་ཞུས་པ། བསྟོད་དང་བསྐུལ་བ་ཇི་ལྟར་<milestone unit="page" n="693"/><milestone unit="line" n="693.1"/>༄༅། །ལགས། །བཅོམ་ལྡན་འདས་ཀྱིས་བཀའ་སྩལ་འཚལ། །ཧྭ༷། མཁའ་ལྡིང་རྒྱལ་པོ་ཚངས་པའི་བྱ། །འདབ་ཆགས་རྒྱལ་པོ་ཀུ་རུ་ན། །རི་རབ་རྩེ་ལ་གནས་ཤིང་དཔག་བསམ་ཤིང་ལ་བཞུགས། །རྡོ་རྗེ་<milestone unit="line" n="693.2"/>སྤྲུལ་པའི་སྐུ་ལ་ཕྱག་འཚལ་ལོ། །ཡེ་ཤེས་གསེར་ཀྱིས་སྐུ་ལ་གཡུ་ཡི་གཤ་ག་པ་ཅན། །གནམ་ལྕགས་འབར་བའི་མཆུ་སྡེར་ཅན། །ཡས་ཀྱི་མཆེ་བས་ཡ་བདུད་ཟིལ་གྱིས་གནོན། །མས་ཀྱི་མཆེ་བས་མ་བདུད་ཟིལ་གྱིས་<milestone unit="line" n="693.3"/>གནོན། །གདུག་པ་ཁྲོས་པའི་སྐུ་ལ་བསྟོད། །ཀླུ་རྒྱལ་གདུག་པའི་སྤྱི་ནས་འདྲེན་ཅིང་ཚངས་པའི་ཡུལ་ས་རྩེ་ནས་གནོན། །ལག་ཀྱི་སྡེར་མོས་རི་རབ་རྩེ་ནས་བསྙིལ། །གཤོག་པ་བརྡབས་པས་རྒྱ་མཚོ་ཕྱག་མས་<milestone unit="line" n="693.4"/>འདེབས། ཁྲོ་གཏུམ་ང་རྒྱལ་ཅན་ལ་ཕྱག་འཚལ་བསྟོད། །ཐབས་དང་ཤེས་རབ་ལྡན་པས་རིགས་བཞི་ཡུམ་དང་གཉིས་མེད་ངང་ལ་སྦྱོར། ང་རྒྱལ་ཁྲོ་གཏུམ་ཆེ་བས་ཀླུ་རྒྱལ་སྤྱི་ནས་འདྲེན། །རྫུ་འཕྲུལ་སྟོབས་དང་ལྡན་<milestone unit="line" n="693.5"/>པས་རིགས་བཞི་དབང་དུ་སྡུད། །གདུག་པ་འདུལ་མཛད་ཁྱུང་ལ་ཕྱག་འཚལ་བསྟོད། །སྤྱན་རྩ་རིག་རིག་ས་བདག་གཟན་དུ་ཚོལ། །རྐན་སྒྲ་ཏོག་ཏོག་ཀླུ་གཉན་ཕྱག་མས་འདེབས། །བདུད་དང་སྲིན་པོ་མ་རུངས་<milestone unit="line" n="693.6"/>འདུལ་མཛད་པ། ཁྱུང་ཆེན་འཇིགས་པའི་སྐུ་ལ་ཕྱག་འཚལ་བསྟོད། །ཧུ༷། ཁྱུང་ཆེན་སྤྲུལ་པ་འཇིགས་པའི་སྐུ། །ཟེ་བས་ཡ་བདུད་ཟིལ་གྱིས་གནོན། །སྤྱན་ནི་ཉི་མའི་ཟེར་བས་རྣོ། །མཆུ་ནི་རྒྱ་ཟོར་ཁུག་པ་འདྲ། །ས་<milestone unit="page" n="694"/><milestone unit="line" n="694.1"/>བདག་ཀླུ་གཉན་སྙིང་ནས་འདྲེན། །སྤྲུལ་པའི་ཁྱུང་རྣམས་ཐོག་པས་དྲག །ཡང་སྤྲུལ་ཁྱུང་ནི་ཆར་ལྟར་བབ། །གཤོག་པ་གཡས་པས་རི་རབ་རྩེ་ནས་བསྙིལ། །གཤོག་པ་གཡོན་པས་རྒྱ་མཚོ་ཕྱག་མས་<milestone unit="line" n="694.2"/>འདེབས། །གདུག་པའི་ཀླུ་རྣམས་དབང་དུ་སྡུད། །དགུང་ལ་ཐོག་ཐོག་སེར་ཆེན་འབེབས། ཁྱུང་ཆེན་སྔོན་པོ་འཇིགས་པའི་སྐུ། །སྐད་ནི་བར་སྣང་འབྲུག་བས་ཆེ། །བང་ནི་བར་སྣང་གློག་བས་མགྱོགས། །གདུག་པའི་<milestone unit="line" n="694.3"/>ཚོགས་རྣམས་མ་ལུས་དབང་དུ་སྡུད། །དབང་སྡུད་ཆེན་པོ་ལས་ལ་ཡ། ཁྱུང་གི་ཚོགས་རྣམས་གཟན་ལ་འདུ། །བཀའ་ལ་ལ་འདིང་ལ་ལ་འཔྱོ། །ལ་ལ་ཀླུ་གཉན་གྲོང་ཁྱེར་འཁྲོལ། །ལ་ལ་ཀླུ་བྲན་ཟས་སུ་ཟ། ཁྱུང་གི་<milestone unit="line" n="694.4"/>རྒྱལ་པོ་ལས་ལ་འདུ། ཁྱུང་གི་རྒྱལ་པོ་ལས་ལ་ཡ། །སྐྲུ་གྲི་ནག་པོ་འི་རྒྱུད་ལས། གསེར་མིག་འཁྱིལ་བའི་ལེའུ་སྟེ་གསུམ་པའོ།། །།དེ་ནས་ཡང་ལག་ན་རྡོ་རྗེས། བཅོམ་ལྡན་འདས་ལ་ཞུས་པ། ཀླུ་ཡི་རིགས་རྣམས་<milestone unit="line" n="694.5"/>ཇི་ལྟར་ལགས། །བཅོམ་ལྡན་འདས་ཀྱིས་བཀའ་སྩལ་འཚལ། །བཅོམ་ལྡན་འདས་ཀྱིས་བཀའ་སྩལ་པ། ཀླུ་ཡི་རིགས་ནི་བཞི་ཡིན་ཏེ། དབྱིངས་ཀྱི་ཀླུ་བཞི་ནི་བདེ་བ་ཅན་གྱི་ངང་ན་གནས། བྱང་ཆུབ་སེམས་དཔའི་ཀླུ་<milestone unit="line" n="694.6"/>བཞི་ནི་འོག་མིན་གྱི་གནས་ལྕང་ལོ་ཅན་གྱི་གནས་ན་གནས། སྤྲུལ་པའི་ཀླུ་བཞི་ནི་རི་རབ་ཀྱི་ཟོམ་ལ་གནས། འཇིག་རྟེན་པའི་ཀླུ་བཞི་ནི་འཛམ་བུའི་གླིང་ན་རྟེན་གང་གནས་པ་ན་གནས་སོ། །ཡང་ཞུས་པ། དེ་བཞིའི་<milestone unit="page" n="695"/><milestone unit="line" n="695.1"/>༄༅། །དོན་ཇི་ལྟར་ལགས། ཞེས་ཞུས་པས། བཅོམ་ལྡན་འདས་ཀྱིས་གསུངས་ལ། དབྱིངས་ཀྱི་ཀླུ་བཞི་ནི་དོན་ཆོས་ཉིད་ཀྱི་སྤྲུལ་པ་རིག་པའི་རྩལ་མ་འགགས་པ། ཕྱོགས་དང་རྒྱ་གང་དུ་ཡང་མ་ཆད་པ། ཚིག་<milestone unit="line" n="695.2"/>དང་ཡི་གེ་ལས་འདས་པ། དཔེ་དང་ཁ་དོག་ལས་འདས་པ། རྒྱུ་དང་རྐྱེན་ལས་འདས་པ། ཀུན་གྱི་སྤྱོད་ཡུལ་མིན་པའོ། །བྱང་ཆུབ་སེམས་དཔའི་ཀླུ་བཞི་ནི་རྒྱལ་བ་རིགས་ལྔ་ངོ་བོ་སྟེ་ལོངས་སྤྱོད་རྫོགས་པའི་ཞིང་ན་<milestone unit="line" n="695.3"/>གནས་སོ། །སྤྲུལ་པའི་ཀླུ་བཞི་ནི་རི་རབ་ཀྱི་ཕྱོགས་བཞི་ན་ཀླུ་ཆེན་བཞི་གནས་ཏེ། རྒྱལ་རིགས་དང་། རྗེ་རིགས་དང་། དམངས་རིགས་དང་། བྲམ་ཟེའི་རིགས་རྣམས་གནས་ཏེ། དེ་རེ་རེ་ལ་ཡང་བཞི་བཞིས་བསྐོར་<milestone unit="line" n="695.4"/>ནས་སོ། །འཇིག་རྟེན་པའི་ཀླུ་རྣམས་ནི་མ་མོ་དང་། བདུད་དང་། བཙན་དང་། མཚོ་སྨན་དང་། ས་སྲིན་དང་། ཀླུ་སྲིན་དང་། དམ་སྲི་དང་། རྒྱལ་པོ་ལ་སོགས་པ་རྣམས་ནི། སྤྲུལ་པའི་ཀླུ་བཞིའི་འཁོར་ན་ཁྱབ་པར་<milestone unit="line" n="695.5"/>གནས་ཏེ། རང་རང་གཙོ་བོའི་ཆ་འཛིན་པར་གནས་སོ། །ཡང་གནོད་སྦྱིན་ལག་ན་རྡོ་རྗེས་ཞུས་པ། འཁོར་གྱི་ལྟས་རྣམས་ཇི་ལྟར་ལགས། །བཅོམ་ལྡན་འདས་ཀྱིས་གསུངས་པ། མོན་དང་བཙུན་ཆེན་ཨ་ཙ་ར། ཁྱི་དང་<milestone unit="line" n="695.6"/>སྤྲེའུ་བྱི་ལ་དང་། །བུ་ཆུང་འོད་དང་བསྒྲུབ་ཁང་འཚེག །སྙིང་མི་དགའ་ལ་འགྲོ་སྙིང་འདོད། །མ་དང་སྲིང་མོ་བུ་མོ་དང། །དེབཞིནརོགསམོམཛའ་མོ་དང་། ཁྱི་དང་སྒོ་ང་མཚོ་དང་ནི། །བུད་མེད་ནག་མོ་རལ་པ་<milestone unit="page" n="696"/><milestone unit="line" n="696.1"/>ཅན། །རྟ་པ་སྐྱེས་པ་ཆས་བཟང་དང་། །བྲག་མར་ཆུ་མར་རི་དགས་དང་། །སྡོམ་དང་སྡིགཔ་ཉ་སྦལ་དང་། །སྦྲུལ་དང་ཁ་བརྒྱད་བ་ལང་དང་། །མཚོ་དང་རྟ་བོང་ར་ལུག་རྣམས། ། བྲམ་ཟེད་དམངས་རིགས་རྗེ་རིགས་<milestone unit="line" n="696.2"/>དང་། །རྒྱལ་རིགས་འཁོར་གྱི་སྤྲུལ་པ་སྟེ། །དེ་རྣམས་རུལ་དང་སྐམས་པ་དང་། །ཐུབ་ཅིང་རྨི་ན་བཟང་བ་ཡིན། །ཟ་དང་འདེད་ལ་སོགས་པ་རྣམས། །ངན་པའི་རྟགས་སུ་བསྟན་པའོ། །སྤུ་གྲི་ནག་པོའི་རྒྱུད་<milestone unit="line" n="696.3"/>ལས། །ཀླུའི་རིགས་དབྱེ་བའི་ལེའུ་སྟེ་བཞི་པའོ།། །།དེ་ནས་ཡང་ལག་ན་རྡོ་རྗེ་ཞུས་པ། གསང་སྔགས་རྟེན་འབྲེལ་ཇི་ལྟར་ལགས། །བཅོམ་ལྡན་འདས་ཀྱིས་བཀའ་སྩལ་འཚལ། །བཅོམ་ལྡན་འདས་ཀྱིས་བཀའ་<milestone unit="line" n="696.4"/>སྩལ་པ། །བུ་རམ་གླ་རྩི་རྩི་བོ་ཆེ། །ལྟོ་རུ་བཏང་བའི་སྨན་དུ་བསྟན། །སྤོས་དང་གླ་རྩི་ཏི་རྩ་གསུམ། ཁྲུས་ཀྱིས་བྱ་བའི་སྨན་དུ་བསྟན། །གླ་རྩི་ཤིང་ཤུན་གུ་གུལ་ཚིལ་ཆེན་དང་། ཁེལ་ཚ་དུ་བ་སྒོག་སྐྱ་<milestone unit="line" n="696.5"/>དང་། །དེ་རྣམས་བྱུག་པའི་སྨན་དུ་བསྟན། །གུ་གུལ་སྒོག་སྐྱ་རྩི་བོ་ཆེ། །དེ་བཞིན་ཁྱི་ལུད་མཁན་པ་རྣམས། །དེ་ནི་གདུག་པའི་སྨན་དུ་བསྟན། །ཕག་ཆའི་ཁྱི་ལུད་མུ་ཟི་དང་། །དེ་བཞིན་དྲི་ཆེན་ཉ་མཁྲིས་རྣམས། །དེ་<milestone unit="line" n="696.6"/>ཡང་བྱུག་པའི་སྨན་དུ་བསྟན། །ཙན་དུག་གུ་གུལ་མུ་ཟི་དང་། །སྦྲང་རྒོད་གཡེར་ཤིང་དྲི་ཆེན་དང་། །ཤ་ཆེན་གླ་རྩི་དྲི་ཆུ་དང་། །དེ་བཞིན་ཁྱི་ལུད་མཁན་པ་རྣམས། །གདུག་པའི་ སྨན་དུ་དེ་ཡང་བསྟན། །དུས་དྲུག་དག་<milestone unit="page" n="697"/><milestone unit="line" n="697.1"/>༄༅། །ཏུ་ཕྱེ་ལ་བསྲུང་། །བྱ་ནུ་སྒོག་སྐྱ་རྒྱ་ཚྭ་དང་། །དེ་བཞིན་ཆང་དང་སྒོ་ང་ཡིས། །སྟོད་ཀྱི་ཆུ་སེར་འདྲེན་པའི་སྨན། ཁྱི་ལུད་མཁན་པ་ར་དུག་དང་། །དེ་བཞིན་དྲི་ཆུ་སྦྱར་བ་ཡིས། །སྨད་ཀྱི་ཆུ་སེར་འདྲེན་པའི་<milestone unit="line" n="697.2"/>སྨན། །འཐུག་སྲབ་དག་ནི་ཀོ་བ་ཙམ། །དར་རམ་རས་ཀྱིས་བཅིངས་ཤིང་བསྡམ། །བ་བླ་ལྡོང་རོས་མུ་ཟི་དང་། །མར་དཀར་འོ་མའི་སྤྲིས་མ་ནི། ཁྲ་རོ་དབྱུང་བའི་སྨན་དུ་ཤིས། །མཐའ་མ་བཅུ་ཡིས་བརྩོགས་ལ་<milestone unit="line" n="697.3"/>དབྱུང་། ཁྱི་ལྕེ་གྲོ་ཆང་དག་གིས་ནི། །གླང་ཤུ་འདྲ་བ་དག་གི་སྨན། །གཙོ་དང་ཡོངས་སུ་སྦྱར་བ་ནི། །ཚ་འབྲུམ་དག་གི་སྨན་དུ་བསྟན། །བཙན་དུག་རེ་ལྕགས་ར་དུག་ནི། ཁྲ་བཀྲ་དག་གི་སྨན་དུ་བསྟན། །ཡང་ན་གུ་<milestone unit="line" n="697.4"/>གུལ་ཕག་ཚིལ་ལོ། །ར་དུག་པ་དང་ར་མོ་ཤགས། །དེ་བཞིན་ ཤུག་པ་ཚེར་མ་ཅན། །ཚེར་མ་ཟུག་པ་འདྲ་བའི་སྨན། །གང་ཞིག་སྙིང་ཅིག་མི་དགའ་ན། །མི་ཚིལ་སྙིང་ཁར་བསྐུ་བའོ། །འདོད་ཆགས་འདོད་པར་གྱུར་པ་<milestone unit="line" n="697.5"/>ན། །བཙན་དུག་མུ་ཟི་ལོ་མར་དང་། །བསྲེས་ལ་རྡོ་རྗེ་དག་ལ་བསྐུ། །བ་གླང་འགྲམ་པའི་རྐང་མར་དང་། །ཕག་ཚིལ་ལོ་ལོན་བསྲེས་པ་ནི། །སྐྲ་དང་སྨིན་མ་བྱི་ན་བསྐུ། །རྟ་ཤེལ་མིག་འབྲས་དག་གིས་ནི། །སོ་རྩི་་།ར་<milestone unit="line" n="697.6"/>བ་སོས་པར་འགྱུར། །ཕུག་རོན་སྒོ་ངའི་སེར་པོ་དང་། །བྱ་སར་སྒོ་ངའི་སེར་པོ་དང་། །མིག་སྨན་རྒྱ་མཚོ་གང་ཡིན་པ། །དེ་རྣམས་མིག་གི་སྨན་དུ་བསྟན། །གསེར་གཡུ་དུང་དང་མན་ཤེལ་དང་། །བྱུ་རུ་རྣམས་ནི་མིག་<milestone unit="page" n="698"/><milestone unit="line" n="698.1"/>མེད་པ། །བསྲུང་བའི་མཆོག་ཏུ་དེ་ཡང་བསྟན། །ཡང་ན་གླ་རྩི་བཙན་དུག་དང་། །གུ་གུལ་མུ་ཟི་བ་བླ་དང་། །ར་དུག་པ་དང་དྲི་ཆེན་ནི། །བསྲུང་བའི་མཆོག་ཏུ་དེ་ཡང་འགྱུར། །ཡང་ན་ཚོན་སྐུད་སྣ་ལྔ་ལ། །རིགས་ལྔའི་<milestone unit="line" n="698.2"/>ཁྱུང་དུ་བྱིན་རླབས་ལ། །མདུད་པ་རེ་ལ་ལྷ་རེ་བསྐྱེད། །མདུད་པ་ལྷ་ཡི་གྲངས་དང་སྦྱར། །རབ་གནས་མཆོད་པ་ཚུལ་བཞིན་བྱ། །དེ་ཡང་བསྲུང་བའི་དམ་པ་ཡིན། །བཙན་དུག་གླ་རྩི་གུ་གུལ་དང་། །སྒོག་སྐྱ་ཤིང་ཁུན་<milestone unit="line" n="698.3"/>བ་བླ་དང་། །ལྡོང་རོས་མུ་ཟི་ཏི་ཙ་དང་། །བུར་ཙི་ཅོང་ཟི་འབྲུག་རུས་དང་། །རྨ་བྱའི་ཤ་དང་མཁྲིས་པ་སྒྲོ། །འབྲས་དང་སྲན་མ་བྲ་བོ་དང་། །ཉུངས་ཀར་ཉུངས་ནག་སྐྱེ་ཚེ་དང་། །མི་རུས་རྟ་རུས་བོང་བུའི་རུས་པ་དང་།<milestone unit="line" n="698.4"/>ཁྱི་རུས་དེ་བཞིན་མཛེ་པོའི་རུས་པ་དང་། །ཉ་མཁྲིས་མི་མཁྲིས་བ་གླང་མཁྲིས་པ་དང་། །དེ་བཞིན་ར་ལུག་མཁྲིས་པ་དང་། །དོམ་གྱི་མཁྲིས་པ་དེ་བཞིན་ནོ། །ར་དུག་ལུག་དུག་སྤྱང་དུག་དང་། །དེ་བཞིན་བོང་དུག་རེ་<milestone unit="line" n="698.5"/>ལྕག་པ། །སྤྱང་ཚེར་བ་དང་ར་མོ་ཤགས། ཁྱི་ལྕེ་སྲུབས་ཀ་དབྱི་མོ་དང་། །སྤྲུ་མ་མཁན་པ་ཤུག་པ་ཚེར་མ་ཅན། །སྐྱི་བའི་འབྲས་བུ་ལྕམ་པའི་འབྲས་བུ་དང་། །དེ་བཞིན་གཡེར་ཤིང་འབྲས་བུ་དང་། །སྤྱང་ཁུའི་བྲུན་<milestone unit="line" n="698.6"/>དང་ཁྱི་ལུད་དང་། །དྲི་ཆེན་དྲི་ཆུ་བྱང་སེམས་དཀར་དམར་དང་། །ཕག་ཚིལ་མི་ཚིལ་མར་ནག་དང་། །ཕོ་རོག་ཤ་དང་ཤ་ཆེན་དང་། །མར་དཀར་བྱ་ཕོའི་ངར་སྒོང་དང། །དེབཞིནརིབོངརིལམ་དང་། །དུ་བ་སྦྱིན་<milestone unit="page" n="699"/><milestone unit="line" n="699.1"/>༄༅། །སྲེག་ཐལ་བ་དང་། །དེ་བཞིན་སྦལ་མིག་བྱར་ནུས་ཏེ། །དེ་ལ་སོགས་པའི་རྫས་རྣམས་ནི། །ལུས་ལ་བཅངས་སམ་བསྐུས་གྱུར་ན། །གདོན་དང་ཆུ་སེར་ལ་སོགས་ནད། །སྐད་ཅིག་ཙམ་ཡང་གནས་མི་<milestone unit="line" n="699.2"/>འགྱུར། ། དཔེར་ན་ཉི་མ་ཤར་བ་ལ། །མུན་པའི་རང་བཞིན་མི་གནས་ལྟར། །གང་ཡང་གནས་པར་མི་འགྱུར་རོ། །སྤུ་གྲི་ནག་པོའི་རྒྱུད་ལས། རྫས་ཀྱི་ལེའུ་སྟེ་ལྔ་པའོ།། །།དེ་ནས་ཡང་ལག་ན་རྡོ་རྗེ་ཞུས་པ།<milestone unit="line" n="699.3"/>གསང་སྔགས་རྫོགས་རིམ་ཇི་ལྟར་ལགས། །བཅོམ་ལྡན་ཀྱིས་བཀའ་སྩལ་འཚལ། །བཅོམ་ལྡན་འདས་ཀྱིས་བཀའ་སྩལ་པ། །སྙིང་ཁར་ལྟེ་བ་གསང་བའི་གནས། །དེ་བཞིན་སྤྱི་གཙུག་འཁོར་ལོ་སྟེ། །ཧུ༷་དང་ཨ་དང་ཨོ་<milestone unit="line" n="699.4"/>དང་ཧ༷། །འཁོར་ལོ་བཞི་ནི་རིམ་པས་གནས། །ཡང་ན་འབྱུང་བཞིའི་ཡི་གེ་གནས། །ཙ་ཡི་གནས་རྣམས་འདི་ལྟར་ཏེ། །དྲུག་ཅུ་རྩ་བཞི་ལྟེ་བ་ན། །སྙིང་ཁ་མགྲིན་ལ་བརྒྱད་དང་བཅུ་དྲུག་གོ །བདེ་བ་ཆེན་པོ་སུམ་ཅུ་<milestone unit="line" n="699.5"/>གཉིས། །ཡ༷་ལས་རླུད་ལ་ར༷་ལས་མེ། །མེ་རླུད་གཉིས་ཀྱི་སྦྱོར་བ་ཡིས། །འཁོར་ལོའི་རྩ་རྣམས་བསྲེགས་པ་སྟེ། །ལུས་རྣམས་བདེ་བས་རྒྱས་པར་བསྒོམ། །ཡང་ནི་ཀླུ་ནི་གང་གནོད་ཀྱི། །དུག་ནི་ངོས་ནི་ཟིན་པ་<milestone unit="line" n="699.6"/>ལ། །དམིགས་ཏེ་དེ་ལ་མེ་ལྕེ་བསྲེག །ནད་ཀྱི་རྣམ་པ་ཐམས་ཅད་བསྲེག །ཡང་ན་འཁོར་ལོ་བཞི་ལ་ཡང་། །རང་རང་སྙིང་པོ་གང་གནས་པར། །རིགས་བཞིའི་ཁྱུང་ནི་བསྒོམ་ལ་ཡང་། །རིམ་གྱིས་སྤྱི་གཙུག་ལྟེ་བའི་<milestone unit="page" n="700"/><milestone unit="line" n="700.1"/>བར རིམ་པས་བཞུ་བཏུལ་བྱས་ལ་བསྒོམ། །སྤྱི་གཙུག་རིན་ཆེན་ཁྱུང་དེ་ཡང་། །མེ་རླུང་བ་དེ་བསྲེགས་པས། །འོད་ཀྱི་དེ་ཡི་རྒྱུང་མཆོད་ནས། །རིན་ཆེན་ཁྱུང་གི་དམིགས་མེད་བསྒོམ། །འཁོར་ལོ་གཞན་ཡང་དེ་དང་<milestone unit="line" n="700.2"/>འདྲ། །ཐུན་མཚམས་དག་ཏུ་རྫོགས་རིམ་བསྒོམ། །ཡང་ན་ལྟ་བའི་དོན་ལ་གཞག །སྔགས་དང་ལྷ་རུ་བཅས་པ་ཡིས། །སྐད་ཅིག་ཡེངས་པར་མི་བྱའོ། །གང་ཞིག་ལྷ་འམ་མན་ངག་ལ། །སོམ་ཉི་ཟོས་ན་སྒྲུབ་ཐག་<milestone unit="line" n="700.3"/>རིང་། །དེ་བཞིན་བར་ཆོད་སྣ་ཚོགས་འོང་། །སྐྲུ་གྲི་ནག་པོའི་རྒྱུད་ལས། རྫོགས་རིམ་གྱི་ལེའུ་སྟེ་དྲུག་པའོ།། །།དེ་ནས་ཡང་ལག་ན་རྡོ་རྗེ་ཞུས་པ། རིག༷ ས་ལྔ་རྩ་བའི་སྒྲུབ་པ་ཇི་ལྟར་ལགས། ། བཅོམ་ལྡན་འདས་<milestone unit="line" n="700.4"/>ཀྱིས་བཀའ་སྩལ་འཚལ། །བཅོམ་ལྡན་འདས་ཀྱིས་བཀའ་སྩལ་པ། །དང་པོ་བྱམས་དང་སྙིང་རྗེ་བསྒོམ། །དེ་ནས་སྟོང་ཉིད་བྱང་ཆུབ་སེམས། །རིག་པ་ཁྲོ་གྱི་ངོ་བོ་ལས། །སྒྱུ༷་འཕྲོས་གཞལ་ཡས་རང་བཞིན་ཏེ། །སྒོ་<milestone unit="line" n="700.5"/>བཞི་ཀ་བ་བརྒྱད་དང་ལྡན། །དྲ་བ་དྲ་ཕྱེད་རྒྱལ་མཚན་མཛེས། །ནང་དུ་པ༷་ལས་པདྨ་བསྐྱེད། །འདབ་བཞི་ལྟེ་བར་ལྡན་པ་ལ། །མ་དང་ཨ་ལས་ཉི་ཟླའི་སྟེང་། །ནམ་བཞི་ལས་ནི་སྦྲུལ་བཞིའི་གདན། །གཞལ་ཡས་རིན་<milestone unit="line" n="700.6"/>ཆེན་ལྔ་ལས་གྲུབ། །རྡོ་རྗེ་ཁྱུང་ཆེན་འཇིགས་པའི་སྐུ། །སྐུ་མདོག་དཀར་ལ་མཆུ་གཤོག་སྔོ། །མིག་དང་སྡེར་མོ་གསེར་ལས་གྲུབ། །ལུས་རྣམས་རྡོ་རྗེས་གཏམས་པ་སྟེ། ཁྲར་ཕྱོགས་ཀླུ་གཉན་སྟེང་དུ་བསྐྱེད། །རིན་<milestone unit="page" n="701"/><milestone unit="line" n="701.1"/>༄༅། །ཆེན་ཁྱུང་ནི་སྐུ་མདོག་སེར། །མཆུ་དང་གཤོག་པ་རྡོ་ལས་གྲུབ། །མིག་དང་སྡེར་མོ་བྱུ་རུའི་མདོག །ལུས་ནི་རིན་ཆེན་སྤུངས་པས་བརྒྱན། །དེ་བཞིན་ལྷོ་ཕྱོགས་ཀླུ་གཉན་ཏེ། །པདྨའི་ཁྱུང་ཆེན་འཇིགས་<milestone unit="line" n="701.2"/>པའི་སྐུ། །སྐུ་མདོག་བྱུ་རུའི་མདོག་ལྟར་དམར། །མིག་དང་སྡེར་མོ་གསེར་ལས་གྲུབ། །མཆུ་དང་གཤོག་པ་གཡུ་ལས་གྲུབ། །ལུས་ནི་མཛེས་པའི་པདྨས་བརྒྱན། །ནུབ་ཕྱོགས་ཀླུ་གཉན་སྟེང་དུ་བསྒོམ། །ལས་ཀྱི་ཁྱུང་<milestone unit="line" n="701.3"/>ཆེན་སྐུ་མདོག་སྔོ། །མཆུ་དང་གཤོག་པ་གསེར་ལས་གྲུབ། །མིག་དང་སྡེར་མོ་ཟངས་ལས་སོ། །ལུས་ལ་རལ་གྲི་འབར་བས་བརྒྱན། །བྱང་ཕྱོགས་ཀླུ་ཡི་སྟེང་དུ་བསྐྱེད། །བདེ་གཤེགས་ཁྱུང་ཆེན་སྐུ་མདོག་<milestone unit="line" n="701.4"/>མཐིང་། །མཆུ་དང་གཤོག་པ་དེ་བཞིན་ནོ། །མིག་ད༷ང་སྡེར་མོ་གསེར་༷ལས་གྲུབ།༷།ལུས་པོ་རྡོ་རྗེ་རྒྱ་གྲ༷མ་འབར་བས་གཏམས། །ལྟེ་བར་ཀླུ་བརྒྱད་སྟེང་དུ་བསྐྱེད། །སྐུ་བསྐྱེད་སྔགས་དང་བཟླས་པའི་སྔགས། །རིམ་པ་<milestone unit="line" n="701.5"/>བཞིན་དུ་བསྟན་པ་ཡང་། །ཧ་པ་ཨོ་སྭ་ཁྲི་པ་ཁྲི་ཨོ་གྲྭ་ཧྭ། ཁྲི་པ་ཨོ་གྲྭ་ཧྭ། ཨོ་ཁྲི་སྭ་ཧྭ། སྭ་པ་༷ཨོ་ཁྲི་ཏ། གཙོ་བོའི་སྔགས་ནི་བསྙེན་སྔགས་ལ། །འཁོར་རྣམས་ཀྱིས་བསྒྲུབ་པ་སྟེ། །ནད་ངོས་ཟུང་ལ་སོ་སོར་<milestone unit="line" n="701.6"/>བཟླས། །ངོས་མ་ཟིན་ན་དྲིལ་ཏེ་བཟླས། །རྦད་སྔགས་དག་ཀྱང་དྲིལ་བའོ། །སྐུ་བསྐྱེད་ཐུགས་ཁའི་ཁྲོ་ལས་ཡང་། །འོད་འཕྲོས་སྤྱན་དྲང་མཆོད་བསྟོད་བྱ། །དེ་ནས་གཉིས་མེད་བསྟིམ་པ་དང་། །ཛ་ཧུ༷་བེ་ཧོས་ཕྱག་རྒྱ་<milestone unit="page" n="702"/><milestone unit="line" n="702.1"/>བཅས། །འཁོར་ལོ་པདྨ་ཟླ་བ་ལ། །ཨོ་དང་ཨ་དང་ཁྲོ༷་རྣམས་སོ། །རྦད་པའི་ཏིང་འཛིན་འདི་ལྟ་སྟེ། །གང་གནོད་པ་ཡི་དུག་ལ་ཡང་། །གཉེན་པོ་གང་ཡིན་ཁྱུང་རྦད་ཚེ། །སྔགས་ནི་མདའ་ཡི་རང་བཞིན་ལ། །ཏིང་<milestone unit="line" n="702.2"/>འཛིན་གཞུ་ཡི་ངོ་བོ་སྟེ། །དུག་ནི་འཕེན་པའི་ཚུལ་དུ་བསམ། །གཉེན་པོའི་ཏིང་འཛིན་མཆོད་པ་ལ། །སྒྲུབ་པ་ཏིང་འཛིན་དབང་དུ་བསྡུ། །ལས་སྦྱོར་ཏིང་འཛིན་གསོད་པར་བྱེད། །ར་ཛ་སྲི་ཛ་ཁྱུང་རྦད་ཧུར་ཧུར་སྨྱོ་སྤྱོ།<milestone unit="line" n="702.3"/>དུག་དབྱུང་བའི་སྔགས་སོ། །སྒྲུབ་པས་དུག་རྣམས་ཕྱིན་པས་ན། །གཉེན་པོ་གང་ཡིན་སྔགས་ལ་ནི། །གསང་སྔགས་འདི་རྣམས་སྦྲེལ་ལ་གདགས། །ནཱ་ག་རྭ་ཛ་ཤཱ་ར་ཡ་ཕཊ། ཕུ་མེ་རྭ་ཛ་མ་ར་ཡ་ཕཊ། སཀྲ་རྭ་ཛ་མ་ར་<milestone unit="line" n="702.4"/>ཡ་ཕཊ། ཧུ༷། བཅོམ་ལྡན་རྡོ་རྗེའི་ཁྱུང་ཆེན་ནི། །སྐུ་མདོག་དཀར་ལ་འོད་ཟེར་འབར། །ལུས་ལ་རྡོ་རྗེ་འབར་བས་བརྒྱན། །འཇིགས་བྱེད་ཁྲོ་བོའི་སྐུ་ལ་བསྟོད། །བཅོམ་ལྡན་རིན་ཆེན་ཁྱུང་ཆེན་ཡང་། །སྐུ་མདོག་སེར་<milestone unit="line" n="702.5"/>ལ་འཇིགས་པའི་སྐུ། །སྐུ་ལ་རིན་ཆེན་འབར་བས་བརྒྱན། ཁྱུང་ཆེན་དྲག་པོའི་སྐུ་ལ་བསྟོད། །བཅོམ་ལྡན་པདྨའི་ཁྱུང་ཆེན་ནི། །སྐུ་མཆོག་དམར་ལ་འོད་ཟེར་འབར། །སྐུ་ལ་པདྨ་འབར་བས་བརྒྱན། ཁྱུང་ཆེན་<milestone unit="line" n="702.6"/>འཇིགས་པའི་སྐུ་ལ་བསྟོད། །བཅོམ་ལྡན་ལས་ཀྱི་ ཁྱུང་ཆེན་ནི། །སྐུ་མདོག་ལྗང་ནག་ཆེན་པོ་སྟེ། །སྐུ་ལ་རལ་གྲི་འབར་བས་བརྒྱན། །གདུག་པ་འདུལ་ལ་ཕྱག་འཚལ་བསྟོད། །བཅོམ་ལྡན་བདེ་གཤེགས་ཁྱུང་ཆེན་<milestone unit="page" n="703"/><milestone unit="line" n="703.1"/>༄༅། །ནི། །སྐུ་མདོག་མཐིང་ནག་ཆེན་པོ་སྟེ། །སྐུ་ལ་རྡོ་རྗེ་རྒྱ་གྲམ་གཏམས། ཁྲོ་བོ་འཇིགས་པའི་གཟུགས་ལ་ཕྱག་འཚལ་བསྟོད། །དད་ལྡན་བརྩོན་འགྲུས་ཆེ་ན་འགྲུབ། །སྙིང་རྗེ་བྱམས་སེམས་ལྡན་ན་<milestone unit="line" n="703.2"/>འགྲུབ། །སོམ་ཉི་ལེ་ལོ་མེད་ན་འགྲུབ། །དབང་དང་མན་ངག་རྫོགས་ན་འགྲུབ། །སྤུ་གྲི་ནག་པོའི་རྒྱུད་ལས། རིགས་སྔའི་རྩ་བའི་ལེའུ་སྟེ་བདུན་པའོ།། །།དེ་ནས་ཡང་ལག་ན་རྡོ་རྗེས་ཞུས་པ། ཁྱུང་ནག་བསྒྲུབ་པ་<milestone unit="line" n="703.3"/>ཇི་ལྷར་ལགས། །བཅོམ་ལྡན་འདས་ཀྱིས་བཀའ་སྩལ་འཚལ། །བཅོམ་ལྡན་འདས་ཀྱིས་བཀའ་སྩལ་པ། །བསྙེན་དང་བསྒྲུབ་པ་ལས་སྦྱོར་ཏེ། །བསྙེན་པའི་སྔགས་ནི་འདི་ལྟ་སྟེ། །ཨོ་བཛྲ་བ་ཏི་ག་རུ་ཌ་ཧུ༷་ཛ་རྭ་ཛ་སྲི་ཙ་<milestone unit="line" n="703.4"/>ཧུ༷་ཕཊ། བཟླས་པའི་ཏིང་འཛིན་གཉིས་ཡིན་ཏེ། །བདག་གཞན་གཉིས་སུ་ཕྱེ་ལ་བཟླས། །འབུམ་ཚོ་གཅིག་གིས་ནང་རྟགས་འོང་། །དེ་བཞིན་གཉིས་ན་ཡིད་ཆེས་སྐྱེ། །འབུམ་ཚོ་གསུམ་ན་ལ༷ ས་རྣམས་འགྲུབ། །རྩེ་<milestone unit="line" n="703.5"/>གཅིག་ཏིང་འཛིན་ལྡན་པས་བཟླས། །སོམ་ཉི་ལེ་ལོ་སྤངས་ན་འགྲུབ། ཁུ་གསུམ་དྲག་པོའི་སོལ་བས་བྱུག །ཚེར་མ་ཅན་གྱི་ཤིང་བུ་ལ། །ཡུགས་ས་མོ་ཡི་སྐྲ་ཡིས་བསྡམ། །དེ་ལ་དྲག་པོའི་ཧོ་བྱས་ལ། །ནཱ་ག་ར་ཛ་<milestone unit="line" n="703.6"/>སརྦ་ཛ་ལ་ར༷། པུ་མ་ར་ཛ་སརྦ་ཛ་ལ་ར༷། པུ་ནེ་ར་ཛ་སརྦ་ཛ་ལ་ར༷། ས་ཀྲ་རྭ་ཛ་སརྦ་ཛ་ལ་ར༷། སྒྲུབ་པའི་སྔགས་ལ་བཏགས་ལ་བསྲེགས། །ནང་དུ་ཁྱུང་བསྐྱེད་མཆོད་བསྟོད་བྱ། ཁྲག་སྣ་དུག་སྣ་ལ་སོགས་དང་། །ཉུངས་<milestone unit="page" n="704"/><milestone unit="line" n="704.1"/>ཀར་ཉུངས་ནག་བསྲེགས་པའི་རྫས། །ཐལ་བ་རླུང་ལ་བསྐུར་ལ་གཏང་། །ཡང་ན་གནན་པ་དག་ཀྱང་བྱ། །གནོད་པའི་གཟུགས་སམ་རྨི་ལམ་འོང་། །འགུགས་འདྲེན་བྱས་ལ་ཐུན་གྱིས་བྲབ། །མི་བསད་ལྕགས་<milestone unit="line" n="704.2"/>སམ་ཐོག་ལྕགས་ལ། །མཚོན་དུ་བྱས་ལ་གཏུབ་པར་བྱ། །གདུག་པ་ཅན་གྱི་ཤིང་བུ་ལ། །རྩིབས་དྲུག་ལྡན་པའི་འཁོར་ལོ་བྱ། །དུག་ཆུས་བྱུགས་ལ་འཁོར་ལོས་གཏུབ། །དུག་གི་ཤིང་ངམ་དྲག་པོའི་ལྕགས། །བཅུ་<milestone unit="line" n="704.3"/>གཉིས་སོར་གྱི་ཚད་བྱས་ལ། །ཕུར་པ་དག་གིས་གདབ་པར་བྱ། །རབས་ཆད་ནག་པོའི་ཐོད་པའམ། །ཡང་ན་མོན་ཐོད་དག་ཀྱང་རུང་། །གང་གནོད་པ་ཡི་གཟུགས་བྱས་ལ། །དུག་སྣ་ཁྲག་སྣ་ཡོད་ཚད་<milestone unit="line" n="704.4"/>བླུགས། །དགུག་འདྲེན་བྱས་ལ་ཤེས་པ་བསྟིམ། །ཐུན་གྱིས་བྲབ་ལ་གནན་པ་བྱ། །རེ་བས་དྲིལ་ལ་སྔོན་མར་བཅིང་། །ལྷ་འདྲེ་ཆེ་བའི་ས་རུ་གནན། །ཡང་ན་གང་གནོད་པ་རུ་སྦ། །ཨ་ར་ཛ་མ་ཧྭ་ག་རུ་ཌ་ཁྱུང་རྦད་<milestone unit="line" n="704.5"/>ཧུར་ཧུར་སྨྱོ། ནཱ་ག་རྭ་ཛ་ས་ཀ་རྭ་ཀྲ། པུ་ནི་རྭ་ཛ། པུ་མ་ར་ཛ། མ་ར་ཡ་ཧུ༷་ཧུ༷་ཕཊ་ཕཊ་གྲྭ་ཧྭ། ཨོ་བཛྲ་ཏིག་སྣ་ཙཀྲ་ག་རུ་ཌ་ཧུ༷་ཕཊ། ནཱ་ག་རྭ་ཛ་ཙཀྲ་ཧུ༷་ཕཊ། ས་ཀྲ་རྭ་ཛ་ཙཀྲ་ཧུ༷་ཕཊ། པུ་ནི་རྭ་ཛ་ཙཀྲ་ཧུ༷་ཕཊ། པུ་མ་རྭ་<milestone unit="line" n="704.6"/>ཛ་ཙཀྲ་ཧུ༷་ཕཊ། འཁོར་ལོའི་སྔགས་སོ། །ཨོ༷་ཨ༷༷ཧྲུ༷་ཧྲི་ཏྲི། ག་རུ་ཌ་ན་ཀྲ་ས་ཀྲ་ས་པུན་སུམ། རག་ཤ་མ་ར་ཡ། ཀི་ལི་ཀི་ལྭ་ཡ་ཧུ༷་ཕཊ། ཕུར་པའི་སྔགས་སོ། །ནཱ་ག་རྭ་ཛ་ལ༷་ནན་སྟ༷་པ་ནན། ས་ཀྲ་རྭ་ཛ་ལེ་ནན་སྟ༷་པ་<milestone unit="page" n="705"/><milestone unit="line" n="705.1"/>༄༅། །ནན། པུ་ན་རྭ་ཛ་ལ༷་ནན་སྟ༷་པ་ནན། པུ་མ་རྭ་ཛ་ལ༷་ནན་སྟ༷་པ་ནན། མ་ར་ཡ་ནན། གནན་པའི་སྔགས་སོ། །བསྙེན་པ་དག་གི་དོན་རྫོགས་ནས། །བསྒྲུབ་པའི་རིམ་པ་ཡང་དེ་བཤད། །མཎྜལ་ཟླུམ་པོ་གྲུ་<milestone unit="line" n="705.2"/>གསུམ་ལ། །ཟླ་གམ་གསུམ་དང་ལྡན་པར་བྱ། །བྱིས་པ་གཙང་མ་དག་གིས་ཀྱང་། །མཚར་བུ་འོམ་བུ་བལ་པོ་ཟེའུ་གཅད། །རྨ་བྱའི་སྒྲོ་ཡང་ཟུང་ལ་དགོད། །གང་གནོད་གཟུགས་ནི་འབྲུབ་ཁུང་ནང་། །ཐུན་གྱིས་བྲབ་<milestone unit="line" n="705.3"/>ཅིང་འགུག་འདྲེན་བྱ། །སྒྲུབ་པའི་སྔགས་ལ་ཤམ་བུ་གདགས། །རྦད་སྔགས་གསད་སྔགས་ཤམ་བུའོ། །དུས་བཞི་དག་ཏུ་ཐུན་གྱིས་བྲབ། །ཨོ་ཏ་ཀི་ཙ་ཏ་བྱི་ཙ་ཏེ་ཧུ༷་ཡ་ཧུ་ཡ། ཧུ་ལུ་ཧུ་ལུ། པུ་རུ་ཏེ་པུ་རུ་ཏེ་གྲྭ་ཧྭ།<milestone unit="line" n="705.4"/>སྔགས་ཀྱི་རང་བཞིན་སྒྲ་རྣམས་ལ། །སྒྲ་ཡི་རང་བཞིན་ཁྱུང་ཡིན་ནོ། །ཧུ༷། ཁྱུང་གི་རྒྱལ་པོ་ཐུགས་དམ་ཅན། ཁོ༑ན་ཏུ་གདུངས་ནས་བསྐུལ་བའི་ཚེ། །ས་བདག་ཀླུ་གཉན་ཐམས་ཅད་ལ། ཁྱུང་གི་ཕོ་ཉ་ཆར་ལྟར་<milestone unit="line" n="705.5"/>བབ། །ཡང་སྤྲུལ་ཁྱུང་ནི་ཐོག་བས་དྲག ཧུ༷། ཁྱུང་གི་རྒྱལ་པོ་ཐུགས་དམ་ཅན། །ས་བདག་ཀླུ་གཉན་ཐམས་ཅད་ལ། ཁྱུང་གི་རྒྱལ་པོ་གཟན་ལ་འདུ། །འཇིགས་པའི་ང་རོ་དི་རི་རི། །དམ་སྲི་ཕུང་སྲི་གཟན་དུ་<milestone unit="line" n="705.6"/>ཚོལ། །བཙལ་ནས་ཐམས་ཅད་ཟ་བར་བྱེད། །གདུག་པ་མ་ལུས་དབང་དུ་སྡུད། །སྐུ་ལ་རིགས་བཞིའི་སྦྲུལ་གྱིས་བརྒྱན། །གང་ལ་བྱ་བའི་སྙིང་ནས་འདྲེན། །བྱ་ཁྱུང་རྒྱལ་པོ་ཚངས་པའི་བྱ། །གསེར་མདོག་བྱ་ཁྱུང་ག་<milestone unit="page" n="706"/><milestone unit="line" n="706.1"/>རུ་ནི། །གདུག་པ་ཀུན་གྱི་གཤེད་མ་སྟེ། །དུས་ལ་བབ་བོ་ས་མ་ཡ། །ཨོ་རྙུ་པ་པུ་ཙ་མེ་ག་ས་མུན་ཏྲ་སྤ་ར་ན་ས་མ་ཡེ་ས་ཧ་ཧུ༷། པུསྐྲོ། རྙུ་པེ། ཨུ་ལོ་ཀེ གརྙེ། ནེ་པེ་ཏེ། མཆོད་པའི་སྔགས་སོ། །ཨོ་ཨ་ཁ་རོ་མུ་ཁ༷་སརྦ་དྷརྨ་<milestone unit="line" n="706.2"/>ན༷་ཨ་བྱ་ནུད་པན་ན་ཏྭད་ཨོ་ཨུ༷༷ཧུ༷་གྲྭ་ཧྭ། གཏོར་མའི་སྔགས་སོ། །ཨོ་ཨུ༷༷ཧུ༷། སྐུ་གསུང་ཐུགས་ཀྱི་སྔགས་སོ། །ཛ༷༷ཧུ༷་བ༷་ཧོ། སྤྱན་དྲང་བའི་སྔགས་སོ། །ཧུ༷། མཁའ་ལྡིང་རྒྱལ་པོ་ཚངས་པའི་བྱ། །གསེར་མདོག་བྱ་ཁྱུང་ག་<milestone unit="line" n="706.3"/>རུ་ནི། །གནས་ནི་རི་རབ་རྩེ་ལ་གནས། །གསེར་གྱི་ལུས་ལ་གཡུ་ཡི་གཤོག་པ་ཅན། །གནམ་ལྕགས་འབར་བའི་མཆུ་སྡེར་ཅན། །ཀླུ་རྒྱལ་གདུག་པ་སྤྱི་ནས་འདྲེན། །ཀླུ་བྲན་རྣམས་ནི་ཟས་སུ་ཟ། །མིག་ནི་ཉི་མའི་ཟེར་<milestone unit="line" n="706.4"/>བས་རྣོ། །ས་བདག་ཀླུ་གཉན་དབང་དུ་སྡུད། ་ང་གི་རྒྱལ་པོ་ཚངས་པའི་བྱ། །གཤོག་པ་གཡས་པ་བརྡབས་པ་ཡིས། །གདུག་པ་ཀླུ་ཡི་གནས་རྣམས་འཇོམས། །རི་རབ་རྩེ་ནས་རྒྱ་མཚོའི་གཏིང་སྙེག་ཅིང་། །མཇུག་<milestone unit="line" n="706.5"/>མས་རི་རབ་རྩེ་ནས་བསྙིལ། །བྱ་ཁྱུང་མཛེས་པའི་སྐུ་ལ་ཕྱག་འཚལ་བསྟོད། །སྐྲུ་གྲི་ནག་པོའི་རྒྱུད་ལས། ཁྱུང་ནག་གི་ལེའུ་སྟེ་བརྒྱད་པའོ།། །།དེ་ནས་ཡང་ལག་ན་རྡོ་རྗེས་ཞུས་པ། །མེད་དབལ་བསྒྲུབ་པ་ཇི་ལྟར་<milestone unit="line" n="706.6"/>ལགས། །བཅོམ་ལྡན་འདས་ཀྱིས་བཀའ་སྩལ་འཚལ། །བཅོམ་ལྡན་འདས་ཀྱིས་བཀའ་སྩལ་པ། །ཨོ་ནཱ་ག་ལི་དུ་དུ༷་པ་ཡ། ས་ཏྭ༷་ཏེ་ཀུ་རུ་ཧུ༷་ཧུ༷་ཛ་ཛ་སྨྱོ་སྨྱོ། བསྙེན་པའི་སྔགས་སོ། །རྩེ་གཅིག་ཏིང་འཛིན་གསལ་སྒོམ་<milestone unit="page" n="707"/><milestone unit="line" n="707.1"/>༄༅། །ན། །འབུམ་ཚོ་གསུམ་གྱིས་ལས་རྣམས་གདོན་མི་ཟ། །མེ་ཆེན་འབར་དང་ཆུ་ཆེན་འཁྲུག །ལུས་ལ་མེ་ནི་འབར་བ་དང་། །ནམ་མཁའ་འོད་དུ་སྣང་བ་དང་། ཁྲ་འགུལ་ཤ་འཁྲིག་འཁྱུག་པ་དང་། །ཉ་<milestone unit="line" n="707.2"/>སྦལ་ལ་སོགས་བསད་པ་དང་། །ཟོས་པ་ལ་སོགས་བཟང་བ་ཡིན། །གྲུ་གསུམ་ཉིས་བརྩེགས་གྲུ་བཞི་ལྡན། །མཐིང་ནག་ཚོན་གྱིས་དབུས་སུ་བྲི། །དེ་བཞིན་ཤར་དང་ལྷོ་དང་ནུབ། །དཀར་དང་སེར་དང་དམར་བའི་<milestone unit="line" n="707.3"/>ཚོན། །རིམ་པ་བཞིན་དུ་བྲི་བ་ཡིན། །ཟུར་གསུམ་ལ་ནི་ཁྱུང་གསུམ་སྟེ། །དབུས་སུ་མཐུ་སྟོབས་བདག་པོ་བསྐྱེད། །སྒྲུ་པའི་དུས་སུ་ཐུགས་ཀར་དགོད། །ཧུ༷། བཅོམ་ལྡན་ཕྱག་ན་རྡོ་རྗེ་ནི། །སྐུ་ནི་མི་འགྱུར་མཐིང་ནག་<milestone unit="line" n="707.4"/>ལ། །རིགས་བཞི་ཀླུ་ཡིས་མཛེས་པར་བརྒྱན། །ཕྱག་གཉིས་རྡོ་རྗེ་སྡིགས་མཛུབ་བཅས། །འཇིགས་བྱེད་ཁྲོ་བོ་འབར་བ་སྟེ། །བདུད་དང་སྲིན་པོ་མ་རུངས་འདུལ། ཁྱུང་གི་ཚོགས་ནི་སྤྲུལ་པ་འགྱེད། །འཇིགས་པའི་ང་<milestone unit="line" n="707.5"/>རོ་དི་རི་རི། །སྔགས་ཀྱི་འོད་ཟེར་ལྕིབས་སེ་ལྕིབས། །འཇིགས་པའི་གད་མོ་ཧ་ཧ་ཧ། །རྡོ་རྗེ་གཏུམ་པོའི་སྐུ་ལ་ཕྱག་འཚལ་བསྟོད། །སྒྲུབ་པའི་སྔགས་ནི་ཕཊ་ཀྱིས་བསྒྱུར། །གང་གནོད་པ་ཡི་གཟུགས་སམ་མིང་། །བྱས་<milestone unit="line" n="707.6"/>ལ་སྦྱིན་སྲེག་བྱ་བ་ཡིན། ཁྲག་སྣ་དུག་སྣ་རྙེད་ཚད་དོ། །དེ་བཞིན་ཉུངས་ཀར་ཉུངས་ནག་དང་། ཁྲ་ཡི་རྣམ་པ་རྙེད་ཚད་དོ། །ཚེར་མ་ཅན་གྱི་ཤིང་བུ་ལ། །དྲག་པོ་ཧོམ་གྱི་གཟུགས་བྱས་ནས། །གང་གནོད་པ་ཡི་རྟེན་<milestone unit="page" n="708"/><milestone unit="line" n="708.1"/>བཞག་ལ། །དམིགས་པ་བཅས་ལ་འགུག་འདྲེན་བྱ། ཁྲེས་པ་བསྟིམ་ལ་སྤྱིན་སྲེག་བྱ། །ཨོ༷་ནཱ་ག་རྭ་ཛ་དུད་ལིང་པ་ཏ་ར༷་ར༷། །སྒྲུབ་པའི་སྔགས་ལ་བཏགས་ལ་བསྲེག །ཐལ་བ་ཆུ་འམ་རླུད་ལ་བསྐུར། །ཡང་ན་གནན་<milestone unit="line" n="708.2"/>པ་བྱ་བར་ཤིས། །དཔྱིད་ཟླ་གསུམ་གྱི་ཉ་འམ་ནི། །ཡང་ན་དགུན་ཟླ་ཐ་ཆུངས་ཉ། །ཐོད་པ་མཚན་ངན་ནང་དུ་ཡང་། །གནོད་པའི་མིང་དང་རུས་སུ་བྲི། །དྲག་པོའི་རྫས་ཀྱིས་ཐོད་པ་དག །རེ་བས་དྲིལ་ལ་སྐུད་པས་<milestone unit="line" n="708.3"/>བསྡམ། །གང་གནོད་པ་ཡི་ས་ཕྱོགས་སམ། །གདོན་ནི་ཆེ་བའི་ས་རུ་གནན། །བདུན་ནམ་ཉི་ཤུ་རྩ་ གཅིག་གམ། །ཡང་ན་བཅུ་བཞི་དག་ཏུ་རུང་། །སྒྲུབས་ཏེ་གནན་པ་བྱ་བ་ཡིན། །ནཱ་ག་རྭ་ཛ་མུ་ར་ཡ་ནན། ས་ཀྲ་རྭ་ཛ་<milestone unit="line" n="708.4"/>མྱ་ར་ཡ་ནན། པུ་ནི་རྭ་ཛ་མྱ་ར་ཡ་ནན། པུ་མ་རྭ་ཛ་མ་ར་ཡ་ནན། དེ་ཡང་སྒྲུབ་པའི་སྔགས་དང་སྦྲེལ། །སྤུ་གྲི་ནག་པོའི་རྒྱུད་ལས། མེ་དབལ་གྱི་ལེའུ་སྟེ་དགུ་པའོ།། །།དེ་ནས་ཡང་ལག་ན་རྡོ་རྗེས་ཞུས་ པ། སེམས་<milestone unit="line" n="708.5"/>ཅན་རྣམས་ལ་ཕན་གདགས་པ། །དེ་ཡི་རིམ་པ་ཇི་ལྟར་ལགས། །བཅོམ་ལྡན་འདས་ཀྱིས་བཀའ་སྩལ་འཚལ། །བཅོམ་ལྡན་འདས་ཀྱིས་བཀའ་སྩལ་པ། །ཆར་ནི་མེད་པ་གྱུར་པ་ན། ཁྱུང་གི་དཀྱིལ་འཁོར་བཞེངས་<milestone unit="line" n="708.6"/>གསོལ་བ། །ཕྱོགས་བཞི་དག་ཏུ་ཧོམ་བྱས་ལ། །ཞག་ལྔ་བར་དུ་སྒྲུབ་པ་བྱ། །ཐུན་བར་དག་ཏུ་དཀར་ཆོས་བྱ། །སྒྲུབ་པ་ཐོན་ནས་སྦྱིན་སྲེག་བྱ། །གདོན་ཡོད་གནས་སུ་བྱས་གྱུར་ན། །ལས་རྣམས་འགྲུབ་པར་ཐེ་ཚོམ་<milestone unit="page" n="709"/><milestone unit="line" n="709.1"/>༄༅། །མེད། །སྲེའུ་མི་སོས་གྱུར་པ་ན། ཁྱུང་ཆེན་རྩ་བའི་དཀྱིལ་འཁོར་ལ། །སྒྲུབ་པ་དག་ནི་ཡང་ཡང་བྱ། །མ་ཡི་རུམ་ན་གནས་ཙམ་ན། །སྒྲུབ་པའི་ལས་རྣམས་མང་དུ་བྱ། །གནན་དང་བསྲེག་པའི་ལས་ཡང་<milestone unit="line" n="709.2"/>བྱ། །དེ་ཀྱང་སོས་པར་མ་གྱུར་ན། །གང་གནོད་པ་ཡི་ལིང་ཁ་དེ། །རྡོ་རྗེ་སློབ་དཔོན་མལ་འོག་གམ། །ཡང་ན་ཆགས་ཀྱི་ནང་དུ་གཞུག །དུས་རྣམས་རྟག་ཏུ་ཏིང་འཛིན་གྱིས། །ཞབས་ཀྱི་འོག་ན་ཡོད་པར་<milestone unit="line" n="709.3"/>བསམ། །དེས་ཀྱང་སོས་པར་མ་གྱུར་ན། །གང་ཤི་བ་ཡི་རོ་དེ་ལ། །སྤྱིན་སྲེག་བྱས་ལ་ཆུ་ལ་བསྐུར། །ཡང་ན་རི་གསུམ་རྩེ་ལ་བསྐྱལ། །དེ་ལྷར་བྱས་ན་ཐེ་ཚོམ་མེད། །སེར་བ་དག་ནི་བཟློག་པ་ན། ཁྱུང་གི་སྒྲུབ་པ་ཞལ་<milestone unit="line" n="709.4"/>ཕྱེ་ལ། །དཀྱིལ་འཁོར་དག་གི་ས་ཚོན་ཡང་། །འོང་བའི་མཚམས་སུ་སྦྲེལ་ལ་བཞག །ཕྱོགས་བཞི་མཚམས་བཞི་དག་ཏུ་ཡང་། །ཕུར་པ་བརྒྱད་ལ་ཁྱུང་བརྒྱད་བསྐྱེད། །འོང་བ་ལྷ་ཡི་དཀྱིལ་འཁོར་དུ། །ཏིང་འཛིན་དག་<milestone unit="line" n="709.5"/>གིས་བསྐྱེད་པའོ། །དེ་བཞིན་ཉུངས་ཀར་ལ་སོགས་ཡང་། །སྔགས་རྣམས་བཟླས་ལ་མཐོང་ལ་སྦ། །སྤྲིན་ནམ་རླུད་གི་སྣ་དེ་ལ། །དམིགས་ལ་ཁྱུང་གི་དྲག་སྔགས་ཡང་། །ཉུངས་ཀར་དག་ལ་བཟླས་ལ་བརྡེག །རང་<milestone unit="line" n="709.6"/>ཉིད་ཁྱུང་དུ་བསྒོམསཔཡི། །གཤིགཔསསྤྲིན་རྣམས་གཏོར་བར་བསམ། །མཛུབ་རིས་བྱས་ལ་ཕུ་ཡིས་གདབ། །སྐྲུ་གྲི་ནག་པོའི་རྒྱུད་ལས། ཕན་བཏགས་པའི་ལེའུ་སྟ་བཅུ་པའོ།། །།སྤུ་གྲི་ནག་པོའི་རྒྱུད་རྫོགས་</p></div1>
        </body>
    </text>
</TEI.2>