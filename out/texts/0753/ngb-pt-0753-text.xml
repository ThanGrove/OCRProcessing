<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0753-text.xml">
    <teiHeader lang="tib">
        <fileDesc>
            <titleStmt>
                <title><!--rdo rje ka pA la b+han d+ha gsang ba 'bar ba'i gzhal yas khang gnam zhal 'dzin pa'i yon tan dngos grub ster bar mdzad pa'i rgyud/-->རྡོ་རྗེ་ཀ་པཱ་ལ་བྷན་དྷ་གསང་བ་འབར་བའི་གཞལ་ཡས་ཁང་གནམ་ཞལ་འཛིན་པའི་ཡོན་ཏན་དངོས་གྲུབ་སྟེར་བར་མཛད་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0753-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=133.2; end=162.4--><milestone unit="line" n="133.2"/>ཕྱག་རྒྱ་སྟེ། །ཡེ་ཤེས་ཚོགས་ཀྱི་རྗེ་མོའི་རྒྱ། །ཕྱག་རྒྱ་བཅའ་བའི་ལེའུ་སྟེ་དགུ་པའོ།། །།མ་མོའི་སྲོག་རྫོགས་སོ།། །། ༄༅། །རྒྱ་གར་སྐད་དུ། བཛྲ་བྷན་དྷ་ཛ་ལ་གུ་རྒྱ་ཀ་བཱ་ལ་རྙོ་ན་ར་བྷ་གྲི་<milestone unit="line" n="133.3"/>ཨུ་ཏན་ཏྲ་ནཱ་མ། བོད་སྐད་དུ། རྡོ་རྗེ་ཀ་བཱ་ལ་བྷན་དྷ་གསང་བ་འབར་བའི་གཞལ་ཡས་ཁང་། གནམ་ཞལ་འཛིན་པའི་ཡོན་ཏན་དངོས་གྲུབ་སྟེ་བར་མཛད་པའི་རྒྱུད་ཅེས་བྱ་བ། བཅོམ་ལྡན་འདས་དཔལ་འཇིགས་བྱེད་<milestone unit="line" n="133.4"/>ཆེན་པོ་ལ་ཕྱག་འཚལ་ལོ། །དཔལ་ཆེན་པོ་གནམ་ཞལ་མཁའ་ཀློང་ཀ་བཱ་ལ་འདིའི་དོན་ཞེས་བྱ་བ། ཁྲོ་མོ་དཀར་མོ་མིག་གཅིག་མ་བཞི་ལ་སོགས་པ་ཐུགས་ཀྱི་དགྱེས་སྡེ་མོ་བཞིས་ཞུས་པ། དེ་ནས་བཅོམ་ལྡན་འདས་<milestone unit="line" n="133.5"/>དཔལ་འཇིགས་བྱེད་ཆེན་པོས་བཀའ་སྩལ་པ། བྷན་དྷ་གསང་བ་ཀ་བཱ་ལ་འབར་བ་གསང་བའི་རྒྱུད་འདི་ལ་དོན་རྣམ་པ་གཉིས་སམ། རིམ་པ་རྣམ་པ་ལྔས་སྟོན་ཏེ། དེ་ལ་ཡང་དོན་རྣམ་པ་གཉིས་ཀྱིས་བསྟན་པ་<milestone unit="line" n="133.6"/>ནི། །མི་གསོན་པོ་རྣམས་ལ་བརྟག་པ་དང་། དེ་ཡང་ཐུགས་རྗེས་བཟུང་སྟེ་དོན་གྱིས་བསྒྲལ་ནས། བྷན་དྷ་ཀ་བཱ་ལ་ཉིད་ཀྱི་དོན་བསྟན་པ་དང་གཉིས་སོ། །དེ་ལ་རིགས་རྣམ་པ་ལྔ་བསྟན་པ་ནི། བྲམ་ཟེའི་རིགས་དང་།<milestone unit="page" n="134"/><milestone unit="line" n="134.1"/>རྗེ་རིགས་དང་། རྒྱལ་རིགས་དང་། དམངས་ཀྱི་རིགས་དང་། བུད་མེད་དང་གདོལ་བའི་རིགས་དང་། རྣམ་པ་ལྔའི་རིགས་ལ་བུད་མེད་དམག་གདོལ་བའི་རིགས་ཀྱི་བྷན་དྷ་ནི། སྤྲ་བརྟག་དང་སྤྲ་བཟང་ཡང་མི་བཅང་<milestone unit="line" n="134.2"/>བར་བྱའོ། །མི་གསོན་པོ་རྣམས་ལ་དོན་བརྟག་པ་བསྟན་པ་ནི། དེ་ལ་བརྡ་དང་། རྒྱ་སྐད་དང་། སང་ཀྲི་ཏ་དང་། བོད་སྐད་ཉིད་དོན་ཏོ། །རྒྱ་གར་གྱི་སྐད་དུ། ཀེ་ས་ལ། ཚེ་ལ་པྲ། ཁ་ཏ་དྷ་ལ། བྷ་ཧ་ཀུ་སྣུ་ཧུ་ལ་ཕྲི་ཨུ་ཏྲ།<milestone unit="line" n="134.3"/>ཞེས་བྱ་སྟེ། མཚན་རྣམ་པ་ལྔ་ཚོགས་པར་ཡོད་པ་ནི། ཀེ་ས་ལ་ཞེས་བྱ་སྟེ། སྐྲ་གནག་ཅིང་འཚེར་ལ་འཇམ་པ་པའོ། །ཚེ་ལ་བྲ་ཞེས་བྱ་སྟེ། སྨིན་མ་ནག་ལ་མཚམས་འཐུག་པའོ། །དཀྱུས་རིང་ལ་མཚམས་མ་ཆད་པའོ།<milestone unit="line" n="134.4"/>ཁ་དྷ་ལ་ཞེས་བྱ་སྟེ། རྣ་བ་གཞི་ཆེ་ལ་ཚོགས་མ་རིང་བའོ། །བྷ་ཧ་ཀུ་ཞེས་བྱ་སྟེ། མིག་དཀར་ཁྲག་འདུག་པའོ། །བྷ་ཧུ་ལ་ཞེས་བྱ་སྟེ། མཁུར་ཚོས་ཀྱི་རུས་པ་མཐོ་བ། ཐྲི་ཨུ་ཏྲ་ཞེས་བྱ་སྟེ། བོང་གཟུགས་དང་བྱད་<milestone unit="line" n="134.5"/>དབྱིབས་ལེགས་པ། ཤ་མདོག་བག་ཙམ་སྔོ་བ། སྤྱོད་ལམ་ཐམས་ཅད་ལེགས་པར་བྱེད་པའོ། །ཡང་བསྲུང་མཚམས་རྣམ་པ་གསུམ་དང་། ཐུགས་རྗེའི་ཞིང་དྲུག་སྟེ། དེ་ལ་ཡོང་བསྲུང་མཚམས་རྣམ་པ་གསུམ་ནི། སྐུ་<milestone unit="line" n="134.6"/>གསུང་ཐུགས་ཀྱི་དམ་ཚིག་ཚུལ་བཞིན་དུ་བསྲུང་བ་ཡིན། དེ་ལ་ཡང་ཐུགས་རྗེས་བཟུང་སྟེ་བསྒྲལ་བའི་ཞིང་དྲུག་ནི། མགོ་ཡི་སྐྲ་ཁམ་པ། མིག་ནི་ལ་མིག་ཏུ་འདུག་པ། ཡན་དཀན་གྱི་དཀྱིལ་ན་མཆེ་བ་ཟུར་གསུམ་པ་<milestone unit="page" n="135"/><milestone unit="line" n="135.1"/>༄༅། །ཡོད་པ། ལག་པ་བྱ་ལག་བཞིན་དུ་འབྲེལ་བ། ལྕེ་སྣ་རྩེ་ར་བསླེབ་པ། དཔྲལ་བའི་དབྱེས་ན་སྨེ་བ་ཡོད་པ། འདི་དྲུག་ནི་བསྒྲལ་བར་བྱ་བའི་ཞིང་དྲུག་ཡིན་ཏེ། དེ་ལ་ཡང་འདི་རྣམས་དྲུག་པོ་ནི་སྐྱེ་བ་སྔ་མ་<milestone unit="line" n="135.2"/>ལ་མི་ལུས་བླངས་པ་ཡིན་ནོ། །དེ་ལྟར་མི་གསོན་པོ་བརྟག་པ་གལ་ཆེའོ། །རྟགས་གོང་མ་དེ་ཚོ་ཡོད་པའི་ཐོད་པ་རྙེད་ན་ནི། འཇིག་རྟེན་འདིའི་ཡོན་ཏན་བསམ་གྱིས་མི་ཁྱབ་སྟེ། མཆོག་ཏུ་རྙེད་ན་དངོས་གྲུབ་ཐོབ་བོ།<milestone unit="line" n="135.3"/>འཇིག་རྟེན་ཕྱི་མ་ལ་ཡང་བཅུ་གསུམ་ཡི་གེ་འཁོར་ལོ་ཚོགས་ཆེན་གྱི་ས་ནོན་པར། བཅོམ་ལྡན་འདས་འཇིགས་བྱེད་ཆེན་པོས་བཀའ་སྩལ་ཏོ། །རྡོ་རྗེ་ཀ་བཱ་ལ་གསང་བའི་རྒྱུད་ལས། གླེང་གཞིའི་ལེའུ་སྟེ་དང་<milestone unit="line" n="135.4"/>པོའོ།། །།དེ་ནས་དགྱེས་སྡེ་མོ་བཞིས་ཞུས་པ། །བྷན་དྷ་ཀ་བཱ་ལའི་དོན་བསྟན་དུ་གསོལ། །ཞེས་ཞུས་པས། དེ་ནས་བཅོམ་ལྡན་འདས་ཧེ་རུ་ཀས་བཀའ་སྩལ་པ། བྷན་དྷ་ཀ་བཱ་ལའི་དོན་བསྟན་པ་ནི། དོན་<milestone unit="line" n="135.5"/>རྣམ་པ་བཅུ་གསུམ་གྱིས་བསྟན་ཏེ། དེ་བཞིན་གཤེགས་པའི་རིགས་ཀྱི་ཞལ་དོན་བསྟན་པ་དང་། རྡོ་རྗེ་རིགས་ཀྱི་ཀྭ་པ་ལ་བསྟན་པ་དང་། རིན་ཆེན་རིགས་ཀྱི་ཀ་བཱ་ལ་བསྟན་པ་དང་། པདྨ་རིགས་ཀྱི་ཀ་བཱ་ལ་བསྟན་པ་<milestone unit="line" n="135.6"/>དང་། ལས་ཀྱི་རིགས་ཀྱི་ཀ་བཱ་ལ་བསྟན་པ་དང་། བདག་ཉིད་བཅང་དུ་མི་རུང་བའི་དོན་བསྟན་པ་དང་། ཡོན་བདག་དང་ཡོན་གནས་ཀྱི་སྐྱོན་གང་ལ་འོང་ མི་འོངས་པ་བཅད་ནས་བརྟག་པ་དང་། ཞལ་བུའི་དབྱིབས་<milestone unit="page" n="136"/><milestone unit="line" n="136.1"/>དང་མདོག་བསྟན་པ་དང་། དུམ་བུའི་གྲངས་བསྟན་པ་དང་། རྩ་རོའི་དོན་བསྟན་པ་དང་། རོགས་རྣམ་པ་ལྔའི་དོན་བསྟན་པ་དང་བཅུ་གསུམ་གྱིས་བསྟན་པའོ། བྷན་དྷ་ཀྭ་ལ་འབར་བའི་གསང་བའི་རྒྱུད་ལས། རྣམ་<milestone unit="line" n="136.2"/>གྲངས་དང་རིགས་བསྟན་པའི་ལེའུ་སྟེ་གཉིས་པའོ།། །།དེ་ནས་ཐུགས་ཀྱི་དགྱེས་སྡེ་མོ་བཞིས་ཞུས་པ། རིགས་རྣམ་པ་ལྔའི་བྷན་དྷ་ཀྭ་པ་ལ་གསང་བའི་དོན་བསྟན་དུ་གསོལ། །ཞེས་ཞུས་པས། དེ་ནས་བཅོམ་ལྡན་<milestone unit="line" n="136.3"/>འདས་ཧེ་རུ་ཀས་བཀའ་སྩལ་པ། །དེ་ལ་དེ་བཞིན་གཤེགས་པའི་རིགས་ཀྱི་ཞལ་བུ་ནི། ཡིད་ཙམ་ཟུར་གསུམ་པ་དུམ་བུ་གཅིག་པ། དུམ་བུ་ཡང་ནང་གི་རི་མོ་ཙུག་སྲུབས་ལ་ཡ་ཡོད་མེད་པར་འདུག་པ། རྩ་དང་<milestone unit="line" n="136.4"/>རིམ་ཐམས་ཅད་ཁུག་ཏུ་འཁྱིལ་བ། རྫས་དང་འཁོར་ལོ་རྩིབས་བརྒྱད་དཀྱིལ་ན་གསལ་བར་སྣང་བ། ཡང་ན་ཙཀྲ་ཧ་གསུམ་གསལ་བར་ཡོད་པ། རི་མོ་ཐམས་ཅད་འཇམ་པ་ཉུང་བར་འདུག་པའོ། །ངན་པར་གསལ་<milestone unit="line" n="136.5"/>བ་གང་ཡང་མེད་པ། ཁ་སྦུབ་ནས་ཕྱི་རོལ་ནས་བལྟས་ན། འཚོགས་མ་ཤིན་ཏུ་འབུར་བ། བག་ཙམ་ཟུར་ཡོད་པ་འདྲ་བ། གང་ནས་བལྟས་ཀྱང་ལེགས་པ་དེ་ནི་བསྒྲུབས་པར་བཟང་ངོ་། །ལས་དྲག་པོ་ཐམས་ཅད་<milestone unit="line" n="136.6"/>འགྲུབ་བོ། །ལྕང་ལོ་ཅན་དུ་འདུག་ན་ཡང་། དེའི་མཚན་ནི་ཡང་དག་དོན་ལྡན་བྷན་དྷ་ལྕང་ལོ་ཅན་ཞེས་བྱ་སྟེ། བུད་བྷ་རིགས་ཀྱི་རྣམ་ཞལ་མའི་ཞལ་བུ། དཔལ་ཆེན་པོའི་གནམ་ཞལ་ཡིན་པར་ཤེས་པར་བྱའོ། །ཀ་བཱ་<milestone unit="page" n="137"/><milestone unit="line" n="137.1"/>༄༅། །ལ་བྷན་དྷ་འབར་བ་གསང་བའི་རྒྱུད་ལས། དེ་བཞིན་གཤེགས་པའི་རིགས་ཀྱི་ཞལ་བུ་བརྟག་པ་སྟེ་ལེའུ་གསུམ་པའོ།། །།དེ་ནས་བཅོམ་ལྡན་འདས་ཧེ་རུ་ཀས། རྡོ་རྗེའི་རིགས་ཀྱི་ཀྭ་པ་ལ་བྷན་དྷ་<milestone unit="line" n="137.2"/>ཞལ་བུ་བཀའ་སྩལ་པ། ཟླུམ་ལ་དུམ་བུ་གསུམ་པ། ནང་གི་རི་མོ་འཇམ་ལ་ཉུང་བ། གཙུག་ཏུ་གནམ་ཞལ་ཆེན་པོའི་རྩ་སྒྲིལ་མ་ཟང་ཐལ་དུ་བྱུང་བ། རྫས་ལ་རྡོ་རྗེ་གསལ་བར་ཡོད་པ། ཡིག་འབྲུ་བཛྲ་གསལ་བར་ཡོད་<milestone unit="line" n="137.3"/>པ། ཡང་ན་མ་དང་། ཛ་དང་ར་གསུམ་གསལ་བར་ཡོད་པ། ངན་པར་གསལ་བ་གང་ཡང་མེད་པ། ཁ་སྦུབ་ནས་ཕྱི་རོལ་ནས་བལྟས་ཏེ། ལྟག་པའི་བདུད་སྒོའི་རུས་པ་འབར་བ། སྤྲུལ་པ་འབུར་བར་སྣང་བ་སྟེ། གང་<milestone unit="line" n="137.4"/>ནས་བལྟས་ཀྱང་ལེགས་པ། དེས་རྡོ་རྗེ་རིགས་ཀྱི་ཐམས་ཅད་མྱུར་བར་འགྲུབ་པ། ལྕང་ལོ་ཅན་དུ་འདུག་ན་ཡང་། ར་མེད་དོན་ཐོབ་བྷན་དྷ་ལྕང་ལོ་ཅན་ཞེས་བྱའོ། །རྡོ་རྗེ་རིགས་ཀྱི་ཞལ་བཀྲ་ཤིས་ཞལ་བུ་སྟེ། དཀར་<milestone unit="line" n="137.5"/>མོ་མིག་གཅིག་མའི་གནམ་ཞལ་དུ་ཞེས་པར་བྱའོ། །ཀ་བཱ་ལ་བྷན་དྷ་གསང་བའི་རྒྱུད་ལས། རྡོ་རྗེ་རིགས་ཀྱི་ཞལ་བུ་བསྟན་པ་སྟེ་ལེའུ་བཞི་པའོ།། །།དེ་ནས་ཐུགས་ཀྱི་དགྱེས་སྡེ་བཞིས་ཞུས་པ། །རིན་ཆེན་<milestone unit="line" n="137.6"/>རིགས་མཆོག་ཞལ་བུ་བཀྲ་ཤིས་ཕུན་སུམ་ཚོགས་པ་གསུང་དུ་གསོལ། ཞེས་ཞུས་སོ། །དེ་ནས་ཡང་བཀའ་སྩལ་པ། རིན་ཆེན་རིགས་ཀྱི་ཀ་བཱ་ལ་བཀྲ་ཤིས་གཡུང་དྲུང་རང་འབྱུང་བྷན་དྷ་ནི། ཡིད་ཙམ་ལྗོང་ལ་དུམ་བུ་<milestone unit="page" n="138"/><milestone unit="line" n="138.1"/>གཉིས་པ། ནང་གི་རི་མོའཇམ་ལ་མང་བ། ལྕངལོའི་ལྗོན་ཤིང་ལྟ་བུར་འདུག་པ། འཇམ་ལ་རི་མོ་མངབ། དཀྱིལ་ན་བུམ་པའི་ནོར་བུ་རིན་པོ་ཆེ་གསལབར་ཡོད་པ། ཡངན་ས་དངཡིག་འབྲུགསལ་བར་ཡོད་<milestone unit="line" n="138.2"/>པ། །ངན་པའིམཚནམ་གང་ཡང་མེད་པ། །ཁ་སྐྲུབནས་ཕྱིརོལ་ནས་བལྟས་ན་འཚོགས་མའི་དུས་དཀྱུས་རིང་བ། གང་ནས་བལྟས་ན་ལེགས་པ་སྟེ། དེ་ལ་རིན་ཆེན་རིགས་ཀྱི་ཞལ་བུ་མཚན་ལྡན་ལས་ཐམས་ཅད་<milestone unit="line" n="138.3"/>མྱུར་དུ་འགྲུབ་བོ། །ལྕང་ལོ་ཅན་དུ་འདུག་ན་ཡང་། མཚན་རི་འདོད་པའི་ཡོན་ཏན་གཡུང་དྲུང་འགྲུབ་བྱེད་དཔལ་ལྡན་ལྕང་ལོ་ཅན་ཞེས་བྱ་སྟེ། ནག་མོ་མཆེ་གཙིགས་མོའི་ཞལ་བུར་ཤེས་པར་བྱའོ། །ཞེས་ཧེ་རུ་ཀས་<milestone unit="line" n="138.4"/>བཀའ་སྩལ་ཏོ། །ཀ་བཱ་ལ་བྷན་དྷ་གསང་བའི་རྒྱུདལས། ལེའུལྔ་པའོ།། །།དེ་ནས་དམརམོ་ཐུགས་ཀྱི་དགྱེས་སྡེ་མོས་ཞུསཔ། །པདྨ་རིགས་གནམ་ཞལམའི་དོན་ཇི་ལྟར་ལགས། ཞེས་ཞུས་པས། བཀའ་སྩལ་<milestone unit="line" n="138.5"/>པ། པདྨརིགས་ཀྱི་གཡུང་དྲུང་ཀ་བཱ་ལ། ཡིད་ཙམ་ཟླ་ཁམ་དུམ་བུ་བཞི་པ། ནང་གི་རི་མོ་ཐམས་ཅད་འཇམ་ལ་ཐུང་བ། རི་མོ་གང་ཡང་པདྨའི་དབྱིབས་སུ་འདུག་པ། སྤྱིརན་རི་མོབགསཀྱི་ཉུང་བ། རྫས་ཀྱི་གཟུགས་<milestone unit="line" n="138.6"/>ལ་རྩ་ལས་པདྨ་འདབ་བརྒྱད་དུ་འདུག་པ། ཡི་གེ་ཨོ་གསལ་བར་ཡོད་པ། ངན་པར་གསལ་བ་གང་ཡང་མེད་པ། ཁ་སྦུབ་ནས་བལྟས་ན། རྣ་བ་གཡས་པ་བག་ཙམ་འབུར་བར་གསལ་བའོ། །དེ་ནི་ལྕང་ལོ་ཅནདུ་<milestone unit="page" n="139"/><milestone unit="line" n="139.1"/>༄༅། །འདུག་ནའང་། ཀ་བཱ་ལ་བྷན་དྷ་གསང་བའིརྒྱུད་ལས། པདྨ་རིགས་ཀྱི་ཞལ་བུ་བརྟག་པ་སྟེ་ལེའུ་དྲུག་པའོ།། །།དེ་ནས་ཡངཐུགས་ཀྱི་དགྱེས་སྡེ་མོ་བཞིས་ཞུས་པ། ལས་ཀྱི་རིགས་ཀྱི་གནམ་ཞལ་<milestone unit="line" n="139.2"/>གྱི་དོནབསྟན་དུ་གསོལ། །ཞེས་ཞུས་པས། བཀའ་སྩལཔ། ལས་ཀྱི་རིགས་ཀྱི་ཞལ་བུ་ནི། ཡིདཙམ་གྲུ་བཞི་པ། རྡོ་རྗེ་རྒྱ་གྲམ་གྱི་དབྱིབས་སུ་འདུག་པ། རི་མོ་ཐམས་ཅད་འཇམ་ལ་ཡིད་ཙམཉུང་བ། རྩའི་རི་མོ་ལ་<milestone unit="line" n="139.3"/>རྫསསུ་གསལ་བའི་རྡོ་རྗེ་རྒྱ་གྲམ་ཡོད་པ། ཡིག་འབྲུཧ་གསལ་བར་ཡོད་པ། ཡང་ནང་ང་དང་གསུམ་གསལ་བར་ཡོད་པ། ངན་པརགསལ་བ་གང་ཡང་མེད་པ། ཁ་སྦུབ་ནས་བལྟས་ནས། ལྟག་པའི་རིག་པ་འབུར་<milestone unit="line" n="139.4"/>འབུརགཉིས་ཡོད་པ། གཉའ་ཆུ་བོའི་ཤོང་ཤུལ་འབུར་གསུམ་ཡོད་པ། གང་ནས་བལྟས་ཀྱང་ལེགས་པར་སྣང་བ་སྟེ། ལྕང་ལོ་ཅན་དུ་འདུག་ན་ཡང་། བྷན་དྷ་ཐོགས་མེད་དཔལ་ལྡན་ལྕངལོ་ཅན་ཞེས་བྱ་སྟེ། དེ་ནི་<milestone unit="line" n="139.5"/>ལསརྣམ་བཞིའགྲུབ། ལས་ཀྱིརིགས་ཀྱི་གནམ་ཞལ་ཀ་བཱལ། ལས་ཐམས་ཅད་མྱུར་དུ་འགྲུབཔའོ། །དེཡང་ལྕང་ལོ་ཅན་དུ་འདུག་ན། ཞལ་བུ་དེའི་མཚནནི་བཀྲ་ཤིས་དོན་ལྡན་དཔལ་ལྡན་ཀ་བཱ་ལྕང་ལོ་ཅན་ཞེས་<milestone unit="line" n="139.6"/>བྱའོ། །སོར་མོ་ལས་མཁན་མོའི་ནལ་བུར་ཤེས་པར་བྱའོ། །ཞལ་བུ་དུམ་བུ་ལྔ་པ་གོང་མ་དེ་རྣམས་ཀྱིས་ནི། ལས་དང་བསྒྲུབ་པ་གང་ལ་ཡང་གལ་ཤིན་ཏུ་ཡང་ཆེ་སྟེ། དེའི་ནང་ནས་ཀྱང་ཤིན་ཏུ་ཆེ་སྟེ། དེའི་ནང་ནས་<milestone unit="page" n="140"/><milestone unit="line" n="140.1"/>ཀྱང་ཤིན་ཏུ་བསྒྲུབ་པ་ལ་སོགས་པ་དང་། མ་མོ་བསྒྲུབ་པ་དང། ཡང་དག་མེ་འབར་དགུ་པའི་བསྒྲུབ་པའི་དཀྱིལ་འཁོར་གྱི་རྫསསུ་ཤེས་པར་བྱའོ། །བྷན་དྷ་ཀ་བཱ་ལ་འབར་བ་གསང་བའི་རྒྱུད་ལས། ལེའུ་བདུན་<milestone unit="line" n="140.2"/>པའོ།། །།དེ་ནས་ཡང་བཀའ་སྩལ་པ། གཞན་ཡང་གང་རུང་རུང་དུབབ་ཆོལ་དུ་སྤྱད་དུ་མི་རུང་སྟེ། དམཚིག་ཉམས་པའི་རྒྱུ་ཡིན། དེ་ནས་བཅང་དུ་རུངམི་རུང་གཉིས་ལས། བཅང་དུརུང་བའི་ཀ་པལ་རྣམསཀྱི་<milestone unit="line" n="140.3"/>ཞལ་བུ་ལ་བརྟགསྟེ། ཇི་ལྟར་འདོད་པའི་སྤྲ་ཡོད་པའི་ཀ་བཱ་ལ་དབྱིབས་ལེགས་པ། ལྕེ་སྟེ་གསེར་རམ་སྤྲམ་འདྲ་བ། མཁྲེགས་ཏེ་གནམ་ལྕགས་འདྲ་བ། འཐུག་པ་གླང་པོ་ཆའི་རྒྱབ་འདྲ་བ། མདོག་ནི་དངུལ་ཆུཞུན་མ<milestone unit="line" n="140.4"/>བླུག་པ་ལྟ་བུ། རྩ་དང་རི་མོ་གོང་དུསྨོས་པའིཀ་བཱ་ལ་རྡོ་རྗེའི་ཞལ་བུའི་རི་མོདང་འདྲ་བ། རང་ཇི་ལྟར་འདོད་པ་ཡོད་པ་དེ་ལྟ་བུ་ནི། ནོར་གྱི་སརམར་དཀར་ལ་མཐེབ་མོབཞག་པ་འདྲ་བ་ཡོདཔདེནི། ཡིད་བཞིན་<milestone unit="line" n="140.5"/>གྱིནོར་བུ་རིན་པོ་ཆེ་ཡིན་ཏེ་བཅང་དུ་རུང་། བྷན་དྷ་ཀ་བ་ལ་ནི་རྫསདང་ཞལ་བུ་ཡིན་པས། རྗེས་སུ་འཇུག་པའི་ཕྱི་རབས་ཀྱི་རྣལ་འབྱོར་བ་རྣམས་ཀྱིས་ཀྱང་། དཔེར་ན་ཕའི་ནོར་བུ་རིན་པོ་ཆེབུ་ལ་བཞག་པ་ལྟ་<milestone unit="line" n="140.6"/>བུའོ། །ནོར་བུ་སྡིག་བཟངཔོབཞིནདུ། རིནཔོཆེའི་སྣོད་ལེགས་པརབསལ་སྟེ། དུས་དུས་སུ་རང་གི་ཡི་དམ་བྱེད་པ་དང། སྔགསཀྱིས་ཁ་སྒོ་མཆོད་པ་བྱས་ན། རྣལ་འབྱོརཔ་དེལ་ནིའཇིགརྟེན་འདིར་ཚེ་རིང་བ<milestone unit="page" n="141"/><milestone unit="line" n="141.1"/>༄༅། །དང་། ནད་མེད་པདང་བཀྲ་ཤིས་པ་དང་། རིགས་བརྒྱུད་འཕེལ་བ་དང་། ཆོས་མཁན་དུ་འགྱུར་ཏེ། རྡོ་རྗེ་རྒྱལ་པོ་ལ་ཐོབ་སྟེ། ནོར་རྫས་འདུལ་བ་ལ་སོགས་ཏེ། ཇི་ལྟར་བསམ་པ་བཞིནདུ་འགྲུབ།<milestone unit="line" n="141.2"/>ཅེས་དཔལ་ཧེ་རུ་ཀས་བཀའ་སྩལ་ཏོ། །རྡོ་རྗེ་ཀ་བཱ་ལ་བྷན་དྷ་གསང་བའི་རྒྱུད་ལས། བཅང་དུ་རུང་བའི་བརྟག་པའི་ལེའུ་སྟེ་བརྒྱད་པའོ།། །།དེ་ནས་ཡང་ཐུགས་ཀྱི་དགྱེས་སྡེ་མོ་བཞིས་ཞུས་པ། ཀ་བཱ་ལའི་དམ་<milestone unit="line" n="141.3"/>རྫས་བཅང་དུ་རུང་མི་རུང་དེའི་དོན་ཇི་ལྟར་བྱ། ཞེས་ཞུས་པས། བཀའ་སྩལ་པ། རྫས་རྣམས་གོང་མ་རྡོ་རྗེ་ཀ་བཱ་ལའི་བྷན་དྷ་དེ་ལྟ་བུ་དེ་ནི་གང་རུང་རུང་དུ་དམ་ཚིག་ལ་འདྲེས་པ་དང་། དམ་ཚིག་མེད་པ་དང་། དམ་<milestone unit="line" n="141.4"/>ཚིག་ཉམས་པ་ལ་མི་བསྟན་པར་བྱས་ཏེ། ཚུལ་བཞིན་དུ་བཅངས་ནས། དམ་ཚིག་མ་ཉམས་པར་བྱས་ནས། འཇིག་རྟེན་ཕྱི་མ་ལ་ཡངས་ཉི་ཤུ་རྩ་གཅིག་ནོན་པར་ཧེ་རུ་ཀ་ཉིད་ཀྱིས་བཀའ་སྩལ་པར་བཤད་དོ། །ཀ་<milestone unit="line" n="141.5"/>བཱ་ལ་གསང་བའི་རྒྱུད་ལས། དམ་ཚིག་མེད་པ་ལ་མི་བསྟན་པའི་ལེའུ་སྟེ་དགུ་པའོ།། །།དེ་ནས་ཐུགས་ཀྱི་དགྱེས་སྡེ་མོ་བཞིས་དྲིས་ཏེ་ཞུས་པ། དམ་ཚིག་ཉམས་པ་ཇི་ལྟར་འགྱུར། ཞེས་ཞུས་པས། དེ་ལ་ཧེ་རུ་<milestone unit="line" n="141.6"/>ཀས་བཀའ་སྩལ་པ། ཉོན་ཅིག་ཐུགས་ཀྱི་དགྱེས་སྡེ་རྣམས། གལ་ཏེ་དམ་ཚིག་ཉམས་ནས་ས་མ་ནོན་ན་ཡང་། ཆོས་མཁན་ཆེན་པོ་རྡོ་རྗེ་རྒྱལ་པོ་འམ། རྒྱལ་ཐེབས་ཀྱི་ས་ནོན་པོར་འགྱུར་རོ། །ཐ་མ་ཡང་བྲམ་ཟེའི་<milestone unit="page" n="142"/><milestone unit="line" n="142.1"/>རིགས་སམ། རིགས་བཟང་སྟེ་བཙུན་པར་སྐྱེ་བར་བཀའ་སྩལ་ཏོ། །རྡོ་རྗེ་ཀ་བཱ་ལ་བྷན་དྷ་འབར་བ་གསང་བའི་རྒྱུད་ལས། ལེའུ་བཅུ་པའོ།། །།དེ་ནས་ཡང་བཀའ་སྩལ་པ། གཅང་དུ་མི་རུང་བའི་ཞལ་བུ་ཀ་བཱ་ལ་<milestone unit="line" n="142.2"/>ནི། གསོན་པོ་ཙ་ན་བཟང་བའི་རྟགས་གང་ཀྱང་མེད་པར། ཀ་བཱ་ལའི་ཞལ་བུའི་བརྟག་པ་ངན་པའི་རྟགས་བསྟན་ཏེ། དབྱིབས་ཤིན་ཏུ་མ་ལེགས་པ་ཡོན་པོར་འདུག་པ་དང་། ཤོམ་པའམ་འབར་འབུར་མང་བ། གང་<milestone unit="line" n="142.3"/>ནས་བལྟས་ཀྱང་མ་ལེགས་པ། དུམ་བུ་དྲུག་པའམ། བདུན་པ་དང་། བརྒྱད་པ་དང་། དགུ་པ་དང་། བཅུ་པ་ལ་སོགས་པར་འདུག་པ། མདོག་མ་ལེགས་ཏེ་རུལ་པ་འདྲ་བའི་སེར་ཁོག་བ་འམ། སྐྱ་ཁོག་པ་སྟེ། ལྷག་<milestone unit="line" n="142.4"/>པར་སྐྱ་སེར་བ་དང་། སྔོ་ནག་ཏུ་འདུག་པ། གྲོ་བ། འཇིས་པ་དང་། དགྲ་བོ་དག་ལ་བྱས་ན་ཤིས། རུས་པ་དུམ་བུ་བདུན་པ་དང་བརྒྱད་པ་མྲ དགྲ་བོའི་མིང་དང་། རུས་པ་དང་། ཉུངས་ཀར་ལ་སྔགས་ཏེ། དགྲ་བོའི་<milestone unit="line" n="142.5"/>ཁང་པའི་རྨང་དུ་སྦས་ན་དགྲ་བོ་དེ་འཆིའོ། །ཡང་དེ་དང་དྲ་བ་བྱས་ནས་དགྲ་བོ་དུར་དུ་སྦས་ན། དགྲ་བོ་ཕ་ཚན་སྟུམས་ཀྱིས་འཆིའོ། །དགྲ་བོ་རྩད་ནས་གཅོད་ཅེས་ཧེ་རུ་ཀས་བཀའ་སྩལ་ཏོ། །ཀ་བཱ་ལ་བྷན་དྷ་འབར་<milestone unit="line" n="142.6"/>བ་གསང་བའི་རྒྱུད་ལས། རྫས་ཀྱིས་བསྟན་པ་བསྲུང་བའི་ལེའུ་སྟེ་བཅུ་གཅིག་པའོ།། །།དེ་ནས་ཡང་དགྱེས་སྡེ་མོས་ཞུས་པ། ཡོན་བདག་དང་ཡོན་གནས་ཀྱི་སྐྱོན་ཡོན་གང་ལ་ཡོང་མི་ཡོང་དེའི་དོན་ཇི་ལྟར་<milestone unit="page" n="143"/><milestone unit="line" n="143.1"/>༄༅། །ལགས། ཞེས་ཞུས་པས། བཀའ་སྩལ་པ། ཡོན་བདག་དང་ཡོན་གནས་གཉིས་ཀྱི་སྐྱོན་ཡོན་གང་ལ་ཡོང་མི་ཡོང་། ཀ་བཱ་ལ་ཞལ་བུ་མ་བཅད་ནས་བརྟག་པ་ནི། །དང་པོ་ཀ་བཱ་ལའི་ཞལ་བུ་ལེགས་པར་<milestone unit="line" n="143.2"/>མཐོ་དམན་མེད་པར་བྲེགས་ལ། ཆོད་པར་བཅད་པ་ནི། འཚོགས་སྲུངས་ཕན་ཆད་གཡས་པ་ཡོན་བདག་གི་སར་རྩི། གཡོན་པ་བྷན་དྷའི་སར་རྩི། ལྟག་སྲུབས་ཕན་ཆད་དགྲ་སར་རྩི། འཚོགས་སྲུབས་ཕན་ཆད་ནས་<milestone unit="line" n="143.3"/>ལྟག་སྲུབས་ཚུན་ཆོད་ནོར་སར་རྩི། རྣ་བ་གཡས་གཡོན་དུར་སར་རྩིའོ། །དཔྲལ་བ་གཡོན་ཕྱོགས་ཀྱི་ནང་རོལ་ནས་བྲེགས་པའི་ས་ནས། སྲན་མའི་གང་བུ་ཙམ་བཅལ་བའི་ས་དེ་བན་དྷི་རྒད་པོར་རྩི། དེ་ནས་སྲན་མ་<milestone unit="line" n="143.4"/>གང་བུ་ཙམ་བཅལ་བའི་ས་དེ་བན་དྷི་གཞོན་པའི་སར་རྩི། གཡས་པ་ཡོན་བདག་གི་སར་རྩི་བ་ཡིན། ཡང་སྲན་མ་གང་བུ་བཅལ་བའི་ས་སྟག་ཤར། དེ་ན་བུད་མེད། དེ་ནས་གང་བུ་ཙམ་ནོར་སར་རྩི། ལྟག་པའི་<milestone unit="line" n="143.5"/>ཕྱོགས་སུ་དགྲ་ལ་རྟགས་ཡོང་མི་ཡོང་རྩི་སྟེ། དགྲ་བོ་གཡས་སུ་ཁྱོག་རྩི། གཡོན་དུ་བུད་མེད་རྩི། རྒན་གཞོན་ནོར་ཡན་ཆད་གོང་ལྟར་རྩི། དགྲ་ལ་གདོང་གཅིག་གི་རྩར་རྩ་རོ་དང་། སྲིན་ཁུང་དང་། དེ་རྣམས་འཛོམ་པ་<milestone unit="line" n="143.6"/>བྱུང་ན་དགྲ་དེ་བདུན་བརྒྱད་འཆད་པར་འགྱུར་རོ། །དེ་ཡང་མ་འཛོམ་ན་གང་རུང་གཉིས་སམ། རེ་རེ་བྱུང་ན་འབད་ལས་བསྒྲུབས་ཀྱི་རྟགས་མོད་ལ་འོང་ངོ་། །ཞེས་དཔལ་ཧེ་རུ་ཀས་བཀའ་སྩལ་ཏོ། །ཀ་བཱ་ལ་བྷན་དྷ་<milestone unit="page" n="144"/><milestone unit="line" n="144.1"/>འབར་བ་གསང་བའི་རྒྱུད་ལས། ལེའུ་སྟེ་བཅུ་གཉིས་པའོ།། །།དེ་ནས་ཡང་དགྱེས་སྡེ་མོ་བཞིས་ཞུས་པ། ན་ཚོད་རང་ཉིད་དགོས་པ་འགྲུབ། །ན་ཚོད་ནོར་པ་དགོས་འདོད་རྣམས། །ཇི་ལྟར་འདོད་པའི་དོན་དེ་<milestone unit="line" n="144.2"/>རྣམས། །ཡང་དག་རྫོགས་པར་གསུང་དུ་གསོལ། །ཡང་དག་རྫོགས་པས་བཀའ་སྩལ་པ། །རྒན་པ་གཞོན་པ་བུས་པ་བུད་མེད་དང་། །ནོར་པ་ལ་སོགས་གང་ལ་ལྟ་བ་ནི། །ན་ཚོད་རྒན་དང་གཤོན་སོགས་གོང་མས་<milestone unit="line" n="144.3"/>བལྟ་བར་བྱའོ། །ནོར་སར་མར་དཀར་ལ་མཐེབ་མོས་བརྫིས་པ་འདྲ་བ་བཞིན་བྱུང་ན། །དེ་ནི་ཡིད་བཞིན་གྱི་ནོར་བུ་རིན་པོ་ཆེ་ཡིན་ཏེ། །ནོར་རྫས་དང་མག་པ་ཚ་ཡུག་ལ་བཟང་ངོ་། དུར་སར་གདོང་གཅིག་གི་རྩ་<milestone unit="line" n="144.4"/>དང་། རྩག་རོ་དང་། སྲིང་ཁུང་ལ་སོགས་པ་མེད་ན་བཟང་ངོ་། །བན་དྷིའི་ས་དང་ཡོན་བདག་གི་ས་གཉིས་གཅིག་སྟེ། གཅིག་བཤད་པས་གཉིས་ཀ་གོ །གདོང་གཅིག་གི་རྩ་བན་དྷིའི་སར་བྱུང་ན། བན་དྷིའི་བུ་ཆུང་<milestone unit="line" n="144.5"/>རིགས་ལ་རྩུབ་བོ། །ཡོན་བདག་གིས་སར་གདོང་གཅིག་གི་རྩ་བྱུང་། །རོ་དེ་རབས་ཆད་གཅིག་ཡིན་ན་དེས་ཐུབ། མེན་ན་བུས་པ་ཆུང་རིགས་ལ་ངན་ནོ། །རྩ་དེ་གང་གི་སར་བྱུང་ཡང་ལོང་། དུར་སར་བྱུང་ན་རོ་དེའི་<milestone unit="line" n="144.6"/>གང་ལ་བུས་པ་ཡོད་པ་དེ་ལ་རྩུབ། དེ་ལ་བུ་མེད་ན་ཕ་ཚན་སྤྱི་རུ་བུས་པ་གསུམ་བཞི་ལ་རྩུབ། ནོར་སར་གདོང་གཅིག་གི་རྩ་གཡས་སུ་བྱང་ན། ཡོན་བདག་གི་ནོར་ལ་གོད་ཀ་ཡོང་། གཡོན་དུ་བྱུང་ན་མག་ཚ་ཡུག་ལ་<milestone unit="page" n="145"/><milestone unit="line" n="145.1"/>༄༅། །རྩུབ། དུར་ས་གཡས་སུ་བྱུང་ན་ཕ་ཚན་གཞོན་རིམ་ལ་བུ་ཡོད་ཀྱང་རབས་ཆད་གཅིག་ཡོང་། དེ་རང་རབས་ཆད་གཅིག་ཡིན་ན་གཡས་གཡོན་གང་དུ་བྱུང་ཡང་ཐུབ། རྩག་རོ་དང་སྲིན་ཁུང་ནི་རྒད་པོ་ལ་<milestone unit="line" n="145.2"/>རྩུབ། དར་མའི་སར་བྱུང་ན་དར་མ་ལ་རྩུབ། བུས་པ་བུད་མེད་ནོར་ས་གང་དུ་བྱུང་ཡང་དེའི་ས་དེར་རྩུབ་བོ། བན་དྷི་དང་ཡོན་བདག་གཉིས་དོན་གཅིག་པ་ཡིན་པར་ཤེས་པར་བྱའོ། །རྩག་རོ་དང་སྲིན་ཁུང་ནོར་སར་<milestone unit="line" n="145.3"/>བྱུང་ན་ཡོན་བདག་གི་ནོར་ལ་གོང་ཁ་ཡོངས་ཏེ། རྩ་རོ་ཆེ་ཆུང་དང་སྦྱར་རོ། །རྩ་རོ་དང་སྲིན་ཁུང་ནོར་ས་གཡོན་པར་བྱང་ན། ཚ་ཡུག་ལ་རྩུབ། རྩ་རོ་དང་སྲིན་ཁུང་མག་ཚ་ཡུག་རྒན་གཞོན་ལ་སྦྱོར། རྩ་རོ་དང་སྲིན་<milestone unit="line" n="145.4"/>ཁུང་ནོར་སར་བྱུང་ན། ཡོན་བདག་གི་ནོར་རྫས་ལ་མག་ཚ་ཡུག་རྒྱ་འདྲེ་བྱེད། རྩ་རོ་དང་སྲིན་ཁུང་དུར་ས་གཡས་སུ་བྱུང་ན། སྔ་མ་དེས་མ་ཐུབ་ན་ད་རུང་འཆིའོ། །གཡོན་ཕྱོགས་སུ་བྱུང་ན་དེས་ཐུབ། ཤི་ཆད་མི་འོང་<milestone unit="line" n="145.5"/>བར་བཤད་དོ། །ཞེས་བཀའ་སྩལ་ཏོ། །ཀ་བཱ་ལ་བྷན་དྷ་འབར་བ་གསང་བའི་རྒྱུད་ལས། རྟགས་བསྟན་པའི་ལེའུ་སྟེ་བཅུ་གསུམ་པའོ།། །།དེ་ནས་ཐུགས་ཀྱི་དགྱེས་སྡེ་མོ་བཞིས་ཞུས་པ། སྲུབས་ཞིག་པ་དང་<milestone unit="line" n="145.6"/>མཚམས་རལ་པ་ནི་ཕ་ཚན་རྒྱ་འདྲེ་བྱེད་དེ། དོན་དེ་ཇི་ལྟར་ལགས། བཀའ་སྩལ་པ། སྲུབས་ཞིག་པ་དང་མཚམས་རལ་པ་ཐམས་ཅད་རྒྱ་འདྲེར་ཤེས་པར་བྱའོ། །དེ་ལྟར་རྩབ་རྩུབ་གང་བྱུང་ཡང་བཟློག་པ་བྱས་<milestone unit="page" n="146"/><milestone unit="line" n="146.1"/>པས་ཐུབ་བོ། །བན་དྷིའི་སར་རྩ་རོ་དང་སྲིན་ཁུང་བྱུང་ན་བསྐང་གསོ་དང་། ཡང་ན་བག་ཟན་ལ་བན་དྷིའི་གཟུགས་བྱས་ལ་ཁྲག་གི་རི་མོ་བྲིས་ལ། ཟངས་ཀྱི་ནང་དུ་གཏོར་མ་དང་བཅས་ལ། དེ་ནས་ཡོད་པའི་ཤ་སྣ་<milestone unit="line" n="146.2"/>མང་པོ་དང་། ཆང་ཕུད་དང་། བདུད་རྩི་དང་། ཤ་སྣ་ཁྲག་སྣ་མང་པོས་ཟངས་བུ་ཁེབས་པར་བྱས་ལ། དེར་འཚོགིས་པའི་བན་དྷི་སོགས་ཀྱང་བསྐང་གསོ་དྲག་པོ་བྱས་ནས་དགྲ་ཕྱོགས་སུ་འཕངས་ན་དེས་ཐུབ། ཀ་བཱ་<milestone unit="line" n="146.3"/>ལ་བྷན་དྷ་གསང་བའི་རྒྱུད་ལས། བཟློག་པ་དང་བསྐང་གསོ་བྱ་བའི་ལེའུ་སྟེ་བཅུ་བཞི་པའོ།། །།དེ་ནས་ཡང་ཐུགས་ཀྱི་དགྱེས་སྡེ་མོ་བཞིས་ཞུས་པ། ཡོན་བདག་གི་སར་རྩ་རོ་དང་སྲིན་ཁུང་ལ་སོགས་པ་གང་<milestone unit="line" n="146.4"/>བྱུང་ཡང་བཟློག་པའི་ཐབས་ཇི་ལྟར་བྱེད། བཀའ་སྩལ་པ། ཡོན་བདག་གི་སར་རྩ་དང་། རྩ་རོ་དང་། སྲིན་ཁུང་ལ་སོགས་པ་གང་བྱུང་ཡང་བཟློག་པས་བཟློག་སྟེ། འདི་ལྟར་བྱའོ། །ཡོན་བདག་མོ་ཁ་གཅིག་འདུས་ལ།<milestone unit="line" n="146.5"/>མ་མོའི་བསྒྲུབ་ཐབས་ཡུན་རིང་དུ་བྱ། སྤྱི་མདོས་སརྦ་རུ་པའི་མདོས་ཆེན་བྱའོ། །དེ་ནས་ཡང་མ་བཟློག་ན། སོ་སོའི་ཁྱིམ་དུ་མ་མོའི་བསྐང་གསོ་བྱའོ། །ཕྱི་སྐོངས་མདོས་ཆེན་བཏང་། དེས་བཟློག་སྟེ་འོང་། ཞེས་བཀའ་<milestone unit="line" n="146.6"/>སྩལ་ཏོ། །རྡོ་རྗེ་ཀ་བཱ་ལ་བྷན་དྷ་འབར་བ་གསང་བའི་རྒྱུད་ལས། བསྐང་གསོ་དང་བཟློག་ཐབས་བསྟན་པ་སྟེ་ལེའུ་བཅོ་ལྔའོ།། །།དེ་ནས་ཡང་ཐུགས་ཀྱི་དགྱེས་སྡེ་བཞིས་ཞུས་པ། ཡོན་བདག་གི་ས་དང་།<milestone unit="page" n="147"/><milestone unit="line" n="147.1"/>༄༅། །དུར་ས་དང་། ནོར་ས་གསུམ་དུ། རྩ་དང་སྲིན་ཁུང་ལ་སོགས་པ་བྱུང་ན། དེའི་བཟློག་ཐབས་གསུང་དུ་གསོལ། ཞེས་ཞུས་པས། བཀའ་སྩལ་པ། དགྱེས་སྡེ་ཁྱོད་ལ་འདི་སྐད་བསྟན། ཡོན་བདག་གི་དུར་<milestone unit="line" n="147.2"/>ས་དང་། སྤྱིའི་དུར་ས། ནོར་ས་གསུམ་ཀ་མྲ རྩག་རོ་དང་སྲིན་ཁུང་ལ་སོགས་པ་བྱུང་ན། དེ་རྣམས་བཟློག་པའི་ཐབས། ལྷ་འདྲེ་ཕོ་རིགས་ཐམས་ཅད་དང་། ལྷ་འདྲེ་མོ་རིགས་ཐམས་ཅད་ལ་བསྐང་གསོ་བྱའོ། །ཕྱི་<milestone unit="line" n="147.3"/>སྐོངས་དག་དང་ནང་སྐོངས་དང་། གསང་བ་གསུམ་ལྟར་བསྐང་བ་ནི། ཡང་དག་ཡང་གསང་ལྟར་ན་བསྐང་བ་ན། དེ་ལྟར་བྱས་ན་མི་བཟློག་མི་སྲིད་དོ། །བསྐང་བའི་དོན་གལ་ཆེའོ། །ཞེས་གསུངས་སོ། །བཛྲ་ཀ་བཱ་ལ་<milestone unit="line" n="147.4"/>ལྷ་མོ་བམ་རིལ་གྱི་རྒྱུད་ལས། བསྐང་གསོ་བཞི་པ་བསྟན་པའི་ལེའུ་སྟེ་བཅུ་དྲུག་པའོ།། །།དེ་ནས་ལྷ་མོ་དགྱེས་སྡེ་བདེ་བྱེད་མས། ཀ་བཱ་ལ་གསང་བ་མི་བཟློག་པ་དེ་གང་ལགས་ཞེས་ཞུས་པས། བཀའ་སྩལ་<milestone unit="line" n="147.5"/>པ། བྷན་དྷ་ངན་པ་གང་གིས་ཀྱང་མི་བཟློག་པ་ནི། མ་ལྡོག་པ་ནི་བུ་གུ་ཧང་ཚེར་བྱང་ན་མ་བཟློག་པ་འཆི། གསང་བ་ཡང་གསང་བྱས་ཀྱང་བཟློག་པ་མེད། བུག་པའི་དོན་ནི་འདི་ལྟར་བསྟན། བྱིས་པའི་དུས་སུ་མགོ་བོ་<milestone unit="line" n="147.6"/>ཆག་ནས་བུ་ག་བྱུང་བ་དང་། མགོ་བོ་ཆག་ནས་རྨེན་བ་ཡོད་པ་ཆ་མེད། ནད་རོ་ལངས་ན་བུ་ག་བྱུང་བ་དང་། ལྷ་འདྲེས་དཔྲལ་བ་ཕུག་པ་མི་རུང་སྟེ་མི་བཟློག་གོ །མགོ་ཆག་པའི་བུ་ག་ཡོད་པ་ལ་སྐྱོན་མེད་དོ། །ཞེས་<milestone unit="page" n="148"/><milestone unit="line" n="148.1"/>བཀའ་སྩལ་ཏོ། །རྡོ་རྗེ་ཀ་བཱ་ལ་བྷན་དྷ་འབར་བ་ལྷ་མོ་བམ་རིལ་གྱི་རྒྱུད་ལས། བུག་པ་བྱུང་ན་མི་ལྡོག་པ་བསྟན་པའི་ལེའུ་སྟེ་བཅུ་བདུན་པའོ།། །།དེ་ནས་དགྱེས་སྡེ་ཆེན་མོ་དེས། བམ་ཆེན་བཀྲོལ་<milestone unit="line" n="148.2"/>བའི་ཐབས་གསུང་དུ་གསོལ། །ཞེས་ཞུས་པས། དེ་ནས་དཔལ་ཆེན་པོས། ཉོན་ཅིག་ལྷ་མོ་དགྱེས་སྡེ་མ། བམ་བཀྲོ་བ་ལ་རྣམ་པ་གསུམ། སྐྱེས་ནས་འཇིག་རྟེན་ཕྱི་མའི་དོན་ལ་དགོངས་པ་དང་། མི་མང་པོ་ཤི་ནས་<milestone unit="line" n="148.3"/>ཤི་ཕྲོ་ཆོད་དུ་རེ་བ་ལ་དགོངས་པ་དང་། བན་འདེའི་ཕུར་ཁ་བཟློག་ཏུ་རེ་བ་ལ་དགོངས་པ་དང་གསུམ་མོ། །དེ་ཡང་འཇིག་རྟེན་ཕྱི་མ་ལ་དགོངས་ནས་ཕུལ་བའི་བམ་དེ་ལ་བཀྲོ་ལུགས་རྣམ་པ་བཞི་སྟེ། སྨན་དུ་བྱས་ཏེ་<milestone unit="line" n="148.4"/>བཀྲོ་བ་དང་། ཡང་དག་མེ་འབར་དགུ་པའི་དཀྱིལ་འཁོར་གྱིས་རྫས་སུ་བྱས་ཏེ་བཀྲོ་བ་དང་། མ་མོའི་རྣམས་ཀྱི་རྫས་སུ་བྱས་ཏེ་སྤྲོ་བ་དང་། རོ་བསྲེགས་སྟོང་པ་ཐལ་བར་བཀྲོ་བའོ། །དེ་ལ་ཡང་བདུད་རྩི་སྨན་རྫས་སུ་<milestone unit="line" n="148.5"/>བཀྲོ་བ་ཡང་། ནང་གི་སྦས་པ་བཞི་དང་། ཕྱིའི་མངོན་པ་བཞི་དང་། ཉ་བཞི་དང་། རྩི་བཞི་དང་། རྩ་བ་བརྒྱད་ལ་སོགས་པ་བམ་པོ་བརྒྱད་པའི་གཞུང་བཞིན་དུ་བྱའོ། །དེ་ལ་ཡང་དག་མེ་འབར་དགུ་པའི་རྫས་སུ་བཀྲོ་<milestone unit="line" n="148.6"/>བ་ནི། ཐོད་པ་བྷན་དྷ་ཀ་བཱ་ལར་བྱས་ཏེ། དཔལ་ཆེན་པོའི་རྗེས་སུ་དགོད་པ་ལ་སོགས་པ་ཤ་ཆེན་བཞི་དང་། ཞིང་ལྤགས་ཙིསྟ་དང་། རྒྱུ་ཞགས་དང་། རྐངལགམཆོགཕུརབྱབདང་། ཡན་ལག་བཞི་ལ་བསྒོ་བ་<milestone unit="page" n="149"/><milestone unit="line" n="149.1"/>༄༅། །བཞིའི་རྫས་དང་། བྷན་དྷ་དཔལ་ཐར་ཆེན་པོ་བཞི་ལ་སོགས་པ་དཀྱིལ་འཁོར་གྱི་རྫས་སུ་བཀོད་པའོ། །དེ་ནས་མ་མོ་རྣམས་ཀྱི་དམ་རྫས་སུ་བཀྲོ་བ་ནི། ཕུང་པོ་རིལ་གྱིས་ཡུམ་ཆེན་མོའི་དམ་རྫས་སུ་<milestone unit="line" n="149.2"/>བསྔོ་བ་དང་། འབྱུང་བ་ཆེན་པོ་ལྔ། ཁ་བཞི། དབྱིངས་ལྔའི་དམ་རྫས་སུ་བསྔོ་བ་དང་། རྣམ་པར་ཤེས་པའི་ཚོགས་བརྒྱད་ལ་སོགས་པ་རང་བཞིན་གྱི་རྣལ་འབྱོར་མ་བཅུ་བཞིའི་རྫས་སུ་བསྔོ་བ་དང་། རྒྱུངས་བ་དང་<milestone unit="line" n="149.3"/>སྲོག་བ་རྩ་ལ་སོགས་ཏེ། རྐང་ལག་བཞི་ནི་གྲུབ་པའི་རྣལ་འབྱོར་མ་ཨ་ཕྱི་ཆེན་པོས་ཤན་མེ་ལས་ཀྱི་སྲིང་ཡན་ཆད་ཀྱི་རྫས་སུ་བཀྲོ་བ་དང་། དེ་ལྟར་མ་མོ་རྣམས་ཀྱི་རྫས་སུ་བཀྲོ་བ་བསྟན་པའོ། །རྡོ་རྗེ་ཀ་བཱ་ལ་བྷན་དྷ་<milestone unit="line" n="149.4"/>འབར་བ་ལྷ་མོ་བམ་རིལ་གྱི་རྒྱུད་ལས། བམ་བཀྲོ་བ་བསྟན་པའི་ལེའུ་སྟེ་བཅོ་བརྒྱད་པའོ།། །།དེ་ནས་ལྷ་མོ་དགེ་སྡེ་མས་ཞུས་པ། རོ་བསྲེགས་ཐལ་བར་བཀྲོ་བ་བསྟན་དུ་གསོལ། །ཞེས་ཞུས་པས། དཔལ་ཧེ་<milestone unit="line" n="149.5"/>རུ་ཀས་རོལ་བསྲེག་པ་ཐལ་བར་བཀྲོ་བ་འདི་གསུངས་སོ། །རོ་སྲེགས་ཐལ་བར་བཀྲོ་བ་ནི། །གསང་བ་ནང་བསྲེགས་ཆེན་པོ་ཡིས། །གཞུང་བཞིན་རྒྱས་པར་བྱས་པ་ལ། །ཚ་ཚ་གདབ་པ་ལ་སོགས་པ། །དགེ་བའི་རྩ་<milestone unit="line" n="149.6"/>བ་རྒྱ་ཆེར་བྱ། །ཞེས་གསུངས་སོ། །རྡོ་རྗེ་ཀ་བཱ་ལ་གསང་བའི་རྒྱུད་ལས། རོ་བསྲེགས་ཚ་ཚ་གདབ་པ་བསྟན་པའི་ལེའུ་སྟེ་བཅུ་དགུ་པའོ།། །།དེ་ནས་ལྷ་མོ་དགྱེས་སྡེ་མོས། བམ་བཀྲོ་བཤའ་བའི་སྤྱོད་པ་ཇི་ལྟར་<milestone unit="page" n="151"/><milestone unit="line" n="151.1"/>༄༅། །ཡོད་པ། རྩ་དང་། རྩག་རོ་དང་། སྲིན་ཁུང་གི་རྫས་རྣམས་ཉུང་བ་དང་མེད་པ་ནི། གསོན་པོ་རྣམས་འགབ་འཕེལ་བ་འམ་བཟང་བ་སྟེ། དེ་ཡང་འབྲས་བུ་མཐོ་རིས་སུ་སྐྱེ་བར་བཀའ་སྩལ་ཏོ། །བརྟགས་<milestone unit="line" n="151.2"/>ཏེ་རི་མོ་ཐམས་ཅད་ཟབ་ལ་འཛེངས་བ རི་མོ་ཐམས་ཅད་འཕྲེད་ལ་ཉལ་བ་འདྲ་བ། རི་མོ་ཐམས་ཅད་ད་རེས་ཡར་ལ་སོང་། ད་རེས་མར་ལ་སོང་ཞིང་། དེ་ནས་འཐུར་ལ་འབྲུག་པའམ། རྫས་སམ། ཡིད་འབྲུ་གང་<milestone unit="line" n="151.3"/>ཡང་མི་གསལ་བ། རྩ་དང་། རྩག་རོ་དརྔ། སྲིན་ཁུང་རྣམས་མང་བ། ཐོད་པ་དུམ་བུའི་གྲངས་མང་བ། དེ་ནི་གསོན་པོ་རྣམས་ལ་འགབ་ངན་པ་དང་། འབྲས་བུ་ངན་སོང་དུ་སྐྱེས་བས་ན། དགེ་བའི་རྩ་བ་རྒྱ་ཆེར་བསྔོ་<milestone unit="line" n="151.4"/>བའོ། །ཞེས་ཧེ་རུ་ཀས་བཀའ་སྩལ་ཏོ། རྡོ་རྗེ་ཀ་བཱ་ལ་བྷན་དྷ་འབར་བ་གསང་བའི་རྒྱུད་ལས། ཕུར་ཁ་བཟློག་པ་དང་། བམ་བཀྲོ་ཐབས་དང་། ཤི་འཕྲོ་གཅད་པའི་ལེའུ་སྟེ་ཉེར་གཅིག་པའོ།། །།དེ་ནས་<milestone unit="line" n="151.5"/>ཡང་ཞུས་པ། ཤི་འཕྲོ་ཆོད་དམ་མ་ཆོད་དང་། །ཕུར་ཁ་བཟློག་དང་མི་ལྡོག་ཀྱང་། །ཐོད་པའི་བྲ་ནི་བརྟག་པ་སྟེ། །དེ་ཡི་བྲ་རྣམས་བསྟན་དུ་གསོལ། །ཞེས་ཞུས་པས། ཡང་བཀའ་སྩལ་པ། ཐོད་པ་ཕྱི་དང་ནང་གི་<milestone unit="line" n="151.6"/>བྲ། །ལེགས་པར་བརྟགས་པར་ཤེས་ནས་ནི། །སྔ་མ་ཇི་ལྟར་བྱུང་བ་དང་། །ཕྱི་མ་ཇི་ལྟར་འོང་བ་ནི། །སྐྱོན་ཡོན་རྟགས་ཏེ་འོང་བས་ན། ཁྲེས་རབ་རྣོ་བས་ཞིབ་པར་བརྟག་པ་གལ་ཆེའོ། །དེ་ལ་ཐོད་པའི་བྲ་ནི་བཟང་<milestone unit="page" n="152"/><milestone unit="line" n="152.1"/>ངན་ཡོ་ག་གོང་དུ་བསྟན་ཏེ། །འདིར་ཡང་ཤི་འཕྲོ་ཆོད་མི་ཆོད། ཕུར་ཁ་ལྷོག་དང་མི་ལྷོགས་ཀྱི། །ཐོད་པའི་པྲ་བཟང་བཅུ་གཅིག་གིས་བསྟན་ཏེ། དཔྲལ་བའི་ནང་ནས་ལྟག་པའི་བདུད་སྒོ་སྲ རུས་པའི་མོ་ཁབ་ཙམ་<milestone unit="line" n="152.2"/>ཅིག་ཟམ་མ་ཆད་པར་བྱུང་ན་བཟང་དཔྲལ་བའི་ནང་དུ་རུས་པ་ལ་སོགས་པ་དང་འདྲ་བ་མཐོ་ན་བཟང་ངོ་། །ཐོད་པ་དབྱིབས་ལེགས་ན་བཟང་། དུམ་བུ་ཉུང་ན་བཟང་། །མདོག་ལེགས་ན་བཟང་། རི་མོ་འཇམ་ལ་རིང་<milestone unit="line" n="152.3"/>བ་མང་ན་བཟང་། རི་མོ་ཐམས་ཅད་གྱེན་ལ་དྲང་ན་བཟང་། རྫས་དང་ཡིག་འབྲུ་གང་ཡང་རུང་བ་གསལ་བ་བྱུང་ན་བཟང་། གདོང་གཅིག་གི་རྩ་དང་། རྩག་རོ་དང་། སྲིན་ཁུང་མེད་ན་བཟང་། ཐོད་པ་ཀ་བཱ་ལ་དེ་ལྕི་ན་<milestone unit="line" n="152.4"/>བཟང་ངོ་། །འཐུག་ན་བཟང་ངོ་། །དེ་ལྟར་བཟང་རྟགས་བྱུང་ན་འཆི་འཕྲོ་ཡང་འཆད་དོ། །ཕུར་ཁ་ཡང་བཟློག་གོ །བཟློག་པ་དྲག་པོ་ཡང་བྱ་མི་དགོས་སོ། །ཆོས་སྤྱོད་དགེ་བ་ནར་མར་བྱས་པས་ཆོག་སྟེ། བཟང་བར་<milestone unit="line" n="152.5"/>བཤད་དེ་བཀའ་སྩལ་པའོ། །རྡོ་རྗེ་ཀ་བཱ་ལ་བྷན་དྷ་འབར་བ་གསང་བའི་རྒྱུད་ལས། ཤི་ཁ་ཆོད་པ་དང་། ཕུར་ཁ་བཟློག་པ་དང་། བྷན་དྷའི་བྲ་བཟང་བའི་ལེའུ་སྟེ་ཉེར་གཉིས་པའོ།། །།དེ་ནས་དགྱེས་སྡེ་མོ་བཞིས་<milestone unit="line" n="152.6"/>ཞུས་པ། བྷན་དྷ་ངན་པའི་རྟགས་ཇི་ལྟར་ལགས། ངན་པ་བཟློག་པ་གང་གིས་བཟློག །དེའི་དོན་གསུང་དུ་གསལ། ཞེས་ཞུས་པས། ཧེ་རུ་ཀས་བཀའ་སྩལ་པ། ཐོད་པ་ངན་པའི་དོན་དེ་ལས་བཟློག་པ་དེ། དཔྲལ་བའི་<milestone unit="page" n="153"/><milestone unit="line" n="153.1"/>༄༅། །ནང་ནས་ལྟག་པའི་བདུད་སྒོ་རུ་རུས་པ་མོ་ཁབ་ཙམ་མེད་ན་ངན། རི་མོ་ཟབ་ལ་འཐུར་ལ་ཟུག་ན་ངན། རྫས་སམ་ཡིག་འབྲུ་གསལ་བ་མེད་ན་ངན། གདོང་གཅིག་གི་རྩ་དང་། རྩག་རོ་དང་། སྲིན་ཁུང་<milestone unit="line" n="153.2"/>མད་ན་ངན། ཐོད་པ་དེ་ཡང་ན་ངན། སྲབ་ན་ངན། འཆི་འཕྲོ་མི་ཆོད། ཕུར་ཁ་ཡང་མི་ལྡོག །བཟློག་པ་ཡང་དྲག་པོ་བགྱི་འཚལ། གོང་དུ་ཇི་ལྟར་བྱས་པ་བཞིན་བསྐང་ངོ་། །དེ་རྣམས་ཀྱིས་མ་བཟློག་ན། གཞན་མས་མི<milestone unit="line" n="153.3"/>་བཟློག་པས། བསྐང་གསོ་ཁོ་ན་གལ་ཆེའོ། །བསྐང་གསོ་ཡས་ཐགས་དང་། སྐང་གསོ་བསྒོམ་པ་དང་། བསྐང་གསོ་ལྷ་འདྲེ་ཕོ་རིགས་དང་། ལྷ་འདྲེ་མོ་རིགས་ཐམས་ཅད་དབང་ཆེ་བ་གང་ཡིན་པ་དང་། ཡས་མར་<milestone unit="line" n="153.4"/>བསྐང་བ་དང་། མས་ཡར་བསྐང་བ་ནི་དོན་ཇི་ལྟར་ཡིན་པ་དང་། བསྐང་བས་སྐོང་བ་གང་ཡིན་པ་དང་། བསྐང་གསོའི་དོན་དེ་ལྟར་ཤེས་ནས། མི་རྟོགས་པ་མེད་པར་བསྐང་གསོ་བྱའོ། །རྡོ་རྗེ་ཀ་བཱ་ལ་བྷན་དྷ་གསང་<milestone unit="line" n="153.5"/>བའི་རྒྱུད་ལས། ཐོད་པའི་བྲང་ངན་པར་བསྐང་གསོས་བཟློག་པར་བསྟན་པའི་ལེའུ་སྟེ་ཉེར་གསུམ་པའོ།། །།ཡང་ཞུས་པ། །རྡོ་རྗེ་ཀ་བཱ་ལ་བན་དྷ་འབར་བ་གསང་བའི་རྒྱུད་ལས། དབྱིབས་དང་ཁ་དོག་བརྟག་པ་<milestone unit="line" n="153.6"/>བསྟན་དུ་གསོལ། །དེ་ནས་ཧེ་རུ་ཀས་བཀའ་སྩལ་པ། ཀ་བཱ་ལའི་མདོག་དབྱིབས་ངས་བཤད་ཀྱིས། ཞལ་བུའི་དབྱིབས་མདོག་བརྟག་པ་བསྟན་དུ་གསོལ། །བཤད་ཟིན་ཏོ། །དེའི་མ་ལེགས་པ་ནི་ཡོན་པོར་འདུག་པ།<milestone unit="page" n="154"/><milestone unit="line" n="154.1"/>ཞོམ་པ། ཕྱི་རོལ་ན་འབར་འབུར་མང་བ། ནང་ན་ཐག་ཐུག་མང་བ། ཁྱོར་འདྲ་བ། བྲམ་ཟེའི་རིགས་ལ་སོགས་ཏེ། མིའི་རིགས་བཅུ་པོ་ཡིན་ཡང་། མི་བཅད་མྱུར་དུ་སྤངས་བར་བྱའོ། །རྡོ་རྗེ་ཀ་བཱ་ལ་བྷན་དྷའབར་<milestone unit="line" n="154.2"/>བའི་རྒྱུད་ལས། མ་ལེགས་པ་རྣམས་སྤང་བར་བྱ་བའི་ལེའུ་སྟེ་ཉེར་བཞིའོ།། །།དེ་ནས་དགྱེས་སྡེ་ལེགས་མས་ཞུས་པ། ཀ་བཱ་ལ་བྷན་དྷ་གསང་བའི་ལེགས་པའི་དབྱིབས་དང་ཁ་དོག་བཤད་དུ་གསོལ། །ཞེས<milestone unit="line" n="154.3"/>ཞུས་པས། བཀའ་སྩལ་པ། དབྱིབས་ལེགས་པ་ནི། དཔེར་ན་སྒོ་ང་ཕྱེད་ལ་གཤགས་པ་འདྲ་བ། ཕྱི་ནས་བལྟས་ཀྱང་འབར་འབུར་མེད་པ། ནར་ནས་བལྟས་ན་ཐག་ཐུག་མེད། འཇམ་ལ་མཚནདང་ལྡན་པ། མར་<milestone unit="line" n="154.4"/>དཀར་ལ་མཐེ་བོ་བརྫིས་པ་ལྟ་བུ་འདྲ་བ་བྱས་པ་ནི། ཡིད་བཞིན་གྱི་ནོར་བུ་དངོས་དང་འདྲ་བའོ། །རིགས་བཙུན་པ་དང་ཨ་ཅང་ཆེས་ཏེ། བུད་མེད་གདོལ་བ་ཡིན་ཡང་མི་སྤང་བཅང་བར་བྱའོ། །རྡོ་རྗེ་ཀ་བཱ་ལ་བྷན་དྷ་<milestone unit="line" n="154.5"/>འབར་བ་གསང་བའི་རྒྱུད་ལས། དབྱིབས་དང་ཁ་དོག་ལེགས་པར་བརྟགས་ཏེ་མི་སྤང་བར་ལེགས་པར་བརྟགས་ཏེ་བཅང་བར་བྱ་བའི་ལེའུ་སྟེ་ཉེར་ལྔ་པའོ།། །།དེ་ནས་དགྱེས་སྡེ་མོས་ཞུས་པ། བྷན་དྷ་ཀབཱ་<milestone unit="line" n="154.6"/>ལ་འབར་བའི་རྒྱུདལས་མདོག་དང་དུམ་བུའི་རྣམ་གྲངས་ཡོན་ཏན་བསྟན་དུ་གསོལ། །དེ་ནས་ལྕང་འོའ་མགོ་བོ་ཡི་མདོག་བསྟན་པ་ནི། དུམ་བུ་གཅིག་པ་དུང་གི་མདོག་ཏུ་བཞེད། དུམ་བུ་གཉིས་པ་གསེར་གྱི་མདོག་<milestone unit="page" n="155"/><milestone unit="line" n="155.1"/>༄༅། །ཏུ་བཞེད། དུམ་བུ་གསུམ་པ་དམར་ལ་གདང་བར་བཞེད། །དུམ་བུ་བཞི་པ་བྱེའུ་ལྕོག་དང་བྱ་གོ་བོའི་སྒོ་ང་ལྟ་བུ། དུམ་བུ་ལྔ་པ་སྨུག་པར་བཞེད། སྤྱིར་ན་རྣམ་པ་རེ་རེ་ལའང་། མདོག་ནི་རྣམ་པ་རེ་རེའང་<milestone unit="line" n="155.2"/>ཡོད། དུམ་བུ་ལྔ་པ་ལ་མདོག་ལྔ་ཡོད་པས། དུམ་བུ་ལྔ་པ་དེ་བཟང་ངོ་བཅང་ངོ་། །དེ་ནི་དུམ་བུའི་གྲངས་དང་རུས་མདོག་སྦྱར་བ་ཡིན་ཏེ། མདོག་ནི་དཀར་བ་དང་། དམར་ལ་འཚོར་བ་དང་། དམར་ལ་གདང་བ་དང་།<milestone unit="line" n="155.3"/>སྨུག་ལ་འཚེར་བ་དང་། སྨུག་ལ་གྲོ་བ་རྣམས་ན་མདོག་ལེགས་པ་ཡིན་ཏེ། མི་སྤོངས་ཏེ་བཅང་བར་བྱའོ། །ཞེས་བཀའ་སྩལ་ཏོ། །བྷན་དྷ་ཀ་བཱ་ལ་འབར་བ་གསང་བའི་རྒྱུད་ལས། དུམ་བུའི་གྲངས་དང་མདོག་བསྟན་<milestone unit="line" n="155.4"/>པའི་ལེའུ་སྟེ་ཉེར་དྲུག་པའོ།། །།དེ་ནས་ཡང་ལྷ་མོ་དགྱེས་སྡེ་མོས། ཧེ་རུ་ཀ་ལ་གསོལ་བ། རྡོ་རྗེ་ཀ་བཱ་ལ་མདོག་ལྷག་པར་བརྟགས་པའི་སྐྱོན་ཡོན་གསུང་དུ་གསོལ། ཞེས་ཞུས་པས། ཧེ་རུ་ཀས་བཀའ་སྩལ་པ།<milestone unit="line" n="155.5"/>མདོག་ནི་ལྷག་པར་དཀར་བའང་སྐྱོན་ཡིན་ནོ། །དེ་བས་ལྷག་པར་སེར་བ་དང་། ལྷག་པར་དམར་བ་དང་། ལྷག་པར་སྨུག་པ་དང་། ལྷག་པར་གྲོ་བ་དང་། ཁོག་བོར་འདུག་པ་དང་། གནག་པ་དང་། སྐྱ་བོར་འདུག་པ་<milestone unit="line" n="155.6"/>དང་། འདི་རྣམས་ནི་མི་བཅང་སྟེ་སྤང་བར་བྱའོ། །ཞེས་བཀའ་སྩལ་ཏོ། །བཛྲ་ཀ་བཱ་ལ་ཛ་ལ་གུ་རྒྱ་ཏན་ཏྲ་ལས། མི་བཅང་སྟེ་སྤང་བར་བྱ་བའི་ལེའུ་སྟེ་ཉེར་བདུན་པའོ།། །།དེ་ནས་ཡང་ལྷ་མོ་དགྱེས་སྡེ་མོ་<milestone unit="page" n="156"/><milestone unit="line" n="156.1"/>བཞིས། དཔལ་ཧེ་རུ་ཀ་ལ་གསོལ་པ། བྷན་དྷ་འབར་བ་གསང་བའི་རྒྱུད་ལས་དུམ་བུ་དང་རྣམ་གྲངས་ཀྱི་དོན་སྟོན་པར་ཞུས་པས། ཧེ་རུ་ཀས་བཀའ་སྩལ་པ། དུམ་བུ་གྲངས་ཀྱི་དོན་རྣམས་བསྟན་པ་ནི། དེ་ནས་གང་<milestone unit="line" n="156.2"/>ཟག་བསྒྲུབ་པ་པོས། དུམ་བུ་གཅིག་པ་བཅངས་པ་ན། ཡོན་ཏན་སྲིད་གསུམ་མཐོང་བྱེད་དོ། །དེ་ཅིས་ཏེ་བྱས་པས། མི་གཅིག་གིས་དོན་གཉེར་དུ་ཕྱིན་པ་ལས་ངལ་ཆད་ནས། ལམ་ཀར་སྒོང་པ་གཅིག་ལ་གཉེས་ནས་<milestone unit="line" n="156.3"/>བསྡམས་པ་ལས། སྲིད་པ་གསུམ་པོ་སལ་གྱིས་མཐོང་བར་གྱུར་པ་དང་། དེ་ནས་ལངས་ཏེ་ཕྱིན་པས་སྲིད་གསུམ་མི་གསལ་བར་གྱུར་ནས། སླར་ལོག་ནས་སྒོང་པ་དེ་གཉེས་པས། ཡང་གསལ་བར་གྱུར་ནས། དེ་ནས་<milestone unit="line" n="156.4"/>སྒོང་པ་དེ་སློག་པ་དང་། མི་དེས་ཐོད་པ་དུམ་བུ་གཅིག་པ་གཅིག་རྙེད་ནས། དེ་ཁྱེར་ནས་ཕྱིན་པ་དང་། སྲིད་གསུམ་ཨ་ཅང་ཆེ་སྟེ། ཆོས་ཐམས་ཅད་བཀྲ་གསལ་དུ་གྱུར་ནས། རང་ལ་དངོས་གྲུབ་འབྱུང་བའི་ལོ་རྒྱུས་<milestone unit="line" n="156.5"/>སོ། །ཡང་བྷན་དྷ་ཀ་བཱ་ལ་གསང་བའི་རྒྱུད་ལས་འདི་སྐད་འབྱུང་སྟེ། དུམ་བུ་གཅིག་པས་དཔལ་ཆེན་ཉིད་ཀྱང་འགྲུབ། །དུམ་བུ་གཉིས་པས་ཡབ་ཡུམ་གཉིས་ཀྱང་འགྲུབ། དུམ་བུ་གསུམ་པས་སྐུ་གསུང་ཐུགས་ཀྱང་<milestone unit="line" n="156.6"/>འགྲུབ། །དུམ་བུ་བཞི་པས་ཡེ་ཤེས་བཞི་དང་ལྡན། །དུམ་བུ་ལྔ་པས་བསམ་པ་ཐམས་ཅད་འགྲུབ། །བྷན་དྷ་དཔལ་དང་ལྡན་པ་ནི། །མ་ཆག་མ་གས་ཁྱད་པར་ཅན། །རྣམ་དག་ཆོས་ཀྱི་དབྱིངས་ཀྱང་ཡིན། །མཁྱེན་རབ་<milestone unit="page" n="157"/><milestone unit="line" n="157.1"/>༄༅། །ཡེ་ཤེས་དབྱིངས་ཀྱང་ཡིན། །ཐོད་པ་དུམ་བུ་གཅིག་པ་ནི། །སྐུ་ཡི་རྒྱན་ཚོགས་བྷན་དྷ་ཡིན། །ཐོད་པ་དུམ་བུ་གཉིས་པ་ནི། །ཆེ་བའི་ཡོན་ཏན་བྷན་དྷ་ཡིན། །ཐོད་པ་དུམ་བུ་གསུམ་པ་ནི། །མཚན་མ་<milestone unit="line" n="157.2"/>རྟགས་ཀྱི་བྷན་དྷ་ཡིན། བྷན་དྷ་དུམ་བུ་བཞི་པ་ནི། །འབྲས་བུ་མེ་ཏོག་བྷན་དྷ་ཡིན། །བྷན་དྷ་དུམ་བུ་ལྔ་པ་ནི། །བདེ་གཤེགས་དུང་ཆེན་བྷན་དྷ་ཡིན། ཅེས་བྷན་དྷ་གསང་བའི་རྒྱུད་ལས་འབྱུང་སྟེ། །དུམ་བུ་ལྔ་ཚུན་ཆད་<milestone unit="line" n="157.3"/>ནི་བཅང་བར་བྱ་བའི་མཆོག་ཡིན་ཏེ། །རང་གིས་དང་དུ་བླངས་ལ་མི་སྤང་བར་བཅང་བར་བྱའོ། །དེ་ནས་རྩག་རོའི་དོན་གོང་དུ་བཤད་པ་ལས་འདིར་མ་བསྟན་ཏོ། །དེ་ཡང་རྩ་དང་རི་མོའི་དོན་བསྟན་པ་ནི། ཞལ་བུ་<milestone unit="line" n="157.4"/>བྲེགས་པའི་ས་ནས་རྩ་དུ་ཡོད་པའི་རྩམ་སྤུན་གྲངས་བརྩིའོ། །སྤྱིར་རྩ་འཕན་ན་མི་འཕན་ནོ། །རྩའི་དཀྱིལ་ཡན་ཆད་དུ་ཡལ་ག་དུ་གསལ་བ་བུ་ཚའི་གྲངས་སུ་རྩི། རྩའི་ཡལ་ག་གུར་གུར་པོར་སོང་ན་བུ་ཚ་སྐྱེས་ནས་<milestone unit="line" n="157.5"/>འཆི་བ་ཡིན་ནོ། །རྩའི་ཡལ་ག་ཆུ་ལ་ཟངས་སོ། །ན་བུ་ཚ་སོགས་ཏེ་འོང་བ་ཡིན་ནོ། །གདོང་གཅིག་རྩ་ཞེས་བྱ་བའི་ནི་ཟབ་ལ་ཐུང་བ་ཡིན། །རིང་ཡང་སོར་གཉིས་མན་ཆད། སོར་གཅིག་ཙམ་ཟབ་ལ་ཐག་ཐུག་ཆེ་<milestone unit="line" n="157.6"/>བ་སྟེ་གདོང་གཅིག་ཡིན་ནོ། །དེ་ཡང་མང་པོ་ཙམ་མི་ཡོང་སྟེ། །བྱུང་ན་གང་བྱུང་མི་རུང་ངོ་། །རྩ་གྲངས་དང་མི་གྲངས་སུ་སྦྱར་རོ། །ཐོད་པའི་དབྱིབས་དང་མིའི་བྱད་དུ་སྦྱར་རོ། །རིག་པ་ཅན་གྱིས་ཤེས་པར་<milestone unit="page" n="158"/><milestone unit="line" n="158.1"/>བྱ། །སྲིན་རྗེས་བྱ་བ་ནི། རི་མོ་ཐུང་བ་དང་རིང་ན་སོར་གཅིག་ཙམ། སོར་ཕྱེད་ཙམ། ཟབ་ལ་ཐུག་ཐུག་ཆེ་བ་སྟེ་གདོང་ཅིག་མ་ཡིན་སྟེ། རི་མོ་ཟངས་ལ་ཀྱག་ཀྱོག་ཏུ་འདུག་པ་དེ་ནི་སྲིན་རྗེས་བྱ་བ་ཡིན་ནོ། །སྲིན་ཁུང་<milestone unit="line" n="158.2"/>དང་རྩག་རོ་བག་ཙམ་འདྲ། རི་མོའི་འདོན་ནི་མ་ལེགས་པས། རི་མོ་སྐྲུས་བྲིས་པ་འདྲ་བ་བསམ་གྱིས་མི་ཁྱབ་པ་ཡོད་དེ། ཤེས་པ་ཞིབ་མོས་བརྟགས་ན། རུང་མི་རུང་མཐར་ཕྱིན་ཏེ་འོང་། བསམ་གྱིས་མི་ཁྱབ་པས་<milestone unit="line" n="158.3"/>གཟུང་གྱིས་མིང་ལང་ངོ་། །རི་མོའི་དོན་གོང་དུ་བཤད་པ་བཞིན་དུ་ཤེས་པར་བྱའོ། །དེ་ལ་བཀྲ་ཤིས་ཀྱི་རྫས་བརྒྱད་དང་མཆོད་པ་རྣམས་བཟུང་ངོ་། །ཡི་གེའི་འབྲུ་རྣམས་ནི་ཀ་ཁ་སུམ་ཅུ་ལས་བཟུང་ངོ་། །རྩ་དང་རི་<milestone unit="line" n="158.4"/>མོས་གང་ལྟར་ཞིབ་མོས་བརྟགས་ན། རུང་མི་རུང་མཐར་ཕྱིན་ཏེ་འོང་ངོ་། །ཞེས་བཀའ་སྩལ་ཏོ། །རྡོ་རྗེ་ཀ་བཱ་ལ་བྷན་དྷ་འབར་བ་གསང་བའི་རྒྱུད་ལས། སྲིན་རྗེས་སྲིན་ཁུང་བསྟན་པའི་ལེའུ་སྟེ་ཉེར་བརྒྱད་<milestone unit="line" n="158.5"/>པའོ།། །།དེ་ནས་དགྱེས་སྡེ་མོས་ཞུས་པ། དུམ་བུ་གཅིག་པའི་དོན་ཇི་ལྟར་ལགས། ཞེས་ཞུས་པས། ཧེ་རུ་ཀས་བཀའ་སྩལ་པ། དུམ་བུ་གཅིག་པ་འདི་བྲམ་ཟེའི་རིགས་ཡིན་ཏེ། བྲམ་ཟེ་རྟོག་པ་ཅན་ཡིན་པས།<milestone unit="line" n="158.6"/>བན་དྷ་དེ་བཅངས་ན་སེམས་ཀྱི་རྟོག་པ་དང་བྲལ་ནས། རྟོག་པ་ལ་ཁུ་འཕྲིག་མེད་པར་འགྱུར། རང་ཉིད་དད་པ་ཆེ་བར་འགྱུར། བྲམ་ཟེས་ནི་ཆོས་སྤྱོད་པའི་སྐལ་པ་དང་ལྡན་པར་འགྱུར། དུམབུགཅིགཔདེབཅངས་<milestone unit="page" n="159"/><milestone unit="line" n="159.1"/>༄༅། །ན། ཇི་ལྟར་བྱས་ཀྱངཆོས་སྤྱོདཔར་འགྱུར་རོ། །རང་ཉིད་དད་པ་ཆེ་བརའགྱུར་འེ། ཚེ་འདི་ལ་ཨ་ཅང་ཡངཆེས་ཏེ། ཕྱི་མལ་ཡང་ཆོས་མཁས་པར་འགྱུརརོ། །ཡང་ནཚེསྔ་མ་ལ་ཆོས་མཁས་པ་ལྟ་བུ་<milestone unit="line" n="159.2"/>ཡིནནོ། །བྷནདྷདུམ་བུ་གཉིས་པ་ནི་རྒྱལ་པོའི་རིགས་ཡིན་ཏེ། དེ་བཅང་ནས་བདག་གི་རྒྱལ་པོ་གཅིགབྱསཔ་ཡིན། ཚེ་འདི་ལ་ཡང་ཆོསམཁས་ཏེ། རྡོ་རྗེ་ངརྒྱལ་ཆེནཔོ་དང་མི་ལྡན་པར་འགྱུར། ཆོས་མཁས་པར་<milestone unit="line" n="159.3"/>འགྱུར་རོ། །ཡང་ནཚེ་ཕྱི་མ་ལ་ཡང་ཆོསམཁས་པར་འགྱུར་རོ། །དུམ་བུགསུམཔ་རྗེ་རིགས་བྱས་ཏེ། ཞལ་ལྕེ་དང་ཡིག་རྩིས་རིགས་ལ་མཁས་པ་ཡིན་ཏེ། ཆོས་མཁས་པར་ཡངའགྱུར་རོ། །ཡང་ན་ཚེ་སྔ་མ་ལ་རྗེ་<milestone unit="line" n="159.4"/>རིགསབྱསཏེ། ཞལ་བུ་དེ་བཅངས་ནསསྦྱད་ན། ཕྱིམལ་ཡང་རྗེ་རིགས་སམ་བཙུན་པར་སྐྱེའོ། །དེ་མིན་ཚེ་སྔ་མ་ལ་ལྷའི་བུ་གཅིག་ཡིན་ནོ། །ཞལབུ་དེ་ལྟ་བུ་བཅངས་ན། ཚེ་ཕྱི་མ་ལ་ལསསྤྱོད་ལ་མཁསཔར་འགྱུར་<milestone unit="line" n="159.5"/>རོ། །དུམབུབཞི་བ་དེདམངས་རིགས་ཡིན་ཏེ། དེ་བཅངས་ན་འཕྲིནལས་བཞི་ལ་སོགས་པ་སྟེ། ཆོ་ག་ལ་མཁས་པར་འགྱུར་རོ། །དུམ་བུ་ལྔ་པ་ནི་མིརིགསམ་ངེས་ཏེ། རྒྱལ་བ་རིགས་ལྔའི་དོན་ཚང་བས་ན། དེ་<milestone unit="line" n="159.6"/>བཅངས་ན ཚེའདིཉིད་ལ་བསམ་པ་འགྲུབ་བོ། །ཕྱི་མལ་རིགསའཛིན གྱིས་ཐོབ་པས་ཅིསྟེ་བཅང་བར་བྱའོ། བྷན་དྷ་ཀ་བཱ་ལ་གསང་བའི་རྒྱུདལས། དུམ་བུའི་ཡོན་ཏན་བཀའ་སྩལ་པའི་ལེའུ་སྟེཉེར་དགུ་<milestone unit="page" n="160"/><milestone unit="line" n="160.1"/>པའོ།། །།དེ་ནས་ཡང་ཐུགས་ཀྱི་དགྱེས་སྡེ་བཞིས་ཞུས་པ། དེ་ལྟར་བསྟན་པའི་དོན་འདི་ལ། ཐ་མར་མི་བཅང་སྤང་བ་ལ་གནག་པ། རུས་པའི་ལྷག་མ་མཐོ་མོང་ཙམ་ཡོད་པ། སྲུབས་པར་སོ་གཙིགས་པ་འདྲ་བ་<milestone unit="line" n="160.2"/>ཡོད་པ། ཡང་སྟེ་བྱ་སྒྲོ་འདྲ་བ། སྙི་སྟེ་ཤ་མོ་འདྲ་བ། སྲབ་འཐུག་མ་སྙོམས་པ། དཀྱིལ་འཐུགས་ལ་མཐའ་སྲབ་པ། ཡང་ཡོན་བདག་གི་ས་དང་། ཡོན་གནས་ཀྱི་ས་དང་། ནོར་ས་གསུམ་དུ་ཤུག་རྡོལ་བྱུང་བ་དང་། སྲབ་<milestone unit="line" n="160.3"/>པ་དང་། སྲིན་སོང་བའི་རྗེས་འདྲ་བ་དང་། རི་མོ་ཐུང་ལ་ཟབ་པ་དང་། ཁ་བྲག་གསུམ་དུ་འདུག་པ་ནི། །བྱ་རོག་རྗེས་ཞེས་བྱ་སྟེ། གཉིས་པ་ཁ་བྲག་ཏུ་བྱུང་ཡང་བྱ་རོག་རྗེས་ཞེས་བྱའོ། །གཅིག་བྱུང་ན་གདོང་གཅིག་གི་<milestone unit="line" n="160.4"/>རྩ་ཡིན་ཏེ། མཐར་རབ་འཆད་པས་སྤང་བར་ཤེས་པར་བྱའོ། །རྩག་རོ་བདུན་སྤྲེལ་ཚུན་ཆོད་ནས་གཅིག་ཕན་ཆད། ཆེ་བ་ནི་སྲིན་མ་ཤོང་བ་ཙམ། ཆུང་བ་ནི་ཉུངས་ཀར་ཤོང་བ་ཙམ། རྡོ་ལ་ཁད་པ། ཁབ་རྩེས་བཙགས་<milestone unit="line" n="160.5"/>པ་འདྲ་བ། རྩ་རོའི་དབྱིབས་ནི་རི་བོང་རྫི་ཁུངས་འདྲ་བ་ཡོད་པ། བྱ་ཏི་ཏིའི་མཆུ་བརྒྱད་པ་འདྲ་བ། རྩ་རིས་ལེགས་པའམ། རྫས་སམ་ཡིག་འབྲུ་བཟང་བར་གསལ་བ་གང་ཡང་མེད་པ་རི་མོ་ཐམས་ཅད་འཛིངས་པ<milestone unit="line" n="160.6"/>འཕྲེད་ལ་ཉལ་བའི་རི་མོ་ཐམས་ཅད་འཐུར་ལ་བུབ་པ། ནང་ན་ཐག་ཐུག་མང་བ། དེ་ལྟ་བུ་དེ་ནི་བཅངས་སམ་སྲོལ་ན། འཇིག་རྟེན་འདིར་ཚེ་ཐུང་། ནད་མང་། རིགས་བརྒྱུད་མི་འཕེལ། ནོར་གོད་ཆེ་བ་སྟེ། མཐར་<milestone unit="page" n="161"/><milestone unit="line" n="161.1"/>༄༅། །དབུལ་བོར་འགྱུར་རོ། །མི་བཅང་བར་བྱའོ། །འཇིག་རྟེན་ཕྱི་མ་ལ་ཡང་དོན་མེད། ཧེ་རུ་ཀས་གསུངས་སོ། །མི་བཅང་བར་བྱ་བའི་ལེའུ་སྟེ་སུམ་ཅུ་པའོ།། །།དེ་ནས་ཡང་ཐུགས་ཀྱི་དགྱེས་སྡེ་མོ་<milestone unit="line" n="161.2"/>བཞིས་ཞུས་པ། རྫས་ཀྱིས་བསྟན་པ་བསྲུང་བ་ཇི་ལྟར་ལགས། བཀའ་སྩལ་པ། ཡང་ན་དགྲ་བོ་དག་ལ་ངན་ཐབས་བྱེད་ན་ཡང་རུང་སྟེ། དུམ་བུ་དྲུག་པའི་ནང་དག་ཏུ། དགྲ་བོའི་མིང་རུས་ཚར་གསུམ་དང་། ཉུངས་ཀར་<milestone unit="line" n="161.3"/>དག་ལ་སྔགས་བཟླས་ཏེ། དགྲ་བོ་དེའི་ཞིང་དཀྱིལ་དུ་སྦས་ན། ཞིང་ལ་ལོ་ཐོག་མི་འབྱུང་སྟེ། ཇེ་ལྟོགས་ཇེ་ལྟོགས་ལ་འགྲོ་སྟེ། མཐར་སྤྲང་པོར་འགྱུར་རོ། །རྫས་ཀྱིས་བསྟན་པ་བསྲུང་བའི་ལེའུ་སྟེ་སོ་གཅིག་<milestone unit="line" n="161.4"/>པའོ།། །།ཡང་གསོལ་བ། སང་རྒྱ་ཀྱི་བསྟན་པའི་རིག་གང་ཞིག་ལགས། དཔལ་ཆེན་པོ་བཀའ་སྩལ་པ། བུད་མེད་རིག་ནི་སྨད་འ་་མ་གདོལ་བའི་དངོ་ལ་བྱ། གདོལ་བའི་རིག་ནི། མོན་རྟ་གདོང་<milestone unit="line" n="161.5"/>དང་། གློ་བི་དང་། གློ་ཁ་བཀྲའི་རིགས་ལ་སོགས་ཏེ། དེ་རྣམས་ལ་བྱའོ། །དེ་རྣམས་ཀྱི་ཐོད་པ་བཅངས་པའམ་བྲེགས་ན་ནི། བསམ་པ་ཐམ་ཅད་མི་འགྲུབ་སྟེ། མཐར་ཡང་བརླག་པར་འགྱུར་རོ། །ཕྱི་མ་ལ་དོན་མེད།<milestone unit="line" n="161.6"/>བྷ་ག་ཝན་གྱིས་བཀའ་སྩལ་ཏོ། །བྷན་དྷ་ཀ་བཱ་ལ་འབར་བ་གསང་བའི་རྒྱུད་ལས། པྲ་བརྟག་པ་དང་། རིགས་ལྔ་དང་། རིགས་བཟང་པོ་བཅང་བ་བསྟེན་པ་དང་། ངན་པ་རྣམས་སྤང་བར་བསྟན་པའི་ལེའུ་སྟེ་སུམ་ཅུ་<milestone unit="page" n="162"/><milestone unit="line" n="162.1"/>གཉིས་པའོ།། །།དེ་ནས་ཐུགས་ཀྱི་དགྱེས་སྡེ་བཞིས་དྲིལ་ནས་འཁོར་དང་བཅས་པས། དཔལ་འཇིགས་བྱེད་ཧེ་རུ་ཀ་ལ་བསྐོར་བ་ལན་དུ་མར་བྱས་ཏེ།རྡོ་རྗེ་ཀ་བཱ་ལ་བྷན་དྷ་འབར་གསང་བའི་རྒྱུད་ལས།<milestone unit="line" n="162.2"/>བདག་ཅག་གི་རིགས་གང་དང་གང་ཡིན་པ་དང་། བཅངས་པ་དང་སྤང་བ་གང་ཡིན་པ་དང་། སིརྙི་བླང་བ་དང་། བར་ཆད་བཟློག་པ་དང་། འཇིག་རྟེན་དུ་བཀྲ་ཤིས་པ་དང་། དགྲ་བགེགས་སྒྲོལ་བ་ལ་སོགས་པ་རྣམས་<milestone unit="line" n="162.3"/>བཀའ་སྩལ་པ་ངོ་མཚར་ཆེའོ། བདག་ཅག་རྣམས་ཀྱིས་ཀྱང་ཇི་ལྟར་གསུངས་པ་བཞིན་མི་བརྗེད་པར་ཡིད་ལ་བགྱིའོ། །དགེ་བས་བསོད་ནམས་ཚོགས་སུ་བསྔོ་བར་བགྱིའོ། །བཛྲ་ཀ་བཱ་ལ་བྷན་དྷ་ཛ་ལ་གུ་རྒྱ་ཏན་ཏྲ་ལས།<milestone unit="line" n="162.4"/>རྗེ་སུ་ཡི་རང་བའི་ལེའུ་སྟེ་སོགསུམ་པའོ།། །།རྡོ་རྗེ་ཀ་བཱ་ལ་བྷན་དྷ་འབར་བ་གསང་བའི་རྒྱུད་རྫོག་སོ།། །། ༄༅། །རྒྱ་གར་སྐད་དུ། ཡསྤྱི་ཀྭ་ལི་ཧ་ཙ་ཏི་ཏན་ཏྲ། བོད་སྐད་དུ། གནོད་</p></div1>
        </body>
    </text>
</TEI.2>