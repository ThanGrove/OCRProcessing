<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0506-text.xml">
    <teiHeader lang="tib">
        <fileDesc>
            <titleStmt>
                <title><!--mdo lnga snying po zhes bya ba'i rgyud/-->མདོ་ལྔ་སྙིང་པོ་ཞེས་བྱ་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0506-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=110.4; end=123.2--><milestone unit="line" n="110.4"/>པའི་རྒྱུད་འབྲས་བུའི་ཆོས་རྫོགས་སོ།། །། ༄༅། །རྒྱ་གར་སྐད་དུ། པན་ཙ་པི་ཏ་ག་སྙེ་སྲུ་ཏྲ་ཏན་ཏྲ་ནཱ་མ། བོད་སྐད་དུ། མདོ་ལྔ་སྙིང་པོ་ཞེས་བྱ་བའི་རྒྱུད། བཅོམ་ལྡན་འདས་དཔལ་<milestone unit="line" n="110.5"/>ཀུན་ཏུ་བཟང་པོ་བདེ་བ་ཆེན་པོའི་ཀློང་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །བཅོམ་ལྡན་འདས་སེམས་ཀྱི་གཞལ་ཡས་ཁང་ན་བཞུགས་ཏེ། ཉིད་ཀྱི་རང་བཞིན་ལ་གསལ་བར་ལྟ་བ་ལ།<milestone unit="line" n="110.6"/>རྡོ་རྗེ་འཆང་བའི་འཁོར་དག་འདི་ལྟ་སྟེ། རྣལ་འབྱོར་ཆེན་པོ་རྡོ་རྗེ་སེམས་དཔའ་ཞེས་བྱ་བའི་འཁོར་དང་། །རྣལ་འབྱོར་ཆེན་པོ་རྡོ་རྗེ་འབྱུང་བ་ཞེས་བྱ་བའི་འཁོར་དང་། །རྣལ་འབྱོར་ཆེན་པོ་རྡོ་རྗེ་སྡུད་པ་ཞེས་བྱ་བའི་<milestone unit="page" n="111"/><milestone unit="line" n="111.1"/>༄༅། །འཁོར་དང་། །རྣལ་འབྱོར་ཆེན་པོ་རྡོ་རྗེ་ནམ་མཁའི་དོན་ལ་དམིགས་པ་ཞེས་བྱ་བའི་འཁོར་དང་ཐམས་ཅད་གཅིག་གོ །དེ་ནས་ཡང་བཅོམ་ལྡན་འདས་རྒྱུད་ཐམས་ཅད་ཀྱི་དོན་བསྡུས་པའི་ཏིང་ངེ་འཛིན་<milestone unit="line" n="111.2"/>ལ་སྙོམས་པར་ཞུགས་ནས། རྒྱུད་ཐམས་ཅད་ཀྱི་རྒྱལ་པོའི་དོན་བསྡུས་པའི་དོན་རྣམ་པར་དགྲོལ་བའི་ཏིང་ངེ་འཛིན་ལ་དགོངས་པ་མཛད། ཡང་དེའི་ཚེ་རྣལ་འབྱོར་ཆེན་པོ་རྡོ་རྗེ་སེམས་དཔའ་ཡང་སེམས་ཀྱི་རང་<milestone unit="line" n="111.3"/>བཞིན་གྱི་དོན་གསལ་བར་བྱེད་པའི་རྒྱུད་ཕུན་སུམ་ཚོགས་པ་ཞེས་བྱའི་ཏིང་ངེ་འཛིན་ལ་སྙོམས་པར་བཞུགས་ནས། སེམས་ཀྱི་དོན་གསལ་བར་བྱེད་པའི་རྒྱུ་ཕུན་སུམ་ཚོགས་པ་ཞེས་བྱ་བའི་ཏིང་ངེ་འཛིན་དགྲོལ་བར་<milestone unit="line" n="111.4"/>མཛད་པར་དམིགས་ཏེ་བྱིན་གྱིས་བརླབས་ཆེན་པོས་ཉིད་ཀྱིས་རང་བཞིན་དུ་སྣང་བར་མཛད་ནས། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཅང་མི་གླེང་བར་བརྡར་གསལ་བར་མཛད་པ་རྣམ་པ་གསུམ་<milestone unit="line" n="111.5"/>མོ། །མདོ་ལྔ་སྙིང་པོ་ཞེས་བྱ་བའི་རྒྱུད་ལས། གླེང་གཞི་ལེའུ་སྟེ་དང་པོའོ།། །།དེ་ནས་དེ་ཉིད་དགོངས་པ་མངོན་དུ་མཛད་དེ། དང་པོར་རྒྱུ་ལ་སྦྱོར་བའི་དོན་ཆེན་པོ་འདི་གསུངས་སོ། །རྒྱུ་ཡི་རང་བཞིན་རྒྱུ་དང་<milestone unit="line" n="111.6"/>ལྡན། །འབྲས་བུ་ཐབས་སུ་རྣམ་པར་གནས། །འབྲེལ་པའི་རང་བཞིན་དེ་ལས་འབྱུང་། །དེ་རྒྱུ་གསུམ་དུ་རྣམ་པར་གནས། །ཅི་ཡང་མི་སྨྲ་གླེང་དང་བྲལ། །གླེང་སློང་བ་ཡི་དམ་པ་ཡིན། །སྦྱོར་བ་གཉིས་གསུམ་རྐྱེན་དུ་<milestone unit="page" n="112"/><milestone unit="line" n="112.1"/>བཤད། །འདུ་བྱེད་རྐྱེན་གྱི་འབྲས་བུ་འདྲ། །ཞེས་གསུངས་སོ། །དེ་ནས་ཡང་རྣལ་འབྱོར་ཆེན་པོ་རྡོ་རྗེ་སེམས་དཔས་འདི་སྐད་ཅེས་གསོལ་ཏེ། །མ་སྐྱེས་ལྷུན་གྲུབ་སྐྱེ་དང་བྲལ། །ཅི་ཡང་མེད་ཅིང་བརྗོད་མེད་ལ། །སྐྱེ་<milestone unit="line" n="112.2"/>དང་བསྐྱེད་པ་ལྟ་བུ་དང་། །གླེང་དང་གླེང་བར་སྦྱོར་བ་གང་། །གླེང་གཞིའི་རྒྱུ་ལ་དབྱེ་བ་དུ། །གླེང་བ་སླར་བ་ལ་རྣམ་པ་དུ། །ཞེས་གསོལ་བ་དང་། །དེ་ནས་སྟོན་པ་ཀུན་ཏུ་བཟང་པོས་འདི་སྐད་ཅེས་བཀའ་སྩལ་<milestone unit="line" n="112.3"/>ཏོ། །ཆོས་རྣམས་མ་བརྗོད་བརྗོད་དང་བྲལ། །དེ་དོན་སྒྱུ་མ་ལྷུན་གྲུབ་ལ། །རྣམ་པའི་དབྱེ་བ་གསལ་བྲལ་ཡང་། །འབྲེལ་པའི་ཚུལ་གྱིས་ཐབས་སུ་བཤད། །ཐམས་ཅད་མ་ལུས་རྒྱུན་རྒྱལ་གྱིས། །སྙིང་པོའི་དོན་ལ་སྡུ་<milestone unit="line" n="112.4"/>བ་བཤད། །བསྟན་པ་སྤྱི་དང་ཐུན་མོང་དང་། །དགོས་པའི་དོན་དུ་བསྟན་པ་སྦྱི། །དོན་གཉིས་སུ་ཡང་དག་བསྟན། །བརྗོད་དོན་སྒྲ་ཡི་རྒྱུ་ལ་སྦྱོར། །གཡོ་དང་བསྐྱོད་དང་འདུན་པ་དང་། །ཅང་མི་གསུང་བ་སྦྱོར་བ་<milestone unit="line" n="112.5"/>སྟེ། །གླེང་སློང་བ་ཡི་སྦྱོར་བར་བཤད། །སྐྱེ་མེད་སྒྱུ་མ་རང་སྣང་ལ། །གླེང་གཞི་སྦྱོར་བས་བསྡུས་པ་སྟེ། །སྟོན་པ་དུས་དང་གནས་དང་འཁོར། །རང་བཞིན་འབྲེལ་བའི་དོན་དང་ལྡན། །གླེང་གཞིའི་སྦྱོར་བ་ཡེ་ནས་<milestone unit="line" n="112.6"/>གསལ། །དགོས་པའི་དོན་དུ་བསྡུས་པ་ཡིན། །འོག་མིན་བདེ་ཀློང་གནས་ཀྱི་མཆོག །གཞལ་ཡས་ཁང་དུ་བསྟན་པ་ནི། །དུས་རྣམས་ཀུན་ནས་འདུས་འགྱུར་ཡང་། །ཡངས་པར་གྱུར་པ་ཆོས་ཀྱི་དབྱིངས། །རྒྱུད་རྣམས་<milestone unit="page" n="113"/><milestone unit="line" n="113.1"/>༄༅། །ཀུན་ལ་སྦྱོར་བ་ནི། །སྟོན་པའི་མཆོག་ཏུ་རབ་བསྔགས་ཏེ། །དྲི་མ་དག་པས་ཀུན་ཏུ་བཟང་། །མི་འགྱུར་རྡོ་རྗེ་གཉིས་མེད་དོན། །རྟོགས་པ་གསལ་བ་རྡོ་རྗེ་སེམས། །རྡོ་རྗེ་འབྱུང་བ་གཙོ་འཁོར་<milestone unit="line" n="113.2"/>བཅས། །འཁོར་དུ་བཤད་པས་རྡོ་རྗེ་སེམས། །ཆོས་ཀྱི་དོན་ལ་རབ་སྦྱར་བ། །བཞི་པ་དོན་ལ་རབ་སྦྱར་ཞིང་། །འབྲས་བུ་ཆེ་བར་ཡང་དག་བཅས། །སྤྱོད་པ་དག་པ་རབ་བསྟན་པ། །གཉིས་ཀྱི་སྦྱོར་བས་མངོན་སངས་<milestone unit="line" n="113.3"/>རྒྱས། །བསྟན་པའི་དོན་ལ་རབ་སྦྱར་བའོ། །མདོ་ལྔ་སྙིང་པོ་ཞེས་བྱ་བའི་རྒྱུད་ལས། །ཕུན་སུམ་ཛོགས་མདོ་དོན་བསྟན་པའི་ལེའུ་སྟེ་གཉིས་པའོ། །དེ་ནས་རྣལ་འབྱོར་ཆེན་པོ་རྡོ་རྗེ་སེམས་དཔས། །སྟོན་པ་ཀུན་ཏུ་<milestone unit="line" n="113.4"/>བཟང་པོ་ལ་འདི་སྐད་ཅེས་གསོལ་ཏོ། ཁུད་རྒྱལ་མ་ལུས་བསྡུས་པའི་དོན། །གསང་བའི་དོན་དུ་ཇི་ལྟར་བཤད། །གསང་བའི་དོན་ལ་དབྱེ་བ་དུ། །གང་གིས་གང་ལ་ཇི་ལྷར་གསང་། །ཞེས་གསོལ་བ་དང་། སྟོན་པ་<milestone unit="line" n="113.5"/>ཀུན་ཏུ་བཟང་པོས་འདི་སྐད་ཅེས་བཀའ་སྩལ་ཏོ། །གང་གིས་དེ་ལ་རྩོལ་བཅས་པ། །དེ་དོན་ཐམས་ཅད་བྲལ་བ་ལ། །གསང་བ་ཞེས་སུ་བསྟན་པ་ཡིན། །དང་པོ་གཉིས་པ་གཞི་པ་བརྒྱད། །དབྱེ་བའི་འཇུག་པ་ཞེས་སུ་<milestone unit="line" n="113.6"/>བཤད། །དང་པོ་ཅིག་ལ་གཉིས་པ་ཚིག །དེ་དོན་བཅུ་དང་བརྒྱད་དུ་བསྟན། །རྒྱུད་ལ་འབྱོར་བ་རྩོལ་སྒྲུབ་བཅས། །དག་པ་སྦྱང་ཞིང་རྩོལ་བ་སྒྲུབ། །དེ་དོན་རྣམ་པར་གསལ་བྱ་བ། །ཡེ་ནས་དག་པའིརངབཞིན་<milestone unit="page" n="114"/><milestone unit="line" n="114.1"/>པས། །སྦྱང་དང་བྲལ་ཞིང་རྩོལ་བ་མེད། །རྩོལ་བ་ཀ་ནས་དག་པ་ལམ། །མི་དམིགས་ལམ་ཆེན་ཀུན་སྒྲལ་བའ། །དེ་ལྟར་དེ་ནི་ཀུན་གྱི་ལམ། ཁྲེས་བྱ་ཀུནལ་མའདྲེས་གསལ། །དུས་གཅིག་ཅོད་པས་རིག་པ་<milestone unit="line" n="114.2"/>འཆར། །མཚན་མའི་རྟོགས་པ་མ་ལུས་ཉིད། །རྣམ་དག་ངོ་བོ་ཉིད་དུ་ཤར། །རྣམ་རྟོག་ཉིད་ལས་ཡེ་ཤེས་འབྱུང་། །སྦྱང་དུ་མེད་ཅིང་བགྲོད་དང་བྲལ། །བཞི་པའི་དང་པོ་བརྒྱད་པ་གཉིས། །ཡེ་ཤེས་ལྷ་ལ་དམིགས་པ་<milestone unit="line" n="114.3"/>གསལ། །རིག་པའི་སྟོབས་ཀྱི་རྣམ་པར་གོམས། །ཕྱི་ནང་གཉིས་ལ་མཉམ་པ་ཉིད། །གང་དག་མེད་པ་གང་གསལ་བ། །འདུ་བྱེད་བྱིས་པའི་སྤྱོད་པ་འདྲ། །ཡེ་ནས་མཉམ་པས་དྲི་མ་མེད། །བལྟས་པའི་སྟོབས་ཀྱིས་<milestone unit="line" n="114.4"/>བཀྲམ་པ་ཡང་། །རང་བཞིན་དོན་ལ་མཉམ་པར་གནས། །དབེན་ཆད་འཛབ་ལ་ཞུགས་པ་དང་། །འཕྲིན་ལས་བཞི་ལ་རྟེན་བཅས་ནས། །བསྒོམ་དང་འཕྲིན་ལས་དོན་ལ་བརྩོན། །ཡེ་ནས་དག་པས་བྱ་བ་མེད། །རྣམ་<milestone unit="line" n="114.5"/>པར་དག་པའི་ལམ་དུ་བཤད། །མི་རྟོག་བགེགས་དང་བྲལ་བ་ལ། །གསུང་དང་བྲལ་བས་མཉམ་པར་གནས། །དེ་ནི་སྔགས་ཀྱི་ཚིག་ཏུ་བཤད། །བཞི་པའི་གཉིས་པ་བརྒྱད་པ་བཞི། །བྱིན་རླབས་རྣམ་པར་གསལ་བྱ་<milestone unit="line" n="114.6"/>སྟེ། །གཉིས་དང་གཉིས་སུ་སྦྱོར་བ་དང་། །འཕྲོ་དང་གནས་དང་བསྐྱེདཔ་དང་། །སྐུ་ནི་སྤྲུལ་པ་ཕྱོགས་བཅུར་འགྱེད། །ཡེ་ཤེས་འོད་དུ་རྣམ་པར་ཞུ། །ཡུལ་དང་ཡུལ་ཅན་སྦྱོར་མེད་ཅིང་། །ཐ་དད་གཉིས་མེད་སྦྱོར་བས་<milestone unit="page" n="115"/><milestone unit="line" n="115.1"/>༄༅། །བཤད། །འདུ་འབྲལ་མེད་པའི་སྦྱོར་བ་ཡི། །ཐབས་ཀྱིས་གར་ཐབས་རབ་བསྐྱོད་པས། །གཉིས་མེད་སྦྱོར་བ་ཕུལ་བ་ཡིན། །སྙིང་པོ་རང་བཞིན་ཀུན་ཏུ་གསལ། །ཡེ་ཤེས་ལྷ་ཡི་སྤྱོད་ཡུལ་ལ། །རྣམ་དག་<milestone unit="line" n="115.2"/>སྒྲིབ་བྱང་མངོན་སངས་རྒྱས། །ཐམས་ཅད་སེམས་ཀྱི་རང་བཞིན་ལ། །ཡང་དག་དངོས་པོ་ཀུན་ཆུབ་པས། །རྣམ་དག་ལམ་ཆེན་སྒྲོལ་བར་བཤད། །བཞི་པའི་གསུམ་པ་བརྒྱད་པའི་དྲུག །ཐམས་ཅད་སེམས་ཀྱི་རང་<milestone unit="line" n="115.3"/>བཞིན་ལ། །ཕྱི་ཡི་རྩོལ་བ་ཕྱི་ཡི་དོན། །བདེ་བའི་ཡེ་ཤེས་རོ་དང་ལྡན། །ནང་གི་གསང་བར་རབ་ཏུ་བསྔགས། །སྤྲོས་དང་བྲལ་བའི་ཡེ་ཤེས་ནི། །རྫོགས་པ་དག་ཏུ་རབ་ཏུ་བསྔགས། །ཐམས་ཅད་རང་སྣང་མ་འགགས་<milestone unit="line" n="115.4"/>ཤར། །ཕྱི་ནང་མེད་པར་ཤར་བ་ནི། །ཕྱི་ནང་གཉིས་ཀ་ཕྱི་ཉིད་ནང་། །ཟབ་པའི་ཆ་ཤས་ཡུལ་དང་བྲལ། །རང་བཞིན་རྣམ་དག་དབྱིངས་སུ་འདུ། །དག་པའི་རང་བཞིན་འབྲས་བུ་སྟེ། །རྫོགས་པའི་རརྗེ་བཞིན་འཐྲེས་<milestone unit="line" n="115.5"/>བུར་ཤར། །གང་ཡང་མ་ཡིན་འགྱུར་བ་མེད། །ལྷག་མ་མེད་པས་རྫོགས་པར་བཤད། །བཞི་པའི་བཞི་པ་བརྒྱད་པའི་བརྒྱད། །རྒྱུད་རྣམས་ཀུན་གྱིས་བསྡུས་པ་ཡིས། །གསང་བའི་དོན་དུ་བསྡུས་པ་བཤད། །མདོ་ལྔ་<milestone unit="line" n="115.6"/>སྙིང་པོའི་རྒྱུད་ལས། །ཐམས་ཅད་གསང་བའི་ཡེ་ཤེས་སུ་བསྟན་པའི་ལེའུ་སྟེ་གསུམ་པའོ།། །།དེ་ནས་རྣལ་འབྱོར་ཆེན་པོ་རྡོ་རྗེ་སེམས་དཔའ་དེས། །སྟོན་པ་ཀུན་ཏུ་བཟང་པོ་ལ་འདི་སྐད་ཅེས་གསོལ་<milestone unit="page" n="116"/><milestone unit="line" n="116.1"/>ཏོ། །དངོས་རྣམས་རབ་ཏུ་སྦྱར་བ་ནི། ཁུ་ལས་རྟག་ཏུ་གྲོལ་བ་སྟེ། །འོད་ཀྱི་གོང་བུ་ལྟ་བུ་ལ། །ཉི་མའི་འོད་ཟེར་ལྟ་བུ་དག །གོལ་སྒྲིབ་གཏན་ནས་དག་པ་ལ། །བསྟན་པའི་སྙིང་པོ་རྒྱུད་རྒྱལ་བཤད། །དེ་དོན་རྣམ་<milestone unit="line" n="116.2"/>པར་གསལ་བའི་ཕྱིར། །གོལ་སྒྲིབ་གསལ་པ་བསྟན་པ་དང་། །དེ་དོན་རྣམ་པར་གསལ་བ་ཞུ། །ཞེས་གསོལ་པ་དང་། །སྟོན་པ་ཀུན་ཏུ་བཟང་པོས་འདི་སྐད་ཅེས་བཀའ་སྩལ་ཏོ། །དངོས་རྣམས་རབ་ཏུ་སྦྱར་བ་<milestone unit="line" n="116.3"/>ནི། ཁུད་ཀྱི་དོན་ལ་འཇུག་པའི་ཕྱིར། །གོལ་སྒྲིབ་དབྱེ་བའི་དོན་གསལ་བྱ། །རང་སེམས་རྣམ་པར་དག་པ་ལ། །གོལ་ས་སྒྲིབ་པ་ཡེ་ནས་དག །རྟག་པའི་འབྲས་བུ་ཡེ་ནས་མེད། །ཐམས་ཅད་འོད་གསལ་ལྷུན་གྱིས་<milestone unit="line" n="116.4"/>གྲུབ། ཁུ་ནས་འཇུག་པའི་སྦྱོར་བ་ལ། །བརྟགས་པའི་འབྲས་བུ་སྨིན་པ་སྟེ། །ཞེན་པའི་དོན་གྱིས་རྣམ་པར་བཅིངས། །ཐ་དད་ཡུལ་ལ་དམིགས་བཅས་ཤིང་། །རྒྱུ་དང་འབྲས་བུར་རྣམ་པར་རྟོག །ལྷ་བའི་ཡུལ་ལ་རྣམ་<milestone unit="line" n="116.5"/>པར་ཞེན། །དགེ་སྡིག་གཉིས་ཀ་རྣམ་པར་སེལ། །འཇིག་རྟེན་འདི་ལས་འབྱུང་ངོ་ཞེས། །སྤྱོད་པའི་ཚུལ་དུ་རྣམ་པར་གཞག །དཀོན་པའི་ཡུལ་ལས་རྣམ་པར་རོལ། །ཆོས་རྣམས་དག་པའི་རྒྱུ་ཅན་ལ། །བྱང་ཆུབ་ཡན་<milestone unit="line" n="116.6"/>ལག་ལམ་དུ་བསམ། །ཆུ་ཟླ་དང་འདྲ་གསལ་རྙོག་མེད། །མ་གོས་པདྨ་ལྟ་བུ་ལ། །ཆགས་པའི་ཡུལ་ལས་རྣམ་པར་འདས། །ལམ་གཉིས་རྣམ་པར་བསམ་བྱས་པས། །དཀྱིལ་འཁོར་ཞི་བའི་ཆ་ལུགས་དང་། །ཁྲོ་ཚུལ་<milestone unit="page" n="117"/><milestone unit="line" n="117.1"/>༄༅། །དབང་པོའི་ཆ་ལུགས་འདྲ། །རང་གིས་རང་གིས་རང་བཅིངས་ཁ་བལ་བཞིན། །དེ་ལ་བརྟེན་པའི་བདེ་བ་ཡང་། །དེ་བཞིན་དེ་དང་འདྲ་བར་བཤད། །ཨ་ཡི་དོན་ལ་ཡང་དག་སྦྱར། །དེ་དོན་པདྨ་ལྟ་བུ་<milestone unit="line" n="117.2"/>སྟེ། །རྒྱུ་དང་འབྲས་བུ་རྣམ་པར་གསལ། །ལྷ་བ་དང་ནི་དམ་ཚིག་དང་། །ལས་དང་ཕྲ་བ་ཡེ་ཤེས་སོགས། །འབྱུང་བ་ལྔ་ཡི་རང་བཞིན་དག །ཕུང་པོ་ལྔ་ཉིད་རིགས་ལྔའི་གཙོ། །ཡེ་ནས་དག་པ་མངོན་སངས་<milestone unit="line" n="117.3"/>རྒྱས། །དབྱིངས་དང་ཡེ་ཤེས་གསལ་མཐར་ཕྱིན། །བསྐྱེད་པ་དགུ་ལ་རག་མ་ལས། །འབྲས་བུའི་ཚུལ་དུ་མངོན་སངས་རྒྱས། །ཡུལ་ལས་སྐྱེ་བའི་ཡེ་ཤེས་ནི། །དེ་ལ་སྒྲིབ་པས་རྣམ་པར་དག །འདི་ལ་སྐྱེ་དང་ཕྱི་ནང་<milestone unit="line" n="117.4"/>འབྱུང་། །ཁྱད་པར་གོང་དུ་་གསོལ་བ་ནི། །ཚད་པའི་ལམ་གྱིས་བགྲོད་བྱས་ན། །ཚངས་པའི་ལམ་དུ་རྣམ་པར་གནས། །མི་རྟོག་དོན་གྱིས་སྦྱངས་པ་ཡང་། །མ་བསམ་ཆད་ལྟ་སྐྱོན་དུ་འགྱུར། །གང་གིས་མེད་ལ་གང་<milestone unit="line" n="117.5"/>ཞེན་པ། །མེད་པ་ཉིད་ཀྱི་ཐ་དད་མེད། །དེ་ལ་དེ་མེད་དེ་དག་སྣང་། །གང་དག་གང་ལ་མི་འཛིན་པ། །ཐ་དད་ཞེན་པའི་རྩོལ་བ་མེད། །མི་རྩོལ་ཞེན་མེད་གཏན་ལ་འབེབས། །ཐམས་ཅད་སེམས་ཕྱིར་དེ་དངོས་<milestone unit="line" n="117.6"/>འགྲུབ། །ལྷུན་གྲུབ་མ་སྐྱེས་རང་སྣང་གསལ། །གང་གིས་གང་ལ་ངོ་བོ་དང་། ཁུ།་མཚན་དབྱེ་བ་ཐ་དད་པ། །རྣམ་གྲངས་ཁྱད་པར་དགོངས་པས་བསྡུས། །རྒྱུད་རྒྱལ་སྙིང་པོ་མ་ལུས་པའི། །བསྡུས་པའི་ཚུལ་དུ་གསང་<milestone unit="page" n="118"/><milestone unit="line" n="118.1"/>བའི་སྔགས། །མདོ་ལྔ་སྙིང་པོའི་རྒྱུད་ལས། །གོལ་སྒྲིབ་རྣམ་པར་དབྱེ་བའི་ལེའུ་སྟེ་བཞི་པའོ། །དེ་ནས་ཡང་སྟོན་པ་ཀུན་ཏུ་བཟང་པོ་ལ། །རྣལ་འབྱོར་ཆེན་པོ་རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །དེ་དོན་དེ་<milestone unit="line" n="118.2"/>ཡི་རང་བཞིན་ནི། །མི་འགྱུར་དབྱེར་མེད་དབྱེ་བ་དག །སྙིང་པོའི་དོན་ལ་འཇུག་པའི་ཕྱིར། །དེ་དོན་གསལ་བ་བསྟན་པར་ཞུ། །ཞེས་གསོལ་བ་དང་། །སྟོན་པ་ཀུན་ཏུ་བཟང་པོས་འདི་སྐད་ཅེས་བཀའ་སྩལ་ཏོ། །ཆ་<milestone unit="line" n="118.3"/>ཤས་གསེས་པའི་ཡུལ་དང་བྲལ། །མཚན་མར་མི་འགྱུར་ནམ་མཁའ་འདྲ། །ཐ་དད་མེད་ཅིང་དབྱེ་དང་བྲལ། །དེ་ལ་སྐབས་ཀྱིས་དབྱེ་བ་དང་། །འགྱུར་མེད་རྩོགས་ཚུལ་རྣམ་པ་ཀུན། །ཆོས་ཚུལ་མི་བཟད་ནམ་མཁའ་<milestone unit="line" n="118.4"/>བཞིན། །ཡེ་ནས་མ་སྐྱེས་དམིགས་པ་མེད་ །རྫོགས་པ་ཆེན་པོའི་རྒྱའོ། །ཡེ་ནས་བཙལ་མེད་ལྷུན་གྱིས་གྲུབ། །རྒྱུ་ཡི་དོན་དང་མངོན་སངས་རྒྱས། །གང་གིས་གང་ལ་ཐ་དད་མེད། །གཉིས་པ་མེད་པའི་ཆེ་བའོ ངོ་བོ་<milestone unit="line" n="118.5"/>ཉིད་ཀྱིས་སྒྲིབ་པ་དག །འོད་གསལ་ལྷུན་གྲུབ་བཙལ་དང་བྲལ། །ཡེ་ནས་རྒྱུད་ལས་མ་སྐྱེས་པ། །བརྗོད་དུ་མེད་ཅིང་ཐོས་དང་བྲལ། །འོད་ཀྱི་སྟོབས་ཀྱི་རྣམ་པར་གསལ། །ཐམས་ཅད་ཀུན་ཏུ་བཟང་པོའི་<milestone unit="line" n="118.6"/>བརྒྱན། །རངབཞིནཅིཡངམཡིན་པས། །མི་བཙལ་བྱ་བའི་ཡུལ་ལས་འདས། །ཐམས་ཅད་ཡེ་ནས་མངོན་སངས་རྒྱས། །ཐོབ་མེད་རེ་སྨོན་ཡུལ་ལས་འདས། །རྒྱུ་རྐྱེན་གཞན་ལ་མི་ལྷོས་ཤིང་། །རིག་པའི་ཡེ་ཤེས་<milestone unit="page" n="119"/><milestone unit="line" n="119.1"/>༄༅། །ངང་ནས་འཆར། །ཐམས་ཅད་མ་སྐྱེས་རྣམ་པར་དག །གཉིས་མེད་འབྲེལ་བའི་འཕྲིན་ལས་ཆད། །གང་གིས་གང་ལ་གང་དོན་མཛད། །སྒྱུ་མའི་དོན་ལ་བདེ་ཆགས་མེད། །ཡེ་ནས་མི་བསལ་རྟོག་དང་<milestone unit="line" n="119.2"/>བྲལ། ནམ་མཁའ་ལྟ་བུར་ཅིང་མི་གསལ། །ཆོས་ཉིད་ཡེ་ནས་བཏང་སྙོམས་པས། །གཞན་དུ་མི་རོ་སྨོན་དང་བྲལ། །ཡེ་ནས་དག་པས་རྐྱེན་དང་བྲལ། །དེ་ཉིད་དེའི་རང་བཞིན་པས། །མཉམ་ཉིད་རླུང་ལས་རང་དབང་<milestone unit="line" n="119.3"/>བསྒྱུར། །ཀུན་ཏུ་བཟང་པོའི་རོལ་པས་ཁྱབ། །འགྲོ་བ་ཀུན་ལ་རང་བཞིན་གནས། །ཐུགས་རྗེ་འདྲེལ་པས་བདེ་བ་ལེན། །དེ་དོན་དེ་ལ་མཉམ་པར་གནས། །བདེ་བ་ཆེན་པོ་ཐོབ་པར་འགྱུར། །ཆོས་ཉིད་ཡེ་ནས་རྣམ་<milestone unit="line" n="119.4"/>དག་པས། །གང་ལྟར་གནས་ཀྱང་བདེ་བའི་གནས། །གང་ལ་མི་རྟོག་ཅིར་མི་འཛིན། །དེ་ཡང་འཛིན་པ་ཆགས་དང་བྲལ། །ཡེ་ནས་དག་པས་བཙལ་དང་བྲལ། །ཕྱོགས་ཀྱི་མུན་པ་རྣམ་པར་དག །གང་དུ་མ་ཡིན་རང་<milestone unit="line" n="119.5"/>ལུགས་ཀྱིས། །ཚོགས་དང་དཀྱེལ་འཁོར་རྫོགས་པར་བསྟན། །སྣོད་བཅུད་མ་ལུས་ཕྱི་ནང་ཀུན། །ཀུན་བཟང་ངང་དུ་ལྷུན་གྱིས་གྲུབ། །རྣམ་རྟོག་དྲི་མ་བློ་བུར་བ། །མི་གསུང་སྔགས་སུ་མཉམ་པར་བཞག །ཡེ་ནས་<milestone unit="line" n="119.6"/>རང་བཞིན་རྣམ་དག་ཀྱང་། །བདག་དང་བཅས་པས་རྣམ་པར་བཅིངས། །སྐྱེ་མེད་རྫོགས་ལས་འདས་པ་ལ། །ལུང་གི་འགྲེལ་པ་མིང་བརྡར་བསྟན། །རྟོག་པ་བླ་མེད་སྤྱོད་པ་དང་། །གཉིས་ཀྱི་ཚུལ་དུ་རྣམ་པར་<milestone unit="page" n="120"/><milestone unit="line" n="120.1"/>གནས། །མིང་དང་རང་བཞིན་པ་དག་དང་། །ཆེ་བའི་དོན་དུ་རྣམ་པར་གནས། །སྤྱོད་པ་ཐབས་ཀྱི་ཡན་ལག་ནི། །ཁྱད་པར་ཡན་ལག་རྣམ་པ་ལྔ། །སྙིང་པོའི་དོན་བསྡུ་བ་ཡི། །འཇུག་པའི་ཚུལ་དུ་རྣམ་པར་<milestone unit="line" n="120.2"/>བཤད། །མདོ་ལྔ་སྙིང་པོའི་རྒྱུད་ལས། །ཕྱག་རྒྱ་བསྟན་པའི་ལེའུ་སྟེ་ལྔ་པའོ།། །།དེ་ནས་ཡང་རྣལ་འབྱོར་ཆེན་པོ་རྡོ་རྗེ་སེམས་དཔས། །དཔལ་ཀུན་ཏུ་བཟང་པོ་འདི་སྐད་ཅེས་གསོལ་ཏོ། །རྒྱུད་རྒྱལ་སྙིང་པོ་<milestone unit="line" n="120.3"/>མ་ལུས་པའི། །བསྡུས་པའི་བརྗོད་དོན་ཐིག་ལེའི་དོན། །ངོ་བོ་དབྱེ་བ་འབྱུང་བཅས་པ། །མ་སྐྱེས་བརྗོད་བྲལ་སྣང་བའི་གཞི། །སྐྱེ་དང་བྲལ་བའི་རང་བཞིན་གསལ། །སྣང་བའི་དངོས་པོ་དམིགས་སུ་<milestone unit="line" n="120.4"/>མེད། །ཆོས་རྣམས་ཀུན་གྱི་ཆོས་ཉིད་དོན། །རིན་ཆེན་ལྟ་བུར་འབྱུང་བའི་ས། །དགོས་པ་བསྡུས་པ་སྣང་བ་བྱེདེ། །ཉི་མའི་འོད་ཀྱི་སྟོབས་ཀྱིས་འཇུག །རང་སྣང་མ་ལུས་འབྱུང་བའི་ས། །རང་སྣང་མ་<milestone unit="line" n="120.5"/>བཅོས་རིག་པ་ཙམ། །མ་བཅོས་སྒྱུ་མ་རིག་པར་གསལ། །ནམ་མཁའ་ལྟ་བུར་ཡེ་ནས་བརྡལ། །ངོ་བོ་ཉིད་ཀྱིས་མུན་པ་སེལ། །སྣོད་ཀྱི་འཇིག་རྟེན་ཡེ་ནས་དག །ཟིན་པའི་དོན་ལ་སྦྱང་དང་བྲལ། །ཡེ་ནས་<milestone unit="line" n="120.6"/>ཟིན་པས་རྩོལ་བའི་ནད། །མཁའ་ཀློང་མི་གནས་བརྡལ་བའི་ངང་། །རྣམ་པར་སྣང་མཛད་སྤྲོས་དང་བྲལ། །རིག་པ་རང་བཞིན་ནམ་མཁའ་འདྲ། །དབྱེར་མེད་མི་གཉིས་རྟག་པའི་སྐུ། །ཡེ་ནས་མི་བསམ་སྒོམ་དང་<milestone unit="page" n="121"/><milestone unit="line" n="121.1"/>༄༅ བྲལ མ་བསམ་མ་སྦྱངས་རྣམ་པར་དག །སྐུ་གསུམ་ཡེ་ནས་ལྷུན་གྱིས་གྲུབ། །ཡེ་ཤེས་ལྔ་ཉིད་བཙལ་མེད་ལྡན། །ཆེ་བའི་ཡོན་ཏན་བསམ་ཡས་པ། །རྒྱ་མཚོ་ལྟ་བུར་ཟབ་པའི་ཆོས། །ཡེ་་ནས་<milestone unit="line" n="121.2"/>དག་པས་རང་གསལ་ཞིང་། །དྲི་མེད་ཀ་ནས་དག་པའི་ལམ། །ཚུལ་དང་བཅས་པས་རྒྱ་མཚོ་འདྲ། །ཡེ་ཤེས་རང་གསལ་དག་པའི་གཞི། །འབྲས་བུ་སྐྱེད་མིན་ཆེ་བ་ལྔ། །ཁྱད་པར་གྱུར་པ་ཆོས་ཀྱི་སྐུ། །ཞེས་གསལ་<milestone unit="line" n="121.3"/>ཏོ། །མདོ་ལྔ་སྙིང་པོ་ཞེས་བྱ་བའི་རྒྱུད་ལས། ཐིག་ལེ་བསྟན་པའི་ལེའུ་སྟེ་དྲུག་པའོ། །དེ་ནས་ཡང་རྣལ་འབྱོར་ཆེན་པོ་རྡོ་རྗེ་སེམས་དཔའ་དེས། སྟོན་པ་ཀུན་ཏུ་བཟང་པོ་ལ་འདི་སྐད་ཅེས་གསོལ་ཏོ། །རིག་པའི་ཐེག་པ་<milestone unit="line" n="121.4"/>བགྲོད་བྱས་ནས། །དེ་ལས་གསལ་བར་འཕགས་པ་སྟེ། །དགོངས་པའི་དོན་གྱི་ཁྱད་པར་འཕགས། །ཆོས་ཉིད་མ་བཅོས་བརྡལ་བ་ནི། །སྤྲོས་པ་ལས་འདས་རྣམ་པར་དག །མི་འཛིན་རང་རིག་བརྗོད་ལས་<milestone unit="line" n="121.5"/>འདས། །ཅིར་ཡང་མི་དམིགས་མངོན་སུམ་པ། །མངོན་པའི་སངས་རྒྱས་ཆེ་བའོ། །མཉམ་པའི་དོན་རིག་རང་བཞིན་ཉིད། །དབང་སྒྱུར་ཕྱིར་ན་གང་གིས་ཀྱང་། །རྩོལ་བའི་ལྟ་བས་འཕྲོགས་མི་འགྱུར། །དེ་དོན་དེ་ལས་<milestone unit="line" n="121.6"/>གཞན་ཉིད་ན། །འབྲས་བུ་གཞན་ལས་འབྱུང་མི་འགྱུར། །ཡིན་པའི་དོན་ལ་ཡེ་སངས་རྒྱས། །མ་བཅོས་རང་སྣང་རིག་པ་ཞིག །སྟོབས་ཀྱིས་བསྒྱུར་བའི་འབྲས་བུ་མིན། །འགྲོ་འདུལ་སྤྱོད་པ་བསམ་ཡས་པ། །རྩོལ་<milestone unit="page" n="122"/><milestone unit="line" n="122.1"/>བའི་ཐེག་པ་འདྲེན་དོན་དུ། །ཡོ་གའི་སྤྱོད་པ་གསལ་བར་བསྟན། །གང་ཡང་མ་སྤངས་ཡེ་ནས་དག །དེ་མེན་གཉེན་པོ་རྟེན་མེད་པས། །ཆེ་བའི་རྒྱན་གྱིས་ཡེ་ནས་བརྒྱན། །འབྲས་བུ་ལྟ་བུར་བསྒྲགས་པའོ། །ཞེས་སལ་<milestone unit="line" n="122.2"/>ཏོ། །མདོ་ལྔ་སྙིང་པོའི་རྒྱུད་ལས། ཆེ་བའི་འབྲས་བུ་བསྟན་པའི་ལེའུ་སྟེ་བཅུ་བདུན་པའོ། །དེ་ནས་ཡང་རྣལ་འབྱོར་ཆེན་པོ་རྡོ་རྗེ་སེམས་དཔས། །དཔལ་ཀུན་ཏུ་བཟང་པོ་ལ་འདི་སྐད་ཅེས་གསོལ་ཏོ། །འདི་ཡི་མཚན་<milestone unit="line" n="122.3"/>ཉིད་རྣམ་གྲངས་གང་། །དགོས་པའི་དོན་ལ་འཇུག་པ་གསལ། །རིགས་ཅན་རྣམས་ལ་ཕན་པའི་ཕྱིར། །བརྩེ་བས་བསྟན་པ་གསལ་བར་མཛོད། །ཅེས་གསོལ་བ་དང་། སྟོན་པ་ཀུན་ཏུ་བཟང་པོས་འདི་སྐད་ཅེས་བཀའ་<milestone unit="line" n="122.4"/>སྩལ་ཏོ། །ཐམས་ཅད་རྒྱུད་ཀྱིས་བསྡུས་པའི་དོན། །མདོ་ཡི་མཚན་ཉིད་རྣམ་གྲངས་གང་། །མདོ་ཡི་དུམ་བུ་གསལ་བར་གྲགས། ་།ད་ཀྱི་རྒྱལ་པོ་བསྟན་པའི་རྒྱུད། །བཀའ་ཡི་རང་བཞིན་གཏེར་གྱི་མཛོད། །སྦས་པ་<milestone unit="line" n="122.5"/>དོན་གྱི་གོང་བུ་འདྲ། །དེ་རྒྱུ་ཐབས་དང་འབྲེལ་བའི་དོན། །དགོས་པའི་དོན་ལ་གསལ་བར་འཇུག ཁྲེས་རབ་བར་པ་ཅན་དོན་དུ། །གསལ་བའི་སྒྲོན་མ་བྱེད་པར་འགྱུར། །ཞེས་གསུངས་སོ། །མདོ་ལྔ་སྙིང་པོའི་རྒྱུད་<milestone unit="line" n="122.6"/>ལས། །མཚན་གྱི་དོན་ལ་འཇུག་པའི་ལེའུ་སྟེ་བརྒྱད་པ་རྫོགས་སོ། །རྒྱ་གར་གྱི་མཁན་པོ་ཤི་སིང་ཧྭ་དང་། །དེ་བ་གྲི་དང་། །བོད་ཀྱི་ལོ་སྣྲོ་བ་དགེ་སློང་བེ་རོ་ཙ་ནས་རིན་པོ་ཆེ་སྦས་པ་ལྟ་བའི་རྒྱུད་བཞི། །ཉམས་བདེ་བ་<milestone unit="page" n="123"/><milestone unit="line" n="123.1"/>༄༅། །ཞེས་བྱ་བའི་གནས་སུ་དུས་གཅིག་གཏན་ལ་ཕབ་བོ། །རྒྱུད་རྒྱལ་གསལ་རབ་བྱེད་པ་ཡི། །མུན་པའི་སྒྲོན་མའི་བྱང་ཕྱོགས་སུ། །རྒྱས་པར་གསལ་འགྱུར་ལས་ཅན་ལ། །སྣང་བར་གྱུར་ལ་གཞན་དུ་<milestone unit="line" n="123.2"/>མིན། །གཞན་དུ་བསྟན་ན་སྨིན་པར་འཀྱུར། །རྫོགས་སོ།། །། ༄༅། །རྒྱ་གར་སྐད་དུ། །སན་དྷི་མ་ཧྭ་ཙིཀྟ་ས་མྱ་དྷི་ཨུ་པ་དེ་ཤ་ཏན་ཏྲ། བོད་སྐད་དུ། རྫོགས་པ་ཆེན་པོ་སྙིང་ཁྲིད་མན་</p></div1>
        </body>
    </text>
</TEI.2>