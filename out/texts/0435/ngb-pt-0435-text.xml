<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0435-text.xml">
    <teiHeader lang="tib">
        <fileDesc>
            <titleStmt>
                <title><!--rdzogs pa chen po ye shes gsang ba'i rgyud/-->རྫོགས་པ་ཆེན་པོ་ཡེ་ཤེས་གསང་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0435-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=183.1; end=213.6--><milestone unit="page" n="184"/><milestone unit="line" n="184.1"/>༄་། །རྒྱ་གར་སྐད་དུ། སརྙི་མ་ཧྭ་ཙྭ་ན་གུ་རྒྱ་ཏནྟྲ། བོད་སྐད་དུ། རྫོགས་པ་ཆེན་པོ་ཡེ་ཤེས་གསང་བའི་རྒྱུད། བཅོམ་ལྡན་འདས་ཀུན་རིག་རྣམ་པར་སྣང་མཛད་ལ་ཕྱག་འཚལ་<milestone unit="line" n="184.2"/>་ངངཅི་མིང་ང་ངངསྒྲིངཆེན་་་ཀྱི<milestone unit="line" n="184.3"/>ལ། །འད་སྐད་བསྟན་པའ་དུས་ག ག་ན། འག་ ན་གྱ་གནས་ཆས་ཉད་མ་བཅས་པའ་དབྱངས། ཀུན་ཏུ་མ་བ བས་པའ་གནས་ ་པ་ན། །བཅམ་ལྡན་འདས་ཆས་ཐམས་ཅད་ ་<milestone unit="line" n="184.4"/>སྙི་་ཤེང་མི་ང་་ཏེདེངཚེ་ང་རྗེསེ་་་<milestone unit="line" n="184.5"/>ང་པ། ཡ་ ས་གསང་བའ་རྒྱལ་པ་སྐུ་ ་བསྐྱད་པའ་ང་བར་བཞུགས་ ། འ་ ་སྟན་པའ་མདུན་ན་དཔལ་རྡ་ ་ མས་དཔའ་བཞུགས་ས། །གཞན་ཡང་འཁར་འདུས་པ་མང་པ་དང་<milestone unit="line" n="184.6"/>དབྱེ་བ་མི་མངའ་བར་ཐབས་ཅིག་གོ །དེ་ནས་རྡོ་རྗེ་སེམས་དཔའ་སྟན་ལས་ལངས་ཏེ། འཁོར་འདུས་པ་ཐམས་ཅད་ལ་ཕན་གདགས་པ་དང་། བློ་ཐེ་ཙོམ་གསལ་བའི་དོན་དུ་འདི་སྐད་<milestone unit="page" n="186"/><milestone unit="line" n="186.1"/>ཡིན། །ཡེ་ཤེས་སེམས་ཀྱི་ངོ་བོ་ལས། །གཞན་དུ་གཡོ་བ་ཅི་ཡང་མེད། །མ་རིག་རྟོག་ཚོགས་མིང་མེད་པས། །དེ་ལ་དམིགས་ཤིང་བཏད་དུ་མེད། །ཡེ་ཤེས་རང་ཤར་ལྟ་བའི་མཆོག །དཔེར་ན་མཁའ་ལ་ཉི་ཤར་<milestone unit="line" n="186.2"/>འདྲ། །དོན་གྱི་ཆོས་ཉིད་དག་པ་ལ། །རྩོལ་བའི་རང་བཞིན་བྲལ་བས་ན། །རང་རིག་ཡུལ་དང་བྲལ་བས་ན། །དམིགས་པ་མེད་པ་གསལ་བའི་ཕྱིར། །ཆོས་ཀྱི་དབྱིངས་ལས་གཞན་མེད་དོ། །དེ་ལྟ་བུ་ཡི་ཡེ་ཤེས<milestone unit="line" n="186.3"/>ལ། །གོལ་ས་སྒྲིབ་པ་ཡེ་ནས་མེད། །དེ་ཡང་ཇི་ལྟར་མེད་ཅེ་ན། །ཡེ་ཤེས་སྒྲོན་མ་རང་ལ་ཤར་བ་ལ། །མ་རིག་མུན་པས་བསྒྲིབས་པ་ཡེ་ནས་གསལ། །ཡེ་ཤེས་ཆེན་པོས་འཁོར་བ་དབྱིངས་ནས་ཐོན། །རྟོགས་པའི་ལྟ་<milestone unit="line" n="186.4"/>བས་ཡེ་ནས་ཐག་ཆོད་པས། །བདག་འཛིན་ཞེན་ཆགས་གནས་སུ་དག་པར་བཅོམ། །བདེ་གཤེགས་དགོངས་པའི་ཕུག་ཀྱང་དེ་རུ་བཏིབ། །མཁའ་གློང་བདེ་བའི་གནས་ཆེན་པོ། །ཐམས་ཅད་བྱང་ཆུབ་སེམས་སུ་<milestone unit="line" n="186.5"/>གཅིག །ཀུན་ཡིན་དཔེ་ནི་ནམ་མཁའ་འདྲ། །ཕྱི་ནང་སྣོད་བཅུད་ཐམས་ཅད་ཀུན། །བྱང་ཆུབ་སེམས་ཀྱིས་བྱས་པའི་ཕྱིར། །ཆོས་ཀྱི་དབྱིངས་སུ་ཡེ་སངས་རྒྱས། །དེ་ལ་དགག་ཅིང་བསྒྲུབ་ཏུ་མེད། །སེམས་ཉིད་ཅིར་<milestone unit="line" n="186.6"/>ཡང་སྣང་བ་ལ། །ཅིར་ཡང་དམིགས་སུ་ཡེ་ནས་མེད། །དེ་ལྟ་བུ་ཡི་ཡེ་ཤེས་ལ། །ཐམས་ཅད་གཉིས་མེད་ཡེ་སངས་རྒྱས། །དེ་ཡང་ཇི་ལྟར་ཡིན་ཞེ་ན། །ཐེག་པ་མཐོ་དམན་ཐམས་ཅད་ཀུན། །ཀུན་འབྱུང་ཡེ་ཤེས་ཤར<milestone unit="page" n="187"/><milestone unit="line" n="187.1"/>༄༅ བ་ལ། །བཟང་ངན་ཆེ་ཆུང་གཉིས་སུ་མེད། །རང་བྱུང་ཡེ་ཤེས་ཆོས་ཉིད་ལ། །འཁོར་འདས་གཉིས་སུ་མེད་པར་བསྟན། །ཡུལ་དང་སེམས་ཉིད་གཉིས་སུ་མེད། །ཐམས་ཅད་ཡེ་ནས་སངས་རྒྱས་<milestone unit="line" n="187.2"/>པས། །བྱ་བཙལ་མཐའ་ལས་དེ་ལྟར་རྒྱལ། །དེ་ལྷར་ཡེ་ཤེས་ཆེན་པོ་ལ། །ཀུན་འབྱུང་ཡེ་ཤེས་ཉིད་དུ་དག །ལྷུན་གྲུབ་མུ་མཐའ་མེད་པའི་མཆོག །ཀུན་ཡིན་ཅི་ཡང་མ་ཡིན་པའོ། །དེ་ནི་ཀློང་ཡངས་བདེ་བའི་མཆོག<milestone unit="line" n="187.3"/>ཁམས་གསུམ་ཐམས་ཅད་དག་པའི་དཔལ། །སེམས་ཀྱི་ཞིང་ཁམས་འཇམ་ཀླས་པས། །ཐིག་ལེ་ཉག་གཅིག་ལྟ་བའི་མཆོག །ཀུན་ཏུ་བཟང་པོ་ཀུན་བཟང་བས། །ནམ་མཁའི་རང་བཞིན་དག་པའི་ཀློང་། །དེ་ལས་<milestone unit="line" n="187.4"/>གཞན་པའི་ཆོས་མེད་དོ། །ཞེས་གསུངས་པས། འཁོར་རྣམས་སྐྲགས་དངངས་ཏེ། རྡོ་རྗེ་སེམས་དཔའ་ཉིད་ཀྱང་རྒྱལ་བར་གྱུར་ཏོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། ཡེ་ནས་སངས་རྒྱས་པར་བསྟན་<milestone unit="line" n="187.5"/>པའི་ལེའུ་སྟེ་དང་པོའོ།། །།རྡོ་རྗེ་སེམས་དཔས། ཡེ་ཤེས་གསང་བའི་རྒྱལ་པོ་ལ་འདི་སྐད་ཅེས་གསོལ་ཏོ། །ལྟ་བ་ཡེ་ནས་སངས་རྒྱས་པའི་དོན་དེ་ཐབས་གང་གིས་རྟོགས་བྱ་ཞེས་གསོལ་པ་དང་། ཡེ་ཤེས་གསང་<milestone unit="line" n="187.6"/>བའི་རྒྱལ་པོས་འདི་སྐད་ཅེས་གཀའ་སྩལ་ཏོ། །ཀྱེ་སེམས་དཔའི་ཚོགས་ཆེན་པོ་ཉོན་ཅིག །འདི་ལྷ་སྟེ། ཆེ་བའི་ཡེ་ཤེས་གསང་བ་འདི། ཤེས་རབ་ཐབས་ལ་བརྟེན་པས་གྲུབ། །དེ་ཡང་ཇི་ལྷར་འགྲུབ་ཅེ་<milestone unit="page" n="188"/><milestone unit="line" n="188.1"/>ན། །ཆོས་ཐམས་ཅད་ངང་དང་རང་བཞིན་བདག་ཉིད་གསུམ་དུ་འདུས། མ་བྱུང་མ་སྐྱེས་ཆོས་ཉིད་དེ། །ཐམས་ཅད་ཀུན་ལ་ཁྱབ་པར་གནས། །ཀུན་ལ་ཁྱབ་ཀྱང་དངོས་པོ་མེད། །དེ་ནི་མ་སྐྱེས་ཆོས་ཉིད་ངང་། །དེ་ལྟར་<milestone unit="line" n="188.2"/>རྟོགས་པའི་རིགས་མཆོག་ལ། །ཀུན་ཀྱང་མ་སྐྱེས་ཆོས་ཀྱི་དབྱིངས། །དེ་ལ་ངང་ཞེས་བྱ་བར་བཤད། །སེམས་ཉིད་སྐྱེ་བ་མེད་པ་ལས། །མ་བཙལ་ཆོ་འཕྲུལ་ཅིར་ཡང་འཆར། །སྣང་བ་གཉིས་ཀྱི་ངོ་བོར་ཤར། །དེ་ཡང་<milestone unit="line" n="188.3"/>ཇི་ལྟར་ཤར་ཞེ་ན། །ཡེ་ཤེས་རྟོགས་པའི་ཁྱད་པར་ལས། །སྐུ་དང་ཡེ་ཤེས་མ་བཙལ་ཤར། །མ་རྟོགས་འཁོར་བའི་གནས་སུ་ཤར། །ཀུན་བཟངས་རོལ་པ་ཡིན་པར་ཟད། །མ་སྐྱེས་མ་འགགས་གཉིས་མེད་དེ། །མ་<milestone unit="line" n="188.4"/>སྐྱེས་པ་ཉིད་རོལ་པའི་ངང་། །སྐྱེ་བའི་ཆོ་འཕྲུལ་རང་བཞིན་ཅན། །དེ་གཉིས་དབྱེར་མེད་མཉམ་པ་ལྟར། །དེ་ཡི་ངང་དུ་ཐམས་ཅད་འདུས། །རང་བཞིན་ཆོས་ཉིད་གཏན་ཚིགས་ཡིན། །འདི་ལ་གཞལ་བྱ་གཞལ་བྱེད་<milestone unit="line" n="188.5"/>མེད། །དེ་ལྟར་མེད་རྟོགས་གནས་ཚིགས་ཡིན། །ཅེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། ཡེ་ཤེས་གསང་བའི་དོན་གཏན་ལ་ཕབ་པའི་ལེའུ་སྟེ་གཉིས་པའོ།། །།དེ་ནས་རྡོ་རྗེ་སེམས་<milestone unit="line" n="188.6"/>དཔས་གསོལ་བ། དེ་ལྟར་རྟོགས་པ་ལ་ཡོན་ཏན་ཅི་མཆིས། བསྟན་དུ་གསོལ། དེ་ནས་ཡེ་ཤེས་གསང་བའི་རྒྱལ་པོས་བཀའ་སྩལ་པ། ཀྱེ་སེམས་དཔའ་ཆེན་པོ་ཉོན་ཅིག །བྱང་ཆུབ་སེམས་རྟོགས་ཡོན་ཏན་<milestone unit="page" n="189"/><milestone unit="line" n="189.1"/>༄༅། །ཁྱད་པར་འཕགས། །རྟོགས་པ་རང་ལ་མ་ཤར་སྔོན་རོལ་དུ། །སངས་རྒྱས་ཞེས་བྱ་བའི་མིང་ཡེ་ནས་མེད། །དེ་ནི་སྦྱན་མཆོག་ཤེས་རབ་ཅན། །མ་བཅོས་ཆོས་ཉིད་རྟོགས་པའི་རྣལ་འབྱོར་པ། །སྐྱེ་བ་<milestone unit="line" n="189.2"/>གཞན་དུ་མི་ལེན་པར། །སངས་རྒྱས་རིགས་ཆེན་འདི་ཡིས་འཛིན་པར་འགྱུར། །སྣང་སྲིད་རང་བྱུང་ཡེ་ཤེས་དེ་ཡིས་རྟོགས་པ་ལ། །ཡེ་ཤེས་ཆེན་པོ་དེ་ལས་འཆར་བར་འགྱུར། །ཕྱི་ནང་ཆོས་ཀྱི་དབྱིངས་སུ་རྟོགས་པ་<milestone unit="line" n="189.3"/>ལ། །ཐིག་ལེ་ཆེན་པོ་དེ་ལས་འབྱུང་བར་འགྱུར། །ཆེ་ཆུང་ཡེ་ནས་དབྱེར་མེད་ངང་རྟོགས་པས། །མཉམ་ཉིད་ཆོས་སྐུ་དེ་ཡིས་རྟོགས་པར་བྱེད། །ཡང་དོག་གཉིས་སུ་མེད་པར་རྟོགས་པ་ལ། །ཀུན་ཏུ་བཟང་པོའི་ཀློང་ན་<milestone unit="line" n="189.4"/>རང་རིག་འཕྱོ། །བཟང་ངན་གཉིས་སུ་མེད་པར་རྟོགས་པ་ལ། །དགག་བསྒྲུབ་མེད་པའི་བདེ་ཆེན་ཡེ་ཤེས་འགྲུབ། །བྱ་བཙལ་མི་དགོས་རང་བྱུང་རང་ལས་བྱུང་། །བདེ་དང་སྡུག་བསྔལ་གཉིས་སུ་མེད་རྟོགས་<milestone unit="line" n="189.5"/>པས། །བདེ་བ་ཆེན་པོའི་ལོངས་སྤྱོད་དེ་ལས་འབྱུང་། །བྱང་ཆུབ་སེམས་རྟོགས་བསོད་ནམས་ཁྲི་ཕྲག་ཡས། །ནམ་མཁའི་དབྱིངས་སུ་ཤོང་བར་རབ་ཏུ་དཀའ། །ཞེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་<milestone unit="line" n="189.6"/>བའི་རྒྱུད་ལས། ལྟ་བའི་ངོ་བོ་དང་རྟོགས་པའི་ཡོན་ཏན་བསྟན་པའི་ལེའུ་སྟེ་གསུམ་པའོ།། །།དེ་ནས་རྡོ་རྗེ་སེམས་དཔས། ཡེ་ཤེས་གསང་བའི་རྒྱལ་པོ་ལ་འདི་སྐད་ཅེས་གསོལ་ཏོ། །ཀྱེ་བཅོམ་ལྡན་འདས་ཡེ་<milestone unit="page" n="190"/><milestone unit="line" n="190.1"/>ཤེས་གསང་བའི་རྒྱལ་པོ། དོན་དེ་ཕྱི་རབས་བདག་གིས་ཉམས་སུ་བླངས་ན་ཇི་ལྟར་བླང་བར་བགྱི། ཞེས་གསོལ་པ་དང་། བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་ཏོ། །རྡོ་རྗེ་སེམས་དཔའ་ཉོན་ཅིག །དོན་<milestone unit="line" n="190.2"/>མན་ངག་ཏུ་བཤད་དོ། །དོན་ནི་ཉམས་སུ་བླང་འདོད་པས། །དབེན་པ་ཆེན་པོའི་ས་ཕྱོགས་སུ། །ཕྱི་ནང་འབྲེལ་ཐག་བཅད་ནས་ནི། །རང་ལུས་བདེ་བའི་ངོ་བོ་ལ། །ཆོས་བདུན་འབྱུང་བ་ཆ་བསྙམས་ཏེ། །དང་པོ་<milestone unit="line" n="190.3"/>སེམས་ཉིད་ཐ་མལ་པའི། ཁྲེས་པ་ཙམ་དུ་གཞག་པར་བྱ། །མ་བཅོས་མ་བསྒྱུར་ཆོས་ཉིད་རྣལ་མ་ལ། །དངོས་པོ་མཐོང་ཐོས་མི་སྤངས་དེ་བཞིན་ཉིད་དུ་གཞག །སེམས་ཀྱི་རྟོག་པ་མ་སྐྱེས་ཙམ་དུ་གཟུང་། །དྲན་<milestone unit="line" n="190.4"/>པའི་ཐག་པ་དམ་པོས་བཏགས་ལ་གཞག །དེ་ལ་མི་རྟོག་ཡེ་ཤེས་སྐྱེ་བར་འགྱུར། །དེ་ཡི་སེམས་ནི་སྤྲོས་གྱུར་ན། །འཕྲོ་བ་དེ་ཉིད་ལ་ནི་སེམས་གཏད་དེ། །དྲག་ཏུ་བརྩོན་འགྲུས་བརྩམ་པར་བྱའོ། །དེ་ཡི་སེམས་ནི་མི་<milestone unit="line" n="190.5"/>འཕྲོ་ན། །དེ་ལ་མ་ཡེངས་དྲག་ཏུ་བསྒོམ། །ཚད་ནི་རང་གི་ཁམས་དང་སྦྱར། །སྤྱིར་ནི་མི་རིང་ཙམ་དུ་སྒོམ། །མི་བདེ་སེམས་ནི་འཕྲོས་གྱུར་ན། །ཡང་ན་ལངས་ཏེ་བཅག་པར་བྱ། །ཡང་ན་ནམ་མཁའི་དབྱིངས་སུ་<milestone unit="line" n="190.6"/>འཕངས། །ཡང་ན་ཆོས་ཀྱི་དབྱིངས་སུ་སྦ། །དེ་ཡི་སེམས་ནི་མི་འཕྲོ་ན། །དང་པོ་མི་རྟོག་ཡེ་ཤེས་བསྐྱེད། །དེ་ཡི་དུས་ན་རྟོག་པ་མེད། །མཚན་མས་ཟིལ་གྱིས་དེ་རུ་མནན། །དེ་ལ་ངོ་བོ་འདི་ལྟར་འབྱུང་། །སྣ་ཚོགས་<milestone unit="page" n="191"/><milestone unit="line" n="191.1"/>༄༅། །སྣང་ལ་ཞེན་པ་མེད། །མ་བཅོས་ཆོས་ཉིད་གཡོས་བ་མེད། །ཕྱི་ནང་སྣོད་བཅུད་ཆོས་ཀྱི་དབྱིངས། །དགག་སྒྲུབ་མེད་པའི་ཡེ་ཤེས་གསལ། །གསལ་ཙམ་ཉིད་ན་ཆོས་ཀྱི་སྐུ། །རྣམ་རྟོག་ཕྲ་རགས་ཅི་བྱུང་<milestone unit="line" n="191.2"/>ཡང་། །དེ་ཉིད་རང་བྱུང་ཉིད་དུ་ལྟ། །འབྱུང་དང་འདུས་དང་དེ་བཞིན་ཉིད། །ནམ་མཁའི་ངང་དུ་སྤྲིན་སངས་འདྲ། །རྣམ་རྟོག་མི་བསྐྱེད་ཡེ་ཤེས་བརྗོད་དུ་མེད། །དེ་ལྟར་རྟོགས་པའི་རྣལ་འབྱོར་པས། །ཕྱི་ཡི་ཡུལ་དང་<milestone unit="line" n="191.3"/>འབྱུང་བ་སྙོམས། །ནང་དུ་དབུགས་ཀྱི་འགྲོ་འོང་བྲལ། །མ་བཅོས་རྣལ་མའི་དོན་ལ་ཕེབས། །བདེ་བའི་ཡེ་ཤེས་བརྗོད་པར་དཀའ། །ཕྱི་ནང་ཞེན་ཆགས་རབ་ཏུ་ཆུང་། །དུག་ལྔ་བགས་ཀྱིས་བཅད་པ་དང་། །འདོད་པ་<milestone unit="line" n="191.4"/>ལྔ་དང་མཉམ་པ་ཉིད། །ཅི་ལའང་ཆགས་པ་མེད་པས་ལེན། །ཐམས་ཅད་མཉམ་ཉིད་ཆོས་ཀྱི་དབྱིངས། །བདེ་སྡུག་མེད་པས་ཤིན་ཏུ་བདེ། །གཞན་ཡང་འདི་ལྟ་བུ་རུ་འབྱུང་། །བཅོ་བརྒྱད་བདུད་ཀྱི་ཆོ་འཕྲུལ་<milestone unit="line" n="191.5"/>དང་། །ལུང་སྟོན་བཀུར་སྟི་བྱེད་པ་དང་། །སྐོར་བ་བྱེད་ཅིང་སྔགས་པ་བརྗོད། །རྟོག་པ་བཟང་ངན་ཅི་སྐྱེས་ཀྱང་། །རང་བཞིན་ཉིད་ཀྱི་རྟགས་སུ་བཤད། །ཅེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་<milestone unit="line" n="191.6"/>རྒྱུད་ལས། ལས་དང་པོ་ལ་བསྟན་པའི་ལེའུ་སྟེ་བཞི་པའོ།། །།དེ་ནས་བཅོམ་ལྡན་འདས་ཡེ་ཤེས་གསང་བའི་རྒྱལ་པོ་ལ། རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །ཡེ་ཤེས་ཆོས་སྐུར་བསྟན་པ་དང་། །འགྲོ་<milestone unit="page" n="192"/><milestone unit="line" n="192.1"/>དྲུག་གཡང་ས་བཅད་པའི་དོན་བསྟན་དུ་གསོལ། དེ་སྐད་གསོལ་བའི་ཚིག་གསན་ནས། །ཡེ་ཤེས་རྫོགས་པས་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའ་གཙོ། །ཆོས་ཀྱི་སྐུ་ཞེས་བྱ་བ་ནི། །དགེ་དང་སྡིག་པའི་<milestone unit="line" n="192.2"/>བག་ཆགས་དང་། །ཉོན་མོངས་ཕྱིས་འབྱུང་ཤེས་པ་དང་། །ཡུལ་གྱི་རྗེས་འབྲངས་ཤེས་པ་རྟོག་པ་ཡིས། །ཆོས་སྐུ་སླད་པས་འཁོར་བ་ཡིན། །དེ་དག་གསུམ་དུ་མ་གྱུར་པའི། །རང་གི་ངོ་བོ་ཆོས་ཀྱི་སྐུ། །འཛིན་པའི་རྟོག་<milestone unit="line" n="192.3"/>བྲལ་ཡེ་ཤེས་ལྔ། །དེ་རྟོགས་རྒྱལ་བ་ཀུན་དང་མཉམ། །འགྲོ་ཉལ་འདུག་འདོད་ཆོས་ཀྱི་དབྱིངས། །དེ་ལ་གནས་པས་ཆོས་ཉིད་རྟོགས། །ཞེས་གསུངས་སོ། །འགྲོ་དྲུག་གཡང་ས་གཅད་པ་ནི། །གཉིས་སུ་མེད་དང་རྒྱུ་<milestone unit="line" n="192.4"/>འཐུན་དང་། །གཉེན་པོ་སྟོབས་ཀྱིས་བཅད་པའོ། །ཡི་དྭགས་བཀྲེས་སྐོམ་སྡུག་བསྔལ་ཡང་། །རྡོ་རྗེ་སེམས་དཔའི་ངོ་བོ་ཉིད། །སེམས་ཀྱི་སྤྲུལ་པ་ཤར་བ་ལ། །བཀྲེས་དང་སྐོམ་པས་ཅི་ཞིག་གདུང་། །དམྱལ་བའི་ཚ་<milestone unit="line" n="192.5"/>གྲང་སྡུག་བསྔལ་ཡང་། །ཡེ་ཤེས་གསང་བའི་རྒྱལ་པོ་ཉིད། །དེ་ལ་དམྱལ་བའི་སྡུག་བསྔལ་མེད། །དེས་ན་དམྱལ་བ་ཆོས་ཀྱི་སྐུ། །བྱོལ་སོང་བླུན་རྨོངས་གནས་པ་ཡང་། །རང་རིག་ཡེ་ཤེས་སྒྲོན་མ་ཆེ། །དེ་ལ་སྒྲིབ་པ་<milestone unit="line" n="192.6"/>མི་མངའ་ཡང་། །མ་རིག་པ་ཉིད་ཡེ་ཤེས་གསལ། །མི་བདེ་བ་དང་སྡུག་བསྔལ་བ། །བདེ་དང་སྡུག་བསྔལ་རྒྱུ་འཐུན་པས། །ཡེ་ཤེས་གསང་བ་ང་ཡིས་བཤད། །ལྷ་མིན་འཐབ་རྩོད་སྡུག་བསྔལ་ཡང་། །རང་བྱུང་ཡེ་<milestone unit="page" n="193"/><milestone unit="line" n="193.1"/>༄༅། ཁྲེས་ཆོས་ཀྱི་སྐུ། །ཞི་བ་ཆེན་པོ་ཡེ་ཤེས་ལ། །ཕྲག་དོག་སྡུག་བསྔལ་ངང་གིས་སྟོང་། །ལྷ་ཡི་ལྟུང་བའི་སྡུག་བསྔལ་ཡང་། །ལྟུང་ས་ཆོས་སྐུ་ཀུན་བཟང་གནས། །ཀུན་བཟང་ངང་ལ་ལྟུང་ས་མེད། །སྦྱིར་<milestone unit="line" n="193.2"/>བསྟན་ཉོན་མོངས་ལྔ་ཉིད་ཀྱང་། །ཡེ་ཤེས་རོལ་བར་ཡང་དག་ཤར། །དེ་ལ་ཉོན་མོངས་སྡུག་བསྔལ་མེད། །ཉོན་མོངས་ལྔ་ཉིད་བྱང་ཆུབ་མཆོག །སྡུག་བསྔལ་བདེ་ཆེན་ལོངས་སྤྱོད་ཡིན། །འགྲོ་བ་རིགས་དྲུག་ཡེ་<milestone unit="line" n="193.3"/>སངས་རྒྱས། །ཞེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། ཆོས་སྐུ་བསྟན་པ་དང་། འགྲོ་དྲུག་གཡང་ས་བཅད་པ་བསྟན་པའི་ལེའུ་སྟེ་ལྔ་པའོ།། །།དེ་ནས་ཡེ་ཤེས་གསང་བའི་རྒྱལ་པོས་<milestone unit="line" n="193.4"/>འདི་སྐད་ཅེས་གསུངས་སོ། །ཉོན་ཅིག་སེམས་དཔའ་རྡོ་རྗེ་ཆེ། །རྟོགས་པའི་རླུད་ཆེན་བསྟན་པ་ནི། །རྣམ་རྟོག་མཚན་མ་ཐམས་ཅད་ཀུན། །ཡེ་ཤེས་ཆེན་པོར་རབ་གསལ་བའི། །རྫོགས་པ་ཆེན་པོའི་རྣལ་འབྱོར་<milestone unit="line" n="193.5"/>པས། །ཐམས་ཅད་བྱང་ཆུབ་སེམས་སུ་གསལ། །དེ་ལས་གཞན་དུ་གཡེལ་བ་མེད། །རྣམ་རྟོག་མཚན་མ་ཅི་བྱུང་ཡང་། །རྟོག་པ་རང་གི་མཚན་ཉིད་ནི། །རང་བྱུང་ཡེ་ཤེས་ཡང་དག་ཤར། །རྣམ་རྟོག་ཡེ་ཤེས་དངོས་ཡིན་<milestone unit="line" n="193.6"/>པར། །ཡེ་ཤེས་གསང་བའི་རྒྱལ་པོས་བཤད། །དེ་ལྟར་རྟོགས་པའི་རྣལ་འབྱོར་པས། །དངོས་པོ་སྣ་ཚོགས་ཆོས་ཀྱི་སྐུ། །སྦྱང་དགག་སྒྲུབ་ཏུ་དེ་ལ་མེད། །མེ་ལ་ཤིང་བསྣན་དཔེ་བཞིན་དུ། །རྟོགས་པ་སྣ་ཚོགས་ཡེ་ཤེས་<milestone unit="page" n="194"/><milestone unit="line" n="194.1"/>གསལ། །མཚན་མ་རང་གྲོལ་ཆོས་ཀྱི་སྐུ། །ཡུལ་གྱི་མཚན་མ་ཐམས་ཅད་ཀུན། །རང་བྱུང་ཡེ་ཤེས་རང་སྣང་བ། །རང་གི་མཚན་ཉིད་ཡེ་ཤེས་ཡིན། །དེ་ལྟར་རྟོགས་པའི་དབང་ཕྱུག་དེ། །མཚན་མར་སྣང་ཡང་ཡེ་ཤེས་<milestone unit="line" n="194.2"/>སྐུ། །རང་རིག་ཅིར་ཡང་གསལ་བ་ལས། །གཞན་དུ་མི་འགྱུར་ཡེ་ཤེས་དང་། །དེས་ན་མཚན་མ་གནས་སུ་དག །དེ་ལ་མཚན་མ་སྤང་དུ་མེད། །ནམ་མཁའི་ངང་དུ་སྤྱིན་འདུས་འདྲ། །རང་བྱུང་ཡེ་ཤེས་རྟོག་པའི་<milestone unit="line" n="194.3"/>རླུད་། །དེ་ལ་འབྱུང་འཇུག་ངང་གིས་མེད། །འཁོར་དང་མྱ་ངན་འདས་པའི་ཆོས། །རང་བྱུང་ཡེ་ཤེས་ངོ་བོ་ཡིན། །ཐམས་ཅད་རང་བྱུང་ཡེ་ཤེས་གསལ། །དེ་ལས་གཞན་དུ་མི་གཡོ་བས། །ཐམས་ཅད་ཡེ་ཤེས་སྐུ་རུ་<milestone unit="line" n="194.4"/>སྣང་། །དེ་ལྟར་རྟོགས་པའི་རང་དབང་ཅན། །འབྱུང་དང་འཇུག་པ་དེ་ལ་མེད། །འདི་ལྟར་རྣམ་པ་ཐམས་ཅད་དུ། །ཆོས་ཉིད་ངང་ལ་གནས་པ་ལ། །དང་པོར་བལྟ་བ་དེ་ལ་མེད། །བཙལ་བའི་བསམ་པས་ཆོས་ཀྱིས་<milestone unit="line" n="194.5"/>དབྱིངས་མི་བསྐྱོད། །ཡེ་ཤེས་ཀློང་དུ་ཤར་བའི་ཏིང་འཛིན་ལ། །རྩོལ་བ་མེད་པར་ཡང་དག་བཤད། །དཔེར་ན་གསེར་གླིང་ཕྱིན་པ་ལྟར། །ཆོས་རྣམས་སེམས་སུ་གསལ་བ་ལ། །ཀློང་ན་མི་འདུག་གང་ཡང་<milestone unit="line" n="194.6"/>མེད། །དངོས་པོར་སྣང་བ་ཐམས་ཅད་ཀུན། །བྱང་ཆུབ་སེམས་སུ་རབ་གསལ་ན། །དྲན་པ་མེད་པར་ཡེ་ཤེས་གསལ། །བྱེད་སྤྱོད་མེད་པར་ཡེ་ཤེས་པས། །ཡེ་ནས་རྫོགས་པས་ཚོགས་ཀྱི་ལུང་། །དངོས་པོའི་ཆོས་<milestone unit="page" n="195"/><milestone unit="line" n="195.1"/>༄༅། །རྣམས་མ་ལུས་ཀུན། །བྱང་ཆུབ་སེམས་ཀྱི་ངང་ན་གནས། །དེ་ལས་ཡེ་ཤེས་གཉིས་སུ་མེད། །དེ་ཡི་དབྱིངས་ལ་ཐམས་ཅད་གནས། །ཡུལ་དུ་སྒོམ་པ་ཅི་ཡང་མེད། །དངོས་པོ་རང་གི་སེམས་སྣང་<milestone unit="line" n="195.2"/>བས། །སྣང་བའི་ཡུལ་ན་དྲན་པ་མེད། །རྣམ་རྟོག་མ་སྤངས་ཆོས་ཀྱི་སྐུ། །རྟོགས་པའི་ཡེ་ཤེས་རང་སྣང་བས། །དེ་ལ་ཡུལ་ཞེན་གཉིས་མེད་པའོ། །འདུ་ཤེས་སྐྱེས་པས་ཡེ་ཤེས་ངང་། །ཡུལ་མེད་སེམས་ཀྱི་ཀློང་ན་<milestone unit="line" n="195.3"/>འཕྱོ། །དེ་ལྟར་མ་རྟོགས་འདི་ལ་སྒྲིབ། །ཅེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། །ཏིང་འཛིན་གྱི་རླུད་ཆེན་པོ་རང་ལ་ཤར་བར་བསྟན་པའི་ལེའུ་སྟེ་དྲུག་པའོ།། །།དེ་ནས་ཡེ་ཤེས་<milestone unit="line" n="195.4"/>གསང་བའི་རྒྱལ་པོས་བྱང་ཆུབ་སེམས་སྒོམ་པའི་ཡོན་ཏན་འདི་དག་བཀའ་སྩལ་ཏོ། །ཀྱེ་སེམས་དཔའ་ཆེན་པོ་ཉོན་ཅིག །བྱང་ཆུབ་སེམས་འདི་སྒོམ་པའི་ཡོན་ཏན་ནི། །སྐུ་གསུམ་བཙལ་བ་མེད་པར་རང་ལས་<milestone unit="line" n="195.5"/>འབྱུང་། །རྣམ་དག་བྱང་ཆུབ་སེམས་ཀྱི་ངང་ཚུལ་སྒོམ་པའི་ཡོན་ཏན་ནི། །བློ་ལྡན་བྱང་ཆུབ་སེམས་འདི་མངོན་དུ་གྱུར་པས་ན། །སྐུ་གསུམ་མཆོག་ཏུ་གྱུར་བས་ཆོས་ཀྱི་སྐུ་ཞེས་དེ་ལ་བྱ། ཁྲེས་བྱེད་དམ་པ་ཤེས་<milestone unit="line" n="195.6"/>རབ་སྤྱན་གྱི་མཆོག་དང་ལྡན། །རྡོ་རྗེ་རྩེ་མོ་མི་རྟོག་ཡེ་ཤེས་དེ་ཡིས་ཐོབ། །ཕྱི་ནང་དཀྱིལ་འཁོར་ཀུན་ཏུ་དེ་བཞིན་ཐོབ། །དམ་ཚིག་མ་ལུས་དེ་ཡིས་སྲུང་བར་འགྱུར། །ཚུལ་ཁྲིམས་སྡོམ་པ་མི་རྟོག་ངང་དུ་<milestone unit="page" n="196"/><milestone unit="line" n="196.1"/>བསྲུངས། །འཇིག་རྟེན་གསུམ་གྱི་སྦྱིན་གནས་དམ་པ་དེ་ལ་བསྔགས། །བདུད་ཀྱི་སྡེ་རྣམས་དེ་ལ་ཟིལ་གྱིས་གནོན། །དམ་ཚིག་དེ་ཕྱིར་བྱང་ཆུབ་སེམས་ཀྱི་བསོད་ནམས་དཔག་པར་རབ་ཏུ་དཀའ། །རྟོག་པའི་རླུད་དུ་<milestone unit="line" n="196.2"/>སྲིད་པ་མི་ཞེས་བྱ་བ་སངས་རྒྱས་ཡིན། །རྡོ་རྗེ་སེམས་དཔའ་གུད་ན་མེད། །སེམས་ལས་མ་ཡེངས་སྒོམས་པའི་རླུད་། །དེ་ལྟར་རྟོགས་པའི་རྣལ་འབྱོར་པས། །སངས་རྒྱས་ཉིད་དུ་རང་གནས་པའོ། །ལུས་འདི་གང་ཟག་<milestone unit="line" n="196.3"/>མིར་སྣང་ཡང་། །དགོངས་པ་གསང་བ་ང་དང་མཉམ། །ལྷ་ཀླུ་གནོད་སྦྱིན་སྲིན་པོ་ཡང་། །བདེན་པའི་བཀའ་ལ་ཡོངས་མི་འདའ། །དེ་ཡིས་མི་འདུལ་གང་ཡང་མེད། །དེ་ལྟ་བུ་ཡི་རྣལ་འབྱོར་པས། །འཁོར་བའི་རྩ་བ་<milestone unit="line" n="196.4"/>དེ་ཡིས་བཅད། །ཕྱིན་ཆད་འཁོར་བར་དེ་མི་ལྡོག །དེ་དབང་ཆེན་པོ་དེ་ལ་རྫོགས། །ཞེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། སྒོམ་པའི་ཡོན་ཏན་བསྟན་པའི་ལེའུ་སྟེ་བདུན་<milestone unit="line" n="196.5"/>པའོ།། །།དེ་ནས་རྡོ་རྗེ་སེམས་དཔའ་ཡིས། །ཡེ་ཤེས་གསང་བའི་རྒྱལ་པོ་ལ། །སྤྱོད་པ་བླང་དོར་མེད་པར་བསྟན་དུ་གསོལ། །ཅེས་གསོལ་པ་དང་། འདི་སྐད་དུ་བཀའ་སྩལ་ཏོ། །སེམས་དཔའ་རྡོ་རྗེ་སྙིང་པོ་ཁྱོད་<milestone unit="line" n="196.6"/>ཉོན་ཅིག །སྤྱོད་པ་བླང་དོར་མེད་པར་ངེས་བཤད་དོ། །ཆོས་ཉིད་བྱང་ཆུབ་སེམས་ཀྱི་རང་བཞིན་འདི། །ཆགས་དང་མ་ཆགས་བདེ་དང་སྡུག་བསྔལཀུན། །གཅིགསྟེདེལཕྱོགས་རིགས་མེད་པར་སྤྱོད། །དེ་བཞིན་<milestone unit="page" n="197"/><milestone unit="line" n="197.1"/>༄༅། །གང་སྤྱོད་བདེ་བ་ཆེན་པོའི་ངང་། །བརྟགས་ཤིང་མཚན་མར་སྤྱོད་པ་ཐམས་ཅད་ཀུན། །སྤྱོད་པའི་དུས་ན་བདག་གཞན་མེད་པར་སྤྱོད། །དེ་ལྟ་བུ་ཡི་སྤྱོད་པ་ལ། །ཉེས་པར་སྤྱོད་ཀྱང་དཔལ་དུ་ཆེ། །དགེ་<milestone unit="line" n="197.2"/>དང་མི་དགེ་ལ་སོགས་ཀུན། །མ་ཆགས་གཉིས་མེད་ཐབས་ཀྱིས་སྤྱོད། །ད་ལྟར་སྤྱད་ཀྱང་ཡོན་ཏན་སྣང་། །འདོད་སྤྱོད་ཡོན་ཏན་ལྔ་པོ་དང་། ཁེས་རབ་ཐབས་ལ་སོགས་པ་ཀུན། །སྤྱད་ཀྱང་སྐྱོན་མེད་རྟོགས་པ་<milestone unit="line" n="197.3"/>གསལ། །སྐྱོན་དང་ཡོན་ཏན་བརྟགས་པ་ཀུན། །འཆིང་གྲོལ་ཡོན་ཏན་ཞེས་ཆགས་མེད་པར་སྤྱོད། །དགེ་བའི་ཆོས་དང་མི་དགེ་བཅུ། །དགེ་བ་ལྷག་པར་རྟེན་དུ་མེད། །མི་དགེ་བ་ལ་སྤང་དུ་མེད། །མཉམ་པ་ཉིད་ཀྱི་<milestone unit="line" n="197.4"/>དོན་རྟོགས་ན། །ཐམས་ཅད་ཀུན་ལ་ཐོབ་པ་མེད་པར་སྤྱོད། །སྨན་གྱི་རྒྱལ་པོ་མ་ཏི་ཀས། །གང་ལ་རེག་པ་སྨན་དུ་འགྱུར། །རྫོགས་པ་ཆེན་པོའི་དོན་བསྟན་ན། །ཉོན་མོངས་ལྔ་དང་མཚམས་མེད་ལྔ། །སྲོག་གཅོད་མི་<milestone unit="line" n="197.5"/>བྱིན་ལེན་པ་དང་། །མི་ཚངས་སྤྱོད་དང་ཐམས་ཅད་ཀུན། །ཅི་ལ་སྤྱོད་ཀྱང་ཉེས་མེད་རྫོགས། །ཀུན་ལ་བླང་དོར་མེད་པར་སྤྱོད། །རང་དབང་ཀློང་དུ་གྱུར་བར་སྤྱོད། །གོང་གི་དོན་དེ་མ་རྟོགས་པར། །དོན་མེད་སྒྲ་ཕྱིར་<milestone unit="line" n="197.6"/>འབྲེངས་ན་ནི། །ཉོན་མོངས་ལྔ་སོགས་སྤྱོད་པ་ཀུན། །སྤྱན་དངོས་དམྱལ་བའི་གནས་སུ་ལྟུང་། །དེས་ན་ཉམས་དང་སྦྱར་ལ་སྤྱད། །ཅེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། །སྤྱོད་པ་བླང་<milestone unit="page" n="198"/><milestone unit="line" n="198.1"/>དོར་མེད་པར་བསྟན་པའི་ལེའུ་སྟེ་བརྒྱད་པའོ།། །།དེ་ནས་རྡོ་རྗེ་སེམས་དཔའ་ཡིས། །ཡེ་ཤེས་གསང་བའི་རྒྱལ་པོ་ལ། །བླང་དོར་མེད་པའི་འབྲས་བུ་བསྟན་དུ་གསོལ། །ཡེ་ཤེས་གསང་བས་བཀའ་སྩལ་<milestone unit="line" n="198.2"/>པ། །ཉོན་ཅིག་དཔལ་ལྡན་རྡོ་རྗེ་སེམས། །བླང་དོར་མེད་པའི་འབྲས་བུ་ནི། །ངོ་བོ་ཐོབ་ཚུལ་མཛད་སྤྱོད་དོ། །ངོ་བོ་རང་བྱུང་ཆོས་ཀྱི་སྐུ། །རང་བཞིན་སྤྲོས་དང་བྲལ་བ་ལ། །གཡོས་པ་མེད་པའི་ཡེ་ཤེས་ཤར། །གཉིས་<milestone unit="line" n="198.3"/>སུ་མེད་པའི་ཐབས་ཆེན་པོ། །ཀུན་དང་ཐུན་མོང་མ་ཡིན་པའི། །ཆོས་སྐུ་འཛིན་པ་མེད་པ་ང་ཡིས་བཤད། །བྱ་བཙལ་མེད་པར་ལྷུན་གྱིས་གྲུབ། །རྒྱུད་ཉིད་མ་བཙལ་འབྲས་བུར་གནས། །ཐམས་ཅད་དབྱེར་མེད་གདོད་<milestone unit="line" n="198.4"/>ནས་དག །སྒྲུབ་པ་མེད་པར་འབྲས་བུར་ཤར། ཁུ་དང་རྐྱེན་ལས་མི་ལྟོས་པར། །དུས་གསུམ་འདུས་མ་བྱས་པའི་ངང་། །མཐའ་དབུས་ཕྱོགས་རིགས་ཀུན་བྲལ་བའི། །ཆོས་ཉིད་མ་སྐྱེས་ཀློང་ཤར་བདལ། །དེ་བཞིན་<milestone unit="line" n="198.5"/>ཉིད་ཀྱིས་གར་ཁྱབ་པར། །རང་རིག་ཡེ་ཤེས་ཆེན་པོར་རོལ། །དངོས་མེད་སྤྲོས་བྲལ་བྱང་ཆུབ་སེམས། །ཆོས་ཉིད་མ་བཅོས་དེ་བཞིན་ཉིད། །རིག་པ་དེ་བཞིན་ཉིད་དུ་སོན། །དབྱེར་མེད་གཉིས་སུ་མེད་པ་ནི། །ཆོས་<milestone unit="line" n="198.6"/>ཀྱི་སྐུ་ཡི་སངས་རྒྱས་སོ། །དེ་ལ་དུས་གསུམ་འཕོ་འགྱུར་མེད། །སྐྱེ་ཤི་མེད་པའི་གཡུང་དྲུང་སྐུར། །ཡེ་ནས་ཆོས་སྐུར་གནས་པ་ལ། །སངས་རྒྱས་གཞན་ནས་བཙལ་དུ་མེད། །ཕྱོགས་བཅུའི་འཇིག་རྟེན་ཁམས་རྣམས་<milestone unit="page" n="199"/><milestone unit="line" n="199.1"/>༄༅། །ཀུན། །བྱང་ཆུབ་སེམས་ཉིད་རྟོགས་པ་ལ། །འབྲས་བུ་གཞན་ལས་མ་ཚོལ་ཅིག །ཅེས་གསུངས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་ལས། འབྲས་བུ་ཆོས་སྐུར་བསྟན་པའི་ལེའུ་སྟེ་དགུ་<milestone unit="line" n="199.2"/>པའོ།། །།དེ་ནས་ཡེ་ཤེས་གསང་བའི་རྒྱལ་པོས་ཐོབ་ཚུལ་འདི་སྐད་གསུངས་སོ། །ཉོན་ཅིག་རྡོ་རྗེ་སེམས་དཔའ་ཆེ། །བག་ཆགས་ངན་པའི་རོ་བསད་ནས། །གྲོང་ཁྱེར་ངན་པ་དགག་པ་དང་། །ཉིད་གསུམ་<milestone unit="line" n="199.3"/>གཅིག་ཏུ་རྟོགས་པ་ཡིས། །འཁོར་བའི་གནས་ནས་མ་བཙལ་ཐར། །དགེ་དང་སྡིག་པའི་བག་ཆགས་དང་། །ཉོན་མོངས་སྡིག་པའི་བག་ཆགས་དང་། །གཏི་མུག་མུན་པ་འཐིབས་པོ་ཡིས། །རྣལ་འབྱོར་ཆེན་པོ་ཐབས་<milestone unit="line" n="199.4"/>མཁས་པས། །རྟོགས་པ་གསུམ་ལས་གྲོལ་བ་ཡིས། །ཐིག་ལེ་ཆོས་ཉིད་རྟོགས་པ་ཡིན། །བག་ཆགས་ངན་པའི་རོ་ཡང་བསད། །དེས་ཀྱང་ཅིས་ཏེ་འཁོར་བར་འགྱུར། །སྣང་བའི་སེམས་དང་མུན་པའི་སེམས། །གཅིག་<milestone unit="line" n="199.5"/>ཏུ་འགྱུར་བར་མཁས་པས་བརྟག །དེ་གཉིས་གཅིག་ཏུ་གྱུར་བས་ན། །འདི་དང་ཕྱི་མ་དེ་ཡི་ཚུལ། །རང་དབང་སྒྱུར་པའི་རྣལ་འབྱོར་པས། །གྲོང་ཁྱེར་ངན་པར་དེ་མི་འགྲོ། །དུས་བཞི་མཉམ་པ་ཉིད་དུ་བརྟག །རང་<milestone unit="line" n="199.6"/>རིག་གསལ་བའི་བྱང་ཆུབ་སེམས། །ཡུལ་མེད་གསལ་བས་མར་མེ་འདྲ། །མི་གཡོ་མི་འགྱུར་ཆོས་ཀྱི་དབྱིངས། །མཐའ་དབུས་མེད་པས་ནམ་མཁའ་འདྲ། །གསལ་ལ་མི་གཡོ་ནམ་མཁའ་གཉིས་མེད་པས། །གཉིས་སུ་<milestone unit="page" n="200"/><milestone unit="line" n="200.1"/>མེད་པའི་ནམ་མཁའ་མཐའ་ལས་འདས། །ཆོས་ཀྱི་ཆོས་ཉིད་དག་ཏུ་གསུངས། །རང་བྱུང་གསལ་བ་ཆོས་ཀྱི་སྐུ། །དེ་ཡང་ཇི་ལྟར་ཐོབ་ཅེ་ན། །རྟོགས་པའི་དུས་ཉིད་འབྲས་བུ་ཐོབ། །རྒྱུ་འབྲས་འཕེལ་འགྲིབ་མེད་མོད་<milestone unit="line" n="200.2"/>ཀྱང་། །འདི་དང་བར་མ་ལན་གྲངས་གཞན། །ཐོབ་ཀྱི་སྐལ་བར་ཡོངས་མི་འགྱུར། །འདི་ལ་ཐོབ་པ་ཆོས་ཀྱི་སྐུ། །བར་མ་ཐོབ་པ་ཆོས་ཀྱི་སྐུ། །དེ་ཡང་ཇི་ལྟར་ཐོབ་ཅེ་ན། །རྣལ་འབྱོར་ཆེན་པོའི་དབང་ཕྱུག་དེ། །རྟོག་<milestone unit="line" n="200.3"/>པའི་དྲ་བ་ལུས་གྲོལ་བ། །འབྱུང་ལྔ་དང་པོ་རྒྱུས་བསྐྱེད་ནས། །མས་ཡར་རིམ་པས་འགགས་ན་ནི། །རང་བྱུང་གསལ་བའི་ཆོས་སྐུ་དེ། །བར་མ་དོ་ནི་མངོན་དུ་འབྱུང་། །ལྔ་པ་རྟོགས་གོམས་མཐུ་ཡོད་པས། །སྐད་ཅིག་<milestone unit="line" n="200.4"/>མ་ལུས་འགག་པ་མེད། །རིག་པའི་ཡེ་ཤེས་དབང་སྒྱུར་བས། །ལམ་ལྔ་རིམ་པས་སྦྱང་དུ་མེད། །ས་བཅུ་རིམ་པས་བགྲོད་པ་མེད། །དེ་ཉིད་རྫོགས་པས་སྦྱིར་ཆིབས་པས ཐོབ་པར་ཡེ་ཤེས་གསང་བས་གསུངས། །དེ་<milestone unit="line" n="200.5"/>ལ་རྒྱུ་ཉིད་འབྲས་བུ་ལ། །ཕྱི་ནང་ཐོབ་པ་དེ་ལ་མེད། །དེ་ལྟར་རྟོགས་པའི་རྣལ་འབྱོར་པ། །འདི་སྒོར་ཞུགས་པ་མཐར་མ་ཕྱིན། །མངོན་དུ་འབྲས་བུ་མི་སྣང་ཡང་། །ཕྱི་མར་ལྷ་གནས་གསུམ་དུ་བསྐྱེད། །ཡང་ན་འཁོར་<milestone unit="line" n="200.6"/>ལོས་སྒྱུར་བའི་ཚུལ། །ངན་པའི་ལུས་སུ་ཡོངས་མི་སྐྱེ། །ཆོས་ཉིད་གཟུངས་ཀྱི་འབྲེལ་པ་ཡིས། །གཉེན་བཤེས་དམ་པ་དག་དང་འཕྲད། །དེ་ཡིས་ལུང་བསྟན་རང་སེམས་རྟོགས། །སྐྱེ་བ་དེ་ལས་མི་འགྱང་<milestone unit="page" n="201"/><milestone unit="line" n="201.1"/>༄༅། །བར། །རྡོ་རྗེ་སེམས་དཔའ་ཉིད་དུ་འགྱུར། །ཞེས་གསུངས་སོ། །ཡེ་ཤེས་གསང་བའི་རྒྱུད་ལས། འབྲས་བུ་ཐོབ་ཚུལ་བསྟན་པའི་ལེའུ་སྟེ་བཅུ་པའོ།། །།དེ་ནས་ཡེ་ཤེས་གསང་བའི་རྒྱལ་པོ་དེས།<milestone unit="line" n="201.2"/>རྡོ་རྗེ་སེམས་དཔའ་ལ་མཛད་པ་དམ་པ་འདི་བཀའ་སྩལ་ཏོ། །ཆོས་ཀྱི་སྐུ་ཡི་བྱིན་བརླབས་ལས། །སྐུ་གསུམ་ཁྱད་པར་ཅིར་སྣང་ཡང་། །བྱང་ཆུབ་སེམས་ལས་གཞན་མ་ཡིན། །གཉིས་སུ་མེད་པའི་ཆོས་ཉིད་<milestone unit="line" n="201.3"/>ལོངས་སྤྱོད་ཅིང་། །འདོད་སྤྱོད་གང་ཡང་མ་སྤངས་ཡེ་ཤེས་ལོངས་སྤྱོད་རྒྱན། །ཐམས་ཅད་ཆེ་བའི་རོལ་བ་རང་ལ་ཤར། །ལོངས་སྤྱོད་རྫོགས་པའི་སྐུ་ཞེས་དེ་ལ་བྱ། །ས་བཅུའི་བྱང་ཆུབ་སེམས་དཔའ་རྣམས་ལ་<milestone unit="line" n="201.4"/>སྣང་། །དེ་ཡང་དེ་ཡི་ཡེ་ཤེས་རོལ་པ་ཡིན། །ཐུགས་རྗེ་ཆེན་པོའི་སྤྲུལ་པས་ཀུན་ཏུ་ཁྱབ། །སེམས་ཅན་རྣམས་ལ་བསྟན་པའི་ཆར་པ་འབེབས། །ཆོས་ཀྱི་བདུད་རྩིས་འགྲོ་བ་བདེ་ལ་བཀོད། །གཉིས་མེད་བྱང་ཆུབ་<milestone unit="line" n="201.5"/>སེམས་ཀྱི་སྤྲུལ་པ་ཡིས། །འཇིག་རྟེན་ཡོངས་ལ་མ་ཁྱབ་གཅིག་ཀྱང་མེད། །ཐུགས་རྗེ་སྤྲུལ་པས་གདུལ་བྱ་ཀུན་འདུལ་ཡང་། །སྒྱུ་མའི་བྲོ་ལྡན་རློམ་སེམས་ཅི་ཡང་མེད། །དེ་ཡང་ང་ཡི་སྤྲུལ་པར་བཤད་པ་ཡིན། །དོན་<milestone unit="line" n="201.6"/>དམ་ཐུགས་ཀྱི་སྤྲུལ་བ་རང་ལ་ཤར། །ཐུགས་རྗེ་ཐུགས་ཀྱི་སྤྲུལ་པའི་སྐུ་ཞེས་གསུང་བས་བཤད། །སྐྱེ་འགྲོ་ཕྱི་ནང་གཟུགས་རྣམས་ཐམས་ཅད་ཀུན། །ཡེ་ཤེས་གསང་བའི་སྐུ་མཆོག་ཉིད་དུ་རྫོགས། །སྒྲ་སྐད་རབ་<milestone unit="page" n="202"/><milestone unit="line" n="202.1"/>འབྲིང་ཐ་མ་ཐམས་ཅད་ཀུན། །ཡེ་ཤེས་གསང་བ་ང་ཡི་གསུང་དུ་བཤད། །སེམས་རྟོགས་ཕྲ་རགས་མ་ལུས་ཇི་སྙེད་པ། །ཡེ་ཤེས་གསང་བ་ང་ཡི་ཐུགས་སུ་དེ་ལས་མེད། །སྐུ་གསུང་ཐུགས་ཀྱི་འཁོར་ལོ་རྒྱུན་དུ་<milestone unit="line" n="202.2"/>བསྐོར། །གསང་བའི་མཛད་སྤྱོད་དེ་ལས་མེད། །ཅིར་སྣང་ཡེ་ཤེས་གསང་བ་ལ། །གཞན་ནས་ཐོབ་པ་ཅི་ཡང་མེད། །ཅེས་གསུངས་སོ། །ཡེ་ཤེས་གསང་བའི་རྒྱུད་ལས། །མཐར་ཕྱིན་པ་མཛད་པ་བསྟན་པའི་ལེའུ་སྟེ་<milestone unit="line" n="202.3"/>བཅུ་གཅིག་པའོ།། །།དེ་ནས་ཡང་དཔལ་རྡོ་རྗེ་སེམས་དཔས། ཡེ་ཤེས་གསང་བའི་རྒྱལ་པོ་ལ་འདི་སྐད་ཅེས་གསོལ་ཏོ། །ཀྱེ་ཡེ་ཤེས་གསང་བའི་རྒྱལ་པོ། །དོན་དེའི་ཐེ་ཙོམ་གྱི་གགས་གསལ་བའི་ཐབས་བསྟན་<milestone unit="line" n="202.4"/>དུ་གསོལ། ཡེ་ཤེས་གསང་བའི་རྒྱལ་པོས་བཀའ་སྩལ་པ། སེམས་དཔའ་ཆེན་པོ་ཁྱོད་ཉོན་ཅིག །དོན་དེ་ངེས་པར་ངས་བཤད་དོ། །འཁོར་བའི་ཆོས་དང་འདས་པའི་ཆོས། །ཡེ་ནས་གཉིས་སུ་མེད་ཅེས་གསུངས་པས།<milestone unit="line" n="202.5"/>རྡོ་རྗེ་སེམས་དཔས་གསོལ་བ། འཁོར་འདས་གཉིས་སུ་མ་མཆིས་ན། །གཉིས་སུ་བྱུང་བ་དོན་དང་གོལ། །ཡང་ན་འཁོར་བ་འདས་པར་འགྱུར། །ཡང་ན་འདས་པ་འཁོར་བར་འགྱུར། །དེ་ཡི་སྐྱོན་ནི་གང་གིས་<milestone unit="line" n="202.6"/>གསལ། །ཡེ་ཤེས་གསང་བས་བཀའ་སྩལ་པ། །དངོས་པོ་གཉིས་སུ་བསྟན་པ་ནི། །སྟོབས་དང་མ་འདྲེས་ཁྱད་པར་ལས། །སྣང་བ་གཉིས་སུ་བསྟན་པ་ལས། །ཡང་དག་དོན་ལ་གཉིས་སུ་མེད། །གཉིས་མེད་ཡེ་ཤེས་<milestone unit="page" n="203"/><milestone unit="line" n="203.1"/>༄༅། །ཅིར་སྣང་ཡང་། །རང་བྱུང་ཡེ་ཤེས་དེ་ལས་གཞན་པའི་ཆོས་མེད་དོ། །རྡོ་རྗེ་སེམས་དཔས་ཡང་གསོལ་པ། །སངས་རྒྱས་ཐུགས་དང་སེམས་ཅན་སེམས། །གཅིག་གམ་ཐ་དད་ཇི་ལྟར་ལགས། །གཅིག་ན་<milestone unit="line" n="203.2"/>སྐྱོན་གསུམ་འབྱུང་བར་འགྱུར། །མི་གཅིག་ན་ནི་སྐྱོན་གསུམ་འབྱུང་། །ཡེ་ཤེས་གསང་བས་བཀའ་སྩལ་པ། །སངས་རྒྱས་ཐུགས་དང་སེམས་ཅན་སེམས། །ངོ་བོ་ཆོས་ཀྱི་སྐུ་རུ་གཅིག །གཅིག་ལས་ལས་དང་ཐུགས་རྗེ་<milestone unit="line" n="203.3"/>འབྲེལ། །དེ་ལ་སྐྱོན་གཉིས་ཡེ་ནས་དག །སྣང་ཚུལ་ཐ་དད་ཅིར་སྣང་ཡང་། །དེ་ལྟར་སྣང་བས་སྐྱོན་གསུམ་དག །ཡིན་སྣང་སེམས་ཀྱི་ཁྱད་པར་ལས། །རྟོགས་པ་རྣམས་ལ་ཡེ་ཤེས་སྐུ། །མ་རྟོགས་པ་ལ་འཁོར་བའི་<milestone unit="line" n="203.4"/>གནས། །སྣང་བ་གཉིས་སུ་ཡང་དག་བཤད། །རྡོ་རྗེ་སེམས་དཔས་ཡང་གསོལ་བ། །ངོ་བོ་ཆོས་སྐུ་གཅིག་བཞིན་དུ། །སེམས་ཅན་མ་རྟོགས་ཅི་ལས་འབྱུང་། །རྒྱུ་རྐྱེན་དག་པས་བྱུང་ལགས་སམ། །ཡེ་ཤེས་གསང་བས་<milestone unit="line" n="203.5"/>བཀའ་སྩལ་པ། །འཁོར་བའི་རྒྱུ་ནི་མ་རིག་པ། །རྐྱེན་ནི་ལས་དང་ཉོན་མོངས་ལྔ། །འབྲས་བུ་བཅུ་གཅིག་དག་ཏུ་སྣང་། །རྒྱུ་རྐྱེན་དག་ལས་འཁོར་བ་སྣང་། །དེས་ནི་མ་རིག་སྐྱོན་དང་བྲལ། །རྡོ་རྗེ་སེམས་དཔས་ཡང་<milestone unit="line" n="203.6"/>གསོལ་པ། །འཁོར་བའི་རྒྱུ་ནི་མ་རིག་པ། །མ་རིགས་རྒྱུ་ནི་གང་ལས་བྱུང་། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་པ། །འཁོར་བའི་རྒྱུ་ནི་མ་རིག་པ། །མ་རིག་རྒྱུ་ནི་བྱང་ཆུབ་<milestone unit="page" n="204"/><milestone unit="line" n="204.1"/>སེམས། །ཡེ་ཤེས་གསང་བ་ང་ཡིས་བཤད། །རྡོ་རྗེ་སེམས་དཔས་ཡང་གསོལ་བ། །བྱང་ཆུབ་སེམས་ཤེས་བྱ་བ་ནི། །དུས་གསུམ་རྒྱལ་བའི་དགོངས་པ་ཡིན། །དེ་ཡིས་མ་རིག་བསྐྱེད་ལགས་ན། །ཐམས་ཅད་མཁྱེན་<milestone unit="line" n="204.2"/>པའི་སངས་རྒྱས་ཀྱང་། །མ་རིག་མུན་པའི་ནང་ན་གནས། །ཐམས་ཅད་མཁྱེན་པ་ཅི་སྟེ་འགྱུར། །ཡེ་ཤེས་གསང་བས་བཀའ་སྩལ་པ། །ང་ཡི་ཆོས་ཉིད་བྱང་ཆུབ་སེམས། །ཐམས་ཅད་ཀུན་གྱི་བདག་ཉིད་ཡིན། །མ་<milestone unit="line" n="204.3"/>སྐྱེས་པ་ཉིད་ཅིར་ཡང་སྣང་། །མ་རྟོགས་པ་ལ་མུན་པའི་དབྱིངས། །རྟོགས་པ་རྣམས་ལ་ཐམས་ཅད་མཁྱེན། །གཉིས་སུ་ཆོས་ཉིད་རིགས་པས་འགྲུབ། །རྡོ་རྗེ་སེམས་དཔས་ཡང་གསོལ་པ། །ཆོས་ཉིད་བྱང་ཆུབ་སེམས་<milestone unit="line" n="204.4"/>འདི་ལ། །ངེས་དང་མ་ངེས་ཇི་ལྟར་ལགས། །ངེས་ན་སྐྱོན་གཅིག་མ་ངེས་གཉིས། །དེ་ཡི་གཏན་ཚིགས་བསྟན་དུ་གསོལ། །ཡེ་ཤེས་གསང་བས་བཀའ་སྩལ་པ། །ང་ཡི་རང་བྱུང་ཡེ་ཤེས་ལ། །མི་གནས་པ་ནི་ཅི་ཡང་<milestone unit="line" n="204.5"/>མེད། །ངོ་བོ་རང་བྱུང་ཡེ་ཤེས་སུ། །དེ་ཡི་ངང་དུ་ཐམས་ཅད་འདུས། །དེས་ན་སྐྱོན་གཉིས་ངོ་བོས་དག །མ་རིག་ཡེ་ཤེས་ཆོ་འཕྲུལ་ནི། །ཅི་ཡང་མེད་ལས་ཅིར་ཡང་སྣང་། །དེས་ན་རྟག་པར་གང་ལ་འགྱུར། །རིམ་པར་<milestone unit="line" n="204.6"/>སྐྱེ་བ་ཡེ་ཤེས་ཡིན། །དེ་ལ་སྐྱོན་གྱིས་གོས་པ་མེད། །རྡོ་རྗེ་སེམས་དཔས་ཡང་གསོལ་པ། །ཀུན་མཁྱེན་ལྟ་བའི་ངོ་བོ་ཁྱོད། །ལྷུན་གྲུབ་ལགས་སམ་དག་པ་ལགས། །ལྷུན་གྲུབ་ལགས་ན་སྐྱོན་གཅིག་འབྱུང་། །དག་པ་<milestone unit="page" n="205"/><milestone unit="line" n="205.1"/>༄༅། །ལགས་ན་མཐའ་རུ་འགྱུར། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་པ། །བལྟ་བའི་ངོ་བོ་ལྷུན་གྲུབ་བྱང་ཆུབ་སེམས། །རྟོག་པ་ཐམས་ཅད་བྱང་ཆུབ་སེམས། །དེ་ལ་<milestone unit="line" n="205.2"/>འཁྲུལ་རྟོག་ངང་གིས་མ་གྲུབ་པས། །རྒྱལ་བའི་བྱང་ཆུབ་དགོངས་བ་དེ་ལ་འཁྲུལ་རྟོག་མེད། །ཐུགས་ཀྱི་ཆོ་འཕྲུལ་ཐམས་ཅད་ཡེ་ནས་མེད། །དག་པའི་ཕྱོགས་གཅིག་མ་ཡིན་ཅིར་ཡང་སྣང་། །ཅིར་སྣང་ཡེ་ཤེས་གསང་<milestone unit="line" n="205.3"/>བའི་རོལ་བ་ལ། །ཐམས་ཅད་ལྷུན་གྲུབ་ཡེ་ཤེས་ལ། །དག་པའི་མཐའ་རུ་ལྟང་བ་དེ་ལ་མེད། །ཅེས་གསུངས་པས། རྡོ་རྗེ་སེམས་དཔའ་ལ་སོགས་པའི་འཁོར་རྣམས་ཐམས་ཅད་ཡི་རང་ནས་མངོན་པར་དགའ་འོ། །ཡེ་<milestone unit="line" n="205.4"/>ཤེས་གསང་བའི་རྒྱུད་ལས། ལྟ་བའི་ཐེ་ཙོམ་བསལ་བའི་ལེའུ་སྟེ་བཅུ་གཉིས་པའོ།། །།དེ་ནས་རྡོ་སེམས་དཔས་གསོལ་པ། རྫོགས་པ་ཆེན་པོ་ཡེ་ཤེས་གསང་བ་ལ། །སྒོམ་པར་གསུང་བ་མི་འགལ་ལམ། །སྒོམ་<milestone unit="line" n="205.5"/>དུ་མེད་པར་གསུང་བའང་མི་འགལ་ལམ། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའ་ཆེ། །ང་ཡིས་བྱས་པའི་ཆོས་ཉིད་དེ། །སྒོམ་དུ་ཡོད་མེད་མཐའ་<milestone unit="line" n="205.6"/>ལས་འདས། །ཅི་ཡང་མི་སྒོམ་ཅི་ཡང་མེད། །སྒོམ་དུ་ཡོད་མེད་སྒྲོ་སྐུར་གནས་སུ་ལྟུང་། །ཆོས་ཉིད་གཏན་ལ་ཕེབས་དུས་སུ། །བསྒོམས་ཀྱང་སྐྱོན་མེད་ཅིར་ཡང་སྣང་། །རྟོག་པའི་ཀློང་དུ་གྱུར་པས་ན། །དེ་ལ་སྒོམ་དུ་<milestone unit="page" n="206"/><milestone unit="line" n="206.1"/>ཅི་ཡང་མེད། །སྒོམ་དུ་མེད་པའི་ཆོས་རྣམས་ལ། །ཐ་སྙད་སྒྲ་འདས་ཀློང་ན་འཕྱོ། །རྟོགས་པའི་ཀློང་ཆེན་རང་ཤར་ཏེ། །ཡེ་རླུད་མཉམ་པའི་དགོངས་པས་འགྲུབ། །སྒོམ་པའི་གནས་མེད་དག་ཏུ་རབ་རྟོགས་<milestone unit="line" n="206.2"/>ན། །བསྒོམས་ཀྱང་སྐྱོན་ཡོན་དབྱིངས་ཉིད་ནམ་མཁའ་འདྲ། །ཆེད་དུ་བསྒོམས་པས་གཞན་ནས་ཐོབ་པ་མེད། །དེ་ལྟར་རྟོགས་པའི་ངང་ལ་གནས་གྱུར་ཀྱང་། །སྐྱེ་བོ་ལྟ་བུའི་ཕྱལ་པ་ནམ་ཡང་མེད། །དེས་ན་སྒོམ་དུ་<milestone unit="line" n="206.3"/>མེད་པས་སྐྱོན་ལས་གྲོལ། །ཅེས་གསུངས་པའོ། །ཡེ་ཤེས་གསང་བའི་རྒྱུད་ལས། །སྒོམ་པའི་སྐྱོན་བསལ་བའི་ལེའུ་སྟེ་བཅུ་གསུམ་པའོ།། །།དེ་ནས་རྡོ་རྗེ་སེམས་དཔས་ཡང་གསོལ་བ། སྤྱོད་པ་བླང་དོར་མེད་<milestone unit="line" n="206.4"/>པའི་གགས་བསལ་བ་འདི་གསུངས་སོ། །ཀྱེ་ཡེ་ཤེས་གསང་བའི་རྒྱལ་པོ་ལགས། །ཆགས་སྡང་བདེ་སྡུག་གཅིག་བསྟན་པ། །ཆགས་པ་འཁོར་བའི་རྩ་བ་དང་། །བདེ་བ་ཐར་པའི་རྩ་བ་གཉིས། །གཅིག་ཏུ་བསྟན་པ་མི་<milestone unit="line" n="206.5"/>འགལ་ལམ། །གལ་ཏེ་གཅིག་ན་སྐྱོན་གཉིས་འབྱུང་། །ཡེ་ཤེས་གསང་བས་བཀའ་སྩལ་པ། །ཉོན་ཅིག་རྡོ་རྗེ་སེམས་དཔའི་གཙོ། །ཆགས་པ་བདེ་བའི་ཆོས་གཉིས་པོ། །བྱང་ཆུབ་སེམས་སུ་གཅིག་རྟོགས་ན། །ཇི་<milestone unit="line" n="206.6"/>ལྟར་སྤྱད་ཀྱང་ཡེ་ཤེས་ཡིན། །དེ་ལ་རྒྱུ་འབྲས་གཉིས་སུ་མེད། །རྡོ་རྗེ་སེམས་དཔས་ཡང་གསོལ་པ། །འདོད་ཡོན་ལྔ་པོ་ཐམས་ཅད་དང་། ཁྲེས་རབ་ཐབས་ལ་སོགས་སྤྱད་པས། །འོག་མའི་སྤྱོད་པར་མི་འགྱུར་<milestone unit="page" n="207"/><milestone unit="line" n="207.1"/>༄༅། །རམ། །ཡེ་ཤེས་གསང་བས་བཀའ་སྩལ་པ། །འོག་གི་སྤྱོད་པ་དེ་དག་ཀུན། །བྱང་ཆུབ་སེམས་སུ་རབ་རྟོགས་ན། །གང་ལའང་བླང་དོར་མེད་པས་ན། །འོག་མའི་སྤྱོད་པར་དེ་མི་ལྟུང་། །རྡོ་རྗེ་སེམས་<milestone unit="line" n="207.2"/>དཔས་ཡང་གསོལ་པ། །མཚམས་མེད་ལྔ་ཡིས་སྤྱོད་པ་ཡིས། །སེམས་ཅན་དམྱལ་བར་སྐྱེ་ལགས་ན། །དེ་དག་སྤྱོད་པ་མི་འགལ་ལམ། །ཡེ་ཤེས་གསང་བས་བཀའ་སྩལ་པ། །གོང་གི་སྤྱོད་པ་དེ་དག་ཀུན། །མཚམས་<milestone unit="line" n="207.3"/>མེད་ལྔ་ཉིད་བྱང་ཆུབ་སེམས། །བྱང་ཆུབ་སེམས་ལ་ལྟུང་ས་མེད། །ཏ་ལའི་རྩ་བ་བཅད་པ་འདྲ། །རྣམ་སྨིན་མི་སོབ།ས་ཚོགས་ཆེན་རྫོགས། །དེས་ནི་ཀུན་ལ་སྤྱད་པར་བྱ། །ལྷ་ཁང་མཆོད་རྟེན་བཟླས་བརྗོད་དགེ་བ་<milestone unit="line" n="207.4"/>རྣམས། །རྟོགས་པའི་ཀློང་དུ་མཉམ་སྙོམས་གཞག་བར་བྱ། །རྡོ་རྗེ་སེམས་དཔས་ཡང་གསོལ་པ། །དེ་ལྟུང་ས་མེད་པར་བསྟན་ན། །ལྟུང་བ་གསུངས་པ་མི་འགལ་ལམ། །ཡེ་ཤེས་གསང་བས་བཀའ་སྩལ་པ། །རང་<milestone unit="line" n="207.5"/>རིག་རྟོགས་ང་འི་སྐལ་པ་དང་ལྡན་རྣམས་ལ། །ངན་སོང་རྣམ་གཉིས་བདེ་བ་ཆེན་པོའི་དབྱིངས། །དེ་ལྟར་རྟོགས་པས་སྤྱད་ཀྱང་ལྟུང་མི་འགྱུར། །རང་རིག་ཡེ་ཤེས་རྟོགས་པ་མ་ཤར་ན། །རྒྱལ་བའི་ཞིང་ཡང་ངན་སོང་<milestone unit="line" n="207.6"/>གནས་སུ་སྣང་། །དེས་ནི་ཀུན་ལ་ཁྱབ་པར་ཡོང་མ་གསུང་། །མཉམ་ཉིད་ཆོས་ཀྱི་སྐུ་ནི་མ་རྟོགས་པས། །དེས་ནི་ཀུན་ལ་མི་སྤྱད་སྡིག་མཛེམ་བསོད་ནམས་ཁྲི་ཕྲག་ཡས། །ཞེས་གསུངས་སོ། །ཡེ་ཤེས་གསང་བའི་རྒྱུད་<milestone unit="page" n="208"/><milestone unit="line" n="208.1"/>ལས། སྤྱོད་པའི་གགས་བསལ་བའི་ལེའུ་སྟེ་བཅུ་བཞི་པའོ།། །།རྡོ་རྗེ་སེམས་དཔས་འབྲས་བུའི་དོགས་པ་བསལ་བ་འདི་ཞུས་སོ། །ཀྱི་ཡེ་ཤེས་གསང་བའི་རྒྱལ་པོ། །ཐུན་མོང་མ་ཡིན་ཆོས་སྐུ་དེ། །སྤྲོས་དང་<milestone unit="line" n="208.2"/>བྲལ་བར་གསུངས་པ་དེ། །ཐུན་མོང་དག་དང་ཅི་མི་འདྲ། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་པ། །ང་ཡི་ངོ་བོ་ཆོས་སྐུ་དེ། །སྤྲོས་པའི་མཐའ་རྣམས་དང་བྲལ་ཏེ། །སྤྲོས་པའི་མཐའ་<milestone unit="line" n="208.3"/>དང་ཡང་དག་ལྡན། །གཟུགས་བྲལ་ཆོས་ཀྱི་སྐུ་དེ་ལ། །གཟུགས་རྣམས་ཐམས་ཅད་ཡོངས་སུ་རྫོགས། །ཐུན་མོང་སྦྲོས་དང་བྲལ་བ་དེ་ཉིད་ནི། །སྤྲོས་པའི་མཐའ་རུ་ཅི་སྟེ་འགྲོ། །མེད་ལ་གནས་པའི་རང་བཞིན་<milestone unit="line" n="208.4"/>ཅན། །ཡེ་ཤེས་སྒྱུ་མ་ཡང་དག་ཆད། །སྨོན་ལམ་མཐུ་སྟོབས་གདུལ་བྱའི་ལས། །སྐུ་གཉིས་བྱུང་བའི་དོན་གཉིས་རྫོགས། །བྱིན་བརླབས་ཡོན་ཏན་ངོ་བོས་འཕགས། །འདིར་ནི་སྐུ་གསུམ་གཅིག་གི་ངང་། །དེ་<milestone unit="line" n="208.5"/>གཉིས་ཁྱད་པར་ཅིར་མི་འདོད། རྡོ་རྗེ་སེམས་དཔས་ཡང་གསོལ་པ། །འགྲོ་བ་སེམས་ཅན་ཐམས་ཅད་ལ། །ཆོས་ཉིད་ཁྱབ་པས་བདལ་བའི་སྐུ། །དེ་ཉིད་རྟོགས་པ་འབྲས་བུ་ནི། །འབྲས་བུ་ཐོབ་ཚུལ་གསུམ་གསུངས་<milestone unit="line" n="208.6"/>བ། །འདི་ཡི་གཞུང་དང་མི་འགལ་ལམ། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་བ། །ཀུན་ཁྱབ་ཆོས་ཀྱི་ངོ་བོ་ཉིད། །རྟོག་པའི་དུས་ཉིད་རང་ལ་ཤར། །དེ་ཉིད་ཆོས་སྐུ་ཆེན་པོ་<milestone unit="page" n="209"/><milestone unit="line" n="209.1"/>༄༅། །བས། །ཕྱི་ནས་ཐོབ་པ་དེ་ལ་མེད། ཁུ་དང་འབྲས་བུ་དེ་ལ་མེད། ཁུ་འབྲས་རོ་གཅིག་ཀུན་གྱི་རྗེ། །བར་མ་དོ་ཡི་སངས་རྒྱས་ཀྱང་། །དེ་ཉིད་ཡིན་ཏེ་ཁྱད་པར་མེད། །ཡང་དག་རྫོགས་པའི་སངས་རྒྱས་<milestone unit="line" n="209.2"/>ཀྱི། །ཆེ་བའི་ཡོན་ཏན་སྟོབས་ལྡན་རྣམས། །རྣམ་རྟོག་འབྱུང་བའི་ལུས་གྲོལ་ནས། །དེ་ནས་མ་བཙལ་འབྱུང་བར་ངེས། །རྡོ་རྗེ་སེམས་དཔས་ཡང་གསོལ་པ། །ཆོས་སྐུ་ཁྱད་པར་མེད་པ་ལ། །ཆེ་བའི་ཡོན་ཏན་ཐམས་<milestone unit="line" n="209.3"/>ཅད་ཀུན། །ད་ལྟར་མི་འབྱུང་སྐྱོན་ཅི་ལགས། །དེ་ཡི་གཏན་ཚིགས་བསྟན་དུ་གསོལ། །ཡེ་ཤེས་གསང་བས་བཀའ་སྩལ་པ། །ང་ཡི་ཆོས་ཉིད་འབྲས་བུ་ལ། །རང་བཞིན་ཆོས་སྐུ་གཅིག་ཡིན་ཀྱང་། ཁུ་རྐྱེན་ངན་པའི་<milestone unit="line" n="209.4"/>རང་ལུས་དེས། །སྒྲིབས་ནས་ཡོན་ཏན་སྟོན་མི་ནུས། །བུམ་བའི་ནང་གི་མར་མེ་འདྲ། །དགོངས་པ་གསང་བ་ང་དང་མཉམ། །རྡོ་རྗེ་སེམས་དཔས་ཡང་གསོལ་པ། །བར་མ་དོ་ཡི་སངས་རྒྱས་ལ། །ཡོན་ཏན་འབྱུང་བར་<milestone unit="line" n="209.5"/>འདོད་པ་དེ། །འོག་མའི་ལུགས་སུ་མི་འགྱུར་རམ། །དེ་ཡི་གཏན་ཚིགས་ཇི་ལྟར་ལགས། །ཡེ་ཤེས་གསང་བས་བཀའ་སྩལ་པ། །ང་ཡི་ཆོས་ཉིད་འབྲས་བུ་ལ། །འདི་དང་བར་མ་དོ་གཉིས་ཀྱི། ཁྱད་པར་དབྱེ་བ་དེ་ལ་<milestone unit="line" n="209.6"/>མེད། །འདི་དང་ཕྱི་མ་གཉིས་ཀྱི་མྲ །ཐོབ་པ་ཆོས་ཀྱི་སྐུ་ཉིད་ཡིན། །འོག་མ་རྒྱུ་འབྲས་འདོད་པ་དང་། །བར་མ་ཐོབ་པའང་རིགས་འཛིན་ས། །དེས་ཀྱང་རིམ་པར་བཀོད་ནས་ཀྱང་། །ཐ་མ་འཁོར་ལོ་ས་ལ་<milestone unit="page" n="210"/><milestone unit="line" n="210.1"/>བསྒྱུར། །དེ་ཉིད་ཁྱད་པར་ཅིར་མི་འདོད། །རྡོ་རྗེ་སེམས་དཔས་ཡང་གསོལ་བ། །ཆོས་ཀྱི་སྐུ་ཡི་བྱིན་བརླབས་ལ། །སྐུ་གསུམ་འབྱུང་བར་འདོད་པ་དེ། །འདི་ཡི་གཞུང་དང་མི་འགལ་ལམ། །དེ་ཡི་གཏན་ཚིགས་ཇི་ལྟར་<milestone unit="line" n="210.2"/>ལགས། །ཡེ་ཤེས་གསང་བས་བཀའ་སྩལ་པ། །ང་ཡི་ཆོས་སྐུ་ཆེན་པོ་དེ། །རོལ་པའི་ཁྱད་པར་ཅིར་སྣང་ཡང་། །གདུལ་བྱ་རྣམས་ལ་སྐུ་གསུམ་ཚུལ། །མ་བཙལ་ཆོས་ཉིད་ཤར་བ་ལ། །ཞེས་པ་འདོད་པ་དེ་ལ་<milestone unit="line" n="210.3"/>མེད། །འཁོར་བའི་གནས་སུའང་དེ་ལྟར་ཤར། །ཕྱོགས་མེད་བ་ཡི་ཡེ་ཤེས་ཡིན། །དེ་ལས་མ་གྲུབ་ཅི་ཡང་མེད། །སྣང་བ་ང་ཡི་སྐུ་རུ་ཤར། །གྲགས་པ་ང་ཡི་གསུང་དུ་ཤར། །དྲན་རྟོག་ང་ཡི་ཐུགས་སུ་ཤར། །ང་ཡི་སྐུ་<milestone unit="line" n="210.4"/>གསུངས་ཐུགས་ཉིད་དུ། །སངས་མ་རྒྱས་པ་གཅིག་ཀྱང་མེད། །ཅེས་གསུངས་པས། རྡོ་རྗེ་སེམས་དཔའ་ལ་སོགས་པའི་འཁོར་ཐམས་ཅད་མངོན་པར་དགའ་འོ། །ཡེ་ཤེས་གསང་བའི་རྒྱུད་ལས། འབྲས་བུ་ཐེ་ཚོམ་<milestone unit="line" n="210.5"/>བསལ་བའི་ལེའུ་སྟེ་བཅོ་ལྔ་པའོ།། །།དེ་ནས་རྡོ་རྗེ་སེམས་དཔའ་ལ་སོགས་པའི་འཁོར་འདུས་པ་ཐམས་ཅད་ཀྱིས། བཅོམ་ལྡན་འདས་ཡེ་ཤེས་གསང་བའི་མདུན་དུ་བལྟས་ཏེ། འདི་སྐད་ཅེས་བསྟོད་དོ། །ཡེ་<milestone unit="line" n="210.6"/>ཤེས་གསང་བའི་སྐུ་ནི་རི་བོ་བརྩེགས་པ་འདྲ། །ཐམས་ཅད་ཟིལ་གནོན་ཡོན་ཏན་རྒྱས་པའི་སྐུ། །ཐུབ་པ་ཁྱུ་མཆོག་འཇིག་རྟེན་སྒྲོན་མེ་མཛད། །འཇིག་རྟེན་སྒྲོན་མེ་དེ་ལ་ཕྱག་འཚལ་འདུད། །འཇིག་རྟེན་སྒྲ་སྒྲོགས་<milestone unit="page" n="211"/><milestone unit="line" n="211.1"/>༄༅། །སྟོན་པའི་གསུང་འབྱིན་པ། །སྟོན་པ་སྨྲ་བའི་སེང་གེ་ཡེ་ཤེས་སྐུ། །སྨྲ་མཆོག་ཡང་དག་དོན་རྣམས་སྟོན་མཛད་པའི། །ཡང་དག་དོན་སྟོན་དེ་ལ་ཕྱག་འཚལ་འདུད། །ཞི་དང་མ་ཞི་ཐམས་ཅད་ཀུན་ཏུ་ཡང་<milestone unit="line" n="211.2"/>དག་གསལ། །དམིགས་མེད་དོན་དམ་རྒྱ་མཚོ་འདྲ་བའི་ཐུགས། །ཐམས་ཅད་མཉམ་པའི་ཐུགས་ལ་ཕྱག་འཚལ་འདུད། །ཡོན་ཏན་ཐམས་ཅད་མ་འདྲེས་ཡོངས་སུ་རྫོགས། །གཏི་མུག་མུན་པ་སེལ་བ་སྒྲོན་མའི་<milestone unit="line" n="211.3"/>མཆོག །བཀའ་བཟང་རྨད་དུ་བྱུང་བ་ཀུན་གྱི་མཛོད། །སྟོན་པ་ཡེ་ཤེས་ཅན་ལ་ཕྱག་འཚལ་བསྟོད། །ཞི་བའི་གསུངས་སྒྲོགས་སེང་གེ་ལྟ་བུའི་གསུང་། །ཕ་རོལ་མུ་སྟེགས་ཐམས་ཅད་འཇོམས་མཛད་ཅིང་། །ཡེ་ཤེས<milestone unit="line" n="211.4"/>མཚོན་གྱིས་སྲིད་པའི་བཙོན་ར་འཇོམས། །འགྲོ་བའི་སྡུག་བསྔལ་སེལ་མཛད་དེ་ལ་ཕྱག་འཚལ་བསྟོད། །དེའི་ཚེ་འཁོར་འདུས་པ་ཐམས་ཅད་ཡེ་ཤེས་གསང་བའི་སྐུ་ལ་ཐིམ་པར་གྱུར་ཏོ། །ཡེ་ཤེས་གསང་བའི་རྒྱུད་<milestone unit="line" n="211.5"/>ཆེན་པོ་ལས། འཁོར་ཐམས་ཅད་མངོན་པར་དགའ་ནས་བསྟོད་པའི་ལེའུ་སྟེ་བཅུ་དྲུག་པའོ།། །།དེ་ནས་བཅོམ་ལྡན་འདས་ཡེ་ཤེས་གསང་བའི་རྒྱལ་པོས། ཀུན་དང་ཐུན་མོང་མ་ཡིན་པའི་ཡེ་ཤེས་གསང་བའི་<milestone unit="line" n="211.6"/>རྒྱུད་ཆེན་པོ་འདི་མི་ནུབ་ཅི་དར་བར་བྱ་བའི་ཕྱིར། བསྟན་པ་གཏད་པ་འདི་གསུངས་སོ། །ང་ཡིས་གསུངས་པའི་རྒྱུད་རྒྱལ་འདི། །ཆོས་རྣམས་ཀུན་གྱི་མེ་ལོང་ཡིན། །བསྟན་པ་ཐམས་ཅད་འདི་ལས་བྱུང་། །དུས་གསུམ་<milestone unit="page" n="212"/><milestone unit="line" n="212.1"/>བདེ་གཤེགས་རྣམས་ཀྱི་ཤུལ། །གོ་འཕང་གཅོད་པའི་ལམ་ཆེན་ཡིན། །མ་རིག་སེལ་བའི་ལམ་ཆེན་ཡིན། །རྒྱུད་ཀྱི་རྒྱལ་པོ་ལུང་གི་བླ། །མན་ངག་ངེས་པའི་རྩ་བ་ཡིན། ཁུད་ཀྱི་རྒྱལ་པོ་གསང་བ་འདི། །རྡོ་རྗེ་སེམས་<milestone unit="line" n="212.2"/>དཔའ་ཁྱོད་ལ་གཏད། །སེམས་དཔའ་རྡོ་རྗེ་ཁྱོད་ཀྱིས་ཀྱང་། །སྟོན་པ་སྨྲ་བའི་སེང་གེ་གྱིས། །འདུས་བའི་འཁོར་དུ་ལུང་སྟོན་ཅིག །འདུས་པའི་འཁོར་ཚོགས་རྣམས་ཀྱིས་ཀྱང་། །ཞེ་སྡང་ཅན་དང་ལོག་སྲེད་<milestone unit="line" n="212.3"/>ཅན། །ཐེག་པ་དམན་པ་དག་ལ་ནི། ཁ་མཁས་གཞོག་ངོམས་སེར་སྣས་བཅིངས། །ཉོན་མོངས་རྒྱུད་ལ་རྟེན་བྱེད་དང་། །བླ་མ་དག་ལ་མ་གུས་དང་། །དཔོན་བས་མཁས་པར་སྨྲ་བ་དང་། ཁ་གསང་བཀའ་རྐུན་དམ་<milestone unit="line" n="212.4"/>ཉམས་དང་། །མཁས་ལ་སྨོད་ཅིང་རང་ཆེ་འབྱིན། །དེ་ལ་གསང་བའི་རྒྱུ་རྒྱལ་འདི། །ནམ་ཡང་བསྟན་པར་མ་གསུངས་སོ། །གལ་ཏེ་གསང་བ་འདི་བསྟན་ན། །དུས་གསུམ་རྒྱལ་བའི་ཐུགས་དཀྲུགས་ཏེ། །ཡེ་ཤེས་<milestone unit="line" n="212.5"/>གསང་བའི་ཞབས་ནས་དྲངས། །འཕགས་པ་ཐམས་ཅད་ཐུགས་ཁྲོས་ཏེ། །དེ་ཡི་ལུས་སེམས་སྒྲོལ་བར་ངེས། །མཁའ་འགྲོ་ཆོས་སྐྱོང་བསྲུངས་མའི་ཚོགས། །དེ་ཡི་ལུས་ལ་ཟ་ཚོགས་བཀྲམ། །ཚེ་ཡི་དུས་བྱེད་བྱས་ནས་<milestone unit="line" n="212.6"/>ནི། །དེ་མ་ཐག་ཏུ་སྐད་ཅིག་ལ། །རྡོ་རྗེ་དམྱལ་བའི་བསྟན་པ་བྱེད། །དེ་ཡི་སྡིག་པ་ཆར་མི་ཕོད། །དེ་བས་སྣོད་དང་ལྡན་པ་ཡི། །དཔོན་ལ་གུས་དང་དད་པ་ཆེ། །བརྩོན་འགྲུས་དྲག་དང་ཤེས་རབ་རྣོ། །ཐེག་པ་ཆེ་ལ་<milestone unit="page" n="213"/><milestone unit="line" n="213.1"/>༄༅། །མོས་པ་དང་། །རྡོ་རྗེ་མཆེད་ལ་གདུང་སེམས་ཆེ། །སྙིང་རྗེ་ཆེན་པོའི་རླན་དང་ལྡན། །ཅི་ཡང་མ་ཆགས་དགའ་བ་ཡིས། །བླ་མ་སྒོ་གསུམ་མཉེས་བྱེད་པའི། །ལས་དང་སྐལ་བར་ལྡན་པ་ཡིས། །རྣལ་<milestone unit="line" n="213.2"/>འབྱོར་ཆེན་པོ་ཁྱོད་ལ་གཏོད། །གསང་བའི་རྒྱུད་རྒྱལ་ཆེན་པོ་འདི། །གཅིག་དང་གཉིས་ལས་མ་གཏོགས་པ། །གསུམ་ལ་སྤེལ་ན་དམྱལ་བར་ལྟུང་། །གདེང་ལྡན་འགའ་ཡི་གཏེར་དུ་བཅང་། །སྣང་དགུ་རྣམས་ཀྱི་སྤྱོད་<milestone unit="line" n="213.3"/>ཡུལ་མིན། །ཅེས་གསུངས་སོ། །ཀུན་ཏུ་བཟང་པོ་དགོངས་པའི་ཕུགས་ཡང་དག་པའི་དོན་མན་ངག་ཏུ་གསུངས་པ། རྫོགས་པ་ཆེན་པོ་ཡེ་ཤེས་གསང་བའི་རྒྱུད་ཀྱི་རྒྱལ་པོ་ལས། སྡུད་པ་བྲམ་ཟེ་ལ་མན་ངག་ཁོང་ཐོན་<milestone unit="line" n="213.4"/>དུ་བསྟན་པའི་ལེའུ་སྟེ་བཅུ་བདུན་པའོ།། །།རྒྱ་གར་དགའ་རབ་རྡོ་རྗེས། བྲམ་ཟེ་བདེ་མཆོག་ལ། བདེ་ལྡན་གྱི་ཡང་ཐོག་ཏུ་རིན་པོ་ཆེ་གསེར་གྱི་གླེགས་བམ་ལ་བི་ཌརླ་ཞུན་མས་བྲིས་པའི་བླ་དཔེ་གནང་སྟེ།<milestone unit="line" n="213.5"/>གདུང་རབས་ལྔར་བླ་དཔེ་ལས་མི་བཞུགས་སོ། །རྫོགས་པ་ཆེན་པོ་ཡེ་ཤེས་གསང་བའི་རྒྱུད་རྫོགས་སོ།། །།བུ་ལ་གཏད་དོ་ཕ་ཡི་བཙས། །སྣོད་མེད་རྣམས་ལ་ཤོར་ར་རེ། །རྫོགས་པ་ཆེན་པོའི་ཀློང་དགུ་བམ་པོ་<milestone unit="line" n="213.6"/>འབུམ་སྡེ་ལས་འདི་ལས་ཟབ་པ་མི་བཞུགས་སོ། །རྡོ་རྗེ་མཁའ་འགྲོས་སྲུངས་ཤིག །ས་མ་ཡ། རྒྱ་གར་གྱི་མཁན་པོ་ཤ་རི་སིང་ཧ་པྲ་བ་ཏ་དང་། བོད་ཀྱི་ལོ་ཙ་བ་ཨུ་ཙརུ་བི་རོ་ཙ་ནས་བསྒྱུར་ཅིང་གཏན་ལ་ཕབ་</p></div1>
        </body>
    </text>
</TEI.2>