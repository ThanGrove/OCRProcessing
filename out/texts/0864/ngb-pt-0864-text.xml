<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0864-text.xml">
    <teiHeader lang="tib">
        <fileDesc>
            <titleStmt>
                <title><!--rdo rje khyung gtsug lag 'khor lo'i rgyud/-->རྡོ་རྗེ་ཁྱུང་གཙུག་ལག་འཁོར་ལོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0864-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=117.1; end=120.3--><milestone unit="page" n="117"/><milestone unit="line" n="117.1"/>༄༅། །རྒྱ་གར་སྐད་དུ། ག་རུ་ཌ་བཛྲ་ཙཀྲ་ཀྲི་ཡི་ཏན་ཏྲ། །བོད་སྐད་དུ། རྡོ་རྗེ་ཁྱུང་གཙུག་ལག་འཁོར་ལོའི་རྒྱུད། བཅོམ་ལྡན་འདས་ཁྲོ་རྒྱལ་མཁའ་ལྡིང་རྒྱལ་པོ་ལ་ཕྱག་འཚལ་ལོ། །དེ་ནས་གསང་བའི་བདག་<milestone unit="line" n="117.2"/>པོ་ལག་ན་རྡོ་རྗེས། དཔལ་ཀུན་ཏུ་བཟང་པོ་ལ་འཕྲིན་ལས་ཀྱི་མཆོད་པ་སྣ་ཚོགས་པས་མཆོད་དེ། འཕྲིན་ལས་ཀྱི་མདའ་བཞིས་བསྐུལ་བས་དེ་རྣམས་ཀྱི་བསམ་པ་མཁྱེན་ནས། དེའི་ཚེ་འཕྲིན་ལས་ཐེ་ཚོམ་བཀའ་སྩལ་<milestone unit="line" n="117.3"/>པ། །ལས་ཀྱི་འཁོར་ལོ་བསྐོར་བ་དང་། །སྔགས་ཀྱི་སྐྱོན་མཐོང་སྤང་བའི་ཕྱིར། ཁྱུང་གི་རྒྱུད་ཆེན་འབུམ་སྡེ་རྣམས། །ལྡེ་མིག་རྣམ་པ་གསུམ་གྱིས་འབྱེད། །ཐེམས་ནི་འཁོར་ལོ་ལྡེ་མིག་ཡིན། །ཚད་མ་སྔགས་ཀྱི་ལྡེ་མིག་<milestone unit="line" n="117.4"/>ཡིན། །རྩིས་ནི་མན་ངག་ལྡེ་མིག་ཡིན། །དང་པོ་ཐེམས་ཀྱི་གདམ་ངག་བཤད། ཁྱུང་ཆེན་ཡབ་ཡུམ་རྣམ་པ་ལྔ། །རྩ་བའི་འཁོར་ལོ་བཞི་རུ་བཤད། །རྒྱས་འབྲིང་ཐ་མ་གསུམ་དུ་བསྟན། །སྐུ་ལས་བྱུང་བའི་འཁོར་ལོ་<milestone unit="line" n="117.5"/>གསུམ། །བཞི་བརྒྱད་རྣམ་པ་བཅུ་རྣམས་སོ། །རིམ་པ་གཉིས་དང་ལྡན་པ་ལ། །དབུས་སུ་སྐུ་གསུམ་མཚན་མ་གསུམ། །ཕྱི་རིམ་ཁྱམས་ལ་བྲི་བ་ནི། །རྡོ་རྗེ་བཞི་བརྒྱད་བཅུ་རྣམས་སོ། །རྩ་བ་གསུམ་གྱི་འཁོར་ལོ་<milestone unit="line" n="117.6"/>ལས། །ལས་ཀྱི་འཁོར་ལོ་རྒྱས་འབྲིང་ཐ། །ལས་ཀྱང་རྒྱས་འབྲིང་རྣམ་པ་བཞི། །བཞི་བཅུ་བརྒྱ་རྩ་འབུམ་དུ་བསྟན། །སྐྱོན་སྤངས་ཡོན་ཏན་བཞི་དང་ལྡན། །སྦས་པའི་འཁོར་ལོ་རྣམ་པ་བདུན། །རྩ་བ་ལྷ་ཡི་འཁོར་ལོ་<milestone unit="page" n="118"/><milestone unit="line" n="118.1"/>བཤད། །གབ་པའི་འཁོར་ལོ་རྣམ་པ་བརྒྱད། །དྲེགས་པ་འདུལ་བའི་འཁོར་ལོ་གསུངས། །གསང་བའི་འཁོར་ལོ་རྣམ་པ་བཞི། །མཛེ་ནད་ལས་ཀྱི་འཁོར་ལེའི་གསུངས། །དེ་ལས་ཕྱེ་བས་རྒྱས་འབྲིང་གསུམ། །བཅོ་ལྔ་<milestone unit="line" n="118.2"/>ཉི་ཤུ་བཞི་རྩ་གཅིག །གབ་པ་ལས་ཀྱི་འཁོར་ལོར་གསུངས། །བསྲུང་དོན་གསུམ་ལ་ཉི་ཤུ་གཅིག །གནད་བཟློག་སུམ་ཅུ་རྩ་དྲུག་འདོད། །རྨེ་འཁྲུག་ལས་ཀྱི་འཁོར་ལོ་ནི། །རྣམ་པ་སུམ་ཅུ་རྩ་གསུམ་འདོད། །རྡོ་རྗེ་<milestone unit="line" n="118.3"/>ཁྱུང་ཆེན་འཕྲིན་ལས་ཀྱི་རྒྱུད་ཕྱི་མ་ལས། ཐེམས་བསྟན་པའི་ལེའུ་སྟེ་དང་པོའོ།། །།གཉིས་པ་ཚད་མ་བསྟན་པ་ནི། །ཚད་མ་རྣམ་པ་བཞི་ཡིན་ཏེ། །བསྙེན་པའི་ཚད་མ་ལྔ་ཉིད་ལ། །ཕྱེ་བ་ལྔ་བཅུ་ཐམ་པར་<milestone unit="line" n="118.4"/>བཤད། །བསྡུས་པས་ཕོ་མོ་གཉིས་སུ་འདུས། །རིགས་ཀྱི་དབྱེ་བས་ལྔ་རུ་འགྱུར། །འཁོར་གྱིས་བསྡུ་ས་བཞི་རུ་འདུས། །ཕྱེ་བས་རྣམ་པ་བརྒྱད་དུ་འདུས། །བསྒྲུབ་པའི་ཚད་མ་ལྔ་ཉིད་ལ། །ལྔ་བཅུ་བསྡུས་པས་གོང་<milestone unit="line" n="118.5"/>དང་མཚུངས། །འཁོར་གྱི་བཞི་ལས་བརྒྱད་དུ་བསྟན། །ལས་ལ་འཁོར་ལོ་གསུམ་དུ་བསྟན། །ལས་དང་རྨེ་འཁྲུག་སྤོག་པ་གསུམ། །ལས་ལ་རྒྱས་འབྲིང་བཞིས་བསྟན་པའོ། །རྨེ་འཁྲུག་སུམ་ཅུ་རྩ་དྲུག་སྟེ། །སྤོག་པ་<milestone unit="line" n="118.6"/>རྣམ་པ་བདུན་དུ་བསྟན། །ལས་ཀྱི་ལྷག་མ་རྣམ་པ་བཞི། །མནན་དང་བསྲེག་དང་འཕང་བ་དང་། །གདབ་པ་དང་ནི་བཞི་རུ་བསྟན། །གནན་པ་བཞི་ལས་རྒྱས་འབྲིང་གསུམ། །བསྲེག་པ་བཞི་ལས་རྒྱས་འབྲིང་<milestone unit="page" n="119"/><milestone unit="line" n="119.1"/>༄༅། །གསུམ། །འཕང་བ་བཞི་ལས་རྒྱས་འབྲིང་གསུམ། །གདབ་པ་བཞི་ལས་རྒྱས་འབྲིང་གསུམ། །གསང་བ་དགུ་དང་བཅུ་བར་བཤད། །རྡོ་རྗེ་ཁྱུང་ཆེན་འཕྲིན་ལས་ཀྱི་རྒྱུད་ཕྱི་མ་ལས། །ཚད་མ་བསྟན་པའི་<milestone unit="line" n="119.2"/>ལེའུ་སྟེ་གཉིས་པའོ།། །།གསུམ་པ་རྩིས་ཀྱི་ལས་རྣམས་ནི། །ལས་ཀྱི་བསྙེན་པ་ལྔ་ཡིན་ཏེ། །མན་ངག་བསྙེན་པ་རྣམ་པ་གསུམ། །བསྡུས་པའི་བསྙེན་པ་གཅིག་ཏུ་འདོད། །འཁོར་གྱི་བསྙེན་པ་བཞི་ཡིན་ལ། །མན་<milestone unit="line" n="119.3"/>ངག་བསྙེན་པ་རྣམ་པ་གསུམ། །བསྡུས་པའི་བསྙེན་པ་གཅིག་ཏུ་འདོད། །རྩ་བའི་འཁོར་ལོ་བཞི་ལས་བཅུ། །རང་གཤེད་དཀྲུག་པའི་འཁོར་ལོ་བཅུ། །རྟ་ལོག་དཀྲུག་པ་སུམ་བཅུར་བཤད། །མཛེ་ནད་སྐྲུ་གྲི་རྣམ་པ་<milestone unit="line" n="119.4"/>བཅུ། །ཀླུ་བདུད་སྦྲུལ་ནག་རྫོགས་པ་ཅིག །བཟླས་ཐབས་གསུམ་ལ་གཉིས་སུ་འདུས། །གནད་ནས་གསད་པའི་བསྐོར་ཐབས་ལྔ། །སྲོག་གི་འཁོར་ལོ་རྣམ་པ་བཞི། །ཐུས་ཀ་རྣམ་པ་བཞི་ཉིད་ལ། །བསྡུས་པས་ཡན་<milestone unit="line" n="119.5"/>ལག་གཉིས་སུ་འདུས། །དུས་ཀྱིས་ཕྱེ་བས་གཏད་ཐབས་བཞི། །རིགས་ཀྱི་དབྱེ་བས་རྣམ་པ་ལྔ། །བྱེ་བྲག་ལས་ལ་བརྒྱ་རྩ་གཅིག །ལས་ཕྲན་འཁོར་ལོ་བརྒྱ་རྩ་གཅིག །བརྟག་པ་ལས་ཀྱི་འཁོར་ལོ་བདུན། །གསང་<milestone unit="line" n="119.6"/>བ་ལས་ཀྱི་འཁོར་ལོར་བཤད། །རྡོ་རྗེ་ཁྱུང་ཆེན་འཕྲིན་ལས་ཀྱི་རྒྱུད་ཕྱི་མ་ལས། །རྩིས་བསྟན་པའི་ལེའུ་སྟེ་གསུམ་པའོ།། །།འཕྲིན་ལས་འཁོར་ལོ་རྒྱུད་ཆེན་འདི། །གསང་ཆེན་ལས་ཀྱི་སྐལ་ཅན་ལས། །གསུམ་པ་<milestone unit="page" n="120"/><milestone unit="line" n="120.1"/>བསྒྲགས་ནས་དམྱལ་བར་ལྟུང་། །རིན་ཆེན་ལྟ་བུར་རབ་ཏུ་ཆོངས། །ཞེས་བཅོམ་ལྡན་འདས་དཔལ་ཀུན་ཏུ་བཟང་པོ་བཀའ་སྩལ་པས། གསང་བའི་བདག་པོ་ལ་སོགས་པ་དྲག་པོ་ཆེན་པོའི་འཁོར་རྣམས་ཡི་རང་སྟེ<milestone unit="line" n="120.2"/>བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །རྡོ་རྗེ་ཁྱུང་ཆེན་འཕྲིན་ལས་ཀྱི་རྒྱུད་ཕྱི་མ་ལས། རྒྱུད་ཡོངས་སུ་གཏད་པའི་ལེའུ་སྟེ་བཞི་པའོ།། །།རྡོ་རྗེ་ཁྱུང་གཙུག་ལག་འཁོར་ལོའི་རྒྱུད་རྫོགས་<milestone unit="line" n="120.3"/>སོ།། །། ༄༅། །རྒྱ་གར་སྐད་དུ། ཀྲི་ཡི་བཛྲ་ཙག་ཀྲ་ཏན་ཏྲ། བོད་སྐད་དུ། །རྡོ་རྗེ་གཙུག་ལག་འཁོར་ལོའི་རྒྱུད། དཔའ་ཀུན་ཏུ་བཟང་པོ་ལ་ཕྱག་འཚལ་ལོ དེ་</p></div1>
        </body>
    </text>
</TEI.2>