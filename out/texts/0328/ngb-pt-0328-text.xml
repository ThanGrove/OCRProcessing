<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0328-text.xml">
    <teiHeader lang="tib">
        <fileDesc>
            <titleStmt>
                <title><!--khro bo khams gsum rnam par rgyal ba'i rgyud/-->ཁྲོ་བོ་ཁམས་གསུམ་རྣམ་པར་རྒྱལ་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0328-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=84.1; end=89.6--><milestone unit="page" n="84"/><milestone unit="line" n="84.1"/>༄༅། །རྒྱ་གར་སྐད་དུ། ཀྲོདྷ་ཏྲེ་ལོ་ཀྱ་བི་ཛ་ཡ་ཏནྟྲ། བོད་སྐད་དུ། ཁྲོ་བོ་ཁམས་གསུམ་རྣམ་པར་རྒྱལ་བའི་རྒྱུད། དཔལ་ཁྲག་འཐུང་གི་རྒྱལ་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན།<milestone unit="line" n="84.2"/>བཅོམ་ལྡན་འདས་ཁྲོས་པའི་མངའ་བདག་ཏུ་གྱུར་པའི་རྒྱལ་པོ། འཇིགས་པའི་སྐུ་ཕྱོགས་བཅུའི་དུས་གསུམ་གྱི་སངས་རྒྱས་ཐམས་ཅད་ཀྱིས་དབང་བསྐུར་ནས། ཁྲོས་པའི་གསུང་དྲག་པོའི་གདངས་སྒྲས་ཐམས་ཅད་<milestone unit="line" n="84.3"/>ཟིལ་གྱིས་གནོན་པའི་རང་བཞིན་ཡོངས་སུ་དག་པར་བཞུགས་ཏེ། འོག་མིན་གྱི་གནས་ཞེས་བྱ་བ་ཆོས་ཀྱི་དབྱིངས་ཀྱི་ཕོ་བྲང་ན། དུར་ཁྲོད་ཀྱི་གཞལ་ཡས་ཁང་ན། རྟག་ཏུ་ཡུམ་དང་ལྷན་ཅིག་ཏུ་བཞུགས་ཏེ། འཁོར་<milestone unit="line" n="84.4"/>ཀརྨ་ཧེ་རུ་ཀ་དང་། དྲེད་མོའི་མགོ་ཅན་དང་། །སྲེ་མོའི་མགོ་ཅན་དང་། མགོ་བརྙན་གྱི་ཚོགས་ཀྱིས་འདི་སྐད་ཅེས་ཞུས་སོ། ཨེ་མ་ཧོ། །དེ་ཉིད་མ་བཅོས་བྱང་ཆུབ་སེམས། །དེ་ཉིད་གསལ་བའི་ངང་དུ་ཤར། །གདུག་<milestone unit="line" n="84.5"/>པའི་མི་རྣམས་ལྷན་ནེའོ། ཁྲོས་པའི་བདག་པོ་མི་གནས་པའི། །ཐམས་ཅད་དོན་དམ་བྱང་ཆུབ་སེམས། །ཞེས་གསོལ་ཏོ། །དེ་ནས་ཡང་བཅོམ་ལྡན་འདས་ཁྲག་འཐུང་གི་རྒྱལ་པོས་བསྐུལ་བར་ཐུགས་སུ་ཆུད་དེ། ལན་<milestone unit="line" n="84.6"/>འདི་གསུངས་སོ། །ཨེ་མ་ཧོ། །རྨད་དུ་བྱུང་བ་གསང་བའི་བཀའ། །གསང་བ་བདག་ལ་གོས་པ་མེད། །ག་བུར་དྲི་ལྡན་རྒྱུན་མི་གཅོད། །ཅེས་གསུངས་སོ། །དེའི་ཚེ་ལོག་པའི་ང་རྒྱལ་ཅན་གྱི་མ་དང་བུ་<milestone unit="page" n="85"/><milestone unit="line" n="85.1"/>༄༅། །མོའི་ཚོགས་ཐམས་ཅད་ཆགས་པའི་སེམས་སྐྱེས་པར་གྱུར་ཏོ། །དེ་ནས་ཁྲག་འཐུང་གི་རྒྱལ་པོ་སྦྱོར་སྒྲོལ་གྱི་ཏིང་ངེ་འཛིན་ལ་བཞུགས་ཏེ་ཆོ་འཕྲུལ་གྱི་དཀྱིལ་འཁོར་ཐུགས་ལ་བཏོན་ནས་འགྲོ་བའི་དོན་<milestone unit="line" n="85.2"/>མཛད་དོ། ཁྲོ་བོ་ཁམས་གསུམ་རྣམ་པར་རྒྱལ་བའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་ཁྲག་འཐུང་གི་རྒྱལ་པོས། ཕྲིན་ལས་ཀྱི་དཀྱིལ་འཁོར་འདི་གསུངས་སོ། ཁམས་<milestone unit="line" n="85.3"/>གསུམ་རྣམ་རྒྱལ་དཀྱིལ་འཁོར་ནི། །མཐིང་ནག་གྲུ་གསུམ་མི་བཟད་པ། །རབ་ཏུ་འབར་བའི་མེ་ཡིས་བསྐོར། །སོར་བཞི་ནང་དུ་བརྐོས་གྱུར་པ། །དེ་ཡི་ནང་དུ་བཞག་པའི་རྫས། །དཔག་བསམ་ཤིང་ལོ་བླངས་ནས་<milestone unit="line" n="85.4"/>ནི། །རབ་ཏུ་གཏུབ་ཅིང་སྔགས་མང་བཟླས། །དེ་ནས་གྲོག་མཁར་ས་དང་བསྲེ། །བོང་བུའི་བདུད་རྩི་གཟུགས་སྦྲུས་ཏེ། །ཤིང་ཤུན་མིང་རུས་གིས་བྲིས་ལ། །སྙིང་གར་བླན་ཏེ་བཟླས་པས་འགྲུབ། །དེ་ཡི་སྟེང་དུ་བསམ་<milestone unit="line" n="85.5"/>པའི་ལྷ། །ས་བོན་འོད་ལས་དེ་སྐྱེས་པར། །མཁས་པས་ཤེས་པར་བྱ་བ་ཡིན། །དེ་ལ་ཐམས་ཅད་རྫོགས་པར་བྱ། །རབས་ཆད་རྐང་གི་ཕུར་པ་ལ། །བཟླས་པ་ཁྲི་ཕྲག་གསུམ་དུ་བྱ། །དེ་ནས་མཚན་མ་མཐོང་བ་<milestone unit="line" n="85.6"/>དང་། །གདབ་པའི་ལས་རྣམས་བྱ་བ་ནི། །དེ་ནས་གཏུབས་དང་བསྟབ་བརྡུང་ལ། །ཀུནལདེབཞིནཤེསཔརགྱིས། །འདི་ཡིས་གསད་པ་ངེས་པར་འགྱུར། ཁྲོ་བོ་ཁམས་གསུམ་རྣམ་པར་རྒྱལ་བའི་རྒྱུད་ལས།<milestone unit="page" n="86"/><milestone unit="line" n="86.1"/>དཀྱིལ་འཁོར་དབྱེ་བའི་ལེའུ་སྟེ་གཉིས་པའོ།། །།དེ་ནས་ཡང་བཅོམ་ལྡན་འདས་ཁྲག་འཐུང་གི་རྒྱལ་པོ་དེས། གསད་པའི་ལས་རྣམས་འདི་གསུངས་སོ། །ཞིང་ཆེན་རས་མའི་དུམ་བུ་ལ། །རྩིབས་དྲུག་འཁོར་ལོ་<milestone unit="line" n="86.2"/>སྔགས་དྲུག་བྲི། །ཚིལ་ཆེན་དུད་པས་སྣག་ཚ་བྱ། །ལག་ཐུར་དག་གིས་སྨྱུག་གུ་བྱ། །བྲི་བའི་དུས་ནི་ཉི་མ་རླུདས་སླུ་བས་བྱུང་དང་ཟླ་བ་རྟ། །ཡང་ན་སྨིན་དྲུག་ས་འོག་སོང་། །དེ་ཡི་དུས་སུ་བྲི་བར་བྱ། །གྲོ་ག་ཤིང་ཤུན་<milestone unit="line" n="86.3"/>རས་དག་ལ། །དགྲ་བོའི་མིང་བྱང་བྲི་བར་བྱ། །དཔྲལ་བར་རུས་ལ་སྙིང་གར་མིང་། །གཡས་སུ་ཧུ༷་ལ་གཡོན་དུ་ཕཊ། །འདོམས་སུ་སྨྱུ་ར་ཡ་ཞེས་བྲིས། །ཡན་ལག་བཞི་ལ་འབྱུང་ཆེན་བཞི། །ཐ་མ་འབྲུ་དགུས་བསྐོར་<milestone unit="line" n="86.4"/>བར་བྱ། །འཁོར་ལོའི་དབུས་སུ་བཅུ་གནས་ནི། །མོན་པ་ཕོ་མོའི་ཐོད་པ་སྲ །འཁོར་ལོའི་སྔགས་དྲུག་གོང་མ་བཞིན། །ཐོད་པ་གའུ་ཁ་སྦྱར་དུ། །དགྲ་ཡི་མིང་དང་འཁོར་ལོ་གཞུག །སེང་ལྡེང་ཕུར་པ་སོར་བཞི་<milestone unit="line" n="86.5"/>ལ། །མིང་བྱང་འཁོར་ལོའི་དབུས་སུ་གདབ། །གྲུ་གསུམ་ཨེ་ཡི་དཀྱིལ་འཁོར་དུ། །དབུས་སུ་གའུ་ཁ་སྦྱར་བཞག །གཡོན་དུ་འགུགས་པའི་དཀྱིལ་འཁོར་བྲི། །གཡས་སུ་གསང་བའི་མྱ་ར་ཡ། །ལྕགས་ཀྱུ་ཅན་གྱིས་<milestone unit="line" n="86.6"/>དགུག་བྱས་ལ། །བསྙེན་ཕུར་ངག་གིས་གདབ་པར་བྱ། །རྩ་སྔགས་ལས་སྔགས་རབ་ཏུ་གཅེས། །སྔགས་དྲུག་འཕྱོང་གི་འཁོར་ལོ་བསྐོར། །མཚན་མ་བཟང་པོ་བྱུང་བ་དང་། །ཟླ་བ་བདུན་གྱིས་འགྲུབ་པར་<milestone unit="page" n="87"/><milestone unit="line" n="87.1"/>༄༅། །བྱེད། །གང་ལ་བཏབ་ཀྱང་ཐོགས་པ་མེད། །ཅེས་གསུངས་སོ། ཁྲོ་བོ་ཁམས་གསུམ་རྣམ་པར་རྒྱལ་བའི་རྒྱུད་ལས། སྲོག་གི་འཁོར་ལེའི་ལེའུ་སྟེ་གསུམ་པའོ།། །།དེ་ནས་བཅོམ་ལྡན་འདས་ཁྲག་<milestone unit="line" n="87.2"/>འཐུང་གི་རྒྱལ་པོས། བླ་དང་ལྷ་འདྲེ་རྒྱུ་བའི་དོན་བསྟན་ཏེ། ཁྲ་བ་གླང་བ་སྲོད་ལ་རྒྱུ། །ལུག་དང་སྙན་གཉིས་ནམ་ཕྱེད་རྒྱུ། །ཕག་གི་བླ་ནི་ཐོ་རངས་རྒྱུ། །བྱི་བ་ཉི་མའི་རྩེ་ལ་རྒྱུ། །རྟ་ནི་ཉི་མ་པྱེད་ན་རྒྱུ། །ར་ནི་ཉི་མ་<milestone unit="line" n="87.3"/>ནུབ་ན་རྒྱུ། །གཡག་དང་གླང་ནི་ས་སྲོས་རྒྱུ། །འཚོ་བར་བྱེད་པ་ཡུལ་ལྷ་སྟེ། །སྐྱོབ་པར་བྱེད་པ་དགྲ་ལྷའོ། །འགེགས་པར་བྱེད་པ་མ་སྨན་ཡིན་། །འགོ་བ་བན་བོན་སྲུང་མ་ཡིན། །སྲུང་བར་བྱེད་པ་སྲོག་ལྷའོ། །ཐོ་<milestone unit="line" n="87.4"/>རངས་ལྷ་འདྲེ་རྒྱལ་པོ་རྒྱུ། །ཉི་མའི་རྩེ་ལ་དགྲ་ལྷ་རྒྱུ། །ཉིན་ཕྱེད་དྲོས་ནས་དམག་དཔོན་རྒྱུ། །ས་རྣམས་ཚབ་ཚུབ་བཙན་ཡང་རྒྱུ། །སྲོད་ཀྱི་དུས་སུ་བདུད་ཀྱང་རྒྱུ། །ནམ་གྱི་གུང་ལ་གཤིན་རྗེ་རྒྱུ། །ནམ་ཕྱེད་དུས་སུ་མ་<milestone unit="line" n="87.5"/>མོ་རྒྱུ། །རྒྱུ་བའི་དུས་སུ་དྲག་སྔགས་བརྡེག །ལས་སྒྲོར་དག་ནི་བརྩམས་པར་བྱ། ཁྲོ་བོ་ཁམས་གསུམ་རྣམ་པར་རྒྱལ་བའི་རྒྱུད་ལས། ལྷ་འདྲེ་དང་བླ་རྒྱུ་བའི་ལེའུ་སྟེ་བཞི་པའོ།། །།དེ་ནས་བཅོམ་ལྡན་འདས་<milestone unit="line" n="87.6"/>ཁྲག་འཐུང་གི་རྒྱལ་པོ་དེས། དྲག་སྔགས་ཀྱི་དོན་འདི་བསྟན་ཏོ། །ཨ་ནི་སྐུ་ཡི་སྙིང་པོ་སྟེ། །ལུས་ནི་སྒྲོལ་བའི་དྲག་སྔགས་ཡིན། །ཀ་ནི་གསུང་གི་སྙིང་པོ་སྟེ། །ངག་ནི་སྒྲོལ་བའི་དྲག་སྔགས་ཡིན། །ཙ་ནི་ཐུགས་ཀྱི་སྙིང་<milestone unit="page" n="88"/><milestone unit="line" n="88.1"/>པོ་སྟེ། །ཡིད་ནི་སྒྲོལ་བའི་དྲག་སྔགས་ཡིན། །མྱ་ར་བདུད་ཀྱི་བུ་མོ་སྟེ། །འདི་ནི་སྒྲོལ་བའི་དྲག་སྔགས་ཡིན། །ས་ནི་གཟའ་ཡི་བུ་མོ་སྟེ། །འདི་ནི་སྒྲོལ་བའི་དྲག་སྔགས་ཡིན། །པྲ་ནི་བཙན་གྱི་བུ་མོ་སྟེ། །ཡིད་ནི་སྒྲོལ་<milestone unit="line" n="88.2"/>བའི་དྲག་སྔགས་ཡིན། །ནཱ་ནི་ཀླུ་ཡི་སྙིང་པོ་སྟེ། །འདི་ནི་སྒྲོལ་བའི་དྲག་སྔགས་ཡིན། །ཏ་ནི་མིང་པོ་དག་ཡིན་ཏེ། །འདི་ནི་སྒྲོལ་བའི་དྲག་སྔགས་ཡིན། །རུ་རུ་ཀ་ཏང་་།་ན་སྟེ། །མ་མོ་སྒྲོལ་བའི་དྲག་སྔགས་ཡིན། །རུ་<milestone unit="line" n="88.3"/>ནི་རསྒ་སྲིན་པོ་ཡིན། །བདག་ཉིད་མ་ཡི་དྲག་སྔགས་ཡིན། །ཡ་ནི་བདུད་ཀྱི་དྲག་སྔགས་ཡིན། །ཀ་ནི་རྒྱལ་པོའི་དྲག་སྔགས་ཡིན། །ཧུ༷་ནི་ཐམས་ཅད་དབང་དུ་སྡུད། །ཕཊ་ནི་སྒྲོལ་བའི་དྲག་སྔགས་ཡིན། །མ་མ་ནག་མོ་<milestone unit="line" n="88.4"/>དག་ཉིད་དེ། །བ་ནི་སྲོག་གཅོད་དྲག་སྔགས་ཡིན། །མ་ཏང་བསེན་མོ་དག་ཉིད་དེ། །ཨི་ནན་མནན་པ་དྲག་སྔགས་ཏེ། །ད་དྷི་་།་ན་བདག་ཉིད་དེ། །ཀརྨ་ཕྲིན་ལས་དྲག་སྔགས་ཡིན། ཁྲེ་སྨྲ༷་གྱིང་ཆེན་དག་ཡིན་ཏེ། །ཀ་<milestone unit="line" n="88.5"/>ར་སྒྲོལ་བའི་དྲག་སྔགས་ཡིན། །ཡ་ནི་འཆི་བདག་བདུད་ཡིན་ཏེ། །ཧུ༷་ཕཊ་སྒྲོལ་བའི་དྲག་སྔགས་ཡིན། །ཨོ་དང་བཛྲ་ཀི་ལ་ཡ། །སྐུ་གསུང་ཐུགས་ཀྱི་སྔགས་སུ་བསྟན། །ཡང་ན་འཆི་བདག་བདུད་ཀྱི་སྔགས། །སརྦ་<milestone unit="line" n="88.6"/>སྒྲོལ་བྱེད་གིང་གི་སྔགས། །བིག་ནན་འགུགས་བྱེད་མ་མོའི་སྔགས། །བ༷་ནི་འབྲུབ་ཁུང་ལས་ཀྱི་སྔགས། །ཨོ་ནི་ཐམས་ཅད་དབང་དུ་སྡུད། །ཕཊ་ནི་ཐམས་ཅད་སྒྲོལ་བའི་སྔགས། །སྔགས་དྲུག་ཡེ་ཤེས་ལྷ་དྲུག་<milestone unit="page" n="89"/><milestone unit="line" n="89.1"/>༄༅། །པོས། །ལས་སྦྱོར་དག་ཏུ་སྔགས་དྲུག་པོས། །འཇིག་རྟེན་དྲུག་ཏུ་དགྱེ་བར་གསུངས། །དང་པོ་མགོ་ནས་ཨ་རུ་གནས། །དབུ་མ་ན་རོ་ཞབས་སུ་བསྟན། །དང་པོ་ཧ་རུ་རབ་ལྡན་ཏེ། །དབུ་ཞབས་བསྐྱེད་<milestone unit="line" n="89.2"/>པའི་ཚུལ་དུ་གནས། །ཨི་ཨང་ཐིག་ལེ་ཨ་རུ་བསྟན། །དབུ་མ་མཐའ་རུ་རབ་ལྡན་ཞིང་། །དབུ་དང་ཞབས་སྐྱེད་ཧ་ཧེ་བསྡུ། །རྩ་སྔགས་ལས་སྔགས་བསྡུ་ཞིང་བསྡུ། །བསྐྱེད་པ་རྒྱུན་གྱི་སྔགས་སུ་བསྒོམ། བསྐུལ་བ་རྦད་<milestone unit="line" n="89.3"/>དང་བཟླས་དང་གསུམ། །དོན་གྱི་ཡི་གེ་བསྡུ་བའོ། ཁྲོ་བོ་ཁམས་གསུམ་རྣམ་པར་རྒྱལ་བའི་རྒྱུད་ལས། དྲག་སྔགས་ཀྱི་ལེའུ་སྟེ་ལྔ་པའོ།། །།དེ་ནས་ཡང་བཅོམ་ལྡན་འདས་ཁྲག་འཐུང་གི་རྒྱལ་པོ་དེས། བུ་མོ་<milestone unit="line" n="89.4"/>དགུག་པའི་ལས་བསྟན་ཏེ། གནས་ཁང་ཚུལ་དང་ལྡན་པ་སྲ །དཀྱིལ་འཁོར་རྩིབས་བརྒྱད་བྲིས་བྱས་ལ། །རྫས་དགྲམ་ཕུར་པ་དགོད་ནས་ནི། །བསྙེན་ཕུར་དག་ལ་ཞག་བདུན་བཟླས། །རང་གི་སྨིན་དབྲག་དག་ཏུ་<milestone unit="line" n="89.5"/>ནི། །ཙསྡོན་ལྡེ་གུས་འཁོར་ལོ་དྲུག་ཀྱང་བྲི། འཁོར་ལོ་དྲུག་ལ་སྔགས་དྲུག་བྲི། །དབུས་ཀྱི་ལྟེ་བར་འབྲུ་དགུ་བྲི། །མཐའ་མ་ཁྲོ་བཅུར་ཤེས་པར་བྱའོ། །རྣལ་འབྱོར་རང་ཉིད་བསྒོམ་པའི་དུས། །ལག་པ་གཡས་པ་བྲི་<milestone unit="line" n="89.6"/>བར་གསུངས། །རང་ཉིད་ཁམས་གསུམ་རྣམ་རྒྱལ་བསྒོམ། །བསྒྲུབ་པ་ཐོན་པའི་ནང་བར་དེ། ཁ་རུ་སྤོ་ནི་སོ་ཆ་མུར། །མྱ་ངན་མེད་ཀྱི་གྲིབ་མ་ལ། །རྩ་སྔགས་གཞུག་ལ་སྔགས་དྲུག་བཟླས། །འབྲུ་དགུ་དོན་གྱི་མགོ་ལ་</p></div1>
        </body>
    </text>
</TEI.2>