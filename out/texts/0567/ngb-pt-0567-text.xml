<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0567-text.xml">
    <teiHeader lang="tib">
        <fileDesc>
            <titleStmt>
                <title><!--de bzhin gshegs pa thams cad kyi sku gsung thugs kyi snying po de kho na nyid nges pa ye shes mchog gi rgyud chen gsang ba yongs rdzogs/-->དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་སྙིང་པོ་དེ་ཁོ་ན་ཉིད་ངེས་པ་ཡེ་ཤེས་མཆོག་གི་རྒྱུད་ཆེན་གསང་བ་ཡོངས་རྫོགས།</title>
            </titleStmt>
            <publicationStmt lang="eng">
                <idno type="thdl">ngb-pt-0567-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=611.4; end=702.1--><milestone unit="line" n="611.4"/>༄༅། །ཨོ་རྒྱན་ཌ་ཀི་བརྡའི་སྐད་དུ། རྒྱ་གར་སྐད་དུ། སརྦ་ཏ་ཐུ་ག་ཏ་བཱག་ཙིསྟ་གསྟེ་ཏ་ད་ཡ་ཏི་རྙོ་ཨ་ལ་ཧ་ཏན་ཏྲ་གུ་རྒྱ་སམ་སན་ནཱ་མ། བོད་སྐད་དུ། དེ་བཞིན་གཤེགས་པ་ཐམས་ཅད་ཀྱི་སྐུ་<milestone unit="line" n="611.5"/>གསུང་ཐུགས་ཀྱི་སྙིང་པོ་དེ་ཁོ་ན་ཉིད་ངེས་པ་ཡེ་ཤེས་མཆོག་གི་རྒྱུད་ཆེན་གསང་བ་ཡོངས་རྫོགས་ཞེས་བྱ་བ། བཅོམ་ལྡན་འདས་རིག་པ་འདུས་མ་བྱས་པའི་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་<milestone unit="line" n="611.6"/>བདག་གིས་ཐོས་པའི་དུས་ཅིག་ན། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་བདག་ཉིད་ཆེན་པོ། །ཆོས་ཀྱི་དབྱིངས་བྷ་ག་ཡངས་པའི་ཀློང་ནས། །སྐུ་གསུམ་གྱི་ངོ་བོ་ཐམས་ཅད་ལྡན་པའི་འཁོར་རྣམས་<milestone unit="page" n="612"/><milestone unit="line" n="612.1"/>དང་ལྷན་ཅིག་ཏུ་བཞུགས་སོ། །དེའི་ཚེ་ཆོས་སྐུའི་ངང་ལས་མ་གཡོས་བཞིན་དུ། གཟུགས་སྐུའི་ཡེ་ཤེས་འཆད་པ་པོ་དང་། །ཞུ་བ་པོ་གཉིས་ཀ་རང་ལས་བྱུང་སྟེ། །རང་འབྱུང་སྤྲུལ་པའི་རྡོ་རྗེ་སྙིང་པོ་ལ་འདི་སྐད་ཅེས་<milestone unit="line" n="612.2"/>གསོལ་ཏོ། །ཨེ་མ་ཧོ། ཐམས་ཅད་མཁྱེན་པའི་བཅོམ་ལྡན་འདས་དཔལ་ཀུན་ཏུ་བཟང་པོ་དེ་བཞིན་ཉིད་ཀྱི་ཆོས་ཉིད། ཀུན་ལ་ཁྱབ་པ་བྱང་ཆུབ་ཀྱི་སེམས་རང་རིག་པའི་ཡེ་ཤེས། སྐུ་གསུམ་གྱི་རང་བཞིན་ཕུན་སུམ་<milestone unit="line" n="612.3"/>ཚོགས་པའི་སངས་རྒྱས་དེ་གང་ལགས། ཐམས་ཅད་དང་ལྡན་པའི་འཁོར་རྣམས་ལ་བཤད་དུ་གསོལ། །བཅོམ་ལྡན་འདས་རང་རིག་པའི་རྒྱལ་པོས་བཀའ་སྩལ་པ། ལེགས་སོ་དཔལ་ལྡན་རྡོ་རྗེ་འཆང་། །རྡོ་རྗེ་སྙིང་པོ་<milestone unit="line" n="612.4"/>ཁྱོད་ཞུས་པས། །ང་ཡིས་བཤད་ཀྱིས་ཐམས་ཅད་མཁྱེན་པའི་ཡེ་ཤེས་དེ། །མ་རྟོགས་གདུལ་བྱ་སྣང་བ་མྲ །གཅིག་དང་དུ་མ་བྲལ་བ་ཡི། །བྱེ་བྲག་རྣམ་པ་གསུམ་དུ་བྱུང་། །ཆོས་སྐུ་ལོངས་སྐུ་སྤྲུལ་སྐུའོ། །ཆོས་སྐུའི་<milestone unit="line" n="612.5"/>སྟོན་པས་ཀུན་ལ་ཁྱབ། །ཆོས་སྐུའི་གནས་ནི་ཆོས་ཀྱི་དབྱིངས། །ཆོས་སྐུའི་འཁོར་ནི་ཐམས་ཅད་ཀུན། །ཆོས་སྐུའི་ཆོས་ནི་དེ་བཞིན་ཉིད། །བྱིན་གྱིས་རླབས་ཀྱིས་ངོ་བོ་བཤད། །སྨྲ་བསམ་བརྗོད་མེད་རྒྱུན་མི་<milestone unit="line" n="612.6"/>འཆད། །ཆོས་སྐུའི་ངང་ལས་ལོངས་སྤྱོད་རྫོགས། །ལོངས་སྐུའི་སྟོན་པ་ཀུན་ཏུ་སྣང་། །ལོངས་སྐུའི་གནས་ནི་ཀུན་ཏུ་གསལ། །ལོངས་སྐུའི་འཁོར་ནི་དག་པའི་སེམས། །ལོངས་སྐུའི་ཆོས་ནི་འོད་ཟེར་ཚུལ། །རང་གི་ངོ་<milestone unit="page" n="613"/><milestone unit="line" n="613.1"/>༄༅། །བོའི་བརྡ་ཡིས་བཤད། །དག་སྣང་ཤར་བའི་དུས་སུ་རྟོགས། །ལོངས་སྐུའི་མཛད་པ་སྤྲུལ་པའི་སྐུ། །སྤྲུལ་སྐུའི་སྟོན་པ་གང་འདུལ་སྐུ། །སྤྲུལ་སྐུའི་གནས་ནི་འཁོར་བའི་གནས། །སྤྲུལ་སྐུའི་འཁོར་ནི་མོས་<milestone unit="line" n="613.2"/>པ་ཅན། །སྤྲུལ་སྐུའི་ཆོས་ནི་མ་ངེས་པ། །གང་འདོད་ཚིག་དོན་སྡེབས་ནས་བཤད། །དུས་གསུམ་དུས་མེད་དུས་ཀུན་སྟོན། །ཆོས་སྐུའི་ཞིང་ཁམས་ནམ་མཁའི་ཁམས། །ལོངས་སྐུའི་ཞིང་ཁམས་འདོད་ཡོན་ལྔ། །སྤྲུལ་<milestone unit="line" n="613.3"/>སྐུའི་ཞིང་ཁམས་རིགས་དྲུག་གནས། །སྐུ་གསུམ་འདུལ་བའི་ཞིང་ཁམས་ཡིན། །སྐུ་གསུམ་ཐམས་ཅད་མཁྱེན་པ་ཡི། །རང་འབྱུང་རིག་པའི་བྱང་ཆུབ་སེམས། །འཁོར་བ་མྱང་འདས་གཉིས་སུ་མེད། །ཆོས་ཀྱི་དབྱིངས་<milestone unit="line" n="613.4"/>དང་དབྱེར་མེད་དུ། །མ་བཅོམ་ལྷུན་གྲུབ་ཀུན་ཏུ་བཟང་། །གང་ལ་གང་དགོས་ཚོགས་པ་ནི། །བདེ་ཆེན་ཕུན་སུམ་ཚོགས་པར་བཞུགས། །ཅེས་གསུངས་སོ། །གླེང་གཞིའི་ལེའུ་སྟེ་དང་པོའོ།། །།ཀྱེ་ཐམས་ཅད་<milestone unit="line" n="613.5"/>འདུས་པའི་ཚོགས་ཆེན་ད་ཡང་ཉོན། །སྐུ་གསུམ་གྱིས་བསྡུས་པའི་ཆོས་ཐམས་ཅད་ཀྱི་རང་བཞིན་རྩ་བ་འདི་ལྟ་སྟེ། །དང་པོ་ཆོས་ཉིད་རིག་པ་བྱང་ཆུབ་སེམས། །ཐམས་ཅད་ཀུན་མཁྱེན་རྒྱལ་པོ་ང་ཡིན་ཏེ། །ང་ཡི་རང་<milestone unit="line" n="613.6"/>བཞིན་ལས་ནི་གཞན་མ་མཆིས། །སྟོན་པ་གསུམ་ཡང་ང་ཡི་རང་བཞིན་ཡིན། །དུས་གསུམ་སངས་རྒྱས་ང་ཡི་རང་བཞིན་ཡིན། །བྱང་ཆུབ་སེམས་དཔའ་ང་ཡི་རང་བཞིན་ཡིན། །ཉན་ཐོས་རང་རྒྱལ་ང་ཡིརངབཞིན་<milestone unit="page" n="614"/><milestone unit="line" n="614.1"/>ཡིན། །ཡོན་ཏན་ཡེ་ཤེས་ང་ཡི་རང་བཞིན་ཡིན། །འཁོར་གནས་ཆོས་བསྟན་ང་ཡི་རང་བཞིན་ཡིན། །འཇིག་རྟེན་འཇིག་རྟེན་འདས་པ་ང་། ཁམས་གསུམ་སེམས་ཅན་བདེ་སྡུག་ང་། །ལུས་ངག་ཡིད་གསུམ་ཕྱི་<milestone unit="line" n="614.2"/>ནང་ང་། །སྐྱེ་ཤི་བར་དོ་ང་ཡི་རང་བཞིན་ཡིན། །རྟག་དང་མི་རྟག་ཐམས་ཅད་གཅིག །འབྱུང་བ་ལྔ་ཡང་ང་ཡི་རང་བཞིན་ཡིན། །སྒོ་ལྔ་ཡུལ་ལྔ་ཉོན་མོངས་ལྔ་ཡང་ང་། །སྣོད་བཅུད་གཏན་གཡོ་ཐམས་ཅད་ང་ཡི་རང་<milestone unit="line" n="614.3"/>བཞིན་ཡིན། །མ་རིག་གཟུང་འཛིན་འཁྲུལ་པ་ཐམས་ཅད་དང་། །སྲིད་དང་ཞི་བ་ཐམས་ཅད་དང་། །དགེ་སྡིག་རྒྱུ་འབྲས་བདེ་སྡུག་ང་ཡི་རང་བཞིན་ཡིན། །སྐྱོན་ཡོན་ལེགས་ཉེས་ཐམས་ཅད་ང་། །དགག་སྒྲུབ་སྤང་<milestone unit="line" n="614.4"/>བླང་ཐམས་ཅད་ང་ཡི་རང་བཞིན་ཡིན། །སྣང་སྟོང་བདེན་རྫུན་ཐམས་ཅད་ང་། །དུག་གསུམ་སྔ་ཕྱི་ཐམས་ཅད་ང་ཡི་རང་བཞིན་ཡིན། །ཐེག་པ་གཅིག་དང་དུ་མ་ཐམས་ཅད་ང་། །ཐམས་ཅད་མ་ལུས་ང་ཡི་རང་བཞིན་<milestone unit="line" n="614.5"/>ཡིན། །ཆོས་རྣམས་ཀུན་གྱི་རྩ་བ་ང་ལ་འདུས། །ཆོས་རྣམས་ཀུན་གྱི་མཚན་ཉིད་ང་ལ་རྫོགས། །ང་ལ་འཛིན་པ་མེད་པས་སྐྱེ་མེད་ཡིན། །ང་ལ་མི་འཛིན་མེད་པས་འགག་མེད་ཡིན། །ང་ལ་གཅིག་ཏུ་མེད་པས་གནས་<milestone unit="line" n="614.6"/>མེད་ཡིན། །ང་ལ་དུ་མ་བྲལ་བས་གནས་མེད་ཡིན། །ངས་ནི་ཀུན་ལ་ཁྱབ་པས་ཆོས་ཉིད་དབྱིངས། །ཀུན་ཏུ་འཆར་བས་སྙིང་པོའི་ཡེ་ཤེས་ཏེ། །གཉིས་སུ་མེད་པས་རིག་པ་བྱང་ཆུབ་ཡིན། །བྱང་ཆུབ་སེམས་ཀྱི་ཆོས་<milestone unit="page" n="615"/><milestone unit="line" n="615.1"/>༄༅། །ཉིད་དེ། །སྐུ་དང་ཡེ་ཤེས་མ་གྱུར་ཅིང་། །ཡུལ་དང་ཡུལ་ཅན་མ་འཁྲུལ་པའི། །རྣམ་པར་མ་རྟོག་བཏང་སྙོམས་ན། །སྣང་མན་མུན་མན་ན་བུན་བཞན། །གནས་པ་བག་ལ་ཉལ་གྱི་སེམས། །སོ་སོར་རྟོག་<milestone unit="line" n="615.2"/>མིན་འགོག་པ་ཡིན། །གཟུང་དང་འཛིན་པའི་ཡུལ་གཉིས་སུ། །བདག་དང་གཞན་དུ་རྟོག་པ་མི། །ཆགས་གདངས་ཀུན་རྫོབ་འཁྲུལ་པའི་སེམས། །སེམས་ཅན་འཁོར་བར་འ་ས་པ་ཡིན། །རིག་པའི་དོན་ཅིག་མ་<milestone unit="line" n="615.3"/>རྟོགས་ན། །མ་རིག་ལས་རྐྱེན་ཚོགས་པ་ཡི། །འཁྲུལ་པའི་མཐའ་ལ་ཟད་པ་མེད། །རང་རིག་ཡེ་ཤེས་མངོན་གྱུར་ན། །དོན་དམ་འགྱུར་མེད་བྱང་ཆུབ་སེམས། །རྣམ་པར་མི་རྟོག་དོན་ཀུན་ལྡན། །སྤྲོས་པ་མེད་པའི་ཆོས་<milestone unit="line" n="615.4"/>ཉིད་དེ། །འདུས་མ་བྱས་ཤིང་ལྷུན་གྲུབ་འགྱུར། །མ་རིག་ལས་དང་ཉོན་མོངས་སེམས། །རིག་དང་སྟོང་དང་ཡེ་ཤེས་སེམས། །སེམས་ཀྱི་དེ་ཉིད་རྟོགས་པའི་ཕྱིར། །ཐེག་པ་སྣ་ཚོགས་ཐམས་ཚུལ་གྱིས། །ལམ་གྱི་<milestone unit="line" n="615.5"/>འཇུག་སྒོ་དུ་མ་རྣམས། །ཐེག་པ་གཅིག་གི་འབྲས་བུ་སྲ །བྱང་ཆུབ་ཆེན་པོའི་ལམ་ལ་བཞུགས། །བྱང་ཆུབ་ཕྱིར་མི་ལྡོག་པ་ཡི། །བྱང་ཆུབ་སེམས་ལ་ལྟ་སྤྱོད་པའི། །སེམས་བསྒོམས་པས་ནི་སངས་རྒྱས་སོ། །བྱང་ཆུབ་<milestone unit="line" n="615.6"/>སེམས་ལས་མ་གཏོགས་པའི། །སངས་རྒྱས་མེད་ཅིང་སེམས་ཅན་མེད། །རྟོག་དང་མི་རྟོག་ལ་སོགས་པའི། །གཟུང་འཛིན་གཉིས་མེད་གང་ཡང་མེད། །ཐམས་ཅད་ཆོས་ཉིད་རིག་པའི་ཀློང་། །སྐུ་གསུམ་ཐམས་ཅད་<milestone unit="page" n="616"/><milestone unit="line" n="616.1"/>མཁྱེན་པ་ཡིན། །མ་ཡིན་ཡུལ་ནི་རྡུལ་ཙམ་མེད། །སྐད་ཅིག་ཙམ་ཡང་ཡོད་མ་ཡིན། །ཆོས་ཐམས་ཅད་ཀྱི་རྩ་བ་བྱང་ཆུབ་སེམས་ཀྱི་གླེང་བསླང་བའི་ལེའུ་སྟེ་གཉིས་པའོ།། །།མ་བཅོས་ལྷུན་གྱིས་གྲུབ་པ་<milestone unit="line" n="616.2"/>ཡི། །བྱང་ཆུབ་སེམས་ཀྱི་ཆོས་ཉིད་དེ། །ངོ་བོ་རང་བཞིན་མཚན་ཉིད་གསུམ། །ཐོག་མཐའ་མེད་པར་མཉམ་པ་ཉིད། །གནས་ལུགས་སྐུ་གསུམ་རྒྱུད་མི་འཆད། །ནམ་མཁའ་བཞིན་དུ་ཀུན་ལ་ཁྱབ། །ཡིན་ཀྱང་རང་ངོ་<milestone unit="line" n="616.3"/>མ་ཤེས་པའི། །སེམས་ཅན་དབུས་ན་བཞུགས་ཙམ་ན། །རང་གིས་རང་ཉིད་བསྒྲིབས་པ་ཡིན། །སྒྲིབ་བཅས་ཆོས་ཀྱི་སྐུ་རུ་སྣང་། །མིང་ཡང་ཀུན་གཞི་བྱང་ཆུབ་སེམས། །འཁོར་འདས་ཐམས་ཅད་བསྐྱེད་པ་<milestone unit="line" n="616.4"/>ཡིན། །རང་ངོ་རང་གིས་རིག་པ་ཡིས། །བྱང་སེམས་དབུས་ན་བཞུགས་ཙམ་ན། །རང་གི་རང་ཉིད་དག་པ་ཡིན། །སྒྲིབ་སྦྱོང་ཆོས་ཀྱིས་སྐུ་རུ་སྣང་། །མིང་ཡང་ལྷག་མཐོང་ཡེ་ཤེས་ཟེར། །ཡོན་ཏན་ཐམས་ཅད་རྩལ་<milestone unit="line" n="616.5"/>རྫོགས་བྱེད། །གཉིས་མེད་ལྷུན་གྲུབ་རྩལ་རྫོགས་པའི། །སངས་རྒྱས་དབུས་ན་བཞུགས་ཙམ་ན། །ལྷུན་གྲུབ་ཡེ་ཤེས་འགྱུར་མེད་པས། །སྒྲིབ་མེད་ཆོས་ཀྱི་སྐུ་རུ་སྣང་། །རྣམ་དག་དེ་བཞིན་གཤེགས་པ་ལ། །ཀུན་<milestone unit="line" n="616.6"/>གཞིའི་མིང་ཡང་མི་གྲགས་ཏེ། །ཀུན་གཞི་ཀུན་གྱི་གཞི་ཡིན་ཡང་། །རྣམ་པར་བྱང་བའི་གཞི་མ་ཡིན། །འབྲས་བུ་གཞི་རུ་མི་ལྡོག་སྟེ། །མར་ཉིད་འོ་མར་མི་བཟློག་མཚུངས། །གཞི་ལས་ཕགས་པའི་ལམ་བྱུང་<milestone unit="page" n="617"/><milestone unit="line" n="617.1"/>༄༅། །སྟེ། །འབྲས་བུ་ལམ་གྱིས་མི་འཆིང་བ། །ནམ་ལངས་པ་ཡི་ཉི་མ་ལ། །མུན་པས་སྒྲིབ་པར་མི་ནུས་བཞིན། །ཐམས་ཅད་མཁྱེན་པའི་ཡེ་ཤེས་ལ། །འཁྲུལ་པ་བྱ་བའི་མིང་མེད་དོ། །ཐམས་ཅད་སངས་<milestone unit="line" n="617.2"/>རྒྱས་དེ་ཉིད་ཡིན། །སྔར་ཡང་དེ་བཞིན་ཕྱིས་དེ་བཞིན། །ཡིན་ཡང་གཞི་ལས་འདས་པ་ནི། །ཐུན་མོང་ཐེག་པ་ལྟར་དུ་ན། །རྩོལ་བས་གྲོལ་བ་མ་ཡིན་ཏེ། །རང་བྱུང་རང་དག་རང་གྲོལ་དུ། །ལྷུན་གྲུབ་རྩལ་རྫོགས་<milestone unit="line" n="617.3"/>འགྱུར་མེད་སྐུ། །མ་དག་དག་པ་རྣམ་དག་ཏུ། །སེམས་ཅན་བྱང་སེམས་སངས་རྒྱས་ལ། །གོ་རིམས་བཞིན་དུ་ངོ་བོ་ཉིད། །ཡོན་ཏན་རྩལ་ནི་རྫོགས་པ་ཡིས། །རྫོགས་པའི་སངས་རྒྱས་དེར་སངས་རྒྱས། །ཀུན་རྟོག་མ་<milestone unit="line" n="617.4"/>ཡིན་ཡང་དག་ཏུ། །ཐོག་མེད་འགྱུར་ཀྱང་ཐ་མ་མྲ །མ་འོངས་སྔོན་འདི་སུས་རྟོགས་པས། །ཕྱིར་མི་ལྡོག་པ་རྡོ་རྗེའི་སྐུ། །མཁྱེན་བརྩེའི་བདག་ཉིད་བཅོམ་ལྡན་འདས། །མངོན་པར་རྫོགས་སངས་རྒྱས་ལ་འདུད། །སྐུ་<milestone unit="line" n="617.5"/>གསུམ་གྱི་མདོ་བྱང་བསྡུས་པའི་ལེའུ་སྟེ་གསུམ་པའོ།། །།འཁོར་བ་དང་ནི་མྱ་ངན་འདས། །གཉིས་སུ་མེད་པ་ཆོས་ཀྱི་དབྱིངས། །གང་དུ་མི་གནས་མཉམ་པ་ཉིད། །ངོ་བོ་སྤྲོས་མེད་ལྷན་ཅིག་སྐྱེས། །ཐམས་ཅད་མ་<milestone unit="line" n="617.6"/>ལུས་བསྐྱེད་པའི་གཞི། །ཡེ་ཐོག་གཞི་ཡི་གནས་ལུགས་ནི། །ཀ་དག་ལྷུན་གྲུབ་ཀུན་ཁྱབ་པའི། །ངོ་བོ་སྟོང་པ་སྤྲོས་དང་བྲལ། །མ་རིག་པ་ཞེས་སྒྲིབ་པ་མེད། །མ་བཅོས་པའི་ཆོས་ཉིད་ལ། །ཡེ་ཤེས་ཙམ་དུ་གྲུབ་མེད་<milestone unit="page" n="618"/><milestone unit="line" n="618.1"/>པའི། །རང་བཞིན་ལྷུན་གྲུབ་འོད་གསལ་བ། །མི་སྐྱེ་མི་འགག་ཅིར་མི་དགོངས། །གཉིས་འཛིན་མཚན་མ་མེད་པའི་ས། །རང་རྩལ་འགག་མེད་སྣང་བ་ལ། །ཕྱོགས་རིགས་མེད་པས་ཀུན་ལ་ཁྱབ། །ཐོག་མཐའ་མེད་<milestone unit="line" n="618.2"/>པར་རྒྱུན་མི་འཆད། །མ་བཅོམུ་སྣ་ཚོགས་ཀུན་ཏུ་ཆར། །ཕྱི་ནང་ཕྱོགས་རིགས་དུས་ཚོད་མེད། །རྟག་པ་མ་ཡིན་ངོ་བོ་སྟོང་། །སྐྱེ་བ་མེད་པའི་ཆོས་ཉིད་དབྱིངས། །ཆད་པ་མ་ཡིན་རང་བཞིན་གསལ། །འགག་པ་མེད་པ་<milestone unit="line" n="618.3"/>རིག་པའི་དོན། །གཉིས་སུ་མེད་པས་མཐའ་དང་བྲལ། །དངོས་པོའི་ཆོས་སུ་སྐྱེ་མ་མྱོང་། །སྟོང་པའི་ཆོས་སུ་འགག་མི་འགྱུར། །ཅིར་ཡང་མ་གྲུབ་ཅིར་ཡང་བྱུང་། །སྣང་ལ་གཟུགས་སུ་མ་གྲུབ་པ། །སྟོང་ལ་མཚན་ཉིད་<milestone unit="line" n="618.4"/>མི་སྒྲིབ་པ། །སྟོང་གསལ་རིག་པའི་སྙིང་པོ་ཅན། །ཡོད་མེད་སྒྲོས་སྐུར་བྲལ་བ་ཡིས། །རྒྱ་རུ་མ་ཆད་ཀུན་ལ་ཁྱབ། །ཕྱོགས་སུ་མ་ལྷུང་མཉམ་པ་ཉིད། །སེམས་ཅན་མ་ཡིན་ཞབྲུལ་རྟོག་མེད། །སངས་རྒྱས་མ་ཡིན་རྩལ་<milestone unit="line" n="618.5"/>མ་རྫོགས། །མ་དམིགས་ནམ་མཁའ་ལྟ་བུའི་དབྱིངས། །འགྲིབ་མེད་ཉི་མའི་སྙིང་པོ་བཞིན། །གནས་ལུགས་རང་གསལ་བློ་འདས་དེ། །སེམས་ཅན་བླུན་པོ་བསླད་པ་མེད། །སངས་རྒྱས་མཁས་ནས་བཅོས་པ་<milestone unit="line" n="618.6"/>མེད། །འཁོར་འདས་གང་དུ་མ་གྲུབ་པའི། །ཡིན་ལ་གྲུབ་པ་མེད་པའི་དབྱིངས། །འགྱུར་མེད་ཐམས་ཅད་འབྱུང་བའི་ཀློང་། །གཅིག་དང་དུ་མབྲལབའིགཤིས། །ལྷུན་གྲུབ་འགྱུར་མེད་ངོ་བོ་དེ། །བསམ་གྱིས་མི་ཁྱབ་<milestone unit="page" n="619"/><milestone unit="line" n="619.1"/>༄༅། །བརྗོད་ལས་འདས། །ཆོས་ཀྱི་སྐུ་ཡི་གནས་ལུགས་ཡིན། །རང་བཞིན་གསལ་ལ་རྟོག་མེད་པའི། །སོ་སོར་མ་འདྲེས་ངོ་བོ་ཉིད། །ཀུན་ཏུ་གསལ་བས་ལོངས་སྦྱོད་རྫོགས། །མ་བྱས་རང་བྱུང་རྩོལ་བྲལ་<milestone unit="line" n="619.2"/>དུ། །ཅིར་ཡང་མ་ངེས་ཅིར་ཡང་སྣང་། །སྣང་ཙམ་ཉིད་ན་སྤྲོས་བྲལ་མཁའ། །སྣ་ཚོགས་སྒྱུ་མ་བཞིན་དུ་འབྱུང་། །སྤྲུལ་པ་སྐུ་ཡི་གནས་ལུགས་ཡིན། །དབྱེར་མེད་ངོ་བོ་ཉིད་ཀྱི་སྐུ། །ཀུན་གཞིའི་ཆོས་དབྱིངས་སྙིང་པོ་<milestone unit="line" n="619.3"/>ཡི། །ཆོས་ཉིད་ཀུན་ལ་ཁྱབ་པའི་དབྱིངས། །རིག་པ་འགག་པ་མེད་པའི་རྩལ། །གཉིས་མེད་ཀུན་བྱེད་བྱང་ཆུབ་སེམས། །འཁོར་འདས་མ་ལུས་ཀུན་བརྟེན་པས། །གཞིའི་གནས་ལུགས་ཞེས་སུ་བརྗོད། །མ་རྟོགས་<milestone unit="line" n="619.4"/>རྣམ་ཤེས་ཚོགས་བསྐྱེད་པས། །མ་དག་འཁོར་བ་ཀུན་གྱི་གཞི། །རིག་པའི་ཡེ་ཤེས་ཀུན་བསྐྱེད་པའི། །དག་པ་མྱ་ངན་འདས་པའི་གཞི། །ཆོས་སྐུ་ཁྱབ་པ་ཅིག་པ་ཡི། །གནས་ལུགས་གཞི་ཡི་སངས་རྒྱས་ཞེས། །ཀུན་<milestone unit="line" n="619.5"/>ལ་ཁྱབ་པས་ནམ་མཁའ་འདྲ། །ཐམས་ཅད་བསྐྱེད་པས་ས་གཞི་བཞིན། །གསལ་ལ་མི་འགག་ཉི་ཟླའི་དཔེ། །རྒྱུན་ཆད་མེད་པ་ཆུ་བོའི་རྒྱུན། །དོན་ལ་མི་འགྱུར་རྡོ་རྗེའི་རི། །མ་འདྲེས་ཡོངས་རྫོགས་ཟ་འུག་དཔེ། །དུ་<milestone unit="line" n="619.6"/>མ་གཅིག་འདུས་རྒྱ་མཚོའི་ཆུ། །གཅིག་པོ་མང་སྣང་ཆུ་ཟླའི་གཟུགས། །སྐྱོན་མེད་ཤེལ་སྒོང་ལྷ་བུ་ཡིས། །བྱང་ཆུབ་སེམས་ཀྱི་དཀྱིལ་འཁོར་འདི། །ཐམས་ཅད་མཁྱེན་པའི་གཞིའི་རྩ། །གཟུང་དང་འཛིན་པ་འཁོར་བ་<milestone unit="page" n="620"/><milestone unit="line" n="620.1"/>སྟེ། །གཟུང་འཛིན་བྲལ་ན་མྱ་ངན་འདས། །གཉིས་མེད་རྟོགས་པ་སངས་རྒྱས་སོ། །ཀུན་གཞི་ང་མེད་གོང་རོལ་ན། །སེམས་ཅན་བྱ་བའི་མིང་ཡང་མེད། །འབྱུང་བ་བྱ་བའི་ཡུལ་མ་གྲུབ། །སེམས་ཅན་མེད་པའི་གོང་<milestone unit="line" n="620.2"/>རོལ་ན། །སངས་རྒྱས་བྱ་བ་བཤད་མཁན་མེད། །ཡེ་ཤེས་བྱ་བ་ངོས་མ་ཟིན། །རྣམ་ཤེས་རྟོག་པས་ཡེ་ཤེས་ཡིན། །ཡེ་ཤེས་འཁྲུལ་པས་རྣམ་ཤེས་བྱུང་། །གང་ཡང་མེད་པས་བག་ལ་ཉལ། །གཉིས་མེད་གཅིག་གི་ངོ་བོ་<milestone unit="line" n="620.3"/>ལ། །དཔེར་ན་ལག་པའི་ལྟོ་རྒྱབ་བཞིན། །མ་རིག་འཁྲུལ་པའི་སྣང་བ་ལ། །གནས་སྐབས་འཁོར་འདས་གཉིས་སུ་གྱེས། །ཡེ་འཁྲུལ་མིན་ཏེ་བློ་བུར་ཡིན། །འཁྲུལ་པ་སངས་ཚེ་གཉིས་མེད་དུ། །གདོད་ནས་དག་པའི་<milestone unit="line" n="620.4"/>ཆོས་ཀྱི་སྐུ། །གཞི་ལས་གྲོལ་བའི་ལྷུན་གྲུབ་དང་། །དབྱེར་མེད་ཆུ་ལ་ཆུ་བཞག་བཞིན། །མི་གནས་མྱ་ངན་འདས་པ་པོ། །སངས་རྒྱས་ཀུན་གྱི་སྤྱི་མེས་ཡིན། །རང་བཞིན་གཞིའི་གནས་ལུགས་བསྟན་པའི་ལེའུ་སྟེ་བཞི་<milestone unit="line" n="620.5"/>པའོ།། །།གནས་ལུགས་སྐྱེ་བ་མེད་པའི་ངང་། །རང་བཞིན་འཁྲུལ་ནི་མ་མྱོང་བར། །རང་རྩལ་རིག་པ་འགག་མེད་དེ། །ཀུན་ཏུ་གསལ་ལ་འཛིན་པ་མེད། །ནམ་མཁའ་ལྟ་བུའི་ངང་ཉིད་ནས། །རང་གསལ་ཉི་མ་<milestone unit="line" n="620.6"/>འོད་བཞིན་ལས། །མ་རིག་འཁྲུལ་བས་མ་བསྒྲིབས་པར། །རང་ཉིད་ཉི་ཟླའི་སྙིང་པོ་བཞིན། །རང་རིག་ཡེ་ཤེས་ཕྱོགས་མེད་དུ། །གཞན་སྣང་མ་ཡིན་རང་སྣང་ལ། །རང་ངོ་ཤེས་བཞིན་གཞན་འཛིན་མེད། །ལྷན་ཅིག་<milestone unit="page" n="621"/><milestone unit="line" n="621.1"/>༄༅། །སྐྱེས་པའི་ཡེ་ཤེས་ཤར། །ཤས་བྱའི་ཡུལ་མེད་དེར་ཤེས་ཀྱི། །རིག་པ་དངོས་མེད་ངོ་བོ་ཉིད། །སྒྲོ་སྐུར་བྲལ་བའི་ཐམས་ཅད་མཁྱེན། །ལྷུན་གྲུབ་འགྱུར་བ་མེད་པར་རྟོགས། །གཞི་ནི་འཁྲུལ་དང་གྲོལ་<milestone unit="line" n="621.2"/>མིན་ལ། །རང་ངོ་ཤེས་པས་གཞི་ལས་གྲོལ། །འགྱུར་མེད་རྟོགས་པས་ཕྱིར་མི་ལྡོག །གསལ་འགྲིབ་མེད་པས་འོད་ཀྱི་སྐུ། །བརྗོད་མི་དགོས་པས་དོན་གྱི་གསུང་། །རྟོག་མེད་ཐམས་ཅད་མཁྱེན་པའི་ཐུགས། །ཀུན་ལ་<milestone unit="line" n="621.3"/>ཁྱབ་པས་ཆོས་ཀྱི་སྐུ། །སངས་རྒྱས་ཀུན་ཏུ་བཟང་པོ་ཡིན། །རང་བཞིན་གསལ་བས་ལོངས་སྤྱོད་རྫོགས། །ཆོས་སྐུའི་ངང་ལས་གཟུགས་ཀྱི་སྐུ། །མེ་ལོང་ནང་དུ་བཞིན་ཤར་བཞིན། །རང་དང་བཞིན་ལ་གསལ་བ་<milestone unit="line" n="621.4"/>ཡིན། །རྩོལ་བ་མེད་པར་གཞན་གྱི་དོན། །ནོར་བུ་རིན་ཆེན་བཞིན་དུ་འབྱུང་། །ཐོག་མའི་སངས་རྒྱས་གཞི་ཐོག་གྲོལ། །ཡེ་ཤེས་རང་རྩལ་རྒྱས་པ་ཡིས། །བར་སྐབས་གཟུང་འཛིན་འཁྲུལ་པའི་བློ། །གདོད་མ་ཉིད་<milestone unit="line" n="621.5"/>ནས་མ་གྲུབ་པས། །སངས་རྒྱས་ཆོས་ལས་ཡོངས་མི་འདའ། །སྡུག་བསྔལ་ཀུན་འབྱུང་འགོག་པ་ཡི། །བསག་སྦྱང་ལམ་གྱི་དགེ་བ་ནི། །བ་སྤུ་ཙམ་ཅིག་མ་བྱས་པར། །འབྲས་བུ་སྐུ་གསུམ་ལྷུན་གྱིས་གྲུབ། །རྒྱུ་ལས་མ་<milestone unit="line" n="621.6"/>བྱུང་འབྲས་བུ་ནི། །དང་པོའི་སངས་རྒྱས་རྒྱུ་མེད་པ། །གདོད་ནས་རང་བཞིན་ལྷུན་གྲུབ་ཡིན། །རྐྱེན་གྱིས་མ་བཅོས་རང་ཤར་ལ། །རང་འབྱུང་རྩོལ་མེད་ཀུན་ཤེས་པ། །རང་བྱུང་ཡེ་ཤེས་སངས་རྒྱས་ཡིན། །མ་<milestone unit="page" n="622"/><milestone unit="line" n="622.1"/>བསྒྲུབས་པ་རུ་ལྷུན་གྲུབ་པས། །ལམ་མ་བགྲོད་པར་རྩལ་རྫོགས་པའི། །རིག་པ་འདུས་མ་བྱས་པའི་སྐུ། །འཁྲུལ་མ་མྱོང་བར་གྲོལ་བ་ཡི། །དེ་བཞིན་གཤེགས་པ་ཆོས་ཀྱི་སྐུ། །དང་པོའི་སངས་རྒྱས་བཅོམ་ལྡན་<milestone unit="line" n="622.2"/>འདས། །སངས་རྒྱས་རྣམ་པར་སྣང་མཛད་ཆེ། །ཐུབ་པ་ཆེན་པོ་ཐུབ་ཆེན་ལྡན། །སྐུ་ནི་མི་འགྱུར་ཀུན་ཏུ་བཟང་། །གསུང་ནི་མི་འགག་སྨྲ་བརྗོད་བྲལ། །ཐུགས་ནི་མི་གཡོས་མཉམ་པ་ཉིད། །སྐུ་གསུང་ཐུགས་ལྡན་རང་<milestone unit="line" n="622.3"/>གསལ་གྱི། །ཐམས་ཅད་མཁྱེན་པའི་ཡོན་ཏན་མཚོ། །དཀྱིལ་འཁོར་མ་ལུས་ཀུན་གྱི་བདག །རང་བཞིན་དོན་གཉིས་སྒྲིབ་མེད་གསལ། །སངས་རྒྱས་ཉི་མ་དེ་ལ་འདུད། །དང་པོའི་སངས་རྒྱས་གཞི་ཐོག་ནས་གྲོལ་<milestone unit="line" n="622.4"/>བར་བསྟན་པའི་ལེའུ་སྟེ་ལྔ་པའོ།། །།མ་བཅོས་གཞིའི་གནས་ལུགས་ཀྱི། །གདོད་ནས་དག་པའི་ཆོས་སྐུ་དེ། །དག་པ་ནམ་མཁའ་ལྟ་བུ་ལ། །དེ་ཉིད་རབ་རིབ་མིག་བཞིན་དུ། །རང་ངོ་ཡིན་པར་མ་ཤེས་<milestone unit="line" n="622.5"/>པས། །འདི་ནི་འཁོར་བར་ཐོག་མེད། །ངོ་བོ་རང་བཞིན་མཚན་ཉིད་གསུམ། །དཔེར་ན་མུན་པའི་གཟུགས་བརྙན་བཞིན། །གཞན་གྱི་བྱེད་པོ་མ་ཡིན་པར། །རང་གི་རྒྱུ་རྐྱེན་འབྲས་བུ་ཡིན། །ཆོས་དབྱིངས་གཏི་མུག་མ་<milestone unit="line" n="622.6"/>རིག་པས། །ཡུལ་དུ་ཡུལ་ཅན་མ་ཡིན་པའི། །ཀུན་གཞི་མུན་པའི་སེམས་ཞེས་པ། །མཚན་མོའི་ནམ་མཁའ་ལྟ་བུ་འབྱུང་། །དེ་ནི་ཆོས་སྐུའི་ངོ་བོ་སྟེ། །དོན་ལ་དུས་གསུམ་འགྱུར་མེད་ཀྱང་། །དེ་ཉིད་མ་རིག་གཞིའི་<milestone unit="page" n="623"/><milestone unit="line" n="623.1"/>༄༅། །སེམས། །ཀུན་ལ་ཁྱབ་པའི་ཆོས་ཉིད་དེ། །རང་གིས་རང་ཉིད་མ་ཤེས་པ། །ལྷན་ཅིག་སྐྱེས་པའི་མ་རིག་པ། །རང་གི་རང་ཉིད་མ་མཐོང་བ། །མིག་གིས་མིག་ནི་མི་མཐོང་འདྲ། །གཞན་གྱི་ཡུལ་ཡང་མི<milestone unit="line" n="623.2"/>མཐོང་བ། །རྒན་ལོང་ཐང་ལས་འབྱམས་པ་འདྲ། །བདེ་གཤེགས་སྙིང་པོས་ཀུན་ཁྱབ་ཅིང་། ཁམས་གསུམ་སེམས་ཅན་ཐམས་ཅད་ཀྱིས། །སྡིག་པ་སྤུ་ཙམ་མ་བྱས་ཀྱང་། །རྒྱལ་བུ་རྐང་འ་ས་ལྟ་བུ་སྲ །བློ་བུར་<milestone unit="line" n="623.3"/>འཁྲུལ་པ་མ་ཤེས་པ། །འཁོར་བར་འཁྱམ་པའི་རྩ་བ་ནི། །བདག་ཉིད་ཅིག་པའི་མ་རིག་པ། །ཀུན་ལ་ཁྱབ་པའི་སེམས་ཅིག་པོ། །ནམ་མཁའ་གར་ཁྱབ་སེམས་ཅན་ཁྱབ། །སེམས་ཅན་གར་ཁྱབ་མ་རིག་ཁྱབ། །མ་རིག་<milestone unit="line" n="623.4"/>གར་ཁྱབ་ཆོས་སྐུས་ཁྱབ། །རིག་པའི་དོན་ཡང་དེ་ཙམ་མོ། །ངོ་བོ་སྟོང་པའི་རང་རྩལ་དེས། །རང་བཞིན་འགོག་པ་མེད་པ་ཡི། །འོད་དང་མདངས་སུ་ཤར་བ་ལས། །མ་རིག་འཆར་སྒོ་མ་འགགས་པས། །འདུ་བྱེད་<milestone unit="line" n="623.5"/>གཡོ་བ་ལས་ཀྱི་རླུད་། །བདག་དང་གཞན་དུ་རྟོག་པ་ཡི། །གཟུང་འཛིན་གཉིས་ཀྱི་འཁྲུལ་པ་ཤར། །རང་གི་རྒྱུ་རྐྱེན་ལས་བྱུང་བའི། །ཀུན་ཏུ་བརྟགས་པའི་མ་རིག་པའི། །དེ་མ་ཐག་ཏུ་རང་ལས་སུ། །གཞན་དུ་གཉིས་<milestone unit="line" n="623.6"/>འཛིན་འཁྲུལ་པ་ནི། །མེད་པ་ཡོད་འཛིན་རི་དྭགས་ཀྱིས། །སྨིག་སྒྱུའི་ཆུ་ལ་སྙོག་པའམ། །ཡོད་ལ་མེད་མཐོང་ཐག་པ་སྦྲུལ། །མཐོང་ཡང་ཐག་པ་སྦྲུལ་མ་ཡིན། །ཐག་པ་སྤང་ནས་སྦྲུལ་ཡོད་མིན། །དེབཞིན འཁྲུལ<milestone unit="page" n="624"/><milestone unit="line" n="624.1"/>པའི་ཚེ་ན་ཡང་། །མ་འཁྲུལ་ལོགས་ནས་ཡོད་མ་ཡིན། །ངོ་བོ་གཅིག་ལ་རྣམ་པ་གཉིས། །ཐ་དད་བཟུང་བ་འཁྲུལ་པ་སྟེ། །འཁྲུལ་པའི་རྣམ་ཤེས་སྣ་ཚོགས་ལ། །མིང་མེད་པ་ལ་མིང་དུ་རྟགས། །དེ་ལ་ཨ་འཐས་བདག་<milestone unit="line" n="624.2"/>ཏུ་བཟུང་། །གཟུང་འཛིན་གཉིས་ལས་སྤྲོས་པ་ཡིས། །ཀུན་རྫོབ་དོན་དམ་འཁོར་འདས་དང་། །འཁྲུལ་དང་མ་འཁྲུལ་ལྟོས་པའི་ཆོས། །བདེ་སྡུག་སྣ་ཚོགས་དེ་རུ་བྱུང་། །རང་ངོ་མ་ཤེས་འཁྲུལ་པ་སྟེ། །འཁྲུལ་སྨྱུང་རང་<milestone unit="line" n="624.3"/>སེམས་འཁྲུལ་བ་ལ། །འཁྲུལ་པ་རང་ལ་ལོངས་སྤྱད་པས། །རང་སེམས་ལོངས་སྤྱོད་རྫོགས་སྐུ་སྲ །འཁྲུལ་པའི་ཆོས་ལ་འགག་པ་མེད། །འགག་མེད་རྟོགས་ན་སངས་རྒྱས་ཡིན། །མ་རིག་དར་གྱི་སྲན་བུ་<milestone unit="line" n="624.4"/>བཞིན། །རང་གིས་རང་ཉིད་བཅིངས་པ་ཡིན། །གཞན་གྱིས་འཆིང་བྱེད་མ་མཆིས་པས། །འཇུར་བུས་བཅིངས་པའི་སེམས་ཉིད་འདི། །དཔེར་ན་སྦྲུལ་གྱི་མདུད་པ་བཞིན། །གློད་ན་རང་གྲོལ་ཐེ་ཚོམ་མེད། །ཐམས་<milestone unit="line" n="624.5"/>ཅད་གསལ་ལ་འགག་མེད་པའི། །ཐུགས་རྗེས་ཅི་ཡང་འཆར་བ་འདི། །མ་ཤེས་རྣམ་ཤེས་སྣ་ཚོགས་པའི། །མིང་གཟུགས་ཕྱི་ནང་རྟེན་འབྲེལ་ཚོགས། །ཆགས་སྡང་རྨོངས་གསུམ་རྟོག་ཚོགས་ཀྱི། །མ་རིག་པའི་སྦྲུལ་<milestone unit="line" n="624.6"/>ཏེ། །དེ་ཡི་ལས་དང་བག་ཆགས་རྣམས། །མ་དག་འཁོར་བར་རྒྱུན་དུ་ལུ་ས། །དེ་ཉིད་ཁོ་ན་ལ་རྨོངས་པའི། །མ་རིག་འཁྲུལ་པའི་འབྲས་བུ་སྟེ། །ཉོན་མོངས་པ་ནི་འཁོར་བ་ལ། །ལས་ཀྱིས་རྒྱུ་འབྲས་སྣང་བ་<milestone unit="page" n="625"/><milestone unit="line" n="625.1"/>༄༅། །ཡིས། །སྨྱོན་པ་ལྷ་མཐོང་འདྲེ་མཐོང་བཞིན། །བདེ་སྡུག་སྣ་ཚོགས་ཅི་ཡང་བྱུང་། །སེམས་ཉིད་གཅིག་གི་སྤྲུལ་པ་སྟེ། །རང་ལ་རང་འཁོར་འཁོར་བ་ཞེས། །རང་བཞིན་ཤེས་ན་མྱ་ངན་འདས། །འཁོར་<milestone unit="line" n="625.2"/>འདས་ལག་པའི་ལྟོ་རྒྱབ་འདྲ། །དེ་ལྟར་ཀུན་གཞི་གཅིག་ཉིད་ལས། །རང་བྱུང་མ་རིག་གསུམ་དུ་བྱུང་། །ངོ་བོ་སྟོང་པར་མ་རིག་པས། །ལྷན་ཅིག་སྐྱེས་པའི་མ་རིག་པ། །རྒྱུ་བྱས་འཁོར་བ་དེ་ལས་བྱུང་། །དཔེར་ན་སྐྱེས་<milestone unit="line" n="625.3"/>བུ་གཉིད་ལོག་འདྲ། །རང་བཞིན་གསལ་བར་མ་རིག་པས། །ང་དང་བདག་ཏུ་འཛིན་པ་ཡིས། །ཀུན་ཏུ་བརྟགས་པའི་མ་རིག་པས། །རྐྱེན་བྱས་འཁྲུལ་སྣང་ཆགས་སྡང་བྱུང་། །དཔེར་ན་གཉིད་ཀྱིས་རྨི་ལམ་<milestone unit="line" n="625.4"/>འདྲ། །ཐུགས་རྗེས་ཀུན་ཁྱབ་མ་རིག་པས། །སྣ་ཚོགས་རྟོགས་པ་སོ་སོར་བཟུང་། །དེ་ཉིད་ཁོ་ན་མ་རིག་པས། །ལས་ཀྱིས་བག་ཆགས་རྣམ་སྨིན་བྱུང་། །དེ་ཉིད་སེམས་སུ་མ་རིག་པས། །རྒྱུ་འབྲས་རྨོངས་པའི་མ་རིག་<milestone unit="line" n="625.5"/>པ། །ཐུགས་རྗེའི་མཚན་ཉིད་སྣ་ཚོགས་ཏེ། །རྨི་ལམ་སྣ་ཚོགས་རྨིས་པ་བཞིན། །འཁྲུལ་པའི་འབྲས་བུ་འཁོར་བ་སྟེ། །འཁོར་བ་སྤངས་ནས་གཞན་དུ་ནི། །མྱ་ངན་འདས་པ་ཡོད་མིན་པ། །ཡང་དག་དོན་ལ་འཁྲུལ་པ་<milestone unit="line" n="625.6"/>མེད། །འཁྲུལ་པའི་རྟོག་པ་བློ་བུར་བ། །གནས་སྐབས་ཙམ་ལས་རྟག་ཏུ་མིན། །དཔེར་ན་སྐྱེས་བུ་གཉིད་སད་བཞིན། །ཆོས་སྐུ་རྣམ་གཉིས་ཤེས་བྱ་སྟེ། །མེ་ཉིད་དུ་བས་མི་གསལ་བཞིན། །གཞི་ཡི་ཆོས་སྐུ་ཉོན་མོངས་<milestone unit="page" n="626"/><milestone unit="line" n="626.1"/>བསྒྲིབས། །སེམས་ཅན་ཉོན་མོངས་རང་དགར་སྤྱོད། །ཤེལ་ཉིད་ཤེལ་གྱིས་སྒྲིབ་པ་བཞིན། །ལམ་གྱི་ཆོས་སྐུ་ཤེས་བྱས་བསྒྲིབས། །འཕགས་པའི་གཉེན་པོའི་ཆོས་ཀྱིས་འཁྲུལ། །སྤང་བླང་གཉེན་པོ་གྲོལ་ཙམ་ན། །དྲི་<milestone unit="line" n="626.2"/>མ་མེད་པའི་ཆོས་སྐུ་ནི། །ནམ་ལངས་ཉི་མ་ཤར་བ་བཞིན། །ཐམས་ཅད་སྒྲིབ་མེད་རྩོལ་མེད་གསལ། །བདེ་གསལ་བར་ནི་རྒྱུན་པར་གནས། །བར་དོའི་གྲོང་ཁྱེར་དེ་ལ་མེད། །ཆོས་དབྱིངས་ཤིན་ཏུ་དྲི་མ་མེད། །དེ་ཡི་<milestone unit="line" n="626.3"/>རྒྱུ་ནི་གསལ་བ་ཡི། །སྣ་ཚོགས་ཚུལ་སྟོན་རོ་གཅིག་པས། །འཁོར་འདས་ཀུན་མཁྱེན་སྐུ་གསུམ་གྱི། །དེར་འཛིན་བག་ཆགས་དག་ཙམ་ན། །སེམས་ཅན་ཐམས་ཅད་སངས་རྒྱས་ཉིད། །སངས་རྒྱས་སེམས་ལ་མ་<milestone unit="line" n="626.4"/>གཏོགས་པར། །གཞན་ནས་འཚོལ་བ་འཁྲུལ་པའི་བློ། །ཕྱིན་ཅི་ལོག་སྟེ་ཐར་པ་བྲལ། །འཁོར་བ་འདི་ནི་མུ་མཐའ་མེད། །སྐུ་གསུམ་ངང་ལས་མ་འདས་ཀྱང་། །རང་སྣང་འཁྲུལ་པའི་གླེན་པ་བཞིན། །རང་ལ་རང་ལ་<milestone unit="line" n="626.5"/>སྡུག་བསྔལ་བསྐྱེད། །རང་ལས་རང་བྱུང་ཟད་མེད་པ། །རང་སྣང་འཁོར་བ་སྤྱི་ཙམ་ལ། །མ་རིག་འཁྲུལ་པ་ཟད་པ་མེད། །རང་རིག་རྟོགས་ན་སྐད་ཅིག་མ། །ཟད་པར་སྐྱོལ་ཏེ་འཁོར་དོང་སྤྲུགས། །འགྲོ་ཀུན་ཡེ་སངས་<milestone unit="line" n="626.6"/>རྒྱས་ནས་གདའ། །མ་རིག་འཁྲུལ་པའི་དུས་འདིར་ཡང་། །མ་རིག་ངོས་སུ་བཟུང་མེད་དེ། །ངོ་བོ་སྟོང་པས་ཆོས་སྐུ་ཡིན། །དེ་ལ་བདག་འཛིན་ཡེ་རེ་བ། །མངོན་སུམ་གསལ་བ་རིག་པ་དེ། །རངབཞིནལོངསསྤྱོད<milestone unit="page" n="627"/><milestone unit="line" n="627.1"/>༄༅། །རྫོགས་སྐུ་ཡིན། །རང་བཞིན་སྣ་ཚོགས་སྣང་བ་སྟེ། །མཚན་ཉིད་ཐུགས་རྗེས་སྤྲུལ་སྐུ་ཡིན། །དེ་ལྷར་མ་རིག་འཁྲུལ་དུས་ན། །སྐུ་གསུམ་མ་བཅོས་ལྷུན་གྲུབ་པས། །སྣང་སྲིད་ཐམས་ཅད་སངས་རྒྱས་<milestone unit="line" n="627.2"/>ཞིང་། །རང་བྱུང་རྣམ་ཤེས་ཡེ་ཤེས་ཡིན། །ཡེ་ཤེས་ཡེ་ཤེས་ཁྱད་པར་ཆེ། །རྣམ་མཁྱེན་ཡེ་ཤེས་ཀུན་མཁྱེན་བདག །ཀུན་ཏུ་བཟང་པོའི་དགོངས་པའོ། །ཀུན་གཞི་གསལ་སྟོང་རྣམ་ཤེས་ཏེ། །རང་གདངས་འོད་ལྔར་<milestone unit="line" n="627.3"/>གསལ་བ་ལ། །དེར་འཛིན་གཟུང་འཛིན་གཉིས་འཁྲུལ་པས། །ཕྱི་ནང་འབྱུང་བ་ལྔ་བྱུང་ཞིང་། །ཉོན་མོངས་ལྔ་སྐྱེས་ཨ་འཐས་པས། །རྒྱུད་ལྔའི་ལམ་ལས་འགྲོ་ལྔ་བྱུང་། །འབྱུང་བ་ལྔ་པོ་དངོས་སུ་གྲུབ། །སྣོད་བཅུད་<milestone unit="line" n="627.4"/>ཕྱི་ནང་རྣམ་ཤེས་གསུམ། །ལྷན་ཅིག་སྐྱེས་པར་ཉམས་དུ་སྣང་། །ཀུན་བརྟགས་སེམས་ཀྱི་བཟུང་བའི་ཡུལ། །མཁའ་ལ་རླུད་རྟེན་དེ་ལ་ཆུ། །དེ་ལ་ས་རྟེན་དྲོད་ཀྱིས་སྨིན། །རྩི་ཤིང་མེ་ཏོག་འབྲས་བཅུད་ལྡན། ཁ་དོག་<milestone unit="line" n="627.5"/>དབྱིབས་བཅས་བེབས་སྣང་སེམས། །རི་རབ་རི་བདུན་རོལ་མཚོ་བདུན། །གླིང་བཅས་ཉི་ཟླ་སྟོང་གསུམ་སོགས། །སྣོད་ཀྱི་འཇིག་རྟེན་ཁམས་གསུམ་ཆགས། །ཆགས་ལས་འགྱུར་མེད་རྟོག་མེད་ནི། །འབྱུང་བ་ཆོས་<milestone unit="line" n="627.6"/>སྐུའི་ངོ་བོ་ཡིན། །རྣམ་པར་རྟོགས་མེད་ལྷུན་གྱིས་གྲུབ། །མི་གཡོ་མི་འགག་སྐྱེ་བ་མེད། །འབྱུང་བའི་སྣོད་ལས་འདས་པ་མེད། །ནམ་མཁའ་ཀུན་ལ་ཁྱབ་པའི་སྐུ། །སྣང་སྟོང་ཀུན་བཟང་ཡབ་ཡུམ་ཡིན། །འབྱུང་ལྔ་སོ་<milestone unit="page" n="628"/><milestone unit="line" n="628.1"/>སོར་མ་འདྲེས་པར། །ཀུན་གྱི་རང་རང་སྤྱོད་ཡུལ་དུ། །ཆོས་ཀྱི་དབྱིངས་ན་ལོངས་སྤྱོད་པ། །སྐུ་ལྔ་ཡེ་ཤེས་དར་ཤར་བའི། །རིགས་ལྔ་ལོངས་སྤྱོད་རྫོགས་སྐུ་ཡིན། །འབྱུང་བ་ལྔ་པོ་རེ་རེ་བཞིན། །འགྲོ་བ་རང་རང་<milestone unit="line" n="628.2"/>འདོད་པ་བཞིན། །དེ་དང་དེ་ཡི་དོན་གྲུབ་པར། །སྣང་བ་སྤྲུལ་པའི་སྐུ་ཡིན་ཏེ། །འགྲོ་དོན་མི་གྲུབ་གཅིག་ཀྱང་མེད། །ཐམས་ཅད་སངས་རྒྱས་སྤྲུལ་པའི་མཆོག །འབྱུང་བ་ཆེན་པོ་བཅོམ་ལྡན་འདས། །ལོངས་སྤྱོད་<milestone unit="line" n="628.3"/>རྫོགས་སྐུ་ཀུན་གྱི་རྒྱལ། །ཆོས་ཀྱི་དབྱིངས་དང་དབྱེ་བ་མེད། །གཉིས་མེད་ཡེ་ཤེས་ཆོས་ཀྱི་སྐུ། །སྣོད་ཀྱི་འཇིག་རྟེན་རང་སྣང་ཡིན། །ཆགས་འཇིག་སྟོངས་གནས་ལ་སོགས་པ། །ངེས་མེད་རྣམ་པ་སྣ་ཚོགས་<milestone unit="line" n="628.4"/>ཀུན། །རང་སྣང་འགྱུར་བའི་ཆགས་འཇིག་ཡིན། །རང་སྣང་འཛིན་པ་མ་གྱུར་ན། །སྣོད་ཀྱི་འཇིག་རྟེན་ཆགས་འཇིག་མེད། །དཔེར་ན་ཉི་མའི་ཉི་འོད་ཀྱང་། །ཉི་མ་གར་སྣང་ཉི་འོད་འདུ། །གཉིས་མེད་གཉིས་སུ་<milestone unit="line" n="628.5"/>བརྟགས་པ་བཞིན། །རང་གཞན་སྣོད་བཅུད་དེ་དང་འདྲ། །འཁྲུལ་རྟོགས་གཉིས་སུ་ཕྱེ་བ་ལས། །དོན་ལ་དབྱེར་མེད་དངོས་སུ་སྣང་། །རྣམ་པར་སྣང་མཛད་གང་ཆེན་མཚོ། །སངས་རྒྱས་ཀུན་གྱི་ཞིང་ཁམས་<milestone unit="line" n="628.6"/>ཏེ། །སངས་རྒྱས་ཀུན་གྱི་སྐུ་ཡང་ཡིན། །སེམས་ཅན་ཁམས་ཀུན་དག་པའི་ཕྱིར། །སངས་རྒྱས་ཞེས་སུ་མིང་དུ་བཏགས། །སྣོད་ལ་བརྟེན་ནས་ནང་གི་བཅུད། །གཟུང་འཛིན་ཉོན་མོངས་འདོད་པའི་ཁམས། །ཡུལལ་<milestone unit="page" n="629"/><milestone unit="line" n="629.1"/>༄༅། །ཉོན་མོངས་གཟུགས་ཁམས་པ། །འཛིན་པའི་ཉོན་མོངས་གཟུགས་མེད་ཁམས། ཁམས་གསུམ་གནས་པའི་སེམས་ཅན་རྣམས། །རྒྱུ་ནི་མ་རིག་ལས་དབང་གིས། །རྐྱེན་ནི་ཆགས་སྡང་རྨོངས་པ་<milestone unit="line" n="629.2"/>ཡི། །རྒྱུད་ལྔ་ལམ་ལ་འཚོགས་པ་ཡིས། །དེ་ཡི་རང་སྣང་རང་གཟུགས་སུ། ་།ལ་དང་འདྲ་བའི་སེམས་ཉིད་དེ། །དེ་དང་དེ་ཡི་རྒྱུ་མཐུན་དུ། །འགྲོ་རིགས་ལྔའམ་དྲུག་ཏུ་སྣང་། །སོ་སོའི་ལས་དང་བག་ཆགས་<milestone unit="line" n="629.3"/>ཀྱིས། །ལུས་དང་ངག་དང་ཡིད་དུ་གྲུབ། །དེ་དང་དེ་ཡི་སྤྱོད་པར་སྣང་། །སྣང་བ་སྣ་ཚོགས་ཐ་དད་ཅིང་། །གནས་ལུགས་ཅིག་ལ་སྤྱོད་པ་ཡི། །སེམས་ཅན་ཐམས་ཅད་སེམས་གཅིག་སྟེ། །རང་སྣང་དགེ་བ་ཀུན་ཡང་<milestone unit="line" n="629.4"/>དགེ །རང་སྣང་མི་དགེ་ཀུན་མི་དགེ །ངན་སོང་བདེ་འགྲོ་དེ་ཡི་ཁྱད། །སྟོང་པ་ཉིད་ཀྱིས་ཆོས་ཉིད་ལ། ཁུ།་འབྲས་བདེན་པ་དེ་ཡི་གནད། །རྒྱུ་འབྲས་བདེན་མེད་རྟོགས་པ་ན། །གཟུང་འཛིན་བྲལ་བས་ཆོས་སྐུ་<milestone unit="line" n="629.5"/>ཡིན། །ཆོས་སྐུ་ཀུན་ལ་ཁྱབ་པ་ལ། །བྲལ་དང་མ་བྲལ་གཉིས་སུ་མེད། །ཕྱི་ནང་གཟུང་འཛིན་ཡུལ་གཉིས་ལ། །འདོད་ཡོན་ལྔ་རུ་ལོངས་སྤྱོད་པས། །ལོངས་སྐུའི་རོལ་པ་དེ་ཉིད་ཡིན། །དེ་ཡང་མ་ཟད་རྣམ་<milestone unit="line" n="629.6"/>ཤེས་ནི། །སྣ་ཚོགས་འགག་མེད་སྤྲུལ་པའི་སྐུ། །སེམས་ཅན་རྣམས་ཀྱི་ཆོ་འཕྲུལ་ཏེ། །སངས་རྒྱས་སྤྲུལ་པའི་སྐུ་འཆང་བ། །སེམས་ཅན་སེམས་ཅན་དོན་གཉིས་འགྲུབ། །འོ་མའི་ནང་ནས་མར་བཞིན་དུ། །སེམས་ཅན་<milestone unit="page" n="630"/><milestone unit="line" n="630.1"/>རྣམས་ཀྱི་སྙིང་དཀྱིལ་ན། །ཐམས་ཅད་མཁྱེན་པའི་སངས་རྒྱས་བཞུགས། །སངས་རྒྱས་མ་ཡིན་སེམས་ཅན་ནི། །གཅིག་ཀྱང་ཡོད་པ་མ་ཡིན་པས། །གསེར་ནི་རང་གཡས་བསྒྲིབས་པ་བཞིན། །རང་གི་ཤེས་བྱའི་སྒྲིབ་<milestone unit="line" n="630.2"/>པ་ཡིས། །སེམས་ཅན་ལམ་དུ་འཁྲུལ་པ་ཡིན། །འཁྲུལ་སྣང་མཐར་ཐུག་དམྱལ་བ་སྟེ། །སྐུ་གསུམ་ངང་ལ་འདས་པ་མེད། །ངོ་མ་ཤེས་པ་དམྱལ་བར་བཟུང་། །ངོ་ཤེས་དམྱལ་བའི་རིག་པ་དེ། །སྤངས་ནས་གཞན་ན་སྐུ་<milestone unit="line" n="630.3"/>གསུམ་མེད། །དམྱལ་སྣང་དེ་ཀ་སྐུ་གསུམ་ཡིན། །མ་རིག་པ་དང་རིག་པ་གཉིས། །རང་གི་ལུས་དང་ལོངས་སྤྱོད་རྣམས། །མུན་པའི་ཡུལ་དང་སྣང་ཡུལ་བཞིན། །ཁྱད་པར་མེད་ལ་ཁྱད་པར་ཆེ། །དེ་བཞིན་ཉིད་དུ་ཤེས་<milestone unit="line" n="630.4"/>པར་བྱོས། །རང་གཞན་ཆ་ཡི་རྣམ་རྟོག་གི །ཕྱི་ནང་སྣོད་བཅུད་གཟུང་འཛིན་སེམས། །ཕུང་པོ་ལྔ་དང་འབྱུང་བ་ལྔ། །སྒོ་ལྔ་དང་ནི་ཡུལ་ལྔ་དང་། །ཉོན་མོངས་ལྔ་དང་ཡེ་ཤེས་ལྔ། ་སྣྲུད་ལྔ་དང་ནི་སྐུ་ལྔ་<milestone unit="line" n="630.5"/>སོགས། །གཟུང་འཛིན་དག་གིས་བཟུང་ནས་ནི། ཁམས་གསུམ་པའི་ཁང་པ་སྲ །མིང་དང་གཟུགས་ཀྱིས་བཙོན་རར་ཚུད། །མ་རིགས་ཉོན་མོངས་ལྕགས་སྒྲོག་བསྡམས། །ཕྱིན་ཅི་ལོག་སྣང་དམག་གིས་<milestone unit="line" n="630.6"/>བསྐོར། །བག་ཆགས་སྔ་ཕྱིའི་དུག་རོ་ལངས། །རྣམ་སྨིན་ལས་དང་ལག་པ་སྦྲེལ། །ལས་ཀྱི་རྒྱུ་འབྲས་འཚམས་སྦྱར་ནས། །ཉིན་པར་རྨི་ལམ་གཉིད་ལོག་སད། །འདི་ཕྱི་བར་དོ་ཐམས་ཅད་དུ། །གཅིགནསགཅིགཏུ<milestone unit="page" n="631"/><milestone unit="line" n="631.1"/>༄༅། །ཟོ་ཆུ་བཞིན། །བཟང་ངན་རིམ་པའི་ལུས་བླངས་ནས། །དེ་དང་དེ་རུ་སྣང་བ་ནི། །རྟོག་པ་ཐམས་ཅད་ཆོས་སྐུ་ཡིན། །ཆོས་ཉིད་མ་ཁྱབ་རྟོག་པ་མེད། །ཐད་ཀའི་རྟོག་པ་ལོངས་སྐུ་ཡིན། །དེ་དང་དེ་ཡི་<milestone unit="line" n="631.2"/>སྣང་བ་སྦྱོད། །གནས་ལུགས་སེམས་ཀྱི་རྒྱུད་གཅིག་ཀྱང་། །ལམ་རྒྱུད་རྟོག་པ་ཐ་དད་པས། །ངེས་པ་མེད་པ་སྤྲུལ་པའི་སྐུ། །སོ་སོར་རིགས་ཀྱིས་རྟོག་པའི་གཟུགས། །མི་ལ་བདེ་སྡུག་བཏང་སྙོམས་དང་། །ལྷ་ལ་<milestone unit="line" n="631.3"/>འདོད་པའི་ཡོན་ཏན་དང་། །ལྷ་མིན་གོ་མཚོན་འཁྲུག་པ་དང་། །བྱོལ་སོང་བླུན་ཅིང་གནོད་འཇིགས་དང་། །ཡི་དྭགས་བཀྲེས་སྐོམ་སྡུག་བསྔལ་དང་། །དམྱལ་བ་མེ་ཆུ་ལ་སོགས་པའི། །སྡུག་བསྔལ་རྣམ་པ་སྣ་ཚོགས་<milestone unit="line" n="631.4"/>པ། །སྣང་བ་མི་གཅིག་སོ་སོར་བྱུང་། །རང་རྟོག་རང་གི་སྤྲུལ་པ་ཡིན། །གཞན་གྱི་བྱེད་ཡུལ་བྱེད་མཁན་མེད། །རྒྱལ་པོ་གདན་ལས་མ་གཡོས་ཀྱང་། །སྒྱུ་མ་མཁན་གྱིས་བསླུས་པ་བཞིན། །ཆོས་སྐུ་ངང་ལ་མ་གཡོས་<milestone unit="line" n="631.5"/>བཞིན། །བདེ་སྡུག་སྣ་ཚོགས་ཤར་བ་ཡིན། ཁྲར་ཡང་ངོ་བོ་ཉིད་ཀྱིས་དག །སེམས་ཅན་སྐུ་གསུམ་རང་བཞིན་ལ། ཁྲེས་ན་ཐམས་ཅད་དེ་ཡིན་ཏེ། །དེ་ལས་གཞན་པ་སངས་རྒྱས་ཀྱིས། །བཙལ་ཡང་རྙེད་པར་མི་<milestone unit="line" n="631.6"/>འགྱུར་བས། །རྟོག་པ་ཉིད་ནི་ཆོས་ཀྱི་སྐུ། །སེམས་ཅན་ཐམས་ཅད་སངས་རྒྱས་ཉིད། །འཁྲུལ་པ་རྣམས་ནི་ཡེ་ཤེས་དངོས། །མ་རིག་པ་ནི་ཆོས་ཀྱི་དབྱིངས། །སྣང་གྲགས་འཛིན་གསུམ་སྐུ་གསུང་ཐུགས། །ཐམས་ཅད་<milestone unit="page" n="632"/><milestone unit="line" n="632.1"/>རང་འབྱུང་ཡེ་ཤེས་ཡིན། །རང་འབྱུང་རྩོལ་བའི་ཁར་མ་ལུས། །རྩོལ་སྒྲུབ་འདས་པའི་བྱང་ཆུབ་སེམས། །ཐམས་ཅད་མཁྱེན་པ་ཁྱོད་ཡིན་ནོ། །ངོ་བོ་སྟོང་པའི་རང་བཞིན་ཏེ། །གསལ་བ་འགག་མེད་ཐུགས་རྗེའི་<milestone unit="line" n="632.2"/>འོད། །དོན་དམ་ཀུན་རྫོབ་གཟུགས་ཅན་ནོ། །ཀུན་རྫོབ་འཁོར་བའི་རང་བཞིན་ལ། །དོན་དམ་མྱ་ངན་འདས་པའོ། །གཉིས་སུ་མེད་པ་ཕྱག་རྒྱ་ཆེ། །རྫོགས་པའི་སངས་རྒྱས་དེ་ལས་བྱུང་། །རང་འབྱུང་རྫོགས་པ་ཆེན་<milestone unit="line" n="632.3"/>པོའོ། །མ་རིག་ལུབྲུལ་པའི་བྱུང་ཁུངས་བསྟན་པའི་ལེའུ་སྟེ་དྲུག་པའོ།། །།ཆོས་ཉིད་སྐྱེ་མེད་དབྱིངས་ཀྱི་ཀློང་། །རིག་པ་འགག་མེད་རང་གདང་དེ། །གཉིས་མེད་བྱང་ཆུབ་སེམས་ཀྱི་རྩལ། །ཡེ་ཤེས་འོད་ལྔའི་<milestone unit="line" n="632.4"/>གདངས་སུ་ཤར། །མ་རིག་འབྱུང་ལྔ་གཟུང་འཛིན་གྱིས། །བག་ཆགས་སྔ་ཕྱི་འདས་པ་ཡི། །བར་དོར་ཡིད་ཀྱི་ལུས་ཞེས་པ། ཁྲེས་པ་ཕྱད་ཕྱོད་ཡལ་ཡོལ་གྱིས། །འདོད་ཞེན་སྲེད་པའི་སྣང་བ་ཡི། ཁམས་གསུམ་<milestone unit="line" n="632.5"/>རྟོགས་པའི་སྐྱེ་གནས་བཞི། །རྨི་ལམ་ལྟ་བུའི་གཟུང་འཛིན་བྱེད། །ཁྱད་པར་འཛམ་གླིང་མངལ་གནས་རྣམས། །ཕ་མ་འཁྲིགས་པ་གནས་སུ་མཐོང་། །སྔོན་གྱི་ལས་ཀྱིས་འབྲེལ་པ་རྣམས། ཁྲ་རུལ་ལ་ནི་སྦྲང་འདུ་<milestone unit="line" n="632.6"/>བཞིན། །ལུས་མཐུན་གང་དག་རྒྱུ་མཐུན་ཏེ། །དུག་གསུམ་དུག་ལྔས་རྐྱེན་བྱས་ནས། །རླུ་་སེམས་ཕ་མའི་རྒྱུ་རྐྱེན་ལྔ། །དབྱེར་མེད་འདྲེས་པ་རྟོག་པའི་གཟུགས། །ཀུན་རྫོབ་འབྱུང་བ་དངོས་སུ་བྱུང་། །ས་ཡིས་<milestone unit="page" n="633"/><milestone unit="line" n="633.1"/>༄༅། །གཟུགས་ལ་རླུད་གིས་གཡོ། །མེ་ཡིས་དྲོད་ལ་ཆུ་ཡིས་ཁྲག །ནམ་མཁའ་གོ་འབྱེད་འདུ་འཕྲོ་ཡིས། །མེར་མེར་ནུར་ནུར་ལྷར་ལྟར་པོ། །གོར་གོར་འཁྲང་འགྱུར་ཁྱབ་འཇུག་དང་། །སྦལ་པ་མི་ཐུང་ངང་པ་<milestone unit="line" n="633.2"/>ཅན། ཁྲ་རུས་ཁྲག་གི་ལུས་གྲུབ་ནས། །རྩ་རླུད་ཐིག་ལེ་ལུས་ངག་ཡིད། །ཆུ་ལས་ཆབ་རོམ་བཞིན་དུ་ནི། །དངོས་མེད་དངོས་པོ་ཅན་དུ་གྲུབ། །དེ་དང་དོན་དམ་བྱང་ཆུབ་སེམས། །ཏིལ་དང་མར་བཞིན་དབྱེར་མེད་<milestone unit="line" n="633.3"/>གནས། །དངོས་པོར་མ་གྲུབ་རིག་པ་ནི། །ཆོས་སྐུ་གསང་བ་སྦུབས་ཀྱི་སྐུའི། །རྩ་ཚང་ལུས་རྫོགས་དངས་མ་རླུད་། །སྟོབས་བསྐྱེད་ནུས་པ་འཁམས་རྒྱས་པས། །ཕུང་པོ་ལྔ་དང་དབང་པོ་ལྔ། །ཡན་ལག་ལྔ་དང་དོན་<milestone unit="line" n="633.4"/>སྙིང་ལྔ། །ཡུལ་ལྔ་ཉོན་མོངས་ཕྱི་ནང་ལྔ། །སེམས་ལྔ་རྟེན་འབྲེལ་འཚོགས་བསྡུས་པས། །མི་རྟག་རྣམ་སྨིན་རྒྱུ་ལུས་གྲུབ། །འོད་གསལ་དངོས་པོར་ལོངས་སྤྱོད་ཅིང་། །དངོས་པོ་མི་རྟག་དངོས་མེད་དུ། །སྐྱེ་འགག་མེད་<milestone unit="line" n="633.5"/>པའི་ཆོས་ཉིད་ལ། །སྐྱེ་འགག་གཉིས་སུ་ལོངས་སྤྱོད་པ། །ལོངས་སྐུ་སྒྱུ་མའི་སྐུ་ཡིན་པས། །ཟག་བཅས་ཉིད་ཀྱང་ཟག་མེད་དུ། །ཡེ་ཤེས་ཆེན་པོའི་གློང་ན་བཞུགས། །ཆོས་ཀྱི་སྐུ་ལས་འགྱུར་བ་མེད། །མངལ་ཞུགས་<milestone unit="line" n="633.6"/>བྱང་ཆུབ་རྣམ་ལྔ་སྟེ། །ཟླ་བ་བཅུ་ནི་ས་བཅུའི་ཚུལ། །སྐྱེས་པ་རང་བཞིན་སྤྲུལ་པའི་སྐུ། །བྱ་བ་སྣ་ཚོགས་མཛད་པ་དེ། །སྐུ་གསུམ་བདག་ཉིད་ལྷུན་གྲུབ་ལུས། །འོད་གསལ་ལས་ནི་རྣམ་སྨིན་ལུས། །སྒྱུ་ལུས་ཡིད་ལུས་<milestone unit="page" n="634"/><milestone unit="line" n="634.1"/>འོད་ཀྱི་ལུས། །མ་རིག་འཁྲུལ་པ་དེ་ཉིད་འཁོར། །དུས་གསུམ་རྒྱལ་བའི་སྐུ་ཉིད་དུ། །མ་རིག་གྲོལ་ཚེ་འབྱུང་བའི་ལུས། །ལྷག་མེད་ཡེ་ཤེས་ངང་དུ་བཟློག །ཡེ་ཤེས་ལུས་ཅན་དེ་བཞིན་གཤེགས། །ཐོག་མའི་རིག་རྩལ་<milestone unit="line" n="634.2"/>ཡེ་ཤེས་ལྔ། །འོད་ལྔ་མ་རིག་འབྱུང་ལུས་གྲུབ། །ལུས་ལ་ཡེ་ཤེས་ཆེན་པོ་གནས། །ལུས་ཅན་ཀུན་ལ་བཟང་ངན་མེད། །ཐམས་ཅད་རྒྱལ་བའི་སྙིང་པོ་ཅན། །སེམས་ཅན་ལུས་ངག་ཡིད་གསུམ་པོ། །སངས་རྒྱས་སྐུ་<milestone unit="line" n="634.3"/>གསུམ་ཐུགས་ཉིད་དངོས། །རང་ལུས་རྡོ་རྗེའི་སངས་རྒྱས་ནི། །དངོས་པོ་ཀུན་ལ་ཁྱབ་པ་པོ། །གཞན་ནས་སངས་རྒྱས་བསྟན་དུ་མེད། །ངག་ཏུ་བརྗོད་པའི་རྣམ་པ་ཀུན། །གསང་སྔགས་རྡོ་རྗེའི་བཟླས་པས་ཏེ། །ཆོས་<milestone unit="line" n="634.4"/>ཉིད་གསུང་ལ་རྒྱུན་ཆད་མེད། །ཡིད་ཀྱི་དྲན་རྟོག་གང་དྲན་པ། །དེ་ཉིད་ཡེ་ཤེས་རིག་པའི་ཐུགས། །སེམས་ཅན་རང་རྒྱུད་རྟོག་ཚོགས་ན། །ཕུང་པོ་སངས་རྒྱས་མངའ་བདག་མཆོག །ཕུང་པོ་འབྱུང་བ་ཡབ་ཡུམ་<milestone unit="line" n="634.5"/>ལྔ། །ཚོགས་བརྒྱད་སེམས་དཔའ་ཡབ་ཡུམ་བརྒྱད། །དུག་ལྔ་སེར་སྣ་ཐུབ་པ་དྲུག །དབང་པོ་སྒོ་བཞི་སྒོ་མ་བཞི། །གཡས་གཡོན་ཉི་ཟླ་ཡིད་ཆོས་ཉིད། །ཆོས་ཉིད་རང་གནས་ཞི་བའི་སྐུ། །རིག་རྩལ་ངར་ལྡན་ཁྲོ་<milestone unit="line" n="634.6"/>ཚོགས་ཏེ། །རྩ་ཁམས་སྐྱེད་བྱེད་ལྷ་སྐུའི་ཚོགས། །རང་ལུས་དཀྱིལ་འཁོར་ཆེན་པོར་རྫོགས། །སེམས་ཅན་ཀུན་ལ་དབྱེར་མེད་ཁྱབ། །ལུས་ངག་ཡིད་ལས་མ་གཏོགས་པ། །སྐུ་གསུམ་གཞན་ནས་བཙལ་མི་<milestone unit="page" n="635"/><milestone unit="line" n="635.1"/>༄༅། །དགོས། །རང་ལ་ལྷུན་གྱིས་གྲུབ་པ་ལ། །གཞན་ནས་འཚོལ་འདོད་འཁྲུལ་པའི་བློ། །གཉེན་པོའི་ཆོས་རྣམས་རང་གིས་བསྒྲིབས། །རང་འབྱུང་ཡེ་ཤེས་ཀུན་ལ་ཁྱབ། །དེ་ངོ་ཤེས་པ་རིག་པ་ཡིན། །བདག་<milestone unit="line" n="635.2"/>རིག་གཞན་རིག་སངས་རྒྱས་ལ། །དངོས་པོའི་གནས་ལུགས་ལམ་དང་ནི། །འབྲས་བུ་ཡེ་ཤེས་ངོ་འཕྲད་པ། །རིག་པ་ཡེ་ཤེས་སྐུ་ལྔ་སྟེ། །རང་འབྱུང་རིག་པའི་རང་རྩལ་ལས། །རྣམ་པ་ཐམས་ཅད་ཀུན་སྣང་<milestone unit="line" n="635.3"/>བས། །རྣམ་པར་སྣང་མཛད་རང་ཉིད་སྐུ། །དེར་གསལ་འཛིན་མེད་ཡེ་ཤེས་ལམ། །འབྲས་བུ་དེ་ཀ་སངས་རྒྱས་ཡིན། །དེ་ཉིད་གཞན་ནས་བཙལ་མི་དགོས། །མི་འགྱུར་རིག་པའི་ཡེ་ཤེས་དེ། །རྟོག་པའི་རླུད་གིས་་མི་<milestone unit="line" n="635.4"/>བསྐྱོད་པས། །མི་བསྐྱོད་རྡོ་རྗེ་རང་རིག་ཉིད། །དེར་གསལ་འཛིན་མེད་ཡེ་ཤེས་ལམ། །འབྲས་བུ་དེ་ངོ་སངས་རྒྱས་སོ། །རིག་པ་སྟོང་གསལ་འགག་མེད་པས། །ཉམས་སྣང་ཡོན་ཏན་དཔག་མེད་འཕེལ། །རིན་ཆེན་<milestone unit="line" n="635.5"/>འབྱུང་ལྡན་རང་འབྱུང་སྐུ། །རིག་པ་རང་གདངས་རང་འོད་ནི། །སྟོང་གསལ་མ་འདྲེས་ཀུན་གསལ་བས། །སྣང་བ་མཐའ་ཡས་འོད་དཔག་མེད། །རིག་པ་ཀུན་དོན་ཀུན་གྲུབ་པས། །རིག་རྩལ་དོན་ཡོད་གྲུབ་པའི་<milestone unit="line" n="635.6"/>སྐུ། །དེར་འཛིན་དྲི་མ་བྲལ་བ་ལམ། །དེ་དོན་མྱང་འདས་ཡེ་ཤེས་ཏེ། །འབྲས་བུ་ཡིན་ཏེ་ཀུན་ལ་སྦྱར། །རིག་པ་སྐྱེ་མེད་དབྱིངས་ཀྱི་ངང་། །འགག་མེད་གཤེགས་ཤིང་ཐིམ་པ་ན། །དེ་བཞིན་གཤེགས་པའི་རིགས་ཡིན་<milestone unit="page" n="636"/><milestone unit="line" n="636.1"/>ནོ། །གཞིའི་རིག་པ་མི་འགྱུར་བས། །གསལ་སྟོང་རྡོ་རྗེ་རིགས་ཡིན་ཞིང་། །ཡོན་ཏན་ལྷུན་གྲུབ་རང་བྱུང་བས། །རིན་པོ་ཆེ་ཡི་རིགས་ཡིན་ལ། །དེ་ལ་སྐྱོན་གྱིས་མ་གོས་པས། །དྲི་མ་མེད་པ་པདྨའི་རིགས། །རིག་པ་དེ་<milestone unit="line" n="636.2"/>ཉིད་མ་གཏོགས་པ། །གཞན་ནས་སངས་རྒྱས་མི་འབྱུང་ཞིང་། །ཐམས་ཅད་རིག་པའི་ཆོ་འཕྲུལ་བས། །ལས་ཀྱི་རིགས་ནི་ཐམས་ཅད་ཡིན། །རིག་པ་ཡེ་ཤེས་ལྔ་གནས་ཏེ། །ཆོས་སྤྱི་རང་གི་མཚན་ཉིད་རྣམས། །རིག་<milestone unit="line" n="636.3"/>པའི་ངང་ལས་ཀུན་གསལ་བས། །མེ་ལོང་ལྟ་བུའི་ཡེ་ཤེས་ཡིན། །ཆོས་ཅན་རྣམ་པ་སྣ་ཚོགས་པས། །ཆོས་ཉིད་ངང་དུ་དབྱེར་མེད་པས། །མཉམ་པ་ཉིད་ཀྱི་ཡེ་ཤེས་ཡིན། །དེ་ཉིད་ངང་ལས་ཡོན་ཏན་ཆ། །བྱེ་བྲག་སོ་<milestone unit="line" n="636.4"/>སོར་གསལ་བ་ཡིས། །སོ་སོར་རྟོག་པའི་ཡེ་ཤེས་ཡིན། །གང་ལྟར་ཤར་བ་དེ་ཉིད་ལས། །ལོགས་ནས་འབད་རྩོལ་བསྒྲུབ་མི་དགོས། །ཡེ་ནས་རང་ལ་ལྷུན་གྲུབ་པས། །བྱ་བ་གྲུབ་པའི་ཡེ་ཤེས་སོ། །དེ་རྣམས་ཐམས་<milestone unit="line" n="636.5"/>ཅད་ཐ་དད་དུ། །མ་ཡིན་ཆོས་ཉིད་སྟོང་པའི་རྩལ། །རོ་གཅིག་ཆོས་དབྱིངས་ཡེ་ཤེས་སོ། །རིག་པའི་ཡེ་ཤེས་འོད་ལྔ་གསལ། །རིག་པ་ཉིད་ལས་གཞན་མ་ཡིན། །ཉོན་མོངས་དྲི་མས་མ་གོས་པས། །དཀར་པོའི་འོད་དུ་<milestone unit="line" n="636.6"/>སྣང་བའོ། །དེ་ལས་ཡོན་ཏན་ཀུན་མདངས་ཤར། །སེར་པོ་ཉིད་དུ་ཤར་བའོ། །མ་བཅོས་མ་བཙལ་ངང་དེ་མྲ །ཐམས་ཅད་རིག་པ་དབང་སྡུད་སེམས། །དམར་པོའི་ཁ་དོག་ལྟར་ཡང་སྣང་། །རྩོལ་སྒྲུབ་འདས་པ་ལྗང་<milestone unit="page" n="637"/><milestone unit="line" n="637.1"/>༄༅། །ཁུའོ། །སྣ་ཚོགས་ཤར་ཡང་ངོ་མི་འགྱུར། །ཀུན་ལ་ཁྱབ་པས་མཐིང་ཀའོ། །གདོད་ནས་རིག་པའི་རང་གདངས་ལས། །འོད་ལྔའི་མདངས་ཀྱི་ཁ་དོག་བྱུང་། ཁ་དོག་ལྔ་ལྡན་གསལ་བ་དེ། །ཡེ་ཤེས་ལྔ་ཡི་<milestone unit="line" n="637.2"/>རང་གདངས་ཡིན། །རིག་པ་འབྱུང་བ་ལྔ་རུ་བྱུང་། །ཅི་ཡང་མ་གྲུབ་སྟོང་གསལ་བས། །འབྱུང་བ་ནམ་མཁའི་དབྱིངས་སུ་བྱུང་། །གསལ་ཆ་སྣ་ཚོགས་གཡོས་པ་རླུད་། །དེ་ལ་རང་བཞིན་མདངས་ཡོད་མེ། །གདངས་<milestone unit="line" n="637.3"/>ལས་ཡུལ་དུ་འཛིན་པས་ས། །ཡེ་ཤེས་བརླན་དང་མ་བྲལ་ཆུ། །སེམས་ལས་བྱུང་བ་འབྱུང་བ་ཡིན། །རིག་པ་དངས་མ་ལྔར་སྣང་སྟེ། །རིག་པ་འཛིན་བྱེད་ནམ་མཁའི་དངས། །འཛིན་བྱེད་དེ་ཡི་དངས་མ་རླུང་། །རླུང་གི་<milestone unit="line" n="637.4"/>དངས་མ་དྲོད་བྱུང་མེ། །མེ་ཡི་དངས་ལས་རླུ་་བྱུང་ཆུ། །ཆུ་ཡི་དངས་མ་གཟུགས་བྱུང་བ། །འབྱུང་དངས་རྒྱུ་ཡི་ཐིག་ལེ་འབྱུང་། །དེ་ལ་དངས་སྙིགས་ལུས་སེམས་གྲུབ། །ཡེ་ཤེས་ངང་ལས་མ་འདས་སོ། །རིག་པའི་ཡེ་<milestone unit="line" n="637.5"/>ཤེས་ཡུལ་ལྔ་ཤར། །སྣང་ལ་རང་བཞིན་མ་གྲུབ་པའི། །དམིགས་ཡུལ་གསལ་ལ་མ་འགགས་སྣང་། །སྒྲ་ཡི་མཚན་ཉིད་གྲག་སྟོང་དུ། །རྣ་བའི་ཡུལ་དུ་མ་འགགས་གྲག །ཚོར་ལ་དངོས་མེད་སྣང་ཡུལ་དྲི། །རང་བཞིན་<milestone unit="line" n="637.6"/>མ་གྲུབ་ལྕེ་ཡུལ་རོ། །ལུས་ལ་རེག་བྱ་འཇམ་རྩུབ་གང་། །སྣང་ཡང་འཛིན་བྱེད་རང་བཞིན་སྟོང་། །ཡིད་ལ་བདེ་སྡུག་གང་སྣང་ཡང་། །རང་ཤར་རང་གྲོལ་དུས་མཉམ་ཡུལ། །ཡུལ་སེམས་གཉིས་མེད་གཅིག་པ་<milestone unit="page" n="638"/><milestone unit="line" n="638.1"/>ཉིད། །རིག་པ་ཉིད་ནི་རླུད་ལྔ་བྱུང་། །རིག་པའི་ཡེ་ཤེས་དྲོད་འབར་ཕྱིར། །མེ་དང་མཉམ་པའི་རླུད་ཞེས་བྱ། །རིག་པ་འཁོར་འདས་སྲོག་ཡིན་པས། །ཚེ་སྲོག་འཛིན་པའི་རླུད་ཞེས་བྱ། །ཡུལ་དང་དབང་པོ་བྱེ་བྲག་<milestone unit="line" n="638.2"/>གང་། །འཁོར་འདས་ལ་སོགས་ཤན་འབྱེད་པ། །དངས་སྙིགས་འབྱེད་པའི་རླུད་ཞེས་བྱ། །རིག་པས་ཀུན་ལ་ཁྱབ་པའི་རྩལ། །ཀུན་ལ་ཁྱབ་བྱེད་རླུད་ཞེས་བྱ། །གནས་སྐབས་འཁོར་བར་འ་ས་གྱུར་ཀྱང་། །འཁོར་<milestone unit="line" n="638.3"/>བའི་སྲོག་རྩ་མ་རིག་བཅད། །མྱ་ངན་འདས་པའི་སར་སྐྱེལ་བས། །སྙིང་རྗེ་མེད་པས་ལས་ཀྱི་རླུད་། །རླུཎྜ་ཞེས་བྱ་བས་ལས་ཀུན་བྱེད། །རིག་པའི་སེམས་ལ་མིང་དུ་བརྟགས། །ཆོས་ཉིད་རིག་པའི་ཤེས་རབ་<milestone unit="line" n="638.4"/>ལྔ། །འཁོར་གནས་ཀུན་འབྱུང་གཞི་གྱུར་པས། །འབྱེད་པ་མེད་པའི་ཤེས་རབ་ཡིན། །ཐམས་ཅད་རིག་པར་རང་གསལ་བས། །མ་འདས་བསྡུས་པའི་ཤེས་རབ་སྟེ། །ཐམས་ཅད་དེ་ཡི་ངོ་བོར་གྱུར། ཁྱབ་པར་བྱེད་པའི་<milestone unit="line" n="638.5"/>ཤེས་རབ་ཡིན། །དེ་ཉིད་གསལ་ཆའི་ཡེ་ཤེས་རླུད་། །ཀུན་ཏུ་བསྐྱོད་པས་སྐྱོད་བྱེད་རླུང་། །འཁོར་འདས་གཞི་རྩ་དེས་བཅད་ནས། །གྲོལ་བ་སྒྲོལ་བྱེད་ཤེས་རབ་བོ། །དེ་ལྟར་ཤེས་རབ་ལྔ་ལྡན་ཡང་། །ཐམས་ཅད་རང་<milestone unit="line" n="638.6"/>འབྱུང་ཡེ་ཤེས་སོ། །རིག་པ་ས་ལམ་ཡེ་ཤེས་ལྔ། །རང་གིས་རིག་པའི་མོས་གུས་ལ། །བྱིན་བརླབས་འཇུག་པ་ཚོགས་ཀྱི་ལམ། །གཞི་གནས་རིགས་པའི་ཡེ་ཤེས་ཏེ། །གཞན་རྐྱེན་བླ་མས་ངོར་སྤྲད་པས། །གཉིས་མེད་<milestone unit="page" n="639"/><milestone unit="line" n="639.1"/>༄༅། །རྟོགས་པས་སྦྱོར་བའི་ལམ། །རིག་པ་དྲི་མེད་ཀུན་གསལ་དེ། །འགྱུར་མེད་གསལ་ཆ་མཐོང་བའི་ལམ། །འཕོ་འགྱུར་མེད་པའི་ཡེ་ཤེས་ལ། །གསལ་འགྲིབ་མེད་པ་བསྒོམས་པའི་ལམ། །ལྷུན་གྱིས་གྲུབ་<milestone unit="line" n="639.2"/>པའི་རིག་པ་ལ། །རྩོལ་གྲུབ་བྲལ་བ་མཐར་ཕྱིན་ལམ། །ས་དང་ལམ་དུ་བསྒྲངས་ན་ཡང་། །རིག་པ་གཅིག་གི་སྤྱོད་ཡུལ་ལས། །ས་ལམ་རྩི་བ་འཁྲུལ་པ་ཡིན། །དཔེར་ན་ནམ་མཁའ་བསྒྲངས་དང་མཅོས། །གཞི་ནི་<milestone unit="line" n="639.3"/>མ་རིག་ལུས་གྲུབ་ནས། །དཔེར་ན་མུན་ལ་འཁྱམས་པ་བཞིན། ཁམས་གསུམ་འཁོར་བར་འཁྱམས་གྱུར་ཀྱང་། །སྐུ་གསུམ་ངང་ལས་འདས་པ་མེད། །རིག་པ་སྟོང་ངས་ཆོས་ཀྱི་སྐུ། །རང་ཆས་གསལ་བ་ལོངས་སྒོད་<milestone unit="line" n="639.4"/>རྫོགས། །ཅི་ཡང་བྱུང་བས་སྤྲུལ་པའི་སྐུ། །མ་རིག་པ་ཡི་དུས་ཉིད་ན། །དབྱེར་མེད་ངོ་བོ་ཉིད་ཀྱི་སྐུ། །སྐུ་གསུམ་ངང་ན་སྐྲོང་ངེ་ཡོད། །ལམ་དུ་བླངས་པས་ངོ་སྤྲད་ཀྱང་། །ལུས་ཅན་སེམས་ཀྱིས་ཁྱབ་ཚད་ལ།་།སྐུ་<milestone unit="line" n="639.5"/>གསུམ་ངང་ན་ལམ་མེ་ཡོད། །འབྲས་བུ་འདི་ཉིད་རིག་པ་ན། །སྔོན་དུ་འཚམས་མེད་ལྔ་བྱས་ཀྱང་། །སྐུ་གསུམ་ངང་དུ་ལྷག་གིས་རྟོགས། །བདེ་ཆེན་ངང་དུ་ལྷུན་གྱིས་གྲུབ། །ལས་དང་བག་ཆགས་གྲོལ་བ་ན། །ཕྱིན་<milestone unit="line" n="639.6"/>ཆད་སྡིག་པ་བྱེད་དོན་མེད། །བྱ་རྒྱུ་འདུག་ན་དེར་སྣང་འཆར། །རིག་པ་དགེ་སྡིག་འདས་པ་དོན། །རིག་པ་དྲི་མ་མེད་པ་ལ། །གང་གི་ལམ་དུ་ཉམས་ལེན་པ། །མཉམ་པར་བཞག་པ་ཆོས་སྐུ་སྟེ། །མཉམ་རྗེས་<milestone unit="page" n="640"/><milestone unit="line" n="640.1"/>གཉིས་སྤྱོད་ལོངས་སྤྱོད་རྫོགས། །རྗེས་ཀྱི་དུས་སུ་སྤྲུལ་སྐུའོ། །མཉམ་རྗེས་བྲལ་བ་དེ་བཞིན་གཤེགས། །གཞི་རིག་ཀ་དག་ཆོས་ཀྱི་སྐུ། །ལམ་རིག་ལུག་རྒྱུད་ལོངས་སྤྱོད་རྫོགས། །འབྲས་བུ་ཐུགས་རྗེས་སྤྲུལ་པའི་<milestone unit="line" n="640.2"/>སྐུ། །སྙིང་པོའི་ཡེ་ཤེས་གསུམ་བརྩེགས་ཏེ། །དབྱེར་མེད་རྫོགས་པས་སངས་རྒྱས་པས། །རིག་པ་ཐོག་མཐའ་མེད་པ་མྲ །འཁྲུལ་དང་མ་ཞབྲུལ་གང་ཡིན་ཡང་། །སངས་རྒྱས་དགོངས་པ་འབྲལ་མེད་ནས། །གནས་<milestone unit="line" n="640.3"/>མེད་གནས་ཡིན་རྒྱལ་བས་གསུངས། །རང་སེམས་ཡེ་ནས་སངས་རྒྱས་སོ། །ཡང་དག་སངས་རྒྱས་དགོངས་པ་ནི། །སེམས་ཅན་ཀུན་གྱི་རང་རྒྱུད་ལ། །སྐུ་དང་ཡེ་ཤེས་ཚུལ་དུ་གནས། །འོ་ན་སྐུ་དང་ཡེ་ཤེས་ནི། །སྟོང་<milestone unit="line" n="640.4"/>གསལ་ཅི་ཡང་མ་གྲུབ་པས། །འཇིག་རྟེན་སྐྱེ་ཤི་བྲལ་བ་ལ། །སྣོད་བཅུད་ཕུང་པོ་འཇིག་པ་ནི། །སེམས་ཅན་སངས་རྒྱས་གཅིག་པ་འགལ། །མཉམ་བྱེད་དེ་ལྟར་མ་ཡིན་ཏེ། །སྣོད་ནི་ནམ་མཁའ་འཇིག་མེད་<milestone unit="line" n="640.5"/>ལ། །འརྒྱུང་གཞི་འཇིག་པ་རྟེན་པ་ནི། །ནམ་མཁའི་ངང་ལས་འདས་པ་མེད། །བཅུད་ནི་སེམས་ཉིད་འཇིག་མེད་པ། །སྒ་ལུས་འཇིག་པས་རྟེན་པ་ནི། །དབྱིངས་རིག་གཉིས་མེད་ཆོ་འཕྲུལ་ལ། །མ་རིག་ལྟོས་པའི་ཆོས་<milestone unit="line" n="640.6"/>ཀྱི་རྟགས་། །ཆོས་ཉིད་རིག་་པ་སྐུ་གསུམ་ལས། །གང་དུ་ཡང་ནི་འཕོ་འགྱུར་མེད། །འགྱུར་བ་མེད་པ་དོན།་དེ་ལ། །འརྒོག་མེད་རོལ་པ་སྣ་་ཚོགས་ཤར། །ཆུ་དང་ཆུ་ཡི་ཆུ་རླབས་བཞིན། །རང་ཤར་རང་ལ་གྲོལ་བྱའི་<milestone unit="page" n="641"/><milestone unit="line" n="641.1"/>༄༅། །ཕྱིར། །འཇིག་རྟེན་ཞེས་སུ་བརྟག་པ་དེ། །དེ་ཡི་གཟུང་འཛིན་གྲོལ་མ་གྲོལ། །འཇིག་རྟེན་འདས་དང་མ་འདས་ཞེས། །རིག་པ་ཅིག་ལ་བརྟགས་པ་ལས། །ལུས་སེམས་ཕྱི་ནང་གཉིས་མེད་དོ། །རིག་<milestone unit="line" n="641.2"/>སྟོང་གསལ་བའི་འོད་ལྔ་སྟེ། །དེར་འཛིན་མ་རིག་འབྱུང་ལྔ་བྱུང་། །ཕྱི་ནང་རྟོག་པའི་གཟུང་འཛིན་གྱིས། །ཆགས་སྡང་ཕ་མའི་རྒྱུ་རྐྱེན་ལས། །ཀུན་རྫོབ་རྒྱུ་ཡི་ཐིག་ལེ་དང་། །དོན་དམ་ལྷན་སྐྱེས་ཐིག་ལེ་དང་། །རྐྱེན་ནི་<milestone unit="line" n="641.3"/>ལས་ཀྱི་ཐིག་ལེ་གསུམ། །དབྱེར་མེད་ལྷན་ཅིག་སྐྱེས་པ་ལུས། །དངོས་སུ་རྩ་ལ་དངོས་མེད་རླུད་། །ཐིག་ལེ་འོད་ཀྱི་ཚུལ་དུ་གྲུབ། །ལུས་དང་ངག་ཡིད་སེམས་ཀྱི་སྐུ། །སྙིགས་མ་འབྱུང་བ་ལྔ་ཡི་གཟུགས། །དངས་མ་<milestone unit="line" n="641.4"/>དབང་པོའི་སྒོ་ལྔ་བྱུང་། །དེ་ལ་ཡུལ་ལྔ་འཛིན་པ་ལྔ། །ཡེ་ཤེས་ལྔ་ནི་དངོས་ཡིན་ཀྱང་། །ལོང་བས་རང་ཡུལ་མ་མཐོང་བཞིན། །མ་རིག་འཁྲུལ་པས་དེ་མ་རྟོགས། །བེམ་རིག་གཉིས་སུ་ལྟས་པས་ནོར། །དེ་ལ་འཇིག་<milestone unit="line" n="641.5"/>རྟེན་འཁྲུལ་པ་ཟེར། །གསེར་དང་ཁ་དོག་ཇི་བཞིན་དུ། །ལུས་སེམས་གཉིས་ནི་དབྱེར་མེད་པས། །འཛམ་གླིང་མངལ་བྱུང་རྡོ་རྗེའི་ལུས། །འབྱུང་བའི་དངས་མས་ལུས་གྲུབ་ཅིང་། །ལུས་ཀྱི་དངས་མ་རྩ་གནས་<milestone unit="line" n="641.6"/>པས། །ལུས་ལ་བདེ་བ་འབྱུང་བ་ཡིན། །ལོག་པ་རྣམས་ལ་སྡུག་བསྔལ་འབྱུང་། །རྩ་ཡི་དངས་མ་རླུང་ཡོད་པས། །ངག་ལ་ཆོས་ཚིག་ནུས་པ་འབྱུང་། །སངས་རྒྱས་བསྟན་པའི་སྙིང་པོར་གྱུར། །རླུད་གི་དངས་མ་ཐིག་<milestone unit="page" n="642"/><milestone unit="line" n="642.1"/>ལེའི་གནས། །སེམས་ལ་བདེ་བའི་རིག་རྩལ་ཆེ། །ཆོས་དང་ཆོས་མིན་བྱེ་བྲག་མཁས། །བག་ལ་མ་ཉལ་རྣམ་རྟོག་རགས། །ཉོན་མོངས་རགས་པས་ཡེ་ཤེས་རགས། །ཟག་བཅས་ལུས་དེ་མ་སྤངས་པར། །ཟག་མེད་<milestone unit="line" n="642.2"/>ཉིད་དུ་ཚེ་གཅིག་ལ། །སངས་རྒྱས་པ་ནི་རྡོ་རྗེའི་ལུས། །ལུས་ལ་ཡེ་ཤེས་ཆེན་པོ་ཁྱབ། །དེ་ཡི་འོད་ཀྱིས་སྟོང་གསུམ་གང་། །གདངས་ནི་འོད་ལ་རང་བཞིན་སྐུ། །ས་བོན་ཐིག་ལེ་བཅུད་དུ་འདྲིལ། །རང་ལུས་མ་རིག་སྒོ་<milestone unit="line" n="642.3"/>ངའི་སྦུབས། །དངས་མ་རྩ་ཡི་གཞལ་ཡས་ན། །རིག་པ་རླུ་་གི་སྟོབས་དང་བཅས། །ཐིག་ལེ་བདེ་བའི་མདངས་དང་བཅས། །ལུས་དཀྱིལ་རྩ་ནང་ཕོ་བྲང་དབུས། །ཡེ་ཤེས་སྐུ་ནི་ཞི་ཁྲེའི་ཚུལ། །ཕྲ་སྟེ་རྡུལ་གྱི་ཆ་ཙམ་<milestone unit="line" n="642.4"/>ལ། །རགས་ཏེ་ནམ་མཁའ་ཁྱབ་པ་ཡིས། །རང་ཤེས་རིག་པའི་རྒྱལ་པོ་སྟེ། །རང་གིས་རང་ཉིད་སྒྲིབ་པའི་དུས། །དཔེར་ན་བུམ་སྐུ་ལྟ་བུ་ལ། །རང་འོད་བུམ་ནང་མར་མེ་དེ། ཁ་ལ་གསལ་ཡང་གཞན་དུ་མིན། །བུམ་པ་<milestone unit="line" n="642.5"/>བཅག་ན་ཀུན་གསལ་བཞིན། །རིག་པ་དབང་པོར་སྒོ་གསལ་ཡང་། །ཕྱོགས་མེད་ཀུན་ཏུ་མི་གསལ་བ། །ལུས་ཀྱི་གཟུང་འཛིན་གྲོལ་ཙམ་ན། །མ་རིག་ལས་ཀྱི་རླུད་དག་པས། །རང་རིག་ཕྱོགས་མེད་ཀུན་ཏུ་<milestone unit="line" n="642.6"/>གསལ། །རྣམ་པར་སྣང་མཛད་ཀུན་ཏུ་ཞལ། །རྡོ་རྗེ་སེམས་དཔའ་དེ་ཉིད་ཡིན། །རྡུལ་གཅིག་རྡུལ་སྙེད་སངས་རྒྱས་ཞེས། །ངོས་མ་ཟིན་ཏེ་རྟོགས་དཀའ་བས། །ཕྲ་བའི་སྐུ་རུ་བསྟན་པ་ཡིན། །རྣམ་པ་གྲངས་ཀྱིས་མི་<milestone unit="page" n="643"/><milestone unit="line" n="643.1"/>༄༅ ལངས་པས། །བསམ་གྱིས་མི་ཁྱབ་རྒྱལ་བའི་སྐུ། །ཀུན་ལ་ཁྱབ་པས་དཔག་པར་དཀའ། །ཀུན་ཏུ་བཟང་པོ་ཀུན་བདག་ཉིད། །མ་དག་དག་དང་རྣམ་དག་དང་། །འོད་དང་ཐིག་ལེ་སྐུ་རུ་སྣང་། །ཀུན་<milestone unit="line" n="643.2"/>ཁྱབ་ནམ་མཁའ་ལྟ་བུ་ལ། །རང་གསལ་ཉི་མའི་སྙིང་པོ་བཞིན། །གསལ་བྱེད་གཞན་ལ་མ་ལྟོས་པའི། །ལུས་དང་སེམས་ལ་ཐོགས་མེད་རྫོགས། །རྫོགས་པའི་སངས་རྒྱས་རྐང་གཉིས་གཙོ། །རྡོ་རྗེའི་ལུས་ལ་བརྟེན་<milestone unit="line" n="643.3"/>ནས་སུ། །རྡོ་རྗེའི་སྐུ་རུ་རྫོགས་སངས་རྒྱས། །རང་ལ་གནས་པའི་ཡེ་ཤེས་དེ། །བླ་མའི་དྲིན་གྱིས་རྟོགས་བྱ་བ། །འཇིག་རྟེན་ཞེན་པའི་བྱ་བ་བཏང་། ཁྲེས་རབ་གསུམ་ལ་ནན་ཏན་བསྐྱེད། །ཕྱི་ནང་གསང་གསུམ་སྒྲོ་<milestone unit="line" n="643.4"/>འདོགས་བཅད། །ཆོས་དང་གང་ཟག་གཉིས་མེད་དུ། །རིག་པའི་རྣལ་འབྱོར་ཆེན་པོ་ལ། །མཚོན་བྱ་དོན་གྱི་གནས་ལུགས་དེ། །མཚོན་བྱེད་ཚིག་གིས་མ་བསྟན་ན། །བློ་དམན་རྣམས་ཀྱིས་མ་རྟོགས་པས། །ཀུན་ཏུ་<milestone unit="line" n="643.5"/>བཟང་པོའི་དགོངས་པ་དེ། །རྡོ་རྗེ་སེམས་དཔས་བྱིན་བརླབས་ནས། །རང་བྱུང་ཚིག་དོན་ལྷུན་གྲུབ་དེ། ཁྲེས་རབ་ཀྱིས་ནི་རྟོགས་བྱེད་པ། །མ་ཡེངས་དད་པའི་བློ་གྲོས་ཀྱིས། །ཐོས་པས་ཚིག་ལ་ཉན་པར་བྱ། །ཚིག་<milestone unit="line" n="643.6"/>ཟིན་དོན་དུ་གོ་བ་ཡི། །མདོ་རྒྱུད་དགོངས་པ་ལོན་པ་ན། །ཐེ་ཚོམ་ཡིད་གཉིས་བྲལ་བ་ཡིས། །ཚིག་གིས་སྤྲོས་པའི་མཐའ་ཆོད་པའི། །ཚིག་དང་ཡི་གེའི་སྒྲ་དོན་ལ། །སྒྲོ་འདོགས་ཆོད་པས་སྤྲུལ་སྐུའོ། །བསམ་པས་ཆོས་<milestone unit="page" n="644"/><milestone unit="line" n="644.1"/>དང་ཆོས་མིན་རྣམས། །བྱེ་བྲག་ཕྱེད་ཅིང་མཉམ་ཉིད་དུ། །ཉམས་སུ་མྱོང་ཞིང་ཡིད་ཆེས་པས། །བསམ་པའི་ཤེས་པ་རྫོགས་པ་ཡི། །ཐེག་པ་རྣམ་པ་སྣ་ཚོགས་ཀྱང་། །ཀུན་ལ་རྟོགས་སྤྱོད་ཚུད་པ་དང་། །འགྱུར་མེད་<milestone unit="line" n="644.2"/>ཡིད་ཆེས་གཅིག་ཏུ་འདྲེས། །ཐེ་ཚོམ་མེད་པའི་ཉམས་མྱོང་ནི། །ལྟོས་དང་བྲལ་བའི་ལོངས་སྐུ་ཡིན། །ཇི་སྲིད་གཉིས་སྣང་གཟུང་འཛིན་གྱིས། །རྟོག་པ་ཡོད་རིན་དོན་དེ་ལ། །མ་ཡེངས་དྲན་པ་བསྒོམ་པའི་ལམ ཚིག་<milestone unit="line" n="644.3"/>ཕྱིར་མ་་་ར་དོན་ཐོག་ན། །ཆོས་དང་ཆོས་མིན་དབྱེར་མེད་འདྲེས། །ཉོན་མོངས་རྣམ་རྟོག་ཟད་ཙམ་ན། །བསྒོམ་པའི་ཤེས་རབ་རྫོགས་པ་ཡིན། །རྣམ་པ་གླ་གློག་གྱུར་ཀྱང་ནི། །མཉམ་བཞག་རྗེས་ཐོབ་ཁྱད་མེད་<milestone unit="line" n="644.4"/>ཅིང་། །ཉོན་མོངས་གྲོལ་བའི་ཡེ་ཤེས་ལ། །དྲོད་རྟགས་རྫོགས་པའི་ཆོས་ཉིད་དང་། །བསྒོམ་དུ་མེད་པ་སྒྲོ་འདོགས་ཆོད། །ལྷུན་གྱིས་གྲུབ་པར་གཏན་ལ་ཕེབས། །ཤེས་རབ་ཆེན་པོའི་སྐད་ཅིག་ལ། །ཆོས་ཀུན་ཁོང་དུ་<milestone unit="line" n="644.5"/>ཆུད་པ་ནི། །བསྒོམ་པའི་ཤེས་རབ་ཆོས་སྐུ་ཐོབ། །ཕྱི་ནང་སྣང་སྲིད་སྣོད་བཅུད་ཀྱིས། །ཕྱིས་ལྟས་ཡུལ་གྱི་འཁྲུལ་པ་རྣམས། །ལྟས་པས་ཡུལ་མེད་རང་གསལ་དུ། །མཐོང་བ་ཕྱི་ཡི་ལྟ་བ་དང་། །མཐོང་བྱེད་ནང་གི་<milestone unit="line" n="644.6"/>སེམས་ལ་ལྟོས། །སེམས་ནི་ཀུན་ཁྱབ་སྤྲོས་དང་བྲལ། །ཐེག་པ་སྣ་ཚོགས་རང་གི་སེམས། །སེམས་ལས་མ་གཏོགས་སྣང་སྲིད་མེད། །སྣང་སྲིད་གཟུང་འཛིན་འཁྲུལ་པའི་བློ། །གནས་ལུགས་གཅིག་ཏུ་རྟོགས་པ་<milestone unit="page" n="645"/><milestone unit="line" n="645.1"/>༄༅། །ཡིས། །འཁྲུལ་དང་མ་འཁྲུལ་གཉིས་སུ་མེད། །གཉིས་མེད་ཆོས་སྐུའི་སྣང་བ་འདི། །ཕྱོགས་སུ་མ་ལྷུང་རྒྱར་མ་ཆད། །ཀུན་ལ་ཁྱབ་པ་ནམ་མཁའ་བཞིན། །ཅི་ཡང་འབྱུང་བ་ཐམས་ཅད་ཡིན། །ངོ་བོ་<milestone unit="line" n="645.2"/>གཅིག་པས་བཟང་ངན་མེད། །རྒྱུན་ཆད་མེད་པས་འཕེལ་འགྲིབ་བྲལ། །སྐྱེ་མེད་དབྱིངས་ལ་མཐོང་དུ་མེད། །མ་མཐོང་བ་དེ་དངོས་ན་གསལ། །ཐམས་ཅད་དེ་ཡི་ངང་ལ་ལྟ། །ལྟས་པས་མ་མཐོང་བཞག་པས་<milestone unit="line" n="645.3"/>གསལ། །རིག་པ་རང་གསལ་ཀུན་སྣང་ལ། །བལྟ་བྱ་ལྟ་བྱེད་འདོད་པ་ཀུན། །དམུས་ལོང་ཐང་ལ་འཁྱམ་པ་འདྲ། །ང་དང་བདག་ཏུ་འཛིན་པ་ཡིན། །ཕྱོགས་ཆའི་ལྟ་བའི་འཁོར་བ་ཡིན། །ཕྱོགས་མེད་རྟོགས་པས་མྱ་<milestone unit="line" n="645.4"/>ངན་འདས། །སྐྱེ་མེད་སྤྲོས་དང་བྲལ་བ་ཡིན། །ཡུལ་མེད་རིག་པ་ལྟ་བའི་མཆོག །གདོད་ནས་ལྷུན་གྲུབ་ཆོས་སྐུ་ཡིན། །འདི་ལ་གསལ་འགྲིབ་ཅི་ཡང་མེད། །མ་སྐྱེས་མ་འགག་ངོ་བོ་ཉིད། །སོ་སོར་རང་རིག་སྤྱོད་ཡུལ་<milestone unit="line" n="645.5"/>དུ། །གང་གང་མཐོང་བའི་ཆོས་ཉིད་དུ། །རང་འབྱུང་ཡེ་ཤེས་ལྟ་བ་ཡིན། །འདི་ལས་མ་གཏོགས་ལྟ་བུ་ནི། །སངས་རྒྱས་རྣམས་ཀྱིས་བསྟན་པ་མེད། །སེམས་ཅན་ཀུན་གྱིས་མཐོང་བ་མེད། །མ་བཅོས་མ་བསླད་མ་<milestone unit="line" n="645.6"/>བསྒྱུར་བ། །རྣལ་མའི་ལྟ་བ་དེ་ཉིད་ཡིན། །ཁྱད་པར་རང་གི་རིག་པ་འདི། །ཀུན་རྟོག་མ་ཡིན་ཡང་དག་ཏུ། །དུས་གསུམ་ཀུན་ཏུ་འགྱུར་མེད་པའི། །ཕྱི་ནང་མེད་པར་ཀུན་ཏུ་གསལ། །ཕྱོགས་རིས་མེད་པར་ཐམས་ཅད་<milestone unit="page" n="646"/><milestone unit="line" n="646.1"/>བྱེད། །མ་བཅོས་བཞག་ན་ཀུན་ལ་ཁྱབ། །བཅོས་མའི་རྐྱེན་གྱིས་ཕྱོགས་དེར་ཞབྲུལ། །མ་རྟོགས་པས་ནི་གྲིབ་མའི་འདྲེ། །རྟོགས་ན་མེ་ལོང་བྱད་བཞིན་འདྲ། །རང་གིས་རང་ཉིད་མཚོན་དེ་ཤེས། །ཀྱེ་ཧོ་འདི་ནི་རང་<milestone unit="line" n="646.2"/>རིག་ལ། །སུས་ཀྱང་མ་བྱས་རང་འབྱུང་ཡིན། །རང་འབྱུང་ཡེ་ཤེས་སྐད་གཅིག་ལས། །བསྐལ་པར་བསྒྲུབ་པའི་ལྟ་བ་ནོར། །དྲུང་ན་འབེན་བཞག་རྒྱང་འཕེན་མདའ། །ཐོག་ཏུ་མི་ཕེབས་ཇི་བཞིན་དུ། །སངས་རྒྱས་རིག་<milestone unit="line" n="646.3"/>པའི་སེམས་ཡིན་པ། །དེ་ཉིད་མ་རྟོགས་དེ་ཉིད་ཀྱི། །ཡོན་ཏན་ལྡན་པའི་བཟང་པོ་གཅིག །ས་དང་ལམ་གྱིས་སྒྲུབ་འདོད་འགྱངས། །རྫིངས་ནས་འཕུར་བའི་བྱ་རོག་དང་། །ཇི་ཙམ་སྐོར་ཡང་རྫིང་ཐོག་འབབས། །དེ་<milestone unit="line" n="646.4"/>བཞིན་སྣ་ཚོགས་ཐག་རིངས་ལམ། །སྤྱད་ཀྱང་འབྲས་བུ་རིག་ཐོག་ཐོབ། །རིག་པ་མངོན་སུམ་ལྟ་བ་འདི། །མ་རྟོགས་ཡིད་དཔྱོད་ལྟ་བ་ཀུན། །བར་སྣང་མུན་པའི་དབྱུག་སྐོར་ཡིན། །ཐེག་པའི་ཁྱད་པར་ལྟ་བས་<milestone unit="line" n="646.5"/>བསྟན། །རིག་པ་ཀུན་མཁྱེན་ལྟ་བ་ལ། །རང་གིས་རང་ལྟ་ངོ་མཚར་ཆེ། །ལྟ་བྱེད་རྟོག་པར་རང་སར་གྲོལ། །གཟུང་འཛིན་བྲལ་བའི་སེམས་ལ་ལྟོས། །མ་བཅོས་པ་ཡི་ངང་ལ་ཞོག །ཕྱི་རོལ་ཡུལ་ལྔའི་སྣང་བ་<milestone unit="line" n="646.6"/>ཀུན། །ལྷམ་མེ་ལྷན་ནེ་ལྷང་ངེ་བ། །དེར་འཛིན་མེད་པའི་སྣང་སྟོང་བསྒོམ། །ཕྱི་ཡི་དྲན་པ་རྒྱུན་ཟད་པས། །བེམ་སྣང་གྲོལ་བའི་རིག་པ་ལ། །ནང་གི་གང་འགྱུ་ཁུངས་གཅོད་པ། །རབ་ཀྱིས་དྲན་པའི་གཞི་རྩ་<milestone unit="page" n="647"/><milestone unit="line" n="647.1"/>༄༅། །བཅད། །ཡེ་ནས་སྐྱེ་མེད་ངང་ལ་གནས། །འབྲིང་གིས་བསམ་པ་རང་དག་ཏུ། །མ་ཡེངས་གློད་ནས་བཞག་པས་གྲོལ། །ཐ་མ་གང་དྲན་གཉེན་པོ་ཡིས། །དེ་དང་དེ་ཡི་རྟོག་པ་འཇོམས། །རིག་པ་རང་<milestone unit="line" n="647.2"/>གསལ་ལྟ་བ་ལ། །དོན་མ་འཁྲུལ་བ་བསྒོམ་ཡིན་ཏེ། །དམིགས་པ་མེད་པ་འོད་གསལ་མཆོག །མ་ཡེངས་པ་ཡི་ངང་བསྒོམ་དེ། །ནམ་ཟླ་དྲོས་པའི་ཆབ་རོམ་བཞིན། །སྣང་བའི་གཟུང་ཛིན་རང་ས་སྲ །མ་བཅོས་ཤུགས་<milestone unit="line" n="647.3"/>ལས་གྲོལ་བའི་ཕྱིར། །བསྒོམ་དུ་མེད་པའི་སྒོ་མཐར་ཕྱིན། །བསྒོམ་བྱ་སྒོམ་བྱེད་བྲལ་ཙམ་ན། །སྣང་སྲིད་གཞི་བཞེངས་ལྟ་བའི་ངང་། ཁམས་གསུམ་ཡོངས་གྲོལ་བསྒོམ་པའི་མཆོག །ཇི་སྟེ་མཚན་མ་འདོད་པ་<milestone unit="line" n="647.4"/>ན། །བྱང་ཆུབ་འདོད་པའི་བསྒོམ་མ་ཡིན། །མཚན་མེད་ཕྱག་རྒྱ་ཆེན་པོ་འདི། །བསྒོམ་པ་མ་ཡིན་གོམས་པ་ཡིན། །ཡེངས་སུ་མེད་ལ་བསྒོམ་དུ་མེད། །དཔེར་ན་ནམ་མཁའི་དཀྱིལ་དང་འདྲ། །བསྒོམས་ཀྱང་དེ་ལས་<milestone unit="line" n="647.5"/>གསལ་མི་འགྲོ། །མ་བསྒོམས་བཞག་ཀྱང་འགྲིབ་རྒྱུ་མེད། །མེད་བཞིན་རང་གི་རང་རིག་རྣམས། །གསལ་ཕྱིར་རང་ལ་གསལ་ཅིག་འདེབས། །དེ་བཞིན་ཉིད་ཀྱི་ཏིང་ངེ་འཛིན། །ཡེ་ནས་མ་སྐྱེས་སྟོང་པའི་ངང་། །ཀུན་<milestone unit="line" n="647.6"/>ལ་ཁྱབ་པའི་བྱང་ཆུབ་སེམས། །རང་རིག་ཐིག་ལེའི་འོད་ཟེར་ལས། །ཐམས་ཅད་རྒྱལ་བའི་དཀྱིལ་འཁོར་དུ། །སྐུ་དང་ཞིང་ཁམས་རང་བཞིན་གནས། །གནས་པ་དེ་ཉིད་སྤྲོས་དང་བྲལ། །དེ བཞིན ཉིད ལ<milestone unit="page" n="648"/><milestone unit="line" n="648.1"/>ལོངས་སྤྱད་པས། །བསྒོམ་པ་ལོངས་སྤྱོད་རྫོགས་པའི་སྐུ། །རང་སྣང་ལྷ་སྐུར་གཏན་ལ་ཕེབས། །ཡེངས་མེད་རྩེ་གཅིག་མཉམ་བཞག་ལ། །རང་བཞིན་ཤེས་པ་རྗེས་ཤེས་ཏེ། །དབྱེར་མེད་གྱུར་པ་མཉམ་རྗེས་<milestone unit="line" n="648.2"/>འདྲེས། །བསྒོམ་དུ་མེད་པ་ཆོས་སྐུར་གྲོལ། །ཆོས་སྐུ་མཉམ་རྗེས་མི་མངའ་ཡང་། །བསྒོམ་དུ་བརྟགས་པ་ལོངས་སྐུ་ཡིན། །བསྒོམ་དུ་འདོད་པ་ཞབྲུལ་པའི་བློ། །བློ་དང་བྲལ་ན་རིག་པ་དངོས། །མཚན་དཔེ་ལྡན་པའི་<milestone unit="line" n="648.3"/>ལོངས་སྐུ་དང་། །ཆོས་སྐུ་མངོན་སངས་རྒྱས་པའོ། །རིག་པ་མངོན་སུམ་ལྟ་བ་ལ། །རེ་འཇོག་མེད་པ་འོད་གསལ་བསྒོམ། །དེ་ཉིད་ངང་ལ་རྒྱུན་པ་མྲ །བྲལ་འཕྲད་མེད་པའི་ཆོས་ཉིད་ལ། །གཟུང་འཛིན་རྟོག་པ་སྡིག་<milestone unit="line" n="648.4"/>ཆེ་བ། །མི་དགེ་གཞན་ན་མ་མཆིས་པས། །རང་རིག་ཡེ་ཤེས་རང་ལ་སྤྱད། །གཟུང་འཛིན་སྦྲུལ་མདུད་བཞིན་དུ་གྲོལ། །རང་སྣང་ཉི་མ་བཞིན་དུ་གསལ། །རིན་ཆེན་གསེར་གླིང་ས་རྡོ་བཞིན། །དོན་ཅིག་ཉིད་ལས་མ་<milestone unit="line" n="648.5"/>འདས་པས། །སྤང་བླངས་དགག་སྒྲུབ་ཀུན་དང་བྲལ། །ཐམས་ཅད་རང་ཤར་རང་གྲོལ་དུ། ་།གས་འབྱུང་སྤྱོད་པ་བདེ་ཆེན་ཀློང་། །མཁའ་ལ་བྱ་འཕུར་བཞིན་དུ་སྤྱོད། །སྐྱེ་མེད་སྒྲིབ་པ་མེད་པའི་ངང་། །འགག་མེད་<milestone unit="line" n="648.6"/>རོལ་པ་བླང་དོར་བྲལ། །འདོད་ཡོན་དགེ་བའི་རང་བཞིན་ལ། །ཆགས་ཞེན་མེད་པར་ཀུན་བྲལ་བའི། །བརྟུལ་ཞུགས་དབང་བསྒྱུར་རང་དགའ་ཡིན། །སྣ་ཚོགས་སྤྱོད་པ་སྤྲུལ་པའི་སྐུ། །འབད་པ་མེད་པར་ཀུན་<milestone unit="page" n="649"/><milestone unit="line" n="649.1"/>༄༅། །ལ་སྤྱོད། །སྣ་ཚོགས་སྤྱོད་པས་དོན་ཅིག་འུགྲུབ། །དོན་ཅིག་དེའི་ཀུན་བྱེད་པའི། །དུ་མའི་ཉམས་ཀྱི་གར་མཛད་པ། །ཀུན་ཏུ་བཟང་པོའི་སྤྱོད་པ་ཡིན། །ཕྱོགས་མེད་ཀུན་ལས་རྣམ་པར་རྒྱལ། །སྤྱོད་པས་<milestone unit="line" n="649.2"/>ཕ་རོལ་ཕྱིན་མཆོག་ཉིད། །སངས་རྒྱས་ཀུན་གྱི་མཛད་པ་ཡིན། །མདོར་ན་ཕྱི་རོལ་སྣོད་བཅུད་དང་། །ནང་ན་ཆོས་དང་ཆོས་མིན་གྱིས། །གཉིས་མེད་འཁོར་བ་མྱ་ངན་འདས། །སངས་རྒྱས་སེམས་ཅན་ཐམས་ཅད་<milestone unit="line" n="649.3"/>ཀུན། །ཀུན་ལ་ཁྱབ་པས་སྐྱེ་མེད་དབྱིངས། །ཀུན་གསལ་འགག་མེད་རིག་པ་འདི། །ནམ་དུའང་ནི་སྒྲིབ་པ་མེད། །དཔེར་ན་ཉི་མའི་སྙིང་པོ་དེ། །ས་ཡིས་དབྱིབས་ཀྱང་མི་འགྲིབ་བཞིན། །སྒྲིབ་པ་མེད་དེ་མ་ཤེས་<milestone unit="line" n="649.4"/>པས། །མ་རིག་པ་ཞེས་རྟགས་པ་ལས། །དོན་ལ་རིག་པ་འགྲིབ་པ་མེད། །གདོད་ནས་གསལ་བས་འོད་གསལ་ཏེ། །མ་བཅོས་པ་ཡིས་ཆོས་ཉིད་ཡིན། །འདུས་མ་བྱས་པས་ལྷུན་གྲུབ་ལ། །ཕྱོགས་ལྷུང་མེད་པས་མཐའ་<milestone unit="line" n="649.5"/>དང་བྲལ། །རང་བཞིན་ཤེས་པས་ཡེ་ཤེས་ཏེ། །ཐམས་ཅད་མཁྱེན་པའི་ལྟ་བ་འདི། །ནམ་མཁའི་ཀློང་ཡངས་ལྟ་བུ་ལ། །སྙིང་པོ་བྱང་ཆུབ་སེམས་ཀྱི་དོན། །ཀུན་ལ་ཁྱབ་པའི་རིག་པ་འདི། །བསྟན་དུ་མཚར་མའི་དངོས་<milestone unit="line" n="649.6"/>པོ་མེད། །སྒོམ་དུ་དམིགས་པའི་ཡུལ་ལས་འདས། །བསྒྲང་དུ་རང་གཞན་གཉིས་མ་གྲུབ། །སྨྲ་བསམ་བརྗོད་པའི་ཡུལ་ལས་འདས། །སྤང་དུ་གང་ཡང་འགག་པ་མེད། །སྒྲུབ་ཏུ་ཅི་ཡང་འཕེལ་བ་མེད། །བཅོས་བསླད་<milestone unit="page" n="650"/><milestone unit="line" n="650.1"/>བྲལ་བའི་གནས་ལུགས་འདི། །མ་བསྒོམ་བཞག་པས་བསྒོམ་དང་ཕྲད། །དོན་ལ་བསྒོམ་མེད་དཔེ་དོན་རྟགས། །དཔེ་ཡིས་བསྒོམ་དུ་མེད་པ་ནི། །ཆོས་སྐུའི་དཔེ་ནི་ནམ་མཁའ་སྟེ། །ནམ་མཁའ་སྟོང་ཞིང་བདག་ཏུ་<milestone unit="line" n="650.2"/>མེད། །དཔེ་ཡི་མཚོན་པའི་བསྒོམ་དུ་མེད། །ཆོས་སྐུའི་དོན་ནི་སྐྱེ་བ་མེད། །སྐྱེ་མེད་བསྒོམ་པའི་ཡུལ་དང་བྲལ། །རྟགས་ལ་སྒོམ་དུ་མེད་པ་ནི། །རང་འབྱུང་ཡེ་ཤེས་འགག་མེད་དེ། །ཡེ་ཤེས་ཐམས་ཅད་རང་གསལ་<milestone unit="line" n="650.3"/>བ། །མཚན་མའི་ཡུལ་ན་མི་གནས་པས། །བསྒོམ་མེད་བསྒོམ་པ་པོ་ཡང་མེད། །ལྷ་མེད་སྔགས་ཀྱང་ཡོད་མ་ཡིན། །སྤྲོས་པ་མེད་པའི་རང་བཞིན་ལས། །ལྷ་དང་སྔགས་ནི་ཡང་དག་གནས། །མ་བསྒོམས་པ་རུ་ལྷུན་<milestone unit="line" n="650.4"/>གྱིས་གྲུབ། །དེ་ནི་རང་འབྱུང་བསྒོམ་གྱི་མཆོག །རྣལ་འབྱོར་བསྒོམ་གྱིས་མ་བཅིངས་ན། །གཞན་གྱིས་གནས་ལུགས་འཆིང་མི་འགྱུར། །མ་བཅིངས་མ་གྲོལ་བསྒོམ་པའི་ལམ། །གཉིས་མེད་རྟོགས་ན་འབྲས་བུ་ཡིན།<milestone unit="line" n="650.5"/>ཁམས་གསུམ་གནས་པའི་སེམས་ཅན་གྱི། །ལུས་དང་བག་ཆགས་གཟུང་འཛིན་གྱིས། །དུས་གསུམ་བཞུགས་པའི་སངས་རྒྱས་ཀྱིས། །སྐུ་དང་ཞིང་ཁམས་ཡེ་ཤེས་ཚོགས། །སྣང་སྲིད་ཆོས་སྐུའི་རོལ་པ་ལ། །བླང་དོར་<milestone unit="line" n="650.6"/>མེད་པ་མཉམ་པ་ཉིད། །བྱང་ཆུབ་སེམས་ཀྱི་ནམ་མཁའ་ཅིག །སེམས་ཅན་འཁྲུལ་པའི་སྡུག་བསྔལ་དང་། །སངས་རྒྱས་ཡེ་ཤེས་ཐུགས་རྗེ་གཉིས། །རྟོགས་དང་མ་རྟོགས་ཁྱད་པར་ལས སེམས་མཆོག་རྒྱལ་བའི་སྐུ་<milestone unit="page" n="651"/><milestone unit="line" n="651.1"/>༄༅། །རུ་གཅིག །གཅིག་ལ་གཉིས་སུ་བྱར་མེད་ལ། །སྤྱོད་པ་སྤང་བླང་བྱེད་པ་འཁྲུལ། །སྤང་བླང་མེད་པའི་ཆོས་ཉིད་ལ། །ཡེ་ཤེས་རིགས་པས་སྤྱོད་པ་དེ། །སངས་རྒྱས་མཛད་པའི་སྤྱོད་པ་ཡིན། །དེ་ལྟ་སྙིང་<milestone unit="line" n="651.2"/>པོ་བྱང་ཆུབ་སེམས། །རིག་པ་ཀུན་བྱེད་རྒྱལ་པོ་འདི། །དམ་ཆོས་རྫོགས་པ་ཆེན་པོ་ཟེར། །བསྟན་པའི་སྒྲོན་མེར་གྱུར་པས་ན། །སངས་རྒྱས་ཀུན་གྱིས་རབ་ཏུ་བསྔགས། །དམ་ཆོས་དཀོན་མཆོག་ཀུན་གྱི་མཆོག །དགེ་<milestone unit="line" n="651.3"/>འདུན་ལམ་ལ་ཞུགས་པ་རྣམས། །ཚོགས་ནི་མ་བསགས་རང་རྫོགས་དང་། །བསགས་ཤིང་བསོད་ནམས་ལྡན་པ་རྣམས། །བློ་མཆོག་བླ་མ་མཆོག་དང་མཇལ། །ཡང་ན་རང་རིག་བླ་མར་བྱོན། །རིག་པ་འཛིན་པ་<milestone unit="line" n="651.4"/>སྔགས་ཀྱི་ལམ། །ཅིག་ཆར་རྟོགས་པ་མངོན་གྱུར་དུ། །སྐད་ཅིག་མ་ལ་རྒྱུད་གྲོལ་ནས། །རང་འབྱུང་ཐམས་ཅད་མཁྱེན་པ་དེ། །ཀུན་རྟགས་ལམ་ལ་མ་བགྲོད་པར། །ཡོངས་གྲུབ་སྐུ་གསུམ་སངས་རྒྱས་ལ། །གཞན་<milestone unit="line" n="651.5"/>དབང་རྐྱེན་དང་བྲལ་བའི་ངང་། །བྱ་བྱེད་རྩོལ་གྲུབ་མི་མངའ་བར། །བདེ་ཆེན་ཀློང་ན་ལྟ་སྤྱོད་ཀུན། །ཇི་བཞིན་ཉིད་ལ་སྤྱོད་པ་ཡིས། །ལམ་ལ་བགྲོད་མི་དགོས་པར་ནི། །སྤང་བླང་སྒྲོས་སྐུར་བྲལ་བ་ཡི། །ཅི་ཡང་མི་<milestone unit="line" n="651.6"/>དགོངས་ཐབས་ཀྱིས་རོལ། །ཀུན་དང་མི་མཐུན་སྤངས་པའི་ཆོས། །རྟེན་ཡང་གང་ཟག་ཉོན་མོངས་ཅན། །འཚམས་མེད་ལྔ་བྱས་སྡིག་ཅན་དང་། །བུད་མེད་ལ་སོགས་ཆགས་པའི་གནས། །གདོལ་པ་རིགས་ངན་ལ་<milestone unit="page" n="652"/><milestone unit="line" n="652.1"/>སོགས་པ། །འདི་ཉིད་དོན་ལ་ཞུགས་པ་རྣམས། །སྡིག་སྒྲིབ་འཁོར་བའི་བག་ཆགས་དང་། །ཚུལ་ཁྲིམས་སྡོམ་པ་དམ་ཚིག་དང་། །སྤང་སྒྲུབ་སྤྱོད་པ་སྣ་ཚོགས་པས། །ཇི་སྲིད་རྣམ་པར་གྲོལ་བའི་ལམ། །དེ་ནི་བདེ་བར་<milestone unit="line" n="652.2"/>གཤེགས་པའི་ཡུམ། །སྐད་ཅིག་རྫོགས་སངས་རྒྱས་པ་ཡིས། །ཕྱོགས་བཅུའི་སངས་རྒྱས་སྲས་བཅས་རྣམས། །ཐམས་ཅད་དེ་ཡི་སྤྲུལ་པ་ཡིན། །རིག་པ་རྩལ་མེད་བསོད་ནམས་དམན། །བློ་དམན་སློབ་དཔོན་དམན་<milestone unit="line" n="652.3"/>ལ་དད། །རྟོག་བཅས་རིམས་ཀྱིས་ཆོས་ལ་སྤྲོ། །དངོས་པོ་མཚན་མའི་རྟགས་ལ་རེ། །ཉན་ཐོས་རང་རྒྱལ་འདོད་དམན་པ། །སྤང་བླང་ཆོས་ཀྱིས་འབྲས་བུ་བསྒྲུབ། །བློ་ལྡན་བྱང་ཆུབ་སེམས་དཔའ་ཡང་། །དང་པོའི་ས་<milestone unit="line" n="652.4"/>ལས་མ་གཡོས་བཞིན། །ས་བཅུ་ཀུན་རྟགས་མཚན་མ་ཡིས། །སྤངས་ཐོབ་ཡོན་ཏན་ལམ་གྱི་བཅིངས། །རྟེན་ཡང་བྲམ་ཟེ་རྒྱལ་རིགས་སོགས། །གཙང་མའི་ལུས་དག་མ་གཏོགས་པ། །ཀུན་གྱིས་སྤྱོད་པར་མི་ནུས་<milestone unit="line" n="652.5"/>པས། །ལྟ་བ་མཐའ་བྲལ་མཐའ་རུ་ལྷུང་། །བསྒོམ་པ་དམིགས་མེད་དམིགས་པ་སྒྲིབ། །སྦྱོད་པ་སྤང་བླང་སྒྲོག་ཏུ་ཚུད། །འབྲས་བུ་ཕྱི་དུས་སྒྲུབ་པས་འགྱངས། །བྱར་མེད་དོན་ལ་བྱས་བཅོས་ནས། །མཛད་པ་མཐར་<milestone unit="line" n="652.6"/>འདོན་རིམས་ཀྱིས་སུ། །བསྐལ་པར་བསྒྲུངས་ནས་སངས་རྒྱས་འདོད། །གཉེན་པོའི་ཆོས་ཀྱི་འཁྲུལ་པ་ལ། །བཟང་རྟོག་བསླུས་པའི་ལམ་རིངས་ཡིན། །ང་བདག་མེད་པ་སྙིང་པོའི་དོན། །མ་ཤེས་ཉོན་མོངས་སྐྲིབས་པ་<milestone unit="page" n="653"/><milestone unit="line" n="653.1"/>༄༅། །ལ། །ཉོན་མོངས་གཉེན་པོའི་ཆོས་རྣམས་ཀུན། །ཤེས་བྱའི་སྒྲིབ་པ་ཡིན་པའི་ཕྱིར། །དེ་ཡི་དྲི་མ་མ་དག་ཚེ། །སངས་རྒྱས་ས་ལ་ཐག་མི་ཉེ། །མིག་གིས་གཟུགས་ནི་ཀུན་མཐོང་ཡང་། །རང་གི་བྱད་ནི་མ་<milestone unit="line" n="653.2"/>མཐོང་བཞིན། །ཤེས་བྱའི་ཆོས་རྣམས་ཀུན་ཤེས་ཀྱང་། །དེ་དོན་མ་མཐོང་སྒྲིབས་པ་ཡིན། །སྒྲིབ་པ་དག་ན་མངོན་སངས་རྒྱས། །འབྲས་བུ་ལམ་བྱེད་རིགས་འཛིན་རྣམས། །མཁས་པས་མེ་ལོང་དཀྱིལ་འཁོར་<milestone unit="line" n="653.3"/>དུ། །རང་གི་བྱད་བཞིན་མཐོང་བ་བཞིན། །གདོད་མ་ཉིད་ནས་རང་རིག་འདི། །སྣང་རིག་སེམས་གསུམ་དབྱེར་མེད་དུ། །སྐད་ཅིག་རྟོགས་གྲོལ་ལྷུན་གྲུབ་དོན། །རྟོགས་ཕྱིར་བླ་མེད་ཐེག་པ་དགོས། །གཞན་རྣམས་<milestone unit="line" n="653.4"/>བྱས་བཅོས་ལམ་གྱི་ཆོས། །འདི་ནི་བྱར་མེད་དོན་གྱི་རྒྱུད། །སངས་རྒྱས་ཀུན་གྱི་སྙིང་པོ་ཡིན། །རང་མདངས་རིག་པའི་འོད་ལྔ་ལས། །བྷ་ག་བདེ་བའི་ཕོ་བྲང་དུ། །རྒྱུ་གཉིས་རྐྱེན་གསུམ་འཚོགས་པའི་སྐུ། །གཟུང་<milestone unit="line" n="653.5"/>འཛིན་འབྱུང་བའི་ལུས་གྲུབ་སྟེ། །ལུས་ཀྱི་རྩ་བ་སྐུ་གསུམ་རྩ། །རྐྱང་མ་རོ་མ་ཀུན་འདར་མ། །དེ་ལ་བརྟེན་ནས་ལུས་ཀུན་བསྐྱེད། །ལུས་ཀུན་རྩ་ཡི་དྲ་བ་ལས། །འབྱུང་བཞིའི་དངས་མ་རྩ་ཡི་གཙོ། །རྐྱང་མ་རླུད་གི་<milestone unit="line" n="653.6"/>དངས་མས་བསྐྱེད། །གཡོན་ན་གནས་ཏེ་མྱང་འདས་རྩ། །ཟླ་བའི་ཆ་ལས་སྟོང་ཉིད་འཆར། །རོ་མ་ཆུ་ཡི་དངསམས་་སྐྱེ། །གཡས་ན་གནས་ཏེ་འཁོར་བ་རྩ། །ཉི་མའི་ཆ་འབབ་བདེ་བ་སྐྱེ། །ཀུན་དྷར་ས་ཡི་དངས་མས་<milestone unit="page" n="654"/><milestone unit="line" n="654.1"/>བསྐྱེད། །དབུས་ན་གནས་ཏེ་ཡེ་ཤེས་རྩ། །བྱང་ཆུབ་སེམས་འབབ་འོད་གསལ་རྩ། །འབྱུང་བཞིའི་དངས་མ་མེ་ལས་སྐྱེད། ་ལ་སྦུགས་ཅན་ནི་ཀུན་ལ་ཁྱབ། །དབང་པོའི་སྒོ་གསལ་རིག་པས་འཆར། །བདེ་ཆེན་རྩ་<milestone unit="line" n="654.2"/>འདབ་སོ་གཉིས་གྱེས། །རོ་འདུས་བཅུ་དྲུག་དྲན་པ་བརྒྱད། །སྐྱེ་མཆེད་དྲུག་ཅུ་རྩ་བཞི་གྱེས། །གསང་འདུས་ཉི་ཤུ་བརྒྱད་རྣམས་ཀྱིས། །ལྟེ་བའི་རྩ་མདུད་ལྔ་པ་ལ། །རླུད་སེམས་འདུས་པའི་ཐིག་ལེ་ནི། །ཀུན་རྫོབ་རྒྱུ་<milestone unit="line" n="654.3"/>ཡི་ཐིག་ལེ་རྣམས། །རྩ་མདུད་ཡི་གེའི་གཟུགས་ཅན་ལ། །དོན་དམ་བདེ་བའི་རང་བཞིན་གྱིས། །ཡེ་ཤེས་རླུད་དང་ལས་ཀྱི་རླུད་། །ཡར་ལྟ་རྒྱལ་བའི་ས་བོན་ལ། །མར་ལྟ་རྒྱུད་ལྔའི་ས་བོན་དུ། །རང་བཞིན་སྐུ་<milestone unit="line" n="654.4"/>ལ་ཐུགས་རྗེའི་འོད། །དབང་པོ་ལྔ་ཡི་ལོངས་སྤྱོད་ལྡན། །ཡེ་ཤེས་ལྔ་ཡི་འོད་ཟེར་འཕྲོ། །ལུས་སེམས་དབྱེར་མེད་ཆོས་སྐུའི་ངང་། །ལུས་ནི་གཟུགས་སྐུའི་སངས་རྒྱས་ཏེ། །ཆོས་སྐུ་གསང་བའི་མཛོད་ཡིན་ནོ། །ལུས་<milestone unit="line" n="654.5"/>གནས་རྩ་ཡི་ཕོ་བྲང་ན། །སེམས་ཀྱི་རྣམ་རྟོག་ལས་ཀྱི་རླུད་། །དྲན་པར་བྱེད་པས་སེམས་ཞེས་ཟེར། །ཡེ་ཤེས་རླུད་ནི་ཀུན་ལ་ཁྱབ། །རླུད་དང་སེམས་ལུས་དབྱེར་མེད་པས། །འགྱུར་བས་རླུ་་ཞེས་བརྟགས་པ་<milestone unit="line" n="654.6"/>ལས། །དོན་ལ་རླུད་སེམས་གཉིས་མེད་པས། །རླུད་བསྒོམས་སེམས་གྲོལ་དེ་ཡི་གནད། །གནད་དེ་མ་གཏོགས་རྩ་རླུད་བསྒོམ། །འཁྲུལ་པའི་ཆོས་ཡིན་གྲོལ་མི་འགྱུར། །རྩ་ལ་བརྟེན་ནས་གྲོལ་བྱེད་པ། །དབུགས་སུ་<milestone unit="page" n="655"/><milestone unit="line" n="655.1"/>༄༅། །འགྱུ་བའི་རླུད་དག་ནི། །ཉི་ཁྲི་ཆིག་སྟོང་དྲུག་བརྒྱ་འགྱུ། །རྐྱེན་རྣམས་འཚོགས་པས་ལས་རླུད་ཡིན། །གཟུང་འཛིན་དག་ན་ལས་རླུད་དག །ཡེ་ཤེས་རླུད་ནི་རིག་པ་ཡིན། །ནམ་དུའང་ནི་འགྱུར་བ་<milestone unit="line" n="655.2"/>མེད། །རླུད་གི་དངས་མ་ཐིག་ལེའི་འོད། །རྒྱུ་ཡི་ཐིག་ལེ་ཡི་གེའི་དབྱིབས། །བསྐྱེད་པའི་ས་བོན་ལྟ་བུ་ལ། །དོན་གྱི་ཐིག་ལེ་འཁོར་འདས་ཀྱི། །བདེ་སྡུག་ཐམས་ཅད་དེ་ཡི་རྩལ། །མ་རིག་ཉམས་ན་འཁོར་བར་<milestone unit="line" n="655.3"/>ལྟུང་། །རིག་ཅིང་འཕེལ་བས་མྱ་ངན་འདས། །བདེ་བའི་ངོ་བོ་སྟོང་པ་ལ། །སྟོང་པའི་མཚན་ཉིད་བདེ་བ་སྟེ། །བདེ་སྟོང་གཉིས་མེད་རིག་པ་དེ། །རང་ལུས་རྒྱལ་བའི་དཀྱིལ་འཁོར་དུ། །ངོ་བོ་སྟོང་ལ་རང་བཞིན་<milestone unit="line" n="655.4"/>གསལ། །རྣམ་པ་ལྷ་དང་ལྷ་མོ་མྲ །མ་དག་པ་ཡི་དུས་ཉིད་དུ། །ཟག་བཅས་ཟག་མེད་ཚུལ་དུ་བཞུགས། །ཟག་བཅས་ལུས་ལ་ཟག་མེད་སེམས། །གཉིས་མེད་ཡེ་ཤེས་ཆོས་སྐུ་ལ། །བདེ་སྟོང་ལོངས་སྤྱོད་རྫོགས་སྐུ་<milestone unit="line" n="655.5"/>སྟེ། །ཐིག་ལེ་མཐའ་བྲལ་བདེ་སྟོང་དེ། །འཇིག་རྟེན་འདས་དང་མ་འདས་པའི། །ཐམས་ཅད་ཀུན་གྱི་སྲོག་ཡིན་པས། །ཕྱི་ལྟར་མ་རྟོགས་འབྱུང་བ་ལྔ། །ནང་ལྟར་རྟོགས་པས་སྐུ་ལྔ་ཡིན། །གསང་བ་ཡེ་ཤེས་ལྔ་ཉིད་<milestone unit="line" n="655.6"/>དངོས། །ཐམས་ཅད་སངས་རྒྱས་རང་བཞིན་གྱིས། །རྩ་ཁམས་དཔའ་བོ་མཁའ་འགྲོ་ལ། །རྒྱུ་ཡི་ཐིག་ལེ་དངས་མ་ནི། །ཏིལ་འབྲུ་ཙམ་ཅིག་ཉམས་གྱུར་ན། །བདེ་སྟོང་ཡེ་ཤེས་ཡོན་ཏན་གྱི། །མྱ་ངན་འདས་པའི་<milestone unit="page" n="656"/><milestone unit="line" n="656.1"/>སྲོག་བཅད་པས། །མཁའ་འགྲོ་ཁྲི་འབུམ་དུ་དིར་འོང་། །དངོས་གྲུབ་དམ་པ་ཉམས་པར་འགྱུར། །དེ་ཉིད་མ་ཉམས་ལོངས་སྤྱོད་ན། །བདེ་སྟོང་ཡེ་ཤེས་ཡོན་ཏན་འཕེལ། །རང་རིག་བདེ་བ་ཆེན་པོའི་ངང་། །མཁའ་<milestone unit="line" n="656.2"/>འགྲོ་ཐམས་ཅད་དགྱེས་གྱུར་ནས། །འཁོར་འདས་ཐམས་ཅད་དབང་དུ་སྡུད། །ཀུན་གྱི་སྲོག་ཡིན་གྲོགས་བྱེད་དེ། །དབང་པོའི་ཡུལ་དུ་གྱུར་ཚད་ཀུན། །འདོད་ཡོན་བདེ་བ་ཆེན་པོ་སྲ །ཕྱི་རུ་མི་སྤོང་ནང་དུ་ནི། །རང་<milestone unit="line" n="656.3"/>ལུས་རྒྱལ་བའི་དཀྱིལ་འཁོར་དུ། །གསལ་བཏབ་མཆོད་པའི་བསོད་ནམས་ཀྱིས། །དཔག་ཅིང་བསྒྲང་བར་མི་ནུས་ཏེ། །ལོངས་སྤྱོད་རྫོགས་སྐུ་དངོས་ཉིད་ཡིན། །དེ་ལྟར་མི་ཤེས་ཐིག་ལེ་སྤངས། །ཡི་དམ་ཕྱི་ནས་<milestone unit="line" n="656.4"/>བསྒོམ་པ་དང་། །ཚོགས་དང་མཆོད་པ་ཕྱིར་འབུལ་ཞིང་། །ཡེ་ཤེས་སྡོད་ཀྱིས་ཐོབ་འདོད་རྣམས། །གྲངས་མེད་གསུམ་དུ་ཚོགས་བསགས་ཀྱང་། །ཡེ་ཤེས་རང་ལ་རང་གསལ་དུ། །ཡོད་བཞིན་གནད་དེ་མ་རིག་<milestone unit="line" n="656.5"/>པས། །འཁོར་བའི་བག་ཆགས་གྲོལ་མི་འགྱུར། །ཐབས་ལ་མཁས་པའི་རིག་པ་ཡིས། །མཚན་ལྡན་བདེ་བ་བསྐུལ་བ་ནི། །རྩ་ནས་ཐིག་ལེ་མ་ཉམས་གཡོས། །མཁའ་འགྲོ་བརྡ་བསྐུལ་རྒྱལ་བ་རྣམས། །བདེ་བ་ཆེན་<milestone unit="line" n="656.6"/>པོར་མཉེས་པ་ཡིས། །བསོད་ནམས་ཚོགས་རྫོགས་ཡེ་ཤེས་ཚོགས། །རང་རིག་བདེ་བ་ཆེན་པོ་དངོས། །དཔག་ཏུ་མེད་པའི་བྱིན་རླབས་འབྱུང་། །སངས་རྒྱས་སྟོང་དང་གྲངས་འདས་པ། །བླ་མ་ཡི་དམ་མཁའ་འགྲོ་<milestone unit="page" n="657"/><milestone unit="line" n="657.1"/>༄༅། །ཡིས། །ཞལ་མཐོང་དབང་བསྐུར་དུས་གཅིག་ཐོབ། །རིག་པའི་རྩལ་དབང་དེར་ཐོབ་པ། །ལུས་ནི་རྒྱལ་བ་སྐུ་ཉིད་དངོས། །ངག་ནི་ཅི་སྨྲས་སྔགས་ཡིན་ལ། །སྣང་བ་ལྷ་ཡི་དཀྱིལ་འཁོར་དུ། །ཉོན་<milestone unit="line" n="657.2"/>མོངས་ཐམས་ཅད་ཡེ་ཤེས་འཆར། །ཟག་བཅས་མི་སྣང་འཇའ་འོད་དུ། །གཞན་སྣང་རང་སྣང་བདེ་བར་ཡལ། །འདི་ལ་ཐེ་ཚོམ་མ་མཆིས་ན། །སངས་རྒྱས་ཉིད་དུ་གདོན་མི་ཟ། །ཡིད་གཉིས་ཟོས་ན་རྒྱབ་ཀྱིས་<milestone unit="line" n="657.3"/>ཕྱོགས། །ཐབས་མང་དཀའ་མེད་ལྷུན་གྲུབ་པའི། །རྩ་དང་རླུ་་དང་ཐིག་ལེ་ཡི། །སྣ་ཚོགས་བདེ་བ་སྤྲུལ་པའི་སྐུ། །གཞི་བདེ་ལམ་བདེ་འབྲས་བུ་བདེ། །བདེ་བའི་དོན་ཅིག་རྟོགས་པས་ན། །ཐམས་ཅད་བདེ་བའི་རང་<milestone unit="line" n="657.4"/>བཞིན་ལ། །དཀའ་ཐུབ་སྡུག་བསྔལ་མི་དགོས་པས། །ལམ་མཆོག་མཐར་ཕྱིན་འབྲས་བུའི་ལམ། །ཕྲད་མཆོག་དོན་གྱི་རྒྱལ་པོ་འདི། །སྔ་ཕྱི་གཉིས་སུ་འབྱུང་བ་དཀའ། །ད་ལྟར་བྱུང་བ་རྫོགས་སངས་རྒྱས། །མདོར་<milestone unit="line" n="657.5"/>བསྡུས་རྩ་རླུང་ཐིག་ལེ་གསུམ། །སྐུ་གསུམ་རིག་པ་གཅིག་ཏུ་འདུས། །ཀུན་རྫོབ་སྤྲུལ་སྐུའི་རྩ་ནི་ལུས། །དོན་དམ་ལོངས་སྐུའི་རྩ་དེ་བསྒོམ། །རང་བཞིན་ཆོས་སྐུ་དབུ་མའི་རྩ། །ལུས་ངག་ཡིད་གསུམ་དབྱེར་མེད་<milestone unit="line" n="657.6"/>པའི། །རྩ་ཡི་དངས་མ་རླུང་བཅུད་ནི། །སྤྲུལ་སྐུ་ལས་བྱེད་རླུང་ནི་འགྱུར། །ལོངས་སྐུ་ཡེ་ཤེས་རླུང་ནི་གནས། །ཆོས་སྐུ་ཁྱབ་བྱེད་མི་རྟོག་རླུང་། །སེམས་དང་གཉིས་མེད་གཅིག་པའི་རྩལ། །ཐིག་ལེ་ཉག་གཅིག་ཆོས་ཀྱི་<milestone unit="page" n="658"/><milestone unit="line" n="658.1"/>སྐུ། །ངོ་བོ་ཀ་དག་ཉིད་དུ་གནས། །དོན་དམ་ལོངས་སྐུའི་ཐིག་ལེ་ནི། །རང་བཞིན་ལྷུན་གྲུབ་འོད་དུ་གསལ། །ཀུན་རྫོབ་རྒྱུ་ཡི་ཐིག་ལེ་ནི། །དཀར་དམར་འཕེལ་ཟད་སྣ་ཚོགས་པ། །སྤྲུལ་སྐུའི་ས་བོན་ཐིག་ལེ་སྟེ། །དེ་<milestone unit="line" n="658.2"/>རྣམས་དབྱེར་མེད་བདེ་སྟོང་གིས། །སྤྲོས་བྲལ་ཐིག་ལེ་ཆེན་པོ་ནི། །སྐྱེ་འགག་མེད་པའི་ཆོས་ཉིད་དེ། །རིག་པ་བྱང་ཆུབ་སེམས་ཡིན་ནོ། །མ་རིག་རིག་པ་ཀུན་ཤེས་པའི། ཁྲེས་རབ་ཆེན་པོའི་སྐད་ཅིག་གིས། །ཆོས་<milestone unit="line" n="658.3"/>ཀུན་མངོན་པར་རྟོགས་པ་ནི། །ཐོག་མེད་གཞིའི་རིག་པ་དེ། །རང་བཞིན་ལྷུན་གྱིས་གྲུབ་པ་ལ། །མ་རིག་ངོ་བོ་ཀ་དག་བྱུང་། །ཐུགས་རྗེའི་མཚན་ཉིད་ཀུན་ལ་ཁྱབ། །འགྲོ་ཀུན་བདེ་གཤེགས་སྙིང་པོ་ཅན། །ཐམས་<milestone unit="line" n="658.4"/>ཅད་ངོ་བོ་ཉིད་སྐུ་ལ། །མ་རིག་ཞབྲུལ་པའི་དེར་འཛིན་གྱིས། །འོད་ཀྱིས་སྒ་མའི་ལུས་གྲུབ་ཅིང་། །དེ་འཛན་ཤེས་པའི་ལུས་སེམས་ལ། །གང་གིས་དྲན་དུ་སྙིང་ཡིན་པས། །རྩ་རླུད་ཐིག་ལེ་འདུས་པའི་སྐུ། །ལུས་ཀུན་<milestone unit="line" n="658.5"/>མཉམ་གནས་སྙིང་གི་དཀྱིལ། །རང་རིག་དང་པོའི་སངས་རྒྱས་བཞུགས།་།རང་བཞིན་འོད་དང་ཐིག་ལེ་སྐུ། །སྟོང་གསལ་དུས་གསུམ་འགྱུར་མེད་ཀྱང་། །རང་གིས་རང་གི་རྟོག་ཚོགས་བཅོམ། །རྟོག་མེད་ལྷུན་གྲུབ་<milestone unit="line" n="658.6"/>དོན་རྟོགས་པས། །རྡོ་རྗེ་གདན་དུ་བྱང་ཆུབ་མཛད། །བྱང་ཆུབ་ཆེན་པོའི་སྐུ་དེ་ཡིས། །ཆེ་བས་ནམ་མཁའི་མཐའ་དང་མཉམ། །ཀུན་ལ་དབྱེར་མེད་ཁྱབ་པར་གནས། །ཆུང་བ་རྟ་རྔ་བརྒྱ་གཤགས་ཙམ། །ཀུན་ལ་བྱེ་<milestone unit="page" n="659"/><milestone unit="line" n="659.1"/>༄༅། །བྲག་ཕྱེད་པར་གསལ། །གསལ་བའི་ཚད་ནི་ཉི་ཟླ་འདྲ། །ནམ་ཡང་མ་འགྲིབས་ས་ལེ་བ། །གཟི་བརྗིད་ལྷུན་སྡུག་གང་ཡང་གྲུབ། །འཕོ་འགྱུར་མེད་པའི་འགྲོ་འོང་ཅིང་། །མཉམ་པ་ཉིད་ལ་སོ་སོར་<milestone unit="line" n="659.2"/>སྟོན། །སྟོན་པ་དེ་བཞིན་གཤེགས་པའི་སྐུ། །སྤྱན་དང་ཞལ་དང་སྙན་ཤངས་ལྡན། །ཐམས་ཅད་མཁྱེན་པའི་ཡེ་ཤེས་མངའ། །སེམས་ཅན་ཀུན་གྱི་ལུས་ལ་གནས། །སྐུ་དེ་གདོས་བཅས་ཤ་ཁྲག་མིན། །སེམས་ཅན་<milestone unit="line" n="659.3"/>འཁྲུལ་བས་ཁམས་ཀྱི་གཟུགས། །རིགས་བྱེད་འོད་ཀྱི་ལུས་ཁྱད་མེད། །སྙམ་བྱེད་རྟོག་པའི་སྐུ་མ་ཡིན། །སྐུ་ནི་འོད་གསལ་སྟོང་པའི་སྐུ། །རྟག་པ་མ་ཡིན་དངོས་པོ་མེད། །ཆད་པ་མ་ཡིན་རང་འོད་གསལ། །ཐ་དད་མ་<milestone unit="line" n="659.4"/>ཡིན་ཕྱི་ནང་མེད། །སྣང་བ་ཡོད་ལ་རེག་པ་མེད། །སྐྱེ་ཤི་འཕོ་འགྱུར་མེད་པའི་སྐུ། །རང་གཞན་གཉིས་ཀྱི་སྣང་བ་སྲ །མཁའ་ཟླ་ཆུ་ཟླ་བཞིན་དུ་ཡོད། །གསུང་ནི་སྐྱེ་མེད་དོན་གྱི་གསུང་། །ཚིག་ཏུ་མི་གསུང་དོན་དུ་<milestone unit="line" n="659.5"/>གསུང་། །ཐུགས་ནི་གཟུང་འཛིན་མཁའ་ལྟར་དག །ཡིད་མེད་སེམས་སུ་གསལ་བ་མེད། །ཚོར་བ་མེད་ཅིང་མྱོང་བ་མེད། །འདུ་ཤེས་མེད་པས་ངར་འཛིན་མེད། །སྟོང་ཉིད་ཡེ་ཤེས་སྙིང་པོ་ཅན། །ཡེ་ཤེས་སྐུ་སྟེ་རང་<milestone unit="line" n="659.6"/>འབྱུང་བ། །ཞི་ཁྲོ་མ་ངེས་སེམས་དཔའ་ཚུལ། །རང་བཞིན་གནས་པའི་ཡེ་ཤེས་དེ། །རྐྱེན་གྱིས་ཉམས་སུ་བླངས་པ་ན། །ལྷག་མེད་དག་ཏུ་མྱ་ངན་འདའ་འོ། །གང་གི་རང་རྐྱེན་རང་འབྱུང་བ། །རང་འབྱུང་ཡེ་ཤེས་ལྟ་<milestone unit="page" n="660"/><milestone unit="line" n="660.1"/>སྒོམ་གྱིས། །ཉམས་སུ་བླངས་པས་གཟུང་འཛིན་གྱི། །རྣམ་སྨིན་རྣམ་ཤེས་འཁྲུལ་རྟོག་རྣམས། །རང་ཞི་རང་དག་རང་ཡལ་དུ། །རང་སར་གྲོལ་ནས་གཞི་ཐོག་ཏུ། །གཞི་གྲོལ་ལམ་ལས་འདས་པ་ཡིས། །སྐུ་གསུང་<milestone unit="line" n="660.2"/>འབྲས་བུ་ཐོབ་པར་འགྱུར། །སྣང་སྲིད་རང་སྒྲིབས་ལུས་སུ་འཁྲུལ། །ཀུན་ལ་ཁྱབ་ཀྱང་རིག་པ་དེ། །ལུས་དང་ཡིད་ཀྱིས་གཟུང་འཛིན་བཅིངས། །དཔེར་ན་ཁང་པའི་ཕྱི་ནང་ན། །ནམ་མཁའ་མཉམ་པ་རིས་མེད་<milestone unit="line" n="660.3"/>ཀྱང་། །ནང་ནས་ཕྱི་རུ་ལྟས་པའི་ཚེ། །བུ་ག་ཕྲ་མོ་རྣམས་ལ་ནི། །ནམ་མཁའ་སྐར་མའི་ཟེར་ཙམ་སྣང་། །འབྲིང་པོ་རྣམས་ལ་ཉི་ཟླ་ཙམ། །ཕྱི་རོལ་མཐོང་ན་ཕྱོགས་བཅུ་ཡི། །མཐའ་དབུས་མེད་པར་སྣང་བ་<milestone unit="line" n="660.4"/>བཞིན། །ལུས་སེམས་ཕྱི་ནང་མེད་པ་ལ། །ལུས་སུ་བཟུང་ནས་སེམས་བཅིངས་པས། །རིག་པ་སྲོག་རྩ་སྙིང་ལ་གནས། །སྙིང་ནས་དབང་པོའི་རྩ་སྒོ་ནི། །ཕྲ་མོ་ཁོང་སྟོང་ཟང་ཐལ་ལ། །ཕྱི་ནས་ཡུལ་ལྔའི་སྣང་བ་<milestone unit="line" n="660.5"/>ནི། །དེར་སྣང་འཕྲ་མོའི་ཡེ་ཤེས་འཆར། །དབང་པོའི་དྭངས་མ་མིག་ལ་ནི། །རྩ་ནི་འཕྲ་ཡང་འདངས་ལ་གསལ། །རིག་པའི་ཡེ་ཤེས་སྟོང་གསལ་དེ། །སྐར་ཁུང་ནང་གི་ཉི་ཞུར་བཞིན། །གསལ་སྟོང་ཐིག་ལེའི་སྐུ་རུ་<milestone unit="line" n="660.6"/>གསལ། །ཆུང་ཡང་འོད་ཀྱི་དཀྱིལ་འཁོར་ཅན། །དེ་ཉིད་མཁའ་དང་མཉམ་གྱུར་ཀྱང་། །རང་གི་གཟུང་འཛིན་ལུས་རྒྱས་འཐུམས། །སྒྲིབ་པ་དེ་ཉིད་གསལ་བའི་གནད། །ལུས་གནད་དངས་མའི་རྩ་གཅུན་ཅིང་། །རྩ་<milestone unit="page" n="661"/><milestone unit="line" n="661.1"/>༄༅། །རླུང་དངས་མའི་ཐིག་ལེ་ཡི། །རིག་པ་ལྷ་སྟངས་དབྱིངས་ལ་གཅུན། །དབྱིངས་རིག་གཉིས་མེད་རིག་པ་དེ། །རྒྱ་མཐོངས་སྟེང་གི་ནམ་མཁའ་བཞིན། །ཇེ་ཆེ་ཇེ་གསལ་ནམ་ཞིག་ན། །གཟུང་འཛིན་འཇའ་<milestone unit="line" n="661.2"/>ལུས་མཁའ་ལྟར་དག །རིག་པ་ཡེ་ཤེས་འོད་གསལ་སྐུ། ཁོ།ལ་སྒོང་དག་པ་ཤུབས་མེད་བཞིན། །ཕྱོགས་བཅུ་ཀུན་ཏུ་རང་གསལ་བའི། །རང་གིས་ཇི་ལྟར་ལྟས་བཞིན་གྱིས། །ངོ་བོ་སྟོང་ཞིང་དངོས་པོ་མེད། །རང་<milestone unit="line" n="661.3"/>བཞིན་གསལ་ཞིང་ཆད་པ་མེད། །དངོས་པོའི་ཆོས་སུ་སྐྱེ་མ་མྱོང་། །དངོས་མེད་ཆོས་སུ་འགག་མ་མྱོང་། །གཉིས་མེད་གཅིག་གི་མཐའ་དང་བྲལ། །ཅིར་ཡང་མ་གྲུབ་ཅིར་ཡང་རུང་། །མ་བྱས་པ་རུ་ལྷུན་གྱིས་<milestone unit="line" n="661.4"/>གྲུབ། །ཕྱོགས་རིས་མེད་དེ་མཐའ་དང་བྲལ། །ནམ་མཁའ་དངས་པའི་དཀྱིལ་བཞིན་དུ། །ཐམས་ཅད་རྒྱལ་བའི་སྐུ་རུ་སྣང་། །ཇི་ལྟ་བ་ཡི་ངང་ཉིད་ནས། །མདངས་ཀྱིས་སྐུ་ནི་རྣམ་པ་ལྔ། །སོ་སོ་རིགས་ཀྱི་མཚན་ཉིད་<milestone unit="line" n="661.5"/>འཛིན། །ཡེ་ཤེས་འོད་ལྔའི་ཀློང་ན་བཞུགས། །ཆོས་སྐུའི་ངང་ལས་མ་གཡོས་བཞིན། །གསལ་ལ་འགག་མེད་ལོངས་སྤྱོད་པས། །ཆོས་ཉིད་དབྱིངས་ཀྱི་ཡེ་ཤེས་སྐུ། །ཡེ་ནས་ངོ་བོ་ཀུན་གསལ་བས། །གསལ་དག་མེ་<milestone unit="line" n="661.6"/>ལོང་ཡེ་ཤེས་སྐུ། །གནས་ལུགས་གཅིག་ལས་མ་འདས་པས། །མཉམ་པ་ཉིད་ཀྱི་ཡེ་ཤེས་སྐུ། །ཆགས་པ་མེད་པར་ཀུན་ཤེས་པས། །སོ་སོར་རྟོག་པའི་ཡེ་ཤེས་སྐུ། །རྩོལ་བ་མེད་པར་ལྷུན་གྲུབ་པས། །བྱ་བ་གྲུབ་པའི་<milestone unit="page" n="662"/><milestone unit="line" n="662.1"/>ཡེ་ཤེས་སྐུ། །ཡེ་ནས་ཇི་བཞིན་དེ་ཉིད་ལ། ཁུསྣྲུ་ལས་མ་བསྐྱེད་རྐྱེན་མི་ཤིགས། །འགྲོ་འོང་བྲལ་ཏེ་དུས་ཐམས་ཅད། །རྟག་པར་བཞུགས་པའི་ཡེ་ཤེས་སྐུ། །འདི་ནི་ཞིང་ཁམས་ཆེན་པོ་མྲ །ཕྱོགས་མེད་རྒྱུན་གྱི་ཐུགས་<milestone unit="line" n="662.2"/>རྗེ་ནི། །རང་སྣང་ཡེ་ཤེས་གཞན་སྣང་དུ། །སྐུ་ལྔའི་འགྲོ་དོན་འཕྲིན་ལས་ནི། །ཐོག་མ་མེད་པའི་དང་པོ་འདི། །གནད་ལ་བརྟེན་ནས་གྲོལ་བའི་ལམ། །བགྲོད་མི་དགོས་པ་ཅིག་ཆར་གནད། །རྟོགས་པ་མངོན་གྱུར་<milestone unit="line" n="662.3"/>སངས་རྒྱས་སོ། །ཐ་མལ་དང་པོའི་ལས་ཅན་གྱིས། །གནད་འདི་ཉམས་བླངས་གྲོལ་བ་ཡི། །རིག་པ་སྐུ་རུ་གྲོལ་བའི་རྟགས། །ཐིག་ལེ་སྟོང་པའི་སྒྲོན་མར་འཆར། །སྐུ་དང་ཡེ་ཤེས་ཤར་བའི་རྟགས། །རང་བཞིན་<milestone unit="line" n="662.4"/>གསལ་མདངས་འོད་དུ་འཆར། །འོད་དེ་ཞིང་ཁམས་གསལ་བའི་རྟགས། །རིག་པ་དབྱིངས་ཀྱི་སྒྲོན་མ་འཆར། །དེ་རྣམས་ཆོས་སྐུར་གྲོལ་བའི་རྟགས། ཁེས་རབ་རང་འབྱུང་སྒྲོན་མ་འཆར། །དོན་གྱིས་རྟགས་སུ་བརྡ་<milestone unit="line" n="662.5"/>ཤར་བས། །རྒྱང་ཞག་ཆུ་ཡི་སྒྲོན་མ་འོ། །སྒྲོན་མ་རྣམ་བཞིའི་རྟགས་མཐོང་ནས། །བདེན་པ་མཐོང་བས་ཕྱིར་མི་ལྡོག །དཔེར་ན་སྦྲུལ་གྱི་རྐང་ལག་དེ། །བཅུས་པས་གསལ་བ་བཞིན་དུ་ནི། །ལུས་གནད་རྩ་ཡི་ཕོ་བྲང་<milestone unit="line" n="662.6"/>དུ། །རྡོ་རྗེའི་ལུས་སེམས་གནད་བཅུན་པས། །རང་ལ་གནས་པའི་ཡེ་ཤེས་དེ། །གནས་པ་ཙིཉིའི་དཀྱིལ་ན་གནས། །གསལ་བ་ནམ་མཁའི་དབྱིངས་ན་གསལ། །ཁྱབ་པ་འཁོར་འདས་ཡོངས་ལ་ཁྱབ། །ཡིན་པ་ཐམས་<milestone unit="page" n="663"/><milestone unit="line" n="663.1"/>༄༅། །ཅད་རང་རིག་ཡིན། །རང་རིག་རྟོག་པས་མངོན་སངས་རྒྱས། །སངས་རྒྱས་གཞན་ནས་བརྩལ་དུ་མེད། །རང་ངོ་ཤེས་ན་དེ་རང་དངོས། །མ་བཙལ་བཞག་པས་རང་བཙལ་རྫོགས། །འཁོར་བ་མ་སྤངས་<milestone unit="line" n="663.2"/>རང་སར་གྲོལ། །མངོན་སུམ་རྟོགས་པའི་སྐལ་ལྡན་ལ། ཁམས་གསུམ་འཁོར་བའི་མིང་མེད་པས། །སངས་རྒྱས་མེད་པ་མ་མཆིས་སོ། །ཐོག་མེད་དང་པོའི་རིག་པ་འདི། །གཞན་གྱི་བྱེད་མཁན་མ་ཡིན་པར། །མེ་ཉིད་<milestone unit="line" n="663.3"/>དུ་བས་རང་བསྒྲིབས་བཞིན། །རང་གི་རང་རྩལ་མ་རིག་པའི། །སྒྲིབ་བཅས་གཞིའི་སྐུ་གསུམ་སྟེ། །དྲི་མས་དྲི་མ་འཁྲུ་བ་བཞིན། །རང་གི་གཉེན་པོར་རང་ཉིད་ཀྱི། །རྟོག་པས་རྟོག་པ་བཅོམ་པ་ཡི། །རྟོག་གཉིས་རང་<milestone unit="line" n="663.4"/>སར་དག་ཙམ་ན། །དྲི་མ་མེད་པའི་ནོར་བུ་བཞིན། །སངས་རྒྱས་སེམས་ཅན་གཉིས་མེད་པ། །ལམ་གྱིས་བཅོས་སུ་ག་ལ་ཡོད། །ཐམས་ཅད་རང་ཤར་རང་གྲོལ་གྱིས། །རང་གསལ་རིག་པའི་ཡེ་ཤེས་ལ། །གཟུང་<milestone unit="line" n="663.5"/>འཛིན་སྦྲུལ་མདུད་བཞིན་དུ་གྲོལ། །རང་སྣང་ཉི་ཟླའི་འོད་བཞིན་གསལ། །རང་ངོ་སྔར་འདྲིས་མི་བཞིན་ཤེས། །ཐེ་ཚོམ་མེ་ལོང་བྱད་བཞིན་ཆོད། །རང་དབང་རྒྱལ་པོ་བཞིན་དུ་ཐོབ། །རྟོགས་པའི་ཡེ་ཤེས་སྐད་གཅིག་<milestone unit="line" n="663.6"/>ལ། །ཕྱིར་མི་ལྡོག་པ་བདེན་པའི་དོན། །མངོན་སུམ་མཐོང་བས་ས་རྣམས་ནི། །ཀུན་རྫོབ་ཙམ་དུ་བསྟན་པ་ལས། །ཡང་དག་དོན་དུ་རབ་ལས་ནི། །ས་ཞེས་བྱ་བ་གུད་ན་མེད། །སྒྲོད་དུ་མེད་དེ་རང་རིག་ལ། །མུན་པའི་<milestone unit="page" n="664"/><milestone unit="line" n="664.1"/>དཀྱིལ་དུ་ཉི་ཤར་བཞིན། །ཐམས་ཅད་མ་ལུས་དུས་གཅིག་རྫོགས། །ལམ་པ་རྣམས་དང་སྒོ་བསྟུན་ན། །སྡུག་བསྔལ་བདེ་བར་མཐོང་བ་ཡིས། །ས་ནི་དང་པོ་རབ་ཏུ་དགའ། །ཐེ་ཚོམ་དྲི་མ་མ་མཆིས་པས། །གཉིས་པ་<milestone unit="line" n="664.2"/>དྲེ་མ་མེད་པའི་ས། །རང་སྣང་གསལ་འགྲིབ་མེད་པ་ཡིས། །གསུམ་པ་འོད་བྱེད་ས་ཐོབ་བོ། །འོད་སྣང་ཕྱོགས་བཅུར་ཁྱབ་པ་ཡི། །ས་ནི་བཞི་པ་འོད་འཕྲོ་བ། །ཉོན་མོངས་སྣང་བ་དག་པ་ཡིས། །ས་ནི་ལྔ་པ་སྦྱང་<milestone unit="line" n="664.3"/>དཀའ་བ། །རང་རིག་ཐིག་ལེའི་སྐུ་གསལ་པ། །དྲུག་པ་མངོན་དུ་གྱུར་པའི་ས། །དེ་ལ་གོམས་པས་འཁོར་བ་དག །བདུན་པ་རིང་དུ་སོང་བའོ། །སྐུ་ཡི་འོད་དང་ཞིང་ཁམས་རྒྱས། །བརྒྱད་པ་མི་གཡོའི་ས་ནོན་པ། །དེ་<milestone unit="line" n="664.4"/>ཉིད་མི་གཡོ་བསྟན་པར་གནས། །དགུ་པ་ལེགས་པའི་བློ་གྲོས་ས། །ཡེ་ཤེས་སྣང་བ་ལམ་མེ་བའི། །ཆོས་ཉིད་རང་གསལ་ལྷུག་པར་ཤར། །བཅུ་པ་ཆོས་ཀྱི་སྤྲིན་གྱི་ས། །བདེན་པ་མཐོང་བའི་གང་ཟག་<milestone unit="line" n="664.5"/>གིས། །དབུགས་འདི་མ་བོར་ས་དེ་ནོན། །གཟུང་འཛིན་ལུས་རྒྱ་གྲོལ་བའི་ཚེ། །སྣང་སྲིད་ཆོས་སྐུའི་དཀྱིལ་འཁོར་དུ། །ཡེ་ཤེས་སྐུ་ཡི་འོད་ཀྱིས་བརྒྱན། །བཅུ་གཅིག་ཀུན་ཏུ་འོད་ཀྱི་ས། །དེ་ལ་ཞེན་ཆགས་མེད་པ་<milestone unit="line" n="664.6"/>ཡིས། །བཅུ་གཉིས་མ་ཆགས་པདྨ་སྤྱན། །སྐུ་དང་ཞིང་ཁམས་འཁོར་གྱི་ཚོགས། །གསལ་ལ་འཛིན་མེད་འོད་ཀྱི་ཚུལ། །བཅུ་གསུམ་འཁོར་ལོ་ཚོགས་ཆེན་ས། །ཡེ་ཤེས་སྣང་བ་འགྱུར་མེད་གནས། །བཅུ་བཞི་བདེ་བ་<milestone unit="page" n="665"/><milestone unit="line" n="665.1"/>༄༅། །ཆེན་པོའི་ས། །ལྷུན་གྲུབ་འགྱུར་མེད་རྩལ་རྫོགས་པས། །བཅོ་ལྔ་རྡོ་རྗེ་འཛིན་པ་ཡིས། །རྣམ་པར་མི་རྟོག་ཡེ་ཤེས་ལྡན། །ས་རྣམས་མ་ལུས་ས་གཅིག་སྟེ། །ལྷག་བཅས་ཚུལ་དུ་མངོན་སངས་རྒྱས། །དེ་<milestone unit="line" n="665.2"/>ཡི་རྟགས་ཀྱིས་བྱུང་ཚུལ་ནི། །རང་སྣང་སྐུ་དང་ཡེ་ཤེས་ཀྱི། །ཞིང་ཁམས་འོད་གསལ་དཀྱིལ་འཁོར་ལ། །གཞན་གྱི་སྣང་བར་རྟགས་འདི་འབྱུང་། །སྐུ་ལ་གོམས་པས་འཇའ་ཚོན་དང་། །ལྷ་ཡི་སྐུ་དང་ས་གཡོས་<milestone unit="line" n="665.3"/>འབྱུང་། །གསུང་ལ་གོམས་པས་ཡི་གེ་དང་། །ཆོས་ཀྱི་སྒྲ་དང་རོལ་མོ་འབྱུང་། །ཐུགས་ལ་གོམས་པས་གདུང་དང་ནི། །རིང་བསྲེལ་ནམ་མཁའ་དངས་པ་འབྱུང་། །ཡང་དག་རྫོགས་པའི་སངས་རྒྱས་ནི། །ལྷག་མ་མེད་<milestone unit="line" n="665.4"/>པར་མྱ་ངན་འདས། །རང་གཞན་འཁོར་འདས་ཐམས་ཅད་ཀུན། །ཆོས་སྐུ་བདེ་བ་ཆེན་པོ་སྲ །ཐམས་ཅད་མཁྱེན་པར་སངས་རྒྱས་པས། །གདུལ་བྱ་སྐོར་ཚེའི་སྣང་བ་སྲ །སྐུ་གདུང་འཇའ་འོད་ལ་སོགས་པས། །གང་<milestone unit="line" n="665.5"/>གི་རྟགས་ཡང་མི་འབྱུང་སྟེ། །རྒྱལ་བ་ནམ་མཁའི་སྐུ་ཅན་ལ། ཁྲ་རུས་ཁྲག་ནི་མེད་པ་མྲ །རིང་བསྲེལ་འབྱུང་བར་ག་ལ་འགྱུར། །འོན་ཀྱང་གདུལ་བྱའི་མོས་སྣང་གིས། །ཐབས་ཀྱི་རིང་བསྲེལ་འབྱུང་བ་སྲིད། །འགྲོ་<milestone unit="line" n="665.6"/>ལ་ཕན་པའི་ཐབས་ཙམ་ལས། །རྡོ་རྗེ་སྐུ་གསུང་ཐུགས་ཉིད་དུ། །སངས་རྒྱས་པ་ལ་རིང་བསྲེལ་མེད། །བྱེ་མ་ལ་ནི་མར་བྱུང་ངམ། །འབྲས་བཏབ་ཏིལ་འབྲུ་སྨིན་པ་ནི། །དེ་ཚེ་རིང་བསྲེལ་ཡོད་པར་འགྱུར། ཁྲ་ཁྲག་<milestone unit="page" n="666"/><milestone unit="line" n="666.1"/>རུས་པའི་དངས་མ་རྣམས། །ཏིང་ངེ་འཛིན་ནམ་ཤུགས་ཀྱིས་འདུས། །བཅུད་དུ་དྲིལ་བའི་གཟུགས་བརྙན་ཡིན། །བྱུང་དང་མ་བྱུང་དོན་ལ་འདྲ། །རྒྱལ་བ་མྱ་ངན་འདས་ཀྱང་ནི། །རིང་བསྲེལ་མཆོད་པས་འགྲོ་དོན་<milestone unit="line" n="666.2"/>བྱེད། །ལམ་དྲི་མ་གྲོལ་བྱེད་ཀྱི་ལེའུ་སྟེ་བདུན་པའོ།། །།གདོད་ནས་རང་ངམ་སྐུ་གསུམ་འདི། །ཡིན་མིན་རྟགས་པ་བྱིས་པ་ཡིན། །མཁས་པ་རྣམས་ནི་ཐེ་ཚོམ་བྲལ། །སྒྲ་དང་ཚད་མ་ལ་སོགས་པའི། །རང་<milestone unit="line" n="666.3"/>ཕྱོགས་འཛིན་པའི་སྒྲུབ་མཐའ་ཡིས། །འདི་ཉིད་གཏན་ལ་ཕེབས་པ་མེད། །རིག་པ་རང་བྱུང་རང་གྲོལ་གྱིས། །དོན་འདི་རྟོགས་ན་སྔོན་སངས་རྒྱས། །གཞི་དང་ལམ་གྱི་སྐྱོན་དག་པས། །འབྲས་བུ་མིང་དུ་བརྟགས་པ་<milestone unit="line" n="666.4"/>ལ། །སྐུ་གསུམ་གཞི་ལ་གནས་གྱུར་ཀྱང་། །རང་ངོ་མ་ཤེས་འཁྲུལ་པ་ཡིན། །སེམས་ཅན་ཉོན་མོངས་འབྱུང་བ་ལས། །འཁྲུལ་པ་སངས་པས་སེམས་ཅན་གྲོལ། །སེམས་ཉིད་སྤངས་བྱ་ཐོབ་བྱེད་ཀྱིས། །གཉེན་པོ་ལམ་<milestone unit="line" n="666.5"/>གྱིས་བསྒྲིབས་པ་ལ། །སྤངས་ཐོབ་མེད་པའི་ཡེ་ཤེས་ལ། །གཉིས་འཛིན་བག་ཆགས་ཟད་ཙམ་ན། །ལམ་གྱི་མཐའ་རུ་ཕྱིན་པ་ཡིས། །སྐུ་གསུམ་ཡེ་ཤེས་མངོན་འགྱུར་དུ། །ཡོན་ཏན་ཕྱོགས་མེད་རྒྱས་པ་ལ། །སངས་<milestone unit="line" n="666.6"/>རྒྱས་སྐུ་གསུམ་དཔལ་དུ་འབར། །སྐུ་གསུམ་ངོ་བོ་གཅིག་པ་ལ། །འཁོར་བ་དང་ནི་མྱ་ངན་འདས། །རིག་དང་མ་རིག་ཁྱད་པར་གྱིས། །སངས་རྒྱས་སེམས་ཅན་ལྡོག་ཆ་ཡིན། །སྐྱེ་འགག་མེད་པའི་འོད་གསལ་དེ། །མ་<milestone unit="page" n="667"/><milestone unit="line" n="667.1"/>༄༅། །རིག་འོད་ལས་བྱུང་བར་འཁྲུལ། །རིག་ན་འབྱུང་བ་འོད་དུ་ལྡོག །དང་པོ་སྐུ་ལས་ལུས་སུ་འཁྲུལ། །ད་ནི་ལུས་ལས་སྐུ་རུ་ལྡོག །དང་པོ་ཀ་དག་སེམས་སུ་ཞབྲུལ། །རྟོགས་ན་སེམས་ཉིད་རིག་པར་<milestone unit="line" n="667.2"/>ལྡོག །དང་པོ་ཡེ་ཤེས་རིག་པར་ཤར། །ཤེས་ནས་ཅི་ཤར་ཡེ་ཤེས་དངོས། །ངོ་བོ་གཅིག་ལ་རྣམ་པ་གཉིས། །ཟློག་ཆ་ཐ་དད་བྱུང་གྱུར་ཀྱང་། །དཔེར་ན་མུན་པས་བསྒྲིབས་ཙམ་ན། །རང་གཞན་ཡོད་ཀྱང་མི་སྣང་<milestone unit="line" n="667.3"/>ལ། །འོད་ཀྱི་སྒྲོན་མས་མུན་བསལ་ན། །རང་གཞན་ཐམས་ཅད་སྣང་བ་བཞིན། །མ་རིག་པ་ཡིས་ཀུན་བསྒྲིབས་ལ། །སྒྲིབ་པ་གསལ་བས་ཐམས་ཅད་དུ། །རང་རིག་སྐུ་གསུམ་མངོན་སུམ་རྟོགས། །ངོ་བོ་རང་<milestone unit="line" n="667.4"/>བཞིན་ཐུགས་རྗེ་གསུམ། །ངོ་བོ་སྟོང་པར་མ་ཤེས་པས། །མ་དག་ཉོན་མོངས་འཁྲུལ་སྣང་བྱུང་། །རིག་པ་བཟུང་ཡུལ་ངོ་བོ་སྟོང་། །དམིགས་མེད་འོད་གསལ་རྒྱས་པ་ཡིས། །སྤྱིན་མེད་ནམ་མཁའི་དབྱིངས་བཞིན་<milestone unit="line" n="667.5"/>དུ། །ངོ་བོ་ཉིད་ཀྱི་སངས་རྒྱས་ཡིན། །དེ་ཡི་རང་བཞིན་འགག་མེད་འདི། །མ་ཤེས་རང་གི་སྐྲིབ་པ་གཡོགས། །བརྟན་གཡོས་སྣོད་བཅུད་གཟུགས་བརྙན་ཀུན། །སོ་སོར་རྟོགས་པའི་གཟུང་འཛིན་འཁྲུལ། །རིག་པ་<milestone unit="line" n="667.6"/>དངོས་པོ་མཚན་མ་ཡི། །དེར་འཛིན་སངས་ནས་སྣང་བ་ཀུན། །ནམ་ལངས་ཉི་མའིའོདབཞིནདུ། །ཞིངཁམས་འོད་དང་རིག་པ་སྐུ། །གཉིས་མེད་ཡེ་ཤེས་རྒྱས་པ་ཡི། །རངབཞིནལྷུནགྲུབསངས་རྒྱས་ཡིན། །དེ་<milestone unit="page" n="668"/><milestone unit="line" n="668.1"/>ཡི་ཐུགས་རྗེ་ཀུན་ཁྱབ་ནི། །མ་ཤེས་རང་བཞིན་གཉིས་འཛིན་ལ། །ཨ་འཐས་ཉེ་རིང་ཕྱོགས་ཆ་ཡི། །ཞེན་ཆགས་འཁོར་བའི་བག་ཆགས་འཁྲུལ། །དེ་ཉིད་ངོ་ཤེས་ཐམས་ཅད་ཀུན། །རང་འབྱུང་ཡེ་ཤེས་རང་རིག་<milestone unit="line" n="668.2"/>པས། །ཐུགས་རྗེས་གང་ལ་གང་འདུལ་དུ། །བསམ་གྱིས་མི་ཁྱབ་སྤྲུལ་པས་ཏེ། །རྒྱུ་རྐྱེན་འཚོགས་པའི་ས་གཞི་ལ། །དགོས་འདོད་སྣ་ཚོགས་སྐྱེ་བ་བཞིན། །མཁྱེན་པའི་ཡེ་ཤེས་རྒྱས་པ་ཡི། །ཐུགས་རྗེས་ཀུན་ཁྱབ་<milestone unit="line" n="668.3"/>སངས་རྒྱས་ཡིན། །ཀུན་གཞི་ཀུན་ལ་ཁྱབ་པ་དེ། །མ་ཤེས་ཀུན་གཞིའི་རྣམ་ཤེས་འཁྲུལ། །ཤེས་པ་རྣམ་མཁྱེན་ཡེ་ཤེས་སུ། །ཐམས་ཅད་མཁྱེན་པའི་སངས་རྒྱས་བྱུང་། །གཞི་ནི་མ་རིག་འཁྲུལ་པའི་དུས། །ཚོགས་དྲུག་<milestone unit="line" n="668.4"/>སྣང་བ་འཁྲུལ་པ་ལ། །རང་ངོ་ཤེས་པ་སྤྲུལ་སྐུ་ཡིན། །སྒོ་ལྔའི་ཡིད་བྱེད་འཁྲུལ་པ་ལ། །རང་བཞིན་ཤེས་ན་གྲོལ་བ་སྟེ། །ཀུན་གཞི་རྣམ་ཤེས་ཞབྲུལ་པ་ལ། །རྡོ་རྗེ་ལྟ་བུའི་ཏིང་ངེ་འཛིན། །མི་རྟོགས་ཀུན་ཤེས་སངས་<milestone unit="line" n="668.5"/>རྒྱས་ཡིན། །དེ་ལ་ལམ་གྱི་འཁྲུལ་གྲོལ་གཉིས། །ཆོས་དང་ཆོས་མིན་མི་ཤེས་ལུབྲུལ། །སྤང་བླང་ཤེས་པ་སྤྲུལ་སྐུ་ལ། །ཉོན་མོངས་གཉེན་པོ་བརྟེན་པས་འཁྲུལ། །སྤང་གཉེན་གཉིས་མེད་ལོངས་སྐུ་སྟེ། །དེ་བཞིན་<milestone unit="line" n="668.6"/>ཤེས་བྱའི་སྒྲིབ་པ་ལ། །བག་ཆགས་དག་པ་ཆོས་ཀྱི་སྐུ། །དེ་དོན་མཐར་ཕྱིན་འབྲས་བུ་ལ། །ད་རུང་རེ་དོགས་འཁོར་བའི་ཆ། །ཐེ་ཚོམ་ཆོད་པ་སྤྲུལ་སྐུ་ཡིན། །ཐེ་ཚོམ་མེད་ཀྱང་སྤང་ཐོབ་ཀྱིས། །སྦྱང་སྒྲོད་དགོས་པ་<milestone unit="page" n="669"/><milestone unit="line" n="669.1"/>༄༅། །འཁོར་བའི་ཆ། །གནས་ལུགས་སྤྱོད་པ་ལོངས་སྐུ་ཡིན། །ཟད་པ་སྐྱོལ་བས་འཁོར་བ་དག །ལྷུན་གྱིས་གྲུབ་པས་ཆོས་ཀྱི་སྐུ། །ཟད་མེད་དབྱིངས་ནས་དོན་ཀུན་མཛད། །ངོ་བོ་རང་བཞིན་མཚན་ཉིད་<milestone unit="line" n="669.2"/>ཀྱིས། །ཀ་དག་ལྷུན་གྲུབ་ཀུན་ཁྱབ་སྟེ། །གཞི་དང་འབྲས་བུ་དབྱེར་མེད་པའི། །ངོ་བོ་ཉིད་དུ་གཅིག་གྱུར་ཀྱང་། །བག་ལ་ཉལ་གཞི་མ་རིག་ལམ། །འབྲས་བུ་དེ་ཉིད་མཐར་ཕྱིན་པས། །ཐོག་མ་ཉིད་ནི་གྲོལ་བ་<milestone unit="line" n="669.3"/>སྟེ། །དཔེར་ན་གསེར་གྱི་སེར་པོ་བཞིན། །འབྲས་བུ་གཞི་ཐོག་རང་གྲོལ་ཀྱང་། །འབྲས་བུ་རྒྱུ་རུ་མི་ལྡོག་སྟེ། །ཏིལ་མར་ཏིལ་དུ་མི་ལྡོག་བཞིན། །སངས་རྒྱས་སེམས་ཅན་ལྡོག་མི་སྲིད། །མཁྱེན་པ་བག་ལ་ཉལ་མི་<milestone unit="line" n="669.4"/>འགྱུར། །འོད་གསལ་བ་ལ་སྒྲིབ་པ་བྲལ། །རྡོ་རྗེའི་སྐུ་ལ་འཕོ་འགྱུར་མེད། །རྡོ་རྗེ་གདན་དུ་བྱང་ཆུབ་པས། །དུས་གསུམ་སངས་རྒྱས་དེར་སངས་རྒྱས། །ཐོག་མ་མེད་ནས་ཐ་མའི་བར། །རིག་པ་གདོད་ནས་སྐུ་གསུམ་<milestone unit="line" n="669.5"/>དུ། །ངོ་བོ་བཞི་ཡི་སྐུ་གསུམ་ལ། །རང་བཞིན་ལམ་ལ་མཐར་ཕྱིན་པས། །མཚན་ཉིད་ཤེས་པ་འབྲས་བུ་སྟེ། །རང་སེམས་ཅི་ཡང་མ་གྲུབ་པ། །སྤྲོས་དང་བྲལ་བའི་ཆོས་སྐུ་ཡིན། །བེམ་སྟོང་ཧད་སྟོང་མ་ཡིན་པ། །རང་<milestone unit="line" n="669.6"/>རིག་རང་རྩལ་ལོངས་སྐུ་ལ། །གསལ་དངས་འགག་མེད་སྣ་ཚོགས་སུ། །ངེས་མེད་འཆར་བ་སྤྲུལ་པའི་སྐུ། །དེ་ཉིད་མ་རིག་རིག་ཐོག་ཏུ། །བླ་མས་རང་ངོ་སྤྲད་པ་ཡིས། །ཡིན་ལུགས་ཤེས་པས་ཆོས་ཀྱི་སྐུ། །གོ་བའི་<milestone unit="page" n="670"/><milestone unit="line" n="670.1"/>ཡུལ་དུ་མ་ལུས་པར། །རྒྱུད་ཐོག་ཉམས་མྱོང་ལོངས་སྤྱོད་དང་། །རེ་དོགས་དུམ་བུར་མ་ཆད་པར། །སྣ་ཚོགས་གཅིག་ཤེས་སྤྲུལ་པའི་སྐུ། །དབྱེར་མེད་རྟོགས་པ་འབྲས་བུའི་དོན། །འཁོར་འདས་གཉིས་མེད་གཅིག་ཏུ་<milestone unit="line" n="670.2"/>འདྲེས། །མཁའ་ལ་སྤྲིན་ཕུང་ཡལ་བ་བཞིན། །ཐམས་ཅད་དེ་ཡི་ངོ་བོར་གྲོལ། །སྤྲོས་བྲལ་ཀུན་ཁྱབ་ཆོས་ཀྱི་སྐུ། །འཁོར་བ་བྱ་བའི་ཡུལ་མེད་པས། །མྱ་ངན་འདས་པའི་མིང་ཡང་མེད། །སེམས་ཅན་རྟོགས་པའི་རྒྱུད་<milestone unit="line" n="670.3"/>ཟད་པས། །སངས་རྒྱས་ཡིན་པའི་རྟོག་པ་མེད། །རྣམ་པར་རྟོག་མེད་ལྷུན་གྱིས་གྲུབ། །སྤྲོས་དང་བྲལ་བའི་ཡེ་ཤེས་དེ། །ཡུལ་མེད་རངས་གསལ་བདེ་བ་ལ། །རང་སར་སྤྱོད་པ་ལོངས་སྐུ་ལ། །འགག་པ་མེད་པའི་སྨོན་<milestone unit="line" n="670.4"/>ལམ་དང་། །རྩོལ་བ་མེད་པའི་ཐུགས་རྗེ་ཡིས། །རང་བཞིན་རང་སྣང་སྤྲུལ་པའི་སྐུ། །སྐུ་གསུམ་དབྱེར་མེད་གཅིག་པ་དེ། །དོན་གཉིས་ལྡན་པའི་སངས་རྒྱས་ཡིན། །གདོད་ནས་ལྷུན་གྲུབ་ཆོས་ཀྱི་དབྱིངས། །སྤྲོས་དང་<milestone unit="line" n="670.5"/>བྲལ་བའི་རིག་པ་ལ། །རྣམ་པར་མི་རྟོག་ཡེ་ཤེས་ཀྱིས། །འཁོར་བའི་མཐའ་ལ་མི་གནས་ཤིང་། །སྟོང་པ་ཉིད་ལ་ཞེན་པ་ཡིས། །མྱ་ངན་འདས་པའི་སྐྱོན་མ་གོས། །དམིགས་པ་མེད་པའི་ཐུགས་རྗེས་ནི། །ཡུལ་མེད་<milestone unit="line" n="670.6"/>ཀུན་ལ་ཁྱབ་པ་ཡི། །རྩོལ་མེད་འགྲོ་དོན་མཐའ་མེད་མཛད། །སེམས་ཅན་རྣམས་ཀྱིས་དོན་ཀུན་འགྲུབ། །མྱ་ངན་འདས་པའི་མཐའ་མི་གནས། །འཁོར་བའི་སྐྱོན་གྱིས་གོས་པ་མེད། །ཆོས་ཉིད་ངང་ལས་མ་གཡོས་<milestone unit="page" n="671"/><milestone unit="line" n="671.1"/>༄༅། །པར། །རྣམ་རྟོག་མི་མངའ་ཅིར་ཡང་དུ། །ས་ལོ་ཐམས་ཅད་མཁྱེན་པར་སྣང་། །དང་པོའི་ལམ་ལ་ཞུགས་ནས་སུ། །ཐེག་པ་བསམ་གྱིས་འཛེག་པ་ཡི། །ལམ་རྣམས་རིམས་ཀྱིས་བསྒྲོད་པ་དེ། །མཛད་པ་<milestone unit="line" n="671.2"/>མཐར་འདོན་སངས་རྒྱས་ཡིན། །གདོད་ནས་འབྲས་བུ་གཞི་ཐོག་ནས། །སྐུ་གསུམ་རིག་པ་གཅེར་བུ་སྲ །ཅིག་ཆར་རྒྱུད་ལ་རྟོག་པ་དེ། །ལྟ་བ་ཡས་ནས་འབུབས་པ་ཡིན། །རྟོགས་པ་མངོན་འགྱུར་སངས་རྒྱས་<milestone unit="line" n="671.3"/>ཡིན། །རང་བཞིན་ལྷུན་གྲུབ་དཀྱིལ་འཁོར་དུ། །ཐམས་ཅད་མཁྱེན་པར་སངས་རྒྱས་པའོ། །དབང་ཐོབ་དུས་ན་ཁྱད་པར་མེད། །གཉིས་མེད་ཆོས་སྐུ་རྫོགས་སངས་རྒྱས། །གཟུགས་སྐུ་འགྲོ་དོན་རྒྱུན་མི་འཆད། །སྐུ་<milestone unit="line" n="671.4"/>གསུམ་ཞེས་བརྗོད་ཚིག་དོན་ནི། །བློ་འདས་ངོ་བོ་ཆོས་ཉིད་དུ། །ཆོས་སུ་གནས་པས་ཆོས་སྐུ་ལ། །ཟག་པ་མེད་པའི་བདེ་ཆེན་ལ། །ལོངས་སྤྱོད་པ་ནི་ལོངས་སྐུ་སྟེ། །དེ་ཡིས་གང་ལ་གང་འདུལ་དུ། །སྣ་ཚོགས་འབྱུང་<milestone unit="line" n="671.5"/>ཕྱིར་སྤྲུལ་པའི་སྐུ། །དེ་རྣམས་ཐ་དད་མ་མཆིས་པས། །སྐུ་གསུམ་རོ་གཅིག་ཅེས་སུ་བརྗོད། །ཆོས་སྐུའི་ངོ་བོ་ཀུན་ལ་ཁྱབ། །དབྱེར་མེད་ཀ་དག་ཡེ་ཤེས་ཡིན། །ལོངས་སྐུའི་ངོ་བོ་མཚན་ཉིད་འཛིན། །རང་བཞིན་ལྷུན་<milestone unit="line" n="671.6"/>གྲུབ་ཡེ་ཤེས་ཡིན། །སྤྲུལ་སྐུ་ངོ་བོ་ཅི་ཡང་འཆར། །དུ་མ་རོ་གཅིག་ཡེ་ཤེས་ཡིན། །སྐུ་གསུམ་ངོ་བོ་ཁྱབ་བརྡལ་གློང་། །ཐམས་ཅད་མཁྱེན་པའི་ཡེ་ཤེས་ཡིན། །ཆོས་སྐུ་དཔེ་ནི་ནམ་མཁའ་འདྲ། །ཐམས་ཅད་དེ་ཡི་ངང་<milestone unit="page" n="672"/><milestone unit="line" n="672.1"/>ལས་བྱུང་། །ལོངས་སྐུའི་དཔེ་ནི་ཉི་ཟླ་འདྲ། །ཐམས་ཅད་དེ་ཡིས་གསལ་བར་སྟོན། །སྤྲུལ་སྐུའི་དཔེ་ནི་འོད་ཟེར་འདྲ། །གཅིག་གིས་དུ་མ་འབྱེད་པར་བྱེད། །འབྱེད་མེད་དཔེ་ནི་བར་སྣང་འདྲ། །ཐམས་ཅད་མ་ལུས་<milestone unit="line" n="672.2"/>སྟོན་པར་བྱེད། །སྐུ་གསུམ་ལྷན་ཅིག་སྐྱེས་པ་ལ། །སེམས་ཅན་རྣམས་ནི་དབང་པོ་ཡི། །རྟོག་པའི་རང་བཞིན་གསུམ་དུ་རྒྱུ། །ཆོས་སྐུ་ས་བཅུ་རྒྱུན་མཐའ་དང་། །རྣལ་འབྱོར་དབང་ཕྱུག་སངས་རྒྱས་མཐོང་། །ས་བཅུ་ལ་<milestone unit="line" n="672.3"/>གནས་སེམས་དཔའ་ཡིས། །ཆོས་སྐུ་ལོངས་སྐུ་སྤྲུལ་སྐུ་མཐོང་། །གང་ཟག་མོས་སྤྱོད་ལ་སོགས་རྣམས། །ཆོས་སྐུ་སྤྲུལ་པའི་སྐུ་རུ་མཐོང་། །བཏང་སྙོམས་ལོག་སྲེད་ཅན་རྣམས་ལ། །དམུས་ལོང་ཉི་མ་མི་མཐོང་<milestone unit="line" n="672.4"/>བཞིན། །སངས་རྒྱས་སྣང་བར་མི་འགྱུར་རོ། །ཆོས་སྐུའི་ཡེ་ཤེས་རྣམ་གསུམ་སྟེ། །ངོ་བོ་འགྱུར་བ་མེད་པ་ཡིས། །ངོས་བཟུང་ཀ་དག་ཡེ་ཤེས་ཡིན། །དེ་ཉིད་འགག་མེད་རང་གསལ་དུ། །རང་བཞིན་ལྷུན་གྲུབ་ཡེ་ཤེས་<milestone unit="line" n="672.5"/>ཡིན། །དེ་ཉིད་ཀུན་དང་དབྱེར་མེད་དུ། །དེ་དང་དེ་རུ་ཀུན་ཤེས་པས། །ཐུགས་རྗེས་ཀུན་ཁྱབ་ཡེ་ཤེས་ཡིན། །ཡེ་ནས་ཐམས་ཅད་ཇི་བཞིན་དུ། །ཡུལ་མེད་རང་རིག་ཤེས་པ་འདི། །ཐམས་ཅད་མཁྱེན་པའི་ཡེ་ཤེས་<milestone unit="line" n="672.6"/>ཡིན། །ཡུལ་ཅན་རྣམ་པ་ཤེས་པ་འཁྲུལ། །གཉིས་མེད་རྟོགས་པ་སངས་རྒྱས་ཡིན། །ལོངས་སྐུ་ཡེ་ཤེས་རྣམ་ལྔ་སྟེ། །དེ་ཡི་རང་གཟུགས་སྐུ་ལྔ་ཡིན། །འཁོར་འདས་གཉིས་མེད་ཡེ་ཤེས་སུ། །གསལ་བ་མེ་ལོང་ཡེ་ཤེས་<milestone unit="page" n="673"/><milestone unit="line" n="673.1"/>༄༅། །ལ། །གཉིས་བསྡུས་ཆོས་རྣམས་དབྱེར་མེད་དང་། །གཅིག་གྱུར་མཉམ་ཉིད་ཡེ་ཤེས་ལ། །ཐམས་ཅད་མ་འདྲེས་ཡོངས་རྫོགས་སུ། །དངོས་གསལ་སོར་རྟོགས་ཡེ་ཤེས་ཏེ། །མ་བཅོས་བཟོ་མེད་ལྷུན་གྲུབ་<milestone unit="line" n="673.2"/>པས། །བྱ་བ་གྲུབ་པའི་ཡེ་ཤེས་ཡིན། །ཆོས་མེད་མཚན་མ་མེད་པའི་དབྱིངས། །འགག་མེད་ཆོས་དབྱིངས་ཡེ་ཤེས་ཏེ། །ཐ་དད་མིང་ལ་དོན་གཅིག་གོ །སྤྲུལ་སྐུའི་ཡེ་ཤེས་རྣམ་པ་གཉིས། །འཁོར་འདས་མ་<milestone unit="line" n="673.3"/>ལུས་ཐམས་ཅད་ཀུན། །ཆོས་ཉིད་རང་གི་རིག་པ་དེ། །སྒྲིབ་པ་མེད་པར་མངོན་སུམ་དུ། །རང་ངོ་ཤེས་ལ་འཛིན་མེད་དོ། །ཇི་ལྟ་མཁྱེན་པའི་ཡེ་ཤེས་ཡིན། །དེ་ཉིད་རང་སྣང་གཞན་སྣང་གི །ཤེས་བྱའི་ཆོས་ཅན་ཇི་སྙེད་<milestone unit="line" n="673.4"/>རྣམས། །བྱེ་བྲག་མ་ལུས་ཐམས་ཅད་ཀུན། །ས་ལ་གསལ་བར་མཁྱེན་པ་དེ། །ཇི་སྙེད་པའི་ཡེ་ཤེས་ཏེ། །རང་སྣང་གཞན་སྣང་ཡེ་ཤེས་གཉིས། །ལྷན་ཅིག་སྐྱེས་པ་ཀུན་མཁྱེན་ཡིན། །ལམ་པའི་དུས་ན་ཏིང་འཛིན་<milestone unit="line" n="673.5"/>ལ། །སེམས་ཅན་དུས་ལ་རྣམ་རྟོག་ཚོགས། །སངས་རྒྱས་མཁྱེན་པའི་ཡེ་ཤེས་སོ། །ཐམས་ཅད་རྒྱལ་བའི་སྐུ་ལས་ནི། །ཆོས་སྐུ་དབྱིངས་རིག་གཉིས་མེད་སྐུ། །ནམ་མཁའི་སྐུ་ཅན་ཀུན་ལ་ཁྱབ། །འོད་གསལ་བདེ་ཆེན་<milestone unit="line" n="673.6"/>འགྱུར་བ་མེད། །འཁོར་འདས་ཀུན་གྱི་རྟེན་བྱེད་པའོ། །ལོངས་སྐུ་སྣང་ལ་རང་བཞིན་མེད། །མཚན་དང་དཔེ་བྱད་འོད་ཀྱི་སྐུ། །སྤྲུལ་སྐུ་གང་ལ་གང་འདུལ་བ། །སེམས་ཅན་རྣམས་ཀྱི་བག་ཆགས་སྐུ། །སངས་<milestone unit="page" n="674"/><milestone unit="line" n="674.1"/>རྒྱས་ཐམས་ཅད་སྐུ་གཅིག་སྟེ། །བདེ་བར་གཤེགས་པ་ཆོས་ཀྱི་སྐུ། །སེམས་ཅན་མོས་པ་ཐ་དད་པས། །འདུལ་བྱེད་སྐུ་ཡང་ཐ་དད་སྣང་། །སངས་རྒྱས་མཚན་ཡང་ཐ་དད་རྟགས། །ཐེག་པ་སྣ་ཚོགས་ཐབས་ཚུལ་<milestone unit="line" n="674.2"/>གྱིས། །སངས་རྒྱས་གསུང་ཡང་ཐ་དད་བྱུང་། །མ་ཧྭ་ཨ་ནུ་ཨ་ཏི་གསུམ། །ཆོས་སྐུ་གསུང་གི་ཐེག་པ་ཡིན། །དགོངས་པ་ཚེ་གཅིག་ཆོས་སྐུ་སྒྲུབ། །ཀྲི་ཡ་ཨུ་པ་ཡོ་ག་གསུམ། །ལོངས་སྐུ་གསུང་གི་ཐེག་པ་ཡིན། །འབྲས་<milestone unit="line" n="674.3"/>བུ་ཚ་བདུན་ལོངས་སྐུ་སྒྲུབ། །ཉན་ཐོས་རང་རྒྱལ་བྱང་ཆུབ་སེམས། །སྤྲུལ་སྐུ་གསུང་གི་ཐེག་པ་ཡིན། །བསྐལ་པར་འཕྲོ་འཐུད་སྤྲུལ་སྐུ་སྒྲུབ། །རྒྱལ་བའི་གསུང་དབྱངས་གཅིག་ལས་སུ། །ཐེག་པ་སྣ་ཚོགས་བྱུང་བ་<milestone unit="line" n="674.4"/>སྟེ། །དོན་ལ་ཐེག་པ་གཅིག་ལས་མེད། །འབྲས་བུ་ཐིག་ལེ་གཅིག་ཏུ་རྒྱས། །ཐུགས་དགོངས་ཐམས་ཅད་མཁྱེན་པ་ལ། །གདུལ་བྱའི་རྟོག་པ་གསུམ་དུ་ཕྱེ། །ཆོས་སྐུའི་ཐུགས་ནི་སྤྲོས་བྲལ་དང་། །བསམ་པ་ཡོངས་<milestone unit="line" n="674.5"/>རྫོགས་ཀུན་མཁྱེན་ནོ། །ལོངས་སྐུའི་ཐུགས་ནི་ཀུན་ཁྱབ་ལ། །གསལ་ལ་འཛིན་མེད་མཁྱེན་པའོ། །སྤྲུལ་སྐུའི་ཐུགས་རྗེ་ཕྱོགས་རིགས་མེད། །སེམས་ཅན་བསམ་པ་མཁྱེན་པའོ། །སེམས་ཅན་རྣམས་ཀྱི་རང་སྣང་<milestone unit="line" n="674.6"/>དེ། །སྤྲུལ་པ་སྐུ་ཡི་བདེན་པ་ཡིན། །ཐམས་ཅད་རྒྱལ་བའི་ཞིང་ཁམས་ལ། །ཆོས་སྐུའི་གནས་ནི་ཆོས་ཀྱི་དབྱིངས། །བསམ་གྱིས་མི་ཁྱབ་ཚད་ལས་འདས། །ལོངས་སྐུའི་གནས་ནི་འོག་མིན་གྱི། །མཛེས་ལྡན་འོད་ཀྱི་<milestone unit="page" n="675"/><milestone unit="line" n="675.1"/>༄༅། །གཞལ་ཡས་ཁང་། །འཐུག་པོ་བཀོད་པའི་ཞིང་ཁམས་སོ། །སྤྲུལ་སྐུའི་གནས་ནི་གང་འདུལ་ཞིང་། །བྱ་རྒོད་ཕུང་པོའི་རི་ལ་སོགས། །འཁོར་ཡང་དེ་དང་མཐུན་པ་སྟེ། །རྡུལ་གཅིག་རྡུལ་སྙེད་སངས་རྒྱས་<milestone unit="line" n="675.2"/>ཀྱི། །རིགས་ལྔ་བདེ་བར་གཤེགས་པའི་ཚོགས། །བསམ་གྱིས་མི་ཁྱབ་ཆོས་སྐུའི་འཁོར། །རིགས་ལྔ་ཞི་ཁྲེའི་ཚོགས་རྣམས་དང་། །བྱང་ཆུབ་སེམས་དཔའ་ལོངས་སྐུའི་འཁོར། །རྒྱལ་སྲས་རྣམས་དང་འཕགས་པའི་<milestone unit="line" n="675.3"/>ཚོགས། །འཁོར་སྡེ་བཞི་དང་སྡེ་བརྒྱད་སོགས། །ལས་ལྡན་སྤྲུལ་པའི་སྐུ་ཡི་འཁོར། །ཐམས་ཅད་རྒྱལ་བའི་དཀྱིལ་འཁོར་ཡིན། །ཆོས་སྐུའི་གདུལ་བྱ་རྒྱ་འཆད་དང་། །འཇིག་རྟེན་བཀོད་པ་མེད་པ་ཡིས། །ནམ་མཁའ་<milestone unit="line" n="675.4"/>གར་ཁྱབ་ཆོས་སྐུའི་ཞིང་། །ལོངས་སྐུ་འཐུག་པོ་བཀོད་པའི་ཞིང་། །མེ་ཏོག་སྙིང་པོས་བརྒྱན་པའོ། །སྤྲུལ་སྐུ་སྟོང་གསུམ་མི་མཇེད་ཞིང་། །བྱེ་བ་ཕྲག་བརྒྱ་ལ་སོགས་སོ། །ཉི་མའི་འོད་དང་འོད་ཟེར་བཞིན། །སྐུ་གསུམ་<milestone unit="line" n="675.5"/>གདུལ་བྱའི་འཕྲིན་ལས་ནི། །ཆོས་སྐུ་གཅིག་གི་མཛད་པ་ཡིན། །གནས་ལུགས་མཉམ་པ་ཉིད་ཡིན་ཀྱང་། །བྱེ་བྲག་མ་ཕྱེ་བཏང་སྙོམས་པས། །ཆོས་སྐུ་མེད་ན་ཆོས་དང་ནི། །ཆོས་མིན་བྱེ་བྲག་མི་ཕྱེད་པས། །ཆོས་ཀྱི་<milestone unit="line" n="675.6"/>སྐུ་ཡི་འཐད་པ་ཡིན། །ལོངས་སྐུ་མེད་ན་ཡེ་ཤེས་ལྔ། །རང་བཞིན་མཚན་ཉིད་མི་ཤེས་ལ། །སྤྲུལ་སྐུ་མེད་ན་གཞན་དོན་གྱིས། །འཕྲིན་ལས་མཛད་པ་མི་ཤེས་པས། །ཆོས་ཉིད་ལས་གྲུབ་ཆོས་སྐུ་འཐད། །དེ་ཉིད་<milestone unit="page" n="676"/><milestone unit="line" n="676.1"/>ལོངས་སྤྱོད་ལོངས་སྐུ་འཐད། །དེ་ལས་སྤྲུལ་ལ་སྤྲུལ་སྐུ་འཐད། །དབྱེར་མེད་ངོ་བོ་ཉིད་ཀྱི་སྐུ། །གསེར་དང་ཁ་དོག་གཟུགས་བཞིན་དུ། །ལྷན་ཅིག་སྐྱེས་པའི་བྱང་ཆུབ་སྐུ། །འགྱུར་བ་མེད་པས་རྡོ་རྗེའི་སྐུ། །མཆོག་གི་<milestone unit="line" n="676.2"/>དང་པོ་སྐུ་གསུམ་འཆང་། །སངས་རྒྱས་སྐུ་ལྔའི་བདག་ཉིད་ཅན། །ཡེ་ཤེས་སྐུ་མཆོག་རང་འབྱུང་ཅིག །དེ་ཡི་བྱེ་བྲག་མཚན་ཉིད་ལ། །ཆོས་སྐུ་སྤྲོས་པའི་མཐའ་དང་བྲལ། །ངོ་བོ་སྐྱེ་བ་མེད་པ་ལ། །ལོངས་སྐུ་རང་<milestone unit="line" n="676.3"/>བཞིན་མེད་བཞིན་དུ། །འགག་པ་མེད་པར་མཁྱེན་པ་ཡིས། །སྤྲུལ་སྐུ་མཚན་ཉིད་ངོས་མེད་དུ། །སྣ་ཚོགས་ཅི་ཡང་སྟོན་པ་ལ། །རྟག་པ་མ་ཡིན་ངེས་པ་མེད། །འཁྲུལ་རྟོག་མི་མངའ་མངའ་བའི་ཚུལ། །དཔེར་ན་ནམ་<milestone unit="line" n="676.4"/>མཁའི་ཁ་དོག་འདྲ། །ཆོས་སྐུ་ལྷུན་གྱིས་འགྲུབ་པ་དང་། །སྤྲོས་པ་མེད་པར་གཅིག་པ་དང་། །ཀུན་ལ་ཁྱབ་པའི་ཡན་ལག་གོ །ལོངས་སྐུ་མཚན་དཔེ་འོད་ཀྱི་ངང་། །ཡབ་ཡུམ་འཁོར་དང་ཞིང་ཁམས་ལ། །བདེ་བས་<milestone unit="line" n="676.5"/>གང་བའི་ཡན་ལག་གོ །སྤྲུལ་སྐུ་དམིགས་མེད་ཀུན་ཁྱབ་ལ། །འགག་པ་མེད་པའི་སྙིང་རྗེ་འདི། །རྒྱུན་ཆད་མེད་པའི་ཡན་ལག་གོ །ངོ་བོ་མཉམ་པ་རིས་མེད་ལ། །དབྱེ་བ་ཡོན་ཏན་སྒོ་ནས་ཕྱེ། །རྒྱལ་བའི་སྐུ་ལ་དཔག་<milestone unit="line" n="676.6"/>མེད་ཀྱང་། །སེམས་ཅན་བློ་ཡིས་བཅད་པའི་ཡུལ། །ཆོས་སྐུ་ཀུན་ལ་ཁྱབ་པ་ལ། །འདི་ཞེས་ངེས་པའི་མཚན་མ་མེད། །གནས་ལ་ངེས་མེད་ཆོས་ཀྱི་དབྱིངས། །འཁོར་ལ་ངེས་མེད་འཁོར་འདས་རྣམས། །ཆོས་ལ་ངེས་<milestone unit="page" n="677"/><milestone unit="line" n="677.1"/>༄༅། །མེད་སྲིད་ཞི་ཀུན། །དུས་ལ་ངེས་མེད་མཉམ་པ་ཉིད། །ཆོས་སྐུ་བསམ་གྱིས་མི་ཁྱབ་པས། །སངས་རྒྱས་རྣམས་ལ་སྣང་བའོ། །ལོངས་སྐུ་རིགས་ལྔའི་སངས་རྒྱས་ལ། །གནས་ངེས་འཐུག་པོ་བཀོད་པ་<milestone unit="line" n="677.2"/>དང་། །འཁོར་ངེས་དག་པའི་ས་པ་ཡིས། །བྱང་ཆུབ་སེམས་དཔའ་རིགས་གསུམ་དང་། །ཆོས་ནི་ཐེག་ཆེན་བརྡ་ཡིས་སྟོན། །དུས་ནི་སྒྲིབ་གཉིས་དག་དུས་དེར། །འཁོར་གྱི་སྣང་བ་དག་པ་ཡིས། །ལོངས་སྐུ་སྐྱེ་འགག་<milestone unit="line" n="677.3"/>མི་སྣང་ངོ་། །སྤྲུལ་པའི་སྐུ་ནི་མ་ངེས་ཏེ། །སྟོན་པ་གང་ལ་གང་འདུལ་བ། །རིགས་དྲུག་དོན་དུ་ཐུབ་པ་དྲུག །དེའང་མཛད་པ་བཅུ་གཉིས་ཚུལ། །གནས་ནི་འཛམ་གླིང་བྱེ་ཕྲག་བརྒྱ། །དེ་ཡང་མ་ངེས་སྣ་ཚོགས་<milestone unit="line" n="677.4"/>གནས། །འཇིག་རྟེན་འདས་དང་མ་འདས་པའི། །འཁོར་ནི་རིགས་ཚོགས་བསམ་མི་ཁྱབ། །ཆོས་ཀྱང་ཐེག་པ་དུ་མ་སྟོན། །དུས་ལ་ངེས་མེད་གསུམ་དུ་བསྒྲང་། །སེམས་ཅན་སྣང་བ་མ་དག་པས། །རྒྱལ་བའི་སྐུ་ཡང་<milestone unit="line" n="677.5"/>དེར་སྣང་སྟོན། །སྟོན་པ་མྱ་ངན་འདས་ཚུལ་སྟོན། །དམ་པའི་ཆོས་ཀྱང་ནུབ་པར་འགྱུར། །འོན་ཀྱང་སངས་རྒྱས་མི་འདའ་ཞིང་། །དམ་པའི་ཆོས་ཀྱང་ནུབ་མི་འགྱུར། །སེམས་ཅན་རྣམས་ལ་ཕན་པའི་ཕྱིར། །སངས་<milestone unit="line" n="677.6"/>རྒྱས་མཛད་པ་གང་ཡང་སྟོན། །དོན་དམ་དབྱིངས་ལས་གཡོས་པ་མེད། །ཐུབ་པ་ཆོས་ཀྱི་སྐུ་ཅན་ཡིན། །གནས་ལུགས་སྟོང་པ་ཆོས་ཀྱི་དབྱིངས། །ཡིན་པར་གྲུབ་མེད་རང་རིག་འདི། །རང་སྣང་འཆར་ཚུལ་མ་འགགས་<milestone unit="page" n="678"/><milestone unit="line" n="678.1"/>པས། །སྣང་སྲིད་ཆོས་སྐུའི་ཞིང་དུ་ཤར། །རང་ཤར་རང་གྲོལ་ཆོས་ཀྱི་སྐུ། །སྟོང་ཉིད་སྤྲོས་དང་བྲལ་བ་ཡིས། །ནམ་མཁའ་ལྟ་བུའི་གཤིས་དེ་ཡིན། །དེ་ཉིད་ཡེ་ཤེས་རིག་པའི་སྐུ། །རྟག་པ་མ་ཡིན་མཚན་མ་<milestone unit="line" n="678.2"/>མེད། །ཆད་མེད་འོད་གསལ་སྟོང་པའི་སྐུ། །གསལ་ལ་ཧྲིག་ཆགས་ཕྱི་ནང་མེད། །ཕྱོགས་བཅུར་ཡེ་ཤེས་སྤྱན་གྱིས་གཟིགས། །སྣང་ཆ་ཡོད་ལ་འཛིན་ཆ་མེད། །དུས་གསུམ་བདེ་གཤེགས་ཆོས་ཀྱི་སྐུ། །ནམ་མཁའ་ལྟ་<milestone unit="line" n="678.3"/>བུའི་སྐུ་མངའ་བའི ཐམས་ཅད་རྒྱལ་བའི་སྐུ་རྡོ་རྗེ། །བདེ་ཆེན་འོད་གསལ་དཔལ་དུ་འབར། །གསུང་ནི་ཚིག་ཏུ་མ་བརྗོད་པར། །དོན་གྱིས་གསུང་ནི་རྒྱུན་མི་འཆད། །ཐམས་ཅད་རྒྱལ་བའི་གསུང་རྡོ་རྗེ། །ཚངས་པ་<milestone unit="line" n="678.4"/>གསུང་གིས་དོན་ཀུན་འགྲུབ། །ཐུགས་ནི་སྒྲིབ་གཉིས་མི་མངའ་བར། །སྣང་སྲིད་རྒྱལ་བའི་དཀྱིལ་འཁོར་དུ། །དཔེར་ན་ཉི་མའི་དཀྱིལ་འཁོར་བཞིན། །རང་སྣང་འོད་ཀྱི་ཞིང་ཁམས་ན། །བདེ་ཆེན་འཁོར་གྱིས་ཚོགས་<milestone unit="line" n="678.5"/>ཀྱིས་བསྐོར། །ཟག་མེད་ངང་ལས་འགྱུར་མེད་དུ། །རང་སྣང་ལོངས་སྤྱོད་ཡེ་ཤེས་ནི། །ཆོས་ཉིད་ཇི་ལྟ་ཐམས་ཅད་མཁྱེན། །གཞན་སྣང་གཟུགས་སྐུའི་ཡེ་ཤེས་ནི། །ཆོས་ཅན་ཇི་སྙེད་མཁྱེན་པ་དེ། །རྣམ་རྟོག་མི་མངའ་<milestone unit="line" n="678.6"/>རྩོལ་མེད་འབྱུང་། །སྐུ་གསུང་ཐུགས་དང་ཞིང་ཁམས་འཁོར། །རང་ཉིད་མིན་པ་གཞན་མེད་པས། །གཉིས་སུ་མ་མཆིས་འཁོར་འདས་ཀུན། །ནོར་བུ་དྲི་མ་མེད་པ་བཞིན། །རང་སྣང་ཆོས་སྐུའི་སངས་རྒྱས་ཡིན། །གང་<milestone unit="page" n="679"/><milestone unit="line" n="679.1"/>༄༅། །དག་ང་ལ་གཟུགས་སུ་མཐོང་། །སྒྲ་ཐོས་མཚན་མར་འཛིན་པ་ཀུན། །ལོག་པར་རྟོག་པ་ཞུགས་པ་སྟེ། །རྨོངས་པ་དེ་དག་ང་མི་མཐོང་། །ང་ནི་རང་འབྱུང་ཆོས་ཀྱི་སྐུ། །འདུས་མ་བྱས་ཤིང་ལྷུན་གྱིས་<milestone unit="line" n="679.2"/>གྲུབ། །མཁྱེན་དང་བརྩེ་བའི་བདག་ཉིད་ཅན། །ཆོས་ཉིད་རིག་པའི་སྐུ་རུ་ལྟོས། །ཐམས་ཅད་ང་ཡི་རང་བཞིན་ལ། །ལོགས་ན་ལྟ་རྒྱུ་ཅི་ཡང་མེད། །སངས་རྒྱས་སེམས་ཅན་གཉིས་མེད་དུ། །ཐམས་ཅད་བདེ་གསལ་<milestone unit="line" n="679.3"/>ཆོས་ཀྱི་སྐུ། །གཅིག་ཏུ་རྟོགས་ན་ང་མཐོང་ཡིན། །ང་ལས་འཁོར་བ་མྱང་འདས་མེད། །འཁོར་བ་མྱང་འདས་སུ་ཡི་ཆོས། །ང་ལ་བཟང་ངན་གཉིས་སུ་མེད། །བཟང་ངན་གཉིས་འཛིན་སུ་ཡི་ཆོས། །ང་ལ་ཕྱི་ནང་ཕྱོགས་<milestone unit="line" n="679.4"/>རིགས་མེད། །ཕྱི་ནང་ཕྱོགས་རིགས་སུ་ཡི་ཆོས། །ང་ལ་སྔ་ཕྱི་འཕོ་འགྱུར་མེད། །དུས་དང་འཕོ་འགྱུར་སུ་ཡི་ཆོས། །ང་ལ་བདག་དང་གཞན་དུ་མེད། །བདག་གཞན་འཛིན་པ་སུ་ཡི་ཆོས། །ང་ལ་གསལ་འགྲིབ་སྐྱེ་<milestone unit="line" n="679.5"/>འགག་མེད། །སྐྱེ་འགག་འཕེལ་འགྲིབ་སུ་ཡི་ཆོས། །ང་ལ་ཆེ་ཆུང་འདུ་འབྲལ་མེད། །འདུ་འབྲལ་དུས་ཚོད་སུ་ཡི་ཆོས། །ང་ལ་རིག་དང་མ་རིག་མེད། །འཁྲུལ་གྲོལ་གཉིས་པོ་སུ་ཡི་ཆོས། །ང་ལ་རྒྱུ་རྐྱེན་འབྲས་བུ་<milestone unit="line" n="679.6"/>མེད། །རྒྱུ་འབྲས་གཉེན་པོ་སུ་ཡི་ཆོས། །ཐམས་ཅད་རང་ལས་མ་འདས་པར། །རང་གི་རང་ཉིད་གཉིས་འཛིན་བསྒྲིབས། །ལྟད་མོ་སྣ་ཚོགས་ཡུལ་ཡོད་ཀྱང་། །མིག་གཅིག་བཀབ་པས་ཐམས་ཅད་འགག །དེ་<milestone unit="page" n="680"/><milestone unit="line" n="680.1"/>བཞིན་ཐམས་ཅད་མཁྱེན་པ་ཡང་། །རང་སེམས་མ་རིག་ཅིག་གིས་འགགས། །མ་རིག་ལིང་ཐོག་བསལ་ཙམ་ན། །ཡེ་ཤེས་མིག་གཅིག་དྲི་མེད་དེ། །ཐམས་ཅད་གཟིགས་ཤིང་ཐམས་ཅད་མཁྱེན། །དེ་བཞིན་གཤེགས་<milestone unit="line" n="680.2"/>ལ་ཕྱག་འཚལ་ལོ། །དབྱིངས་གསལ་དྲི་མེད་ཆོས་ཀྱི་སྐུ། །བརྟན་གཡོའི་གཟུགས་བརྙན་ཁ་དོག་ཀུན། །རྣམ་སྣང་གང་ཆེན་ཡེ་ཤེས་སྐུ། །སྐུ་ལ་ཞིང་ཁམས་ཐམས་ཅད་སྣང་། །ཞིང་ཁམས་ཐམས་ཅད་སྐུས་ཁྱབ་<milestone unit="line" n="680.3"/>པས། །ལོངས་སྤྱོད་རྫོགས་སྐུའི་རང་བཞིན་ཡིན། །རང་རང་ནུས་པས་གཞན་དོན་མཛད། །སྤྲུལ་པའི་སྐུར་ཡང་དེ་ཉིད་བརྗོད། །དེ་ལས་དག་སྣང་ཅན་རྣམས་ལ། །བྱང་ཆུབ་སྙིང་པོའི་ཞིང་ཁམས་ན། །སེམས་ཉིད་སྣ་<milestone unit="line" n="680.4"/>ཚོགས་མཛས་པ་བརྒྱན། །ཆོས་དབྱིངས་འོད་ཀྱི་རི་བོ་ལ། །སྟོན་པ་རྣམ་པར་སྣང་མཛད་ལ། །རྡོ་རྗེ་འཛིན་པའི་སྐྱེས་བུ་ཡིས། །བྱང་ཆུབ་སེམས་དཔའ་བསམ་འདས་བསྐོར། །སེམས་ཀྱི་རང་བཞིན་འོད་གསལ་<milestone unit="line" n="680.5"/>བའི། །གསང་སྔགས་དོན་གྱི་ངོ་བོས་ཏེ། །རང་གི་སྟོན་པ་ལ་ཉན་ཅིང་། །རང་གི་འཁོར་ལ་ཆོས་དབྱིངས་ཀྱིས། །དེ་ཉིད་ཁོ་ན་ངེས་པའི་སྒོ། །ཡེ་ཤེས་ཆེན་པོ་སྟོན་པར་བྱེད། །སངས་རྒྱས་མི་བསྐྱོད་པ་ཡིན་<milestone unit="line" n="680.6"/>ཞིང་། །མངོན་པར་དགའ་བ་ཞེས་བྱ་བ། །རྡོ་རྗེ་ཕུང་པོའི་རི་བོ་ལ། །རྡོ་རྗེའི་འོད་ཟེར་རྣམ་པར་བརྒྱན། །རྣམ་པར་སྣང་མཛད་དེ་ཉིད་ལས། །སྟོན་པ་རྡོ་རྗེ་མི་བསྐྱོད་པ། །སྐྱེས་བུ་སེམས་དཔའ་རྡོ་རྗེའི་རིགས། །བྱང་<milestone unit="page" n="681"/><milestone unit="line" n="681.1"/>༄༅། །སེམས་བྱེ་བ་མཐའ་ཡས་བསྐོར། །སེམས་ཀྱི་དཀྱིལ་འཁོར་འོད་གསལ་བའི། །གསང་སྔགས་ངོ་བོ་དེ་ཉིད་ནི། །ཉན་ཅིང་རང་གི་སྟོན་པ་ཡི། །ཇི་བཞིན་ཉིད་ཀྱི་སྒོ་ནས་སུ། །མེ་ལོང་ལྟ་བུ་ཡེ་ཤེས་<milestone unit="line" n="681.2"/>སྟོན། །སངས་རྒྱས་རིན་ཆེན་འབྱུང་ལྡན་ཞིང་། །དཔལ་དང་ལྡན་པ་ཞེས་བྱ་བ། །རིན་ཆེན་གསེར་འོད་རི་བོ་ལ། །རིན་ཆེན་ཕུང་པོ་རྣམ་པར་བཀོད། །སྟོན་པ་རིན་ཆེན་འབྱུང་ལྡན་ལ། །སྐྱེས་བུ་རིན་ཆེན་རྡོ་རྗེའི་<milestone unit="line" n="681.3"/>རིགས། །བྱང་ཆུབ་སེམས་དཔའ་མཐའ་ཡས་བསྐོར། །སེམས་ཉིད་རང་བཞིན་འོད་གསལ་བའི། །གསང་སྔགས་དོན་གྱི་ངོ་བོ་སྟེ། །ཉན་ཅིང་རང་གི་འཁོར་རྣམས་ལ། །མ་བཅོས་པ་ཡི་སྒོ་ནས་སུ། །མཉམ་ཉིད་ཡེ་<milestone unit="line" n="681.4"/>ཤེས་གསལ་བར་སྟོན། །སངས་རྒྱས་འོད་དཔག་མེད་ཀྱི་ཞིང་། །བདེ་བ་ཅན་ཞེས་བྱ་བ་ན། །པདྨ་འོད་ཀྱི་རི་བོ་ལ། །པརློ་བཀོད་པས་མཛེས་པར་བརྒྱན། །སྟོན་པ་སྣང་བ་མཐའ་ཡས་ལ། །སྐྱེས་བུ་པདྨ་རྡོ་རྗེའི་<milestone unit="line" n="681.5"/>རིགས། །བྱང་ཆུབ་སེམས་དཔའ་དཔག་མེད་བསྐོར། །སེམས་ཉིད་རང་བཞིན་འོད་གསལ་བའི། །གསང་སྔགས་དོན་གྱི་ངོ་བོ་དེ། །ཉན་ཅིང་རང་གི་འཁོར་རྣམས་ལ། །ཇི་ལྟ་བའི་སྒོ་ནས་སུ། །སོ་སོར་རྟོགས་པའི་ཡེ་<milestone unit="line" n="681.6"/>ཤེས་སྟོན། །སངས་རྒྱས་དོན་ཡོད་གྲུབ་པའི་ཞིང་། །རྣམ་པར་དག་པ་ཞེས་བྱ་བ། །རིན་ཆེན་སྣ་ཚོགས་རི་བོ་ལ། །ཨིན་དྲ་ནི་ལའི་དྲ་བས་བརྒྱན། །སྟོན་པ་གདོན་མི་ཟ་བར་གྲུབ། །སྐྱེས་བུ་རྡོ་རྗེ་ལས་ཀྱི་རིགས། །བྱང་<milestone unit="page" n="682"/><milestone unit="line" n="682.1"/>ཆུབ་སེམས་དཔའ་མཐའ་ཡས་བསྐོར། །སེམས་ཉིད་རང་བཞིན་འོད་གསལ་བའི། །གསང་སྔགས་དོན་གྱི་ངོ་བོ་དེ། །འཁོར་གྱིས་ཉན་ཅིང་སྟོན་པ་ཡི། །ནོར་པ་མེད་པའི་སྒོ་ནས་སུ། །བྱ་གྲུབ་ཡེ་ཤེས་སྟོན་པར་<milestone unit="line" n="682.2"/>བྱེད། །འཁོར་དང་རངགི་གདུལ་བྱ་རྣམས། །རང་རང་གི་ནི་སྟོན་པ་ལ། །རང་གི་ཆོས་སུ་གོ་བ་ཡི། །ཞིང་ཁམས་དེ་རུ་སྣང་བ་ལས། །སྐྱེ་ཤི་མེད་པར་ལོངས་སྤྱོད་པའི། །རང་གཞན་འདོད་དགུའི་སངས་རྒྱས་<milestone unit="line" n="682.3"/>ནི། །སངས་རྒྱས་རྣམ་པར་སྣང་མཛད་ཆེ། །ཆོས་སྐུའི་ངོ་བོ་ཉིདལོངས་སྤྱོད། །ཐུགས་རྗེ་ཆེན་པོ་འཇིག་རྟེན་གཟུགས། །མི་འབྱེད་ལ་སོགས་འཇིག་རྟེན་དུ། །བཅོམ་ལྡན་ཐུབ་པའི་དབང་པོ་ནི། །ཆོས་ཀྱི་སྐུ་ལས་མ་<milestone unit="line" n="682.4"/>གཡོས་པར། །འོག་མིན་ལོངས་སྐུའི་རོལ་པ་དེ། །རྩོལ་བ་མེད་པར་འགྲོ་བའི་དོན། །གང་ལ་གང་འདུལ་དེར་བྱོན་ཞིང་། །མོས་པ་སྦྱོད་པའི་ལྷ་མི་ལ། །བྱང་ཆུབ་ལམ་ལ་རྒྱུད་པའི། །ཚོགས་བསགས་པ་དང་སྒྲིབ་སྦྱང་<milestone unit="line" n="682.5"/>ཚུལ། །སྐྱེ་བ་མངོན་པར་སྐྱེ་བ་དང་། །དགའ་ལྡན་གནས་ནས་འཕོ་བ་དང་། །ཡུམ་གྱི་ལྷུམ་འཇུག་བལྟམས་པ་དང་། །བཟོ་གནས་རིག་པ་མཁས་པ་དང་། །རྒྱལ་སྲིད་བཙུན་མོ་དགྱེས་རོལ་དང་། །ངེས་འབྱུང་དཀའ་<milestone unit="line" n="682.6"/>བ་སྤྱད་པ་དང་། །བྱང་ཆུབ་སྙིང་པོར་གཤེགས་པ་དང་། །བདུད་སྡེ་འཇོམས་དང་བྱང་ཆུབ་དང་། །རྫོགས་པའི་སངས་རྒྱས་ཆོས་འཁོར་བསྐོར། །མྱ་ངན་འདས་པར་གཤེགས་པ་རྣམས། །མ་དག་གཉིས་འཛིན་ཞིང་<milestone unit="page" n="683"/><milestone unit="line" n="683.1"/>༄༅། །རྣམས་སུ། །སྲིད་པ་ཇི་སྲིད་གནས་པར་སྟོན། །དེའང་གཅིག་ཏུ་མ་ངེས་ཏེ། །མི་མཇེད་འདི་ལ་མ་འཕོས་པར། །འཇིག་རྟེན་འདི་ཡང་ཆགས་འཇིག་སྟོན། །ལ་ལ་དག་ལ་སྟོང་གནས་སྟོན། །རྒས་དང་ན་<milestone unit="line" n="683.2"/>དང་འཆི་མེད་ཀྱང་། །སེམས་ཅན་སྣང་བར་སྐྱེ་ཤི་སྟོན། །དམ་པའི་དོན་ལ་མི་འདའ་ཡང་། །སྲིད་གསུམ་སྐྱོ་བ་བསྐྱེད་པའི་ཕྱིར། །སྟོན་པ་མྱ་ངན་འདས་ཚུལ་སྟོན། །ལ་ལར་ལྷུམས་ཞུགས་བལྟམས་པའི་ཚུལ། །ལ་<milestone unit="line" n="683.3"/>ལར་ཆོས་འཁོར་བསྐོར་ལ་སོགས། །མཛད་པ་རྣམ་པ་སྣ་ཚོགས་སྟོན། །སྡིག་ལས་ངེས་པར་བཟློག་པའི་ཕྱིར། །བདུད་སྲིན་དམྱལ་བའི་འཇིགས་པ་སྟོན། །ཚོགས་གཉིས་དགེ་ལ་འཇུག་པའི་དོན། །ལྷ་དབང་མི་ཡི་<milestone unit="line" n="683.4"/>དབང་ཕྱུག་སྟོན། །ཕྱིན་ཅི་ལོག་ལས་བློ་ཟློག་སྟེ། །ངེས་པའི་ལམ་ལ་འཇུག་དོན་དུ། །བདུད་སྡེ་འཇོམས་དང་ཆོ་འཕྲུལ་སྟོན། །ཀུན་ཏུ་རྒྱལ་བར་གྱུར་ནས་ཀྱང་། །ད་དུང་མཆོད་པའི་འདུ་ཤེས་དང་། །ཐུབ་པ་བྱང་ཆུབ་<milestone unit="line" n="683.5"/>ལམ་ལ་སྤྱོད། །དྲི་མ་མེད་པའི་ཆུ་ཤེལ་དེ། ཁ་དོག་རྐྱེན་གྱིས་བསྒྱུར་བ་བཞིན། །ཐུབ་པ་ཆོས་ཀྱི་སྐུ་ཅན་ཡང་། །གདུལ་བྱ་རང་གི་བསམ་པ་དང་། །མཐུན་འཇུག་དེ་ཡི་སྐུ་བྱོན་པས། །སེམས་ཅན་ནམ་མཁའ་མཉམ་པ་<milestone unit="line" n="683.6"/>ལས། །སྤྲུལ་པའི་སྐུ་ཡང་དེ་དང་མཉམ། །འགྲོ་ཀུན་རྟོག་པ་ཐ་དད་ལ། །སངས་རྒྱས་མཛད་པ་ཐ་དད་བྱུང་། །མཁའལཉིམགཅིགཤརབས། །ཆུ་སྣོད་གྲངས་ལས་འདས་པ་སྲ །ཉི་མ་རེ་རེ་སྣངབབཞིན། །ཆོས<milestone unit="page" n="684"/><milestone unit="line" n="684.1"/>སྐུ་གཅིག་གི་མཛད་པ་ཡིས། །གཟུགས་སྐུ་སེམས་ཅན་རེ་རེའི་མདུན། །སྣ་ཚོགས་སྐུ་རེ་སྟོན་པར་བྱེད། །དེ་བཞིན་གསུང་དང་བརྡ་ཚིག་ཡང་། །རང་རང་སོ་སོའི་སྐད་དག་ཏུ། །དཔེར་ན་ལྷ་ཡི་རྔ་སྒྲ་ཡི། །ལྷ་རྣམས་<milestone unit="line" n="684.2"/>ཀུན་གྱིས་དོན་གོ་ལྟར། །རང་རང་འདོད་དོན་གསུང་དུ་གོ །དེ་བཞིན་ཐུགས་ཀྱི་དགོངས་པ་ཡང་། །མཁྱེན་པའི་ཡེ་ཤེས་གཅིག་ཉིད་ལ། །སོ་སོ་རང་རང་ཐེག་པའི་དོན། །འཇུག་པ་དེ་ཡི་འབྲས་བུ་གོ །སྐུ་<milestone unit="line" n="684.3"/>གསུང་ཐུགས་ཀྱི་མཛད་པ་རྣམས། །སེམས་ཅན་ལུས་ངག་ཡིད་གསུམ་དང་། །རིགས་དང་མཐུན་པའི་ཐུགས་རྗེ་ནི། །གཙང་དང་མི་གཙང་ལྗན་ལྗིན་ལ། །ཉི་མ་མཉམ་པར་ཤར་བ་བཞིན། །སེམས་ཅན་ཐ་མ་འབྲིང་<milestone unit="line" n="684.4"/>འགྱུར་ལ། །མཉམ་པ་རིགས་མེད་ཀུན་ཁྱབ་ཀྱང་། །ཇི་ལྟར་ཆུ་ཡི་སྣོད་ཆག་ན། །ཉི་མའི་གཟུགས་ནི་མི་སྣང་བཞིན། །ལོག་སྲེད་ཅན་གྱི་རིགས་རྣམས་ལ། །སངས་རྒྱས་གཟུགས་ནི་སྣང་མི་འགྱུར། །གཉིས་མེད་<milestone unit="line" n="684.5"/>འབྲེལ་ཡང་སོ་སོར་མཐོང་། །མོས་སྤྱོད་འདོད་པ་སྣ་ཚོགས་ལ། །སངས་རྒྱས་རྣམ་པར་མི་རྟོག་པ། །ནམ་མཁའ་བཞིན་དུ་གཡོ་མེད་པའི། །མཉམ་པ་ཉིད་དུ་བཞུགས་གྱུར་ཀྱང་། །སངས་རྒྱས་བྱོན་དང་བཞུད་པ་<milestone unit="line" n="684.6"/>དང་། །བཞུགས་དང་བཞེངས་པ་མཉེས་མི་མཉེས། །རྣམ་པ་མི་གཅིག་དུ་མ་ནི། །ཞལ་ནི་སྟོན་དང་མི་སྟོན་དང་། །མཐོང་རྒྱུ་ཅན་དང་མཐོང་རྒྱུ་མིན། །དངོས་སུ་ཡོད་དང་དངོས་མེད་དང་། །གཞན་ནི་མ་བཞུགས་<milestone unit="page" n="685"/><milestone unit="line" n="685.1"/>༄༅། །བདག་དྲུང་ཡོད། །འདི་རུ་མེད་ཅིང་གཞན་ན་བཞུགས། །ལ་ལ་སངས་རྒྱས་རྨི་ལམ་དུ། །མཐོང་ཞིང་སད་ནས་མི་མཐོང་དང་། །གཉིས་ལོག་མི་མཐོང་སད་དུས་མཐོང་། །ཉེ་བར་མི་མཐོང་རྒྱང་དུ་<milestone unit="line" n="685.2"/>མཐོང་། །རྒྱང་དུ་མཐོང་ཞིང་ཉེ་མི་མཐོང་། །མཉམ་བཞག་མཐོང་ཡང་ཡེངས་མི་མཐོང་ ཡེངས་པས་མི་མཐོང་མཉམ་བཞག་མཐོང་། །དེ་བཞིན་སྐུ་གཟུགས་ཁ་དོག་རྟགས། །སོ་སོ་རིགས་ཀྱི་རྟོག་པ་བཞིན། །སྐུ་ཡི་<milestone unit="line" n="685.3"/>བཀོད་པ་སྣ་ཚོགས་སྣང་། །ཆོས་ཚིག་གཅིག་ཀྱང་མ་གསུངས་ཀྱང་། །སེམས་ཅན་རྣམས་ནི་འདི་སྙམ་སྟེ། །ལ་ལ་ཆོས་གསུང་མི་བརྗོད་སྙམ། །ལ་ལར་གསུངས་པ་མཛད་པར་སྣང་། །ལ་ལར་གསུངས་པར་འགྱུར་རོ་<milestone unit="line" n="685.4"/>སྙམ། །ལ་ལས་ཞལ་ནས་གསུངས་སོ་སྙམ། །ལ་ལས་ཡི་གེ་བྱུང་བ་དང་། །ལ་ལས་སྒྲ་དང་དབྱངས་སུ་ཐོས། །ལ་ལས་བརྡ་དང་འོད་ལས་བྱུང་། །ལ་ལས་ནམ་མཁའ་དབྱིངས་ནས་བྱུང་། །འདི་རྣམས་དེ་བཞིན་<milestone unit="line" n="685.5"/>གཤེགས་པའི་གསུང་། །བདག་ཅག་རྣམས་ཀྱིས་ཐོས་སོ་སྙམ། །ཆོས་རྣམས་སྟོན་པ་བདག་གིས་ཤེས། །གོ་བོ་རྟོགས་སོ་རིག་གོ་སྙམ། །གསུང་དབྱངས་མཐའ་ཡས་དོན་གཅིག་འབྱུང་། །མི་རྟོག་ཡེ་ཤེས་ཐུགས་ལ་<milestone unit="line" n="685.6"/>ནི། །འགའ་ཞིག་རྟོག་པ་ཡོད་དོ་སེམས། །འགའ་ཞིག་རྟོག་པ་མེད་པར་འདོད། །འགའ་ཞིག་ཡེ་མེད་སྟོང་པར་འདོད། །འགའ་ཞིག་མངོན་པར་ཤེས་པར་འདོད། །འགའ་ཞིག་རྟོག་བྲལ་སྒྱུ་མར་འདོད། །འགའ་ཞིག་<milestone unit="page" n="686"/><milestone unit="line" n="686.1"/>ཉན་རང་ཡེ་ཤེས་འདོད། །འགའ་ཞིག་བྱང་ཆུབ་སེམས་དཔར་འདོད། །འགའ་ཞིག་སངས་རྒྱས་མཁྱེན་པ་ནི། །རྩོལ་མེད་ལྷུན་གྱིས་གྲུབ་པར་འདོད། །འགའ་ཞིག་རྩལ་རྟོག་ཐུགས་རྗེར་འདོད། །འཛམ་གླིང་བྱེ་བ་<milestone unit="line" n="686.2"/>ཕྲག་བརྒྱ་ན། ཁྲཀ་ཐུབ་བྱེ་བ་ཕྲག་བརྒྱ་བཞུགས། །སྐུ་གསུང་ཐུགས་ཀྱི་མཛད་པ་ནི། །རྒྱལ་བས་ཅི་ཡང་མ་མཛད་ཀྱང་། །རང་བཞིན་ཐུགས་རྗེའི་ཉི་འོད་ཀྱིས། །སེམས་ཅན་བསམས་པ་ཚིམ་མཛད་པའི། །གང་ལ་<milestone unit="line" n="686.3"/>གང་འདུལ་ཞིང་ཁམས་ན། །དེ་དང་དེ་ཡི་སྟོན་པར་བཞུགས། །སྐུ་ཡི་འདུལ་བ་དངོས་དང་གཟུགས། །མིག་གི་མཐོང་བས་དོན་ཐོབ་བོ། །གསུང་གི་ཡི་གེ་དབྱངས་དང་ཚིག །རྣ་བས་ཐོས་པས་དོན་གྲུབ་བོ། །ཐུགས་<milestone unit="line" n="686.4"/>ཀྱིས་ཏིང་འཛིན་འདུལ་བྱེད་པ། །ཡིད་ལ་དྲན་པས་འབྲས་བུ་ཐོབ། །རང་བཞིན་སྤྲུལ་པ་མཆོག་ཡིན་པས། །བྱང་ཆུབ་ལམ་ལ་འཁོད་པར་འགྱུར། །གདུལ་བྱ་བུང་བ་ལྟ་བུ་ལ། །འདུལ་བྱེད་མེ་ཏོག་ལྟ་བུ་ཡི། །སོ་སོའི་<milestone unit="line" n="686.5"/>འདོད་པ་ཚིམ་བྱེད་པའི། །གང་ལ་གང་འདུལ་དེར་སྟོན་པའི། །ལ་ལར་རབ་བྱུང་ཆ་བྱད་དང་། །སྐྱེས་པ་བུད་མེད་མི་ཡི་གཟུགས། །བརྒྱ་བྱིན་སྲིན་པོའི་ཆ་ལུགས་དང་། །བདུད་དང་དམག་དཔོན་རྒྱལ་པོའི་<milestone unit="line" n="686.6"/>རིགས། །བྲམ་ཟེ་གཙང་གནས་མུ་སྟེགས་དང་། །དུད་འགྲོའི་ཆ་བྱད་སྣ་ཚོགས་པའི། །སྐྱེ་བའི་སྤྲུལ་པ་སྣ་ཚོགས་ཀྱིས། །གནས་སྐབས་འདོད་པའི་བློ་ཚིམ་ནས། །ཡང་དག་ལམ་ལ་དད་བྱེད་འགྱུར། །འདོད་པའི་ཡུལ<milestone unit="page" n="687"/><milestone unit="line" n="687.1"/>༄༅། །ཅན་འགྲོ་བ་ལ། །མེད་པ་དག་ལས་ཡོད་བྱེད་པའི། །རྒྱུར་བྱེད་བཟོ་ཡི་གནས་རྣམས་དང་། །རང་བཞིན་འབྱུང་བ་ལྔ་རྣམས་ལས། །རྫས་དང་ཡོ་བྱད་དངོས་པོ་འདོད། །ཕྱི་ནང་ལོངས་སྤྱོད་འདོད་ཡོན་<milestone unit="line" n="687.2"/>ལྔ། །མ་བཅོས་རང་སྤྲུལ་རང་འབྱུང་གིས། །རང་རང་ཐད་ཀའི་དོན་འབྱུང་བས། །ཐམས་ཅད་སངས་རྒྱས་སྤྲུལ་པ་སྟེ། །གང་གིས་གང་གི་དན་བྱེད་པ། །དོན་ལྡན་སྤྲུལ་སྐུའི་འགྲོ་དོན་ནི། །སེམས་ཅན་ཀུན་གྱི་རྒྱུད་ལ་<milestone unit="line" n="687.3"/>ཡོད། །ཏིང་འཛིན་རིག་དང་རྒྱུད་རིག་པ། །དེ་ནི་དོན་གྱི་འབྲས་བུའོ། །འཁོར་བར་སྣང་བ་གཟུགས་ཀྱི་སྐུ། །ཡང་དག་སྣང་བ་ཆོས་ཀྱི་སྐུ། །གཉིས་སུ་མེད་པའི་ཡེ་ཤེས་ཏེ། །སྔར་འདས་སངས་རྒྱས་དེ་བཞིན་ལ། །མ་<milestone unit="line" n="687.4"/>འོངས་འབྱུང་བ་དེ་བཞིན་ཏེ། །དེ་ལྟར་བྱུང་བ་རྫོགས་སངས་རྒྱས། །དུས་གསུམ་སངས་རྒྱས་ངོ་བོ་གཅིག །དེ་ཡི་རང་བཞིན་རང་གི་སེམས། །ལྷུན་གྲུབ་འགྱུར་མེད་རྩལ་རྫོགས་པས། །རྫོགས་པའི་སངས་རྒྱས་ཞེས་<milestone unit="line" n="687.5"/>པ་ནི། །མ་རིག་འཁྲུལ་པའི་རྟོག་ཚོགས་ཀྱིས། །འབྱུང་ལུས་དངོས་པོའི་སྡོས་བཅས་རྣམས། །རང་སར་སངས་ནས་ངོ་བོ་དེ། །སྐུར་རྒྱས་སྐུ་གསུམ་འདུ་འབྲལ་མེད། །རང་བཞིན་མཁྱེན་པའི་ཡེ་ཤེས་སུ། །རྒྱས་པས་<milestone unit="line" n="687.6"/>ཆོས་སྐུ་ཐམས་ཅད་མཁྱེན། །སྐུ་ནི་དངོས་པོ་མཚན་མ་མེད། །མེད་པ་མ་ཡིན་སྟོང་གསལ་དབྱིངས། །འགག་མེད་རིག་པ་འགྱུར་མེད་སྐུ། །སྨྲ་བརྗོད་བྲལ་བའི་བརྗོད་བྱ་དོན། །བསམ་གྱིས་མི་ཁྱབ་རྒྱུན་མི་<milestone unit="page" n="688"/><milestone unit="line" n="688.1"/>འཆད། །འཁྲུལ་དང་ཅ་ཅོ་ལ་སོགས་པའི། །དྲན་ཉམས་རྣམ་རྟོག་འདུ་ཤེས་དང་། །མ་རྟོགས་བཏང་སྙོམས་མི་མངའ་ཞིང་། །རྣམ་པར་མི་རྟོག་ཡེ་ཤེས་སུ། །སྒྲིབ་པ་མེད་པར་ཀུན་གསལ་དུ། །ཐམས་ཅད་མཁྱེན་<milestone unit="line" n="688.2"/>པའི་ཐུགས་རྗེ་ཅན། །འཇིག་རྟེན་འཇིག་རྟེན་འདས་པའི། །བདུད་བཞི་རང་བཅོམ་སྐུ་གསུམ་ལྡན། །སྐུ་དང་ཞིང་ཁམས་ཡེ་ཤེས་ཚོགས། །ནོར་བུ་རིན་ཆེན་རང་འོད་མདོག །དབྱེར་མེད་བཞིན་དུ་གཉིས་སུ་<milestone unit="line" n="688.3"/>མེད། །གཉིས་མེད་ཆོས་སྐུའི་གཟུགས་སྐུ་དེ། །ཆུ་ནང་ནམ་མཁའ་ཟླ་ཤར་བཞིན། །གདུལ་བྱ་ཀུན་ལས་མཉམ་པར་སྟོན། །སྟོན་པས་འགྲོ་དོན་བྱེད་པ་ནི། །སྒྱུ་མཁན་སྒྱུ་མ་སྟོན་པ་བཞིན། །རྟོག་པ་མེད་པར་གཞན་<milestone unit="line" n="688.4"/>ལ་སྟོན། །མཁྱེན་བརྩེ་དམིགས་མེད་ནུས་པ་ཡིས། །ནོར་བུ་རིན་ཆེན་དགོས་འདོད་བཞིན། །རྩོལ་བ་མེད་པར་འགྲོ་རྣམས་ལ། །གང་ལ་གང་འདོད་དགོས་འདོད་འབྱུང་། །རང་བཞིན་དག་དང་སྨོན་ལམ་གྱིས། །གང་<milestone unit="line" n="688.5"/>ཞིག་རྫོགས་པར་སངས་རྒྱས་ཚེ། །སེམས་ཅན་འདུ་ཤེས་མེད་ཕྱི་མྲ །མ་རྟོགས་འཁྲུལ་པའི་འགྲོ་བ་ལ། །ཉི་མའི་དཀྱིལ་འཁོར་འོད་ཤར་བས། །པད་ཚལ་མེ་ཏོག་ཁ་བྱེ་ལྟར། །རང་གི་བསོད་ནམས་བདེ་བ་<milestone unit="line" n="688.6"/>འབྱུང་། །སེམས་ཅན་ཁམས་རྣམས་ཆོས་ཉིད་དེར། །སངས་རྒྱས་ཐུགས་རྗེའི་གཏེར་ཁ་འབྱེད། །ཡོན་ཏན་མི་ཟད་རྒྱ་མཚོ་སྲ །འགྲོ་རྣམས་ཕུན་ཚོགས་རང་ལ་སྤྱོད། །མ་རིག་ཤེས་སྒྲིབ་སྤྲིན་འདྲ་ལ། །ཐུགས་རྗེའི་<milestone unit="page" n="689"/><milestone unit="line" n="689.1"/>༄༅། །རླུང་གིས་རབ་གཏོར་བས། །འགྲོ་ཀུན་རང་འབྱུང་ཡེ་ཤེས་རྟོགས། །སེམས་ཅན་སྐྱབས་མེད་ནུས་པ་ལ། །ཐུགས་རྗེའི་ཕ་མས་བསྐྱངས་པ་ན། །རང་གིས་རྩལ་རྫོགས་གཞན་དོན་འབྱུང་། །ས་བོན་གྱུར་<milestone unit="line" n="689.2"/>པའི་འགྲོ་བ་ལ། །ཐུགས་རྗེའི་དྲོད་གཤེར་བསྐྱེད་པ་ཡིན། །དགེ་ཚོགས་ཡོན་ཏན་གོང་དུ་འཕེལ། །གནས་སྐབས་མཐར་ཐུག་འབྲས་བུ་སྨིན། །ཉོན་མོངས་ནད་ཀྱི་སྡུག་བསྔལ་རྣམས། །ཐུགས་རྗེ་བདེན་པའི་བདུད་རྩི་<milestone unit="line" n="689.3"/>སྨན། །གང་གིས་འཐུངས་པ་བདེ་བར་གྲོལ། །འགྲོ་རྣམས་ལས་ཀྱི་བྱེད་བཞིན་དེ། །ཐུགས་རྗེའི་མེ་ལོང་གཟུགས་བརྙན་གསལ། །ལས་ཀྱི་དྲི་མ་ཕྱིས་པ་ཡིས། །རང་རིག་སྐུ་གསུམ་ཞལ་ངོ་མཐོང་། །ཐམས་ཅད་<milestone unit="line" n="689.4"/>མཁྱེན་པའི་སངས་རྒྱས་དེ། །འཁོར་འདས་གཉིས་ལ་དབྱེར་མེད་པས། །ཉི་མས་རང་ལ་མུན་མེད་འོད། །གཞན་གྱིས་མུན་པ་སེལ་བ་བཞིན། །རང་ལ་འཁོར་བའི་བག་ཆགས་མེད། །ཐམས་ཅད་རྒྱལ་བའི་ཞིང་<milestone unit="line" n="689.5"/>ཁམས་ལ། །སྲིད་པར་གནས་པའི་འགྲོ་རྣམས་ལ། །ཐུགས་རྗེའི་སྤྲུལ་སྐུ་རྒྱུན་དུ་འབྱུང་། །དོན་གཉིས་ཐམས་ཅད་མཁྱེན་གྲུབ་སྟེ། །གནས་ལུགས་གཅིག་གི་རང་ངོ་ཡིན། །སངས་རྒྱས་ཐམས་ཅད་སྐུ་གཅིག་<milestone unit="line" n="689.6"/>མཆོག །སྐུ་གཅིག་ཐམས་ཅད་མཁྱེན་པ་ཡིན། །དེ་ཡི་ཆེ་བའི་ཡོན་ཏན་ནི། །རེ་རེ་ནས་སུ་བརྗོད་གྱུར་ན། །ནམ་མཁའ་མ་ཟད་པར་མི་འཛད། །མདོར་བསྡུས་སྐུ་གསུང་ཐུགས་ལ་འདུས། །སྐུ་ནི་ནམ་མཁའི་མཐའ་<milestone unit="page" n="690"/><milestone unit="line" n="690.1"/>དང་མཉམ། །མཚན་དཔེ་འོད་ཀྱི་རང་བཞིན་ལ། །བསམ་གྱིས་མི་ཁྱབ་དཔག་མི་ནུས། །ཐམས་ཅད་རྒྱལ་བའི་སྐུ་རྡོ་རྗེ། །གསུང་ནི་སྐྱེ་མེད་དོན་གྱི་སྒྲ། །གསུང་དབྱངས་ཡན་ལག་དྲུག་ཅུ་ཡིས། །ཚངས་པའི་གསུང་ན་<milestone unit="line" n="690.2"/>བསམ་མི་ཁྱབ། །ཐམས་ཅད་རྒྱལ་བའི་གསུང་རྡོ་རྗེ། །ཐུགས་ཀྱིས་མཁྱེན་བརྩེ་ཡུལ་མེད་དུ། །རང་སྣང་ཆོས་ཉིད་ཇི་ལྟ་བའི། །གསལ་འགྲིབ་མེད་པའི་ངང་ནས་སུ། །རང་གཞན་གཉིས་སུ་མེད་པ་ལ། ཁམས་གསུམ་<milestone unit="line" n="690.3"/>འཁོར་བ་སྲིད་ཚད་ཀྱིས། །རྒྱུ་རྐྱེན་འབྲས་བུའི་ཚོགས་རྣམས་ཀྱིས། །སོ་སོར་མ་འདྲེས་ཐ་མི་དད། །ཇི་སྙེད་མངོན་སུམ་མཁྱེན་པ་ཡི། །ཆོས་ཉིད་ངང་ལས་མ་གཡོས་བཞིན། །གསལ་དང་བཟློག་དང་སྤྲུལ་མཁྱེན་<milestone unit="line" n="690.4"/>ནས། །སེམས་ཅན་སྨིན་གྲོལ་རྒྱུན་མཛད་པས། །དེ་ཉིད་བསམ་མི་ཁྱབ་པའི་དོན། །བྱང་ཆུབ་སེམས་དཔའ་མ་རྟོགས་ན། །ཉན་ཐོས་རང་རྒྱལ་ཅི་ལ་རྟོགས། །མུ་སྟེགས་བྱེད་ཀུན་ལོག་པའི་ལམ། །ཆ་ཙམ་རྟོགས་ནས་<milestone unit="line" n="690.5"/>ཡང་དག་གི །ལམ་སྣ་ཟིན་པ་བདེ་འགྲོ་བས། །རིགས་དང་ཅིག་ཆར་གོང་བཞིན་ཐོབ། །སངས་རྒྱས་སེམས་ཅན་གཉིས་པོ་ནི། །རིག་དང་མ་རིག་ཁྱད་པ་ལས། །གནས་ལུགས་སྐུ་གསུང་ལྷན་ཅིག་སྐྱེས། །རྟོགས་པའི་<milestone unit="line" n="690.6"/>ཡེ་ཤེས་ཐུགས་རྗེ་ཅན། །འགྲོ་བ་ཀུན་ལ་འབྲལ་མེད་དུ། །རྟོགས་པ་རྒྱུན་གྱི་ཐུགས་རྗེ་ནི། །ཆུ་དངརླནབཞིནརྒྱུནཆདམེད། །རངབཞིནཤུགསཀྱིཐུགས་རྗེ་ནི། །ཉི་མའིའོདབཞིནཤུགསལའབྱུང་། །ཡུལ་དང་<milestone unit="page" n="691"/><milestone unit="line" n="691.1"/>༄༅། །ཕྲད་པའི་ཐུགས་རྗེ་ནི། །འགྲོ་བ་བཟང་མོ་ལྟ་བུ་ལ། །བསྐུལ་ཞིང་གསོལ་བཏབ་ཐུགས་རྗེ་ནི། །ཡིད་བཞིན་ནོར་བུའི་དགོས་འདོད་བཞིན། །རྟོག་པ་མེད་པའི་སངས་རྒྱས་ལ། །གདུལ་བྱས་གསོལ་བ་<milestone unit="line" n="691.2"/>བཏབ་པ་ཡིས། །ཐུགས་རྗེས་ལྷུན་གྲུབ་ཡོད་པ་འབྱུང་། །ཆོས་སྐུ་སྐྱེ་མེད་རང་གདང་གིས། །གཉིས་མེད་དག་པའི་ཐུགས་རྗེ་གཞི། །ལམ་དུས་སྨོན་ལམ་མཐར་ཕྱིན་རྒྱུས། །འདོད་མདུན་མོས་པའི་གདུལ་བྱ་<milestone unit="line" n="691.3"/>རྣམས། །ཚོགས་པ་གཅིག་ཏུ་གྱུར་པ་ལས། །འཕྲིན་ལས་རྩོལ་མེད་ལྷུན་གྲུབ་ཏུ། །རྒྱུན་མི་འཆད་པར་འགྲོ་དོན་དུ། །སྐུ་གསུང་ཐུགས་ཀྱི་གདུལ་བྱ་འདུལ། །སྐུ་ཡི་འདུལ་བ་ལོངས་སྐུ་དང་། །བླ་མ་ཡི་དམ་མཁའ་འགྲོ་<milestone unit="line" n="691.4"/>ཡི། །ཞི་ཁྲོ་དཀྱིལ་འཁོར་ལྷ་ཚོགས་དང་། །བྱང་སེམས་རང་རྒྱལ་ཉན་ཐོས་དང་། །ལྷ་མི་སོ་སོའི་སྐྱེ་བོ་ནི། །རྒྱལ་པོ་བྲམ་ཟེ་དེད་དཔོན་དང་། ཁྲན་པ་སྨད་འཚོང་ཀུན་ཏུ་རྒྱུ། །སྟག་དང་རི་བོང་གླང་ཆེན་<milestone unit="line" n="691.5"/>སོགས། །རིགས་དྲུག་སོ་སོའི་གཟུགས་ཅན་དུ། །སེམས་ཅན་ཚུལ་གྱིས་དོན་མཛད་སྣང་། །རི་མོ་ལུགས་མ་འབུར་ལ་སོགས། །སྐུ་གསུང་ཐུགས་ཀྱི་གཟུགས་བརྙན་གྱིས། །མཆོད་རྟེན་ལས་དང་བྱ་བ་དང་། །འབྱུང་བ་<milestone unit="line" n="691.6"/>ལྔ་དང་ཕྱི་ནང་གི །ལོངས་སྤྱོད་འབེབས་པའི་རྫས་རྣམས་ཀྱིས། །རྟོག་པ་མེད་པར་འགྲོ་དོན་འབྱུང་། །སངས་རྒྱས་སྐུ་ཡི་འཕྲིན་ལས་ཡིན། །གསུང་གི་འདུལ་བ་ཆོས་ཉིད་སྒྲ། །དབྱངས་དང་ཚིག་དང་དོན་གྱི་<milestone unit="page" n="692"/><milestone unit="line" n="692.1"/>གསུང་། །སྔགས་དང་ཐེག་པ་ཆེ་ཆུང་གསུང་། །ཚིག་བཤད་ལྷུག་པ་སྙན་ངག་དང་། །ལྷ་མི་དུད་འགྲོ་ལ་སོགས་པའི། །འདོད་པའི་གཏམ་སོགས་བརྗོད་འདས་ཀྱིས། །ཚུལ་གྱི་ཁྱབ་པར་ཀུན་དོན་འབྱུང་། །ཡི་གེའི་<milestone unit="line" n="692.2"/>གཟུགས་དང་རོལ་མོའི་སྒྲ། །འབྱུང་བ་སོ་སོའི་རྒྱུ་རྐྱེན་གྱིས། །བེམ་པོའི་སྒྲ་ཡི་དོན་རྣམས་འབྱུང་། །རྡོ་རྗེ་གསུང་གི་འཕྲིན་ལས་ཏེ། །ཐུགས་ཀྱི་འདུལ་བ་རང་འབྱུང་གིས། །ཡེ་ཤེས་ཉམས་རྟོགས་ཤེས་རབ་<milestone unit="line" n="692.3"/>དང་། །ཏིང་ངེ་འཛིན་དང་སྤོབས་པ་དང་། །དད་མོས་སྙིང་རྗེ་སྐྱོ་ཤས་ཀྱིས། །ངེས་འབྱུང་བསམ་པ་ལེགས་པོ་ཡི། །རྒྱུད་ལ་སྐྱེས་པའི་ཚུལ་གྱིས་འབྱུང་། །བརྡ་བསྟན་རྟགས་མཐོང་བསླབ་པ་དང་། །གང་གི་ཡིད་བྱེད་<milestone unit="line" n="692.4"/>མཐར་ཕྱིན་པས། །སེམས་ཅན་རྣམས་ཀྱི་ཡིད་ཚིམ་དང་། །བྱང་ཆུབ་ས་ལམ་ཡོན་ཏན་དང་། །རིགས་འཛིན་ཉམས་རྟགས་བརྟུལ་ཞུགས་དང་། །སྐུ་གསུམ་མངོན་གྱུར་སངས་རྒྱས་པ། །རྒྱལ་བ་ཐུགས་ཀྱི་འཕྲིན་ལས་<milestone unit="line" n="692.5"/>ཡིན། །དོན་དམ་ཀུན་རྫོབ་འཁོར་འདས་ཀྱི། །དགེ་སྡིག་རྒྱུ་འབྲས་བདེ་སྡུག་དང་། །འཁྲུལ་གྲོལ་གཞི་ལམ་འབྲས་གསུམ་རྣམས། །མ་འདྲེས་ཐ་དད་མ་ཡིན་པར། །ཐམས་ཅད་མཁྱེན་པའི་ཡེ་ཤེས་ཀྱིས། །ཐམས་ཅད་<milestone unit="line" n="692.6"/>ཀུན་གྱི་དོན་འགྲུབ་པས། །རྣམ་མཁྱེན་སངས་རྒྱས་འཕྲིན་ལས་ལ། །ཐོགས་པ་མ་མཆིས་རྩོལ་སྒྲུབ་བྲལ། །ལྷུན་གྲུབ་འགྱུར་མེད་ཀུན་ཏུ་བཟང་། །ཐམས་ཅད་ཐམས་ཅད་ཁྱོད་ལ་འདུད། །འབྲས་བུ་དྲི་མེད་ཐམས་<milestone unit="page" n="693"/><milestone unit="line" n="693.1"/>༄༅། །ཅད་མཁྱེན་པའི་ལེའུ་སྟེ་བརྒྱད་པའོ།། །།ཐོགས་མེད་དངོས་པོའི་ཆོས་ཉིད་དེ། །སྤྲིན་མེད་ནམ་མཁའི་དབྱིངས་བཞིན་དུ། །སྟོང་གསལ་ཅི་ཡང་གྲུབ་མེད་ལ། །རང་མདངས་འགག་པ་མེད་པའི་<milestone unit="line" n="693.2"/>འོད། །རང་ངོ་མ་ཤེས་སྤྲིན་བཞིན་བྱུང་། །དེ་ལ་གཟུང་འཛིན་གཉིས་སྣང་སྐྱེས། །བར་སྣང་བུ་ཡུག་ཚུབ་མ་བཞིན། །ཉོན་མོངས་སྣ་ཚོགས་སེམས་དཀྲུགས་ནས། །མ་རིག་འཁོར་བར་འཁྱམས་པ་ཡིན། །སེམས་ཅན་<milestone unit="line" n="693.3"/>སངས་རྒྱས་ཡིན་གྱུར་ཀྱང་། །རང་ངོ་མ་ཤེས་བུ་ཆུང་བཞིན། །རང་བཞིན་གཉིས་ཀ་མི་རིགས་ལ། །ཕ་མས་བསྐྱངས་པས་སེམས་རྙེད་བཞིན། །བླ་མའི་དྲིན་གྱིས་རང་སེམས་རྟོགས། །ཐབས་ཤེས་ཚོགས་གཉིས་ཡོན་<milestone unit="line" n="693.4"/>ཏན་སྐྱེད། །བུ་ཆུང་ཆེ་མིར་རྩལ་རྫོགས་ནས། །རང་དང་གཞན་གཉིས་སྐྱོང་བ་བཞིན། །ཆོས་ཉིད་བདེན་པའི་རང་རྩལ་རྫོགས། །རིག་པ་སྐུ་གསུམ་ལྕེར་བུར་འགྱུར། །འགྱུར་མེད་ཡེ་ཤེས་རང་ས་ཡིན། །ཆོས་སྐུ་དྲི་<milestone unit="line" n="693.5"/>མེད་རྣམ་དག་དེ། །དཔེར་ན་ནོར་བུ་རང་གསལ་བཞིན། །རང་སྣང་བདེ་བར་རང་ལོངས་སྤྱོད། །ནོར་བུ་འོད་ཆེར་གཞན་ལ་ཕོག །གཞན་གྱི་ཁ་དོག་རྐྱེན་གྱིས་འགྱུར། །དེ་བཞིན་རང་སྣང་འགག་མེད་ཀྱིས། །ཐུགས་<milestone unit="line" n="693.6"/>རྗེ་གཞན་དང་འབྲལ་མེད་པ། །སྤྲུལ་པའི་སྐུ་ནི་འགྲོ་དོན་འབྱུང་། །འགྲོ་བ་རང་རང་རྟོག་པ་དང་། །མཐུན་པའི་ཆོས་སྐུ་སྤྲུལ་སྐུ་སྲ །སྣ་ཚོགས་དེར་འབྱོན་དོན་མཛད་ཀྱང་། །དྲི་མེད་ཆོས་ཀྱི་དབྱིངས་དཀྱིལ་ན། །སྐད་<milestone unit="page" n="694"/><milestone unit="line" n="694.1"/>ཅིག་མི་གཡོ་ནམ་མཁའ་བཞིན། །ཀུན་ལ་ཁྱབ་པའི་སངས་རྒྱས་དེ། །དཔེར་ན་རྒྱལ་བུ་རྒྱལ་རིགས་བཞིན། །གདོད་ནས་སངས་རྒྱས་ཡིན་གྱུར་ཀྱང་། །རྒྱལ་རིགས་རྒྱལ་པོ་རྐང་འཁྱམས་བཞིན། །སངས་རྒྱས་མ་རིག་<milestone unit="line" n="694.2"/>སེམས་ཅན་ལྒབྲུལ། །རྒྱལ་པོར་ངོ་ཤེས་རྒྱལ་སར་སྟོན། །རང་རིག་རྟོགས་པས་རྫོགས་སངས་རྒྱས། །རྒྱལ་བུ་རྒྱལ་རིགས་དབང་བྱེད་ལྟ། །སྐུ་གསུམ་ཐམས་ཅད་མཁྱེན་པ་ཡིས། །བདག་གཞན་དོན་གཉིས་འཕྲིན་<milestone unit="line" n="694.3"/>ལས་མཛད། །དེ་ཉིད་རྩོལ་མེད་ལྷུན་གྲུབ་དེ། །གསེར་དང་སེར་པོ་གཟུགས་དང་གསུམ། །དབྱེ་ཡང་དོན་ལ་གསེར་དུ་གཅིག །དེ་བཞིན་ངོ་བོ་ཆོས་སྐུ་དང་། །རང་བཞིན་བདེ་ཆེན་ལོངས་སྤྱོད་རྫོགས། །ཐུགས་རྗེས་<milestone unit="line" n="694.4"/>སྤྲུལ་པའི་སྐུ་དང་གསུམ། །མིང་ལ་སོ་སོར་བརྟགས་གྱུར་ཀྱང་། །སྐད་ཅིག་དབྱེར་མེད་ལྷན་ཅིག་སྐྱེས། །ཡང་དག་ཡེ་ཤེས་འགྱུར་མེད་པར། །ཐམས་ཅད་ཀུན་མཁྱེན་ལྷུན་གྱིས་གྲུབ། །ཀུན་ཏུ་བཟང་པོ་ཀུན་བདག་<milestone unit="line" n="694.5"/>ཉིད། །རྣམ་པར་སྣང་མཛད་གང་ཆེན་མཚོ། །ཐུབ་པ་ཆེན་པོ་ཆོས་ཀྱི་རྒྱལ། །རྫོགས་སངས་རྒྱས་དང་དེ་ཡི་སྲས། །ཐམས་ཅད་མཁྱེན་ལ་ཕྱག་འཚལ་བསྟོད། །འཇུག་བསྡུས་དཔེའི་དོན་གྱི་ལེའུ་སྟེ་དགུ་<milestone unit="line" n="694.6"/>པའོ།། །།གནས་ལུགས་འོད་གསལ་ཆོས་ཀྱི་དབྱིངས། །ཇིབཞིནརིགཔསྐུགསུམ་ལ། །མ་རིག་ལྒབྲུལ་པས་གོལ་བ་སྟེ། །རང་ངོ་མ་ཤེས་སྒྲིབ་པ་ཡིན། །རང་ཤེས་འདོད་པའི་ཐེག་པ་ཀུན། །འོག་མས་གོང་<milestone unit="page" n="695"/><milestone unit="line" n="695.1"/>༄༅། །མའི་ཡོན་ཏན་དེ། །མ་མཐོང་རྩོད་པ་སྒྲིབ་པ་དེ། །གོང་མས་འོག་མའི་ཐེག་པ་ཡི། །གནས་ལུགས་མི་ཤེས་སྣན་ན་གོལ། །གོལ་སྒྲིབ་མ་དག་འཁོར་བ་ལས། །མྱ་ངན་འདས་པ་མི་རྟོགས་པས། །རིག་པ་<milestone unit="line" n="695.2"/>དྲེ་མེད་གཏན་ལ་ཕོབ། །ཆོས་ཉིད་རིག་པ་ཁྱབ་བརྡལ་ཡང་། །ང་དང་བདག་ཏུ་བཟུང་བ་ཡིས། །བཟུང་བའི་ཡུལ་ལ་འཛིན་པའི་སེམས། །གཉིས་འཛིན་རྟོག་པས་སེམས་ཅན་ཞབྲུལ། །རང་སེམས་རྟོགས་ན་འཁོར་<milestone unit="line" n="695.3"/>མཐའ་ཆོད། །ཞབྲུལ་པ་མེད་ན་སངས་རྒྱས་ཡིན། །སྐྱེ་འགག་མེད་པའི་ཆོས་ཉིད་དེ། །རྟག་ཆད་ཕྱོགས་ཆར་བཟུང་བ་ཡིས། །ཕྱིན་ཅི་ལོག་ཏུ་རང་སྣང་འཁྲུལ། །ཡང་དག་དོན་ལ་གོལ་ཞིང་སྒྲིབ། །ལྟ་སྤྱོད་ནོར་པས་<milestone unit="line" n="695.4"/>མནར་མེད་ལྟུང་། །གནས་ལུགས་རྟོགས་ན་འཇིག་རྟེན་འདས། །སྣང་བ་སེམས་ཀྱི་རང་གཟུགས་ལ། །གཟུང་ཡུལ་སྤོང་བའི་འཛིན་སེམས་འཁྲུལ། །སྟོང་ཉིད་བསྒོམ་པས་འོད་གསལ་བསྒྲིབས། །ཉོན་མོངས་སྤོང་<milestone unit="line" n="695.5"/>བའི་ཡེ་ཤེས་མེད། །གཟུང་འཛིན་གྲོལ་ན་ཐེག་ཆེན་ཡིན། །སྣང་སྟོང་གཉིས་མེད་ཡེ་ཤེས་ལ། །གཟུང་ཡུལ་མི་དམིགས་འཛིན་སེམས་དང་། །རྣམ་རྟོག་བཀག་པའི་མི་རྟོག་ཞབྲུལ། །རང་རིག་སེམས་སུ་མ་མཐོང་<milestone unit="line" n="695.6"/>བསྒྲིབས། །གཉིས་མེད་རྟོགས་ན་ཡེ་ཤེས་འཆར། །རིག་པ་ཕྱོགས་མེད་ཐང་ཡན་ལ། ཁམས་གསུམ་སེམས་སུ་འདོད་པ་འཁྲུལ། །སེམས་དང་སེམས་བྱུང་གཉིས་མེད་གསུམ། །མཐའ་དང་བྲལ་བ་མ་མཐོང་<milestone unit="page" n="696"/><milestone unit="line" n="696.1"/>བསྒྲིབས། །བདེན་གཉིས་རྟོགས་ན་གོལ་ས་ཆོད། །ཆོས་ཉིད་རིག་པ་མངོན་སུམ་ལ། །ཀུན་རྫོབ་དོན་དམ་མི་དམིགས་པའི། །སྟོང་ཉིད་བསྒོམས་པའི་དབུ་མ་འཁྲུལ། །སྔོན་སུམ་དོན་གྱི་གནས་ལུགས་<milestone unit="line" n="696.2"/>བསྒྲིབས། །ཐབས་ཀྱིས་ཟིན་ན་སྔོན་སངས་རྒྱས། །དོན་དམ་མཚན་མ་མེད་པ་ལ། །མཚན་བཅས་ལྷ་རུ་ལྟས་པས་འཁྲུལ། །དམིགས་མེད་རང་གསལ་མ་མཐོང་བསྒྲིབས། །རང་སྣང་དག་ནི་སྐུ་རུ་འགྱུར། །རིག་པ་སྐྱེ་<milestone unit="line" n="696.3"/>མེད་སྤྲོས་བྲལ་ལ། །སྤྲོས་པའི་གཟུགས་བརྙན་སྣ་ཚོགས་ཀུན། །བསྐྱེད་རིམ་བསྒོམ་པ་ རྣལ་འབྱོར་འཁྲུལ། །རང་སྣང་སྐུ་རུ་མ་མཐོང་བསྒྲིབས། །གཉིས་ཀའི་ལྟ་སྤྱོད་གོལ་སྒྲིབ་ཅན། །གཉིས་འཛིན་བྲལ་བའི་<milestone unit="line" n="696.4"/>སེམས་ལ་ལྟོས། །ཡེ་ཤེས་རིག་པ་ངོ་མཚར་ཆེ། །མི་གནས་ཟུང་འཇུག་ཆོས་སྐུ་ལ། །ཐབས་ཤེས་སྦྱོར་པོའི་བསྐྱེད་རིམ་འཁྲུལ། །ལྷན་སྐྱེས་ཡེ་ཤེས་མ་མཐོང་བསྒྲིབས། །མ་བསྐྱེད་རྫོགས་པ་ཆེན་པོ་དེ། །རྟོགས་པར་<milestone unit="line" n="696.5"/>འདོད་ན་ཇི་བཞིན་ཞོག །དབྱིངས་དང་རིག་པ་གཉིས་མེད་ལ། །བསྐྱེད་རྫོགས་སྒོམ་པའི་རྣལ་འབྱོར་འཁྲུལ། །མ་བཅོས་ལྷུན་གྲུབ་མ་མཐོང་བསྒྲིབས། །རང་འབྱུང་ཡེ་ཤེས་མ་རྟོགས་གོལ། །འཁོར་འདས་མ་ལུས་<milestone unit="line" n="696.6"/>རྫོགས་པ་ཆེ། །རིན་ཆེན་གླིང་ན་རྡོ་མེད་བཞིན། །ཐམས་ཅད་སངས་རྒྱས་མ་ཡིན་པ། །གཅིག་ཀྱང་ཡོད་པར་ངས་མ་མཐོང་། །གོལ་ས་གོལ་རྒྱུའི་སྒྲིབ་པ་ཡང་། །ཆོས་ཉིད་ངང་ལས་མ་འདས་པས། །ཆོས་སྐུའི་རོལ་པ་<milestone unit="page" n="697"/><milestone unit="line" n="697.1"/>༄༅། །ཆེན་པོ་ཡིན། །དེ་ཉིད་མ་རྟོགས་རྡུལ་ཙམ་མེད། །ཐམས་ཅད་རང་འབྱུང་ལྷུན་གྲུབ་ལ། །བཅོས་མ་མེད་པའི་ངང་ལ་ཞོག །གཉིས་སུ་མེད་པའི་དོན་ལ་ལྟོས། །རྩོལ་བ་མེད་པའི་ཡེ་ཤེས་སྒོད། །རྣམ་པར་<milestone unit="line" n="697.2"/>དག་པའི་འབྲས་བུའོ། །གོལ་སྒྲིབ་མཐའ་གཅོད་ཀྱི་ལེའུ་སྟེ་བཅུ་པའོ།། །།རྒྱལ་བ་ཐམས་ཅད་མཁྱེན་པ་ཡི། །ཇི་ལྟར་མོས་པ་ཐ་དད་ལ། །འཁྲིད་པར་བྱ་བའི་ཐབས་ཙམ་དུ། །ཐེག་པ་དཔག་་མེད་བསྟན་པ་<milestone unit="line" n="697.3"/>ཡང་། །ལམ་ལ་འཁྲིད་པའི་ཐབས་སུ་ཟད། །རྡོ་རྗེའི་ཐེག་པ་ངེས་པའི་དོན། །ནམ་མཁའ་ལྟ་བུར་ཁྱབ་པ་ལ། །ཕྱོགས་བཅུའི་སངས་རྒྱས་ཀུན་འདུས་ནས། །བཀའ་སྒྲོས་སྙིང་པོའི་རྒྱུད་འདི་གསུངས། །གསཇེ་བའི་<milestone unit="line" n="697.4"/>བདག་པོ་ཉིད་ལ་གཏད། །རྒྱུད་ཆེན་གསང་བ་ཡོངས་རྫོགས་འདི། །འཁོར་བ་དང་ནི་མྱ་ངན་འདས། །གཉིས་སུ་མ་ཡིན་ཐ་དད་མིན། །དེ་བཞིན་ཉིད་དུ་ངེས་པའི་དོན། །ཐེག་པ་མ་ལུས་འདིར་འདུས་ཤིང་། །རྒྱལ་<milestone unit="line" n="697.5"/>བའི་དགོངས་པ་འདུས་པའི་བཅུད། །ཡིད་བཞིན་ནོར་བུ་ཆེན་པོ་འདི། །གང་ཞིག་ཉི་མའི་དཀྱིལ་འཁོར་དེས། །མུན་པ་མ་ལུས་སེལ་བ་དང་། །སྣང་གསལ་འོད་ཀྱིས་ཀུན་གསལ་བཞིན། །ཡང་དག་རྒྱུད་འདི་སུས་<milestone unit="line" n="697.6"/>མཐོང་བ། །ཞབྲུལ་དང་མ་འཁྲུལ་རྣམ་རྟོག་གི །སྒྲིབ་པའི་ཚོགས་རྣམས་རང་སར་དག །དུས་གསུམ་ཀུན་མཁྱེན་ཡེ་ཤེས་ནི། །ཕྱི་དུས་མ་ཡིན་ད་ལྟར་དུ། །མཐོང་བས་གྲོལ་ཏེ་མངོན་སངས་རྒྱས། །སེམས་ཅན་རྟོག་<milestone unit="page" n="698"/><milestone unit="line" n="698.1"/>པ་ཐ་དད་ལ། །རྒྱལ་བའི་གསུང་ཡང་དེ་བཞིན་ཏེ། །ཚིག་གི་རྒྱ་མཚོ་མཐའ་ཡས་ཀྱང་། །ཚིག་འབྲུ་ཐ་དད་དོན་གཅིག་སྟེ། །ཚིག་གཅིག་རྣམ་པར་རྟོགས་ན་ནི། །དེ་དག་ཐམས་ཅད་རྟོགས་དང་འདྲ། །རྒྱལ་བའི་གསུང་<milestone unit="line" n="698.2"/>དབྱངས་གཅིག་ལས་སུ། །ཆོས་ཀྱི་སྒོ་མོ་ཐམས་ཅད་བྱུང་། །དེ་རྣམས་འདི་ཉིད་དོན་ལ་འདུས། །ཐོས་པས་གྲོལ་ཏེ་བྱང་ཆུབ་ཐོབ། །ཐོས་པ་རང་རིག་ཡེ་ཤེས་ཡིན། །དཔག་བསམ་ཤིང་གི་ཡལ་ག་དེ། །གཅིག་ཤེས་<milestone unit="line" n="698.3"/>སྡོང་པོ་ཀུན་ཤེས་བཞིན། །རྒྱུ་འདིའི་དོན་ཤེས་གང་དྲན་ཀུན། །དག་པ་ཡེ་ཤེས་བདེ་ཆེན་གྱིས། །དྲི་མེད་ཆོས་སྐུ་མ་རྟོགས་པ། །གཞན་མེད་རང་བྱུང་ལྷུན་གྲུབ་ལ། །སྐུ་གསུམ་འབྲས་བུ་རྩོལ་མེད་འབྱུང་། །དྲན་པས་<milestone unit="line" n="698.4"/>འཁོར་འདས་ཀུན་དོན་འགྲུབ། །རི་རྒྱལ་ལྷུན་པོའི་རྩེ་ནོན་ན། །རི་བོ་རི་ཕྲན་གླིང་ཀུན་ནོན། །དེ་བཞིན་ཡེ་ཤེས་བླ་མའི་ས། །རིག་པ་སྐུ་གསུམ་ལྷུན་གྲུབ་ཀྱིས། །རྒྱུད་འདིའི་དོན་དང་སུ་འཕྲད་པ། །ཐེག་པ་ཀུན་དོན་<milestone unit="line" n="698.5"/>ཆོས་ཀྱིས་དོན། །ས་ལམ་མ་ལུས་དུས་གཅིག་ཏུ། །བགྲོད་མི་དགོས་པར་ཀུན་ཏུ་ནོན། །རྫོགས་པའི་སངས་རྒྱས་ས་གཅིག་ལ། །མང་པོར་བགྲོད་ཀྱང་དོན་གཅིག་འབབས། །ཆུ་བྲན་རྒྱ་མཚོར་བསླེབ་དང་<milestone unit="line" n="698.6"/>མཚུངས། །རྒྱལ་པོ་རང་གི་ཡུལ་ནས་སུ། །མ་འཕགས་ཕྱོགས་ཀུན་དབང་བསྒྱུར་ལྟར། །དེབཞིནསངསརྒྱསཐམས་ཅད་ཀྱིས། ཁུད་ཀྱི་དགོངས་པ་ངེས་དོན་འདི། །གདོད་ནས་སྐུ་གསུམ་ལྷུན་གྲུབ་ཀྱིས། །ས་ལམ་<milestone unit="page" n="699"/><milestone unit="line" n="699.1"/>༄༅། །མ་གཡས་འཁར་འདས་ཡས། །དན་ཀུན་མཉམ་པ་ཉད་དུ་བྱད། །ཕྱགས་ ད་རྣམ་པར་རྒྱལ་བ་ཡ། །ཐམས་ཅད་སངས་རྒྱས་མཛད་པ་ཡན། །དེ་ཕྱར་གསང་བའི་རྒྱུད་ཆེན་འདི། །མཐོང་ཐོས་དྲན་རེག་<milestone unit="line" n="699.2"/>འགྲོ་བ་ཀུན། །དམན་པའི་ལུས་ལ་རྒྱལ་བའི་སྐུ། །དབང་བསྐུར་དམ་པ་སྔོན་དུ་འགྱུར། །དུས་གསུམ་སངས་རྒྱས་ཀུན་སྒྲོས་པས། །འདི་ལས་ལྷག་པའི་དོན་མ་རྙེད། །མ་བྱུང་མི་འབྱུང་འབྱུང་མི་འགྱུར། །འདི་ཡོད་<milestone unit="line" n="699.3"/>འགྲོ་བ་སངས་རྒྱས་ཡིན། །སྟོན་པས་ཆོས་འདི་ལུང་བསྟན་པ། །དཔེར་ན་ཉི་མས་ཀུན་སྣང་ཡང་། །དམུས་ལོང་མིག་གིས་མི་མཐོང་བ། །མིག་ལྡན་ཐམས་ཅད་མཐོང་འགྱུར་ཞིང་། །རྒྱུད་འདི་འཇིག་རྟེན་ཀུན་ཁྱབ་<milestone unit="line" n="699.4"/>ཀྱང་། །བློ་དམན་རྣམས་ཀྱིས་མ་རྟོགས་པས། །ཀུན་གྱིས་རྟོགས་ཕྱིར་གསང་བའི་རྒྱུད། །རྡོ་རྗེ་སྙིང་པོ་ཁྱོད་ཀྱིས་ཟུང་། །ནམ་མཁའ་ལྟ་བུའི་ཆོས་ཉིད་ལས། །ཉི་མའི་སྙིང་པོ་བཞིན་དུ་བསྡུས། །འོད་ཀྱིས་ཀུན་ལ་ཁྱབ་<milestone unit="line" n="699.5"/>པ་ཡི། །རྩེ་གཅིག་མ་རིག་མུན་ཚོགས་སེལ། །དག་པའི་ཡེ་ཤེས་འོད་གསལ་བ། །མངོན་པར་རྟོགས་ཕྱིར་དགའ་ལྡན་དང་། །འཛམ་གླིང་ཨོ་རྒྱན་ཡུལ་དུ་དར། །བྱས་བཅོས་ཆོས་ཉིད་ཉམས་པའི་དུས། ཁྱག་པ་ཆུ་<milestone unit="line" n="699.6"/>འཁྱགས་ཡུལ་དུ་འབྱུང་། །ཚེ་ལོ་བཅུ་པའི་བར་དུ་གནས། །ཡི་གེ་འདི་ཡི་ཕྱི་མོ་རྣམས། །ཨོ་རྒྱན་མཁའ་འགྲོའི་གནས་སུ་འཛིན། །ལན་ཅིག་དུས་ཀྱི་ཐ་མ་ལ། །སྐལ་པ་ལྡན་པས་མཐོང་བ་སྲིད། །ནམ་མཁའི་དབྱིངས་<milestone unit="page" n="700"/><milestone unit="line" n="700.1"/>ལ་ཡལ་ཡང་འགྲོ། །རྒྱལ་སྲས་ཕྱི་རབས་རྗེས་འཇུག་གོ །དམན་པས་རྒྱལ་བའི་དོན་འདོད་རྣམས། །སྐལ་བ་ལྡན་པས་ལས་འཕྲོ་འཐུད། །བྱང་ཆུབ་དོན་དུ་གཉེར་བ་ཡི། །བླ་མ་ལ་གུས་སྙིང་རྗེ་ཆེ། །དམ་ཚིག་ལ་<milestone unit="line" n="700.2"/>གནས་ཤེས་རྒྱུད་དག ཁྲེས་རབ་རིག་རྩལ་ལྡན་ལ་གཏད། །མི་ཤེས་རྨོངས་པ་ཕྱིན་ཅི་ལོག །སྐལ་མེད་ལོག་ལྟའི་སྒྲིབ་པ་བཅིངས། །བསྟན་པའི་རུ་དྲ་ཉམས་པའི་རིགས། །ཆོས་སྐལ་ཆད་ལ་གསང་རྒྱས་<milestone unit="line" n="700.3"/>གདབ། །འདི་ནི་གསང་ཆེན་ངེས་པའི་བཀའ། །ཞེས་ནི་སྟོན་པས་བཀའ་སྩལ་པས། །དེ་འཁོར་རིགས་ཅན་རང་གི་ཚོགས། །རྗེས་སུ་ཡི་རང་ཆོས་ཉིད་དང་། །མཚོ་ལ་ཁ་བ་བབས་པ་བཞིན། །རང་རང་ཐད་ཁར་རང་<milestone unit="line" n="700.4"/>བབས་སུ། །དབྱེར་མེད་བདེ་བ་ཆེན་པོར་གྲོལ། །སྟོན་པའི་གསུང་ལ་མངོན་པར་བསྟོད། །ཨེ་མ་ཐམས་ཅད་མཁྱེན་པའི་རྗེ། །དེ་བཞིན་གཤེགས་པ་ཀུན་གྱི་གནས། །སངས་རྒྱས་མ་ལུས་སྐྱེད་པའི་སྐུ། །ཚངས་པའི་<milestone unit="line" n="700.5"/>གསུང་མཆོག་སེང་གེ་སྒྲ། །མ་ལུས་ཀུན་མཁྱེན་དེ་བཞིན་ཐུགས། །ཆེ་མཆོག་ཡོན་ཏན་ཀུན་གྱི་དཔལ། །འཕྲིན་ལས་ཐོགས་མེད་མེ་ལོང་གསལ། །འཁོར་འདས་ཐེག་ཀུན་གསལ་བར་སྟོན། །ཟབ་དང་རྒྱ་ཆེ་ཀུན་གྱི་<milestone unit="line" n="700.6"/>བཅུད། །རྨད་བྱུང་ངོ་མཚར་སྙིང་པོ་རྒྱུད། །སངས་རྒྱས་བསྟན་པའི་སྤྱི་མེས་པོ། །ཀུན་ཏུ་བཟང་པོ་ཁྱོད་ལ་བསྟོད། །ཅེས་ངེས་པ་དམ་པར་བསྟོད་དོ། །ཡོངས་སུ་གཏད་པ་རྗེས་སུ་ཡི་རང་བའི་ལེའུ་སྟེ་བཅུ་གཅིག་<milestone unit="page" n="701"/><milestone unit="line" n="701.1"/>༄༅། །པའོ།། །།དེ་ནས་འཁོར་ཐམས་ཅད་ཅི་ལ་ཡང་མི་དམིགས་པའི་ངང་ནས། ཀུན་ཏུ་གསལ་བར་བསྟན་ཏེ། ཁྱད་པར་ལྷའི་འཇིག་རྟེན་དུ་གྲགས་ཤིང་། །ཨོ་རྒྱན་གནས་ནས་ཀུན་སྨིན་ཅིང་གྲོལ་<milestone unit="line" n="701.2"/>བར་གྱུར་ཏོ། །དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་སྙིང་པོ་དེ་ཁོ་ན་ཉིད་ངེས་པ། ཡེ་ཤེས་མཆོག་གི་རྒྱུད་ཆེན་པོ། གསང་བ་ཡོངས་རྫོགས་ཞེས་བྱ་བ་རྫོགས་སོ།། །།ཨོ་རྒྱན་གྱི་པན་ཞི་ཏ་<milestone unit="line" n="701.3"/>ཆེན་པོ་པདྨ་འབྱུང་གནས་ཀྱིས། ཨོ་རྒྱན་དང་། རྒྱ་གར་དབུས་ཀྱི་སྐད་ལས། རྡོ་རྗེ་གདན་དུ་རང་འགྱུར་མཛད། དེ་ནས་བོད་ཡུལ་ལྷ་ས་འཕྲུལ་སྣང་གི་གཙུག་ལག་ཁང་དུ། མངའ་བདག་རྗེ་བློན་གསུམ་ལ་དོན་རྒྱུད་<milestone unit="line" n="701.4"/>གནང་ནས། ཚིག་བརྒྱུད་དོན་གྱི་དཔེའི་ཡི་གེ་ཕྱི་མོ། །དྷ་ཀིའི་གནས་ནས་བླངས་ཏེ་བྲིས་ནས། ཕྱི་རབས་དོན་དུ་གཙུག་ལག་ཁང་དེ་ཉིད་དུ་གཏེར་དུ་སྦས་སོ། །སྐལ་ལྡན་ལས་ཅན་ཅིག་དང་ཕྲད་པར་ཤོག ཆ།<milestone unit="line" n="701.5"/>སླཡིདྷདྭཏྲ། ཏྲ། ཏ་མ་ད་ན་གྱ། ས་མ་ཡ། རྒྱ་རྒྱ་རྒྱ། ཨེ་མ་ཆོས་དབྱིངས་ནམ་མཁའི་དཀྱིལ་འཁོར་ནས། །རྒྱུད་སྡེ་སྐར་ཚོགས་རྣམས་ཀྱི་མཆོག །སྙིང་པོ་ཉི་ཟླ་ལྟ་བུ་འདི། །བདག་འདྲ་པདྨ་འབྱུང་གནས་ཀྱིས། །ཕྱི་<milestone unit="line" n="701.6"/>རབས་དུས་ཀྱི་ལྔ་བརྒྱ་ལ། །མཚན་ཉིད་སྡེ་ཆོས་སྔགས་སྡེ་དར་དུས་སུ། །ཚིག་ལ་དྲེད་ཅིང་དོན་ལ་རྨོངས་པ་ཡི། །དར་ལ་མ་སྨིན་གྲོང་བསྙེན་བྱེད་དུས་སུ། །ཕན་པར་བྱ་ཕྱིར་རྒྱལ་བས་ལུང་བསྟན་ནས། །དྷ་ཀིའི་ལག་<milestone unit="page" n="702"/><milestone unit="line" n="702.1"/>ནས་དཔེ་བླངས་གཏེར་དུ་སྦས། །དོན་གྱི་ཤེས་རབ་བློ་ལྡན་སྙིང་རྗེ་ཅན། །ཆོས་སམ་རད་ནའི་མིང་ཅན་ལས་ལྡན་དང་། །རྒྱལ་བའི་དགོངས་པ་འདི་ཉིད་འཔྲད་པར་ཤོག །དཔེ་རྙིང་མི་ལ་མ་བསྟན་གཏེར་དུ་</p></div1>
        </body>
    </text>
</TEI.2>