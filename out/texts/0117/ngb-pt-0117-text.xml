<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0117-text.xml">
    <teiHeader lang="tib">
        <fileDesc>
            <titleStmt>
                <title><!--chos thams cad byang chub kyi sems rdzogs pa chen po 'khor ba rtsad nas gcod pa nam mkha' dang mnyam pa'i yi ge med pa'i rgyud/-->ཆོས་ཐམས་ཅད་བྱང་ཆུབ་ཀྱི་སེམས་རྫོགས་པ་ཆེན་པོ་འཁོར་བ་རྩད་ནས་གཅོད་པ་ནམ་མཁའ་དང་མཉམ་པའི་ཡི་གེ་མེད་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0117-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=370.1; end=381.6--><milestone unit="page" n="370"/><milestone unit="line" n="370.1"/>༄༅། །རྒྱ་གར་སྐད་དུ། སརྦ་དྷརྨུ་མ་ཧྭ་སརྙི་བོ་དྷི་ཙིཀྟ་ས༷་ས་ར་མྱུ་ལསྣྲོ་ད་ཨུ་ཀ་ཤ་ས་ཤཱ་ན་ཀྟ་ར་ཏནྟྲ། བོད་སྐད་དུ། ཆོས་ཐམས་ཅད་བྱང་ཆུབ་ཀྱི་སེམས་རྫོགས་པ་ཆེན་པོ་འཁོར་བ་རྩད་ནས་གཅོད་པ་ནམ་མཁའ་<milestone unit="line" n="370.2"/>དང་མཉམ་པའི་ཡི་གེ་མེད་པའི་རྒྱུད། བཅོམ་ལྡན་འདས་ཀུན་རིག་རྒྱལ་པོ་ལ་ཕྱག་འཚལ་ལོ། །འདི་སྐད་རྟོགས་པའི་དུས་གཅིག་ན། །མཁའ་ཀློང་རྣམ་དག་ཆོས་ཀྱི་དབྱིངས། །ཀུན་བཟང་ཡངས་པ་སྐྱེ་མེད་<milestone unit="line" n="370.3"/>ཀློང་། །ཡེ་ཤེས་ལྔ་རྫོགས་འོད་ཟེར་འཕྲོ། །རྡོ་རྗེ་སེམས་དཔའ་འདུས་མ་བྱས། །ཨེ་མ་ངོ་མཚར་རྨད་བྱུང་གཙུག །དེ་ནས་རྡོ་རྗེ་སེམས་དཔའ་ཡིས། །བཅོམ་ལྡན་འདས་ལ་འདི་སྐད་གསོལ། །ཀུན་གཞི་རྩད་ནས་ཅི་<milestone unit="line" n="370.4"/>ལྟར་གཅད། ཁྲེས་བྱའི་གྲས་ཐག་གཅད་པ་ཅི། །རིག་པའི་གནད་ནི་གང་དུ་བསྡུ། །བཅོམ་ལྡན་འདས་ཀྱིས་བཀའ་སྩལ་པ། །གདོད་ནས་མ་སྐྱེས་སྙིང་པོ་ཨ། །འགྲོ་བ་ཀུན་ལ་རང་བཞིན་གནས། །མ་རིག་ལས་དང་<milestone unit="line" n="370.5"/>རླུད་གིས་འཁོར། །རྟོགས་ན་རྫོགས་སངས་རྒྱས་སུ་ངེས། །ཨེ་མ་རྡོ་རྗེ་སེམས་དཔའ་ཉོན། །བལྟ་བས་ཕྱི་རྒྱ་རླབས་ཀྱིས་གཅད། །ཏིང་ངེ་འཛིན་ལ་འབྱུང་འཇུག་མེད། །གཉིས་མེད་རྗོང་ན་ཡངས་པའི་རྒྱ། །ཀུན་ཏུ་<milestone unit="line" n="370.6"/>བཟང་པོ་བདེ་ཆེན་ས། །ཨེ་མ་སེམས་དཔའ་རྡོ་རྗེ་ཆེ། །ཐམས་ཅད་རང་རིག་བྱང་ཆུབ་སེམས། །ནམ་མཁའ་བཞིན་དུ་སྤྲོས་དང་བྲལ། །སྣ་ཚོགསརངབཞིན མི གཉིསཚེ། །ཐིག་ལེར་རྫོགསཔསམཚོནདུ<milestone unit="page" n="371"/><milestone unit="line" n="371.1"/>༄༅། །མེད། །ཨེ་མ་ཀུན་བཟང་བཅོམ་ལྡན་ཆེ། །སྐྱེ་བ་མེད་པའི་ཆོས་ཉིད་ལ། །སྐྱེ་བའི་ཆོ་འཕྲུལ་ཅི་སྟེ་འོང་། །ཀུན་ལ་དེ་བཞིན་ཉིད་ཡོད་ན། །འབད་པ་མེད་པར་གྲོལ་བར་རིགས། །འཁྲུལ་པས་འཁོར་བ་<milestone unit="line" n="371.2"/>ཇི་ལྟ་བུ། །རྟོགས་པའི་ཐབས་སུ་གང་ཆེ་ལགས། །ལྟ་བསྒོམ་སྤྱོད་འབྲས་བྱེ་བྲག་གང་། །ཐམས་ཅད་སེམས་ཉིད་ཤར་བ་ལ། །བར་དོ་ཞེས་པ་ཡོད་དམ་མེད། །རིག་པ་སྤྲོས་དང་བྲལ་བ་ལ། །བསྒོམ་དུ་ཡོད་པ་ཡིན་<milestone unit="line" n="371.3"/>ནམ་མིན། །སྣ་ཚོགས་རང་བཞིན་གཉིས་མེད་ལ། །འབྲས་བུ་ཐོབ་ཏུ་ཡོད་དམ་མེད། །མཚོན་མེད་ཐིག་ལེའི་ཡེ་ཤེས་ལ། །ཐུགས་རྗེ་འབྱུང་ངམ་མི་འབྱུང་ལགས། །ནམ་མཁའ་དང་མཉམ་པ་ཡི་གེ་མེད་པའི་རྒྱུད་ལས།<milestone unit="line" n="371.4"/>གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་བཀའ་སྩལ་པ། །སྐྱེ་བ་མེད་ལས་ཐམས་ཅད་སྐྱེས། །སྐྱེས་ཙམ་ཉིད་ན་ངོ་བོས་སྟོང་། །དེ་ཉིད་སྐྱེ་མེད་སྙིང་པོ་ཡིན། །གདོད་ནས་མ་སྐྱེས་ཚིག་ལས་<milestone unit="line" n="371.5"/>འདས། །སྤྲོས་བྲལ་བརྗོད་མེད་ཁོ་ན་ཉིད། །མཐའ་བྲལ་གཉིས་མེད་དོན་དམ་ཀློང་། །དགག་བྱ་བསྒྲུབ་བྱ་རྣམ་པར་དག །མ་སྐྱེས་རྡོ་རྗེ་གཉིས་མེད་དང་། །ཡིད་ལ་མི་བྱེད་བྱ་བཙལ་བྲལ། །མ་བཅོས་སྤྲོས་མེད་ཆོས་<milestone unit="line" n="371.6"/>ཉིད་དབྱིངས། །མཐའ་བྲལ་མི་དམིགས་རང་བཞིན་དག །བགྲོད་མེད་ལྷུན་གྲུབ་ཡངས་པ་ཆེ། །ཀུན་གྲོལ་ཉག་གཅིག་བདེ་བ་ཆེ། །དམིགས་མེད་ཡེ་ཤེས་རང་སྣང་དང་། །བརྡལ་ཁྱབ་མཁའ་གསལ་དག་པའི་<milestone unit="page" n="372"/><milestone unit="line" n="372.1"/>ཆོས། །སྤྲོས་མེད་བྱང་ཆུབ་སྙིང་པོའི་རྫོང་། །བསམ་འདས་བརྗོད་མེད་རང་སར་གྲོལ། །མི་འགྱུར་མཉམ་ཉིད་དཔེ་དང་བྲལ། །དཔེ་བྲལ་ཡེ་ཤེས་མཚོན་དུ་མེད། །གཉིས་མེད་རྫོགས་པས་མཐའ་བྲལ་རྫོང་། །མི་སྐྱེ་<milestone unit="line" n="372.2"/>མི་འགག་ཅིར་མི་དགོངས། །འགག་མེད་ཨུ་ལི་ཀྭ་ལིར་རོལ། །དགག་བསྒྲུབ་མེད་པའི་ཡེ་ཤེས་ནི། ཁུ།་ཡིས་མ་བསྐྱེད་རྐྱེན་དང་བྲལ། །སྟོང་གསལ་དབྱེར་མེད་ཡེ་ཤེས་ཅན། །ནམ་མཁའ་དང་མཉམ་པ་ཡི་གེ་མེད་<milestone unit="line" n="372.3"/>པའི་རྒྱུད་ལས། སྐྱེ་མེད་རྣམ་པར་དག་པའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་བཀའ་སྩལ་པ། །རྣམ་པར་མི་རྟོག་སྙིངཔོ་འདི། །ཡོངས་ཀྱི་རྒྱུད་ལ་སྦས་པ་མེད། །དོན་དམ་ཆོས་ཉིད་སྙིང་པོ་འདི། །ཀུན་<milestone unit="line" n="372.4"/>ལ་ཏིལ་མར་བཞིན་དུ་ཁྱབ། །ཟ་མ་ཏོག་གི་ནོར་བུ་བཞིན། །ལྷུན་གྱིས་གྲུབ་ཅིང་ཚང་བའོ། །མི་འགྱུར་ཀུན་རྫོགས་ནམ་མཁའ་ཆེ། །ཁྱབ་གདལ་འུབ་ཆུབ་ཐིག་ལེ་གཅིག །བརྗོད་བྲལ་རང་གྲོལ་གནས་སུ་དག །རྒྱལ་<milestone unit="line" n="372.5"/>བ་རྣམས་ཀྱི་ཐུགས་དང་ནི། །སེམས་ཅན་རྣམས་ཀྱི་རྒྱུད་ལ་ཡང་། །སྙིང་པོ་ཡེ་ཤེས་ཡོངས་ལ་ཁྱབ། །མ་ལུས་ཡེ་ཤེས་ཆེན་པོར་གནས། །ཡེ་ཤེས་ཆེན་པོར་གང་འདོད་པ། །རང་གི་སེམས་ལ་བཙལ་བར་<milestone unit="line" n="372.6"/>བགྱི། །སེམས་ཀྱི་ཆོས་ཉིད་སྐྱེ་བ་མེད། །ཆོས་ཅན་ཐམས་ཅད་ངོ་བོས་སྟོང་། །མ་རྟོགས་བར་དུ་ཤེས་མི་འགྱུར། །ཡང་དག་བདེན་པའི་སྙིང་པོ་འདི། །རྟོགས་ལྡན་འགའ་ཡི་སྤྱོད་ཡུལ་མིན། །སེམས་ཉིད་ཡེ་ནས་རྣམ་<milestone unit="page" n="373"/><milestone unit="line" n="373.1"/>༄༅། །པར་དག །ཨེ་མ་རང་ལ་གནས་བཞིན་དུ། །གཞན་ནས་ཐོབ་འདོད་ནོར་བའི་ལམ། །རྟོགས་པར་གྱུར་ན་དེ་བཞིན་ཉིད། །མ་རྟོགས་མུན་པའི་མཚོ་ལ་སྤྱོད། །ནམ་མཁའ་དང་མཉམ་པ་ཡི་གེ་མེད་པའི་<milestone unit="line" n="373.2"/>རྒྱུད་ལས། ཀུན་ཁྱབ་ཡངས་པའི་ལེའུ་སྟེ་གསུམ་པའོ།། །།དེ་ནས་བཅོམ་ལྡན་བཀའ་སྩལ་པ། །འཁོར་བ་ཐོག་མཐའ་མེད་པ་ནས། །ལྷན་ཅིག་སྐྱེས་པའི་མ་རིག་པས། །ཀུན་ནས་སློང་བའི་ས་བོན་བྱས། །ལས་<milestone unit="line" n="373.3"/>དང་ཉོན་མོངས་རྐྱེན་བྱས་ནས། །ཀུན་བརྟགས་མ་རིག་པ་ཡིས་འཁོར། །གྲིབ་མ་གཟུགས་ཀྱི་དཔེ་བཞིན་ནོ། །སྐྱོད་བྱེད་ལས་ཀྱི་རླུད་གིས་བརླབས། །ཞེ་སྡང་དམྱལ་བའི་ཚ་གྲང་འཁོར། །སེར་སྣ་བཀྲེས་སྐོམ་ཡི་<milestone unit="line" n="373.4"/>དགས་འཁོར། །གཏི་མུག་གླེན་ལྐུགས་བྱོལ་སོང་འཁོར། །ཕྲག་དོག་འགྱུར་བ་མི་རུ་འཁོར། །ང་རྒྱལ་འཐབ་རྩོད་ལྷ་མིན་འཁོར། །འདོད་ཆགས་ལྟུང་བ་ལྷ་རུ་འཁོར། །འཁོར་བ་ཟོ་ཆུའི་ཁྱུད་མོ་འདྲ། །ལྷ་མི་གཙང་<milestone unit="line" n="373.5"/>མའི་ལུས་ཐོབ་ཀྱང་། །མ་རྟོགས་བར་དུ་འཁོར་བར་འ་ས། །ཐོག་མཐའ་མེད་ཀྱང་རྟོགས་ན་ཡོད། །ཨེ་མ་ཀུན་བཟང་བདེ་བ་ཆེ། །གཞི་དང་འཁྲུལ་པ་གང་ལས་བྱུང་། །གཅིག་པ་ཡིན་ནམ་ཐ་དད་ཡིན། །སངས་<milestone unit="line" n="373.6"/>རྒྱས་སེམས་ཅན་གང་སྔ་ལགས། །ཀུན་རིག་རྒྱལ་པོས་བཀའ་སྩལ་པ། །རྐྱེན་སྣང་ག་པུར་སྨན་དུག་ཚུལ། །གསེར་གྱི་ཉ་མོ་བག་ལ་ཉལ། །ནམ་མཁའ་སྤྲིན་གྱི་དཔེ་ཡིས་མཚོན། །ནམ་མཁའ་དང་མཉམ་པ་ཡི་གེ་མེད་<milestone unit="page" n="374"/><milestone unit="line" n="374.1"/>པའི་རྒྱུད་ལས། འཁྲུལ་ཚུལ་གནད་ཀྱི་ལེའུ་སྟེ་བཞི་པའོ།། །།དེ་ནས་བཅོམ་ལྡན་བཀའ་སྩལ་པ། །ཆོས་ཉིད་རྣམ་པར་དག་པ་ལ། །མ་རིག་འཁྲུལ་པའི་གྲིབ་མས་བསྒྲིབས། །བསྒྲིབས་ཀྱང་ཆོས་ཉིད་སྤྲོས་དང་<milestone unit="line" n="374.2"/>བྲལ། །ཁྱབ་གདལ་དོན་འདི་སུས་རྟོགས་པ། །རྒྱལ་སྲས་བཞིན་དུ་དབུལ་བ་སངས། །འདུ་འབྲལ་གཉིས་མེད་ཀུན་ཏུ་བཟང་། །མཚན་མ་མ་སྤངས་རང་སར་གྲོལ། །འཁོར་བ་མ་བཀག་གནས་སུ་དག །འཁྲུལ་པ་མ་<milestone unit="line" n="374.3"/>བསལ་རྩད་ནས་ཆོད། །དུག་ལྔ་མ་བསྒྱུར་ཆོས་ཉིད་ཀློང་། །རྩོལ་བསྒྲུབ་མེད་པར་ཡེ་སངས་རྒྱས། །ཡིན་པའི་དོན་ལ་ཡིན་པར་ཤེས། །དཔེར་ན་གསེར་ལ་གསེར་མཐོང་བཞིན། །ཡིད་ཀྱི་རྣམ་རྟོག་ཟད་པའོ། །ནམ་<milestone unit="line" n="374.4"/>མཁའ་ཆེན་པོའི་ཀློང་ཆེན་བཞིན། །ཁྱབ་གདལ་མི་འགྱུར་ཀུན་རྫོགས་གྲོལ། །ཉི་མ་སྤྲིན་མེད་སྙིང་པོ་བཞིན། །དུས་གསུམ་སྒྲིབ་མེད་དེ་བཞིན་ཉིད། །བརྒྱ་བྱིན་གཙུག་གི་ནོར་བུ་བཞིན། །འདོད་དགུ་འབྱུང་ལ་འགྲན་<milestone unit="line" n="374.5"/>ཟླ་མེད། །མ་གི་ཏ་ཡི་སྨན་བཞིན་དུ། །གང་ལ་རེག་པ་སྨན་དུ་འགྱུར། །དགྲ་བཅོམ་རྒྱལ་སྲས་མི་ལུས་མཆོག །རྟོགས་ན་ཁྱད་པར་ཡོད་པའོ། །རྟོགས་པའི་ཐབས་སུ་ཐམས་ཅད་ཤར། །ནམ་མཁའ་དང་མཉམ་པ་ཡི་<milestone unit="line" n="374.6"/>གེ་མེད་པའི་རྒྱུད་ལས། རྟོགས་ལྡན་མཆོག་གི་ལེའུ་སྟེ་ལྔ་པའོ།། །།དེ་ནས་བཅོམ་ལྡན་བཀའ་སྩལ་པ། །ཆོས་ཉིད་རང་བཞིན་འོད་གསལ་བ། །སྒྲོ་སྐུར་ལྟ་བ་ཀུན་དང་བྲལ། །ཐམས་ཅད་གཅིག་གི་རང་བཞིན་<milestone unit="page" n="375"/><milestone unit="line" n="375.1"/>༄༅། །ལ། །སྤང་འགེགས་བྱིན་པས་བསླད་པ་མེད། །དབྱེར་མེད་ཡེ་ཤེས་ལྔ་ལྡན་ལ། །སྦྱང་བགྲོད་གཉིས་བལྟ་རང་སར་གྲོལ། །སྐྱེ་འགག་གཉིས་སུ་མེད་པ་ལ། །བསྒྱུར་དང་སྤྱོད་ལྔ་རྣམ་པར་དག །དག་<milestone unit="line" n="375.2"/>པའི་ཀློང་ནབསྲུང་མཚམས་མེད། །མཉམ་པས་རིམ་པར་བཀོད་པ་མེད། །རྟོགས་པས་བལྟ་བའི་ཡུལ་ལས་འདས། །གསལ་བས་བསམ་གཏན་སྤྲོས་དང་བྲལ། །ཡུལ་ལས་འདས་པས་སྤྱོད་དུ་མེད། །ལྷུན་གྱིས་གྲུབ་<milestone unit="line" n="375.3"/>པས་རྩོལ་བསྒྲུབ་མེད། །མ་ཡེངས་དྲན་པས་སྤྲོས་དང་བྲལ། །སྔགས་དང་ཕྱག་རྒྱ་རྣམ་པར་དག །སྟོང་ཉིད་ངང་ལ་མཆོད་བཤགས་མེད། །འཁོར་འདས་ཁྱབ་གདལ་ཆེན་པོ་ལ། །ཕྲིན་ལས་རྣམ་བཞི་གདོད་ནས་<milestone unit="line" n="375.4"/>རྫོགས། །འགྲོ་བ་མུ་སྟེགས་རིམ་དགུ་རྫོགས། །ལམ་ལྔ་ཕ་རོལ་ཕྱིན་བཅུ་་རྫོགས། །འཁོར་འདས་བྱང་ཆུབ་སེམས་སུ་རྫོགས། །སྣང་སྲིད་ཐིག་ལེ་གཅིག་ཏུ་རྫོགས། །དྲན་པ་གཞི་བཞེངས་ཡོངས་སུ་རྫོགས། །རྒྱ་ཆད་<milestone unit="line" n="375.5"/>ཕྱོགས་ལྷུང་མེད་པའོ། །ནམ་མཁའ་དང་མཉམ་པ་ཡི་གེ་མེད་པའི་རྒྱུད་ལས། ནམ་མཁའ་མཛོད་ཀྱི་ལེའུ་སྟེ་དྲུག་པའོ།། །།དེ་ནས་བཅོམ་ལྡན་བཀའ་སྩལ་པ། །རང་རིག་བདེ་བ་ཆེན་པོ་ལ། །བསྒོམ་ཡོད་བསྒོམ་<milestone unit="line" n="375.6"/>མེད་གཉིས་སུ་མེད། །ཚིག་ཙམ་དོན་དམ་བདེ་ཆེན་དང་། །མ་བཅོས་མ་ཡངས་རང་སར་གྲོལ། །དྲན་པ་རང་གྲོལ་བདེ་ཆེན་ཀློང་། །སོ་མ་ལྷུག་པ་གྱིན་འདའ་ཙམ། །མིག་ཙམ་བསྒོམ་ཞེས་དེ་ལ་བྱ། །དྲན་རིག་ཤེས་པ་<milestone unit="page" n="376"/><milestone unit="line" n="376.1"/>མ་འགགས་ལ། །འཛིན་རིག་ཡུལ་ལས་རྣམ་པར་གྲོལ། །མ་བྱུང་མ་སྐྱེས་གཡོས་པ་མེད། །སྤྲོས་བྲལ་བསམ་འདས་བརྗོད་མེད་རྫོང་། །མཉམ་ཉིད་རྣམ་དག་བརྡལ་བའི་ཀློང་། །མཁའ་འདྲ་ཡེ་ཤེས་ལྷུན་གྱིས་<milestone unit="line" n="376.2"/>གྲུབ། །མ་བཙལ་རང་བཞག་རྙོག་པ་མེད། །ལྷུན་གྲུབ་རྟོག་པས་བྱ་བཙལ་བྲལ། །ཡེ་ནས་རང་བྱུངཡེ་ཤེས་ལ། །འཁྲུལ་དང་མ་འཁྲུལ་རྟོག་ལས་འདས། །རྟོག་འདས་དོན་གྱི་ཡེ་ཤེས་ལ། །བསྒོམ་བྱ་ཆོས་ཉིད་གུད་ན་<milestone unit="line" n="376.3"/>མེད། །བསྒོམ་པ་མིང་དུ་བཏགས་པས་ནོར། །ཅི་སྟེ་སྨྲ་བསམ་བརྗོད་ལས་འདས། །རྣམ་རྟོག་གཉེན་པོར་མི་རྟོག་བསྒོམ། །དེ་ཀ་རྟོག་པ་ཆེན་པོ་ཡིན། །མཐོང་ཚོར་དེ་ཉིད་ཀློང་དུ་ཤར། །ཡིད་ལ་མི་བྱེད་བདེ་བ་<milestone unit="line" n="376.4"/>ཆེ། །ནམ་མཁའ་དང་མཉམ་པ་ཡི་གེ་མེད་པའི་རྒྱུད་ལས། བདེ་ཆེན་གསལ་བའི་ལེའུ་སྟེ་བདུན་པའོ།། །།དེ་ནས་བཅོམ་ལྡན་བཀའ་སྩལ་པ། །བླང་དོར་མེད་པའི་ཡེ་ཤེས་ནི། །སྐྱེ་མེད་འགག་མེད་ཆོས་ཉིད་<milestone unit="line" n="376.5"/>ཀློང་། །བྱ་བྲལ་ལྷུན་རྫོགས་བློ་ལས་འདས། །ཨེ་མ་རང་ལ་གནས་བཞིན་དུ། །སྤྱད་པས་ཐོབ་འདོད་ཨེ་མ་འཁྲུལ། །སྤྱོད་བྱེད་བྲལ་བའི་ཡེ་ཤེས་ལ། །སངས་རྒྱས་སེམས་ཅན་གཉིས་མེད་དེ། །ལམ་གྱིས་བཅོས་སུ་ག་<milestone unit="line" n="376.6"/>ལ་ཡོད། །ཅི་ཕྱིར་དགག་བསྒྲུབ་མེད་པ་ལ། །རྩལ་སྤྲུག་སྨོན་ཆགས་རེ་དོགས་མེད། །ངོ་མཚར་རྨད་བྱུང་རོལ་པ་འདི། །རྟག་ན་བདེ་བ་ཆེན་པོར་རྟག །ཆད་ན་འཁོར་བ་རྩད་ནས་ཆད། །བྱིང་ན་ཆོས་ཉིད་དབྱིངས་སུ་<milestone unit="page" n="377"/><milestone unit="line" n="377.1"/>༄༅། །བྱིང་། །རྒོད་ན་ཡེ་ཤེས་རོལ་པར་རྒོད། །མཉམ་ན་མི་མཉམ་མཉམ་ཉིད་ཀློང་། །ཐིམ་ན་འཁྲུལ་སྣང་ཆོས་ཉིད་ཐིམ། །སྐྱེ་མེད་དོན་ཏེ་ཡི་གེ་གཅིག །བྱ་བྲལ་མཁའ་ལྟར་ཡི་གེ་མེད། །ཡི་གེ་མེད་པ་རྒྱུད་<milestone unit="line" n="377.2"/>ཀུན་མཆོག །ཨེ་མ་རྣམ་དག་བྱ་བཙལ་བྲལ། །བྱ་བྲལ་ངང་ལས་རྣམ་པར་རོལ། །ཅི་སྤྱོད་དོན་ལས་མ་གཡོས་ཤིང་། །ཐུག་ཕྲད་རང་གྲོལ་རྩིས་ཟིན་ན། །མིང་ཙམ་སྤྱོད་ཅས་དེ་ལ་བྱ། །ནམ་མཁའ་དང་མཉམ་པ་ཡི་<milestone unit="line" n="377.3"/>གེ་མེད་པའི་རྒྱུད་ལས། རྣམ་རྟོག་ཡེ་ཤེས་སུ་འབར་བའི་ལེའུ་སྟེ་བརྒྱད་པའོ།། །།དེ་ནས་བཅོམ་ལྡན་བཀའ་སྩལ་པ། །གདོད་ནས་མ་སྐྱེས་དོན་གྱི་ས། །ཐོབ་བསྒྲུབ་ཀུན་གྱི་ཡུལ་ལས་འདས། །རེ་དོག་བློ་ལས་<milestone unit="line" n="377.4"/>རྣམ་པར་གྲོལ། །གོ་བའི་ཡུལ་ནི་བདེ་བ་ཆེ། །ངང་དངས་རང་བཞིན་བདག་ཉིད་ཀློང་། །རང་བཞིན་རྣམ་པར་དག་པ་ལ། །རོལ་པ་འགག་པ་མེད་པར་ཤར། །མཚན་ཉིད་དབྱེར་མེད་ཆེན་པོ་ལ། །བློ་རྟོག་ཆོས་ཉིད་<milestone unit="line" n="377.5"/>དབྱིངས་སུ་གྲོལ། །རྟོག་མེད་མཉམ་ཉིད་ཆོས་ཀྱི་སྐུ། །བདེ་བ་ཆེན་པོ་ལོངས་སྤྱོད་སྐུ། །རྩལ་དུ་ཤར་བ་སྤྲུལ་པའི་སྐུ། །འདུ་འབྲལ་མེད་པ་རྡོ་རྗེའི་སྐུ། །ཚིག་གི་ཐ་སྙད་མ་ལགས་སམ། །གདོད་ནས་སྙིང་པོ་བྱང་ཆུབ་<milestone unit="line" n="377.6"/>ལ བཙལ་བའི་བསམ་པས་དབྱིངས་མི་བསྐྱོད། །སྐུ་དང་ཡེ་ཤེས་ཚིག་ལས་གྲོལ། །གྲོལ་ནས་གྲོལ་བའི་ལམ་ཡང་སྟོན། །སྙིང་པོ་ཀློང་ནས་གྲོལ་བ་ལ། །མངོན་སུམ་རྗེས་དཔག་ལོག་པར་རྟོག །རྟོག་གེའི་སྤྱོད་ཡུལ་<milestone unit="page" n="378"/><milestone unit="line" n="378.1"/>མ་ཡིན་ནོ། །ཅི་སྟེ་བྱ་བཙལ་བྲལ་བའི་ཕྱིར། །སྐྱེས་པ་སྐྱེ་མེད་བློ་ལས་འདས། །སྒྲ་དང་ཚིག་གི་མཐའ་ལས་གྲོལ། །སྟོང་པ་ཡེ་ཤེས་སྙིང་པོར་ཤར། །ནམ་མཁའ་དང་མཉམ་པ་ཡི་གེ་མེད་པའི་རྒྱུད་ལས། དེ་ཁོ་ན་ཉིད་<milestone unit="line" n="378.2"/>ཀྱི་ལེའུ་སྟེ་དགུ་པའོ།། །།དེ་ནས་བཅོམ་ལྡན་བཀའ་སྩལ་པ། །ཐམས་ཅདབྱང་ཆུབ་སེམས་ཡིན་ཏེ། །འཛིན་པའི་ཤེས་པ་ཡོད་པའི་ཕྱིར། །ཚོར་བ་ཉམས་སུ་མྱོང་བའོ། །སྣང་བ་སེམས་ཉིད་རྒྱན་ཤར་<milestone unit="line" n="378.3"/>བས། །སྣང་བའི་བར་དོ་སྟོང་རྒྱ་ཐེབ། །བསམ་གཏན་གཉིད་གཉིས་རོ་མཉམ་ཕྱིར། །རྨི་ལམ་བར་དོ་རྣམ་པར་དག །སྐྱེ་ཤི་མེད་པའི་དོན་རྟོགས་པས། །འཆི་ཀ་བར་དོ་བདེ་ཆེན་ཀློང་། །ཕྱི་མ་བདེ་བ་མཆོག་ཐོབ་<milestone unit="line" n="378.4"/>པས། །སྲིད་པའི་བར་དོར་ལུས་མི་ལེན། །ལུས་མེད་ལུས་ཏེ་ལུས་ཀྱི་མཆོག །སྤྲུལ་པའི་སྐུ་སྟེ་རྣམ་པར་དག །མ་རྟོགས་མོས་པའི་རྣལ་འབྱོར་ཀྱང་། །ཅི་སྟེ་ལས་ཀྱི་དབང་གྱུར་ན། །བདེ་བ་མཆོག་གི་ལས་འཕྲོ་<milestone unit="line" n="378.5"/>མཐུད། །ལས་ལས་གྲོལ་ན་ཐར་བའི་མཆོག །ཇི་ཙམ་པ་ཡི་ཚིག་བརྗོད་ཀྱང་། །སེམས་ལས་གུད་ན་ཡོད་མ་ཡིན། །ཕོ་མོ་མ་ཡིན་མ་ནིང་མིན། །ཁ་དོག་དབྱིབས་དང་མཚན་མ་མེད། །འདས་དང་མ་འོངས་ད་ལྟར་<milestone unit="line" n="378.6"/>མེད། །གཅིག་དང་ཐ་དད་ལས་གྲོལ་བ། །དྲན་པ་དངོས་མེད་རིག་པའི་རྒྱུན། །རླུ་་ལས་བརྟེན་ཅིང་རྒྱུན་མི་ཆད། །ནམ་མཁའ་དང་མཉམ་པ་ཡི་གེ་མེད་པའི་རྒྱུད་ལས། བྱང་ཆུབ་སེམས་ཀྱི་ལེའུ་སྟེ་བཅུ་<milestone unit="page" n="379"/><milestone unit="line" n="379.1"/>༄༅། །པའོ།། །།དེ་ནས་བཅོམ་ལྡན་བཀའ་སྩལ་པ། །ཆོས་རྣམས་ཐམས་ཅད་སྟོང་པ་ཉིད། །གཞིག་ཀྱང་རང་བཞིན་རྣམ་པར་དག །རྣམ་པར་མི་རྟོག་སྤྲོས་བྲལ་མཁའ། །ངོ་བོ་གཟུགས་མེད་ཚོར་བ་<milestone unit="line" n="379.2"/>མེད། །འདུ་ཤེས་འདུ་བྱེད་རྣམ་ཤེས་སྟོང་། །དབང་པོ་ལྔ་དང་ཡུལ་ཡང་སྟོང་། །སྐྱེ་མཆེད་ཁམས་དང་རྟེན་འབྲེལ་སྟོང། །བདེན་བཞི་བསལ་གསལ་དང་སྤྲོས་བྲལ་སྟོང་། །ལྷ་དང་ཕྱག་རྒྱ་སྔགས་ཀྱང་མེད། །ཐབས་<milestone unit="line" n="379.3"/>དང་ཤེས་རབ་བདེ་བ་སྟོང་། །དབུས་མཐའ་གཉིས་མེད་ཚིག་ཀྱང་མེད། །མེད་དེ་མེད་པའི་སྙིང་པོ་ཅན། །ཡོད་དེ་རྟོག་པའི་མཐའ་ལས་འདས། །མཐའ་བྲལ་དོན་གྱི་ཆོས་སྐུ་འདི། །ཕྱོགས་མེད་རྐྱེན་རྣམས་ཀུན་དང་<milestone unit="line" n="379.4"/>བྲལ། །རང་སྣང་ཐབས་ཀྱི་ཡེ་ཤེས་རོལ། ཁེས་པ་ཤེས་བྱར་རྣམ་པར་དག །སྤྲོས་བྲལ་བསམ་འདས་སྨྲ་རུ་མེད། །མཐའ་བྲལ་ཚིག་གིས་མི་ཕེབས་ལ། །བསྒོམ་ཡོད་བློ་ཡི་རྟོག་པ་ཡིན། །བསྒོམ་མེད་སྐུར་འདེབས་<milestone unit="line" n="379.5"/>བལྟ་བ་ལ། །དེས་ན་གཉིས་མེད་བདེ་ཆེན་ཀློང་། །སྤང་བྱ་བླང་བྱ་གཉིས་མེད་རྫོང་། །བཏང་སྙོམས་མངོན་གྱུར་མེད་པ་ཉིད། །མི་རྟོག་ནམ་མཁའི་མཐའ་ལྟར་ཡངས། །ནམ་མཁའ་དང་མཉམ་པ་ཡི་གེ་མེད་པའི་རྒྱུད་<milestone unit="line" n="379.6"/>ལས། ཆོས་ཉིད་སྟོང་པ་ཉིད་ཀྱི་ལེའུ་སྟེ་བཅུ་གཅིག་པའོ།། །།དེ་ནས་བཅོམ་ལྡན་བཀའ་སྩལ་པ། །ཆོས་རྣམས་འོད་གསལ་གཉིས་མེད་ལ། །བདག་ཏུ་མི་རྟོག་གཞན་མི་རྟོག །མི་རྟོག་རྟོག་ལས་རྣམ་པར་<milestone unit="page" n="380"/><milestone unit="line" n="380.1"/>གྲོལ། །གཉིས་མེད་བདེ་བ་ཆེན་པོ་ལ། །དཔེར་ན་གླང་ཆེན་ལྕགས་ཀྱུ་བཞིན། །མ་ཡེངས་དྲན་པས་རང་སར་གྲོལ། །གསེར་བུམ་ཏིལ་གྱི་སྒྲོན་མ་བཞིན། །འགྱུར་མེད་རིག་པ་ནང་ན་གསལ། །རྫོགས་ཆེན་རྟོག་པའི་<milestone unit="line" n="380.2"/>རྣལ་འབྱོར་ནི། །གསེར་གླིང་བརྡལ་བའི་ཀླུང་ཆེན་བཞིན། །གང་བལྟས་རྫོགས་པ་ཆེན་པོའི་ཀློང་། །དུག་སྦྲུལ་འབར་བའི་མདུད་པ་བཞིན། །རྩོལ་བསྒྲུབ་མེད་པར་རང་སར་གྲོལ། །གཉིས་མེད་གཉིས་སུ་མེད་པའི་<milestone unit="line" n="380.3"/>ཕྱིར། །སྐུ་གསུང་ཐུགས་ལ་རྟེན་མི་འཆའ། །འབྱུང་བ་ལྔ་ལ་རག་མ་ལུས། །སྲིད་གསུམ་ཡེ་ནས་རྣམ་པར་དག །འདོད་ཡོན་ཡེ་ཤེས་ལྔ་རུ་རོལ། །དུག་ལྔ་སྐུ་ལྔའི་ངང་དུ་ཐིམ། །སྡུག་བསྔལ་ཆོས་ཉིད་དབྱིངས་ཀྱི་<milestone unit="line" n="380.4"/>རྒྱན། །རྣམ་རྟོག་ཡེ་ཤེས་ཆེན་པོར་འབར། །འཁྲུལ་པའི་འགྲོ་འོང་ཟད་པ་དང་། །འབྲས་བུ་ཐོབ་ཅེས་རེ་བ་མེད། །མེད་ནས་དོན་མེད་མ་ཡིན་ཏེ། །ལོངས་སྐུ་གཉིས་མེད་ཐམས་ཅད་རྫོགས། །ནམ་མཁའ་དང་མཉམ་<milestone unit="line" n="380.5"/>པ་ཡི་གེ་མེད་པའི་རྒྱུད་ལས། འོད་གསལ་གཉིས་མེད་ཀྱི་ལེའུ་སྟེ་བཅུ་གཉིས་པའོ།། །།དེ་ནས་བཅོམ་ལྡན་བཀའ་སྩལ་པ། །མིང་ཚིག་སྒྲ་ལས་འདས་པ་ཆེ། །མ་བསླབས་ཀུན་ལས་གྲོལ་ན་མཁས། །མ་<milestone unit="line" n="380.6"/>བསམས་སྐྱེ་བ་མེད་པས་ཨ། །མ་བསྒོམས་དབྱིངས་སུ་ཐིམ་པས་ཏི། །ཡོ་ག་རྫོགས་ཆེན་ཆོས་ཀྱི་རྩེ། །ཤིན་ཏུ་རྣལ་འབྱོར་ལྷ་ཡི་ལྷ། །རྫོང་བཞི་གཉིས་མེད་ཚིག་གཅིག་ལྷ། །འཕྲང་བཞི་དབྱེར་མེད་ཆིག་ཆོད་<milestone unit="page" n="381"/><milestone unit="line" n="381.1"/>༄༅། །ལྷ། །ཀློང་བཞི་ཟུང་འཇུག་འདའ་ཁའི་ལྷ། །དབུལ་མོ་གཏེར་ཕྲད་སྐུ་བཞིའི་གདེང་། །རྫོགས་པ་ཆེན་པོ་ས་གཅིག་པ། །གང་གིས་དེ་རྟོགས་དེ་ཡིས་ས། །ཡོངས་སུ་རྫོགས་པས་ཆོས་ཀྱི་རྩི། །བདེ་བ་ཆེ་<milestone unit="line" n="381.2"/>ལས་གཞན་མེད་དོ། །སྨྲ་བསམ་བརྗོད་མེད་ཆོས་ཀྱི་སྐུ། །གཉིས་མེད་བདེ་བ་ཆེན་པོའི་ཀློང་། །སྤྲུལ་པ་རྒྱན་དང་རོལ་པར་ཤར། །སྐུ་ལྔ་ཡེ་ཤེས་ཐིག་ལེར་རྫོགས། །མ་སྐྱེས་པ་ཡི་དབྱིངས་ཉིད་དུ། །མ་གཡོས་པ་རུ་<milestone unit="line" n="381.3"/>ཡིད་གནས་པས། །མ་བསྒྲུབས་པ་ཡི་འབྲས་བུ་སྟེར། །མ་བསམས་པ་རུ་རེ་བ་བསྐང་། །ཡེ་ཤེས་ཆེན་པོའི་རོས་གང་བས། །མཚོན་དུ་ཡོད་པ་མ་ཡིན་ཏེ། །ཡེ་ཤེས་རོལ་པས་འགྲོ་དོན་རྫོགས། །ནམ་མཁའ་དང་<milestone unit="line" n="381.4"/>མཉམ་པ་ཡི་གེ་མེད་པའི་རྒྱུད་ལས། སྐུ་གསུམ་ཐིག་ལེར་རྫོགས་པའི་ལེའུ་སྟེ་བཅུ་གསུམ་པའོ།། །།དེ་ནས་བཅོམ་ལྡན་འདི་སྐད་གསུངས། །ཅིར་སྣང་དེ་བཞིན་ཉིད་དུ་གཅིག །འདི་ལ་བཅོས་བསླད་མ་བྱེད་<milestone unit="line" n="381.5"/>ཅིག །མ་བཅོས་མཉམ་པའང་རྒྱལ་པོ་དེ། །མི་རྟོག་ཆོས་སྐུའི་དགོངས་པར་གནས། །སྐྱེ་མེད་ལྟ་བ་སྟོང་པ་ཉིད། །ཀུན་ཁྱབ་སྒོམ་པ་གཉིས་སུ་མེད། །ཞབྲུལ་སྤྱོད་སེམས་ཀྱི་རྒྱན་དུ་རོལ། །རྟོགས་པའི་འབྲས་བུ་ཐིག་<milestone unit="line" n="381.6"/>ལེར་གཅིག །དུས་གསུམ་གཅིག་སྟེ་ཁྱད་པར་མེད། །གཏན་ཚིགས་བཞི་རུ་གཅིག་པའི་ཕྱིར། །ང་ལས་བྱུང་ཞིང་ང་རུ་ཐིམ། །ང་ཡིརངབཞིནའོདགསལལོ། །ཨེ་མ་སེམས་དཔའ་རྡོ་རྗེ་ཆེ། །ནམ་མཁའི་མཐའ་ལྟར་</p></div1>
        </body>
    </text>
</TEI.2>