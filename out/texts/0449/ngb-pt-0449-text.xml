<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0449-text.xml">
    <teiHeader lang="tib">
        <fileDesc>
            <titleStmt>
                <title><!--yi ge 'bru bshad las kyi 'khor lo/-->ཡི་གེ་འབྲུ་བཤད་ལས་ཀྱི་འཁོར་ལོ།</title>
            </titleStmt>
            <publicationStmt lang="eng">
                <idno type="thdl">ngb-pt-0449-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=650.4; end=689.1--><milestone unit="line" n="650.4"/>མངོན་སུམ་དུ་སྙིང་འབྱིན་ནོ།། །།རྒྱ་གར་སྐད་དུ། དུན་ཏེ་མི་ལེ་ཀར་མ་ཙཀྲ །བོད་སྐད་དུ། །ཡི་གེ་འབྲུ་བཤད་ལས་ཀྱི་འཁོར་ལོ། དཔལ་ཀུན་ཏུ་བཟང་པོ་རྟོག་པ་མངོན་དུ་གྱུར་པའི་སངས་རྒྱས་ལ་ཕྱག་འཚལ་<milestone unit="line" n="650.5"/>ལོ། །འདས་པའི་དུས་མ་བྱོན་པའི་སྔོན་རོལ་ན། །གཞི་ལྷུན་གྱིས་གྲུབ་པ་རྒྱ་ཡོངས་སུ་མ་ཆད་པ་ཞེས་བྱ་བ། །ཀུན་གྱི་གཞི་ས་ཆེན་པོ། མི་ཟད་པའི་མཛོད་ཆེན་པོ། སངས་རྒྱས་ཐམས་ཅད་ཀྱི་འབྱུང་གནས།<milestone unit="line" n="650.6"/>སེམས་ཅན་ཐམས་ཅད་ཀྱི་སྐྱེ་སྒོ། ལོངས་སྐུ་འབྱུང་བའི་དུས་ས། རྒྱུད་ལུང་ཐམས་ཅད་བསྐྱེད་པའི་མ། བསྟན་པ་བསྐྱེད་པའི་ཕྱེ་མོ། སྟོན་པ་འབྱུང་བའི་འབྱུང་ས། མ་རྨོས་པའི་ལོ་ཏོག །མབསྐྱེདཔའི་འབྲས་<milestone unit="page" n="651"/><milestone unit="line" n="651.1"/>༄༅། །བུ། །དུས་གསུམ་གྱི་ཕ་མ། ཅང་ཤེས་ཀྱི་རྟ་ཕོ། རང་བྱུང་གི་མི་ཕོ། སྟོབས་ཀྱི་གླང་པོ། ནོར་བུ་རིན་པོ་ཆེ། ཐམས་ཅད་སྐྱེད་པའི་བཙུན་མོ་དམ་པའི་དཔལ། དེ་སྤྲུལ་ནས་སྤྱོད་པའི་འཁོར་ལོ། ཐམས་<milestone unit="line" n="651.2"/>ཅད་འཁོར་ལོ་སྒྱུར་བའི་བློན་པོ། །བདེ་བ་ཆེན་པོའི་འབྱུང་གནས། །འགག་པ་མེད་པ་ཆེན་པོ་དེ་ནས། དང་པོའི་སངས་རྒྱས་གཞི་མ་དེ་ནི་ཡི་གེ་ཨ་ཡིན་ཏེ། རྫོགས་པའི་སངས་རྒྱས་ཨ་ལས་བྱུང་། །ཨ་ནི་ཡིག་འབྲུ་<milestone unit="line" n="651.3"/>ཀུན་གྱི་མཆོག །དོན་ཆེན་ཡི་གེ་དམ་པ་ཡིན། །སྣང་བ་དབྱིབས་ཀྱི་ཨ་དང་གྲག་པ་སྒྲ་ཡི་ཨ། །མཚོན་པ་ཚིག་གི་ཨ་དང་བཀོད་པ་ཡི་གེའི་ཨ། །ཡེ་ཤེས་ཡང་དག་གཞི་ཡི་ཨ། །འདི་ནི་ཡང་དག་གཞི་ཡི་ཨ། །ཨ་ནི་སྐྱེ་<milestone unit="line" n="651.4"/>མེད་ནམ་མཁའ་དྲ། །ནམ་མཁའི་ངང་ལས་ཨ་བྱུང་བས། །ཨས་ནི་ཚིག་འབྲུ་ཐམས་ཅད་བསྐྱེད། །ཚིག་གི་ཨ་ནི་མ་ཡིན་དོན་གྱི་ཨ། །ཚིག་ཏུ་བརྗོད་པ་སྤངས་པ་སྟེ། །བརྗོད་པ་ཀུན་གྱི་རྒྱུ་ཡི་མཆོག །ཚིག་ཀུན་རབ་ཏུ་<milestone unit="line" n="651.5"/>གསལ་བར་བྱེད། །ཅེས་གསུངས་སོ། །དེ་ལ་དང་པོ་ཐོག་མ་མེད་པའི་དུས་ཉིད་ན། །ཨ་ཡི་གཞི་རུ་གནས་པ་ཡིན། །ཨ་ཤེས་ཤ་ཡི་གཞི་རུ་གནས། །ཡེ་ནས་ཡོད་པས་ང་རུ་གནས། །སྐུ་གསུང་གཞི་ཡིན་ཀ་རུ་<milestone unit="line" n="651.6"/>གནས། །ཐམས་ཅད་གཅིག་པས་མ་རུ་གནས། །ཐམས་ཅད་མ་འགག་ཧ་རུ་གནས། །ཡི་གེ་དྲུག་པ་གཞི་ལ་གནས། །དབྱིངས་དང་སྒྲུབས་བྱེད་གཞན་སེལ་དང། །ཕན་པའི་རྐྱེན་དང་གཞི་ཚང་ན། །ཡི་གེའི་ངོ་སྤྲོད་<milestone unit="page" n="652"/><milestone unit="line" n="652.1"/>འབྲུ་བཤད་པས། །རྩལ་དང་ལས་དང་འཁོར་ལོ་གསུམ། །དེས་ན་ཡི་གེ་འབྲུ་བཤད་ལས་ཀྱི་འཁོར་ལོ་ཡིན། །ཐོག་མ་ལས་ཀྱི་གཞི་མེད་ན། །ལས་ཀྱིས་འཁོར་བར་མི་འགྱུར་རོ། །ཐོག་མ་ལས་ཀྱི་གཞི་མེད་ན། །རང་<milestone unit="line" n="652.2"/>གྲོལ་དགོངས་པ་འཆར་མི་སྲིད། །དེ་ཉིད་གཞི་ལས་མ་གྲུབ་ན། །འཁོར་བ་རྣམ་དག་འབྱུང་མི་སྲིད། །དེ་ལ་འཁོར་བའི་ཡིག་འབྲུ་བཤད་པར་བྱ། །དང་པོ་བཞི་ལྔ་རྒྱུ་དྲུག་རྐྱེན་ལྔ་ལས། །བསགས་པའི་ལས་ནི་མ་ཡིན་<milestone unit="line" n="652.3"/>ཏེ། །རྒྱུ་བཞི་ཡི་ལས་སུ་ཞབྲུལ་བ་ཡིན། ཁུ་དྲུག་རྐྱེན་ལྔས་འདུས་བྱས་ཕུང་པོ་གྲུབ། །ཐོག་མའི་རྒྱུ་དྲུག་ཕུང་པོ་ལ། །ཡིད་ལུས་འོད་ལུས་ཤ་ཁྲག་ལུས། །ལུས་སུ་འོང་བར་རང་བཞིན་ལུས་ཀྱིས་ལེན། །ལེན་པ་ལུས་<milestone unit="line" n="652.4"/>སུ་འཁྲུལ་བ་ཡིན། །ལུས་ཀྱི་འབྲས་བུ་དེ་ལ་ཚེ་ཚད་ལུང་བསྟན་མེད། །རྒྱུ་དང་རྐྱེན་དང་རིག་པ་སེམས་བཙལ་གསུམ། །དེ་གསུམ་རིང་ཐུང་ཆེ་ཆུང་དུས་ཚོད་མཚུངས། །ཡི་གེ་འབྲུ་བཤད་འཁོར་ལོ་ལས། །གཞི་<milestone unit="line" n="652.5"/>དང་རྒྱུའི་ངོ་བོ་བཤད་པ་དང་པོའོ།། །།དེ་ནས་འབྲས་བུའི་འབྲུ་བཤད་བསྟན་པ་ནི། །འབྲས་བུ་བསྡུ་ན་རྣམ་པ་གསུམ། །འགྲོ་དྲུག་ལོངས་སྐུ་ཆོས་སྐུ་གསུམ། །འགྲོ་དྲུག་དག་ལ་རྣམ་པ་གཉིས། །མཐོ་རིས་<milestone unit="line" n="652.6"/>ངན་འགྲོ་རྣམ་པ་གཉིས། །ངན་འགྲོ་དམྱལ་ཁམས་བཅོ་བརྒྱད་བཞི། །ཡི་དྭགས་རྣམ་སྨིན་གནས་དང་རྒྱུ་བ་དྲུག །བྱོལ་སོང་སྤྲུལ་པ་རྣམ་སྨིན་རང་རྒྱུད་གསུམ། །མཐོ་རིས་མི་ལ་རྣམ་པ་བཞི། །གླིང་བཞི་ཚེ་ཚད་ལུས་<milestone unit="page" n="653"/><milestone unit="line" n="653.1"/>༄༅། །ཚད་བཞི། །འཛམ་བུ་གླིང་ན་མི་རིགས་ལྔ། །ཚེ་ཚད་ལུང་དུ་བསྟན་དང་ལུང་མ་བསྟན། །ལུས་ཀྱང་ལུང་བསྟན་ལུང་མ་བསྟན། །འབྲས་བུ་ལུང་བསྟན་ལུང་མ་བསྟན། །དེ་ཡང་འཁོར་བ་རྣམ་པ་བཞི་རུ་<milestone unit="line" n="653.2"/>འདུས། །རྒྱུ་དང་དཀར་ནག་འབྲས་བུ་བཞི། །ཞེས་གསུངས་སོ། །འབྲུ་བཤད་ལས་ཀྱི་འཁོར་ལོ་ལས། བསྡུས་ཏེ་བཤད་པ་སྟེ་གཉིས་པའོ།། །།དེ་ཡང་དཀར་པོ་ལྟར་འཁོར་བ། །ལྷ་དང་མི་དང་ལྷ་མ་<milestone unit="line" n="653.3"/>ཡིན། །རྣམ་པ་གསུམ་དུ་བཤད་པ་ཡིན། །ལྷ་ལ་རྣམ་པ་གསུམ་དུ་བསྟན། །གཟུགས་ཁམས་གཟུགས་མེད་འདོད་པ་ཁམས། །དེ་ལ་གཟུགས་མེད་མུ་བཞི་ནི། །ནམ་མཁའ་མཐའ་ཡས་སྐྱེ་མཆེད་ནི། །བསམ་གཏན་<milestone unit="line" n="653.4"/>འདུ་ཤེས་ཀུན་སྤངས་ནས། །ཆོས་རྣམས་ནམ་མཁའ་ལྟ་བུར་སྒོམ། །དེ་ཤི་ནས་ནི་འོད་གསལ་ཤར། །ནམ་མཁའ་ལྟ་བུའི་ལས་འཕྲོ་སད། །འོད་གསལ་ནམ་མཁའ་མཐའ་ཡས་སྒོམ། །ནམ་མཁའ་མཐའ་ཡས་མཉམ་<milestone unit="line" n="653.5"/>བྱེད་པས། །ཚེ་ལོ་བསྐལ་བ་ཉི་ཤུ་ཐུབ། །ནམ་མཁའ་མཐའ་ཡས་ཞེས་སུ་བརྗོད། །དེ་ནས་རྣམ་ཤེས་མཐའ་ཡས་སྐྱེ་མཆེད་ནི། །ནམ་མཁའ་ལྟ་བུ་དེ་ཡང་རྣམ་ཤེས་ནམ་མཁའི་མཐའ་མཉམ་སྒོམ། །དེ་ཤི་འོད་ལ་ལས་<milestone unit="line" n="653.6"/>འཕྲོ་འཐུད། །ཚེ་ཚད་བསྐལ་པ་ཉི་ཁྲི་ཡིད་ལུས་ཡིན། །རྣམ་ཤེས་མཐའ་ཡས་ཞེས་སུ་བཤད། །ཅི་ཡང་མེད་པའི་སྐྱེ་མཆེད་ནི། །རྣམ་ཤེས་མཐའ་ཡས་དེ་ཡང་བརྟགས་ནས་ཅི་ཡང་མེད་པར་སྒོམ། །དེ་ཤི་འོད་ལ་ལས་<milestone unit="page" n="654"/><milestone unit="line" n="654.1"/>འཕྲོ་འཐུད། །ཚེ་ཡི་ཚད་ནིབརྒྱད་ཁྲི་ཐུབ། །ཅི་ཡང་མེད་པའི་སྐྱེ་མཆེད་ཅེས་སུ་བརྗོད། །ཡོད་མིན་མེད་མིན་སྐྱེ་མཆེད་ནི། །འདུཤེས་ཡོད་པ་ཡང་མ་ཡིན། །མེད་པའང་མ་ཡིན་ནོསྙམ་དུ་སྒོམ། །དེ་ཤིའོད་ལ་ལས་<milestone unit="line" n="654.2"/>འཕྲོ་འཐུད། །ཚེ་ཡི་ཚད་ནི་བརྒྱད་ཁྲི་ཐུབ། །ཡོད་མིན་མེད་མིན་ཞེས་སུ་བཤད། །ཏིང་འཛིན་དེ་ཡི་སྐྱེས་ཚད་དང་། །མཐའ་བཞི་དྲས་མཐས་མ་མཆོདཔས། །དཀར་པོ་ལྟར་དུ་འཁོར་ཞེས་བརྗོད། །དེ་ལྷུངདམྱལ་བར་<milestone unit="line" n="654.3"/>སོང་གྱུར་ཡང་། །ཏིང་འཛིན་དེ་ཡི་ཁྱདཔར་གྱིས། །གྱང་ལ་སྲན་མ་བྲིམསཔ་འདྲ། །དེནས་ཐར་པ་ཐོབ་འགྱུར་བས། །བསམག་་སྒོམ་པ་ཤིན་ཏུ་གཅེས། །ཞེས་གསུངས་སོ། །ཡི་གེ་འབྲུ་བཤད་འཁོར་ལོལས།<milestone unit="line" n="654.4"/>སྐྱེ་མཆེད་མུ་བཞི་བསྟན་པ་དེ་གསུམ་པའོ།། །།དེ་ནས་འདོད་ཁམས་གནས་རིག་བཅུབདུན་ཡང་། །འབྲུབཤད་འདིལས་ཤེས་པརབྱ། །རྣམ་པར་སྨིན་པའི་ཡིད་ལུས་ནི། །ཆུ་བུར་ཅན་དུ་སྐྱེ་བའི་ལས་དག་<milestone unit="line" n="654.5"/>དང་། །དེ་ཡི་འོདགསལ་འཕྲོ་འཐུད་དང་། །དེ་ཡི་ཚེ་ཚད་ལུས་པོ་ཚད། །ཆུ་བུར་རྡོལ་པར་སྐྱེ་བའི་ལས་མཐའ་དང་། །དེ་ཡི་འཕྲོ་འཐུད་དུསཚོད་དང་། །དེ་ཡིཚེ་ཚདལུས་ཚད་དང་། །ཨ་ཅུ་ཟེར་བར་སྐྱེ་བའི་ལས་<milestone unit="line" n="654.6"/>དག་དང་། །དེ་ཡི་འཕྲོ་འཐུད་ལསདག་དང་། །དེ་ཡི་ཚེ་ཚད་ལུས་ཚད་དང་། །ཀྱི་ཧུད་ཟེར་བར་སྐྱེ་བའི་ལས་དགདང་། །དེ་ཡི་འཕྲོ་འཐུད་དུས་ཚོདདང་། །དེ་ཡི་ཚེ་ཚད་ལུས་ཚདངང་། །སོ་ཐམས་སྐྱེ་བའི་ལས་དག་<milestone unit="page" n="655"/><milestone unit="line" n="655.1"/>༄༅། །དང་། །དེ་ཡི་འཕྲོ་འདུད་ལས་དག་དང་། །དེ་ཡི་ཚེ་ཚད་ལུས་ཚད་དང་། །ཨུཏུལ་ལྟར་གས་པ་ཡི་ལས། །དེ་ཡི་ལས་ཀྱི་སོ་མཚམས་འཐུད། །དེ་ཡི་ཚེ་ཚད་ལུས་ཚད་དང་། །པདྨ་ལྟར་གས་སྐྱེ་བའི་<milestone unit="line" n="655.2"/>ལས། །དེ་ཡི་ལས་འཕྲོ་དུས་ཚོད་དང་། །དེ་ཡི་ཚེ་ཚད་ལུས་ཚད་དང་། །པདྨ་ལྟར་ཆེར་གས་སྐྱེ་བའི་ལས་དག་དང་། །དེ་ཡི་འཕྲོ་འདུད་དུས་ཚོད་དང་། །དེ་ཡི་ཚེ་ཚད་ལུས་ཚད་རྣམས། །འབྲུ་བཤད་འདི་ལ་གསལ་<milestone unit="line" n="655.3"/>བར་བཤད། །ཅེས་གསུངས་སོ། །གྲང་བ་དམྱལ་བའི་སྐབས་ཏེ་བཞི་པའོ།། །།དེ་ནས་ཡང་བཀའ་རྩལ་པ། ཡང་སོས་སྐྱེ་བའི་ལས་དག་དང་། །དེ་ཡི་ལས་ཀྱི་འཕྲོ་འཐུ་དང་། །ཚེ་དང་ལུས་ཚད་བསྟན་<milestone unit="line" n="655.4"/>པའོ། །ཐིག་ནག་སྐྱེས་པའི་ལས་དག་དང་། །དེ་ཡི་བར་དོ་འཐུད་པ་དང་། །དེ་ཡི་ཚེ་དང་ལུས་བོང་དང་། །བསྡུས་འཇོམ་སྐྱེ་བའི་ལས་དག་དང་། །དེ་ཡི་བར་དོ་ལས་འཕྲོ་འཐུད། །འཐུད་པའི་འབྲས་བུ་ལུས་དང་ཚེ་<milestone unit="line" n="655.5"/>ཚད་དང་། །ངུ་འབོད་སྐྱེས་པའི་ལས་དག་དང་། །དེ་ཡི་བར་དོ་འཕྲོ་འཐུད་དང་། །དེ་ཡི་འབྲས་བུ་ཚེ་ཚད་ལུས་ཚད་དང་། །ངུ་འབོད་ཆེན་པོར་སྐྱེད་བའི་ལས་དག་དང་། །དེ་ཡང་བར་དོ་འཕྲོ་འཐུད་དང་། །དེ་ཡི་<milestone unit="line" n="655.6"/>འབྲས་བུ་ལུས་དང་ཚེ་ཡི་ཚད། །ཚ་བར་སྐྱེ་བའི་ལས་དག་དང་། །དེ་ཡང་བར་དོ་ལས་འཕྲོ་འཐུད་པ་དང་། །དེ་ཡི་འབྲས་བུ་ལུས་དང་ཚེ་ཚད་དང་། །རབ་ཏུ་ཚ་བར་སྐྱེ་བའི་ལས་དག་དང་། །དེ་ཡི་བར་དོར་མདུད་པ་<milestone unit="page" n="656"/><milestone unit="line" n="656.1"/>དང་། །དེ་ཡི་འབྲས་བུ་ལུས་དང་ཚེ་ཚད་དང་། །མནར་མེད་པར་ནི་སྐྱེ་བའི་ལས་དག་དང་། །དེ་ཡི་བར་དོར་འཕྲོ་འཐུད་དང་། །དེ་ཡི་འབྲས་བུ་ཚེ་ཚད་ལུས་ཚད་བརྒྱད། །ཉི་ཚེ་ཉེ་འཁོར་ལས་ཀྱི་སྐྱེ་བ་དང་། །དེ་ཡི་ཚེ་<milestone unit="line" n="656.2"/>ཚད་བར་དོའི་ས་མཚམས་དང་། །རྡོ་རྗེ་དམྱལ་བར་སྐྱེ་བའི་ལས་དག་དང་། །བར་དོ་མེད་པར་འབྲས་བུ་འབྱུང་བའི་ཚེ་ལུས་དང་། །གསང་བའི་འབྲུ་བཤད་འདི་ནས་གསལ་བར་བཤད། །ཅེས་གསུངས་སོ། །ཚ་བ་<milestone unit="line" n="656.3"/>དང་ཉི་ཚེ་ཉི་འཁོར་རྡོ་རྗེ་དམྱལ་བའི་སྐབས་སྟེ་ལྔ་པའོ།། །།དེ་ནས་ཡང་བཀའ་སྩལ་པ། མི་དག་ཡིད་ཀྱི་གཟུགས་ལ་བགེགས་རིས་སྟོང་ཕྲག་བརྒྱད་ཅུ་སྟེ། །ལྷ་མ་ཡིན་གཡུལ་བཟློག་ནང་ནས་རྒྱས་པར་<milestone unit="line" n="656.4"/>བཤད། །རྩ་བ་སྡེ་བརྒྱད་འདྲེ་ལྔ་འདྲེ་གཅིག་ཉོན་མོངས་སེམས། །དངོས་པོ་མེད་པས་གཟུགས་དབྱིབས་ཁ་དོག་མེད། །དེ་ཕྱིར་ཡིད་ཀྱི་ལུས་ཞེས་བརྗོད་པ་ཡིན། །བགེགས་རིགས་སྟོང་ཕྲག་བརྒྱད་ཅུ་ཡང་། །རྩ་བ་<milestone unit="line" n="656.5"/>བཅུ་དང་བརྒྱད་དུ་འདུས། །སྟེང་ལྷའི་གདོན་དང་འོག་ཀླུའི་གདོན། ཁྲར་ཕྱོགས་དྲི་ཟ་ལ་སོགས་བཅུ་རྣམས་ཡིན། །དེ་ཡང་ལྷ་སྲིན་སྡེ་བརྒྱད་ཡིན། །ཀླུ་ཡང་བྱང་ཆུབ་སེམས་དང་ལྡན། །དེ་ཡི་ལས་དང་སྐྱེ་བའི་ལས་<milestone unit="line" n="656.6"/>འཕྲོ་དང་། །དེ་ཡི་འབྲས་བུ་ས་མཚམས་ཕྱི་ཡི་ནད། །མཁའ་ལ་རྒྱུ་དང་གནས་པའི་ཡི་དྭགས་རྣམས། །འབྲུ་བཤད་འཁོར་ལོ་འདི་ལས་ཤེས་པར་བྱ། །ཞེས་གསུངས་སོ། །མཁའ་ལ་རྒྱུ་བ་དང་གནས་པའི་ཡི་དྭགས་ཀྱི་<milestone unit="page" n="657"/><milestone unit="line" n="657.1"/>༄༅། །སྐབས་ཏེ་དྲུག་པའོ།། །།དེ་ནས་ཡང་དག་བཤད་བྱ་བ། །རྣམ་པར་སྨིན་པའི་ཡི་དྭགས་བཤད་བྱ་བ། །ཕྱི་ཡི་སྒྲིབ་བ་ཅན་དུ་སྐྱེ་བ་ཡིས། །དེ་ཡི་ལས་དང་འཕྲོ་འཐུད་པས། །འབྲས་བུ་ཚེ་དང་ལུས་<milestone unit="line" n="657.2"/>ཚད་དོ། །ནང་དུ་སྒྲིབ་པ་ཅན་དུ་སྐྱེ་བའི་ལས་དང་ནི། །དེ་ཡི་འཕྲོ་འཐུད་དུས་ཚོད་དང་། །དེའི་འབྲས་ལུས་ཀྱི་ཚེ་ཚད་དང་། །སྦྱི་མཐུན་དག་ཏུ་སྐྱེ་བའི་ལས་དག་དང་། །དེ་ཡི་འཕྲོ་འཐུད་དུས་ཚོད་དང་། །དེ་ཡི་འབྲས་<milestone unit="line" n="657.3"/>བུ་ལུས་དང་ཚེ་ཚད་བསྟན་པའོ། །སྒོ་ཁྱུད་དག་ཏུ་སྐྱེ་བའི་ལས་དང་ནི། །དེ་ཡི་ལས་འཕྲོ་འཐུད་པའི་དུས་དང་ནི། །འབྲས་བུ་ལུས་དང་ཚེ་ཚད་ནི། །འབྲུ་བཤད་འཁོར་ལོ་འདི་ལས་བཤད་པ་ཡིན། །ཞེས་གསུངས་<milestone unit="line" n="657.4"/>སོ། །རྣམ་པར་སྨིན་བའི་ཡི་དྭགས་ཀྱི་སྐབས་ཏེ་བདུན་པའོ།། །།དེ་ནས་ཡང་དག་བཤད་བྱ་བ། །འོད་ཀྱི་ལུས་ལ་བསམ་གྱིས་མི་ཁྱབ་སྟེ། །བསྡུས་པའི་འོད་ལུས་རྣམ་པ་བཞི་རུ་བཤད་པར་བྱ། །རྒྱལ་བ་ལོངས་<milestone unit="line" n="657.5"/>སྐུ་འོད་ལ་བཞུགས་པ་དང་། །བྱང་ཆུབ་སེམས་དཔའ་འོད་ཀྱི་ལུས་ལ་བཞུགས་པ་དང་། །འོད་གསལ་ལྷ་རྣམས་འོད་ཀྱི་ལུས་ལ་བཞུགས་པ་དང་། །འདྲེ་འོད་ཀྱི་ལུས་ལ་བཞུགས་པ་ཡིན་ཞེས་བྱ། །དེ་ལ་རྒྱལ་བ་འོད་<milestone unit="line" n="657.6"/>ཀྱི་ལུས་སུ་བཞུགས་པ་ཡིན། །ལས་ནི་བསྐྱེད་རྫོགས་ཟུང་དུ་འབྲེལ་བ་ཡིན། །འཕྲོ་ནི་བར་དོར་འཐུད་པ་ཡིན། །འབྲས་བུ་སྐུ་ལྔ་ཡེ་ཤེས་ལྔ་རུ་སྨིན་པ། །བསྐྱེད་པའི་འབྲས་བུ་སྐུ་རུ་གྲུབ། །རྫོགས་པའི་འབྲས་བུ་ཡེ་<milestone unit="page" n="658"/><milestone unit="line" n="658.1"/>ཤེས་ཡིན། །ཏིང་འཛིན་གསུམ་དང་ཚད་མེད་བཞི། །དེ་ནས་བསྲུང་མཚམས་ལ་སོགས་ཡན་ལག་བདུན། །མྱ་ངན་མི་འདའ་གསོལ་གདབ་སོགས། སྒྱུ་མ་ལྟ་བུར་ཐབས་ཀྱི་ལམ། །དོན་དམ་རྟོགས་པ་ཤེས་རབ་<milestone unit="line" n="658.2"/>ལམ། །དེ་ལྟར་འབྲས་བུ་བསྒྲུབས་པས་ཡེ་ཤེས་རྩེ་གཉིས་གཅིག །རང་ལུས་མཚན་དང་དཔེ་བྱད་རྫོགས། །འོད་ཟེར་ཕུང་པོ་བྱེ་བ་ཁྲག་ཁྲིག་འོད་དུ་འབར། །ཞིང་ཁམས་འོད་དུ་སྣང་བ་ནི། །ལོངས་སྐུ་སྒྱུ་མ་ཉིད་ཀྱི་<milestone unit="line" n="658.3"/>སྦུབས། སྤྱན་ལྔ་ཆགས་པ་མེད་པའི་བདག ཁྱབ་བདག་ཡེ་ཤེས་ལྔ་ཡི་བདག །སངས་རྒྱས་ལྔ་བདག་ཅོད་པན་ཅན། །སྐུ་ལྔ་ཡེ་ཤེས་ལྔ་ཡི་བདག །ཡེ་ཤེས་སྐུ་སྟེ་རང་བྱུང་བ། །རང་བཞིན་གྱིས་ནི་མྱ་ངན་<milestone unit="line" n="658.4"/>འདས། །ཞེས་གསུངས་སོ། །འབྲུ་བཤད་ཀྱི་འཁོར་ལོ་ལས། ལོངས་སྐུ་འོད་ཀྱི་ལུས་སུ་གྲུབ་པ་སྟེ་སྐབས་བརྒྱད་པའོ།། །།དེ་ནས་ཡང་དག་བཤད་བྱ་བ། །བྱང་ཆུབ་སེམས་དཔའ་འོད་ཀྱི་ལུས་སུ་འཇུག་བ་<milestone unit="line" n="658.5"/>ནི། །རྣལ་འབྱོར་རྣམ་གསུམ་ཉམས་སུ་བླངས་པ་ཡིས། །རབ་ཀྱིས་ལོངས་སྐུ་དངོས་སུ་གྲུབ་པ་ཡིན། །འབྲིང་གིས་བྱང་ཆུབ་སེམས་དཔར་གྲུབ་པའི་ལས། །འབྲས་བུ་ཕྱག་རྒྱ་ཆེན་པོ་མ་གྲུབ་བྱང་ཆུབ་སེམས་དཔའ་<milestone unit="line" n="658.6"/>འོད་ཀྱི་ལུས་སུ་གྲུབ། །མཚན་དང་དཔེ་བྱད་རྒྱན་ཆ་ལྷུན་མཛེས་པ་ཡིན། །བཅུ་གཅིག་ཀུན་ཏུ་འོད་ཀྱི་ས་ལས་ནི། །ལོངས་སྐུ་སངས་རྒྱས་མཚན་དང་དཔེ་བྱད་ལྡན། །དེ་ནས་ཡང་ཞི་བ་མྱ་ངན་ལས་འདས་ནས་འཚང་<milestone unit="page" n="659"/><milestone unit="line" n="659.1"/>༄༅། །རྒྱ་པར་འགྱུར་རོ། ཁྲེས་བྱའི་སྒྲིབ་པ་ཕྲ་མོ་མ་ཆོད་ནས། །ཕྱིར་བཟློག་པ་ཡང་ཡོད་དོ། །དེ་ཕྱིར་འབྲུ་་ཤད་འདི་ལས་ཤེས། །ཞེས་གསུངས་སོ། །བྱང་ཆུབ་སེམས་དཔའ་འོད་ཀྱི་ལུས་སུ་འཇུག་པའི་<milestone unit="line" n="659.2"/>སྐབས་ཏེ་དགུ་པའོ།། །།དེ་ནས་ཡང་དག་བཤད་བྱ་བ། །གཟུགས་ཁམས་ལྷ་ལ་རྣམ་པ་བཅུ་བདུན་ཏེ། །གཟུགས་ཀྱི་འདོད་ཆགས་དང་ནི་མ་བྲལ་ཞིང་། །གཞལ་ཡས་ཁང་ཆགས་པའོ། །དེ་ཡང་ཚངས་པར་<milestone unit="line" n="659.3"/>སྐྱེ་བའི་ལས་ནི་གང་ལྟར་སྤྱད། །དེ་ཡིས་འཐུད་པའི་ལས་འཕྲོ་གང་དུ་སྦྱོར། །དེ་ཡི་འབྲས་བུ་ཚེ་ཚད་ལུས་ཀྱི་ཚད། །ཚངས་རིག་སྐྱེ་བའི་ལས་ནི་ཇི་ལྟར་སྤྱད། །དེ་ཡི་ལས་འཕྲོ་ཇི་ལྟར་འཐུད་པ་ཡིན། །དེ་ཡི་འབྲས་བུ་<milestone unit="line" n="659.4"/>ལུས་དང་ཚེ་ཚད་གང་། །ཚངས་པ་མདུན་ལ་འདོན་དགུ་འོ།། །།འོད་ཆུང་སྐྱེ་བའི་ལས་ནི་ཇི་ལྟར་བཤད། །དེ་ཡི་འཐུད་པའི་ལས་འཕྲོ་ཇི་ལྟ་བུ། །དེ་ཡི་འབྲས་བུ་ལུས་ཀྱི་ཚེ་ཚད་དོ། །ཚད་མེད་འོད་དུ་སྐྱེ་བའི་<milestone unit="line" n="659.5"/>ལས་ནི་ཇི་ལྟར་བཤད། །དེ་ཡི་ལས་འཕྲོ་གང་དུ་སྣང་། །དེ་ཡིས་ལུས་དང་ཚེ་ཚད་ཇི་ལྟར་ལགས། །འོད་གསལ་སྐྱེ་བའི་ལས་འཕྲོ་གང་དུ་འགྲུབ། །དེ་ཡིས་འཐུད་པའི་འབྲས་བུ་ཚེ་ཡི་ཚད། །ཚད་མེད་དགེ་བའི་ལས་<milestone unit="line" n="659.6"/>ནི་གང་དུ་གྲུབ། །དེ་ཡི་འཕྲོ་འཐུད་ལས་འཕྲོ་ཇི་ལྟར་སྦྱོར། །དེ་ཡི་འབྲས་བུ་ཚེ་ཚད་གང་ལྟ་བུ། །དགེ་རྒྱས་སྐྱེས་པའི་ལས་ནི་གང་ལས་གྲུབ། །དེ་ཡི་ལས་འཕྲོ་ཇི་ལྟར་འཐུད་པ་ཡིན། །དེ་ཡི་འབྲས་བུ་ཚེ་ཚད་ལུས་ཚད་<milestone unit="page" n="660"/><milestone unit="line" n="660.1"/>གང་ལྟ་བུ། །དགེ་ཆུང་སྐྱེབའི་ལས་ནི་གང་ལས་གྲུབ། །ལས་འཕྲོ་བར་དོར་ཇི་ལྟར་འཐུད་པདང་། །དེ་ཡི་ཚེ་ཚདལུས་ཚདཇི་ལྟར་ཡིན། །སྤྲིན་མེད་སྐྱེ་བའི་ལས་ནི་ཇི་ལྟར་བཤད། །དེ་ཡིས་བར་དོར་འཐུད་པའི་<milestone unit="line" n="660.2"/>ལས་ལྟ་བུ། །དེ་ཡི་འབྲས་བུ་ལུས་དང་ཚེ་ཚད་གང་། །བསོད་ནམས་སྐྱེ་བའི་ལས་ནི་ཇི་ལྟར་བཤད། །དེ་ཡི་བར་དོརའཐུད་པའི་ལས་ནི་གང་། །འཐུདཔའི་འབྲས་བུ་ལུས་དང་ཚེ་ཚད་གང་། །འབྲསབུ་ཆེ་བའི་ལྷར་<milestone unit="line" n="660.3"/>སྐྱེ་བའི་ལས་ནི་གང་། །དེ་སྤྱད་བར་དོར་འཐུད་ཚུལ་ཇི་ལྟ་བུ། །དེ་ཡི་འབྲས་བུཚེཚད་ལུས་ཚདགང་ལྟ་བུ། །བསམ་གཏན་གོལ་སྒྲིབའདུ་ཤེས་མེད། །གཙང་མ་རིགས་ཀྱི་ལྷ་ལྔ་བལྟ་བར་བྱ། །མི་ཆེ་བའི་ལྷ་རུ་སྐྱེ་<milestone unit="line" n="660.4"/>བའི་ལས་ནིགང་། །དེ་ཡིལས་འཕྲོ་བར་དོརཇི་ལྟར་འཐུད། །འཐུད་པའི་འབྲསབུའིལུས་དང་ཚེ་ཚད་དང་། །གཟུགས་ཁམས་སྡུག་བསྔལ་གདུང་བའིསྐྱོནམེད་ཕྱིར། །མི་གདུང་བའི་ལྷ་རུ་སྐྱེ་བའི་ལས་ནི་ཇི་<milestone unit="line" n="660.5"/>ལྟར་སྤྱད། །དེ་ཡིལས་འཕྲོ་འཐུད་པའི་དུས་ཚོད་གང་། །དེ་ཡི་འབྲས་བུ་ལས་དང་ཚེ་ཚད་གང་། ཁེན་ཏུ་མཐོང་དུ་སྐྱེ་བའི་ལས་ནི་ཇི་ལྟར་སྤྱད། །དེ་ཡི་བར་དོར་འཐུད་པ་ཇི་ལྟར་ཡིན། །འཐུད་པའི་འབྲས་བུ་ལུས་<milestone unit="line" n="660.6"/>དངཚེཚདགང། །གྱ་ནོམ་སྣང་དུསྐྱེ་བའི་ལས་ནི་ཇི་ལྟར་སྤྱད། །དེ་ཡི་ལས་འཕྲོ་བར་དོར་ཇི་ལྟར་འཐུད། །དེཡིས་འབྲས་བུ་ལུས་ཚད་ཚེ་ཚདགང་དུ་འགྲུབ། །འོག་མིན་ལྷརུ་སྐྱེ་བའི་ལས་ནི་གང་ལས་གྲུབ། །དེ་<milestone unit="page" n="661"/><milestone unit="line" n="661.1"/>༄༅ ཡིས་ལས་འཕྲོ་བར་དོར་ཇི་ལྟར་སྦྱོར། །དེ་ཡི་འབྲས་བུ་ལུས་དང་ཚེ་ཚད་གང་ལྟ་བུ། །མི་ཆེ་བ་ཞེས་སུ་གྲུབ་པའི་མཚན་ཉིད་དང་། །མི་གདུང་བ་དང་གྱ་ནོམ་སྣང་དང་ཤིན་ཏུ་མཐོང་བ་དང་། །འོག་མིན་<milestone unit="line" n="661.2"/>ལྷ་ཞེས་རྒྱུ་མཚན་ཇི་ལྟ་བུ། །བདག་གཞན་འོད་ལ་གནས་པས་བདེ་བར་སྤྱོད། །སྐུ་ཡི་འོད་གསལ་སྒྱུ་མ་ལྟ་བུའི་སྐུ། །ཏིང་ངེ་འཛིན་གྱི་རིམ་པའི་ཁྱད་པར་གྱིས། །དེ་ཡིས་འབྲས་བུ་རིམ་པར་གྲུབ་པའོ། །ཞེས་གསུངས་<milestone unit="line" n="661.3"/>སོ། །འབྲུས་བཤད་ལས་ཀྱི་འཁོར་ལོ་ལས། །གཟུགས་ཀྱི་ལྷ་བསྟན་པ་སྟེ་སྐབས་བཅུ་པའོ།། །།དེ་ནས་ཡང་དག་བཤད་བྱ་བ། །འདྲེ་འོད་ཀྱི་ལུས་སུ་གྲུབ་པར་བསྟན་པ་ནི། །འདྲེ་ཡང་འོད་ལུས་གྲུབ་པའི་<milestone unit="line" n="661.4"/>ལས། །ཧེ་རུ་ཀ་དང་འཕྲ་མེན་མ་དང་། །འོད་ལུས་སྒོ་མ་མོ་སྒོམ། །རྟག་པ་ཐེར་ཟུག་ལྷ་དང་སྔགས་དང་ཕྱག་རྒྱ་དང་། །དམ་རྫས་མཆོད་རྫས་དགྲ་དང་བདག་ཉིད་བརྟག་པ་སྲ །དེ་ལྟར་སྒོམ་བའི་ལས་དང་འབྲས་བུ་<milestone unit="line" n="661.5"/>ཚེ་དང་ལུས་ཚད་རྣམས། །མ་ངེས་སྲོག་ཟན་སྐྱེས་ནས་དམྱལ་བར་འགྱུར། །རིག་སྔགས་གསང་སྔགས་གཟུགས་སྔགས་རྣམས། །གོལ་བའི་འབྲས་བུ་འོད་ལུས་རུ་དྲ་སོགས། །བགེགས་རིག་སྟོང་ཕྲག་བརྒྱད་ཅུར་<milestone unit="line" n="661.6"/>སྐྱེ། །དེ་ཡི་ཚེ་འཕོས་དམྱལ་བར་འགྱུར། །ཞེས་གསུངས་སོ། །འབྲུ་བཤད་ལས་ཀྱི་འཁོར་ལོ་ལས། འདྲེའི་འོད་ལུས་ཀྱི་སྐབས་ཏེ་བཅུ་གཅིག་པའོ།། །།དེ་ནས་ཡང་བཀའ་སྩལ་པ། ཤ་ཁྲག་ལུས་ལ་རྣམ་པ་<milestone unit="page" n="662"/><milestone unit="line" n="662.1"/>གཉིས། །མཐོ་རིས་ངན་སོང་རྣམ་པ་གཉིས། །མི་ལུས་ཤ་ཁྲག་མངལ་དུ་སྐྱེ་བ་དང་། །ལྷ་ཡི་ལུས་ཀྱིས་མངལ་དུ་འཇུག་པ་དང་། །བྱོལ་སོང་མངལ་དུ་འཇུག་པའོ། །ལུས་འཕགས་སྐྱེས་བའི་ལས་ནི་གང་<milestone unit="line" n="662.2"/>ལྟར་སྤྱད། །དེ་ཡི་ལས་འཕྲོ་ཇི་ལྟར་འཐུད་པ་ཡིན། །འཐུད་བའི་འབྲས་བུའི་ལུས་ཚད་ཚེ་ཚད་གང་། །ལྷོ་ཡི་འཛམ་བུ་གླིང་དུ་སྐྱེ་བའི་ལས་ནི་གང་ལྟ་བུ། །དེ་ཡི་ལས་འཕྲོ་བར་དོར་འཐུད་པ་གང་། །དེ་ཡི་<milestone unit="line" n="662.3"/>འབྲས་བུ་ལུས་ཚད་ཚེ་ཚད་གང་། །ནུབ་ཀྱི་བ་གླང་སྤྱོད་དུ་སྐྱེ་བའི་ལས་ནི་གང་ལྟ་བུ། །དེ་ནི་བར་དོར་འཐུད་པའི་འབྲས་བུ་ཇི་ལྟར་ཡིན། །དེ་ཡི་འབྲས་བུ་ལུས་དང་ཚེ་ཚད་གང་། །བྱང་གི་སྒྲ་མི་སྙན་དུ་སྐྱེ་བའི་<milestone unit="line" n="662.4"/>ལས་ནི་ཇི་ལྟ་བུ། །དེ་ཡིས་བར་དོར་འབྲས་བུ་ཇི་ལྟར་འགྲུབ། །ལས་འཕྲོ་འཐུད་བའི་ལུས་དང་ཚེ་ཚད་ཇི་ལྟ་བུ། །རྒྱལ་ཆེན་རིགས་བཞིར་སྐྱེ་བའི་ལས་ནི་ཇི་ལྟ་བུ། །དེ་ཡང་བར་དོར་འཕྲོ་འཐུད་ཇི་ལྟ་བུ། །དེ་ཡི་<milestone unit="line" n="662.5"/>འབྲས་བུ་ལུས་ཚད་ཚེ་ཚད་གང་། །སུམ་ཅུ་རྩ་གསུམ་སྐྱེ་བའི་ལས་ཀྱི་འབྲས་བུ་འཐོབ་པར་སྦྱོད་པ་གང་། །དྲག་པོ་དགུ་དང་ཉེ་དབང་བཅུ། །ཉི་མའི་བུ་དང་དགུ །ནོར་ལྷ་བརྒྱད་ཐག་སྐར་གྱི་བུ་བཟངས་རིས་ཀྱི་<milestone unit="line" n="662.6"/>གསུམ་སྟེ། །སུམ་ཅུ་རྩ་གཉིས། དེ་ཡི་ལས་འཕྲོ་ཇི་ལྟར་འཐུད་པ་ཡིན། །འབྲས་བུ་ལུས་ཚད་ཛེ་ཚད་གང་དུ་གྲུབ། །འཐབ་བྲལ་སྐྱེ་བའི་ལས་ནི་གང་ལ་གྲུབ། །དེ་ཡི་ངེས་ཚིག་ཇི་ལྟ་བུ། །དེ་ཡི་ལས་འཕྲོ་ཇི་<milestone unit="page" n="663"/><milestone unit="line" n="663.1"/>༄༅། །ལྟར་གྲུབ། །དེ་ཡི་འབྲས་བུའི་ལུས་ཚད་ཚེ་ཚད་གང་། །དགའ་ལྡན་སྐྱེ་བའི་ལས་ནི་གང་དང་གང་ལས་གྲུབ། །དེ་ཡི་ལས་འཕྲོ་གང་དུ་སྦྱོར། །དེ་ཡི་འབྲས་བུ་ལུས་ཚད་ཚེ་ཚད་གང་། །འཕྲུལ་དགར་སྐྱེ་<milestone unit="line" n="663.2"/>བའི་ལས་ནི་གང་ལས་གྲུབ། །དེ་ཡི་ལས་འཕྲོ་འཐུད་པའི་ལུས་དང་ཚེ་ཚད་གང་། །གཞན་འཕྲུལ་དབང་བྱེད་སྐྱེ་བའི་ལས་ནི་གང་ལས་གྲུབ། །དེ་ཡིས་བར་དོར་འཕྲོ་འཐུད་ཇི་ལྟ་བུ། །དེ་ཡི་ལུས་དང་ཚེ་ཚད་གང་ལས་<milestone unit="line" n="663.3"/>གྲུབ། །མཐོ་རིས་ངན་སོང་གར་སྐྱེ་བ། །རིག་པའི་རྒྱལ་པོ་རང་དབང་གང་། །གཞན་འཕྲུལ་དབང་ཆེ། ཁུ་རྐྱེན་དུས་འཛོམ་ལས་ལ་རག །འབྲས་བུ་ཅི་བྱུང་ལས་ལ་ལྷོས། །ཞེས་གསུངས་སོ། །འབྲུ་བཤད་ལས་ཀྱི་<milestone unit="line" n="663.4"/>འཁོར་ལོ་ལས མཐོ་རིས་མི་ཤ་ཕྲག་གི་ལུས། །ལྷ་ཤ་ཁྲག་གི་ལུས་ཏེ་སྐབས་བཅུ་གཉིས་པའོ།། །།དེ་ནས་ཡང་དག་བཤད་བྱ་བ། །བྱོལ་སོང་ཤ་ཁྲག་སྐྱེ་བ་འདི་ལྟ་བུ་དང་། །རྐང་གཉིས་བྱ་རུ་སྐྱེ་བ་འདི་ལ་ཇི་<milestone unit="line" n="663.5"/>ལྟར་ལགས། །དེ་ཡིས་བར་དོ་ལས་འཕྲོ་ཇི་ལྟར་འཐུད། །དེ་ཡི་འབྲས་བུ་འདབ་ཆགས་ལུས་དང་ཚེ་ཚད་དང་། །འདབ་ཆགས་ལུས་ལ་རྣམ་པ་གསུམ། །འདབ་ཆགས་ཆོས་སྐུ་རྡོ་རྗེ་ཁྱུང་། །སྤྲུལ་པ་བྱང་ཆུབ་སེམས་<milestone unit="line" n="663.6"/>དཔའ་ངན་འགྲོ་ཡིན། །རྐང་བཞིར་ལས་ཀྱིས་སྐྱེ་བའི་ཁྱི་ཕག་ཇི་ལྟར་སྤྱད། །དེ་ཡང་བར་དོར་ལས་འཕྲོ་ཇི་ལྟར་འཐུད། །དེ་ཡི་འབྲས་བུ་ཚེ་ཐུང་བ། །ཁྱད་པར་རྟ་དང་གཡག་ཁྱི་ལ་སོགས། །དེ་ཡི་འབྲས་བུ་བསོད་<milestone unit="page" n="664"/><milestone unit="line" n="664.1"/>ནམས་ལུས་ཚད་དོ། །རྐང་མངས་སྐྱེ་བ་ཡང་ནི་ལས་ཅི་ལགས། །རྟ་བླ་སྡིག་པ་སྡོམ་དང་འབུ་སྲིན་རྣམས། །སྡུག་བསྔལ་ཆེ་ཆུང་མི་འདྲ་ལས་འཕྲོ་ཇི་ལྟར་འཐུད། །དེ་ཡི་འབྲས་བུ་ནར་ནར་འཇོང་འཇོང་པོ ཚེ་ཚད་<milestone unit="line" n="664.2"/>ལུས་ཚད་མ་ངེས་གནས། །རྐང་མེད་སྤྲུལ་ལ་སོགས་པ་སྐྱེ་བའི་ལས་ནི་གང་། །དེ་ཡི་འབྲས་བུ་ལུས་ཚད་ཚེ་ཚད་རྣམས། །ཡི་གེ་འབྲུ་བཤད་ལས་ཀྱི་འཁོར་ལོ་ལ། ཁྲ་ཁྲག་ལུ་བསྟན་པའི་སྐབས་ཏེ་བཅུ་གསུམ་<milestone unit="line" n="664.3"/>པའོ།། །།དེ་ནས་ཡང་དག་བཤད་བྱ་བ། །མཐོ་རིས་ངན་སོང་གར་འགྲོ་བ། །རང་གིས་སྤྱད་པའི་ལུས་ལ་ལྟོས། །ལུས་ཀྱི་ལས་ནི་འདི་ལྟ་སྟེ། །སྲོག་གཅོད་མ་བྱིན་ལེན་ཞིང་འདོད་ལོག་སྤྱོད། །དེ་ཡི་ལས་འབྲས་<milestone unit="line" n="664.4"/>བསྟན་པར་བྱ། །སྲོག་གཅོད་པ་ལ་རྣམ་པ་གསུམ། །གཏི་མུག་ལུང་མ་བསྟན་གྱི་ཆད་པ་ལ། །ཉེས་བྱས་དེ་ཡི་ལྟུང་བ་མེད་པ་ལ། །ཕམ་པའི་སྡིག་དང་ལྕི་བ་ཡོད་པ་ཡིན། །གཏི་མུག་ལས་ཀྱིས་སེམས་ཅན་ཤི། །དེ་ཡི་<milestone unit="line" n="664.5"/>སྡིག་པའི་རྣམ་སྨིན་ཅི། །བར་དོའི་འོད་སྣང་ངོ་མ་ཤེས། །དེ་རུ་ཕམ་མའི་ལས་འཕྲོ་ཡིས། །འབྲས་བུ་མངལ་གྱི་འབུ་སྲིན་སྐྱེ། །མྱུར་དུ་འབྱུང་ཞིང་ཚེ་ཐུང་བ་། ཁེག་དང་ཚེ་ཐུང་ལུས་སུ་སྐྱེ། །ཁྱི་དང་ཕག་ཏུ་སྐྱེ་བར་<milestone unit="line" n="664.6"/>བཤད། །དེ་ནས་ཡི་དགས་དམྱལ་ཁམས་བརྒྱུད། །ཐར་བའི་ས་བོན་སྤངས་པ་ཡིན། །ལུང་མ་བསྟན་གྱི་སྡིག་པ་ལྕི། །ལུང་དུ་བསྟན་པས་སྡིག་པ་འཇོམ། །སྙིང་རྗེས་སེམས་ཅན་སྐྱོབ་པ་ཡིན། །དེ་ལ་བྱམས་པའི་དོན་<milestone unit="page" n="665"/><milestone unit="line" n="665.1"/>༄༅། །གྱིས་ཚང་། །བྱམས་དང་སྙིང་རྗེའི་ཁྱབ་པ་ན། །འབྲས་བུ་མི་ལུས་གཙང་མ་ཐོབ། །འཇམ་བུ་གླིང་དུ་སྐྱེ་བར་འགྱུར། །དེ་ནས་ལས་ཀྱི་འཕྲོ་འཐུད་དེ། །དེ་ཡི་འབྲས་བུའི་དུས་ཚོད་བསྟན། །ཅེས་གསུངས་<milestone unit="line" n="665.2"/>སོ། །ཡི་གེ་འབྲུ་བཤད་ལས་ཀྱི་འཁོར་ལོ་ལས། གཏི་མུག་གི་སྒོ་ནས་སྲོག་གཅོད་པའི་ལས་འབྲས་བསྟན་པའི་སྐབས་ཏེ་བཅུ་བཞི་པའོ།། །།དེ་ནས་ཡང་བཀའ་སྩལ་པ། ཞེ་སྡང་གི་སྒོ་ནས་སྲོག་གཅོད་<milestone unit="line" n="665.3"/>པ། །དེ་ལས་རྣམ་པ་གསུམ་དུ་བསྟན། །བསྐྱེད་ནས་གསོད་པར་བྱེད་པ་ཡིན། །བུ་དང་ཚ་བོ་གཉེན་ལ་སོགས། །དེ་བསྐྱེད་གསད་པའི་ལས་བྱས་པས། །གསོད་དུ་འཇུག་དང་བསད་པ་དང་། །གསོད་པ་རྣམས་ལ་རྗེ་<milestone unit="line" n="665.4"/>ཡི་རང་། །དེ་ཡིས་བར་དོར་འོད་ལས་ཞེ་སྡང་སྐྱེས། །འོད་འགྱུར་ཚ་བའི་དམྱལ་བར་སྐྱེ། །ལུས་དང་ཚེ་ཚད་གོང་ལྟར་རོ། །དེ་ནས་ཡི་དགས་གནས་སུ་སྐྱེ། །ཕྱི་ནང་སྒྲིབ་པ་ཅན་དུ་སྐྱེ། །བརྒྱུད་ནས་གསོད་པར་བྱེད་པ་<milestone unit="line" n="665.5"/>ཡང་། །གཉིས་ཀ་ཉི་ཚེ་ཉེ་འཁོར་སྐྱེ། །དེ་ནས་ཕྱི་ཡི་སྒྲིབ་པ་ཅན་དུ་སྐྱེ། །དངོས་པོ་སྣང་ཐུགས་བསད་པ་ནི། །གྲང་བའི་དམྱལ་བའི་ཆུ་བུར་ཅན། །དེ་འཕོས་ཕྱི་ནང་སྒྲིབ་པ་ཅན་དུ་སྐྱེ། །ཞེས་གསུངས་སོ། །ཕ་མའམ་<milestone unit="line" n="665.6"/>བླ་མ་མཆེད་གྲོགས་ལ། །གོང་མ་གསུམ་པོ་ཅི་བསད་ཀྱང་། །ངེས་པར་རྡོ་རྗེ་དམྱལ་བར་སྐྱེ། །ཞེས་གསུངས་སོ། །འབྲུ་བཤད་ལས་ཀྱི་འཁོར་ལོ་ལས། ཞེ་སྡང་གི་སྒོ་ནས་སྲོག་བཅད་པའི་སྐབས་ཏེ་བཅོ་ལྔ་<milestone unit="page" n="666"/><milestone unit="line" n="666.1"/>པའོ།། །།དེ་ནས་ཡངབཀའ་སྩལ་པ། འདོད་ཆགས་སྒོ་ནས་སྲོག་བཅད་པ། །བསྐྱེད་ནས་བཅད་པས་ཕྱི་ནང་སྒྲིབ་པ་ཅན་དུ་སྐྱེ། །བརྒྱུད་ནས་བཅད་པས་ནང་སྒྲིབ་ཅན་དུ་སྐྱེ། །དངོས་པོ་ཤ་ཁྲག་འདོད་ཕྱིར་<milestone unit="line" n="666.2"/>བསད། །ཕྱི་ཡི་སྒྲིབ་པ་ཅན་དུ་སྐྱེ། །དེ་རྣམས་སྤངས་ནས་ཆོས་སྤྱད་ན། །བྱམས་དང་སྙིང་རྗེར་ལྡན་པས་ན། །མཐོ་རིས་མི་དང་ལྷ་རུ་སྐྱེ། །དེ་ཡི་ལས་འཕྲོ་འཐུད་པས་ནི། །ཚེ་རིང་ནད་མེད་བདེ་དང་ལྡན། །དེ་ལྟར་<milestone unit="line" n="666.3"/>སྡོམ་པ་ཐུབ་པ་ཡིས། །ཉེས་བྱས་མེད་པས་ཕམ་པར་མེད། །ལྕི་བ་མེད་པས་ལྟུང་བ་མེད། །ཅེས་གསུངས་སོ། །སྲོག་གཅོད་པ་དང་། །དེའི་འབྲས་བུ་དང་། དེ་སྤངས་པའི་ལས་ཀྱི་འབྲས་བུ་བསྟན་པ། །འབྲུ་བཤད་<milestone unit="line" n="666.4"/>ལས་ཀྱི་འཁོར་ལོ་ལས། སྐབས་ཏེ་བཅུ་དྲུག་པའོ།། །།དེ་ནས་ཡང་བཀའ་སྩལ་པ། མ་བྱིན་པར་ནི་ལེན་པ་ལ། །རྣམ་པ་བཞི་རུ་ཤེས་པར་བྱ། །བརྒྱུད་ནས་མ་བྱིན་ལེན་པ་ཡིས། །བྱོལ་སོང་ཁྱི་ཡི་ལུས་སུ་<milestone unit="line" n="666.5"/>སྐྱེ། །དངོས་པོས་མ་བྱིན་བླངས་པ་ནི། །ཕོ་རོག་སྟོང་ཐུབ་བྱ་ལྟོགས་སྐྱེ། །བྱིན་གྱིས་བརླབས་ནས་མ་བྱིན་བླངས། །འོལ་བ་བྱ་གག་མ་ཡི་ལུས་འདྲར་སྐྱེ། །རྐུས་ཏེ་མ་བྱིན་བླངས་གྱུར་ན། །སེམས་ཅན་བྱི་བའི་ལུས་<milestone unit="line" n="666.6"/>དང་ལུས་སྲུལ་པོ། །སྒྱུགས་པ་ཟ་བ་རྣམས་སུ་སྐྱེ། །ཡང་ན་དེ་དག་ཐམས་ཅད་ནི། །ཕྱི་ས་ཟ་བའི་འབུ་སྲིན་སྐྱེ། དེ་ཚེ་སྤངས་པའི་འབྲས་བུ་ནི། །མཐོ་རིས་ལྷ་དང་མིར་སྐྱེ་ནས། །ཚེ་རིང་བསོད་ནམས་ཆེ་བ་<milestone unit="page" n="667"/><milestone unit="line" n="667.1"/>༄༅། །དང་། །ནོར་རྣམས་གཞན་དབང་མི་འགྱུར་ཞིང་། །དམ་པའི་ཆོས་དང་ཕྲད་པར་འགྱུར། །ཞེས་གསུངས་སོ། །འབྲུ་བཤད་ལས་ཀྱི་འཁོར་ལོ་ལས། མ་བྱིན་བླངས་པའི་སྐྱོན་ཡོན་གྱི་སྐབས་ཏེ་བཅུ་བདུན་<milestone unit="line" n="667.2"/>བའོ།། །།དེ་ནས་ཡང་བཀའ་སྩལ་བ། འདོད་པའི་ལོག་པར་གཡེམ་པ་ནི། །རུས་གཅིག་པ་ལ་སྤྱད་གྱུར་ན། །བྱོལ་སོང་འདབ་ཆགས་བྱ་རུ་སྐྱེ། །མ་ལ་འདོད་ཆགས་སྤྱད་གྱུར་ན། །ཚ་བའི་དམྱལ་བ་དག་ཏུ་<milestone unit="line" n="667.3"/>འགྲིམ། །དགེ་སློང་དགེ་ཚུལ་ལ་སྤྱད་ན། །རོ་མྱགས་འདམ་དུ་ཡང་ཡང་སྐྱེ་བར་འགྱུར། །རྒྱལ་པོའི་བུ་མོ་སྤྱད་གྱུར་ན། །ཞེ་སྡང་སྦྲུལ་གྱི་ལུས་སུ་སྐྱེ། །སློབ་དཔོན་ཇོ་མོ་སྤྱད་གྱུར་ན། །ཚ་བའི་དམྱལ་བ་དག་ཏུ་སྐྱེ། །ཚེ་<milestone unit="line" n="667.4"/>འདིར་མི་བདེ་སྣ་ཚོགས་འབྱུང་། །ཕྱི་མ་རྡོ་རྗེ་དམྱལ་བར་སྐྱེ། །མཆེད་ལྕམ་ཁྱོ་དང་ཆུང་མ་སྤྱད། །ངེས་པར་ཡང་སོས་ལུས་སུ་སྐྱེ། །འདི་ལ་ཚེ་ཐུང་འབྲས་དང་ལྷོག་པ་འབྱུང་། །བླ་མས་སློབ་མའི་ཆུང་མ་སྤྱད། །རོ་<milestone unit="line" n="667.5"/>མྱགས་འདམ་དུ་སྐྱེ་བར་འགྱུར། །སྡོམ་པ་སྲུན་པས་སྤྱད་བྱས་ན། །ཕག་གི་ལུས་སུ་ཡང་ཡང་སྐྱེ་ཞིང་བརྒྱུད། །ལྷ་ཁང་གཉན་སར་སྤྱད་བྱས་ན། །ངན་སོང་གནས་ལས་ཐར་མི་སྲིད། ཁའམ་ལྟེ་བ་འཕོངས་ལ་སྤྱད། །ཡི་<milestone unit="line" n="667.6"/>དགས་ལྟོ་འཕྱེའི་ལུས་སུ་སྐྱེ། །ཡང་ན་བོང་བུར་སྐྱེ་བར་འགྱུར། །འདོད་ཆགས་སྤངས་ནས་ཆོས་ལ་གཞོལ། །ལས་འབྲས་མཐོ་རིས་ལྷ་མིར་སྐྱེ། །ཐམས་ཅད་ཀུན་གྱི་སྙིང་དུ་སྡུག །བྱས་པ་མེད་པར་ཐམས་ཅད་<milestone unit="page" n="668"/><milestone unit="line" n="668.1"/>རྩི། །དམ་པའི་ཆོས་དང་འབྱོར་པར་སྐྱེ། །ཞེས་གསུངས་སོ། །འབྲུ་བཤད་ལས་ཀྱི་འཁོར་ལོ་ལས། འདོད་ཆགས་ལས་འབྲས་ཀྱི་སྐབས་ཏེ་བཅོ་བརྒྱད་པའོ།། །།དེ་ནས་ཡང་བཀའ་ཀྟལ་པ། ཕྲ་མ་བྱས་པ་<milestone unit="line" n="668.2"/>རྣམ་པ་གསུམ། །དངོས་པོར་ཕྲ་མ་དབྱེན་བཅུག་ལ། ཁ་བརྒྱད་ལུས་སུ་སྐྱེ་བར་འགྱུར། །དེ་ཡང་སྤངས་པའི་འབྲས་བུ་ནི། །མི་ལུས་ཐོབ་ནས་ངག་བཙུན་འཀྱུར། །བཙན་ཕྲ་བཀོག་ཕྲ་གཞོག་ཕྲ་ཡང་། །དེ་ཡི་འབྲས་བུ་<milestone unit="line" n="668.3"/>གོང་དུ་འབྱུང་། །ངག་འཁྱལ་ལ་ཡང་རྣམ་པ་གཉིས། །དགའ་དང་མི་དགའ་གཉིས་སུ་འསྔུག །དེ་སྤངས་འབྲས་བུ་མཐོ་རིས་ཐོབ། །ཚིགས་འསྔལ་དལ་ཞིང་ཁ་གསག་ཆུང་། །ཚུལ་དང་ལྡན་པའི་ཆོས་པར་སྐྱེ། །ངག་<milestone unit="line" n="668.4"/>བཙུན་སྤང་བ་མ་བྱས་ན། །དག་དང་གཉེན་དུ་བྱོལ་སོང་ལ། །ངག་རྩུབ་བྱས་པའི་འབྲས་བུ་ནི། །རྒུར་ཞར་རྣམ་པ་གསུམ་ལྡན་པའི། །ཡི་དྭགས་འདྲེ་ཡི་ལུས་སུ་སྐྱེ། །དེ་སྦངས་མཐོ་རིས་ལྷ་<milestone unit="line" n="668.5"/>མིར་སྐྱེ། །ཚིག་བཙན་སེམས་ཅན་མི་སླུ་ཞིང་། །བྱམས་སེམས་གཉིས་ལ་གནས་པར་སྐྱེས། །མྱུར་དུ་བྱང་ཆུབ་འགྲུབ་པར་འགྱུར། །ཞེས་གསུངས་སོ། །འབྲུ་བཤད་ལས་ཀྱི་འཁོར་ལོ་ལས། །ངག་གི་ཡན་ལག་གི་<milestone unit="line" n="668.6"/>སྐབས་ཏེ་བཅུ་དགུ་པའོ།། །།དེ་ནས་ཡང་བཀའ་སྩལ་བ། དེ་རྣམས་རྩ་བ་བདུན་ཡིན་ཏེ། །རྫུན་ལས་དེ་གསུམ་འཕྲོས་པ་ཡིན། །ཐམས་ཅད་རྫུན་ལས་འཕྲོས་པ་ཡིན། །ཕན་པའི་རྫུན་དང་གནོད་བའི་<milestone unit="page" n="669"/><milestone unit="line" n="669.1"/>༄༅། །རྫུན། །ལུང་དུ་བསྟན་པའི་རྫུན་དང་གསུམ། །ཕན་པ་སེམས་ཅན་སྐྱོབ་པས་ནི། །འབྲས་བུ་མི་ལུས་མི་འཇིག་སྐྱེ། །ཀུན་གྱིས་སྐྱེལ་སུ་བྱེད་པའི་མིར་སྐྱེ་སྟེ། །བྱང་ཆུབ་མྱུར་དུ་འགྲུབ་པར་<milestone unit="line" n="669.2"/>འགྱུར། །གནོད་པའི་རྫུན་ཚིག་མང་བྱས་ན། །སེམས་ཅན་དགྲ་མང་ལུས་སུ་སྐྱེ། །དེ་ནས་བྱང་ཆུབ་རིང་བར་འགྱུར། །ལུང་མ་བསྟན་པ་ངག་འཁྱལ་རྫུན། །ཆུ་སྲིན་མགོ་བོ་སུམ་ཅུ་རྩ་གཉིས་སམ། །ཡང་ན་གཙང་པ་<milestone unit="line" n="669.3"/>མགོ་གཉིས་སྐྱེ། །ལྟོགས་པའི་སྡུག་བསྔལ་གྱིས་གདུངས་ནས། །ངན་སོང་གསུམ་དུ་འཁོར་བར་འགྱུར། །དེ་དག་སྤངས་ནས་བྱང་སེམས་ལྡན། །མཐོ་རིས་ལྷ་དང་མིར་སྐྱེས་ནས། །ཚིག་བདེན་དོན་ལྡན་བྱང་<milestone unit="line" n="669.4"/>ཆུབ་ཐོབ། །ཅེས་གསུངས་སོ། །འབྲུ་བཤད་ལས་ཀྱི་འཁོར་ལོ་ལས། ངག་གི་སྒྲིབ་པ་དང་དེའི་ཡོན་ཏན་བསྟན་པའི་སྐབས་ཏེ་ཉི་ཤུ་པའོ།། །།དེ་ནས་ཡང་བཀའ་སྩལ་བ། ཡིད་ཀྱི་སྒྲིབ་པ་རྣམ་པ་<milestone unit="line" n="669.5"/>གསུམ། །གནོད་སེམས་བརྣབ་སེམས་ལོག་པར་ལྟ་བ་གསུམ། །གནོད་སེམས་ལ་ཡང་རྣམ་པ་གསུམ། །བདག་ལ་གནོད་པ་མི་དགེ་བཅུ་སྦྱོད་དང་། །གཞན་ལ་གནོད་པས་དེ་སློབ་པ་དང་། །གཉིས་ཀ་ལ་གནོད་ཟུང་<milestone unit="line" n="669.6"/>དུ་སྤྱོད། །ཚེ་རབས་ཀུན་ཏུ་ངན་སོང་སྐྱེ། །སྤྱང་ཁུ་ཤ་ཟ་ཁྲ་སོགས་སྐྱེ། །དེ་ནས་དམྱལ་བར་སྐྱེ་བར་འགྱུར། །བརྣབ་སེམས་ཞེས་པ་ཆགས་པ་བྱུང་། །བདག་ལ་ཆགས་དང་གཞན་ཆགས་གཉིས་ཀ་ལ། །ཆགས་ཏེ་སྦྱིན་<milestone unit="page" n="670"/><milestone unit="line" n="670.1"/>པའི་གེགས་བྱས་ནས། །འབྲས་བུ་ཡི་དྭགས་སྐྱེ་བར་འགྱུར། །གནོད་སེམས་སྤངས་པའི་འབྲས་བུ་ནི། །མཐོ་རིས་ལྷ་དང་མི་ལུས་སྐྱེ། །ཕན་འདོགས་དགེ་བའི་སེམས་ལྡན་ཏེ། །བྱང་ཆུབ་མྱུར་དུ་འགྲུབ་པར་<milestone unit="line" n="670.2"/>འགྱུར། །བརྣབ་སེམས་སྤངས་པའི་འབྲས་བུ་ནི། །མཐོ་རིས་ལྷ་དང་མིར་སྐྱེ་ལ། །ཚེ་རབས་མང་པོར་ནོར་དང་འབྲུ། །བསགས་མི་དགོས་པར་འབྱོར་པར་འགྱུར། །ཞེས་གསུངས་སོ། །འབྲུ་བཤད་ལས་ཀྱི་འཁོར་ལོ་<milestone unit="line" n="670.3"/>ལས། །ཡན་ལག་གི་སྐབས་ཏེ་ཉེར་གཅིག་པའོ།། །།དེ་ནས་ཡང་བཀའ་སྩལ་པ། རྩ་བ་ལོག་ལྟ་བཤད་པར་བྱ། །ལོག་ལྟ་རྣམ་པ་བཞི་རུ་བཤད། །རྟག་དང་ཆད་དང་འཁོར་དང་འཁོར་བ་དང་། །རང་གི་ལྟ་བ་<milestone unit="line" n="670.4"/>གོལ་བ་རྣམས། །ལོག་པ་རང་གི་ངོ་བོ་འཁོར་བའོ། །ངེས་པའི་ཚིག་ནི་མ་གྲོལ་བ། །དབྱེ་བ་རྣམ་པ་བཞི་རུ་ཤེས། །མཐུན་མའི་དཔེ་ནི་ཐག་སྤྲུལ་འདྲ། །དཀོན་མཆོག་གསུམ་ལ་རྒྱབ་ཀྱིས་ཕྱོགས་པས་ལོག་པ་མུ་<milestone unit="line" n="670.5"/>སྟེགས་དང་། དགེ་བའི་བཤེས་གཉེན་བྱུང་བ་ལ་སྐུར་བ་འདེབས་པ་སོ་སོའི་སྐྱེ་བོ་ལོག་པ་སྤྱོད་པ་ལོག་པ་དང་། རང་གི་དུག་ལྔ་ལ་རང་རྒྱུད་དུ་བལྟས་ནས། འཆི་བ་མི་དྲན་ཅིང་དམ་པའི་ཆོས་ལ་མི་མཉེས་པ་ལོག་པ་<milestone unit="line" n="670.6"/>དང་། །དམ་པའི་ཆོས་མཉན་གྱིས་ཤེས་ན་རང་ལ་བསྟོད་གཞན་ལ་སྨོད་པས་ལོག་པ་དང་། །དེ་ལྟར་ལོག་པ་ལ་ནི་གང་ཟག་ལོག་པར་ཁྲིད་པ་བདུད་ཀྱི་ལས་ཞེས་བྱའོ། །དེ་ཚོ་སྤངས་པ་ལ་འབྲས་བུ་འཚང་རྒྱ་ལ། མ་<milestone unit="page" n="671"/><milestone unit="line" n="671.1"/>༄༅། །རྒྱས་ཀྱི་བར་དུ་གང་ཟག་དེ་དོན་དང་ལྡན་ཞིང་། །སངས་རྒྱས་དཀོན་མཆོག་དྲན་པ། དེ་བླ་མས་བསྟན་པས་སྔོན་ལ་བླ་མ་དྲན་པ། དེས་བསྟན་པའི་ཆོས་དྲན་པ། ཆོས་ཀྱི་སྤྱོད་པ་དྲན་པས་ཉམས་བླངས་<milestone unit="line" n="671.2"/>ཤེས་པ། དེ་ཡི་སྐྱོན་ཡོན་ལས་འབྲས་བུ་དྲན་པ། དེ་རྣམས་མི་དྲན་པའི་རང་དབང་མེད་པས་འཆི་བ་དྲན་པའོ། །འཆི་བ་མ་དྲན་པས་བླ་མ་མི་དྲན། །འཁོར་བ་རང་རྒྱུད་དུ་ལྟ། དཀོན་མཆོག་གསུམ་མ་དྲན་པས། དུག་<milestone unit="line" n="671.3"/>ལྔ་མི་ཤི་བར་འདོད། །རང་རྒྱུད་པར་ལྟ། དེ་མི་དྲན་ན་ཆོས་མི་དྲན། ཆོས་མ་དྲན་པས་མི་དགེ་བཅུ་སྤྱོད་པས་ལོག །དུག་ལྔ་རང་རྒྱུད་དུ་ལྟ། དེ་མ་དྲན་པས་ཉམས་སུ་མ་མྱོང་བས་ལོག །སྡུག་བསྔལ་ལ་ལོངས་སྤྱོད་དུ་<milestone unit="line" n="671.4"/>ལྟ། དེའི་སྐྱོན་ཡོན་ལས་འབྲས་དུ་མ་དྲན་པས་ལོག །འགྲོ་དྲུག་གི་འཁྲུལ་པ་འབའ་ཞིག་ལ་རང་རྒྱུད་པར་ལྟ། དེའི་འབྲས་བུ་ནི་ལོག་པར་ལྟ་བས་སེམས་ཅན་དམྱལ་བར་འགྱུར་རོ། ཞེས་གསུངས་སོ། །ལོག་པར་ལྟ་<milestone unit="line" n="671.5"/>བ་ལ་ངོ་སྤྲོད་པའི་སྐབས་ཏེ་ཉེར་གཉིས་པའོ།། །།ཡང་བཀའ་སྩལ་པ། དེ་དག་ཐམས་ཅད་ཀྱི་རྩ་བ་ནི་མ་དད་པས་ལན། མ་དད་པ་ནི་ཡིད་མ་ཆེས་པ་དང་ཆོས་མི་འདོད་པས་ལན་ནོ། །མ་དད་པ་ནི་མ་<milestone unit="line" n="671.6"/>མོས་པས་ལན། མ་མོས་པ་འཁོར་འམ་མ་རིག་པས་ལན། མ་རིག་པ་བླ་མ་དམ་པ་དང་མ་ཕྲད་པས་ལན། བླ་མ་དང་ཕྲད་པ་རྐྱེན། མོས་པ་རྒྱུ། དད་པ་གུས་པ་གཉིས་འདོམས་དགོས། དེ་ལྟར་འདོམས་ནས་གདམས་<milestone unit="page" n="672"/><milestone unit="line" n="672.1"/>པ་བསྟན་ནོ། །དེས་ཐེབས་སོ། །ཐེབས་ནས་མི་བྱེད་པ་དེ་ཅིས་ལེན། །དེ་ལེ་ལོས་ལན། ལེ་ལོར་འགྲོ་བ་དེ་བརྩོན་འགྲུས་མེད་པས་ལན། བརྩོན་འགྲུས་མི་བྱེད་པ་དེ་ཅིས་ལན། འཆི་བས་མི་འཇིགས་པས་ལན། ང་<milestone unit="line" n="672.2"/>རྒྱལ་དང་གཡེང་བས་ལན། དེ་སྔ་མའི་ངན་གོམས་ཀྱིས་ལན། དེ་ནི་ཝ་གསང་བ་ཡིས་ལན་ནོ། །ཀྱེ་རིགས་ཀྱི་བུ། འཁོར་བ་འདི་ལ་བལྟ་མ་ཤེས། །སྐྱེ་རྒ་ན་འཆི་འདོར་མ་ཤེས། །ཆུ་བོ་བཞི་ལ་གྲུ་མ་ཚུགས། །རང་<milestone unit="line" n="672.3"/>རིག་ཉི་མ་འདྲེ་མ་ཤེས། །མ་རིག་མུན་པ་སེལ་མ་ཤེས། །ཐོས་པ་མང་པོའི་ཆོས་ཀྱིས་རྒྱགས། །གང་ལ་སྤྱད་ཀྱི་ས་ཟིན་མེད། །མན་ངག་མང་བས་ཉམས་མྱོང་རྒྱགས། །གཟུང་བའི་རྩ་བ་གཅིག་ཀྱང་མེད། ཁུ།བ་<milestone unit="line" n="672.4"/>མཐའ་མངས་པས་ལྟ་བ་རྒྱགས། །མཐའ་བཞི་དྲས་ཐག་ཆོད་དུས་མེད། །ཉམས་མྱོང་མང་པོས་ཞེན་པ་རྒྱགས། །ཞེན་མེད་རང་གྲོལ་གཅིག་ཀྱང་མེད། །ལྟ་བ་ཁ་རྐྱངས་མངས་པས་དུག་ལྔ་རྒྱགས། །འགྲོ་དྲུག་རང་<milestone unit="line" n="672.5"/>གྲོལ་གཅིག་ཀྱང་མེད། །ཚིག་ཚོགས་མང་པོས་རིག་པ་རྒྱགས། །སྐྱེ་མེད་རང་གྲོལ་གཏན་ལ་ཕེབས་པ་མེད། །དཔེ་ཆ་མང་པོ་ལུང་རིགས་རྒྱགས། །མཐའ་བཞི་རང་གྲོལ་གཅིག་ཀྱང་མེད། །ཨེ་མ་ཧོ། སྟོང་པའི་བདག་<milestone unit="line" n="672.6"/>པོས་སྟོང་བར་བཤད། །འདས་པ་ལྔ་པོ་མ་ཤེས་ན། །སྟོང་པའི་བདག་པོ་སྟོང་པར་འགྲོ། །མཚན་མས་མཚན་མ་བཤད་པ་ཡིས། །མཚན་མའི་བདག་པོ་མཚན་མས་ཁྱེར། །ཕྱུག་པོ་ལྟོགས་ཏེ་འཆི་བ་ནི། ཁེ་ཡོགས་མང་<milestone unit="page" n="673"/><milestone unit="line" n="673.1"/>༄༅། །པོས་ཆོག་ངོམས་མེད། །ཕྱུག་པོ་ལྟོགས་དྲིར་འཆི་བ་སྲིད། །མི་ལྷོགས་དུས་གཅིག་ཟོས་པས་ལྟོགས་ནས་འཆི་མི་འགྱུར། །ཐོས་མང་སྒྲ་ཚད་མང་པོས་ནམ་ཡང་འཆིང་། །གྲོལ་བ་ཐར་པར་དཀའ་བར་<milestone unit="line" n="673.2"/>འཆི། །གདམས་བས་ལམ་སྣ་ཟིན་པས་གྲོལ་བ་ཐར་པ་ཐོབ། །དེས་ནི་འབྲས་བུ་རང་གྲོལ་ཐོབ། །ཅེས་གསུངས་སོ། །ཡི་གེ་འབྲུ་བཤད་ལས་ཀྱི་འཁོར་ལོ་ལས། མ་རིག་པ་དང་ལོག་ལྟ་གེགས་སེལ་གྱི་སྐབས་ཏེ་ཉེར་<milestone unit="line" n="673.3"/>གསུམ་པའོ།། །།ཡང་བཀའ་སྩལ་པ། སྔོན་ཨུ་རྒྱན་གྱི་ཡུལ་དུ་བྲམ་ཟེ་ཉི་མ་ཞེས་བྱ་བ་གཅིག་ཡོད་པ་ལ། །དེ་ལ་ཕ་བྲམ་ཟེ་རྒན་པོ་གཅིག་ཡོད་པ་ལ། དེ་ཨུ་རྒྱན་གྱི་དབུས་སུ་རྒྱལ་པོ་རིག་བྱེད་ཀྱི་འཁོར་གྱིས་<milestone unit="line" n="673.4"/>བཟུང་བས། གསེར་མང་པོས་བསླུས་པས་མ་སྟེར་བར། དེར་བྲམ་ཟེ་དེ་ཅིས་བསླུས་པས་མ་ཕན་ནས། བྲམ་ཟེ་དེ་ལ་གྲོགས་རིག་བྱེད་ལ་མཁས་པ་གཅིག་ཡོད་དེ། མིང་ཀུན་དགའ་གསལ་ཞེས་བྱ་བ་དེ་ལ་བཟླས་<milestone unit="line" n="673.5"/>པས། བུ་ཐབས་ཡོད་ཟེར་ཏེ། ནགས་ཀྱི་དགོན་པ་ན་བྲམ་ཟེ་རྒན་པོ་དེ་ཀ་འདྲ་བ་མགོ་དཀར་བ། གདོང་བ་དམར་བ། ལུས་ནག་པ། མིག་རྣོ་ བ། ལག་པ་རྩུབ་པ། སྐད་སྣ་ཚོགས་བསྒྱུར་བ། ལུས་མི་ཅིག་ཡོད་པས།<milestone unit="line" n="673.6"/>དེ་ལ་འབྲས་ཆང་བླུད་ལ་ཟུང་དང་། །སྤྲ་དེའི་མིང་ནི་ཨ་ཅོ་བདེ་སྤུངས་ཞེས་བྱ་བ་ཡིན་ནོ་བྱས་ནས། དེ་ལྟར་བྱས་ཏེ་བསླུས་པས་མ་འདོད་པ་དེ་བརྗེས་པས། འདི་ང་ཡི་མེས་པོ་ཡིན་པས་བརྗེ་དགོས་བྱས་པས་རུང་<milestone unit="page" n="674"/><milestone unit="line" n="674.1"/>ཟེར་ཏེ། དེར་ཁོང་པོ་ནི་ཨ་ཅོ་བརྗེ་ཡམ་བྱས། བུ་རང་ཤེས་ཟེར་རོ། །བརྗེས་པའི་རྟིང་ལ་འཁྱིག་གོ་བྱས་པས་ཀྱང་བུ་རང་ཤེས་ཟེར་རོ། །དེ་ནས་ལྡུར་མ་འདོད་ནས་གསོད་དོ་བྱས་པས་ཀྱང་བུ་རང་ཤེས་ཟེར་<milestone unit="line" n="674.2"/>རོ། །དེར་བརྗེས་ནས་གཅིག་ནི་བདེ་བ་དང་ལྡན། བཙོན་ལས་ཐར་ཏེ་ཆོས་བྱས་པས་སངས་རྒྱས་སོ། །སྤྲ་ལ་ལྡུ་བ་མེད་དེ་ཇི་སྐད་བྱས་ཀྱང་ཁྱོད་རང་ཤེས་ཟེར་ཏེ། མཐའ་གཞུག་ཏུ་ན་ན་གསལ་བསྐྱལ་ཏེ། བྲག་ལ་<milestone unit="line" n="674.3"/>གཏད་དེ་ཐར་པའི་དུས་མེད་དོ། །དེ་བཞིན་དུ་འཁོར་བ་དང་མྱ་ངན་ལས་འདས་ཡང་མི་འདའ་ཡང་བུ་རིགས་ཀྱི་བུ་ཚ་རྣམས་ཤེས་སོ། །ཞེས་གསུངས་སོ། །འབྲུ་བཤད་ལས་ཀྱི་འཁོར་ལོ་ལས། སྲིད་པ་ལྷོ་བཟློག་པའི་<milestone unit="line" n="674.4"/>སྐབས་ཏེ་ཉེར་བཞི་པའོ།། །།དེ་ནས་ཡང་བཀའ་སྩལ་པ། ལས་འབྲས་སྤྱི་ཡིན་རྣམ་པ་འདི་དག་ཡིན། །བྱ་བ་དང་ནི་སྤངས་པའི་རིགས། །ཆགས་སྡང་ཞེ་སྡང་གཏི་མུག་གིས། །བསྐྱེད་བརྒྱུད་དངོས་སུ་ཟད་གྱུར་<milestone unit="line" n="674.5"/>ན། །ངེས་པར་དམྱལ་བར་སྐྱེ་བར་འགྱུར། །མ་རྟོགས་ལས་ཀྱི་རྐྱེན་གྱིས་ཤི། །ངེས་པར་བྱོལ་སོང་ཚེ་ཐུང་འགྱུར། །འདོད་ཆགས་སྐྱེ་བརྒྱུད་དངོས་པོས་བསད། །ཡི་དྭགས་འཇིག་རྟེན་ངེས་པར་སྟེ། །མི་དགེ་བཅུ་<milestone unit="line" n="674.6"/>སྤངས་ཚུལ་ཁྲིམས་ཡིན། །མི་འཚེ་བ་ཡི་ལྷ་མིར་སྐྱེ། །ཚེ་ཡང་རིང་ཞིང་བདེ་དང་ལྡན། །འཚེ་བས་ཕྱི་མར་ཚེ་ཐུང་འགྱུར། །མི་དང་འབྱུང་པོ་དུད་འགྲོས་བརྡུངས། །མཛེ་ལ་སོགས་པའི་ནད་རྣམས་འབྱུང་། །ནོར་འཕྲོག་<milestone unit="page" n="675"/><milestone unit="line" n="675.1"/>༄༅། །པ་ཡི་དབུལ་པོར་འགྱུར། །མི་འཕྲོག་པ་ནི་རྫས་དང་ལྡན། །གང་ཞིག་ཟས་དང་ནོར་སྦྱིན་པ། །ཚེ་རིང་མདངས་ལྡན་སྟོབས་ལྡན་ཞིང་། །དཔལ་དང་ལྡན་ཞིང་ནད་མེད་ཅིང་། །རྟག་པར་བདེ་དང་ལྡན་<milestone unit="line" n="675.2"/>པར་འགྱུར། །གོས་བྱིན་པས་ནི་ལོངས་སྤྱོད་ལྡན། །གོས་ཀྱང་རྣམ་པ་སྣ་ཚོགས་རྙེད། །མལ་སྟན་བྱིན་པས་བདེ་ལྡན་འགྱུར། །ས་གཞི་བྱིན་པས་ནོར་དང་ལྡན། །འབྲུ་བྱིན་པས་ནི་ཕུན་སུམ་ཚོགས། ཁྲིམས་བཙུན་<milestone unit="line" n="675.3"/>འདོད་ཆགས་སྤངས་པས་སྐྱེས་པ་ཐོབ། །ཆགས་ཆེ་ཁྲིམས་སྲུན་བུད་མེད་འགྱུར། །ཆང་འཐུང་བ་ནི་མི་བསྟེན་པ། ཁྲེས་རབ་གསལ་ཞིང་དྲན་པ་བསྟེན། །རྨོངས་མེད་བདེན་པར་སྨྲ་བར་འགྱུར། ཁྲིམས་བསྲུངས་ཁྲོ་<milestone unit="line" n="675.4"/>བའི་སེམས་ལྡན་ནས། །ལྷ་མ་ཡིན་གྱི་རིག་གནས་སུ་སྐྱེ། །དེ་ཡང་ལྷ་མ་ཡིན་དུ་སྐྱེ་བའི་ལས་དག་དང་། །དེ་ཡི་ལས་འཕྲོ་འཐུད་པ་དང་། །འཐུད་པའི་འབྲས་བུ་ལུས་དང་ཚེ་ཚད་རྣམས། །དེ་དག་བདག་གིས་<milestone unit="line" n="675.5"/>འདིར་སྤྱད་དོ། །ལྷ་མ་ཡིན་དུ་སྐྱེ་བ་ཡང་། །རྟག་པར་གཡོ་དང་སྒྱུ་བྱེད་ཅིང་། །སྡིག་པ་དག་ནི་མ་བྱས་ལ། །འཐབ་ལ་དགའ་ཞིང་སྤྱིན་བྱེད་པ། །དེ་ནི་ལྷ་མིན་དབང་ཕྱུག་འགྱུར། །ལྷ་མ་ཡིན་གྱི་རྒྱལ་པོ་རྣམས། །དེ་ཡི་<milestone unit="line" n="675.6"/>བློན་པོ་འཁོར་དག་རྣམས། །འཐབ་པ་དང་ནི་འཐབ་ལ་དགའ། །འཐབ་ལ་མོས་དང་བྲལ་བ་དང་། །རྩོད་པ་དང་ནི་ཆེར་རྩོད་དང་། །འོད་དང་ཉེ་བའི་འོད་དང་ནི། །སྣང་བ་དང་ནི་སྣང་གསལ་དང་། །བྱིན་ནས་བདེ་<milestone unit="page" n="676"/><milestone unit="line" n="676.1"/>དང་བསོད་ནམས་སྐྱེས། །བདེ་ལྡན་དང་ནི་བཟང་སྐྱོང་དང་། །འདྲ་བ་ཅན་དང་འདྲ་འོད་དང་། །ཉི་མ་ལྷ་དང་ཉི་མེད་འོད། ་རྐོང་ཆེན་ལོ་མ་འབྲས་བུ་དང་། །རྐེད་པ་རྩ་བ་རྣམས་ལ་གནས། །ནང་ནི་སྲོག་པའི་རྩ་ལ་<milestone unit="line" n="676.2"/>གནས། །དེ་རྣམས་ལྷ་མ་ཡིན་གྱི་ལས་འབྲས་ཡིན། །འབྲུ་བཤད་ལས་ཀྱི་འཁོར་ལོ་ལས། ལྷ་མ་ཡིན་གྱི་སྐབས་ཏེ་ཉེར་ལྔ་པའོ།། །།དེ་ནས་ཡང་དག་བཤད་བྱ་བ། །གང་ཞིག་ཆོས་ལ་རྟག་ཏུ་མོས། །བླ་མ་<milestone unit="line" n="676.3"/>རྣམས་ཀྱི་བཀའ་བཞིན་བྱེད། །ཕན་དང་མི་ཕན་སྟོན་པ་སྟེ། །དེ་ཡི་ཚིག་བཙུན་དོན་དང་ལྡན། །འདྲི་བ་བརྫུན་དུ་མི་སྨྲ་བ། །དེ་ཡི་ངག་ལ་བདེན་པར་འཛིན། །འབྲས་བུ་རྣམས་ལ་རྟག་ཏུ་མོས། །བྱང་སེམས་ལྡན་པས་<milestone unit="line" n="676.4"/>བྱང་ཆུབ་འགྲུབ། །ཅེས་གསུངས་སོ། །འདོད་ཆགས་ཅན་ནི་ངང་པ་དང་། །ཕུག་རོན་བོང་བུ་རྣམས་སུ་སྐྱེ། །རྩ་རླུད་བརྟེན་པ་ཐབས་ཀྱིས་འཆིང་། །མངལ་གྱི་འབུ་སྲིན་ལྕི་སྲིན་སྐྱེ། ཁོ་བ་རང་རྒྱུད་སྦྲུལ་དུ་སྐྱེ། །ང་རྒྱལ་<milestone unit="line" n="676.5"/>རང་རྒྱུད་སེང་གེར་སྐྱེ། །ཆེ་བའི་ང་རྒྱལ་ཁྱི་དང་བོང་བུར་སྐྱེ། །སེར་སྣ་ཕྲག་དོག་སྤྲེའུར་སྐྱེ། །གཏི་མུག་རྨོངས་པ་དོམ་དུ་སྐྱེ། །ཞེ་སྡང་གདུབ་རྩུབ་སྟག་ཏུ་སྐྱེ། ཁོང་ཁྲོ་ངར་འཛིན་སྤྲ་རུ་སྐྱེ། །ཕྲག་དོག་ངར་འཛིན་གཟིག་<milestone unit="line" n="676.6"/>ཏུ་སྐྱེ། །གཏི་མུག་མི་སྙན་གླང་པོར་སྐྱེ། །གཏི་མུག་བརྫུན་དགའ་མ་ཧེར་སྐྱེ། །གཏི་མུག་ཞེ་སྡང་སྤྲེའུར་སྐྱེ། །གཏི་མུག་སྦྱིན་པས་རྟ་རུ་སྐྱེ། །རང་བཞིན་མི་བརྟན་བྱ་ཁུར་སྐྱེ། །གཏི་མུག་སྲོག་ལ་གཅོད་བྱེད་པ། །བ་གླང་<milestone unit="page" n="677"/><milestone unit="line" n="677.1"/>༄༅། །ཁྱི་སོགས་རྐང་བཞིར་སྐྱེ། །མི་བསྲུན་ཞེ་སྡང་གཏི་མུག་ཅན། །སྡིགས་པ་འབུ་སྲིན་ལ་སོགས་སྐྱེ། ཁྲོ་དང་སེར་སྣས་བྱི་ལར་སྐྱེ། །འདོད་ཆགས་ཤ་ལ་དགའ་བ་ནི། །བྱ་རྒོད་སྤྱང་ཀི་ལ་སོགས་སྐྱེ། །ཚུལ་<milestone unit="line" n="677.2"/>ཁྲིམས་བསྲུང་ཡང་གཏི་མུག་ཆེ། །བྱོལ་སོང་ཀླུ་ཡི་རིགས་སུ་སྐྱེ། །ཞེས་གསུངས་སོ། །འབྲུ་བཤད་ཀྱི་འཁོར་ལོ་ལས། སྐབས་ཉེར་དྲུག་པའོ།། །།དེ་ནས་ཡང་བཀའ་རྩལ་པ། ཆོས་ལ་མི་དགེའི་ཆོག་<milestone unit="line" n="677.3"/>ལོག་སྤྱོད། །ཡི་དགས་ལུས་སྲུལ་པོ་རུ་སྐྱེ། །བཟའ་བ་བགོ་བ་འཕྲོག་བྱེད་པ། ཁོང་པའི་དྲི་མ་ཟ་བར་སྐྱེ། །ཆགས་པ་སྤྱོད་པས་སེར་སྣས་བཅིངས་ནས་ནི། །ཡི་དྭགས་རྒུར་ཞར་ལྦ་བ་ཅན་དུ་སྐྱེས། །སློང་བ་མི་སྟེར་<milestone unit="line" n="677.4"/>སྤྱིན་པ་འཕྲོག །སྒྱུགས་པ་ཟ་བར་སྐྱེ་བར་འགྱུར། །གང་ཞིག་བླ་མའི་ཆོས་བྱེད་ལ། ཁྲོ་སྟེ་མི་ཉན་མཚང་འབྲུ་སྨྲ། །ཡི་དྭགས་ཁང་པར་སྐྱེ་བར་འགྱུར། །སྲོག་ཆགས་བསད་ནས་སྤྱིན་པ་འགྱེད། །སྲིད་པོ་གདོང་དམར་<milestone unit="line" n="677.5"/>ལུས་སུ་སྐྱེ། །ཕ་མ་འམ་བླ་མ་གཞན་ལ་སྐྱེལ་བསུ་བྱེད། །སུམ་ཅུ་རྩ་གསུམ་ཉེ་དབང་སྐྱེ། །ཞེས་གསུངས་སོ། །འབྲུ་བཤད་ལས་ཀྱི་འཁོར་ལོ་ལས། སྐབས་ཏེ་ཉེར་བདུན་པའོ།། །།དེ་ནས་ཡང་བཀའ་སྩལ་<milestone unit="line" n="677.6"/>པ། ལུས་ཅན་གཡུལ་དུ་གསོད་བྱེད་པ། །རལ་གྲི་སེན་མོཅནདུསྐྱེ། །གཅིགལགཅིག་གཅོད་སྐྱེ་བར་འགྱུར། །མི་རྣམས་རྐུ་བྱས་བསད་པ་ན། །ལྕགས་ཀྱི་རལ་གྲི་སོར་བཅུ་དྲུག །ངུ་ཞིང་སྟོབས་ཀྱིས་འཛེག་པར་<milestone unit="page" n="678"/><milestone unit="line" n="678.1"/>འགྱུར། །གཞན་གྱི་བུད་མེད་ཕྲོགས་བྱས་ན། །ལྕགས་ཀྱི་ཁྱི་ནི་སྲེ་པོ་ཡིས། །ཡང་དང་ཡང་དུ་འཛིན་པར་འགྱུར། །ཕག་དང་སྤྱང་ཀི་བསད་གྱུར་ན། །སྐྲུ་གྲི་ལམ་སོགས་འགྲོ་བར་འགྱུར། །གཞན་གྱི་ནོར་རྣམས་བརྐུས་<milestone unit="line" n="678.2"/>ཕྲོགས་ན། །ལྕགས་ཀྱི་ཐུ་ལུམ་ཟ་བར་སྐྱེ། །ཟངས་ཀྱང་བཀོལ་བ་འཐུང་བར་འགྱུར། །ཆོས་པ་རྣམས་ཀྱི་སྟེགས་བཤིགས་ནས། །སྐྲུ་གྲི་འབར་བས་གཏམས་པར་འགྲོ། །སོར་མོས་ཤིག་ནི་བཅེམ་གྱུར་ན། །བྲག་<milestone unit="line" n="678.3"/>གཉིས་པར་དུ་བསྟེམ་པར་འགྱུར། །ཚུལ་ཁྲིམས་ལེགས་གནོད་མི་སྲུན་པ། ་་རུས་མེ་མར་མུར་དུ་སྲེག །ཆོས་ཀྱི་ལོག་ཚོ་བཙལ་བྱས་ན། །འབུ་དང་སྲིན་བུར་ཡང་ཡང་སྐྱེ། །འབྲུ་ཡི་ནང་གི་སྲོག་ཆགས་གསོད། །དེ་<milestone unit="line" n="678.4"/>ནི་ལྕགས་ཀྱི་ག་་ཤིང་གིས། །ཡང་དང་ཡང་དུ་བརྡུང་བར་འགྱུར། །སྡུག་བསྔལ་ས་བོན་སྡིག་པའི་ལས། །ཆ་དང་ཆུང་ངུ་ནས་སུ་སྤང་། །ཞེས་རྒྱལ་བས་གསུངས་སོ། །དེ་ཡི་ལས་འབྲས་ཀྱི་སྐབས་ཏེ་ཉེར་བརྒྱད་<milestone unit="line" n="678.5"/>པའོ།། །།དེ་ནས་ཡང་བཀའ་སྩལ་པ། ཆོས་ཀྱི་ལས་དང་འབྲས་བུ་འདི་བཤད་པས། །བར་དོ་མི་དྲིན་པའི་རང་དབང་མེད་པས་དེ་དྲན་པ་ལ་བླ་མ་དགོས་པས། བླ་མ་སངས་རྒྱས་ཀུན་བས་གཉན། །ཆོས་ཤེས་<milestone unit="line" n="678.6"/>བཀྲ་ཤིས་བཀྲ་ཤིས་འབྱུང་། །དེ་ལ་གདམ་ངག་འདི་བསྟན་པས། །ཐམས་ཅད་མཚན་མ་རང་གྲོལ་འགྱུར། །འགྲོ་དྲུག་ལས་འབྲས་དྲན་བས་བླ་མའི་གདམས་པ་ཡིན། །དེ་ཡི་མཚན་མ་རང་གྲོལ་བླ་མའི་ངོ་སྤྲོད་<milestone unit="page" n="679"/><milestone unit="line" n="679.1"/>༄༅། །ཡིན། །གཞི་ནི་ལྷུན་གྱིས་གྲུབ་པས་ཀུན་གྱི་གཞི་མ་ཡིན། །འཁྲུལ་བ་མི་འགས་གཞི་ཡི་འཕྲིན་ལས་ཡིན། །ཕྱོགས་མེད་མཁྱེན་པས་ལམ་གྱི་གདམས་པ་ཡིན། །འབྲས་བུ་རང་གྲོལ་ཆོས་ལས་འདས་པ་<milestone unit="line" n="679.2"/>འབྲས་བུ་གདམ་པ་ཡིན། །ངོ་སྤྲོད་རྣམ་གསུམ་རོ་སྙོམས་ལམ་གྱི་ཡིད་ཆེས་ཡིན། །ཆོས་མེད་ཆོས་ཅན་གྲུབ་མཐའ་ཕྱོགས་མེད་མཁྱེན་པས་ལམ་གྱི་ངེས་ཤེས་ཡིན། །འགྱུ་བ་རང་གྲོལ་ཟང་ཐལ་གྱི་འབྲུས་བུ་<milestone unit="line" n="679.3"/>ཡིན། །དུག་གསུམ་སྐུ་གསུམ་དོ་སྤྲད་ལམ་གྱི་དབང་བ་ཡིན། །འགྱུ་བ་ཡེ་ཤེས་ལྔར་ཤར་ལམ་གྱི་ཡོན་ཏན་ཡིན། །གཟུང་འཛིན་གཉིས་ལ་ངོ་སྤྲོད་ལམ་གྱི་དུས་ཚོད་ཡིན། །འགྲོ་དྲུག་སྤྱི་དང་རང་གི་མཚན་ཉིད་ཤེས་པ་<milestone unit="line" n="679.4"/>དྲོད་ཚད་ཡིན། །མ་རིག་བདར་ཤ་ཆོད་པས་ཆོས་ཀྱི་སྒྲོ་འདོགས་ཆོད། །ཆོས་རྣམས་རང་གྲོལ་ཡེ་ཤེས་གདེང་དང་ལྡན། ཁུབ་མཐའི་འབྲས་བུ་ཕྱོགས་མེད་མཁྱེན་པས་ལམ་ཤེས་ཞེས་སུ་བརྗོད། །ཐེག་པའི་རང་<milestone unit="line" n="679.5"/>གཞུང་བསམ་པའི་ཁྱད་པར་ཡིན། །ཡེ་ཤེས་རང་བྱུང་བསམ་དབང་དངོས་དབང་གྲོལ། །ཅི་སྟེ་ལས་སྐྱི་དབང་སྒྱུར་ན། །གྲོལ་བ་རང་བྱུང་ག་ལ་སྣང་། །ལྟ་བ་ཡེ་ལྟ་ཆེན་པོའི་གདེང་མེད་ན། །བྱས་ཆོས་ལས་ཀྱི་འབྲས་<milestone unit="line" n="679.6"/>བུ་སངས་རྒྱས་དཀའ། །ཡེ་སྒོམ་འོད་གསལ་རྟོག་མེད་ཟང་ཐལ་གདེང་མེད་ན། །ཉམས་མྱོང་མང་པོ་སྐྱེས་ཀྱང་བྱིས་པའི་འདྲིད་བ་འདྲ། །ཡེ་སྤྱད་ཚོགས་དྲུག་ཀུན་གྲོལ་གནད་མེད་ན། །ཚིགས་སྤྱོད་རིགས་སྤྱོད་<milestone unit="page" n="680"/><milestone unit="line" n="680.1"/>གསང་སྤྱོད་བརྟུལ་ཞུགས་སྤྱོད། །སྤྱི་དང་ཁྱད་པར་རང་གྲོལ་མ་ཤེས་ན། །དུག་འཐུངས་ཏི་སྟི་འདྲ་སྟེ་སྤྱོད་པར་འགྱུར། །ཡེ་གྲོལ་ཆེན་པོ་འབྲས་བུའི་རྣམ་དག་གནད་མེད་ན། །ཐོབ་འདོད་ལྷོགས་འདྲེ་འདྲ་སྟེ་ཐོབ་པའི་<milestone unit="line" n="680.2"/>དུས་མ་མཆོས། །འདོད་པ་གདུངས་ཏེ་ལྟོགས་འགོང་ཡིན། །ལྟོགས་འགོང་རྩད་ནས་མ་ཆོད་ན། །ཕུང་འདྲེ་ལས་ལ་ཟད་པ་མེད། །ཕུང་བྱེད་སྲོག་རྩ་གཅོད་པ་ལ། །སྣང་བ་རོ་སྙོམས་གདམས་པའི་མཆོག །གལ་<milestone unit="line" n="680.3"/>འགེགས་གཟེ་རུ་བསམ་ཡས་ཀྱང་། །རྟོགས་ཐོབ་ངོ་སྤྲོད་རོ་སྙོམས་ཡིན། །འབྲས་བུ་ཕྱི་ནང་མེད་པ་ལ། །དུས་ལ་ལྟོས་པ་འཁྲུལ་པའི་ལམ། །ཡང་དག་རང་སར་གྲོལ་བ་ལ། །ལྟ་བའི་གནད་དང་ལྟ་བའི་ས། །ལྟ་བའི་<milestone unit="line" n="680.4"/>དུས་དང་མ་མཐོང་སྐྱོན། །མེ་མཐོང་རང་དབང་མེད་པ་དང་། །མཐོང་བའི་ཚད་དང་ངེས་ཤེས་དང་། །སྤང་པོ་དུན་རྟོགས་དྲོད་རྟགས་དང་། །འབྲས་བུ་ཡིད་ཆེས་གདེང་མེད་པ། ཁ་རྐྱངས་དོན་མ་མཐོང་བར་བཞི་ལ་<milestone unit="line" n="680.5"/>དགོངས། །སྐྱེ་མེད་བརྗོད་མེད་བློ་ལས་འདས། །ཡུལ་དུ་རྩད་ནས་ཉམས་སུ་མྱོང་བ་མེད། ཁ་གཏམ་ཚུལ་འཆོས་མཁན་པོ་ཉོན་རེ་མོངས། །དེ་ནས་ཉམས་སུ་ལེན་ཟེར་བ། །སྐྱེ་མེད་ལ་སོགས་ཉམས་སུ་ལེན་པ་<milestone unit="line" n="680.6"/>ནི། །ཉམས་མྱོང་བློ་ཡི་བློ་ལས་འདས་པར་དཀའ། །དེ་ཕྱིར་གནད་ཀྱི་ངོ་སྤྲོད་གདམས་པ་དཀོན། །དཀོན་པས་ལྟ་བ་ཡུལ་དུ་ཤོར། །ལ་ལ་བློ་ལ་བརྟེན་པར་བྱེད། །ལ་ལ་མོང་ཟེར་སྐུར་པ་འདེབས། །ངོ་སྤྲོད་སྐུར་པར་<milestone unit="page" n="681"/><milestone unit="line" n="681.1"/>༄༅། །འགྱུར་གྱིས་གསང་བར་གྱིས། །རྩེ་གཅིག་སྒོམས་པས་སངས་རྒྱས་ཤིན་ཏུ་དཀའ། །སྐུ་གསུམ་ཞི་ལ་གནས་པའི་དུས། །སྒོམ་སྒྲུབ་ལྟ་བ་ལ་སོགས་པ་སུ་ཡིས་མཐོང་། །འགྱུ་བ་སྐུ་གསུམ་ཤར་བ་ལ། །ལྟ་<milestone unit="line" n="681.2"/>སྒོམ་ལ་སོགས་བྱས་པ་སུ་ཡིས་མཐོང་། །འོད་དང་འབྱུང་ལྔ་སྐུ་གསུམ་ཤར་བ་ལ། །ལྟ་སྒོམ་སྤྱོད་པ་བྱས་པ་སུ་ཡིས་མཚོན། །སྐུ་གསུམ་ངོ་སྤྲོད་ལམ་གྱི་རྒྱལ་པོ་ཡིན། །ཞེས་གསུངས་སོ། །འབྲུ་བཤད་ལས་ཀྱི་འཁོར་<milestone unit="line" n="681.3"/>ལོ་ལས། སྐབས་ཏེ་ཉེར་དགུ་པའོ།། །།དེ་ནས་ཡང་དག་བཤད་བྱ་བ། །དམ་ཚིག་དམ་ཚིག་ཅེས་བྱ་བ། །མདོར་བསྡུས་རྣམ་པ་བརྒྱད་དུ་བསྟན། །རྩ་བ་ཡན་ལག་རྣམ་པ་བརྒྱད། །རྩ་བ་སྐུ་གསུང་ཐུགས་<milestone unit="line" n="681.4"/>ཀྱི་ཡིན། །ཡན་ལག་མི་སྤང་མི་དོན་དང་། །སྤྱད་པར་བྱ་དང་ཤེས་པར་བྱ། ཁྲུབ་པར་བྱ་དང་རྣམ་པ་ལྔ། །སྐུ་ཡི་དམ་ཚིག་བླ་མ་སྐྲུན་ལ་གདུང་སེམས་ལྡན། །དམ་ཚིག་དབང་དང་ཤེས་རབ་བརྒྱུད། །མན་ངག་ལུང་<milestone unit="line" n="681.5"/>འབེགས་སློབ་དཔོན་ལ། །མངན་དང་དབྱ་སེམས་སྤང་པར་བྱ། །གདམ་ངག་ནོད་པར་བྱ་བའི་ཕྱིར། །རྟག་ཏུ་ཕྱིར་འབྲེང་བེའུ་ལྟ་བུའོ། །གསུང་གི་དམ་ཚིག་ཅེས་བྱ་བ། །བཟླས་བརྗོད་གྲངས་མང་མི་རྫོགས་<milestone unit="line" n="681.6"/>པས། །སྒྲ་ཆེ་མ་ཡིན་ཆུང་བ་མིན། །མགྱོགས་པ་མ་ཡིན་བུལ་བ་མིན། །དྲག་པ་མ་ཡིན་ཞན་པར་མིན། །ཡིག་འབྲུ་ཡན་ལག་མ་ཉམས་བཟླས། །ཡེངས་ན་བར་ཆོད་འབྱུང་བར་འགྱུར། །ཆུ་བོའི་རྒྱུན་ལྟར་བཟླས་པ་<milestone unit="page" n="682"/><milestone unit="line" n="682.1"/>ཡིན། །ཐུགས་ཀྱི་དམ་ཚིག་ཅེས་བྱ་བ། །སྤྱི་གསང་བཞི་དང་བར་གསང་བཞི། །གསང་བར་འོས་དང་གསང་བར་གཉེར་གཏད་པའོ། །བུམ་པ་ནང་གི་མར་མེ་ལྟར། །ལྐོག་ཏུ་སྟོན་ན་འཆི་བ་ལྟར། ཁུ།ན་དུ་སངས་ན་<milestone unit="line" n="682.2"/>དངོས་གྲུབ་འབྱུང་། །མི་སྤང་དུག་ལྔ་སངས་རྒྱས་ལྔ། །ཡེ་ཤེས་ལྔ་ཡི་ངོ་བོ་ཡིན། །སྤངས་ན་དོན་དང་ལྡན་པར་དཀའ། །མི་བོར་བདུད་རྩི་རྣམ་པ་ལྔ། །རང་བྱུང་བདུད་རྩི་རྨད་དུ་བྱུང་། །བོར་ན་རྣལ་འབྱོར་དོན་དང་<milestone unit="line" n="682.3"/>འགལ། །སྤྱད་པར་བྱ་བ་སྦྱོར་སྒྲོལ་དང་། །མ་བྱིན་ལེན་དང་ངག་རྩུབ་སྲོག་གཅོད་རྣམས། །དོན་དང་རྣལ་འབྱོར་བ་ཡིས་སྤྱད། །ཤེས་པར་བྱ་བ་འབྱུང་བ་ལྔ། །ཡེ་ཤེས་ལྔ་དང་རིགས་ལྔར་ཤེས། །ཤེས་པ་སྲིད་གསུམ་<milestone unit="line" n="682.4"/>སྐྱེ་གནས་མེད། ཁུ།བ་པར་བྱ་བའི་དམ་ཚིག་ནི། །སངས་རྒྱས་ལྔ་རུ་གྲུབ་པར་བྱ། ཁྲེས་ན་མི་སྒྲུབ་དོན་དང་འགལ། །རྩ་བའི་དམ་ཚིག་ཉམས་གྱུར་ན། །བསྐལ་པ་ཆེན་པོ་གྲངས་མེད་དུ། །དམྱལ་བ་མི་བཟད་བ་རུ་<milestone unit="line" n="682.5"/>ལྟུང་། །རྒྱ་མཚོའི་ཐིགས་པ་བགྲང་བར་ནུས། །དེ་ཡི་རྣམ་སྨིན་བགྲང་མི་ནུས། ཤེན་ཏུ་མི་བཟད་སྡུག་བསྔལ་ཏེ། །སྲིད་གསུམ་སེམས་ཅན་གསད་པའི་ས། །བླ་མའི་བཀའ་འཆག་ཆར་མི་ཕོད། །རྡོ་རྗེ་སྐྲུན་ལ་སྨད་པ་<milestone unit="line" n="682.6"/>ནི། །ཉམས་པའི་སྐྱོན་ལ་བརྗོད་མི་ལང་། །བསྐལ་པ་གཅིག་ཏུ་དམྱལ་ཆེན་སྟོང་། །ཚེ་འདིར་བསྒྲུབས་ཀྱང་དངོས་གྲུབ་ཡལ། །གསུང་གི་དམ་ཚིག་ཉམས་གྱུར་ན། །བསྒྲུབས་ཀྱང་དོན་རྣམས་མི་འབྱུང་བས། །ཡི་<milestone unit="page" n="683"/><milestone unit="line" n="683.1"/>༄༅། །དྭགས་གནས་སུ་སྐྱེ་བར་འགྱུར། །ལྐུགས་པའི་གནས་སུ་བརྒྱུད་ཅིང་སྐྱེ། །ཐུགས་ཀྱི་དམ་ཚིག་ཉམས་གྱུར་ན། །ཡི་དྭགས་ཁྱི་ཡི་ལུས་སུ་སྐྱེ། །ཐོང་གཤོལ་ལྔ་བརྒྱ་འབར་བ་ཡིས། །དེ་ཡི་ལྕེ་ལ་གཤོག་<milestone unit="line" n="683.2"/>པར་བྱེད། །དངོས་གྲུབ་འབྲས་བུ་མེད་པར་འགྱུར། །ཡི་དམ་ལྷ་ཡིས་སྙིང་ཁྲག་འཐུང་། །མི་སྤོང་དམ་ཚིག་ཉམས་གྱུར་ན། །དངོས་གྲུབ་ཐམས་ཅད་སྤངས་པར་འགྱུར། །མི་དོར་དམ་ཚིག་ཉམས་གྱུར་ན། །དངོས་གྲུབ་<milestone unit="line" n="683.3"/>འབྲས་བུ་མི་ཐོབ་ཅིང་། །ཡི་དྭགས་སྤྲེའུའི་ལུས་སུ་སྐྱེ། །སྤྱད་པའི་དམ་ཚིག་ཉམས་གྱུར་ན། །འདུ་ཤེས་མེད་པའི་འགོག་པར་ལྟུང་། ཁྲེས་པའི་དམ་ཚིག་ཉམས་གྱུར་ན། །འདུ་ཤེས་མེད་པའི་ཁྲོད་དུ་ལྟུང་། །གྲུབ་པའི་<milestone unit="line" n="683.4"/>དམ་ཚིག་ཉམས་གྱུར་ན། །བདུད་ཀྱི་འཇིག་རྟེན་གནས་སུ་སྐྱེ། །རྟོགས་པའི་དམ་ཚིག་ཉམས་གྱུར་ན། །རུ་དྲའི་ལུས་སྐྱེས་དམྱལ་བར་ལྟུང་། །ཞེས་གསུངས་སོ། །འབྲུ་བཤད་ལས་ཀྱི་འཁོར་ལོ་ལས། དམ་ཚིག་བསྟན་<milestone unit="line" n="683.5"/>པའི་སྐབས་ཏེ་སུམ་ཅུ་པའོ།། །།དེ་ནས་ཡང་བཀའ་སྩལ་པ། དེ་ཡི་ཉམས་པའི་སྐོངས་ཐབས་ནི། །སྐུ་ཡི་དམ་ཚིག་ཉམས་གྱུར་ན། །བླ་མ་འམ་རྡོ་རྗེ་སྐྲུན་ལ་བཤགས། །དེ་ཡིས་ཉམས་པ་སྐོངས་པ་<milestone unit="line" n="683.6"/>ཡིན། །ཕྱིས་ནི་བསྐོང་བར་མི་འགྱུར་རོ། །གསུང་གི་དམ་ཚིག་ཉམས་གྱུར་ན། །བཟླས་པ་འབུམ་ཚོ་གསུམ་དུ་བསྐྱལ། །བླ་མ་ལས་ནི་ལུང་བླངས་སོ། །དེས་ནི་སྐོང་བར་འགྱུར་བ་ཡིན། །ཐུགས་ཀྱི་དམ་ཚིག་ཉམས་<milestone unit="page" n="684"/><milestone unit="line" n="684.1"/>གྱུར་ན། །སྡིག་པ་སྦྱང་ཕྱིར་སྦྱིན་སྲེག་འབུམ་ཚོ་གསུམ། །དེ་ཡིས་དེ་ཡི་ཉམས་པ་སྐོང་། །ཞེས་གསུངས་སོ། །འབྲུ་བཤད་ལས་ཀྱི་འཁོར་ལོ་ལས། རྩ་བའི་དམ་ཚིག་ཉམས་པ་གསོ་བའི་ལེའུ་སྟེ་སྐབས་སོ་གཅིག་<milestone unit="line" n="684.2"/>པ་འོ།། །།དེ་ནས་ཡང་བཀའ་རྩལ་པ། ཡན་ལག་ཉམས་པ་བསྐང་བ་ནི། །མིང་སྤང་དམ་ཚིག་ཉམས་གྱུར་ན། །ལྟ་བ་གདེང་དང་ལྡན་བྱས་ན། །དེ་ཡིས་བསྐོང་བར་འགྱུར་བ་ཡིན། །མ་རྟོགས་འཁོར་བའི་<milestone unit="line" n="684.3"/>གནས་སུ་འཁྱམས། །མི་འདོར་དམ་ཚིག་ཉམས་གྱུར་ན། །བདུད་རྩི་བཅུད་ལེན་སྦྱར་བྱས་པས། །དེ་ཡིས་བསྐོངས་པར་འགྱུར་བ་ཡིན། །དེ་མ་བྱས་ན་བདུད་དབང་འགྱུར། ཁྲེས་བྱའི་དམ་ཚིག་ཉམས་གྱུར་ན། །སྐུ་<milestone unit="line" n="684.4"/>ལྔ་ཡེ་ཤེས་ལྔ་ཉིད་དུ། །སྨྲ་བཅད་ལོ་མངས་བསྒྲུབས་པས་སྐོང་། །དེ་ལྟར་མ་བྱས་དམྱལ་ཁམས་བརྒྱུད། །བསྒྲུབ་པར་བྱ་བའི་དམ་ཉམས་ན། །སྲིད་གསུམ་སྐུ་གསུམ་ངོ་བོར་སྒྲུབ། །མ་བསྒྲུབས་ཡི་དྭགས་གནས་སུ་<milestone unit="line" n="684.5"/>སྐྱེ། །སྤྱད་པར་བྱ་བ་ཉམས་གྱུར་ན། ཁམས་གསུམ་སེམས་ཅན་སྲོག་གཅད་ལ། །ངོ་བོ་རང་བཞིན་དངོས་པོའི་སྩོར་སྒྲོལ་བྱ། །དེ་ཡིས་ཉམས་པ་བསྐོངས་པར་འགྱུར། །དེ་ལྟར་མ་བྱས་ཁམས་གསུམ་འཁོར། །བླ་མ་<milestone unit="line" n="684.6"/>མཉེས་པར་བྱས་པས་ནི། །སྐུ་ཡི་དམ་ཚིག་ཉམས་པ་མེད། །གདམས་ངག་ཚུལ་བཞིན་སྤྱད་བྱས་ན། །གསུང་གི་དམ་ཚིག་ཉམས་པ་མེད། །དགོངས་པ་མཉམ་པའི་དོན་གནས་ན། །ཐུགསཀྱིདམཚིགཉམསཔ<milestone unit="page" n="685"/><milestone unit="line" n="685.1"/>༄༅། །མེད། །འདོད་ཡོན་ལྔ་ལ་ལོངས་སྤྱད་ན། །ཡན་ལག་དམ་ཚིག་ཉམས་པ་མེད། །དེ་ལྟར་དམ་ཚིག་མ་ཉམས་ན། །དམྱལ་བའི་མེ་ལྕེ་འཕྲེང་བ་ཡང་། །རང་སྣང་སྐུ་གསུམ་ཉིད་དུ་འཆར། །དེ་ལས་འདས་<milestone unit="line" n="685.2"/>ས་ཡོང་མི་སྲིད། །དོན་རྟོགས་དགོངས་པའི་ངོ་སྤྲད་ན། །སངས་རྒྱས་ཐུགས་རྗེ་དམྱལ་བའི་སྣང་བ་ཡིས། །ཕན་གནོད་གཉིས་སུ་བྱུང་བ་མེད། །དགེ་སྡིག་ལས་འབྲས་རང་སར་གྲོལ། །གྲོལ་པ་རང་བྱུང་གཞན་<milestone unit="line" n="685.3"/>ལས་མིན། །ཅེ་གསུངས་སོ། །དམ་ཚིག་མདོ་རྒྱས་ཀྱི་སྐབས་ལས། གསོ་བའི་སྐབས་ཏེ་སོ་གཉིས་པའོ།། །།དེ་ནས་ཡང་བཀའ་སྩལ་པ། །སྔོན་འདས་པའི་དུས་ན། །བྲམ་ཟེ་བདེ་བའི་བློ་གྲོས་<milestone unit="line" n="685.4"/>དང་། །སློབ་དཔོན་བཟང་པོ་སྤྱོད་པ་ཡིས། །དགོན་པ་བཟུང་ན་བྲམ་ཟེ་ལ་གདམས་ངག་བཏབ་པས། བྲམ་ཟེས་ཆོས་ཐོབ་ནས། བླ་མ་ལ་རྒྱབ་ཀྱིས་ཕྱོགས་པས་རྩ་བའི་དམ་ཚིག་ཉམས་པས། ཐར་པའི་དུས་མེད་ཟེར་<milestone unit="line" n="685.5"/>བ་དེ་ཡ་ཆ། སྔོན་འདས་པའི་དུས་ན། སློབ་དཔོན་རིག་བྱེད་གྲགས་པའི་དཔལ་དང་། །སློབ་མ་དགེ་བའི་དཔལ་གཉིས་ཡོད་པ་ལ། སློབ་དཔོན་གྱི་བཀའ་བཅག་ནས་རྩ་བའི་དམ་ཚིག་ཉམས་པ་དང་། །སླར་དད་པ་<milestone unit="line" n="685.6"/>སྐྱེས་ནས་དབང་ཞུས་གསོས་པས་སངས་རྒྱས་སོ། །སློབ་དཔོན་ལ་ཉམས་གྲིབ་ཕོག་ནས་འཁོར་བར་འ་ས་པ་དེ་ཡ་ཆ། སློབ་དཔོན་ཀུན་པ་རིས། སློབ་མ་སུ་རི་སི་ཏི་ཀ་ལ་ཡན་ལག་དམ་ཚིག་ཉམས་པ་ཕོག་སྟེ་དེ་<milestone unit="page" n="686"/><milestone unit="line" n="686.1"/>མ་གསོས་པས། ཡིདྭགས་མཁའ་ལ་རྒྱུ་བའི་ཤ་ཟར་སྐྱེས་ཏེ། དེ་ནས་དམྱལ་བར་ལྟུང་སྟེ་བདེ་བའི་སྐབས་མེད་ཟེར་བདེ་ཡ་ཆ། སྔོན་སློབ་དཔོན་ཀ་མ་ལ་ཤི་ལ་མུ་ཏྲ། སློབ་མ་ལེགས་པའིདཔལ་གཉིས་ཡོད་པ་ལས།<milestone unit="line" n="686.2"/>ཡན་ལག་དམ་ཚིགཉམས་པ་ལས་གསོས་པས་སློབ་མ་སངས་རྒྱས། སློབ་དཔོན་ལ་ཉམས་ཀྱི་གྲིབ་མ་ཕོག་ནས་སྤྱན་ལོང་ཟེར་བ་དེ་ཡ་ཆ། སློབ་དཔོན་ཆེན་པོ་འཛིནན་མི་ཏྲ་དང་། །དེའི་སློབམམུ་ཏྲ་འཛིན་མི་ཏྲ་བྱ་<milestone unit="line" n="686.3"/>བ་གཉིས་ཡོད་པས། སློབ་དཔོན་མྱ་ངན་འདས་སོ། །དེ་ནས་སློབ་མ་དམ་ཚིག་ཉམས་པ་ལས། མདུན་གྱི་ནམ་མཁའ་ལ་བླ་མ་སྤྱན་དྲངས་ནས། མཆོདཔ་ལ་སོགས་པ་བྱས་ཏེ་གསོས་པས། བླ་མའི་ཞལ་ནམ་འཁའ་<milestone unit="line" n="686.4"/>ནས་དངོས་སུ་བསྟན་ནས། གཉིས་ཀ་སངས་རྒྱས་ཟེར་ཏེ་དེ་ཡ་ཆ། ཞེས་ཟེར་གསུངས་སོ། །འབྲུ་བཤདལས་སྐྱིའཁོར་ལོ་ལས། དམཚིག་བརྡའི་ལེའུ་སྟེ་སོ་གསུམ་པའོ།། །།ཡང་བཀའ་སྩལཔ། གསང་<milestone unit="line" n="686.5"/>སྔགས་བླ་ན་མེདཔ་བྱིན་བརླབས་འདི་ལྟ་བུ་བྱུང་སྟེ། སྔོན་རི་རབ་རིའི་རྩེ་མོར་ང་རྒྱལ་ཅན་གྱི་ཉེ་དབང་ལ། ལྷའི་དབངཔོས་ཡང་དག་པའི་དོན་བསྟན་པས། སྟེང་གི་ལྷའི་གནས་ན་ལྷའིདྲི་མ་མེད་པ་འདོདཆགས་ལ<milestone unit="line" n="686.6"/>དགའ་བདེས། རྣ་བར་སྒྲ་གྲགས་པ་ཙམ་གྱིས་སངས་རྒྱས་ཟེར་ཏེ་དེ་ཡ་ཆ། སྔོན་ལྷ་མ་ཡིན་གྱི་དབང་པོས། ལྷ་མ་ཡིན་གྱི་རྒྱལ་བློན་རྣམས་ལ་ཡང་དགཔའི་དོན་བསྟན་པས། ལྷ་མ་ཡིན་གྱི་སྡེ་རྩོད་འགྱུརརྩོདཔའི་<milestone unit="page" n="687"/><milestone unit="line" n="687.1"/>༄༅། །འཕྲོ་ལ། དེ་ཀར་སངས་རྒྱས་ཟེར་ཏེ་དེ་ཡ་ཆ། དེ་ནས་སེང་གེ་རབ་ཏུ་བརྟན་པ་ཞེས་བྱ་བས། བྱོལ་སོང་རྣམས་ལ་ཡང་དག་པའི་དོན་བསྟན་པས། གཏི་མུག་ཕག་རྒོད་གཉིས་མུན་པ་ལ་ཁ་སྦྱར་ནས་<milestone unit="line" n="687.2"/>ཉལ་བའི་རྣ་བར་ཐོས་ནས། གནས་དེ་ཉིད་དུ་སངས་རྒྱས་ཟེར་ཏེ་དེ་ཡ་ཆ། སྔོན་མར་མེ་མཛད་ཀྱི་བསྟན་པ་ལ། ཤཱཀྱ་འོད་དང་ཐུབ་པར་སྤྲུལ་ཏེ། མེ་རུ་རྩེའི་སྒོ་འགྲམ་དུ་འབྱུང་པོ་རྣམས་ལ་འབྱུང་པོ་བུམ་སྣར་སྤྲུལ་<milestone unit="line" n="687.3"/>ནས་ཡང་དག་པའི་དོན་བསྟན་པས། ལྷ་མོ་ཨེ་ཀ་ཛ་གི་དང་། ལྷ་མོ་ནག་མོ་དང་། མ་རུ་རྩེ་དང་། བདུད་ཐོད་པ་འཕྲེང་བ་དང་། །དཀར་པོ་སྤྱིན་གཅིག་སྒྲ་ཐོས་པས་དེ་ཀར་སངས་རྒྱས་སོ། །དེ་ཡ་ཆ། སྔོན་བཅོམ་ལྡན་<milestone unit="line" n="687.4"/>འདས་ཀྱིས་འཛམ་བུའི་གླིང་བྱེ་བ་ཕྲག་བརྒྱར་འགྲོ་བ་མི་ལ་ཆོས་བཤད་དེ། །གླང་པོ་ཆེ་མཆེ་བ་དྲུག་པ་གཉིས་ཀྱིས་གསེར་གྱི་ཕ་བོང་བརྩེགས་པའི་སྟེང་ན་ཉལ་བས་ཐོས་པས། གནས་དེར་སངས་རྒྱས་ཟེར་བ་དེ་ཡ་<milestone unit="line" n="687.5"/>ཆ། སྔོན་གྱི་ཡི་དགས་ཁ་ལ་མེ་འབར་མས་ཡི་དྭགས་སྡེ་གསུམ་ལ་ཡང་དག་པའི་དོན་བཤད་པས། འདོད་ཆགས་བྱ་གཉིས་ཟངས་ཀྱི་ཕ་བོང་བརྩེགས་པ་ལ་ཁ་སྤྲད་པའི་རྣ་བར་གྲགས་པས་གནས་དེ་རུ་སངས་རྒྱས་<milestone unit="line" n="687.6"/>སོ། །དེ་ཡ་ཆ། སྔོན་ཆོས་ཀྱི་རྒྱལ་པོས་དམྱལ་བ་སྡེ་བཞི་ལ་ཆོས་བཤད་པས། ཞེ་སྡང་སྤྲུལ་གཉིས་གངས་དཀར་སྟོངས་ན་ཉལ་བའི་རྣ་བར་གྲགས་པས། གནས་དེར་དགོངས་པ་ཤར་ནས་སངས་རྒྱས་ཟེར་ཏེ་དེ་ཡ་ཆ།<milestone unit="page" n="688"/><milestone unit="line" n="688.1"/>སྔོན་སློབ་དཔོན་ཆེན་པོ་དགའ་རབ་རྡོ་རྗེས་རིགས་ངན་གྱི་ཡུལ་དུ་སྤྱོད་པ་ལ་བྱོན་པས། གཏི་མུག་ཕག་གཅིག་ལ་མདའ་བརྒྱབ་པས་ཤན་པ་མ་རུ་རྩེ་ལ་དགོངས་པ་ཤར་ནས་སྐད་ཅིག་མ་ལ་སངས་རྒྱས་སོ། །དེ་ཡ་ཆ།<milestone unit="line" n="688.2"/>སློབ་དཔོན་དེས་བྱ་བ་ཀུན་འདུལ་དུ་སྤྲུལ་ནས། ཁྱིམ་བྱ་རྒན་རྒོན་གཉིས་བྱེའུ་ཕྲུག་དྲུག་སྟེ་བརྒྱད་ལ་མདའ་གཅིག་བརྒྱབ་སྟེ་བཏང་པས། དུས་གཅིག་ཏུ་ཐུམས་ཏེ་སོང་བ་དང་། བྱ་བ་རྒན་པོ་སྐྱེ་སྐྲུངས་ཏེ་དེ་ཀར་<milestone unit="line" n="688.3"/>སངས་རྒྱས་ཟེར་ཏེ་དེ་ཡ་ཆ། ཡང་སློབ་དཔོན་དེས་ཞེ་སྡང་སྐྱེས་པའི་ཚུལ་གྱིས། །སྡང་མིག་ཏུ་བལྟས་པས་རྒྱལ་བོས་མ་བཟོད་དེ། སྣ་བུག་གཉིས་ནས་སྦྲུལ་དཀར་ནག་གཉིས་ཀྱི་མགོ་བོ་བྱུང་བ་དང་། །དེ་སྐྲུ་གྲིས་སྐེ་<milestone unit="line" n="688.4"/>བཅད་པས་དུས་དེར་རྒྱལ་པོ་དམག་མི་ཉི་ཁྲི་ཆིག་སྟོང་ལ་སོགས་པ་སངས་རྒྱས་པ་དེ་ཡ་ཆ། སྔོན་ཡང་ཁྱིམ་བདག་བཟང་པོ་ཁང་པ་ལས་འཁུབ་ཏུ་མ་འདོད་དེ། འགྲོན་པོ་དང་མི་ལ་སྙིང་རྗེ་མི་བྱེད་པར་འཇུག་པ་ལ།<milestone unit="line" n="688.5"/>སློབ་དཔོན་གྱིས་ཁང་པ་ལ་མེ་སྟག་གཅིག་སྒྱུར་བས། ཁྱིམ་བདག་དང་ཁང་པ་ཐམས་ཅད་དུས་གཅིག་ཏུ་ཚིག་ནས། རྒྱལ་ཁང་འོད་དུ་འབར་ཟེར་ཏེ་དེ་ཡ་ཆ། སྔོན་རྒན་རྒོན་གཉིས་ལ་བུ་ཚ་མང་དུ་ཡོད་ཀྱང་། བུ་ཐོན་<milestone unit="line" n="688.6"/>བུ་ལ་ནོར་ཡོ་ཕོག་པས་བུ་ཚ་གཞན་གྱིས་ནོར་འཕྲོག་ས་མེད་ནས་བཙལ་ཀྱང་བགྲངས་བར་མི་འདུག་ནས། སློབ་དཔོན་གྱིས་བུ་ཐོན་བུ་བསད་པས་ཕ་མ་ཤི་གཞན་རྒྱལ་ནས། དེའི་ཚེ་རངས་པ་དུས་གཅིག་སངས་<milestone unit="page" n="689"/><milestone unit="line" n="689.1"/>༄༅། །རྒྱས་ནས་འཁོར་བ་དོང་སྤྲུགས་ཟེར་བ་དེ་ཡ་ཆ། སྔོན་དྲང་གྲོང་རྒན་པོ་རླུང་གི་རྟ་སྐྱའོ་སྲབ་མེད་ལ་ཤོན་ནས་གྲོང་ཁྱེར་ཐམས་ཅད་སྒོ་ཚངས་ལ་འོངས་ཏེ། དེ་ཅི་འདུག་པ་འདོད་དུ་འོང་བ། སུས་ཀྱང་</p></div1>
        </body>
    </text>
</TEI.2>