<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0139-text.xml">
    <teiHeader lang="tib">
        <fileDesc>
            <titleStmt>
                <title><!--bang mdzod 'phrul gyi me long /-->བང་མཛོད་འཕྲུལ་གྱི་མེ་ལོང་།</title>
            </titleStmt>
            <publicationStmt lang="eng">
                <idno type="thdl">ngb-pt-0139-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=728.1; end=743.1--><milestone unit="page" n="728"/><milestone unit="line" n="728.1"/>འཛིན་དོན་ལས་མ་ཉམས་ཤིང་། །རེ་དོགས་གཉིས་ཀྱི་སེམས་སྤངས་ན། །དེ་ནི་ཡང་དག་གྲུབ་པའི་ལམ་དུ་འགྲོ། །རྫོགས་ཆེན་སྤྱོད་པའི་རྣལ་འབྱོར་པས། །བདུད་ཀྱི་ཆོ་འཕྲུལ་ཅི་སྟོན་ཡང་། །བྱང་ཆུབ་སེམས་<milestone unit="line" n="728.2"/>སུ་ཐག་ཆོད་ན། །ཐམས་ཅད་ཆོས་ཉིད་ངོ་བོར་འགྱུར། །བདུད་ཅེས་བྱ་བ་མིང་ཡང་མེད། །ཐམས་ཅད་གཉེན་དུ་སོང་ཙམ་ན། །དགྲ་ཞེས་བྱ་བ་བཙལ་མི་རྙེད། །ཅེས་གསུངས་སོ། །ཡང་འབྱེད་འཕྲུལ་གྱི་ལྡེ་མིག་<milestone unit="line" n="728.3"/>ལས། །མི་མཐུན་སྐྱོན་གྱི་ལེའུ་སྟེ་བཅུ་བཞི་པའོ།། །།ཡང་འབྱེད་འཕྲུལ་གྱི་ལྡེ་མིག་ལས། མན་ངག་ལུས་ཚད་རྒྱུད་ཕྱི་མར་བྱས་པའོ། །དགོངསཔ་མདོར་བསྡུས་པ་ཚིག་ལེའུར་བྱས་པ་རྫོགས་<milestone unit="line" n="728.4"/>སོ།། །།བཅོམ་ལྡན་འདས་བྱ་བྲལ་རྫོགས་པའི་ངང་ལ་ཕྱག་འཚལ་ལོ། །དེ་ནས་གསང་བའི་བདག་པོས་ཆོས་ཉིད་ཀྱི་ངང་ལས་བཞེངས་ཏེ། ཕྱོགས་བཅུར་ཞལ་རྣམ་པར་གཟིགས་ནས། འདི་སྐད་ཅེས་གསུངས་<milestone unit="line" n="728.5"/>སོ། །ཀྱེ་སེམས་དཔའ་རྡོ་རྗེ་ཉོན་ཅིག །ཁྱོད་ལ་སོགས་པའི་འཁོར་རྣམས་ཀྱིས། །ཀུན་ཏུ་བཟང་པོའི་དོན་མཆོག་སྟེ། །ང་ཡི་དོན་འདི་རྟོགས་མི་འདྲ། །རྟོགས་མི་འདྲ་བས་ཡིད་མི་ཆེས། །ང་ཡི་དོན་འདི་རྟོགས་པར་<milestone unit="line" n="728.6"/>གྱིས། །ཞེས་གསུངས་སོ། །དེ་ནས་སེམས་དཔའ་རྡོ་རྗེས་འཁོར་གྱི་ནང་ནས་ལངས་ཏེ། འདི་སྐད་ཅེས་གསོལ་ཏོ། །འཁོར་ལོས་སྒྱུར་རྒྱལ་མ་མཐོང་ན། །ཆེ་ཞིང་གཉེན་པོར་ཡིད་མི་ཆེས། །འཁོར་ལོས་སྒྱུར་རྒྱལ་<milestone unit="page" n="729"/><milestone unit="line" n="729.1"/>༄༅ མཐོང་ཙམ་ན། །གཟོད་ ག་ཆེ་ཞང་གཉེན་བློ་སྐྱེས། །བུ་རམ་ཁར་བཅུག་མ་མུར་ན། །བུ་རམ་མངར་བའ་རོ་ ་ཚོར། །བུ་རམ་ཁར་བཅུག་མུར་ཙམ་ན། །གཟོད་ཅིག་མངར་བའི་རོ་དང་ཕྲད། །ཀུན་ཏུ་<milestone unit="line" n="729.2"/>བཟང་པོ་ཉིད་ཀྱི་དོན། །མ་བཤད་བར་དུ་གོ་མི་འགྱུར། །བཤད་ན་གཟོད་ཅིག་གོ་བ་སྐྱེ། །དེ་དོན་བདག་ལ་བསྟན་དུ་གསོལ། །ཞེས་གསོལ་པས། གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་<milestone unit="line" n="729.3"/>ཅིག །རི་རྣམས་ཐམས་ཅད་བལྟ་འདོད་ན། །ལྷུན་པོའི་རྩེ་ནས་ཅིག་ཆར་ལྷོས། །ཆུ་རྣམས་ཐམས་ཅད་འཐུང་འདོད་ན། །རྒྱ་མཚོའི་ཆུ་ལ་ངོམས་པར་འཐུངས། །རྫོགས་ཆེན་འབྲས་བུ་འཐོབ་འདོད་ན། །རྩོལ་མེད་<milestone unit="line" n="729.4"/>སེམས་ཀྱི་ངང་ལ་ཞོག །སངས་རྒྱས་ས་རུ་འགྲོ་འདོད་ན། །གཉིས་མེད་ལམ་ལ་ཞུགས་ལ་སོང་། །ཟས་མེད་ཟས་ལ་སྤྱོད་འདོད་ན། །ཡེ་ཤེས་མངོན་གྱུར་ཟས་ལ་སྤྱོད། །ཆོས་ཉིད་ངོ་བོ་རྟོགས་འདོད་ན། །འཕྲུལ་གྱི་མེ་<milestone unit="line" n="729.5"/>ལོང་འདི་ལ་ལྟོས། །ཞེས་གསུངས་སོ། །བང་མཛོད་འཕྲུལ་གྱི་མེ་ལོང་ལས། །ཆོས་ཉིད་ཀྱི་དོན་ཞུས་པའི་ལེའུ་སྟེ་དང་པོའོ།། །།དེ་ནས་སེམས་དཔའ་རྡོ་རྗེས་འདི་སྐད་ཅེས་གསོལ་ཏོ། །ཀྱེ་གསང་བའི་བདག་པོ་<milestone unit="line" n="729.6"/>ལགས། །རྟག་ཆད་གཉིས་ཀྱི་མཐའ་གང་ལགས། །རྟག་ཆད་མཐའ་ནི་གང་གིས་བསལ། །འཇིག་རྟེན་སྣང་ཚུལ་ཇི་ལྟར་ལགས། །འཁྲུལ་པའི་འབྲས་བུ་ཇི་ལྟར་ལགས། །འཁྲུལ་པའི་ ང་ཚུལ་ཇི་ ར་<milestone unit="page" n="730"/><milestone unit="line" n="730.1"/>ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །མངོན་སུམ་རྟོག་དང་བྲལ་བ་ཅན། །མངོན་སུམ་ཉིད་དུ་གྲུབ་པ་ཡིན། །མངོན་སུམ་<milestone unit="line" n="730.2"/>ཉིད་ལས་དགག་མི་རིག །གང་གིས་འགེག་ན་ཆད་པའི་མཐའ། །མངོན་སུམ་སྣང་ཡང་རྨི་ལམ་བཞིན། །སྣང་ཡང་དངོས་པོར་གྲུབ་པ་མེད། །གང་ཞིག་མངོན་འཛིན་རྟག་པའི་མཐའ། །རང་བཞིན་གནས་པའི་ཆོས་<milestone unit="line" n="730.3"/>ཉིད་ལ། །ཡོད་མེད་སྒྲོ་དང་སྐུར་མ་འདེབས། །མ་དམིགས་ཕྱིར་ན་ངང་གིས་སྟོང་། །ཞེས་གསུངས་སོ། །ཡང་གསུངས་པ། །མངོན་སུམ་རྟེན་འབྲེལ་རྐྱེན་གྱིས་སྣང་། །རྐྱེན་མ་འདུས་པར་སྣང་མི་སྲིད། །དཔེར་ན་<milestone unit="line" n="730.4"/>མདུང་ཁྱིམ་ལྟ་བུའོ། །རྨི་ལམ་སྔར་ཞེན་བག་ཆགས་ཡིན། །མཐོང་ཐོས་བྱས་ཕྱིན་བག་ཆགས་རྣམས། །སྔར་ཞེན་སེམས་ལ་ཡོད་པའི་ཕྱིར། །རྨི་ལམ་དག་ཏུ་སྣང་བ་ཡིན། སྔར་ཞེན་མེད་ན་སྣང་མི་སྲིད། །ཅེས་<milestone unit="line" n="730.5"/>གསུངས་སོ། །ཡང་གསུངས་པ། །ཏིང་འཛིན་རྟོགས་པ་སྔོན་ལ་བཅུག །ཕྱི་མས་ལོང་བཏགས་གསལ་བཏབ་པས། །ཏིང་འཛིན་ཕྱག་རྒྱར་གསལ་བ་ཡང་། །དེ་ཡང་རྟོགས་པའི་འབྲས་བུ་ཡིན། །ཞེས་གསུངས་<milestone unit="line" n="730.6"/>སོ། །ཡང་གསུངས་པ། །ཐོ་མི་ཐག་སྦྲུལ་སྨིག་རྒྱུ་ཆུ། །འདྲ་གཞི་ཙམ་ལ་བརྟེན་ནས་ནི། །སྔར་ཞེན་ཡིད་ཀྱི་འཁྲུལ་སྣང་ཡིན། །སྔར་ཞེན་མེད་ན་འཁྲུལ་མི་སྲིད། །གལ་ཏེ་མེད་ཀྱང་འཁྲུལ་ན་ནི། །རི་བོང་རྭ་དང་མོ་<milestone unit="page" n="731"/><milestone unit="line" n="731.1"/>༄༅། །གཤམ་བུ། །རུས་སྦལ་སྐྲུས་ཀྱང་འཁྲུལ་བར་རིགས། །ཞེས་གསུངས་སོ། །བང་མཛོད་འཕྲུལ་གྱི་མེ་ལོང་ལས། འཇིག་རྟེན་གྱི་སྣང་ཚུལ་དང་རྟག་ཆད་ཀྱི་མཐའ་བསལ་བར་བསྟན་པའི་ལེའུ་སྟེ་གཉིས་<milestone unit="line" n="731.2"/>པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །མི་རིགས་རིགས་པར་བཤད་པ་གང་། ཁུ་ལས་མ་བྱུང་འབྲས་བུ་དང་། །སེམས་ལས་མ་བྱུང་སངས་རྒྱས་དང་། །ལུང་ལས་མ་བྱུང་རྨིན་ངག་<milestone unit="line" n="731.3"/>དང་། །ཆོས་སྐུ་དྲི་མ་ཡོད་པ་དང་། །སྐུ་དང་ཡེ་ཤེས་འཁྲུལ་སྣང་དང་། །སངས་རྒྱས་རྟོག་པ་ཡོད་པ་དང་། །འབྱུང་བཞིས་མ་བསྐྱེད་སེམས་ཅན་དང་། །འགྲོ་བ་དྲུག་ལ་མ་གཏོགས་པའི། །སེམས་ཅན་ཡོད་ནི་མི་སྲིད་<milestone unit="line" n="731.4"/>ན། །གལ་ཏེ་ཡོད་ན་དེ་ཉིད་གང་། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །བྱང་ཆུབ་སེམས་ཀྱི་ཆོས་ཉིད་དེ། །ཡེ་ནས་སངས་རྒྱས་ཡིན་<milestone unit="line" n="731.5"/>པས་ན། །བསོད་ནམས་རྒྱུ་ལས་མ་བྱུང་བས། །རྒྱུ་ལས་མ་བྱུང་འབྲས་བུ་ཡང་། །མི་རིགས་རིགས་པར་བཤད་པ་ཡིན། །སེམས་ཀྱི་རང་བྱུང་ཡེ་ཤེས་དེ། །ཤེས་དང་དྲན་ལས་བྱུང་བ་མེད། །སེམས་ལས་མ་བྱུང་སངས་<milestone unit="line" n="731.6"/>རྒྱས་ཀྱང་། །མི་རིགས་རིགས་པར་བཤད་པ་ཡིན། །བྱང་ཆུབ་སེམས་ཀྱི་ཆོས་ཉིད་དེ། །ཉམས་སུ་བླང་བའི་མན་ངག་སྟེ། །རྒྱལ་བའི་ལུང་ལ་མི་ལྟོས་པར། །ལུང་ལ་མ་བརྟེན་མན་ངག་ཀྱང་། །མི་རིགས་རིགས་པར་<milestone unit="page" n="732"/><milestone unit="line" n="732.1"/>བཤད་པ་ཡིན། །ཆོས་སྐུས་འགྲོ་བ་ཀུན་ཁྱབ་པས། །ཆོས་སྐུ་དྲི་མ་ཡོད་པ་ཡང་། །མི་རིགས་རིགས་པར་བཤད་པ་ཡིན། །སྐུ་དང་ཡེ་ཤེས་བཟང་འཁྲུལ་བས། །སྐུ་དང་ཡེ་ཤེས་འཁྲུལ་སྣང་བར། །མི་རིགས་རིགས་<milestone unit="line" n="732.2"/>པར་བཤད་པ་ཡིན། །དུས་གསུམ་སངས་རྒྱས་ཐམས་ཅད་ལ། །སྣང་བ་ཐུན་མོང་མི་འགོག་པས། །སངས་རྒྱས་རྟོག་པ་ཡོད་པ་ཡང་། །མི་རིགས་རིགས་པར་བཤད་པ་ཡིན། །སྐྱེ་མཆེད་མུ་བཞིའི་ལྷ་རྣམས་<milestone unit="line" n="732.3"/>ཀྱང་། །འབྱུང་བ་བཞི་ལ་མ་ལྟོས་པས། །འབྱུང་བ་བཞི་ཡིས་མ་བསྐྱེད་པའི། །འགྲོ་དྲུག་སེམས་ཅན་ཡོད་པ་ཡང་། །མི་རིགས་རིགས་པར་བཤད་པ་ཡིན། །བར་མ་དོ་ཡི་སྲིད་པ་ཡིས། །འགྲོ་བ་གང་གི་རྒྱུད་མ་<milestone unit="line" n="732.4"/>བཟུང་། །འགྲོ་དྲུག་མ་གཏོགས་སེམས་ཅན་ཡང་། །མི་རིགས་རིགས་པར་བཤད་པ་ཡིན། །ཞེས་གསུངས་སོ། །བང་མཛོད་འཕྲུལ་གྱི་མེ་ལོང་ལས། མི་རིགས་རིགས་པར་བཤད་པའི་ལེའུ་སྟེ་གསུམ་<milestone unit="line" n="732.5"/>པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །སངས་རྒྱས་སེམས་ཅན་བདེ་སྡུག་བསྔལ། །བཟང་ངན་ཆེ་ཆུང་སྐྱོན་ཡོན་ཏན། །ཆོས་དང་ཆོས་ཉིད་བདེན་རྫུན་གཉིས། །ཕྱི་ཡི་ཡུལ་དང་ནང་གི་<milestone unit="line" n="732.6"/>སེམས། །གཅིག་པ་ལགས་སམ་ཐ་དད་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམསདཔའཆེནཔོཉོནཅིག །གོང་དུ་དྲིས་པའི་དོན་དེ་དག །མ་རྟོགས་པ་<milestone unit="page" n="733"/><milestone unit="line" n="733.1"/>༄༅། །ལ་ཐ་དད་སྣང་། །བྱང་ཆུབ་ཀྱི་ནི་དོན་རྟོགས་ན། །ཐམས་ཅད་དབྱེར་མེད་གཅིག་གི་ངང་། །ཞེས་གསུངས་སོ། །བང་མཛོད་འཕྲུལ་ཀྱི་མེ་ལོང་ལས། །གཅིག་པ་དང་ཐ་དད་པའི་མཐའ་བསལ་བའི་ལེའུ་<milestone unit="line" n="733.2"/>སྟེ་བཞི་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཆོས་ཉིད་བཀོལ་བ་མེད་པ་ལ། །ཐིག་ལེ་དྲུག་ཕྱེ་མི་འགལ་ལམ། །ཆེ་བ་ཡོན་ཏན་བསམ་ཡས་ལ། །ཆེ་བ་ལྔར་འདུས་མི་འགལ་ལ<milestone unit="line" n="733.3"/>མ། །ཆོས་ཉིད་ངོས་བཟུང་མེད་པ་ལ། །ཡིན་པ་གསུམ་པོ་མི་འགལ་ལམ། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུང་པ། ཀྱེ་སེམས་དཔའ་ཆེན་པོ་ཉོན་ཅིག །ཆོས་ཉིད་བཀོལ་བ་<milestone unit="line" n="733.4"/>མེད་པ་ལ། །ཐིག་ལེ་དྲུག་ཏུ་ཕྱེ་བ་ཡང་། །བྱང་ཆུབ་སེམས་ཀྱི་ཆོས་ཉིད་ཀྱི། །ཡོན་ཏན་ཆ་ལ་བརྩིས་ནས་ཕྱེ། །དེ་ཕྱིར་དེ་ལ་འགལ་བ་མེད། །ཆེ་བའི་ཡོན་ཏན་བསམ་ཡས་ལ། །ཆེ་བ་ལྔ་རུ་བསྡུས་པ་ཡང་། །གཞི་ནི་<milestone unit="line" n="733.5"/>ཡོ་ག་བཞི་དང་སྦྱར། །གཅིག་ནི་ཀུན་གྱི་ལ་བཟླ་བས། །དེ་ཕྱིར་དེ་ལ་འགལ་བ་མེད། །ཆོས་ཉིད་ངོས་གཟུང་མེད་པ་ལ། །ཡིན་པ་གསུམ་དུ་བསྟན་པ་ཡང་། །བྱང་ཆུབ་སེམས་ཀྱི་ཆོས་ཉིད་དེ། །ཀུན་དང་འབྲེལ་པས་<milestone unit="line" n="733.6"/>རྒྱུད་ཀྱང་ཡིན། །ཡང་དག་ལམ་དུ་ཞུགས་པ་ཡིན། །བཟུང་དུ་རུང་བས་ལུང་ཡང་ཡིན། །ཉམས་སུ་བླང་བའི་ཆོས་ཉིད་དུ། །བྱང་ཆུབ་སེམས་ལས་མེད་པའི་ཕྱིར། །དེ་ཕྱིར་མན་ངག་དམ་པ་ཡིན། །དེས་ན་དེ་ལ་འགལ་<milestone unit="page" n="734"/><milestone unit="line" n="734.1"/>བ་མེད། །སེམས་ཀྱི་ཆོས་ཉིད་ཅི་བཞིན་ལ། །དེ་ནི་ཀུན་ཏུ་བཟང་མོ་ཡིན། །རྩལ་དང་ནུས་པ་མ་འགགས་པ། །དེ་ནི་ཀུན་ཏུ་བཟང་པོ་ཡིན། །ཇི་ལྟར་མཚོ་དང་རླབས་བཞིན་ནམ། །དུང་དང་དཀར་བའམ་གསེར་དང་<milestone unit="line" n="734.2"/>སེར། །དོན་ལ་བཀོལ་བ་མེད་པར་གནས། །དེ་ཕྱིར་དེ་ལ་འགལ་བ་མེད། །ཅེས་གསུངས་སོ། །བང་མཛོད་འཕྲུལ་གྱི་མེ་ལོང་ལས། གལ་པོ་བློ་རྡེག་གི་ལེའུ་སྟེ་ལྔ་པའོ།། །།ཡང་གསོལ་པ། ཀྱེ་གསང་བའི་<milestone unit="line" n="734.3"/>བདག་པོ་ལགས། །ཆོས་ཞེས་བགྱི་བ་གང་ལ་བགྱི། །ཉིད་ཅེས་བགྱི་བ་གང་ལ་བགྱི། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །ཇི་ལྟར་<milestone unit="line" n="734.4"/>སྣང་བའི་ཆོས་རྣམས་ལ། །ཆོས་ཞེས་མིང་དུ་བཏགས་པ་ཡིན། །རང་བཞིན་མེད་པ་ཆོས་ཉིད་ཡིན། །ཆོས་ནི་ས་ཡིན་ཆོས་ཉིད་སྲ་བ་ཡིན། །ཆོས་ནི་ཆུ་ཡིན་ཆོས་ཉིད་གཤེར་བ་ཡིན། །ཆོས་ནི་མེ་ཡིན་ཆོས་ཉིད་ཚ་བ་<milestone unit="line" n="734.5"/>ཡིན། །དེ་ལ་སོགས་པ་གཞན་ཡང་བརྩི་བར་བྱ། །ཆོས་ནི་བྱང་ཆུབ་སེམས་ཡིན་ཏེ། །ཆོས་ཉིད་རིག་ཅིང་གསལ་བའོ། །དེ་སོགས་བཤད་པའི་དོན་རྣམས་ནི། །ཆོས་དང་ཆོས་ཉིད་གཏན་ལ་དབབ། །ཅེས་གསུངས་སོ།<milestone unit="line" n="734.6"/>བང་མཛོད་འཕྲུལ་གྱི་མེ་ལོང་ལས། ཆོས་དང་ཆོས་ཉིད་བསྟན་པའི་ལེའུ་སྟེ་དྲུག་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཉན་བསམ་བསྒོམ་པའི་ཁྱད་པར་ཅི། །གསང་བའི་བདག་པོས་<milestone unit="page" n="735"/><milestone unit="line" n="735.1"/>༄༅། །བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །དོན་ཉིད་ཉམས་སུ་མ་བླངས་ན། །ཅི་ཙམ་ཟབ་མོའི་ཚིག་བརྗོད་ཀྱང་། །དོན་དང་མཐུན་པར་དེ་མི་<milestone unit="line" n="735.2"/>འགྱུར། །བཤད་པ་ཚིག་གི་ཐན་པ་ཡིན། ཟུར་ཀའི་འཇག་མ་འཕྱུར་བ་འདྲ། །བསྒོམས་པས་ཆོས་ཉིད་དོན་དང་ལྡན། །ཚིག་ཏུ་བརྗོད་ནས་བཤད་པ་ནི། །བུ་རམ་ལོ་རྒྱུས་བཤད་པ་འདྲ། །བསྒོམས་པའི་གདམས་ངག་<milestone unit="line" n="735.3"/>ཕོག་པ་ནི། །བུ་རམ་ལག་ཏུ་གཏད་པ་འདྲ། །དོན་ཉིད་ཉམས་སུ་བླངས་པ་ནི། །བུ་རམ་ཁར་བཅུག་མྱོང་བ་འདྲ། །ཞེས་གསུངས་སོ། །ཡང་གསུངས་པ། ཏིང་འཛིན་དོན་དང་མི་ལྡན་ན། །ཐོས་པ་མང་པོའི་ཚིག་<milestone unit="line" n="735.4"/>བསགས་ཀྱང་། །བྱིས་པས་རྩིས་སོགས་བྱེད་པ་འདྲ། །དེ་ཡང་ཡེ་རྔམ་ཆོས་ལ་ཟ། །ཆོས་ཉིད་དོན་དང་འབྱོར་པ་མེད། །མཉམ་པས་ཚིག་གི་གོ་བ་སྐྱེ། །བསམས་པས་དཔྱོད་པའི་ཤེས་རབ་སྐྱེ། །བསྒོམས་པས་དོན་གྱི་<milestone unit="line" n="735.5"/>གོ་བ་སྐྱེ། །དེ་ཕྱིར་ཉམས་སུ་བླང་བ་གཅེས། །ཞེས་གསུངས་སོ། །བང་མཛོད་འཕྲུལ་གྱི་མེ་ལོང་ལས། །མཉན་བསམ་བསྒོམ་པའི་ཁྱད་པར་བསྟན་པའི་ལེའུ་སྟེ་བདུན་པའོ།། །།ཡང་གསོལ་པ། ཀྱེ་ཀྱེ་གསང་<milestone unit="line" n="735.6"/>བའི་བདག་པོ་ལགས། །རྫོགས་ཆེན་རངབྱུངཡེ་ཤེས་དེར། །ཕ་རོལ་ཕྱིན་དྲུག་ཇི་ལྟར་འདུས། །ཞི་གནས་ལྷག་མཐོང་ཇི་ལྟར་འདུས། །ཕྲིན་ལས་རྣམ་བཞི་ཇི་ལྟར་འདུས། །སྐུ་གདུང་རིང་བསྲེལ་ཇི་ལྟར་<milestone unit="page" n="736"/><milestone unit="line" n="736.1"/>འདུས། །སྔགས་ཀྱི་དོན་རྣམས་ཇི་ལྟར་འདུས། །ཐབས་དང་ཤེས་རབ་ཇི་ལྷར་འདུས། །བསྙེན་བསྒྲུབ་རྣམ་བཞི་ཇི་ལྷར་འདུས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་<milestone unit="line" n="736.2"/>སེམས་དཔའ་ཆེན་པོ་ཉོན་ཅིག །རིག་པ་ཁྱབ་གདལ་སྙོམས་པ་ནི། །སྤྱིན་པའི་ཕ་རོལ་ཕྱིན་པ་འདུས། །ཆོས་ཉིད་ངང་ལས་མ་ཡེངས་པས། །ཚུལ་ཁྲིམས་ཕ་རོལ་ཕྱིན་པ་འདུས། །མཚན་མའི་ཆོས་ལ་མི་སྐྲག་<milestone unit="line" n="736.3"/>པས། །བཟོད་པའི་ཕ་རོལ་ཕྱིན་པ་འདུས། ཁྲེས་རིག་དྲན་པ་མ་ཉམས་པས། །བརྩོན་འགྲུས་ཕ་རོལ་ཕྱིན་པ་འདུས། །མི་གཡོ་བརྟན་པར་གནས་པས་ན། །བསམ་གཏན་ཕ་རོལ་ཕྱིན་པ་འདུས། །དམིགས་མེད་བ<milestone unit="line" n="736.4"/>སམ་དང་བྲལ་བས་ན། ཁེས་རབ་ཕ་རོལ་ཕྱིན་པ་འདུས། །ཞེས་གསུངས་སོ། །ཡང་གསུངས་པ། སེམས་ཀྱི་རང་བྱུང་ཡེ་ཤེས་དེ། །རིག་པ་ཕྱི་ནང་གསལ་བས་ལྷག་མཐོང་ཡིན། །གསལ་བ་དོན་ལ་མ་ཡེངས་ཞི་<milestone unit="line" n="736.5"/>གནས་ཡིན། །ཞེས་གསུངས་སོ། །ཡང་གསུངས་པ། སེམས་ཀྱི་རང་བྱུང་ཡེ་ཤེས་དེ། །གཟུང་འཛིན་མེད་པས་ཞང་བ་ཡིན། །ཀུན་ལ་ཁྱབ་པས་རྒྱས་པ་ཡིན། །སེམས་ལ་དབང་ཐོབ་དབང་ཡིན་ཏེ། །རྣམ་རྟོག་འཇོམས་<milestone unit="line" n="736.6"/>པས་དྲག་པོ་ཡིན། །ཞེས་གསུངས་སོ། །ཡང་གསུངས་པ། སྐུ་ནི་སྟོན་པ་སྐུ་གསུམ་སྟེ། །ང་ཡིརངབཞིནཆོསསྐུཡིན། །ང་ཡི་ངོ་བོ་ལོངས་སྤྱོད་རྫོགས། །ང་ཡི་ཐུགས་རྗེ་སྤྲུལ་པའི་སྐུ། །གདུང་ནི་སངས་རྒྱས་ཀུན་<milestone unit="page" n="737"/><milestone unit="line" n="737.1"/>༄༅། །གྱི་ཐུགས། །མ་ཡེངས་གནས་པ་རིང་བསྲེལ་ཡིན། །ཞེས་གསུངས་སོ། །ཡང་གསུངས་པ། སྔགས་ནི་རྣམ་པ་གསུམ་ཡིན་ཏེ། །རིག་སྔགས་གསང་སྔགས་གཟུངས་སྔགས་སོ། །སེམས་ཀྱིས་ཀུན་ལ་ཁྱབ་<milestone unit="line" n="737.2"/>མོད་ཀྱང་། །ཀུན་གྱིས་རྟོགས་པར་དཀའ་་བའི་ཕྱིར། །གསང་སྔགས་ཞེས་སུ་བཏགས་པ་ཡིན། །དེ་དོན་ཕྱིན་ཅི་མ་ལོག་པ། །རིག་སྔགས་ཞེས་སུ་བཏགས་པ་ཡིན། །རྟོགས་པའི་ངང་ལས་མ་ཡེངས་པ། །གཟུང་<milestone unit="line" n="737.3"/>སྔགས་ཞེས་སུ་བཏགས་པ་ཡིན། །དེ་ཕྱིར་སེམས་ནི་སྔགས་ཀྱང་ཡིན། །ཞེས་གསུངས་སོ། །ཡང་གསུངས་པ། སྣང་བ་ལམ་དུ་ཁྱེར་བ་ཐབས་ཡིན་ཏེ། །ཞེན་ཅིང་ཆགས་པ་མེད་པ་ཤེས་རབ་མིན། །སེམས་ནི་ཐབས་<milestone unit="line" n="737.4"/>དང་ཤེས་རབ་ཚུལ་དུ་གནས། །ཞེས་གསུངས་སོ། །ཡང་གསུངས་པ། བྱང་ཆུབ་སེམས་ནི་བསྙེན་པ་སྟེ། །རྟོགས་པའི་བལྟ་བ་ཉེ་བསྙེན་ཡིན། །ཉམས་སུ་བླངས་པ་སྒྲུབ་པ་ཡིན། །མངོན་དུ་གྱུར་པ་སྒྲུབ་ཆེན་ཡིན། །དེ་<milestone unit="line" n="737.5"/>ནི་བསྙེན་སྒྲུབ་ཚུལ་དང་ལྡན། །ཞེས་གསུངས་སོ། །ཡང་གསོལ་པ། ཀྱེ་གསང་བའི་བདག་པོ་ལགས། །བྱང་ཆུབ་སེམས་ཀྱི་ཆོས་ཉིད་དེ། །སློབ་དཔོན་དོན་དང་ཇི་ལྟར་ལྡན། །སློབ་བུ་དོན་དང་ཇི་ལྟར་ལྡན། །དཀྱིལ་<milestone unit="line" n="737.6"/>འཁོར་དོན་དང་ཇི་ལྟར་ལྡན། །གཞལ་ཡས་ཁང་དང་ཇི་ལྟར་ལྡན། །བག་ཆགས་ཚུལ་དུ་ཇི་ལྟར་གནས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་<milestone unit="page" n="738"/><milestone unit="line" n="738.1"/>ཉོན་ཅིག །སློབ་དཔོན་མ་མཐོང་སེམས་ཉིད་མཐོང་། །རང་སེམས་བླ་མར་གནས་པས་ན། །ཀུན་གྱི་སློབ་དཔོན་སྐལ་པ་བཟང་། །གཉིས་མེད་སློབ་དཔོན་དམ་པ་སྟེ། །ལོག་སྲེད་ཅན་ལ་བཀའ་མི་སྩོལ། །བསམ་གྱིས་<milestone unit="line" n="738.2"/>མི་ཁྱབ་ཡུལ་སློབ་བུ། །རྡོ་རྗེ་སེམས་དཔའི་སྐྲུན་ཡིན་པས། །རྒྱལ་བས་སྲས་ཀྱི་དམ་པར་གསུངས། །རང་རིག་སེམས་ཀྱི་སློབ་བུར་གནས། །ཞེས་གསུངས་སོ། །ཡང་གསུངས་པ། སངས་རྒྱས་ཀུན་གྱི་བྱང་ཆུབ་<milestone unit="line" n="738.3"/>སེམས། །བླ་ན་མེད་པར་ཐུགས་ཆུད་པ། །དེ་ནི་དཀྱིལ་འཁོར་ཆེན་པོར་གསུངས། །ཆོས་ཉིད་བྱང་ཆུབ་སེམས་དཀྱིལ་ན། །རང་རིག་ཡེ་ཤེས་འཁོར་གྱིས་བསྐོར། །རྡོ་རྗེ་རང་འཁྲུངས་དཀྱིལ་འཁོར་ཡིན། །ཀུན་གཞི་<milestone unit="line" n="738.4"/>དཔལ་གྱི་མཎྜལ་ལ། །རྣམ་ཤེས་སྲད་བུས་ཐིག་ཆེན་བརྒྱད། །ཡེ་བཏབ་དཀྱིལ་འཁོར་རྒྱུན་མི་འཆད། །ཅེས་གསུངས་སོ། །ཡང་གསུངས་པ། །མ་བཅོས་ཇི་བཞིན་ས་གཞི་ལ། །གསལ་ལ་མི་རྟོག་ཕྱི་ནང་རྨང་། །སྣང་<milestone unit="line" n="738.5"/>སྲིད་ས་རྡོར་སྐྲུངས་པ་ལ། །དྲན་པ་རྒྱུན་གྱི་རྩིག་པ་བརྩིགས། །དྲན་པ་ཡང་དག་ཐེམ་སྐས་བརྒྱད། །བསྡུ་བ་རྣམ་ཐར་ཚད་མེད་སྒོ། །རྫུ་འཕྲུལ་རྟ་བབས་དག་གིས་བརྒྱན། །ཡང་དག་བརྒྱད་ཀྱི་ཀ་བ་བཙུག །མི་<milestone unit="line" n="738.6"/>འཇིགས་རིག་པའིགདུངཆེནབྲེས། །རངབྱུང་ཡེ་ཤེས་དབུ་རྩེ་འཕགས། །ཡེ་ཤེས་ལྔ་དཀར་མཐོང་ནས་བཅལ། །ཐེགཆེནགསངསྔགས་སིལ་སྙན་སྒྲོགས། །བདེན་གཉིས་ཁྱམས་ཀྱི་ངེས་པར་མཛེས། །བློ་ཡི་རིམ་<milestone unit="page" n="739"/><milestone unit="line" n="739.1"/>༄༅། །དང་སྦྱར་ནས་ནི། །འོག་ཁང་བར་ཁང་གསུམ་ཐོག་རྩེ། །ཕྱི་དང་ནང་མེད་ཀུན་ཏུ་ནང་། །རང་བྱུང་སེམས་ཀྱི་གཞལ་མེད་ཁང་། །ཞེས་གསུངས་སོ །ཡང་གསུངས་པ། །བག་ཆགས་རྒྱུ་རུ་བསྟན་པ་<milestone unit="line" n="739.2"/>ནི། །ལྷན་ཅིག་སྐྱེས་པའི་མ་རིག་པ། །རྐྱེན་ནི་འདོད་ཡོན་རྣམ་པ་ལྔ། །ངོ་བོ་ལུས་ངག་ཡིད་ཀྱི་ལས། །དབྱེ་བ་དགེ་སྡིག་དཀར་ནག་ཆོས། །གསོག་པའི་གཞི་ནི་ཀུན་གཞི་ལ། །དགོང་པའི་བདག་པོ་ཡིད་གཉིས་<milestone unit="line" n="739.3"/>ཏེ། །འབྲས་བུ་འགྲོ་བ་དྲུག་ཏུ་སྨིན། །ཞེས་གསུངས་སོ། །བང་མཛོད་འཕྲུལ་གྱི་མེ་ལོང་ལས། དོན་རྣམ་པར་བརྩེ་བའི་ལེའུ་སྟེ་བརྒྱད་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་<milestone unit="line" n="739.4"/>ཆེན་སྤྱོད་པའི་རྣལ་འབྱོར་པས། །ཆོས་རྣམས་ཀུན་གྱི་ངོ་བོ་ལ། །རྒྱ་གཟེར་རྩི་ཡིས་ཇི་ལྟར་བཏབ། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་<milestone unit="line" n="739.5"/>ཅིག །རྫོགས་ཆེན་སྤྱོད་པའི་རྣལ་འབྱོར་པས། །དོན་གྱི་ངོ་བོ་རྟོགས་འདོད་ན། །བསེ་སྒྲོམ་གསུམ་པའི་ལྡེ་མིག་གིས། །ངེས་པའི་གསང་སྒོ་དབྱེ་བར་བྱ། །ངེས་པའི་གསང་སྒོ་ཕྱེ་ནས་ནི། །ཀུན་གཞི་སེམས་ཀྱི་ནམ་<milestone unit="line" n="739.6"/>མཁའ་ལ། །རང་བྱུང་ཡེ་ཤེས་འོད་ཤར་བ། །ངེས་པའི་གསངམཛོདཆེནཔོན། །མིཟདགཏེརཆེནཡོདཔམཐོང་། །སེམས་ཀྱི་རང་བྱུང་ཡེ་ཤེས་དེ། །ཆོས་རྣམས་ཀུན་གྱི་ངོ་བོར་ཤར། །དཔེར་ན་ཟངས་སྲང་བརྒྱ་<milestone unit="page" n="740"/><milestone unit="line" n="740.1"/>དག་ལ། །གསེར་སྲང་གཅིག་གི་རྩི་བཏང་བས། །ཐམས་ཅད་གསེར་དུ་འགྱུར་བ་བཞིན། །ཆོས་རྣམས་ཀུན་གྱི་ངོ་བོ་ལ། །བྱང་ཆུབ་སེམས་ཀྱི་རྩི་བཏང་བས། །རང་བྱུང་ཡེ་ཤེས་ཆེན་པོའམ། །ཆོས་ཉིད་མིན་པ་གང་<milestone unit="line" n="740.2"/>ཡང་མེད། །དཔེར་ན་རིན་ཆེན་གསེར་གླིང་ན། །ཐམས་ཅད་གསེར་ལས་མེད་པའི་ཕྱིར། །ས་རྡོ་བཙལ་ཀྱང་མི་རྙེད་འགྱུར། །དེ་བཞིན་རྫོགས་ཆེན་རྣལ་འབྱོར་པས། །སྣང་སྲིད་སེམས་སུ་ཐག་ཆོད་ན། །བྱང་ཆུབ་<milestone unit="line" n="740.3"/>སེམས་ལས་མ་གཏོགས་པའི། །ཆོས་རྣམས་གཞན་ནས་འཚོལ་བ་ནི། །རྒྱལ་བས་བཙལ་ཡང་མི་རྙེད་དོ། །རྒྱུ་འབྲས་སྣང་སྟོང་ལ་སོགས་པ། །གཅིག་ལ་གཅིག་གིས་རྒྱ་ཡིས་གདབ། །བྱང་ཆུབ་སེམས་ཀྱི་དོན་རྟོགས་<milestone unit="line" n="740.4"/>ན། །སངས་རྒྱས་སེམས་ཅན་གཉིས་མེད་མཉམ། །བདེ་དང་སྡུག་བསྔལ་གཉིས་མེད་མཉམ། །བཟང་ངན་ཆེ་ཆུང་གཉིས་མེད་མཉམ། །སྐྱོན་དང་ཡོན་ཏན་གཉིས་མེད་མཉམ། །ཆོས་དང་ཆོས་ཉིད་གཉིས་མེད་<milestone unit="line" n="740.5"/>མཉམ། །དོན་དམ་ཀུན་རྫོབ་གཉིས་མེད་མཉམ། །ཕྱི་ནང་ཡུལ་སེམས་གཉིས་མེད་མཉམ། །མཉམ་པས་རིམ་པར་བཀོད་པ་མེད། །ཇི་ལྟར་སྣང་བའི་ཆོས་རྣམས་ཀུན། །བྱང་ཆུབ་སེམས་སུ་གསལ་ཐེབས་ན། །རང་<milestone unit="line" n="740.6"/>རྒྱུད་འཛིན་པའི་ཞེན་པ་ལྡོག །ཆོས་རྣམས་ཀུན་གྱི་ངོ་བོ་ལ། །ཚད་གསུམ་གཏན་ལ་ཕེབས་པ་ན། །གདེང་དང་ཡིད་ཆེས་དེ་ལ་སྐྱེ། །དེ་ནི་མི་འགྱུར་བརྟན་པའི་གཟེར། ཞེས་གསུངས་སོ། །བང་མཛོད་འཕྲུལ་གྱི་མེ་<milestone unit="page" n="741"/><milestone unit="line" n="741.1"/>༄༅། །ལོང་ལས། དོན་གཉིས་གཏན་ལ་དབབ་པའི་ལེའུ་སྟེ་དགུ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །འཇིག་རྟེན་འཇིག་རྟེན་འདས་པའི་གསུང་། །དེ་ཡི་བྱེ་བྲག་ཇི་ལྟར་<milestone unit="line" n="741.2"/>ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །སྙན་པར་སྨྲ་བ་ཚངས་པའི་དབྱངས་ཀྱི་གསུང་། །བདུད་ཀྱི་བུ་མོ་ལ་སོགས་པ། །རྒྱིན་<milestone unit="line" n="741.3"/>ཀྱང་ཆགས་པ་སྐྱེ་བར་བྱེད། །བློ་ལྡན་སྐྱེས་བུ་གང་དག་གིས། །གསུང་བཞིན་གཏན་ལ་ཕེབས་གྱུར་ན། །སྨྲ་བའི་གཏན་ཚིགས་རྨོངས་མི་འགྱུར། །བདེ་གཤེགས་རྒྱལ་བ་སངས་རྒྱས་ཀྱིས། །བློ་ཡི་རིམ་པར་དགོངས་<milestone unit="line" n="741.4"/>ནས་ནི། །རང་རང་མཐུན་པའི་ཚིག་དགུ་སྨྲས། །གང་འཐད་ཡུལ་ལ་ལྡེམ་དུ་བཅུག །བདེ་གཤེགས་རྒྱལ་བ་སངས་རྒྱས་ཀྱིས། །སྐུ་དྲུག་རྣམ་པར་སྤྲུལ་ནས་ནི། །གསུང་དྲུག་བརྗོད་ནས་འགྲོ་དྲུག་འདྲེན། །བདེ་<milestone unit="line" n="741.5"/>གཤེགས་རྒྱལ་བ་སངས་རྒྱས་ཀྱིས། །གསུང་དྲུག་དགོངས་པའི་བཤད་པ་ནི། །ཅི་བཞིན་མ་ཡིན་དགོངས་པ་བཤད། །དགོངས་བཤད་མ་ཡིན་ཅི་བཞིན་པ། །ངེས་དང་མ་ངེས་རྣམ་པ་ཅན། །ཞལ་ནས་གསུངས་ཤིག་<milestone unit="line" n="741.6"/>སྤྲེད་སངས་ལ། །འགྲོ་བས་དོན་རྣམས་སོ་སོར་གོ། །གོང་ནས་གོང་གི་ཞེན་བློ་ལྡོག །བདེ་གཤེགས་རྒྱལ་བ་སངས་རྒྱས་ཀྱིས། །ཐུགས་ཉིད་ཞི་ལས་མ་གཡོས་ཀྱང་། །འཇིགས་ཚུལ་རྔམ་པའི་སྐུར་སྤྲུལ་ནས། །འདར་<milestone unit="page" n="742"/><milestone unit="line" n="742.1"/>འགྱེལ་འཇིགས་སྐྲག་དངངས་པར་བྱེད། །སྣང་སྲིད་སྣོད་བཅུད་ཐམས་ཅད་ཀྱི། །སྒྲ་སྐད་བསམ་གྱིས་མི་ཁྱབ་པ། །ཀུན་ཀྱང་གསང་སྔགས་གསང་བའི་ཚིག །འཇིག་རྟེན་ཡོངས་ཀྱི་སྤྱོད་ཡུལ་ལ། །སངས་རྒྱས་གསུང་<milestone unit="line" n="742.2"/>གི་ཟབ་མོ་འབྱུང་། །རྫོགས་ཆེན་ཨ་ཏི་ཡོ་གའི་གསུང་། །མཆོག་ཏུ་གསུང་བའི་ཆོས་ཉིད་ནི། །མི་གསུང་མཉམ་བཞག་བརྗོད་པ་སྟེ། །ཡི་གེ་མེད་པ་དོན་གྱི་གསུང་། །ཚིག་ཏུ་བརྗོད་པ་སྤངས་པ་སྟེ། །བརྗོད་པ་ཀུན་གྱི་<milestone unit="line" n="742.3"/>རྒྱུ་གཞི་ཡིན། །ཚིག་གི་དབང་པོ་ཚིག་གི་བདག །ཚིག་ཀུན་རབ་ཏུ་གསལ་བར་བྱེད། །རི་རབ་རི་ཡི་རྩེ་མོ་ན། །མཚན་དང་ལྡན་པའི་དཔེ་བྱད་ཅན། །ཞལ་གྱི་སྒོ་ནས་མི་བརྗོད་ཀྱང་། །རང་གི་ངོ་བོས་ཆོས་རྣམས་<milestone unit="line" n="742.4"/>སྟོན། །ཞེས་གསུངས་སོ། །བང་མཛོད་འཕྲུལ་གྱི་མེ་ལོང་ལས། །གསུང་གི་ཡན་ལག་རྣམ་པར་ཕྱེ་བའི་ལེའུ་སྟེ་བཅུ་པའོ།། །།བང་མཛོད་འཕྲུལ་གྱི་མེ་ལོང་ལས། །རྒྱུད་ཕྱི་མའི་ཕྱི་མར་བྱས་པ། མ་ཚང་བ་ཁ་<milestone unit="line" n="742.5"/>སྐོང་བ་རྫོགས་སོ།། །།འཇམ་དཔལ་བཤེས་གཉེན། ཤི་སིདྷ། དེས་བི་མ་ལ། དེས་གཡུ་སྒྲ་སྙིང་པོ། དེས་ཙྭ་ན་ཀུ་མུ་ར། དེས་སངས་རྒྱས་ཡེ་ཤེས་རིན་པོ་ཆེ། དེས་སྒྲགས་ཀྱི་ཡང་རྫོང་དུ། སུ་ལ་ཡང་མ་སྤེལ་<milestone unit="line" n="742.6"/>བར་ཐུགས་ཀྱི་དགོངས་པ་དེ་ལ་མཛད་དོ། །ཐ་མ་འགར་སྲས་ལ་ཡང་ཐུགས་མ་ཆེས་པར། །མན་ངག་བཞག་པའི་སྣོད་མ་རྙེད་ནས། དར་དྲིལ་བུ་ཚིགས་སུ་བཅད་ནས་སྦས་སོ། །ལས་འཕྲོ་ཅན་དང་འཕྲད་པར་<milestone unit="page" n="743"/><milestone unit="line" n="743.1"/>༄༅། ་༑ག །བར་འདིར་ཐག་རིངདུའགྲོབནམམཁའདངམཉམཔལཛུད། ༄༅། །རྒྱ་གར་སྐད་དུ། ཙཀྲ་བཛྲ། བོད་སྐད་དུ། འཁོར་ལོ་རྡོ་རྗེ། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་</p></div1>
        </body>
    </text>
</TEI.2>