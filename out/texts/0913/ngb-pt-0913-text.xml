<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0913-text.xml">
    <teiHeader lang="tib">
        <fileDesc>
            <titleStmt>
                <title><!--dam tshig las kyi rgyal po'i rgyu[.]/-->དམ་ཚིག་ལས་ཀྱི་རྒྱལ་པོའི་རྒྱུ.།</title>
            </titleStmt>
            <publicationStmt lang="eng">
                <idno type="thdl">ngb-pt-0913-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=469.1; end=546.6--><milestone unit="page" n="469"/><milestone unit="line" n="469.1"/>༄༅། །རྒྱ་གར་སྐད་དུ། ས་མ་ཡ་ཀརྨ་རྭ་ཛ་ཏནྟྲ། བོད་སྐད་དུ། དམ་ཚིག་ལས་ཀྱི་རྒྱལ་པོའི་རྒྱུད་ཅེས་བྱ་བ། དཔལ་ཐུགས་རྗེ་རང་བྱུང་གི་བདག་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་<milestone unit="line" n="469.2"/>གཅིག་ན། རྒྱ་མཚོ་ཆེན་པོ་རང་བཞིན་གྱིས་ལྷུན་གྱིས་གྲུབ་པའི་གནས། འདོད་པའི་ལོངས་སྤྱོད་ཡོན་ཏན་ཕུན་སུམ་ཚོགས་པ་ཐམས་ཅད་རང་ལས་བྱུང་བ། པདྨ་རིན་པོ་ཆེའི་གཞལ་ཡས་ཁང་། རྒྱ་ཁྱོན་དཔག་ཏུ་མེད་<milestone unit="line" n="469.3"/>པའི་ནང་ན། ཀླུའི་རྒྱལ་པོ་ཡིད་བཞིན་འཛིན་པ་ཞེས་བྱ་བ། ལོངས་སྤྱོད་ཀུན་གྱི་བདག་པོར་བཞུགས་ཏེ། གདུག་པ་འཛིན་བྱེད་ཀྱི་ཏིང་ངེ་འཛིན་ལ་གནས་སོ། །དེའི་ཁམས་གསུམ་གྱི་སེམས་ཅན་ལ་དོན་བྱེད་ཀྱི་ལས་<milestone unit="line" n="469.4"/>དང་ཐུགས་རྗེའི་བསོད་ནམས་མེད་དེ། གནམ་ལ་སྤྱིན་མེད་པས་ས་ལ་རྩི་མ་འཁྲུངས། སྡུག་བསྔལ་གྱི་ལས་དང་རང་ཤ་ལ་རང་ཟ། རང་ཁྲག་ལ་རང་འཐུང་། རང་གིས་སྡུག་བསྔལ་ལ་རང་སྤྱོད་པར་གནས་སོ། །དེའི་<milestone unit="line" n="469.5"/>ཚེ་དཔལ་ཀུན་ཏུ་བཟང་པོ་བྱིན་བརླབས། ཆོས་ཉིད་དབྱིངས་ཀྱི་དཀྱིལ་འཁོར་ནས། དཔལ་ཐུགས་རྗེ་རང་བྱུང་གི་བདག་པོས། སེམས་ཅན་ཀུན་ལ་ཐུགས་རྗེའི་འོད་ཀྱིས་གཟིགས་ནས་ཀྱང་། མཁའ་ལྡིང་རྒྱལ་པོར་<milestone unit="line" n="469.6"/>སྐུ་སྤྲུལ་ཏེ། རི་རབ་ཀྱི་ཁར་བྱོན་ཏེ། དམ་ཚིག་ལས་ཀྱི་ཕྱག་རྒྱ་བཅས་ལ། ཐུགས་ཡེ་ཤེས་མེ་དཔུང་འབར་བའི་འཁོར་ལོ། །ཏིང་ངེ་འཛིན་སྐད་ཅིག་མས་གདུག་པ་འཛིན་བྱེད་ཀྱི་ལུས་ལ་བསྐོར་བས། རྒྱ་མཚོ་ཁོལ།<milestone unit="page" n="470"/><milestone unit="line" n="470.1"/>སྲེད་པ་གཡོས། རི་རབ་ཀྱང་རབ་ཏུ་གཡོས། རི་རབ་ཀྱི་སྲག་དཔག་བསམ་གྱི་ཤིང་ལ་མེ་འབར་ཏེ། འཇིག་རྟེན་སྟོངས་ལ་ཁད་དོ། །དེའི་ཚེ་ཀླུའི་རྒྱལ་པོ་ཡིད་བཞིན་གྱི་འཛིན་གདུག་པའི་སེམས་ལ་དྲན་པའི་དབང་<milestone unit="line" n="470.2"/>མེད་པར་སྡུག་བསྔལ་བཟོད་ཐབས་མེད་པར། ལུས་ཀྱི་ཉམས་སུ་མྱོང་ངོ་། །དེའི་ཚེ་ཀླུའི་ཡིད་བཞིན་འཛིན། སྡུག་པའི་སེམས་ལ་འགྱོད་པའི་སེམས་ལ་འགྱོད་པའི་སེམས་དྲག་པོ་སྐྱེས་པས་ཐུགས་རྗེ་ཆེན་པོའི་བྱིན་<milestone unit="line" n="470.3"/>བརླབས་ཀྱིས། སྡུག་བསྔལ་གྱི་ལས་སེམས་ཉིད་བདེ་བ་ཆེན་པོ་ཡིས། ངང་དུ་ཞི་སྟེ་སངས་རྒྱས་ཀྱི་ཞལ་གཟིགས་ཏེ། དཔལ་ཀུན་ཏུ་བཟང་པོའི་ས་ནོན་ནོ། །དེའི་ཚེ་འབྲས་བུ་ཡང་དག་པའི་དོན། ཆོས་ཉིད་བདེན་<milestone unit="line" n="470.4"/>པའི་དོན་མཐོང་ནས། ཐུགས་རིན་པོ་ཆེ་པདྨའི་གཞལ་ཡས་ཁང་ནས། ཡེ་ཤེས་དུ་གྱུར་པའི་གཞལ་ཡས་ཁང་། སེམས་ཉིད་དོན་རང་བྱུང་ལས་ཀྱི་སྙིང་པོ། ཡིད་བཞིན་གྱི་ཐུགས་ལས་སེམས་ཅན་དོན་བྱེད་པ་ལས་ཀྱི་<milestone unit="line" n="470.5"/>ཀླུ་ཆེན་པོ་བརྒྱད། ས་བདག་འཁོར་དང་བཅས་པར་སྐུ་སྤྲུལ་ཏེ། འགྲོ་བ་སེམས་ཅན་གྱི་དོན་གྱིས་ཅིག་པར་བཀའ་སྩལ་ཏོ། །དེའི་ཚེ་དེའི་དུས་སུ་ས་ཆེན་པོ་རབ་ཏུ་གཡོ་བ་དང་། བར་སྣང་ལ་སྒྲ་སྙན་རབ་ཏུ་སྒྲོག་པ་<milestone unit="line" n="470.6"/>ཡང་བྱུང་སྟེ། ཀུན་ཏུ་ཡང་ཉམས་དགའ་ཡིད་ལ་སྤྲོ་བ་ཡང་བྱུང་སྟེ། ཁམས་གསུམ་གྱི་སེམས་ཅན་འདོད་པའི་ལོངས་སྤྱོད་རྣམ་པ་ལྔ་ཕུན་སུམ་ཚོགས་ཏེ། འགྲོ་བ་སེམས་ཅན་གྱི་དོན་བྱེད་པ་རྒྱུན་དུ་འབྱུང་ངོ་། །དེའི་ཚེ་<milestone unit="page" n="471"/><milestone unit="line" n="471.1"/>༄༅། །སེམས་ཅན་གྱི་བསོད་ནམས་ཐམས་ཅད་ཀུན་ལ་ཐོགས་པ་མེད་དེ། མཐར་རྒྱས་སོ། །དེ་ནས་ཀླུ་ཆེན་པོ་བརྒྱད་ས་བདག་འཁོར་དང་བཅས་པ་རྣམས་ཀྱིས། །བསམ་འཕེལ་གྱི་ཡིད་བཞིན་གྱི་ནོར་བུ་<milestone unit="line" n="471.2"/>རིན་པོ་ཆེ་ཀླུའི་རྒྱལ་པོ་ལ་ཕུལ་ནས། བསྐོར་བ་དང་ཕྱག་མཛད་ནས། ཀླུའི་རྒྱལ་པོ་དགའ་བོས་ཞུས་པ། ཨེ་མ་ཧོ། རང་བཞིན་ལྷུན་གྱིས་གྲུབ་པའི་གནས་མཆོག་ནས། །ཡིད་བཞིན་ཐུགས་ལས་སྤྲུལ་མཛད་ཀླུ་རྒྱལ་<milestone unit="line" n="471.3"/>ངོ་མཚར་ཅན། །བདག་ཅག་སེམས་ཅན་དོན་བྱེད་པས། །ལས་ཀྱི་རྒྱལ་པོ་རྒྱུ་ཅིག་ཞུ། །ཞེས་གསོལ་བ་བཏབ་པས། ཀླུའི་རྒྱལ་པོ་རང་བྱུང་བཞིའི་དོན་རྟོགས་པར་བྱ་བའི་ཕྱིར། མདོ་དོན་རྩ་བའི་སྙིང་པོ་ལ་དགོངས་<milestone unit="line" n="471.4"/>ནས་བྱིན་གྱིས་བརླབས་ཏེ། བཀའ་སྩལ་པ། རང་བཞིན་ཐུགས་ལས་སྤྲུལ་པའི་ཀླུ་ཆེན་བརྒྱད། །ས་བདག་འཁོར་དང་བཅས་པ་རྣམས། །སེམས་ཅན་ལས་ཀྱི་དོན་བྱེད་པ། ཁུད་ཀྱི་རྒྱལ་པོ་ཞུ་བ་ལེགས། །དམ་ཚིག་<milestone unit="line" n="471.5"/>ཆེན་པོ་ང་ཡིས་བཤད། །ཀླུ་རྒྱལ་དགའ་བོ་གུས་པས་ཉོན། །གཞན་ཡང་དད་པ་ཅན་གྱི་འཁོར། །ལུས་ངག་ཡིད་གསུམ་གུས་པས་བཏུད། །ཅེས་བཀའ་སྩལ་ཏོ། །དམ་ཚིག་ལས་ཀྱི་རྒྱལ་པོའི་རྒྱུད་ལས། གླེང་གཞིའི་<milestone unit="line" n="471.6"/>ལེའུ་སྟེ་དང་པོའོ།། །།དེནས་ཡང་འཁོར་རྣམས་ཀྱིས་ཞུས་པ། ཨེ་མ་ངོ་མཚར་རྨད་བྱུང་བྱིན་རླབས་ཅན། །ཆོས་ཉིད་ལྷུན་གྲུབ་བྱིན་རླབས་རྫོགས་པའི་ཐུགས། །རང་བྱུང་སྙིང་པོ་བྱིན་བརླབས་དབང་གི་སྐུ། །ཡོན་<milestone unit="page" n="472"/><milestone unit="line" n="472.1"/>ཏན་ཅིར་ཡང་འཕེལ་མཛད་ཀླུ་རྒྱལ་ཆོས་ཀྱི་བདག །དམ་ཚིག་ལས་ཀྱི་རྒྱལ་པོ་སྒྲུབ་པའི་ཕྱིར། ཁམས་གསུམ་འཁོར་བའི་སེམས་ཅན་རྣམས། །ཐབས་ཀྱིས་རྒྱལ་པོ་ཇི་ལྟར་དྲང་། །ཞེས་ཞུས་པས། བཀའ་སྩལ་པ།<milestone unit="line" n="472.2"/>སེམས་ཅན་ལས་ཀྱི་དོན་བྱེད་གྲུབ་པ་ལ། །ཐབས་ཀྱི་རྒྱལ་པོ་སྙིང་རྗེ་མཆོག་གིས་དྲང་། །སྙིང་རྗེ་མེད་ན་དོན་བྱེད་ཅི་ལ་ནུས། །དཔེར་ན་ཉིན་གཅིག་གིས་འཛམ་གླིང་བཞིའི་དོན་བྱེད་གསལ་བ་བཞིན། །སྙིང་རྗེའི་<milestone unit="line" n="472.3"/>དོན་རྟོགས་དོན་རྣམས་ཅི་ཡང་ནུས། །ཆོས་ཉིད་དོན་ལྡན་ཡེ་ཤེས་གསལ་བ་ཡིན། །དཔེར་ན་ཉི་མའི་སྙིང་པོས་མུན་པ་འཇོམས་པ་བཞིན། །རང་བྱུང་ཡེ་ཤེས་སྙིང་རྗེའི་སྙིང་པོ་གཅིག་གིས་སྲིད་པ་གསུམ་གྱི་དོན་བྱེད་<milestone unit="line" n="472.4"/>རྒྱུན་དུ་གནས། །སྙིང་རྗེ་མེད་ན་སྲིད་པ་ཅི་ལ་གནས། །དེ་ཕྱིར་སྲིད་པ་ཐུགས་ཀྱི་འཁོར་ལོ་བསྟན། །སྲིད་པའི་འཁོར་ལོ་རང་བྱུང་སྟེ། །སྙིང་རྗེ་ཐབས་ཀྱི་རྒྱལ་པོར་དྲང་། །ཞེས་དམ་ཚིག་ཆེན་པོ་ང་ཡིས་བཤད། །དེ་<milestone unit="line" n="472.5"/>ནས་ཡང་དག་བཤད་བྱ་བ། །ཕྱག་རྒྱ་ལུས་ཀྱི་དམ་ཚིག་གིས། །སྲིད་པ་སྒྲོལ་བྱེད་ཐུགས་ཀྱི་འཁོར་ལོ་བསྐོར། །ཡེ་ཤེས་ཐུགས་ཀྱིས་བདུད་རྣམས་བསྲེག །རང་བྱུང་ཐུགས་ཀྱིས་སྲིད་གསུམ་བསྒྲལ། །བྱིན་རླབས་<milestone unit="line" n="472.6"/>བརྟུལ་ཞུགས་ཀྱིས་ས་བཅུ་ལམ་ལྔ་བགྲོད། །སྙིང་རྗེའི་ལས་ཀྱིས་ཕ་རོལ་བསྒྲལ། ཁྲེས་རབ་སྟོབས་ཀྱིས་འབྲས་བུ་བསྒྲུབ། །ཐེག་པའི་ཐབས་ཀྱིས་དབང་རྣམས་བསྐུར། །དེ་ཕྱིར་དབང་རྣམས་རིམ་གྱིས་<milestone unit="page" n="473"/><milestone unit="line" n="473.1"/>༄༅། །བསྐུར། །ཞེས་དམ་ཚིག་ཆེན་པོ་ང་ཡིས་གསུངས། །བྱིན་རླབས་མེད་ན་ཐུགས་རྗེ་ཅི་ལ་འབྱུང་། །དེ་ཕྱིར་སྙིང་རྗེ་བྱིན་གྱིས་བརླབས་པའི་རྒྱུད། །དགོངས་རྒྱུད་ཕལ་གྱི་ཐུན་མོང་མིན། །བྱིན་བརླབས་<milestone unit="line" n="473.2"/>དབང་བསྐུར་རྒྱལ་པོ་རྒྱུད། །ལས་རྒྱུད་ཕལ་གྱི་ཐུན་མོང་མིན། །དམ་ཚིག་ལས་ཀྱི་རྒྱལ་པོ་རྒྱུད། །ནམ་མཁའ་བཞིན་དུ་ཀུན་ལ་ཁྱབ། །རྒྱ་མཚོ་བཞིན་དུ་རླབས་ཀྱིས་དབང་། །བྱ་ཁྱུང་བཞིན་དུ་རླབས་ཀྱིས་<milestone unit="line" n="473.3"/>གཅོད། །སེང་གེ་བཞིན་དུ་ཤུགས་ཀྱིས་མཆོང་། །དེ་ཕྱིར་རྒྱུད་ཀྱི་རྒྱལ་པོ་འདི། །ཡིད་བཞིན་འཛིན་གྱི་དངོས་གྲུབ་བྱིན་རླབས་ཕུན་སུམ་ཚོགས་པར་འབྱུང་། །ཞེས་དམ་ཚིག་ཆེན་པོ་ང་ཡིས་བཤད། །རྒྱུད་ཀྱི་མཚན་<milestone unit="line" n="473.4"/>ཉིད་ཆེ་བར་བསྟན་པའི་ལེའུ་སྟེ་གཉིས་པའོ།། །།དེ་ནས་ཡང་ཀླུ་རྒྱལ་མཐའ་ཡས་ཀྱིས་ཞུས་པ། །ཨེ་མ་ངོ་མཚར་སྙིང་པོའི་ཐུགས། །རང་བཞིན་རྣམ་དག་སྐྱེ་བ་མེད་པའི་སྐུ། །བྱིན་རླབས་རྒྱུད་ལ་སྤེལ་མཛད་འགྲོ་<milestone unit="line" n="473.5"/>བའི་མགོན། །དམ་ཚིག་ལས་ཀྱི་རྒྱལ་པོ་སྒྲུབ་པའི་ཕྱིར། །རྩ་བའི་དམ་ཚིག་ཇི་ལྟར་ལགས། །ལས་ཀྱི་ཁོག་པ་ཇི་ལྟར་རྒྱའི། །ལས་ཀྱི་གཞུད་དེ་ཇི་ལྟར་བསྒྲུབ། །ལས་ཀྱི་གཞི་དེ་གང་གིས་ཇི་ལྟར་གཟུང་། །ཞེས་ཞུས་<milestone unit="line" n="473.6"/>པས། དོན་ཀུན་འགྲོ་བ་ལ་དགོངས་ནས་གསུངས་པ། །སེམས་ཅན་དོན་བྱེད་ལས་ཀྱི་གླུ། །དམ་ཚིག་ཆེན་པོ་ང་ཡིས་བཤད། །འཁོར་རྣམས་གུས་པས་ཡིད་ལ་ཉོན། །ལས་ཀྱི་རྒྱལ་པོ་བསྒྲུབ་པ་ལ། །རྩ་བའི་དམ་ཚིག་<milestone unit="page" n="474"/><milestone unit="line" n="474.1"/>སྐུ་གསུང་ཐུགས། །ལས་ཀྱིས་ཁོག་པ་བྱིན་བརླབས་དབང་གི་རྒྱལ་པོས་བསྒྲུབ། །ལས་ཀྱི་བསྒྲུབབསྙེན་བསྒྲུབ་སྦྱོར་བཀའ་གསུམ་གྱིས་བསྒྲུབ། །ལས་ཀྱི་བཞི་མདོ་དོན་རྩ་བའི་སྙིང་པོས་གཟུངས། །དེ་ནས་ཡང་དག་<milestone unit="line" n="474.2"/>བཤད་བྱ་བ། །ལས་ཀྱི་རྒྱལ་པོས་བསྒྲུབ་པའི་ཕྱིར། །རྩ་བ་བྱང་ཆུབ་སེམས་ཉིད་ལས། །ལམ་གྱི་ཡན་ལག་སྙིང་རྗེ་བསམ། །འཕྲིན་ལས་སྐུ་གསུང་ཐུགས་ཀྱིས་སྦྱར། །ཡོན་ཏན་ཐེག་པའི་ས་ལམ་བགྲོད། །འབྲས་བུ་<milestone unit="line" n="474.3"/>མངོན་པར་རྫོགས་པར་སངས་རྒྱས་ཏེ། །དབང་བསྐུར་རྫོགས་ནས་ཕྱིར་མི་ལྡོག་པར་བཤད། །ལས་ཀྱི་ཁོག་དོན་བསྟན་བའི་ལེའུ་སྟེ་གསུམ་པའོ།། །།དེ་ནས་ཡང་དག་བཤད་བྱ་བ། །རྩ་བ་བྱང་ཆུབ་སེམས་ཀྱི་<milestone unit="line" n="474.4"/>ལས། །གཉིས་མེད་ཐིག་ལེ་ཡང་དག་བསྒྲུབ། །རྟོག་མེད་མཉམ་ཉིད་དངོས་གཟུང་མེད་པའི་ལམ། །རྫོགས་པའི་སངས་རྒྱས་ས་ལ་གནས། །འབྲས་བུ་ཕྱག་རྒྱ་ཆེན་པོའི་རིགས་འཛིན་ཐོབ། །ཅེས་དམ་ཚིག་ཆེན་པོ་ང་<milestone unit="line" n="474.5"/>ཡིས་བཤད། །རྩ་བ་བྱང་ཆུབ་ཆེན་པོ་སེམས་ཀྱི་ལ། །ཏིང་འཛིན་འདུ་འབྲེལ་མེད་པས་བསྒྲུབ། །མི་འགྱུར་ཡེ་ཤེས་མཐོང་བའི་ལམ། །བསམ་གཏན་བྱང་ཆུབ་མཐོང་བའི་ས། །འབྲས་བུ་དེ་བཞིན་གཤེགས་<milestone unit="line" n="474.6"/>པ་ཐོབ། །ཅེས་གསུངས། རྩ་བ་བྱང་ཆུབ་སེམས་ཀྱི་ལམ། །སྐུ་གསུང་ཐུགས་ཀྱི་སྦྱོར་བར་སྒྲུབ། །ཚོགས་ལམ་སྐྱེད་པའི་སྦྱོར་བ་སྟེ། །སྦྱོར་ལམ་ཏིང་འཛིན་རིམས་ཀྱིས་འཇུག །སྒོམ་ལམ་ཡེ་ཤེས་དམིགས་པ་<milestone unit="page" n="475"/><milestone unit="line" n="475.1"/>༄༅། །སྟེ། །མཐོང་ལམ་འཕྲོ་འདུའི་བྱིན་རླབས་ཅན། །ཐར་ལམ་སྟོང་ཉིད་བསྒོམ་པའོ། །རྗེས་སུ་འཇུག་པ་སྤྱོད་པ་ཡིས། །འབྲས་བུ་རིགས་འཛིན་རྣམ་གསུམ་རིམས་ཀྱིས་ཐོབ། །ཅེས་བཤད། རྩ་བ་བྱང་ཆུབ་<milestone unit="line" n="475.2"/>སེམས་ཀྱི་ལས། །རང་བྱུང་ཡེ་ཤེས་སྙིང་པོས་བསྒྲུབ། །རྩོལ་བྲལ་ཉག་གཅིག་སེམས་ཀྱི་ལམ། །རང་རིག་མངོན་དུ་གྱུར་པའི་ས། །འབྲས་བུ་ཀུན་ཏུ་བཟང་པོའི་ས་ནོན། །དམ་ཚིག་ཆེན་པོ་ང་ཡིས་བཤད། །དེ་ནས་<milestone unit="line" n="475.3"/>ཡང་དང་བཤད་བྱ་བ། །རྩ་བ་བྱང་ཆུབ་སེམས་ཀྱི་བའི། །་ར་བཞི་བྱང་ཆུབ་སེམས་ཀྱིས་བསྒྲུབ། །ཡོན་ཏན་ཅིར་ཡང་འབྱུང་བའི་ལམ། །འཕྲིན་ལས་རང་བྱུང་རྟོགས་པའི་ས། །འབྲས་བུ་ལྷུན་གྲུབ་རིགས་འཛིན་ཐོབ་<milestone unit="line" n="475.4"/>ཅེས་བསྟན། །རྩ་བ་བྱང་ཆུབ་སེམས་ཀྱི་གཞི། །བྱིན་བརླབཇོ་དབང་གི་རྒྱལ་པོས་བསྒྲུབ། །ཐུགས་རྗེ་བྱིན་གྱིས་བརླབས་པའི་ལམ། །ཐུགས་བསྒྲུབ་བྱིན་བརླབས་འབྱུང་བའི་ས། །འབྲས་བུ་ས་བཅུ་ནོན་ནས་ཐོབ་པར་<milestone unit="line" n="475.5"/>བཤད། །རྩ་བ་བྱང་ཆུབ་སེམས་ཀྱི་ལམ། །ཐབས་ཀྱི་ཡན་ལག་ཐབས་ཀྱི་བསྒྲུབ། །ཤེས་རབ་རིག་པ་ཐོབ་པའི་ས། །འབྲས་བུ་ཕ་རོལ་ཕྱིན་པ་ཐོབ། །རྩ་བ་བྱང་ཆུབ་སེམས་ཀྱི་འབྲས་བུ། །བཅུད་ལེན་རྣམ་པ་ལྔ་ཡིས་<milestone unit="line" n="475.6"/>བསྒྲུབ། །རྣལ་འབྱོར་འཁོར་འདས་ཡངས་པའི་ལམ། །རྫོགས་ཆེན་རང་ས་ནོན་པ་ཡི། །འབྲས་བུ་མི་སྐྱེ་མི་འགག་གྲོལ་ཚུལ་ཐོབ། །ཅེས་དམ་ཚིག་ཆེན་པོ་ང་ཡིས་བཤད། །ལྟ་སྒོམ་སྤྱོད་པ་འབྲས་བུའི་སྒྲུབ་པ་བསྟན་<milestone unit="page" n="476"/><milestone unit="line" n="476.1"/>བའི་ལེའུ་སྟེ་བཞི་པའོ།། །།དེ་ནས་ཡང་དག་བཤད་བྱ་བ། །ལས་ཀྱི་འབྲས་བུ་སྒྲུབ་པའི་ཕྱིར། །གཞི་དང་ལམ་དང་འབྲས་བུ་གསུམ། །བསྒྲུབ་པའི་མདོ་རྩ་སྙིང་པོར་བསྟན། །གཞི་ནི་ཀུན་གཞི་བྱང་ཆུབ་<milestone unit="line" n="476.2"/>སེམས། །ལམ་ནི་རྟོག་པའི་རིན་ཆེན་ལ། །འབྲས་བུ་བརྩལ་མེད་ལྷུན་གྲུབ་སྟེ། །མདོ་རྩ་སྙིང་པོས་བསྒྲུབ་པར་བྱ། །དེ་ཡི་རང་བཞིན་བདག་ཉིད་གསུམ། །ངོ་བོ་གནས་ལུགས་ཐིག་ལེ་གསུམ། །ངོ་བོ་ཀུན་གཞི་བྱང་<milestone unit="line" n="476.3"/>ཆུབ་སེམས། །གནས་ལུགས་རང་བྱུང་ཡེ་ཤེས་དེ། །ཐིག་ལེ་བྱང་ཆུབ་སེམས་སུ་འཆར། །དེ་ཡི་འཕྲིན་ལས་བསྟན་པ་ནི། །སྐུ་གསུང་འདུ་འབྲལ་མེད་པར་འབྱོར། །དེ་ཡི་ཡོན་ཏན་བསྟན་པ་ནི། །དུས་གསུམ་འགྱུར་བ་<milestone unit="line" n="476.4"/>མེད་པར་གནས། །དེའི་འབྲས་བུ་བསྟན་རྩ་བའི་དོན་རྩོ་ས་ཅིང་། །རིག་པས་འཁྲུལ་གཞི་རྩད་ཆོད་ནས། །འབྲས་བུ་མི་འགྱུར་བའི་དོན་རྟོགས་ནས། །བསམ་གཏན་གྱི་ལམ་མཐར་ཕྱིན་པར་བསྟན་པ་<milestone unit="line" n="476.5"/>གཉིས། །མདོའི་དོན་རྟོགས་ནས་ཡེ་ཤེས་ཀྱི་ངོས་གཟུང་ནས་ལས་མཐར་ཕྱིར་པར་བཅངས་ཏེ། འབྲས་བུ་ཕྱག་རྒྱ་ཆེན་པོར་གནས་པ་གསུམ་མོ། །ལས་ཀྱི་འབྲས་བུ་ཐོབ་ལུགས་བསྟན་པའི་ལེའུ་སྟེ་ལྔ་<milestone unit="line" n="476.6"/>པའོ།། །།དེ་ནས་ཡང་དག་བཤད་བྱ་སྟེ། །ལས་ཀྱི་རྒྱལ་པོས་བསྒྲུབ་པའི་ཕྱིར། །མདོ་དོན་རྩ་བའི་སྙིང་པོའི་དོན་རྟོགས་བཤད། །སྙིང་པོ་རང་བྱུང་ཡེ་ཤེས་ཏེ། །འབྲས་བུ་རྒྱལ་པོ་བསྐྱེད་ཅིང་འཛིན། །རྩ་བའི་ཆོས་<milestone unit="page" n="477"/><milestone unit="line" n="477.1"/>༄༅། །ཀྱི་རྒྱལ་པོ་སྟེ། །ལས་ཀྱི་རྒྱལ་པོ་འཕྲིན་ལས་ཡོན་ཏན་ཐུགས་ཀྱིས་འགྱུར། །ཞིང་ས་དང་ལམ་ནི་སྦྱོང་ཞིང་བགྲོད། །མདོ་ནི་ཕྱག་རྒྱའི་དཀྱིལ་འཁོར་ཏེ། །ཐུགས་རྗེའི་ཐབས་ཀྱི་སྦྱོར་བ་ཡིན། །དེ་ཕྱིར་<milestone unit="line" n="477.2"/>མདོ་རྩའི་སྙིང་པོར་བཤད། །སྣང་སྲིད་ཕྱག་རྒྱའི་དཀྱིལ་འཁོར་ལ། །དྲན་རྟོགས་ཐམས་ཅད་ཐུགས་ཀྱི་སྤྲུལ་པ་ཡིན། །བརྗོད་པ་ཐམས་ཅད་གསུང་གི་སྙིང་པོར་གནས། །དེ་ཡི་གྲུབ་རྟགས་བསྟན་པ་ནི། །སྣང་སྲིད་<milestone unit="line" n="477.3"/>གྲུབ་ན་ཆོས་སྐུར་རྟོགས། །དྲན་རྟོགས་གྲུབ་ན་ཡེ་ཤེས་འཆར། །བརྗོད་པ་གྲུབ་ན་ཡེ་ཤེས་འཆར། །དེ་ཡི་འཕྲིན་ལས་བསྟན་པ་ནི། །ཕྱག་རྒྱ་ལུས་ཀྱི་དཀྱིལ་འཁོར་ལ། །སྟོང་ཉིད་རིག་པས་ལས་བྱེད་དེ། །དངོས་པོ་<milestone unit="line" n="477.4"/>མེད་པར་སྦྱོར་བ་ཡིན། །དྲན་རྟོགས་ཐུགས་ཀྱི་ཆོ་འཕྲུལ་ལ། །སྣང་སྟོང་གསལ་བྱེད་ལས་བྱེད་དེ། །ཡེ་ཤེས་སྙིང་པོ་སྦྱོར་བ་ཡིན། །བརྗོད་པའི་སྙིང་པོ་ལ་ལས་ཀྱི་རྒྱལ་པོས་ལས་བྱེད་དེ། །བྱིན་བརླབས་རྒྱལ་པོས་<milestone unit="line" n="477.5"/>དབང་སྐུར་རྒྱལ་པོས་སྦྱོར་ཞེས་བཤད། །དེ་ཡི་ཡོན་ཏན་འབྲས་བུ་བསྟན་པ་ནི། །ཕྱག་རྒྱ་ཡི་དམ་ལུས་ཀྱི་འབྲས་བུ་བསྟན་པ་ནི། །སྲིད་པ་ལྷ་ཚོགས་ལུས་ལ་གནས། །དྲན་རྟོག་ཡིད་ཀྱི་འཛིན་ཕུར་ཏེ། །དམིགས་པའི་<milestone unit="line" n="477.6"/>འབྲས་བུ་གང་ཡང་སྦྱོར། །བརྗོད་པ་ཐུགས་ཀྱི་དམ་པ་སྟེ། །ཡེ་ཤེས་ཀྱི་འབྲས་བུ་སྐྱེད་ཅིང་འཕེལ་བ་བྱེད། །ཅེས་ཐམས་ཅད་དམ་ཚིག་ཆེན་པོ་ང་ཡིས་བཤད། །ལས་ཀྱི་སྒྲུབ་ཐབས་བསྟན་པའི་ལེའུ་སྟེ་དྲུག་<milestone unit="page" n="478"/><milestone unit="line" n="478.1"/>པའོ།། །།དེ་ནས་ཡང་ཞུས་པ། ཨེ་མ་ཧོ། སྣང་སྲིད་ཆོས་ཀྱི་རྒྱལ་པོ་སྙིང་པོ་ངོ་མཚར་ཅན། །ཡེ་ཤེས་སྟོབས་ཀྱིས་འབྲས་བུ་ཐོབ་པའི་ཀླུ་རྒྱལ་ལགས། །ལས་ཀྱི་རྒྱལ་པོ་སྒྲུབ་པའི་ཕྱིར། །སྲིད་པ་ལྟ་བྱེད་ཇི་ལྟར་<milestone unit="line" n="478.2"/>ལགས། །དེ་ཡི་སྙིང་པོ་མདོ་རྩ་སྙིང་པོ་རྣམས། །ཡོན་ཏན་འབྲས་བུ་འཕྲིན་ལས་རྣམས། །མན་ངག་མདོ་བསྡུས་དུང་སྐྱོང་བཤད་དུ་གསོལ། །ཅེས་གསོལ་བ་བཏབ་སྟེ་ཞུསླ་པས། ཆོས་ཉིད་ཀྱི་གནས་ལུགས་དགོངས་<milestone unit="line" n="478.3"/>པ་མཛད་ནས་གསུངས་པ། །སྲིད་པ་ཐུགས་ཀྱི་མེ་ལོང་སྟེ། །ལྟ་བྱེད་རིག་པའི་རྒྱལ་པོའོ། །དེ་ཡིས་མདོ་རྩ་སྙིང་པོ་ནི། །མདོ་ནི་སྐུ་ལ་རྩ་བ་ཐུགས། །སྙིང་པོ་རང་བྱུང་ཡེ་ཤེས་སོ། །མན་ངག་མདོར་བསྡུས་བཤད་པར་<milestone unit="line" n="478.4"/>བྱ། །ལུས་ངག་ཡིད་གསུམ་དད་པས་ཉོན། །ཅེས་བཀའ་སྩལ་ཏོ། །སྐུ་ཡི་ལས་བྱེད་ཐུགས་ཀྱིས་འགྱུར། །སྙིང་པོ་འབྲས་བུ་འཛིན་པར་གསུང་། །དེ་ཡི་དབང་ཐོབ་བྱིན་རླབས་འདི་ལྟར་འབྱུང་། །སྐུ་ཡི་འཕྲིན་<milestone unit="line" n="478.5"/>ལས་ཐམས་ཅད་ཡོངས་སུ་རྫོགས་པ་སྟེ། ཕྱག་རྒྱ་ཆེན་པོའི་ཐུགས་དང་གཉིས་མེད་དུས་གསུམ་ཀུན་ཏུ་སྦྱོར། ཐུགས་ཀྱི་འཕྲིན་ལས་ཡེ་ཤེས་ཀུན་ཏུ་སྦྱོར། །ས་བཅུ་ལམ་ལྔ་ཐབས་ཀྱི་རིམ་པས་སྦྱོར། །ཅེས་གསུངས།<milestone unit="line" n="478.6"/>སྙིང་པོས་འབྲས་བུ་ཕ་རོལ་ཕྱིན་པ་སྟེ། འཇིགས་པའི་བདུད་རྣམས་བསྒྲལ་ཏེ། མངོན་པར་རྫོགས་པར་སངས་རྒྱས་ཞེས་དམ་ཚིག་ང་ཡིས་བཤད། དེ་ནས་ཡང་དག་བཤད་བྱ་བ། །འབྲས་བུ་ཡེ་ཤེས་རྟོགས་པར་བྱ་<milestone unit="page" n="479"/><milestone unit="line" n="479.1"/>༄༅། །བའི་ཕྱིར། །སྲིད་པ་ལྟ་བྱེད་རྒྱལ་པོ་བསྟན། །དེ་ལྟར་སྙིང་རྗེ་དམིགས་དང་ལྡན། །ཡེ་ཤེས་སྦྱན་ཅིག་ཀུན་ཏུ་གཟིགས། ཁམས་གསུམ་ལ་ནི་རྣམ་པར་འབྱེད་ཅིང་ལྟ། །སྙིང་རྗེ་ཁྱེད་ཀྱིས་ཐེག་པར་<milestone unit="line" n="479.2"/>བྱེད། །ཐེག་པ་ཀུན་གྱི་འབྲས་བུ་རྣམས། །ཐེག་པ་ཆེན་པོས་དབང་དུ་བསྡུས། །ཞེས་དམ་ཚིག་ཆེན་པོ་ང་ཡིས་བཤད། །དེ་ནས་ཡང་ཞུས་པ། ཨེ་མ་ཧོ། འབྲས་བུ་ངོ་མཚར་སྙིང་པོའི་དོན། །རྫོགས་པའི་སངས་<milestone unit="line" n="479.3"/>རྒྱས་ཐུགས་རྗེ་ཅན། །བྱིན་རླབས་ཐུགས་ལ་འཆར་བ་བྱང་ཆུབ་སེམས་དཔའི་ཀླུ། སྙིང་རྗེ་བྱིན་རླབས་ཐུགས་ལ་ཐོས་པའི་ཀླུ་རྒྱལ་ངོ་མཚར་ཅན། བདག་ཅག་བྱང་ཆུབ་བསྒྲུབ་པའི་ཕྱིར། །འབྲས་བུ་ཡེ་ཤེས་ཀྱི་ངང་ངོ་<milestone unit="line" n="479.4"/>བོ་རང་བཞིན་ཇི་ལྟར་དུ་གནས། །འཕྲིན་ལས་ཡོན་ཏན་མན་ངག་ཇི་ལྟར་དུ་གནས། །མདོར་བསྡུས་དུང་སྐྱོང་བདག་ལ་བཤད་དུ་གསོལ། །ཅེས་གསོལ་བ་བཏབ་སྟེ་ཞུསླ་པ་དང་། ཐེག་པ་ཀུན་གྱི་ཁྱད་པར་ལ་<milestone unit="line" n="479.5"/>དགོངས་ནས་གསུངས་པ། བྱང་ཆུབ་བསྒྲུབ་པའི་ཀླུ་རྒྱལ་དུང་སྐྱོང་དད་པ་ཅན། བྱང་ཆུབ་སེམས་དཔས་བཤད་ཀྱིས་ཉོན། །འབྲས་བུ་ཡེ་ཤེས་ཀྱི་ངང་ཐིག་ལེ་ཉག་གཅིག་ངོ་བོ་མཉམ་པ་ཉིད། རང་བཞིན་ཐུགས་རྗེ་<milestone unit="line" n="479.6"/>ཆེན་པོའི་བྱིན་བརླབས་ཀུན་ལ་མཉམ་པར་གནས་སོ། །དེ་ཡི་མན་ངག་མདོར་བསྡུས་ནི། །ངང་དང་ངོ་བོ་རང་བཞིན་གསུམ། །ཡེ་ཤེས་ཅིག་པས་གཟུགས་སྐུ་ཅིར་ཡང་འཆར། །དཔེར་ན་ཟླ་བ་ཆུ་དང་ཆུ་ཟླ་<milestone unit="page" n="480"/><milestone unit="line" n="480.1"/>བཞིན། །ཡེ་ཤེས་གཅིག་ལས་གཟུགས་ཀྱི་བྱེ་བྲག་སྣ་ཚོགས་འབྱུང་། །དཔེར་ན་གཟུགས་དང་གཟུགས་བརྙན་མེ་ལོང་བཞིན། །མེ་ལོང་གསལ་བས་གཟུགས་བརྙན་སྣང་བ་ཡིན། །གཟུགས་བརྙན་སྣང་བས་གཟུགས་<milestone unit="line" n="480.2"/>སྐུ་གསལ་བ་ཡིན། །གཟུགས་སྐུ་གསལ་བས་སྙིང་པོ་ཤར་བ་ཡིན། །སྙིང་པོ་རང་བྱུང་ཡེ་ཤེས་ཏེ། །དཔེར་ན་ཀླུ་ཡི་རྒྱལ་པོ་ང་མེད་ན། །འཇིག་རྟེན་འདི་རུ་ཆར་ཆུ་ཅི་ལས་བྱུང་། །ཆར་ཆུ་མེད་ན་མེ་ཏོག་ཅི་ལ་<milestone unit="line" n="480.3"/>འཁྲུང་། །མེ་ཏོག་མེད་ན་འབྲས་བུ་ག་ནས་འབྱུང་། །འབྲས་བུ་མེད་ན་སྙིང་པོ་ཅི་ལ་གདགས། །འབྲས་བུ་དེ་ནི་ཀླུ་རྒྱལ་ང་ཡི་བྱིན་རླབས་སོ། །འབྲས་བུ་ཡེ་ཤེས་མེད་ན་སྙིང་པོ་ཅི་ལ་འཆར། །སྙིང་པོ་མེད་ན་གཟུགས་<milestone unit="line" n="480.4"/>སྐུ་ཅི་ལ་སྣང་། །གཟུགས་སྐུ་མེད་ན་འབྲས་བུ་ཅི་ལ་གྲུབ། །འབྲས་བུ་མེད་ན་སྙིང་པོ་ཅི་ལ་གདགས། །དེ་ཕྱིར་དམ་ཚིག་ཆེན་པོ་ང་ཡིས་བཤད། །ཆོས་ཉིད་དོན་གྱི་གནས་ལུགས་འདི་བཞིན་ཏེ། །སྙིང་རྗེ་ཆེན་པོ་ཐེག་<milestone unit="line" n="480.5"/>པའི་མཆོག །འགྲོ་དོན་གཞན་ལ་དམིགས་པས་བྱང་ཆུབ་མཆོག་གི་ལམ། །ལམ་གྱི་ཡན་ལག་ཐབས་ཀྱིས་སྤྱད། །དེ་བཞིན་རྟོགས་པས་རྣལ་འབྱོར་པས། །དང་པོ་ཚོགས་ལམ་སྐྱེད་པ་ནས། །ཐར་ལམ་སྟོང་ཉིད་མན་<milestone unit="line" n="480.6"/>ཆད་དུ། །འགྲོ་དོན་གཞན་ལ་དམིགས་པས་སྤྱད། །དེ་ཡི་ཐེག་པའི་ཁྱད་ཕྱེ་ནས། །ཐེག་པ་ཀུན་གྱི་འབྲས་བུ་རྣམས། །ཐེག་པ་ཆེན་པོས་དབང་དུ་སྡུད། །འབྲས་བུ་ཐར་པ་འཐོབ་པར་བཤད། །དེ་ནས་ཡང་དག་བཤད་<milestone unit="page" n="481"/><milestone unit="line" n="481.1"/>༄༅། །སྡུད། །འབྲས་བུ་ཐར་པ་འཐོབ་པར་བཤད། །དེ་ནས་ཡང་དག་བཤད་བྱ་བ། །རྩ་བ་བྱང་ཆུབ་སེམས་ཀྱི་ལས། །སྙིང་རྗེ་མཆོག་དང་མ་ལྡན་ན། །དོན་བྱེད་གྲུབ་པར་ངས་མ་གསུངས། །ཐེག་པ་ཆེན་<milestone unit="line" n="481.2"/>པོའི་སྙིང་རྗེ་སྤྱི་དོན་ཡོངས་ལ་དགོངས་པ་སྟེ། །ངོ་བོ་སྟོང་ཉིད་དག་པ་ལ། །སྙིང་པོ་ཡེ་ཤེས་ཅིར་ཡང་འཆར། །རང་བཞིན་ཐུགས་རྗེ་ཆེན་པོ་ལ། །བྱིན་རླབས་ཐུགས་རྗེ་བྱང་ཆུབ་སེམས་ཀྱིས་ཁྱབ། །གནས་<milestone unit="line" n="481.3"/>ལུགས་ཐིག་ལེ་ཉག་གཅིག་ལ། །ཡོན་ཏན་འཕྲིན་ལས་ཐམས་ཅད་རྫོགས། །ཞེས་གསུངས། དངོས་གཞི་བྱང་ཆུབ་སེམས་ཀྱི་ལམ། །སྙིང་པོར་གནས་པས་བྱང་ཆུབ་སེམས་གཟུགས་སྐུར་སྤྲུལ་པ་ཡིན། །དངོས་གཞི་<milestone unit="line" n="481.4"/>བྱང་ཆུབ་སེམས་ཀྱི་གཞི། །ངོ་བོ་བདག་པས་ཡེ་ཤེས་གསལ་བ་ཡིན། །དངོས་གཞི་བྱང་ཆུབ་སེམས་ཀྱི་དངོས་གཞི་ནི། །སྙིང་རྗེ་ཤར་བས་ཐེག་པའི་ཆོ་གཅེས་བྱ། །དམ་ཚིག་ཆེན་པོ་ང་ཡིས་གདམས། །སྲིད་པ་ལྟ་<milestone unit="line" n="481.5"/>བྱེད་ཐུགས་ཀྱི་མེ་ལོང་བསྟན་པའི་ལེའུ་སྟེ་བདུན་པའོ།། །།དེ་ནས་འཁོར་རྣམས་ཀྱིས་ཞུས་པ། ཨེ་མ་ངོ་མཚར་སྙིང་པོའི་དོན། །ཆོས་ཉིད་བདེན་པའི་དོན་མཐོང་ཀླུ་རྒྱལ་དབང་གི་མཆོག །དམ་ཚིག་ལས་ཀྱི་རྒྱལ་<milestone unit="line" n="481.6"/>པོ་བསྒྲུབ་པའི་ཕྱིར། །བསྙེན་བསྒྲུབ་ལས་ཀྱི་སྦྱོར་ཀ་ལས་ཀྱི་འབྲས་བུ་རྣམས། །འཁོར་རྣམས་ཀུན་ལ་བཤད་དུ་གསོལ། །ཅེས་ཞུས་པས། ལས་ཀྱི་དོན་བྱེད་པ་ལ་དགོངས་ནས་གསུངས་པ། །ཨེ་མ་ཧོ། དོན་<milestone unit="page" n="482"/><milestone unit="line" n="482.1"/>བྱེད་ཐུགས་ལས་སྤྲུལ་པའི་ཀླུ་ཆེན་བརྒྱད། །བསྙེན་བསྒྲུབ་ལས་སྦྱོར་བཤད་ཀྱིས་ཀུས་པར་ཐུད། །ཅེས་བཀའ་སྩལ་ཏོ། །བསྙེན་པས་རང་རྒྱུད་སྐྱོར་བ་སྟེ། །ཐུགས་ཀྱི་བསྒྲུབ་པ་ཤིན་ཏུ་གཅེས། །སྒྲུབ་པས་ལས་ཀྱི་<milestone unit="line" n="482.2"/>བདག་པོ་དབང་དུ་སྡུད་པ་སྟེ། །བྱིན་རླབས་དབང་རྣམས་རྫོགས་པ་གཅེས། །ལས་ཀྱི་སྦྱོར་ཀས་ལས་ཀྱི་འབྲས་བུ་སོ་སོར་བྱེད་པ་སྟེ། །དམིགས་པའི་སྙིང་རྗེས་ཟིན་པ་གཅེས། །དེ་ཡི་སྒྲུབ་ཐབས་བཤད་པ་<milestone unit="line" n="482.3"/>ནི། །བཅས་དང་བཟླས་ལུགས་སྒོམ་ཐབས་གསུམ། །བཀའ་ཡི་འཁྲུལ་འཁོར་མན་ངག་ལྔ་རུ་བསྡེབས། །བསྙེན་པའི་བཅས་ལ་གཉིས་སུ་བཤད། །མཆོད་རྟེན་བཅའ་དང་འཁོར་ལོ་བསྐོར། །འཁོར་ལོ་དག་ལ་གསུམ་<milestone unit="line" n="482.4"/>དུ་བཤད། །སྲིད་པ་སྐུ་ཡི་འཁོར་ལོ་དང་། །བརྗོད་པ་གསུང་གི་འཁོར་ལོ་དང་། །ཡེ་ཤེས་ཐུགས་ཀྱི་འཁོར་ལོའོ། །དེ་ཡི་བསྐོར་ཐབས་འདི་བཞིན་ཏེ། །སྲིད་པ་སྐུའི་འཁོར་ལོ་གཟུགས་སུ་བསྐོར། །གཟུགས་དང་<milestone unit="line" n="482.5"/>གཟུགས་བརྙན་ཚུལ་དུ་འཁོར། །བརྗོད་པ་གསུང་གི་འཁོར་ལོ་སྙིང་པོ་སྔགས་ཀྱི་ཚིག་གིས་བསྐོར། །སྙིང་པོ་དང་འབྲས་བུ་བཞིན་དུ་འཁོར། །ཡེ་ཤེས་ཐུགས་ཀྱི་འཁོར་ལོ་བྱང་ཆུབ་སེམས་ལ་འཁོར། །སྦྱོར་བ་ཐབས་<milestone unit="line" n="482.6"/>ཀྱི་ཤེས་རབ་ཚུལ་དུ་འཁོར། །དེ་ཡི་ཡོན་ཏན་བསྟན་པ་ནི། །དཔེར་ན་ནོར་བུ་རིན་ཆེན་འདྲ། །དགོས་དགུ་སེམས་ཀྱི་འདོད་དགུ་འབྱུང་ཞེས་བཤད། །མཆོད་རྟེན་བཅའ་བ་ལས་ཀྱི་བསྒོམ་ཐབསབཞིན། །བཟླས<milestone unit="page" n="483"/><milestone unit="line" n="483.1"/>༄༅། །ལུགས་དག་ལ་རྣམ་པ་བཞི། །ཡེ་ཤེས་ཐིག་ལེའི་བཟླས་པ་དང་། །ཐུགས་རྗེ་བསྐྱེད་པའི་བཟླས་པ་དང་། །ཆོས་ཉིད་གསལ་བའི་བཟླས་པ་དང་། །འབྲས་བུ་བསྡུད་པའི་བཟླས་པའོ། །དེ་ཡི་ཡོན་ཏན་<milestone unit="line" n="483.2"/>བསྟན་པ་ནི། །རི་རབ་གླིང་བཞིའི་ཆས་པ་འདྲ། །བྱེད་པ་སེམས་ཅན་ཀུན་དོན་བྱེད། །བསྒོམ་ཐབས་དག་ལ་རྣམ་པ་གཉིས། །རང་རྒྱུད་སྐྱོར་བའི་ཏིང་འཛིན་དང་། །ཡེ་ཤེས་ཐིག་ལེ་རྒྱས་པའི་སྒོམ་པའོ། །དེ་ཡི་<milestone unit="line" n="483.3"/>ཡོན་ཏན་སྟོབས་མཆོག་གླང་ལ་ཁལ་བཀལ་འདྲ། །ཐེག་པའི་ཁྱད་པར་སྙིང་རྗེས་འབྱེད། །བསྒྲུབ་པའི་བཅས་ལ་གཉིས་སུ་བཤད། །དཀྱིལ་འཁོར་བྲི་དང་གཉིས་སུ་མཆོད་པའི་བསྟན། །དཀྱིལ་འཁོར་དག་ལ་<milestone unit="line" n="483.4"/>གསུམ་དུ་བསྟན། །མཎྜལ་འཁོར་གྱི་དཀྱིལ་འཁོར་དང་། །ཕྱག་རྒྱ་ལུས་ཀྱི་དཀྱིལ་འཁོར་དང་། །རིག་པ་སེམས་ཀྱི་དཀྱིལ་འཁོར་དང་། །དེ་ཡི་བྲི་ཐབས་འདི་བཞིན་ཏེ། །མཎྜལ་ཚོན་གྱི་དཀྱིལ་འཁོར་ནི། །དམ་ཚིག་<milestone unit="line" n="483.5"/>གཙང་བའི་སྔགས་པས་བྲི། །ཕྱག་རྒྱ་ལུས་ཀྱི་དཀྱིལ་འཁོར་ནི། །བྱིན་བརླབ་དབང་བསྐུར་རྫོགས་པས་བྲིས། །རིག་པ་སེམས་ཀྱི་དཀྱིལ་འཁོར་ནི། །སེམས་དབང་ཐོབ་པའི་བླ་མའི་བྱིན་བརླབས་ཞུགས་པས་བྲི། །དེ་<milestone unit="line" n="483.6"/>ཡི་ཡོན་ཏན་བསྟན་པ་ནི། །མུན་ནག་ནང་དུ་མེ་སྒྲོན་བཏེག་པ་འདྲ། །བྱིན་བརླབས་ཐོབ་པས་བར་གཅོད་སེལ། །མཆོད་རྟེན་དག་ལ་རྣམ་པ་གཉིས། །དམིགས་པ་རྟེན་གྱི་མཆོད་པ་དང་། །རྟེན་མེད་སེམས་ཀྱི་མཆོད་<milestone unit="page" n="484"/><milestone unit="line" n="484.1"/>པའོ། །དེའི་ཡོན་ཏན་ཞིང་ལ་ཆུ་ལུད་བརྟེན་པ་འདྲ། །ཐབས་དང་ལྡན་པས་བྱིན་གྱིས་བརླབས། །བཟླས་ལུགས་དག་ལ་རྣམ་པ་གསུམ། །དམ་ཚིག་རྗེས་དྲན་སྲོག་གི་བཟླས་པ་དང་། །ལས་ལ་ཞུགས་པའི་བཟླས་པ་<milestone unit="line" n="484.2"/>དང་། །མགོ་འདྲེན་སྙིང་རྗེའི་བཟླས་པའོ། །དེ་ཡི་ཡོན་ཏན་བསྟན་པ་ནི། ཁྲག་སྤྱང་གཟན་ལ་གདུང་བ་འདྲ། །ལས་ཀྱི་རང་གཤེད་རང་ལ་དབབ་པའོ། །བསྒོམ་ཐབས་དག་ལ་གསུམ་དུ་བསྟན། །གཉེན་པོ་སྟོབས་<milestone unit="line" n="484.3"/>ཀྱིས་སྒོམ་པ་དང་། །ལས་མཁན་བདག་པོར་སྒོམ་པ་དང་། །དམིགས་པ་གཤེད་ལ་དབབ་པའི་སྒོམ་པའོ། །དེ་ཡི་ཡོན་ཏན་སྐྱེས་བུ་ལས་ལ་ཞུགས་པ་འདྲ། །ལས་ཀྱི་བྱིན་རླབས་སོ་སོར་འབྱུང་། །སྦྱོར་ཀའི་བཅས་དང་<milestone unit="line" n="484.4"/>བཟླས་ལུགས་སྒོམ་ཐབས་གསུམ། །འཕྲིན་ལས་བཞིའི་བསྐྲུབ་པ་སྟེ། །བི་ཤྭ་ཀར་མའི་བཟོ་འདྲ་དགོས། །དེ་ཡི་ཡོན་ཏན་བསྟན་པ་ནི། །ཡིད་བཞིན་ནོར་བུ་རིན་པོ་ཆེ། །རྒྱལ་མཚན་རྩེ་བཏགས་མཆོད་པ་<milestone unit="line" n="484.5"/>འདྲ། །དགོད་འདོད་ཐམས་ཅད་དེ་ལས་འབྱུང་། །ཞེས་དམ་ཚེག་ཆེན་པོ་ང་ཡིས་བཤད། །བསྐྱེད་བསྒྲུབ་ལས་ཀྱི་གཞུང་བསྟན་པའི་ལེའུ་སྟེ་བརྒྱད་པའོ།། །།དེ་ནས་ཡང་དག་བཤད་བྱ་བ། །ལས་ཀྱི་རྒྱལ་པོ་བསྒྲུབ་<milestone unit="line" n="484.6"/>པ་ལ། །མདོ་རྩ་སྙིང་པོའི་སྒོར་ལུགས་བསྟན། །རྩ་བ་བྱང་ཆུབ་སེམས་ཀྱི་ལས། །མདོ་རྩ་སྙིང་པོ་འདི་བཟླས་ན། །ཉི་མ་ཤར་གནས་ལ་ཤར་བ་འདྲ། །ཨོ་ག་རུ་ཌ་ཙ་ལེ་ཙ་ལེ་ཧུ༷་ཕཊ། ལས་ཀྱི་རྒྱལ་པོ་ཐུགས་རྗེར་<milestone unit="page" n="485"/><milestone unit="line" n="485.1"/>༄༅། །འཆར། །ཡེ་ཤེས་སྐུ་སྟེ་རང་འབྱུང་བ། །ཕྱོགས་བཅུར་སངས་རྒྱས་ཐམས་ཅད་ཀྱི། །ཡོན་ཏན་འབྲས་བུའི་བསྒྲུབ་པ་ཡིན། །ཐུགས་རྗེ་ཆེན་པོའི་རང་བཞིན་སངས་རྒྱས་ཐུགས་ཀྱི་སྒྲུབ་པའོ། །དེ་ཕྱིར་སྙིང་<milestone unit="line" n="485.2"/>པོ་དེ་ལ་བྱོས། །ཧུ༷་ནཱ་ག་རྭ་ཛ། ས་མ་ཡ་ཛ། མདོ་རྩ་སྙིང་པོ་དེ་ལ་དྲངས་པས་ན། །བི་ཤོ་ཀར་མའི་ལག་ཏུ་བཟོ་གཏད་ན། །ལས་ཀྱི་རྒྱལ་པོ་རང་ལ་སྟོན། །ཀར་མ་ལས་མཁན་གྲུབ་པ་སྟེ། །ལས་བྱེད་སྤྲུལ་པའི་ཀླུ་<milestone unit="line" n="485.3"/>རྟགས་ཏེ། །ཡིད་བཞིན་འཛིན་གྱི་ཐུགས་སྤྲུལ་ཀླུ། །ཀླུ་ཡི་རྒྱལ་པོའི་ཐུགས་བསྒྲུབས་ཏེ། །བྱིན་རླབས་ཕུན་སུམ་ཚོགས་དོན་འབྱུང་། །ཞེས་བཤད། དེ་ན་དེ་ལ་ནན་ཏན་བྱོས། །དེ་ནས་ཡང་དག་བཤད་པར་བྱ། །ལས་<milestone unit="line" n="485.4"/>ཀྱི་རྒྱལ་པོ་སྒྲུབ་པའི་ཕྱིར། །སྐུ་གསུང་ཐུགས་དང་ཡོན་ཏན་འཕྲིན་ལས་ལྔའི་མདོ་རྩ་སྙིང་པོ་བཤད། འཁོར་རྣམས་གུས་པའི་ཡིད་ལ་ཟུང་། །ཞེས་བཀའ་སྩལ་ཏོ། །དམ་ཚིག་མཁའ་ལྡིང་རྒྱལ་པོའི་བཀའ་ལས་འདས་<milestone unit="line" n="485.5"/>ན་ཀླུ་རྣམས་བསྲེགས། །དེ་ནས་དམ་ཚིག་མཁའ་ལྡིང་རྒྱལ་པོ་ལ། །དམ་ཚིག་གཞུང་དུ་བལྟ་བར་བྱ། །དམ་ཚིག་མཁའ་ལྡིང་རྒྱལ་པོ་ཡང་། །རྩ་བ་བྱང་ཆུབ་སེམས་ཀྱི་དོན། །དེ་ཡི་མན་ངག་མདོར་བསྡུས་འདི་བཞིན་<milestone unit="line" n="485.6"/>ནོ། །ག་རུ་ཎ་ཙ་ལེ་ཙ་ལེ་ཧུ༷་ཕཊ། ཐུགས་ཀྱིས་སྙིང་པོ་དགུ་པའོ། །འདི་ནི་གདུང་གི་དྲག་སྔགས་སོ། །ཨོད་ཀ༷་ཨོད་ཀ༷་ཁྱུང་ཀ་ར་ཁྱུང་ཀ་ར། བཛྲ་དབྱིག་དུ། མ་ཧྭ་ཀྲོ་ཏ་ཧུ༷་ཕཊ། འདི་ནི་སྐུའི་སྙིང་པོའོ། །ཨོ་བཛྲ་བྷ་<milestone unit="page" n="486"/><milestone unit="line" n="486.1"/>ཏི་བྷ་རུ་རུ་ཧུ༷་ཧུ༷་བཛྲ་བཛྲ་རྭ་ཛ་ཏྲི་ཛ་ཧུ༷་ཕཊ། དེ་བཟླས་འཕྲིན་ལས་ཡོངས་སུ་སྦྱོར། །ཞེས་གསུངས་སོ། །ཧ་པ་ཨོ་ས་ཏྲི་ལྔ་པ་འཕྲིན་ལས་ཀྱི་ཡང་སྙིང་དུ་བསྟན་པའོ། །མདོ་རྩ་སྙིང་པོ་སྔགས་ཀྱི་བསྐོར་ལུགས་བསྟན་<milestone unit="line" n="486.2"/>པའི་ལེའུ་སྟེ་བཅུ་པའོ།། །།དེ་ནས་ཡང་དག་བཤད་བྱ་བ། །མདོ་རྩ་སྙིང་པོའི་བསྐོར་ལུགས་ལ། །ཡོན་ཏན་འཕྲིན་ལས་འདི་སྦྱར་ན། །སྟོང་འཁོར་ལོས་སྒྱུར་བའི་རྒྱལ་པོ་འདྲ་སྟེ། སྲིད་པའི་ཀླུ་རྣམས་དབང་དུ་འདུ།<milestone unit="line" n="486.3"/>ཨོ་ཏ་ཀི་རྩ་ཏེ་བྱི་ཙ་ཏེ། ཧུ་ཡ་ཧུ་ཡ། ཧུ་ལུ་ཧུ་ལུ། སུ་རུ་ཏེ་སུ་རུ་ཏེ་ས་ས་ཧ། ནཱ་ག་རྭ་ཛ། ཙ་ཏུར་ལིང་ཁྲི་ཁྲག་རྒྱས་སྣི་ཤ་ཀུ་སྲ ནཱ་ག་ཤུ་པ་ལ་ལི། བྲེ་ཡང་ཀུ་རུ་མྱ་ར་ཡ་ཕཊ། ཡོན་ཏན་འཕྲིན་ལས་དེ་སྦྱར་ན། །རྒྱལ་<milestone unit="line" n="486.4"/>ཁྲིམས་བཀའི་ཆད་པ་གཅོད་པ་འདྲ་སྟེ། སྲིད་པའི་ཀླུ་རྣམས་སྒྲོལ་བར་འགྱུར། །སྡུག་བསྔལ་ཉེན་བྱེད་ལུས་ལ་འཆར། །ཡེ་ཤེས་ཐུགས་ཀྱི་འཁོར་ལོ་སྟེ། །སྲིད་པའི་ཀླུ་རྣམས་བཀའ་ལས་འདའ་ན་བསྲེག་ཅིང་བྲན་དུ་<milestone unit="line" n="486.5"/>བཀོལ། །ཞེས་དམ་ཚིག་ཆེན་པོ་དེ་ཡིས་བཤད། །དེ་ཕྱིར་འཕྲིན་ལས་དེ་བཞིན་བྱོས། །འཕྲིན་ལས་མདོར་བསྡུས་མན་ངག་རྩ་བར་གསུངས་པའི་ལེའུ་སྟེ་བཅུ་གཅིག་པའོ།། །།དེ་ནས་ཡང་འཁོར་རྣམས་ཀྱིས་ཞུས་<milestone unit="line" n="486.6"/>པ ཨེ་མ་ངོ་མཚར་སྙིང་པོའི་དོན། །བྱིན་གྱིས་བརླབས་ཀྱིས་ཐུགས་རྒྱུད་པའི་བཀའ། དབང་རྣམས་རིམས་ཀྱིས་ཐོབ་པའི་ཀླུ་རྒྱལ་ལས་ཀྱི་རྗེ། ལས་ཀྱི་རྒྱལ་པོ་སྒྲུབ་པའི་ཕྱིར། །མདོ་དོན་རྩ་བའི་སྙིང་པོ་ལ། །ཐབས་<milestone unit="page" n="487"/><milestone unit="line" n="487.1"/>༄༅། །ཀྱི་རྒྱལ་པོས་ཇི་ལྟར་སྦྱར། །མན་གང་མདོར་བསྡུས་གསུངས་པ་རྣམས། །དགེ་བསྙེན་བདག་ཅག་འཁོར་རྣམས་ལ། །འགྲོ་བའི་དོན་ལ་བཤད་པར་ཞུ། །ཞེས་གསོལ་བ་བཏབ་པས། ཀླུའི་རྒྱལ་<milestone unit="line" n="487.2"/>པོ་ཐུགས་རྟོག་པ་རིན་པོ་ཆེའི་འཁོར་ལོར་དགོངས་པ་མཛད་ནས་གསུངས་པ། ཨེ་མ་ཧོ། བདག་གི་བྱིན་བརླབས་ཐོབ་པ་དགེ་བསྙེན་ལས་ཀྱི་ཀླུ། ལེགས་པར་བཤད་ཀྱི་ལུས་ངག་བ་། ཅེས་བཀའ་སྩལ་<milestone unit="line" n="487.3"/>ཏོ། །ཐབས་ཀྱི་རྒྱལ་པོ་འཁོར་ལོས་སྦྱར། །དེ་ཡི་སྐོར་ཐབས་གཉིས་སུ་བཤད། །ཐུགས་རྗེ་རང་བྱུང་ཐེག་པ་ཁྱད་པར་གྱི་འཁོར་ལོ་དང་། དམ་ཚིག་ལས་ཀྱི་འཁོར་ལོའོ། །དེའི་བསྒོར་ཐབས་མན་ངག་མདོར་བསྡུས་<milestone unit="line" n="487.4"/>བཤད་པ་ནི། རྒྱུ་དང་རྐྱེན་དང་སྦྱོར་བ་གསུམ། །མན་ངག་གསུང་གིས་བསྒྲུབ་པར་བཤད། །ཐུགས་རྗེའི་རང་བྱུང་ལས་ཀྱི་འཁོར་ལོ་ནི། །རྩ་བ་བྱང་ཆུབ་སེམས་ཀྱི་དབང་ཐོབ་པས། །རྒྱུ་ནི་ཆོས་ཉིད་དག་པ་ལ། །རྐྱེན་<milestone unit="line" n="487.5"/>ནི་རང་བྱུང་ཡེ་ཤེས་སོ། །སྦྱོར་བ་ཐབས་དང་ཤེས་རབ་བོ། །དེ་དོན་རིག་པའི་རྣལ་འབྱོར་པས། །གཞུང་དང་མཐུན་པར་འཁོར་ལོ་བསྐོར། ཁུ་ནི་དར་དཀར་དག་ལ་བྱ། །རྐྱེན་ནི་གུར་ཀུམ་གླ་རྩི་ཆུ་ཡིས་སྦྱང་། །སྦྱོར་<milestone unit="line" n="487.6"/>བ་བྱང་ཆུབ་སེམས་ཀྱིས་བྲི། །བྱ་རྒོད་དང་རུའི་སྒྲོ་རྩ་ཡིས། །ཐུགས་རྗེ་ཐབས་ཀྱི་འཁོར་ལོ་བསྐོར། །ཕྱོགས་བཞི་མཚམས་བརྒྱད་དབུས་དང་དགུ། །མཁའ་ལྡིང་རྒྱལ་པོའི་ཞལ་ཕྱུང་སྟེ། །ཙན་དན་དཀར་པོའི་<milestone unit="page" n="488"/><milestone unit="line" n="488.1"/>རྩི་མཆོག་དང་། །བྱང་ཆུབ་སེམས་ཀྱི་བདུད་རྩི་བྱུག །དྲི་མཆོག་སྤོས་ཀྱི་དུད་པས་བདུག །སེམས་ལ་དབང་ཐོབ་རྣལ་འབྱོར་པས། །རྡོ་རྗེ་སེམས་དཔའི་དབང་ཐོབ་ཤོག །བྱང་ཆུབ་སེམས་སུ་བྱིན་གྱིས་བརླབས། །དེ་<milestone unit="line" n="488.2"/>ཡི་དབང་ཐོབ་བྱིན་བརླབས་ཞུགས་པའི་ཚེ། །བསམ་གཏན་དབང་དུ་འདུས་པ་སྟེ། །ས་བཅུ་ལམ་ལྔ་རིམ་པ་ཐབས་ཀྱིས་གནོན། །ཞེས་དམ་ཚིག་ཆེན་པོ་ང་ཡིས་བཤད། །དེ་ནས་ཡང་དག་བཤད་བྱ་བ། །དམ་ཚིག་<milestone unit="line" n="488.3"/>ལས་ཀྱི་འཁོར་ལོ་ནི། །རྒྱུ་ནི་ཀུན་གཞི་བྱང་ཆུབ་སེམས། །རྐྱེན་ནི་འབྱུང་བ་རྣམ་པ་ལྔ། །སྦྱོར་བ་རྟེན་ཅིང་འབྲེལ་བའོ། །དེ་ཡི་མན་ངག་མདོ་བསྡུས་ནི། །བསྒྲུབ་པའི་དུས་དང་སད་པའི་དུས། །སྒྲུབ་པའི་དུས་སུ་འདི་<milestone unit="line" n="488.4"/>བཞིན་ཏེ། །རྒྱུ་ནི་དར་ཚོན་སྣ་ལྔ་ཡིས། །རིན་པོ་ཆེ་ཡི་སྙུག་གུའམ། །དད་པའི་མཆུ་ཡི་དམ་ཚིག་ལས་ཀྱི་འཁོར་ལོ་བསྐོར། །ཕྱོགས་བཞི་མཚམས་བརྒྱད་དབུས་དང་དགུ། །ཀླུ་ཡི་རྒྱལ་པོའི་ཞལ་བྱུང་སྟེ། །སྙིང་པོ་ལྔ་<milestone unit="line" n="488.5"/>ཡི་བཅུད་བླུག་ལ། །རིན་ཆེན་ལྔ་དང་སྙིང་པོ་ལྔ། །མེ་ཏོག་ལྔ་དང་འབྲུ་ལྔ་གཙོ་བྱས་ཏེ། །སྨན་སྣ་སྟོང་གི་ཆུ་ཡིས་བྱུག །རྩི་མཆོག་སྤོས་ཀྱི་བདུག་པས་བདུག །དམ་ཚིག་བསྲུང་ཞིང་དབང་བསྐུར་བྱ། །ཕུན་སུམ་ཚོགས་<milestone unit="line" n="488.6"/>པར་བྱིན་གྱིས་བརླབ། །དེ་ཡི་དབང་རྣམས་ཐོབ་པའི་ཚེ། །འདོད་པ་དགུ་འགྱུར་དབང་དུ་འདུས་པ་སྟེ། །འཇིག་རྟེན་འདི་རུ་ལོངས་སྤྱོད་འཕེལ་བར་འགྱུར། །ཞེས་དམ་ཚིག་ཆེན་པོ་ང་ཡིས་བཤད། །དེ་ནས་ཡང་དག་<milestone unit="page" n="489"/><milestone unit="line" n="489.1"/>༄༅། །བཤད་བྱ་བ། །གསང་བའི་མན་ངག་མཆོག་ཏུ་སྒྲུབ། །ཐབས་དང་ཤེས་རབ་ལྟོ་སྦྱར་ལ། །དབང་དུ་བསྡུ་ཞིང་བྱིན་གྱིས་བརླབས་ཏེ། །འདོད་པ་ལྔའི་གསོལ་བ་གདབ། །སྙིང་རྗེ་མཆོག་དང་རབ་ལྡན་<milestone unit="line" n="489.2"/>ཏེ། །བྱིན་བརླབས་ཕུན་སུམ་ཚོགས་པར་འབྱུང་། །དེ་ནས་རིན་པོ་ཆེ་ཡི་གདུང་རྟེན་ནམ། །ལ་ཅའི་ག་འུའི་ནང་དུ་བཞུགས་སུ་གསོལ། །མཆོད་དང་བསྟོད་པ་ཅི་ནུས་བྱ། །དེ་ཡི་ཡོན་ཏན་འཕྲིན་ལས་ནི། །བསོད་<milestone unit="line" n="489.3"/>ནམས་འཕེལ་ཞིང་ཡོན་ཏན་འགྲུབ། །ཅེས་དམ་ཚིག་ཆེན་པོ་ང་ཡིས་བཤད། །ལས་ཀྱི་སྦྱོར་བའི་ལེའུ་སྟེ་བཅུ་གཉིས་པའོ།། །།དེ་ནས་ཡང་དག་བཤད་བྱ་བ། །དམ་ཚིག་ལས་ཀྱི་ཕྱག་རྒྱ་འཁོར་ལོ། །བསྒྲལ་བའི་<milestone unit="line" n="489.4"/>འཁོར་ལོ་སྟེ། ཁུ་ནི་སྦལ་ནག་གླུད་བུའམ། །སྦྲུལ་ནག་གི་ཤུན་པ་ལ། རྐྱེན་ནི་ནད་པའི་རྩ་ཁྲག་དུག་ཆུ་ནག་བོས་སྦྱར། །སྦྱོར་བ་དམྱགས་པ་དྲག་པོས་བྲི། །དུག་ཟན་རྨ་བྱའི་མདོངས་རྩའམ། །མཛེས་པའི་སྤྲིན་ལག་<milestone unit="line" n="489.5"/>རུས་པ་ཡིན། །དམ་ཚིག་ལས་ཀྱི་འཁོར་ལོ་བསྐོར། །ཕྱོགས་བཞི་མཚམས་བརྒྱད་དབུས་དང་བཅུ། །གནོད་བྱེད་ཀླུ་ཡི་ཞལ་བྱུང་ལ། །ཐང་ཤིང་ནག་པོའི་དུག་ཆུ་བླུད། །གུ་གུལ་སྦྱར་བའི་དུད་བས་བདུག །བདག་<milestone unit="line" n="489.6"/>ཉིད་ཆེན་པོའི་ང་རྒྱལ་གྱིས། །དགུག་གཞུག་བྱ་ཞིང་ཐུན་གྱིས་བྲབ། །ཐུན་དང་དྲག་པོའི་སྦྱིན་སྲེག་ལས། །དེ་ལ་དམིགས་ཤིང་དྲག་ཏུ་བསྒྲལ། །དེ་ཡི་ལས་རིམས་རྫོགས་པ་དང་། །ཐལ་བ་བག་ཕྱེ་གཟུགས་ཤ་<milestone unit="page" n="490"/><milestone unit="line" n="490.1"/>སྦྱོར། །ནད་པའི་ཁྲག་དང་དུག་ཆུས་སྦྲུ། །གང་གནོད་བགེགས་ཀྱི་ལིང་ཀ་བཅའ། །སྙིང་ཁར་དུག་གསུམ་ཡི་གེ་དང་། །རང་གི་སྲོག་སྙིང་དྲག་པོ་སྦྲེལ། །ཚོན་སྣ་ལྔ་ཡིས་སྐུད་པས་བཅིང་། ཁྱིའམ་རབས་ཆད་ཐོད་པར་<milestone unit="line" n="490.2"/>གཞུག །བལ་ནག་རེ་པ་ནག་པོས་ག་ས་ཏེ། །མཆོད་རྟེན་འོག་གམ་རང་གི་འོག་ཏུ་གནན། །བསྒྲལ་བའི་སྦྱོར་བ་བསྟན་པའི་ལེའུ་སྟེ་བཅུ་གསུམ་པའོ།། །།དེ་ནས་ཡང་ཞུས་པ། ངོ་མཚར་སྙིང་པོ་དོན་པས།<milestone unit="line" n="490.3"/>ཤེས་རབ་རྒྱུད་ལས་སྐྱེ་བའི་ཀླུ་རྒྱལ། ཨེ་མ་ཧོ། མདོ་དོན་རྩ་བའི་སྙིང་པོ་ལ། །ཐབས་ཀྱི་རྒྱལ་པོས་བསྒྲུབ་པ་ལ། །ཉམས་མྱོང་ལས་ཀྱི་དྲོད་ཚད་ཇི་ལྟར་འབྱུང་། །བྱང་ཆུབ་སེམས་དཔའ་དགེ་བསྙེན་བདག་ཅག་<milestone unit="line" n="490.4"/>འཁོར་རྣམས་ལ། །མ་ནོར་རིམ་པས་བཤད་དུ་གསོལ། །ཅེས་ཞུས་པས། དོན་རྟགས་ལ་དགོངས་ནས་གསུངས་པ། ཨེ་མ་ཧོ། རྫོགས་པའི་སངས་རྒྱས་ཐུགས་རྗེའི་མཆོག །འགྲོ་བའི་དོན་དུ་བཤད་པར་བྱ། །ཀླུ་རྒྱལ་<milestone unit="line" n="490.5"/>མ་དྲོས་གུས་པར་ཉོན། །རྟགས་ཀྱི་རིམ་པ་འདི་མེད་ན། །རྒྱ་མེད་རི་དྭགས་ཤོར་བ་འདྲ། །ལས་ཀྱི་དོན་མེད་ཕྱལ་པར་འགྱུར། །དེ་ནས་རྟགས་འདི་ཡིད་ལ་ཟུང་། །རྟགས་ལ་གཉིས་སུ་བཤད་པར་བྱ། ཁྱུང་གི་རྟགས་<milestone unit="line" n="490.6"/>དང་ཀླུ་ཡི་རྟགས། །ཀླུ་ཡི་རྟགས་ལ་གཉིས་སུ་བཤད། །ཡེ་ཤེས་གྲུབ་དང་ལས་ཀྱི་ཀླུ། །ཡེ་ཤེས་ཀླུ་ཡི་གྲུབ་རྟགས་ནི། །ཆུ་བོ་རྒྱ་མཚོ་དལ་འཇམ་དང་། །དེ་ལརངབཞིནའགྲོདངགྲུཡིསགཅོད། །རྒྱམཚོ་གཏིང་<milestone unit="page" n="491"/><milestone unit="line" n="491.1"/>༄༅། །ནས་ནོར་བུ་འདོན། །རིན་ཆེན་རྙེད་དང་འབྲས་བུ་སྡུད། །སྨན་གྱི་ནགས་ལ་སྨན་འཚོལ་དང་། །ནགས་ཚལ་ཤིང་གི་དྲུང་དུ་སྒོམ། །མེ་ཏོག་རྒྱས་པའི་ཚལ་དུ་འགྲོ། །འབྲས་བུ་ཅན་གྱི་སྐྱེ་ཤིང་<milestone unit="line" n="491.2"/>འཛུགས། །ལོ་ཏོག་འབྲས་བུ་སྨིན་པ་རྩང་། །ས་མཁར་ཕོ་བྲང་མཐོན་པོ་རྩིག །ཐང་ཡུལ་ཆེན་པོ་མཐོང་བ་རྣམས། །དེ་ལ་ཡིད་དུ་འོང་ཞིང་ཉམས་དགའ་སྤྲོ་བ་སྐྱེས་པ་རྣམས། །ཀླུ་ཡི་རྒྱལ་པོའི་གྲུབ་རྟགས་ཏེ། །ཡི་གེ་<milestone unit="line" n="491.3"/>ཀླུ་ཡི་འཁོར་ལོ་ལ། །རབ་གནས་མཆོད་པ་བྱ་ཞིང་གསོལ་བ་གདབ། །དེ་རྟགས་དེ་ལ་དགོས་འདོད་ཐམས་ཅད་འབྱུང་། ཞེས་བཤད། དེ་ནས་ཡང་དག་བཤད་བྱ་བ། །ལས་ཀྱི་ཀླུ་ཡི་གྲུབ་རྟགས་ནི། །རབ་ཏུ་ས་<milestone unit="line" n="491.4"/>གཡོས་འབྱུང་བ་དང་། །འོན་དང་སྒྲ་སྙན་འབྱུང་བ་དང་། །བདུད་རྩི་མཚོ་མོ་རྡོལ་བ་དང་། །ནོར་བུ་རིན་ཆེན་འཆང་བ་དང་། །མཆོད་པ་བྱེ་བྲག་ཤོམ་རྣམས་ནི། །སེམས་ཅན་དོན་བྱེད་ལས་ཀྱི་ཀླུའི་གྲུབ་རྟགས་ཡིན།<milestone unit="line" n="491.5"/>རྣལ་འབྱོར་དམ་ཚིག་ལ་གནས་པར་བྱ་སྟེ། དམ་ཚིག་ལས་ཀྱི་འཁོར་ལོ་ལ། །རབ་ཏུ་གནས་པ་བྱ་ཞིང་། དམ་ཚིག་གི་མཆོད་པ་བྱ་ཞིང་དད་པའི་ཚོགས་བསྐྱེད་པར་བྱའོ། །བྱིན་བརླབས་ཡོངས་སུ་རྫོགས་པར་བྱེད།<milestone unit="line" n="491.6"/>རྣལ་འབྱོར་པ་དངོས་གྲུབ་ཡོངས་སུ་རྫོགས་ཅི་འདོད་པ་འབྱུང་ཞེས་དམ་ཚིག་ཆེན་པོ་ང་ཡིས་བཤད། དེ་ནས་ཡང་དག་བཤད་བྱ་བ། ཁྱུང་གྲུབ་པའི་རྟགས་ལ་གཉིས་ཏེ། ཡེ་ཤེས་ཀྱི་ཁྱུང་གྲུབ་པའི་རྟགས་ནི། ཉི་ཟླ་<milestone unit="page" n="492"/><milestone unit="line" n="492.1"/>ལུས་ལ་འཆར་བ་དང་། །མཆོད་རྟེན་མགོ་ལ་སྐྱེས་པ་དང་། །སྟོང་གསུམ་འོད་ཀྱིས་ཁེངས་པ་དང་། །ཉི་ཟླའི་སྟེང་ན་འདུག་པ་དང་། །མེ་ཏོག་ལུས་ལ་སྐྱེས་པ་དང་། ཁྲེལ་གྱི་མཆོད་རྟེན་ལ་སྐོར་བ་བྱེད་པ་<milestone unit="line" n="492.2"/>དང་། །བསམ་གཏན་གྱི་བྲག་ལ་འཛེག་པ་དང་། །སྐས་གདང་མང་པོ་བགྲོད་པ་དང་། །རི་མཐོན་གངས་ལ་འཛེག་པ་དང་། །སྐུ་གདུང་རིང་བསྲེལ་གྱི་ལས་བྱེད་པ། །དེ་བཞིན་གཤེགས་པའི་བཀའ་སྒྲོག་པ་<milestone unit="line" n="492.3"/>དང་། །མཆོད་བྱ་ཡིད་དུ་འོང་བ་གསིལ་བ་དང་། །བདག་བསམ་གཏན་གྱི་དོན་སྤྱོད་པ་དང་། །ཉན་དང་བཤད་དུ་རྩོམ་པ་དང་། །བདག་ཏིང་ངེ་འཛིན་ལྷའི་ང་རྒྱལ་ལ་ཞུགས་པ་དང་། སྙིང་རྗེའི་མཆོག་སྐྱེས་ནས་<milestone unit="line" n="492.4"/>སེམས་ཅན་གྱི་དོན་བྱེད་པ་རྣམས་ནི། ཡེ་ཤེས་ཀྱི་དོན་ཁྱུང་ངབ་པའི་རྟགས་ཏེ། ཐུགས་རྗེ་རང་བྱུང་གི་འཁོར་ལོ་ལ། རབ་ཏུ་གནས་པར་བྱས་ཏེ། དང་པོ་ཚོགས་ལམ་སྐྱེད་པ་ནས། མཐར་ལམ་སྟོང་ཉིད་དེ་བཞིན་དུ།<milestone unit="line" n="492.5"/>རིམ་པ་ཚུལ་བཞིན་དབང་རྣམས་བསྐུར། སངས་རྒྱས་ཞིང་ཁེམས་ཐམས་ཅད་དུ། ཀུན་ཏུ་བཟང་པོའི་མཆོད་སྤྲིན་གྱི་མཆོད་ཅིང་། ཡེ་ཤེས་ཀྱི་མཚན་ཡང་དག་པར་བརྗོད་པར་བྱའོ། །དེ་ནས་མོས་པ་ཁྱད་པར་ཅན་<milestone unit="line" n="492.6"/>དད་པ་དང་ལྡན་པས། ཐུགས་རྗེ་ཆེན་པོ་ལ་གསོལ་བ་བཏབ་ནས་དབང་ཞུས་ན། ས་བཅུ་ལམ་རྣམས་ལྔ་བགྲོད་ནས། འཁོར་བ་འདི་ལས་ཐར་བ་ཐོབ་ཅེས་ན་བཤད། འཇིགས་པའི་ནད་ལས་ཐར་པར་འགྱུར། ཞེས་<milestone unit="page" n="493"/><milestone unit="line" n="493.1"/>༄༅། །དམ་ཚིག་ཆེན་བོ་ང་ཡིས་བཤད། དེ་ནས་ཡང་དག་བཤད་བྱ་བ། སྤྲུལ་པ་ལས་ཀྱི་ཁྱུང་གྲུབ་པའི་རྟགས་ནི། བདག་སྟོང་འཁོར་ལོས་སྒྱུར་བའི་རྒྱལ་པོར་གྱུར་ནས། །སྲིད་པ་བྲན་དུ་འཁོལ་བ་<milestone unit="line" n="493.2"/>དང་། །སྲིད་པ་ལས་བསྐོར་འདེབས་པ་དང་། །བདག་སློབ་དཔོན་དུ་གྱུར་ནས། །ཉེར་ནས་ཀྱི་བཀུར་སྟི་བྱེད་པོ་དང་། །སྤྲུལ་པ་ལས་ཀྱི་ཁྱུང་མཐོང་བ་དང་། །སྒོ་ང་ཚང་ནས་འཁྲུགས་པ་དང་། །བྱ་ཆེན་མཁའ་ལ་<milestone unit="line" n="493.3"/>འཕུར་བ་དང་། །རང་ལུས་ཁྱུང་དུ་གྱུར་པ་དང་། །རི་རབ་གླིང་བཞི་གཅོད་པ་དང་། །རི་རབ་ཁ་རུ་ཕྱིན་པ་དང་། །རྣོ་མཚོན་ཐོགས་ནས་གསོད་པའི་ལས་བྱེད། ཀླུའི་གཟུགས་བརྙན་ཐམས་ཅད་ཞལ་དུ་ཟ་བ་རྣམས་ནི།<milestone unit="line" n="493.4"/>སྤྲུལ་པ་ལས་བྱེད་ཁྱུང་གི་གྲུབ་རྟགས་ཏེ། དབང་སྡུད་ལས་ཀྱི་འཁོར་ལོ་བསྐོར་ཞིང་། རིགས་བཞི་ཀླུ་སྲོག་རྒྱུད་དྲང་། ཞེས་དམ་ཚིག་ཆེན་པོ་ང་ཡིས་བཤད། མཚན་མ་རྟགས་ཀྱི་ལེའུ་བསྟན་པ་སྟེ་བཅུ་བཞི་<milestone unit="line" n="493.5"/>པའོ།། །།དེ་ནས་ཡང་ཞུས་པ། ཨེ་མ་ངོ་མཚར་སྙིང་པོའི་དོན། ཀུན་ཏུ་བཟང་པོ་ཐུགས་དང་གཉིས་མེད་སྦྱོར་མཛད་ཀླུ་རྒྱལ་ངོ་མཚར་ཅན། དམ་ཚིག་ལས་ཀྱི་རྒྱལ་པོ་བསྒྲུབ་པའི་ཕྱིར། ཐུགས་ཀྱི་འཁོར་ལོ་ཇི་ལྟར་<milestone unit="line" n="493.6"/>ལགས། དེ་ཡི་སྦྱོར་བ་ཇི་ལྷར་བགྱི། མན་ངག་གསང་བ་མདོར་བསྡུས་རྣམས། ཀླུ་རྒྱལ་འཇོག་པོས་བདག་ལ་བཤད་དུ་གསོལ། ཅེས་ཞུསླ་པས་ཐུགས་རིན་པོ་ཆེའི་སྤྱོད་པ་ལ་དགོངས་ནས་བཞུགས་གསུངས། ཨེ་མ་<milestone unit="page" n="494"/><milestone unit="line" n="494.1"/>ཧོ། ཐུགས་རིན་པོ་ཆེའི་བྱིན་བརླབས་ཐོབ་པའི་ཀླུ་རྒྱལ་འཇོག་པོ་ཁྱོད། །དགོངས་རྒྱུད་ཐུགས་ལས་འཆར་གྱིས་རང་སེམས་རྟོགས། །འདི་ཕྱི་གཉིས་ཀ་སྐྱིད་ཀྱི་ཐེག་ཆེན་ཉམས་སུ་ལོང་། །རང་སེམས་དག་པ་ཡིན་<milestone unit="line" n="494.2"/>གྱིས་བདག་གི་བཀའ་འདི་ཡིད་ལ་ཟུང་། །ཞེས་བཀའ་སྩལ་ཏོ། །ཐུགས་ཀྱི་འཁོར་ལོ་རིན་པོ་ཆེ། །དེ་ཡི་སྤྱིར་ཀ་གསུམ་དུ་བཤད། །མདོ་དོན་སྐུ་ཡི་སྦྱོར་བ་དང་། རྩ་བ་ཐུགས་ཀྱི་སྦྱོར་བ་དང་། སྙིང་པོ་བཟས་བུའི་<milestone unit="line" n="494.3"/>སྦྱོར་བའོ། །མན་ངག་མདོར་བསྡུས་དེ་བཞིན་ཏེ། །སྐུ་དང་སྦྱོར་བས་འཕྲིན་ལས་འགྲུབ། །ཐུགས་དང་སྦྱར་བས་བསྒྲུབ་ཐག་ཉེ། །སྙིང་པོས་སྦྱར་བས་ལས་ཀྱི་འབྲས་བུ་སྔོན་དུ་འབྱུང་། ཞེས་གསུངས། དེ་ནས་ཡང་<milestone unit="line" n="494.4"/>དག་བཤད་བྱ་བ། །ཐུགས་ཀྱི་འཁོར་ལོ་རིན་པོ་ཆེ། །ལྟ་བྱེད་རིག་པའི་རྒྱལ་པོར་བཤད། །ཡེ་ཤེས་རང་བྱུང་སྲིད་པ་ཐུགས་ཀྱི་མེ་ལོང་སྟེ། མདོ་དོན་རྩ་བའི་སྙིང་པོ་བསྒྲུབས་ན། ཐུགས་རྗེ་རང་བྱུང་གི་འཁོར་ལོ་གྲུབ་<milestone unit="line" n="494.5"/>སྟེ། ཡེ་ཤེས་ཀྱི་ངང་ངོ་བོ་རང་བཞིན་དུ་འཆར་ཏེ། འབྲས་བུ་མངོན་པར་རྫོགས་པར་སངས་རྒྱས་ཞེས་དམ་ཚིག་ཆེན་པོ་ང་ཡིས་བཤད། བྱིན་རླབས་ཐུགས་རྗེ་ཐམས་ཅད་ཤུགས་ལས་འབྱུང་བར་ཤེས་གསུངས། དེ་<milestone unit="line" n="494.6"/>ནས་ཡང་དག་བཤད་བྱ་བ། །དམ་ཚིག་ལས་ཀྱི་འཁོར་ལོ་ནི། །ལོངས་སྤྱོད་ཀུན་གྱི་བདག་པོ་སྟེ། །བརྡ་དོན་རྩ་བ་སྙིང་པོས་བསྒྲུབས་ན། ལོངས་སྤྱོད་ཐམས་ཅད་ཆེ་ལ་འདུས་ནས་འགྱུར། ཞེས་སུངས་སོ། །ཡིད་<milestone unit="page" n="495"/><milestone unit="line" n="495.1"/>༄༅། །བཞིན་ཀླུ་ཡི་བྱིན་རླབས་ཀྱིས། །དགོས་འདོད་ཐམས་ཅད་འབྱུང་བར་འགྱུར། །ཞེས་དམ་ཚིག་ཆེན་པོ་ང་ཡིས་བཤད། །དེ་ནས་ཡང་དག་བཤད་བྱ་བ། །དམ་ཚིག་ལས་ཀྱི་འཁོར་ལོ་ལ། །ཀླུ་ཡི་དགེ་<milestone unit="line" n="495.2"/>བསྙེན་ཐུགས་སྒྲུབ་འདི། །ཐུགས་ཀྱི་སྤྲུལ་པས་ཐུགས་ཀྱི་ལས་བྱེད་དེ། །དེ་ཡི་འཁོར་ལོ་རྣམ་པ་གསུམ། །ཡེ་ཤེས་ཀླུ་ཡི་འཁོར་ལོ་དང་། །སྤྲུལ་པ་ལས་བྱེད་འཁོར་ལོ་དང་། །འཇིག་རྟེན་སྤྲུལ་བའི་ལས་མཁན་གསུམ་<milestone unit="line" n="495.3"/>དུ་བཤད། །དེ་ཡི་འཁོར་ལོ་འདི་སྐད་བཤད། །ཡེ་ཤེས་ཀླུ་ཡི་འཁོར་ལོ་རིན་པོ་ཆེ། །མདོ་དོན་རྩ་བའི་སྙིང་པོ་ཨོ་གྱིས་དྲང་། །འཁོར་ལོ་རྒྱུ་རྐྱེན་སྦྱོར་པ་གོང་དུ་བཤད། །སྦྲུལ་མགོ་དགུ་པའི་ཞལ་ཕྱུང་སྟེ། །མི་ཡི་ལུས་<milestone unit="line" n="495.4"/>ལ་སྦྲུལ་མཇུག་འཁྱིལ། །ཕྱག་ན་རིན་ཆེན་ཐུགས་ཀྱི་འཁོར་ལོ་བསྣམས། །གཡོན་གྱི་ཕྱག་ན་མེ་ཏོ་པདྨ་བསྣམས། །དམ་ཚིག་ཅན་ལ་བྱིན་བརླབས་ལོངས་སྤྱོད་ཕུན་སུམ་ཚོགས་པར་ཡིད་ཀྱིས་སྤེལ། ཡིད་ཀྱི་དབང་<milestone unit="line" n="495.5"/>བསྐུར་གསོལ་པ་གདབ། །དེ་ཡི་སྒྲུབ་ཐབས་ཉམས་ལེན་ནི། །ཐུགས་རྗེའི་ཐབས་ཀྱིས་འཁོར་ལོས་ཤེས་རབ་དབང་དུ་བསྡུ། བྱིན་བརླབས་ཐུགས་ནས་འབྱུང་བ་སྟེ། ཁྱད་པར་བྱང་ཆུབ་སེམས་ལ་རྟེན། །དགོས་འདོད་<milestone unit="line" n="495.6"/>ཡིད་བཞིན་བསམ་བཞིན་འགྲུབ། །དེ་ཡི་ལས་ཀྱི་འབྲས་བུ་སེམས་ལ་འདོད། །ཡོན་ཏན་ཐམས་ཅད་འབྱུང་ཞེས་གསུངས། །དེ་ནས་ཡང་དག་བཤད་པར་བྱ། །ལས་ཀྱི་དོན་བྱེད་སྤྲུལ་པའི་སྐུ། །དམ་ཚིག་ལས་ཀྱི་<milestone unit="page" n="496"/><milestone unit="line" n="496.1"/>འཁོར་ལོ་རིན་པོ་ཆེ། །མདོ་དོན་རྩ་བའི་དཀྱིལ་འཁོར་ཧུ༷་གིས་དྲང་། །རྒྱུ་རྐྱེན་སྦྱོར་བ་གོང་བཞིན་ལ། །སྦྲུལ་མགོ་བདུན་པའི་ཞལ་ཕྱུང་ལ། །མི་ཡི་ལུས་ལ་སྦྲུལ་མཇུག་འཁྱིལ། །ཕྱག་གཉིས་ཐུགས་ཀར་ཐལ་མོ་<milestone unit="line" n="496.2"/>སྦྱར། །གུས་པའི་ཚུལ་གྱིས་གཙོ་ལ་འདུད། །དམ་ཚིག་ཅན་ལ་དངོས་གྲུབ་སྟེར། །ཐུགས་ཀྱི་དབང་བསྐུར་མཆོད་གཏོར་གསོལ་བ་གདབ། །དེ་ཡི་སྒྲུབ་ཐབས་ཉམས་ལེན་ནི། །ཡེ་ཤེས་ཐུགས་ཀྱི་འཁོར་ལོ་ལྟོ་<milestone unit="line" n="496.3"/>སྦྱར། །རིན་ཆེན་ཤེས་རབ་དབང་དུ་བསྡུ། །བྱིན་བརླབས་རྗེས་ལ་རྟེན་ཅིང་འཕེལ། ཁྱད་པར་རིན་ཆེན་སྐུ་ལ་བཅངས། །བྱིན་བརླབས་བསམ་པ་ཐུགས་ཀྱིས་བསྒྲུབ། །དེ་ཡི་ལས་ཀྱི་འབྲས་བུ་ནི། །ཡོན་ཏན་བྱིན་<milestone unit="line" n="496.4"/>བརླབས་ནོར་རྫས་འཕེལ། །ཞེས་དམ་ཚིག་ཆེན་པོ་ང་ཡིས་བཤད། །དེ་ནས་ཡང་དག་བཤད་བྱ་བ། །འཇིག་རྟེན་ལས་ཀྱི་ཀླུ་སྒྲུབ་ན། །དམ་ཚིག་ལས་ཀྱི་འཁོར་ལོ་འདི་བཞིན་བསྐོར། ཁུ་ནི་སྦལ་ནག་སླུད་བུ་<milestone unit="line" n="496.5"/>དང་། །སྦྲུལ་ནག་དག་གི་ཤུན་པ་ལ། །དར་ནག་ཤག་ཤོག་སྦྱར་བྱས་ཏེ། །རྐྱེན་གྱི་སྦྲུལ་ནག་སྙིང་ཁྲག་དུག་ཆུས་སྦྱར། །སྦྱོར་བ་གདུག་པའི་སེམས་དང་ལྡན། །མཛེ་པོའི་སྲིན་ལག་རུས་པ་ཡིས། །དམ་ཚིག་ལས་ཀྱི་<milestone unit="line" n="496.6"/>འཁོར་ལོ་བསྐོར། །འཁོར་ལོ་རྩིབས་བརྒྱད་དབུས་དང་དགུ། །མུ་ཁྱུད་རང་གཤེད་སྔགས་ཀྱིས་བསྐོར། །སྦྲུལ་མགོ་ལྔ་པའི་ཞལ་ཕྱུང་སྟེ། །རོ་སྟོད་མི་ལ་རོ་སྨད་སྦྲུལ། །ཕྱག་ན་སྦྲུལ་ཞགས་ནག་པོ་བསྣམས། །གཡོན་<milestone unit="page" n="497"/><milestone unit="line" n="497.1"/>༄༅། །ན་ནད་ཀྱི་རྐྱལ་པ་བསྣམས། །བསྟན་པ་འཇིག་པའི་དམ་ཉམས་ལ། །མཛོ་ནད་ལས་ཀྱི་འཁོར་ལོར་བསྐོར། །དུག་སྦྱར་དུག་གི་རླངས་པས་བདུག །དེ་ཡི་སྒྲུབ་ཐབས་ཉམས་ལེན་ནི། །བྱ་ཁྱུང་ལས་ཀྱི་<milestone unit="line" n="497.2"/>འཁོར་ལོ་ལྟོ་སྦྱར་ལས། །ལས་ཀྱི་རིགས་བཞིའི་ཀླུ་སྲོག་རྒྱུད་དབང་བསྡུ། །མཛེ་ནད་ལས་ཀྱི་བདག་པོར་དམིགས་ཤིང་བསྒྲུབ། །དེ་ཡི་ལས་ཀྱིས་འབྲས་བུ་ནི། །དགྲ་བོ་གདུག་པའི་ནད་ཀྱིས་འཛིན། །དེ་ནས་ལས་ལ་<milestone unit="line" n="497.3"/>སྦྱོར་བའི་ཚེ། །མཛེ་ཕོའི་སྦ་ཁྱིམ་དུ། །ཀླུ་བདུད་ནག་པོའི་ཞལ་ཕྱུང་སྟེ། །རོ་སྟོད་མ་ལ་རོ་སྨད་སྦྲུལ། །རྩི་སྨན་ཕྱག་ན་སྦྲུལ་ནག་ཞགས་པ་བསྣམས། །གཡོན་ན་མཛེ་ནད་ཐུན་ཟོར་འཕེན། །བྱ་རོག་ནག་པོའི་སྙིང་<milestone unit="line" n="497.4"/>ཁྲག་དང་། །ར་རོག་ནག་པོའི་ཁྲག་གིས་བྱུག །རྩི་སྨན་སྤོས་ཀྱི་དུད་པས་བདུག །ལས་ཀྱི་བཤེད་དུ་དབང་བསྐོར་དགྲ་བོ་གཉེར་གཏད་བྱ། །དེ་ཡི་ལས་ཀྱི་འབྲས་བུ་ནི། །དགྲ་བོ་དྲི་དང་རླངས་ཀྱིས་འཆི། །ད་ནི་དགྲ་<milestone unit="line" n="497.5"/>བོའི་ལིང་ག་བཅས་སྟེ། རྒྱུ་ནི་བླ་ཚེ་གང་ཡིན་བླ་ལྤགས་ལ། །རྐྱེན་ནི་དགྲ་བོའི་དྲི་ཆུས་སྦྱར། །སྦྱོར་བ་དམིགས་པའི་སེམས་དང་ཕ་མེས་གདུང་བརྒྱུད་རུས་པའི་ས། །དགྲ་བོ་གང་ཡིན་ལིང་ག་བྲི། །མགོ་ལ་རུས་བྲི་<milestone unit="line" n="497.6"/>སྙིང་ཁར་མིང་། །ལྟེ་བར་ཚ་བྲི་བླ་ལ་བླ་བཏགས་བྲི། །དུག་སྦྱར་ཁུ་བས་ཞལ་དུ་བླུད། ཁོང་པ་སྤོས་ནས་འཛི་བར་བསམ། །གུ་གུལ་སྦྱར་མའི་དུད་པས་བདུག །འགོ་བའི་ལྷ་དང་བྲལ་བར་བསམ། །ཀླུ་སྲོག་གྲུབ་པའི་<milestone unit="page" n="498"/><milestone unit="line" n="498.1"/>རྣལ་འབྱོར་པས། །རྟགས་དང་སྦྱར་ཞིང་ཀླུ་སྲོག་དྲང་། །རིགས་བཞི་ཀླུ་ཡི་སྲོག་སྒྲུབ་ཚེ། །མཛེ་ནད་ལས་ཀྱི་འཁོར་ལོ་དང་། །ཀླུ་བདུན་ནག་པོ་ལྟོ་སྦྱར་ཏེ། །བར་དུ་དགྲ་བོའི་ལིང་ག་གཞུག །བལ་ཚོན་སྔོན་དམར་<milestone unit="line" n="498.2"/>བྱད་ཀྱིས་གྲིལ། །མཛེ་ཕོའི་ཐོད་པར་ཞག་གསུམ་བསྲུབ། །ཧུ༷་ནཱ་ག་རྭ་ཛ་ས་མ་ཡ་ཛ། ཆེ་གེ་མོའི་ཙིསྟ་ཛྲ་ལ་ཡ། ནག་པོ་ཙིསྟ་དགྲ་བོའི་སྲོག་ལ་མྱ་ར་ཡ་ཛ། ཞེས་ཐུན་གྱིས་བྲབས་ལ་གསད་པར་བྱའོ། །དེ་ནས་ཆུ་མིག་<milestone unit="line" n="498.3"/>མགོ་དགུ་པའམ། མགོ་བདུན་པའམ་མགོ་ལྔ་པའམ། མགོ་གསུམ་པ་རུ་གཏད་པར་བྱ། དེ་ཡི་ཡོན་ཏན་འཕྲིན་ལས་ནི། །གཅན་ཟན་མ་བུ་འབྲེལ་བ་འདྲ། །སོ་སོར་ཁ་ཚར་ལས་ལ་ཤིས། །ཞེས་དམ་ཚིག་ཆེན་པོ་ང་<milestone unit="line" n="498.4"/>ཡིས་བཤད། །འཁོར་ལོ་སྦྱོར་བའི་ལེའུ་བསྟན་པ་སྟེ་བཅོ་ལྔ་པའོ།། །།དེ་ནས་ཡང་ཀླུ་ཆེན་བརྒྱད་ཀྱིས། ཀླུའི་རྒྱལ་པོ་ལ་བསྐོར་བ་དང་ཕྱག་མཛད་ནས་ཞུས་པ། ཨེ་མ་ངོ་མཚར་སྙིང་པོའི་དོན། །འགྲོ་བའི་དོན་<milestone unit="line" n="498.5"/>ལ་ཐུགས་རྗེའི་མཆོག །ཐུགས་རྗེའི་མཆོག་དང་ལྡན་པའི་ཀླུ་རྒྱལ་བྱིན་རླབས་ཅན། ལས་ཀྱི་རྒྱལ་པོ་སྒྲུབ་པའི་ཕྱིར། བྱིན་རླབས་དབང་གི་རྒྱལ་པོ་ཇི་ལྟར་བསྒྲུབ། དེ་ཡི་མདོ་རྩ་སྙིང་པོ་རྣམས། །མན་ངག་མདོར་<milestone unit="line" n="498.6"/>བསྡུས་གསང་བ་རྣམས། །དགེ་བསྙེན་བདག་ཅག་འཁོར་རྣམས་ལ། །འགྲོ་བའི་དོན་དུ་བཤད་དུ་གསོལ། །ཞེས་ཞུས་པས། བྱིན་རླབས་ཐུགས་རྗེའི་མཆོག་ལ་དགོངས་ནས་གསུངས་པ། ཨེ་མ་ཧོ། འགྲོ་དོན་ཅིར་ཡང་<milestone unit="page" n="499"/><milestone unit="line" n="499.1"/>༄༅། །མཛད་པ་ཐུགས་རྗེའི་མཆོག །འགྲོ་དོན་གཞན་ལ་དགོངས་པ་དམ་ཚིག་ལས་ཀྱི་ཀླུ་ཆེན་བརྒྱད། ས་བདག་འཁོར་དང་བཅས་པ་རྣམས། ལེགས་པར་བཤད་ཀྱིས་བདག་ལ་བ་། ཅེས་བཀའ་སྩལ་<milestone unit="line" n="499.2"/>ཏོ། །ལས་ཀྱི་རྒྱལ་པོ་བསྒྲུབ་པའི་ཕྱིར། །བྱིན་རླབས་དབང་བསྐུར་རྒྱལ་པོ་ཡི། །རྩ་བ་བྱང་ཆུབ་སེམས་ཀྱིས་བསྒྲུབ། །དེ་ཡི་མདོ་ནི་སྐུ་ལ་རྩ་བ་ཐུགས། །སྙིང་པོ་རང་བྱུང་ཡེ་ཤེས་ཏེ། །མན་ངག་མདོར་བསྡུས་བཤད་<milestone unit="line" n="499.3"/>པར་བྱ། །སྐུ་ལ་དབང་བསྐུར་རྩ་བས་སྐྱེད། །རང་བྱུང་ཡེ་ཤེས་དབང་བསྐུར་རྒྱལ་པོའི་མཆོག །དེ་ཡི་དབང་བསྐུར་རིམ་པ་ནི། །ཕྱི་ནང་གསང་པ་གསུམ་དུ་བསྐུར། །ཕྱི་དབང་སྐུ་ལ་ནང་དབང་ཐུགས། །གསང་དབང་<milestone unit="line" n="499.4"/>རང་བྱུང་ཡེ་ཤེས་སྙིང་པོའོ། །དེ་ཡི་འཕྲིན་ལས་ཡོན་ཏན་བཤད་པ་ནི། །དང་པོ་རྩ་བ་ཐུགས་ཀྱི་དབང་བསྐུར་ཏེ། །ས་བཅུ་ལམ་ལྔ་རིམས་ཀྱིས་བགྲོད། །དེ་ནི་སྐུ་ཡི་དབང་ཐོབ་སྟེ། །སེམས་ཀྱི་བྱིན་རླབས་སྣ་ཚོགས་<milestone unit="line" n="499.5"/>འབྱུང་། །ཡེ་ཤེས་ལྔ་དང་མངོན་ཤེས་དྲུག །སྐུ་གསུང་སྐུ་ལྔ་ལ་སོགས་འབྱུང་། །མངོན་སུམ་མཐོང་ཞིང་སྣང་བའི་ལུང་སྟོན་འབྱུང་། །དེ་ནི་ཏིང་འཛིན་ཐབས་ཀྱི་བྱིན་རླབས་ཤར་བ་ཡིན། །དེ་ཚེ་སྐུ་ཡི་སྦྱོར་སྒྲོལ་དངོས་<milestone unit="line" n="499.6"/>སུ་ནུས་པར་འགྱུར། །དེ་ནི་ལས་སུ་རུང་བའི་དབང་མཆོག་ཐོབ་པ་ཡིན། །དེའི་ཚེ་འབྲས་བུ་ཡེ་ཤེས་མངོན་དུ་གྱུར་པ་སྟེ། འབྱུང་བ་ལྔ་ཡི་བཅུད་ལེན་ཐོབ་པར་འགྱུར། །འབྱུང་བ་མེ་ཡི་བཅུད་ལེན་ཐོབ་པ་ན། །ཕུང་པོ་<milestone unit="page" n="500"/><milestone unit="line" n="500.1"/>དྲོད་དང་མི་འབྲལ་ཅི་ཟོས་འཇུ་བར་འགྱུར། །འབྱུང་བ་རླུང་གི་བཅུད་ལེན་ཐོབ་པ་ན། །ཕུང་པོ་ལེན་ཤེས་ཤིང་ཚེ་ལ་འཇིགས་མེད་ཐོབ་པར་འགྱུར། འབྱུང་བ་སའི་བཅུད་ལེན་ཕུང་པོ་ཟག་བཅས་དང་བྲལ་ཏེ། ཚེ་འདི་<milestone unit="line" n="500.2"/>ལ་མངོན་པར་རྫོགས་པར་སངས་རྒྱ། འབྱུང་བ་ཆུའི་བཅུད་ལེན་ཐོབ་པ་ན། །འབྱུང་བ་ཡུམ་དང་སྦྱོར་ནུས་བདེ་བའི་ཆུ་རྒྱུན་འབབ་པར་འབྱུར། །ཞེས་དམ་ཚིག་ཆེན་པོ་ང་ཡིས་བཤད། །དབང་བསྐུར་བའི་ལེའུ་སྟེ་བཅུ་<milestone unit="line" n="500.3"/>དྲུག་པའོ།། །།དེ་ནས་ཡང་ཀླུ་རྒྱལ་དགའ་བོས་ཞུས་པ། ཨེ་མ་ཧོ། ངོ་མཚར་སྙིང་པོའི་དོན་སྤྱད་པས། །བྱིན་བརླབས་རྒྱུད་ལ་འཆང་བ་ཀླུ་རྒྱལ་ཆོས་ཀྱི་བདག །ལས་ཀྱི་རྒྱལ་པོ་སྒྲུབ་པའི་ཕྱིར། །དབང་སྒྲུབ་རྒྱལ་<milestone unit="line" n="500.4"/>པོ་སྒྲུབ་པ་ལ། །ལས་ཀྱི་སྦྱོར་བཀའ་ཇི་ལྟར་བསྒྲུབ། །མན་ང་་རྒྱལ་པོ་མདོར་བསྡུས་རྣམས། །བདག་ལ་བྱང་ཆུབ་སེམས་དཔས་བཤད་དུ་གསོལ། ཅེས་གསོལ་བ་བཏབ་སྟེ་ཞུས་པས། ཨོ་མ་ཧོ། རྩ་བ་བྱང་ཆུབ་<milestone unit="line" n="500.5"/>སེམས་ལས་སྙིང་པོའི་དོན་སྤྱད་གྱུར་ན། རྩོལ་པ་མེད་པར་བྱིན་རླབས་འཇུག །རྡོ་རྗེ་སེམས་དཔའི་དབང་མཆོག་འདི། །རང་སེམས་འབྱོངས་ན་ཐོབ་པ་ཡིན། །རང་སེམས་འབྱུང་བ་ལྔ་ལ་སྦྱངས། །རྩལ་ཆེན་རླུད་གི་<milestone unit="line" n="500.6"/>འཁོར་ལོ་བསྐོར། །ཕྱི་རླུང་བཀུག་ལ་ནང་རླུང་སྐྱིམ། །གསང་བ་བྱང་ཆུབ་སེམས་ཀྱི་རླུང་། །བུམ་པའི་མརམེབཞིནདུལྟ། །ཀླུརྒྱལ་དགའ་བོ་དད་པ་ཅན། །རྡོ་རྗེ་སེམས་དཔའི་དབང་མཆོགའདི། །འབྱུང་བ་ལྔ་ཡི་<milestone unit="page" n="501"/><milestone unit="line" n="501.1"/>༄༅། །བཅུད་ལ་སྒྲུབ། །ཅེས་བཀའ་སྩལ་ཏོ། །ལན་དུ་གསུངས་པ། དབང་བསྐུར་རྒྱལ་པོ་བསྒྲུབ་པ་ལ། །དེ་ཡི་ལས་ཀྱི་སྦྱོར་ཀ་གཉིས་སུ་བཤད། ཁྱུང་གི་དབང་དང་ཀླུ་ཡི་དབང་། །མན་ངག་མདོར་བསྡུས་<milestone unit="line" n="501.2"/>བཤད་པ་ནི། ཁྱུང་གི་དབང་ལ་རྣམ་པ་གཉིས། །ཐུན་མོང་ཁྱད་པར་རྣམ་པ་གཉིས། ཁྱད་པ་བྱང་ཆུབ་སེམས་ལ་སྒྲུབ་པ་སྟེ། །བྱ་ཐབས་འཕྲིན་ལས་གོང་དུ་སྤྱད། །ཐུན་མོང་དག་ལ་རྣམ་པ་གཉིས། །རྟེན་གྱིས་བསྐུར་<milestone unit="line" n="501.3"/>དང་སེམས་ཀྱིས་བསྐུར། །སེམས་ཀྱིས་བསྐུར་བ་བསམ་པའི་ཁྱད་པར་ཏེ། །རིག་པའི་རྩལ་གྱིས་དབང་བསྐུར་བྱིན་གྱིས་བརླབ། །སེམས་ལ་དབང་ཐོབ་རྣལ་འབྱོར་གྱིས། །ར་བ་བཞི་ཡི་ཟླ་བ་ལ། ཁུ་རྐྱེན་སྦྱོར་བ་<milestone unit="line" n="501.4"/>ཚུལ་བཞིན་སྒྲུབ། །ཚེ་གཅིག་ཉའམ་གནམ་སྟོང་ལ། །བྱིན་བརླབས་ཐོབ་པའི་བླ་མ་ཡིས། །དད་པ་ཅན་གྱི་སློ་བུ་ལ། །རིམ་པས་ཚུལ་བཞིན་དབང་བསྐུར་བྱ། །དེ་ཡི་ཡོན་ཏན་འཕྲིན་ལས་ནི། །བྱང་ཆུབ་སེམས་དཔའི་<milestone unit="line" n="501.5"/>ས་ནོན་ཏེ། །འབྲས་བུ་དེ་བཞིན་གཤེགས་པ་ཐོབ། །ཅེས་གསུངས་ཡེ་ཤེས་གྲུབ་བའི་མཚན་རྟགས་སུ། །ཐུགས་རྗེ་བྱང་ཆུབ་སེམས་སུ་འཆར་ཞེས་བཤད། །དེ་ནས་སྐུ་ཡི་དབང་བསྐུར་ཏེ། །ཕྱི་ནང་གསང་བ་གསུམ་དུ་<milestone unit="line" n="501.6"/>སྦྱར། །དེ་ཡི་འཕྲིན་ལས་བསྟན་པ་ནི། །རིགས་ལྔ་ཡབ་ཡུམ་སྦྱོར་བ་ཡིས། །འོད་ཟེར་བདུད་རྩི་དཀར་དམར་ལས། །བྱང་ཆུབ་སེམས་སུ་དབང་བསྐུར་བྱ། །དེ་ཡི་རིམ་པ་བསྟན་པ་ནི། །དང་པོ་ཕྱི་ཡི་དབང་བསྐུར་<milestone unit="page" n="502"/><milestone unit="line" n="502.1"/>ཏེ། །དེ་ནས་ནང་ལྟར་བྱིན་གྱིས་བརླབ། །དེ་ནས་གསང་བ་བྱང་ཆུབ་སེམས་ཀྱིས་དབང་བསྐུར་བྱ། །དེ་ནས་གསུང་གི་དབང་བྱ། །གདམ་ངག་རིམས་ཀྱིས་བཤད། །དབང་བསྐུར་རྒྱལ་པོའི་སྦྱོར་བ་བསྟན་པའི་ལེའུ་སྟེ་<milestone unit="line" n="502.2"/>བཅུ་བདུན་པའོ།། །།དེ་ནས་ཡང་དག་བཤད་བྱ་བ། །ཀླུ་ཡི་དབང་ལ་རྣམ་པ་གཉིས། ཁྱད་པར་སེམས་ཀྱི་དབང་བསྐུར་དང་། །ཐུན་མོང་བརྟེན་གྱི་དབང་བསྐུར་རོ། ཁྱད་པར་སེམས་ཀྱི་དབང་བསྐུར་ནི། །སྙིང་པོ་<milestone unit="line" n="502.3"/>རང་བྱུང་རིགས་པ་རྩལ། །སྐུ་གསུང་དབང་བསྐུར་བྱང་ཆུབ་སེམས་ལ་བསྐུར། །དེ་ཡི་འཕྲིན་ལས་ཡོན་ཏན་ནི། །སྲིད་པ་ཀུན་གྱི་བདག་ཉིད་ཆེན་པོར་གནས། །སྣང་སྟོང་ཐམས་ཅད་རང་རིག་ཐུགས་ཀྱི་སྙིང་པོར་<milestone unit="line" n="502.4"/>ཤར། །ཡེ་ཤེས་སྐུས་ཏེ་རང་བྱུང་བ། །ཕྱོགས་བཅུ་སངས་རྒྱས་་སྤྲུལ་པའི་སྐུ། །ཡེ་ཤེས་སྐུས་ཏེ་ཁྱད་པར་ཆེ། །ཞེས་གསུངས། ཁྱད་པར་བྱང་ཆུབ་སེམས་ཀྱི་དབང་། །མཐའ་ཅན་ཉིད་དུ་རང་སྣང་བསྐུར། །ཞེས་<milestone unit="line" n="502.5"/>གསུངས་སོ། །ཐུན་མོང་རྟེན་གྱི་དབང་ལ་གསུམ་གྱིས་བཤད། །སྐུ་གསུང་ཐུགས་ཀྱི་དབང་ལ་གསུམ་གྱིས་བཤད། །དང་པོ་རྩ་བ་ཐུགས་ཀྱི་དབང་བསྐུར་ཏེ། །དེ་ནས་སྐུ་ཡི་དབང་བསྐུར་ཏེ། །དེ་ནས་གསུང་གི་དབང་<milestone unit="line" n="502.6"/>རྒྱ་གདབ། །དེ་ཡི་འཕྲིན་ལས་བསྟན་པ་ནི། །ཐུགས་ལས་དབང་བསྐུར་འཁོར་ལོསྟེ། །དམཚིགགཙངམམིའི་སྔགས་པ་ཡིས། །འཁོར་ལོ་རྒྱུ་རྐྱེན་སྤྱོར་བ་རྣམས། །རང་གི་དབང་ཐང་སྐྱེད་པའི་ཟླ་བ་ལས། །ཚེས་<milestone unit="page" n="503"/><milestone unit="line" n="503.1"/>༄༅། །གྲངས་དུས་ཚོད་རྩིས་ལ་བྲིས། །དེ་ནས་རིན་པོ་ཆེའི་མཆོད་རྟེན་ནང་དུ་བཞུགས་སུ་གསོལ། །ཙན་དན་གུར་གུམ་ཆུ་གཏོར་ལ། །རིན་པོ་ཆེ་ཡི་མཆོད་པ་དབུལ། །རྩ་གཅིག་ཚུན་ཆད་བསྙེན་ཅིང་<milestone unit="line" n="503.2"/>མཆོད། །དགོས་འདོད་སེམས་ཀྱིས་གསོལ་བ་གདབ། །འཕྲོ་འདུ་རིན་ཆེན་ཐུགས་དམ་བསྐུལ། །དམ་ཚིག་སྔགས་ཀྱི་རང་ལུས་བགྲུང་། །བྱས་ཏེ་སྐུ་གསུང་ཐུགས་ལ་ཡིད་བཞིན་བསྟིམ། །བྱིན་བརླ་པས་ཐུགས་ཀྱི་<milestone unit="line" n="503.3"/>དཀྱིལ་ལ་དབང་ཞེས་བཤད། །དེ་ཡི་ཡོན་ཏན་བསྟན་པ་ནི། །སྐུ་ལ་དབང་བསྐུར་ཐུགས་ལ་འདོད་པའི་ཡོན་ཏན་བྱིན་བརླབས་སྣ་ཚོགས་འབྱུང་། །ཆོས་སྐུ་གསལ་དང་ཡེ་ཤེས་འཆར། །བདེ་བ་འབྱུང་དང་ལྷུན་གྱིས་<milestone unit="line" n="503.4"/>གྲུབ། །བསམ་པ་ཐམས་ཅད་ཡིད་བཞིན་འགྲུབ། །ཅེས་དམ་ཚིག་བཤད། དེ་ནས་སྐུ་ཡི་དབང་བསྐུར་ཏེ། །སྐུ་གསུང་ཐུགས་དང་ཡོན་ཏན་འཕྲིན་ལས་ལྔ། །རྩ་བ་བྱང་ཆུབ་སེམས་ཀྱིས་སྦྱར། །དེ་ཡི་འཕྲིན་ལས་<milestone unit="line" n="503.5"/>བསྟན་པ་ནི། །དམིགས་པའི་མན་ངག་ཡན་ལག་གསུམ་པའི་རྒྱུ། །ཡི་གེ་རྩ་གཅིག་སྤྲུལ་པར་ཤར། །ཧུ༷་སྐྱེད་བདག་པོ་གཉིས་ལས་སྤྲུལ། །ཡན་ལག་ཡི་གེ་རྩ་གཅིག་ལས། །འོད་ཟེར་སྣང་ཚོགས་བདུང་རྩིར་<milestone unit="line" n="503.6"/>སྤྲུལ། །ཡི་གེ་སྤྲུལ་པའི་གནས་ལྔ་སྲ །བདུད་རྩི་བུམ་པ་བསྟན་པར་བརྩམ། །ཞེས་དམ་ཚིག་ཆེན་པོ་ང་ཡིས་བཤད། །དེ་ཡི་རིམ་པ་བསྟན་པ་ནི། །ཕྱི་ནང་གསང་བ་གསུམ་དུ་བསྐུར། །ཕྱི་དབང་ལོངས་སྤྱོད་ཕུན་སུམ་<milestone unit="page" n="504"/><milestone unit="line" n="504.1"/>ཚོགས་པ་བྱིན་གྱིས་བརླབ། །ནང་དབང་བདག་ཉིད་ཕུན་སུམ་ཚོགས་པར་བྱིན་གྱིས་བརླབ། །གསང་དབང་བྱང་ཆུབ་བདུད་རྩིར་ཕུན་སུམ་ཚོགས་པར་བྱིན་གྱིས་བརླབས། །དེ་ནས་དབང་བསྐུར་བཤད་པར་<milestone unit="line" n="504.2"/>བྱ། །དང་པོ་སྐུ་ལ་དབང་བསྐུར་ལོངས་སྦྱོད་འབྲེལ། །ཐུགས་ལ་དབང་བསྐུར་བྱང་ཆུབ་འཆར། །གསུང་ལ་དབང་བསྐུར་གདམ་ངག་རྫོགས། །ཞེས་གསུངས། དེ་ཡི་ཡོན་ཏན་བསྟན་པ་ནི། །ཐུགས་ཀྱི་དབང་ཐོབ་སྙིང་<milestone unit="line" n="504.3"/>པོ་ཡེ་ཤེས་འཆར། །སྐུ་ཡི་དབང་ཐོབ་བྱིན་རླབས་སྣ་ཚོགས་སྐྱེ། །གསུང་གི་དབང་ཐོབ་ཡོན་ཏན་སྣ་ཚོགས་འབྱུང་ཞེས་བཤད། །བྱིན་བརླབས་དབང་བསྐུར་རྒྱལ་པོའི་སྦྱོར་བ་བསྟན་པའི་ལེའུ་སྟེ་བཅོ་བརྒྱད་<milestone unit="line" n="504.4"/>པའོ།། །།དེ་ནས་ཡང་ཞུས་པ། ཨེ་མ་ཧོ་ངོ་མཚར་སྙིང་པོའི་དོན། བྱང་ཆུབ་སེམས་ཀྱི་དོན་སྤྱད་པས། །རང་བཞིན་རྣམ་དག་ཐུགས་རྗེ་ཅན། །རྫོགས་པའི་སངས་རྒྱས་འདྲེན་པའི་ཐུགས་རྗེ་ཅན། །བྱིན་བརླབས་<milestone unit="line" n="504.5"/>དབང་བསྐུར་རྒྱལ་པོ་ལ། །བདག་ཅག་མོས་པ་དང་པས་འདུད། །ཐུགས་རྗེ་ཅན་ལ་ཕྱག་འཚལ་བསྟོད། །རྡོ་རྗེ་འཛིན་པ་ལས་ཀྱི་རྗེ། །གསང་སྔགས་ཀུན་གྱི་བདག་པོ་སྟེ། །མཐུ་སྟོབས་ཅན་ལ་བདག་ཅག་<milestone unit="line" n="504.6"/>འདུད། །འགྲོ་ལ་ཕན་པའི་གཙོ་ཆེན་གྱིས། །དྲག་པོའི་འཕྲིན་ལས་བཤད་དུ་གསོལ། །ཀླུ་ཡི་རྒྱལ་པོ་ཐུགས་རྗེའི་ལོངས་སྤྱོད་ཅན། །ས་རྣམས་ཀུན་གྱི་རྩ་བ་སྟེ། །བྱིན་བརླབས་ཕུན་སུམ་ཚོགས་པའི། འབྱུང་བའི་སྙིང་<milestone unit="page" n="505"/><milestone unit="line" n="505.1"/>༄༅། །པོ་ཐུགས་རྗེའི་ལོངས་སྐྱོད་ཅན། །བདག་ཅག་ལས་ཀྱི་རྒྱལ་པོ་སྒྲུབ་པ་ལ། །ལས་ཀྱི་དམ་ཚིག་ཇི་ལྟར་བསྲུང་། །ཞེས་བསྟོད་དེ་ཞུས་པ། བཀའ་སྩལ་པ། དགེ་བསྙེན་ལས་ཀྱི་ཀླུ་ཆེན་བརྒྱད། །ལས་ཀྱི་<milestone unit="line" n="505.2"/>རྭ་ཛ་བསྒྲུབ་པ་ལ། །དམ་ཚིག་ཞུ་བ་ཤིན་ཏུ་ལེགས། །དམ་ཚིག་ཆེན་པོ་ང་ཡིས་བཤད། །འཁོར་རྣམས་གུས་པས་བདག་ལ་འདུད། །ཀླུ་ཡི་རྒྱལ་པོ་བསྒྲུབ་པའི་ཚེ། །རྩ་བ་སྔགས་ཀྱི་དམ་ཚིག་བསྲུང་། །གཙོར་ནི་བྱང་<milestone unit="line" n="505.3"/>ཆུབ་སེམས་ཀྱི་སྡོམ་པ་བླང་། །དང་དུ་བྱང་ཆུབ་སེམས་དཔའི་ཐུགས་རྗེ་བསྐྱེད། །སྡོམ་པ་དེ་གསུམ་ཐུབ་པ་དེ། །ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་བྱིན་རློབ་སྟེ། །བྱིན་བརླབས་ཡོན་<milestone unit="line" n="505.4"/>ཏན་ཡོན་ཏན་ཅིར་ཡང་འབྱུང་། །གཞན་ཡང་དམ་ཚིག་བསྲུང་བ་ནི། ཁྲུས་དང་གཙང་སྦྲ་རྟག་ཏུ་བྱ། ཁ་ཟས་ལྔ་ནི་ཤིན་ཏུ་སྤང་། ཁེན་ཏུ་བསྣོལ་བ་གཟབ་པར་བྱ། །ཀླུ་ཤ་ལྟོ་རུ་ཡོང་མི་གཏང་། །ཡུགས་ས་མོ་ལ་སྤྱད་<milestone unit="line" n="505.5"/>མི་རུང་། ཁྱད་པར་རིན་ཆེན་ལུས་ལ་རྟེན། །དམ་ཚིག་དེ་རྣམས་ཐུབ་པ་ནི། །བྱིན་བརླབས་ལོངས་སྤྱོད་འཕེལ་བར་འགྱུར། །ཞེས་གསུངས། དམ་ཚིག་གི་ལེའུ་སྟེ་བཅུ་དགུ་པའོ།། །།དེ་ནས་ཡང་ཀླུའི་རྒྱལ་པོ་<milestone unit="line" n="505.6"/>པདྨས་ཞུས་པ། ཨེ་མ་ཧོ། ཆོས་ཉིད་བདེན་པའི་དོན་མཐོང་བྱང་ཆུབ་སེམས་དཔའི་ཀླུ། །ལས་ཀྱི་རྒྱལ་པོ་སྒྲུབ་པའི་ཕྱིར། །དབང་བསྐུར་རྒྱལ་པོ་ཇི་ལྟར་བསྒྲུབ། །རྩ་བ་ཡན་ལག་འབྲས་བུ་རྣམས། །མདོར་བསྡུས་<milestone unit="page" n="506"/><milestone unit="line" n="506.1"/>མན་ངག་བཤད་དུ་གསོལ། །ཞེས་ཞུས་པས། ཐབས་ཀྱི་རྒྱལ་པོ་སྙིང་རྗེ་མཆོག་ལ་དགོངས་ནས་གསུངས་པ། ཨེ་མ་ཧོ། བྱིན་བརླབས་དབང་ཐོབ་ཡེ་ཤེས་ལས་ཀྱི་ཀླུ། །ལེགས་པར་བཤད་ཀྱིས་ཉམས་སུ་<milestone unit="line" n="506.2"/>ལོང་། །དབང་བསྐུར་རྒྱལ་པོ་རྩ་བ་བྱང་ཆུབ་སེམས་ལ་སྙིང་རྗེས་སྒྲུབ། །དེ་ཉིད་བྱམས་དང་མ་ལྡན་ན། །དོན་བྱེད་གྲུབ་པར་ངས་མ་གསུངས། །རྩ་བ་བདག་པོ་གཉིས་ལ་བསྒྲུབ། །ཡན་ལག་མདོར་བསྡུས་སྐུ་<milestone unit="line" n="506.3"/>གསུང་ཐུགས། །འབྲས་རྒྱུད་སྨིན་པའི་ལས་རྒྱུད་ལྔ། །མདོར་བསྡུས་མན་ངག་བཤད་པར་བྱ། །དབང་གི་བདག་པོ་རྣམ་པ་གཉིས་སུ་བཤད། །ཐུགས་རྗེས་བཞི་འཛིན་གྱི་བདག་པོ་དང་། །ལོངས་སྤྱོད་ཡོན་ཏན་གྱི་<milestone unit="line" n="506.4"/>བདག་པོའོ། །ཕུན་སུམ་ཚོགས་པ་ལྔ་ལ་དབང་ཐོབ་པ་སྟེ། མཆོད་པའི་བྱེ་བྲག་རྒྱ་ཆེན་པོ་མཆོད་ཅིང་འདོད་སྤྱོད་སེམས་ཀྱི་ཐུགས་དམ་བསྐང་། ཡི་དམ་བྱང་ཆུབ་སེམས་ཀྱིས་བསྒྲུབ། དེའི་དབང་ཐོབ་པ་ནི་བདག་<milestone unit="line" n="506.5"/>ཉིད་ཐོབ་པ་ཕུན་སུམ་ཚོགས་པ་ལྔ་དང་ལྡན་པར་འགྱུར། ཐུགས་རྗེའི་གཞི་བདག་བོ་ས་དང་ལམ་ལ་དབང་ཐོབ་པ་དེ། དད་པ་དྲི་མ་མེད་པའི་ཐུགས་བྱང་ཆུབ་སེམས་ཀྱིས་མཆོད་ཅིང་བསྒྲུབ། སྙིང་རྗེ་མཆོག་<milestone unit="line" n="506.6"/>གིས་ཐུགས་དམ་རྒྱུན་དུ་བསྐང་། །མ་བརྗེད་རྒྱུན་དུ་དད་པས་བསྒྲུབ། །དེ་ཡི་དབང་ཐོབ་གྲུབ་རྟགས་བསྟན་པ་ནི། །ཐུགས་ཀྱི་བྱིན་བརླབས་རྒྱུན་དུ་ཅིར་ཡང་འཆར། །སྐྱེ་ལྡོག་ལམ་དུ་བཤད་པར་བྱ། །མ་རིགས་<milestone unit="page" n="507"/><milestone unit="line" n="507.1"/>༄༅། །ཞབྲུལ་བཞི་ཆོད་ནས་ཡེ་ཤེས་སྐྱེ། །གཟུ་འཛིན་ནུབ་ནས་བདེ་བ་འཆར། །སྣང་བ་ལོག་ན་ཆོས་སྐུར་རྟོགས། །དེའི་འབྲས་བུ་མཐའ་རྩམ་ཉིད་དུ་གནས་པར་འགྱུར། ཞེས་གསུངས་དེ་ནས་ཡང་ཞུས་པ།<milestone unit="line" n="507.2"/>དབང་གིས་བདག་པོ་སྒྲུབ་པ་ལ། །སྐུ་གསུང་ཐུགས་དང་ཇི་ལྟར་སྦྱར། །ཐབས་ཀྱི་འཕྲིན་ལས་ཇི་ལྟར་རྩི། །ཞེས་ཞུས་པས། ཀླུའི་རྒྱལ་པོ་ཐུགས་རྗེ་གཞི་འཛིན་གྱི་བདག་པོ་ལ་དགོངས་ནས་གསུངས་པ། སྐུ་དང་སྦྱར་<milestone unit="line" n="507.3"/>བ་འཕྲིན་ལས་ཏེ། །རྣལ་འབྱོར་ལམ་དུ་ཞུགས་པའི་ཚེ། །མཐར་ལམ་རྟོགས་ནས་ཀུན་ཏུ་བཟང་པོའི་ས་ནོན་པར་བཤད། འབྲང་་བུ་མི་སྐྱེ་མི་འགག་རང་བཞིན་ཐོབ། །གསུང་དང་སྦྱར་བ་སྙིང་པོའི་སྟེ། །སྙིང་རྗེས་<milestone unit="line" n="507.4"/>འགྲོ་དོན་སྤྱོད་པའི་ཚེ། །རིགས་འཛིན་གྱིས་ས་ནོན་ནས། འབྲས་བུ་སྐུ་གསུང་ཐུགས་ཀྱི་དངོས་གྲུབ་ཐོབ་པར་བཤད། ཐུགས་དང་སྦྱར་བ་རྩ་བ་སྟེ། །ལམ་དུ་ཞུགས་ནས་ཏིང་འཛིན་སྦྱོར་བའི་ཚེ། ཡང་དག་རྫོགས་<milestone unit="line" n="507.5"/>བའི་ས་ལ་གནས་ནས། འབྲས་བུ་སེམས་ཉིད་མངོན་དུ་གྱུར་པའོ། །དེ་ནས་ཡང་དག་བཤད་བྱ་བ། །ཐབས་ཀྱི་འཕྲིན་ལས་མདོ་རྩ་སྙིང་པོའི་སྒྲུབ་པ་སྟེ། འདི་ཡི་འཕྲིན་ལས་སྐུ་ལ་སྒྲུབ་སྟེ་འདུས། །རྩ་བ་ཐུགས་ཀྱི་ས་<milestone unit="line" n="507.6"/>ལམ་སྦྱོང་སྟེ་བགྲོད། །སྙིང་པོ་བྱང་ཆུབ་སེམས་ལ་འགྱུར་ལྡོག་མེད་པ་སྟེ། །རྫོགས་པའི་ས་ལ་གནས་ཞེས་གསུངས། །དེ་ཕྱིར་དཔའ་བོ་དབང་གི་རྒྱལ་པོ་ཡིས། སྐུ་གསུང་ཐུགས་ཀྱི་བྱིན་གྱིས་རློབས། །རྩ་བའི་དམ་<milestone unit="page" n="508"/><milestone unit="line" n="508.1"/>ཚིག་ཐུབ་པ་ན། །རྡོ་རྗེ་སེམས་དཔའི་བྱིན་བརླབས་འཇུག །དེ་ཕྱིར་སྐུ་གསུང་ཐུགས་ཀྱི་དབང་བསྐུར་ཅེས། །དབང་རྒྱ་བྱང་ཆུབ་སེམས་དཔས་གདབ། །ཅེས་གསུངས་སོ། །དབང་བསྐུར་རྩ་བ་མདོར་བསྟན་པའི་ལེའུ་<milestone unit="line" n="508.2"/>ཉི་ཤུ་པའོ།། །།དེ་ནས་ཡང་བསྐོར་བ་དང་ཕྱག་མཛད་ནས་ཞུས་པ། །ཨེ་མ་ཧོ། ལས་ཀྱི་དབང་ཐོབ་ཀླུ་རྒྱལ་བྱིན་རླབས་ཅན། །ལས་ཀྱི་རྒྱལ་པོ་སྒྲུབ་པའི་ཕྱིར། །དབང་བསྐུར་བའི་སྦྱོར་བ་བསྟན། སྒྲུབ་ཐབས་<milestone unit="line" n="508.3"/>འཕྲིན་ལས་མདོར་བསྡུས་རྣམས། །འཁོར་རྣམས་ཀུན་ལ་བཤད་དུ་གསོལ། །ཅེས་ཞུས་པས། འཕྲིན་ལས་རིན་པོ་ཆེ་བཅུད་ཕྱུང་ནས། འཁོར་རྣམས་ཀུན་ལ་བཤད་པ། ལས་ཀྱི་རྒྱལ་པོ་སྒྲུབ་པ་ལ། །དབང་བསྐུར་<milestone unit="line" n="508.4"/>རྒྱལ་པོ་བྱིན་བརླབས་འཚལ། །འཕྲིན་ལས་མན་ངག་མདོར་་སྡུས་རྣམས། །ཚང་བར་བཤད་ཀྱི་ལུས་ངག་བ་། །ཉམས་དགའ་བ་ཡི་གནས་དག་ཏུ། །ས་ཆོག་བགེགས་བསྐྲད་གཞུང་བཞིན་བྱ། །མཎྜལ་ཆ་མཉམ་<milestone unit="line" n="508.5"/>ཡིད་འོང་ལ། །རིན་ཆེན་ཆུ་ཡི་ཆག་ཆག་གདབ། །བ་ལས་བྱུང་བའི་རྣམ་ལྔ་དང་། །རྩ་མཆོག་སྤོས་ཀྱི་བྱུག་པར་བྱ། །དེ་ནས་ཆ་ཆེན་བཅུ་དྲུག་ཐིག་གདབ་སྟེ། །འཁོར་ལོ་རྩིབས་བརྒྱད་ཕྱོགས་བཞི་རིགས། །མཚམས་<milestone unit="line" n="508.6"/>བཞིརྩིབས་ཚོན་མཛེས་ཚོན་ཡིན། །ལྟེ་བ་མཐིང་ཁ་མུ་ཁྱུད་དམར། ཁུ་ཆད་ལྗང་ཁུ་སྒོ་རྣམས་སེར། །སྒོ་བཞི་རིགས་ལ་སྒོ་ཁང་ལྟ་བབས་བུམ་པ་རིགས། །དཀྱིལ་འཁོར་ཆེན་པོ་གཞུདབཞིནབྲི། །ཡངན་སྒོ་བཞི་བློ་<milestone unit="page" n="509"/><milestone unit="line" n="509.1"/>༄༅། །འབུར་རིགས། །མཛེས་པའི་ཚོན་རྣམས་བྲིས་ནས་སུ། །ལྷ་ཡི་མཚན་ཉིད་བཤད་པར་བྱ། །རིན་ཆེན་ལྔ་ཡི་བུམ་པ་ལ། །ལས་ཀྱི་བྱེ་བྲག་གཞུང་བཞིན་བཤམ། །འཁོར་ལོ་ཕྱོགས་བཞི་དབུས་དང་ལྔ་རུ་<milestone unit="line" n="509.2"/>གཟུགས། །མཚམས་བཞི་དག་ཏུ་ཀླུ་རིགས་བཞི། །དགུ་པ་བདུན་པ་ལྔ་པ་གསུམ་པ་བསྣམས། །དཀར་དང་སེར་དང་དམར་དང་ལྗང་། །དེ་ལྟར་རིགས་ཀྱི་ཞལ་ཕྱུང་ལ། །བྱང་ཤར་མཚམས་ནས་རིམས་ཀྱིས་<milestone unit="line" n="509.3"/>དགོད། ཁྲུ་ཆད་བཞི་ལ་ཀླུ་མོ་རིགས་བཞི་སྟེ། །དཀར་དང་སེར་དང་དམར་དང་ལྗང་ངོ་། །ཕྱག་ན་སོ་སོ་རིགས་ཀྱི་བུམ་པ་འཛིན། །རིན་ཆེན་རྒྱན་གྱིས་བརྒྱན་པ་རྣམས། ཁུ་ཆད་བཞི་ལ་རིམས་ཀྱིས་གཟུགས། །སྒོ་<milestone unit="line" n="509.4"/>བཞི་དུ་རིག་སྒྱུར་བ་ཁྱུང་། །ཡང་ན་ས་བདག་རིགས་བཞི་གཟུགས། ཁེན་ཏུ་མཛེས་པ་བྲིས་པར་བྱ། །ལྷའི་མཚན་ཉིད་གཟུགས་བརྙན་དེ་བཞིན་དགོད། །དེ་ནས་ལས་ཀྱི་བུམ་པ་ཆས་བྱས་ཏེ། །དབུས་སུ་དུང་གི་<milestone unit="line" n="509.5"/>བུམ་པ་གཟུགས། ཁྲར་དུ་དངུལ་ལ་ལྷོ་རུ་གསེར། །ནུབ་ཏུ་ཟངས་ལ་བྱང་དུ་ལྕགས་ཀྱི་བུམ་པ་གཟུགས། དེ་རུ་བུམ་པའི་སྙིང་པོ་ནི། །སྨན་ལྔ་རིན་ཆེན་ལྔ་ལ་སོགས། །མེ་ཏོག་ལྔ་དང་སྙིང་པོ་ལྔ། །འབྲས་བུ་ལྔ་དང་<milestone unit="line" n="509.6"/>སྤོས་སྣ་ལྔ། །དེ་ཡི་བར་ཆོད་བསལ་བའི་ཕྱིར། །བདག་ཉིད་རྡོ་རྗེ་འཛིན་པར་བསྒོམ། །སྡེརགཤོགཕྱགརྒྱས་ཐུགས་ཁར་མཁའ་ལྡིང་རྒྱལ་པོ་བསྐྱེད། །དྲག་སྔགས་བཟླས་ཤིང་གུ་གུལ་སྦྱར་མའི་དུད་བས་བདུག །དེ་<milestone unit="page" n="510"/><milestone unit="line" n="510.1"/>རུ་བུམ་པར་བྱང་ཆུབ་སེམས་ཀྱི་བཅུད། །བྱང་སེམས་དཀར་དམར་རིན་ཆེན་ཆུང་པས་སྦྱང་། །རིན་ཆེན་ཆུ་ཡིས་གང་བར་བསྒང་། །དར་མཚོན་ལྔ་ཡིས་ཁ་རྒྱལ་བྲི། །ཙན་དན་ཤུགས་པས་ཁ་བརྒྱན་ཏེ། །འོ་མ་ནལ་བུ་<milestone unit="line" n="510.2"/>ཤར་དང་ལྷོ། །ནུབ་ཏུ་སེང་ལྡེང་སྔགས་བཤད་ཡིན། །བྱང་དུ་སེ་སྐྱེར་དྲག་པོའི་ཤིང་། །དེ་རྣམས་རྨ་བྱའི་སྒྲོ་དང་ལྡན་པར་གཟུགས། །གཟུངས་ཐག་དར་ཚོན་སྣ་ལྔས་སྦྲེལ། །ཚོན་སྣ་ལྔ་ཡི་སྐུད་པ་ལ། །པྲ་ཏི་བུ་ཙག་<milestone unit="line" n="510.3"/>སྔགས་བཟླས་ཏེ། །བུམ་པ་ལྔ་ཡི་མགུལ་དུ་བཅིང་། །ཚོན་སྐུད་རང་གི་ལག་ཏུ་བཟུང་། །སྐབས་སུ་འདྲེ་བསྐྲད་དྲག་སྔགས་བཟླས། །ཡུངས་ཀར་དག་ལ་བསྔགས་ཏེ་བརྡེག །སྐབས་སུ་བསྲུང་བའི་སྔགས་བཟླས་<milestone unit="line" n="510.4"/>ཏེ། །བུམ་པ་རྡོ་རྗེས་བསྐོར་བར་བསམ། །དར་དཀར་དག་གི་གུར་ཕུབ་ལ། །སྤོས་ཀྱི་མཆོད་པ་རྒྱུན་མི་གཅད། །དེ་ནས་ལྟ་སྤྱོད་ལྡན་པའི་རྣལ་འབྱོར་པས། །མཆོད་པའི་རིམ་པ་བཤམ་བྱ་སྟེ། །འགྲོ་ལ་ཕན་པའི་དོན་<milestone unit="line" n="510.5"/>བྱའི་ཕྱིར། །རང་དོན་སྤངས་ལ་ཐུགས་རྗེ་སྐྱེད། །འདི་ཕྱི་བདག་གཞན་དོན་དུ་སྒྲུབ། །ཚོགས་བསགས་ཡན་ལག་རྒྱ་ཆེར་བསག །དཀོན་མཆོག་གསུམ་ལ་གཙོ་རུ་བླང་། །དེ་བཞིན་གཙང་རིགས་མགོན་པོ་མཆོད། །ཕྱི་<milestone unit="line" n="510.6"/>ནང་སྣང་སྲིད་ལྷ་འདྲེ་ལ། །གསེར་ཕུད་བཏང་ལ་དམ་བདར་འཕྲིན་ལས་བཅོལ་ལོ། །དེ་བཞིན་རང་གི་བསྲུངས་མ་མཆོད། །གསེར་ཕུད་གཏོར་ཆ་རྒྱས་པས་གཏང་། །སྟོང་ཕྲག་བཅུ་ཡི་བགེགས་རིགས་ལ། དེ་་་་<milestone unit="page" n="511"/><milestone unit="line" n="511.1"/>༄༅། །བཞིན་འབྱུང་པོའི་གཏོར་མ་བཏང་། །མཆོད་སྤྱིན་རྩལ་ལ་བདེན་བ་བདར། །དེ་བཞིན་ཡུལ་གྱི་ལྷ་ཀླུ་མཆོད། །ཆབ་གཏོར་བཏང་ལ་བདེན་པར་བདར། །དེ་ནས་མཆོད་པའི་རྫས་བཤམ་སྟེ། །མཚམས་<milestone unit="line" n="511.2"/>གཅད་ཅིང་བགེགས་ཀྱང་བསྐྲད། །སྐད་ཅིག་མའི་ཏིང་འཛིན་གྱིས། །སྔགས་འདིས་རྡོ་རྗེ་འཛིན་པར་བསྐྱེད་ལ། །ཨོ་བཛྲ་བཱ་ཁི་བཛྲ་མཧྭ་ཀྲོདྷ་ཧུ༷། ཞེས་བརྗོད་པས། བདག་ཉིད་རྡོ་རྗེ་འཛིན་པ་ཁྲོ་བོའི་རྒྱན་རྫོགས་པར་<milestone unit="line" n="511.3"/>བསྐྱེད་དེ། རྡོ་རྗེ་ཀླད་ལ་བསྐོར་ཞིང་། རྡོ་རྗེའི་མཚན་དྲག་པོ་བརྗོད་ཅིང་། ཧུ༷་དང་ཕཊ་ཀྱི་ང་རོ་དྲག་པོས་ཁམས་གསུམ་དབང་དུ་སྡུད་པའི་ཕྱིར། དཀྱིལ་འཁོར་ལ་བསྐོར་ཞིང་། ཁྲོ་བོ་སྟང་སྟབས་ཀྱིས་ཁམས་གསུམ་<milestone unit="line" n="511.4"/>ཟིལ་གྱིས་མནན་པར་བྱའོ། །དེ་ནས་མཆོད་པ་དབུལ་ཏེ། རྡོ་རྗེ་འཛིན་བའི་ལྷ་ཚོགས་ལ། །ཕྱི་ནང་གི་མཆོད་པ་རྒྱས་པར་དབུལ། །དགེ་བསྙེན་ཀླུའི་ལྷ་ཚོགས་ལ། དཀར་གཏོར་སྨན་གྱི་མཆོད་པས་མཆོད། ཙན་དན་<milestone unit="line" n="511.5"/>སྤོས་ཀྱི་མཆོད་པ་རྒྱུན་དུ་གཏང་ངོ་། །དེ་ནས་ཆོ་ག་ལ་འཇུག་པར་བྱ་སྟེ། །བསྙེན་མཆོད་ཚོགས་བསགས་ཀྱི་ཡན་ལག་རྒྱས་པར་བྱའོ། །དེ་ནས་བུམ་པ་བྱིན་གྱིས་བརླབས་པར་བྱས་ཏེ། ཕྱི་ནང་གསང་བའི་དབང་<milestone unit="line" n="511.6"/>རྣམས་རིམས་ཀྱིས་ཐོབ་པར་བྱ་སྟེ། དབང་བསྐུར་རྒྱལ་པོ་ལས། ཁ་དོག་གི་ལེའུ་སྟེ་ཉེར་གཅིག་པའོ།། །།དེ་ནས་དེ་ཉིད་ཡང་དག་བཤད་བྱ་བ། །ཏིང་འཛིན་ལས་ཀྱི་སྒྲོན་མའདིབཞིནཏེ། །བདགཉིད་ཆེན་པོ་<milestone unit="page" n="512"/><milestone unit="line" n="512.1"/>རབ་བསྐྱེད་ནས། །མཆོད་བསྟོད་བསྙེན་པའི་ལས་རྫོགས་ལས། །ལས་ཀྱི་བུམ་པ་རིགས་ལྔ་ལ། །བྱིན་བརླབས་དབང་བསྐུར་འདི་བཞིན་བྱ། །ཏིང་འཛིན་རྣམ་གསུམ་རིམས་ཀྱིས་བསྐྱེད། །བདག་ཉིད་ཧུ༷་ལས་ཆེན་<milestone unit="line" n="512.2"/>པོར་བསྐྱེད། །སྐུ་གསུང་ཐུགས་སུ་བྱིན་གྱིས་བརླབས། །ཐུགས་ཀའི་ཧྭ༷་ལས་འོད་འཕྲོས་པས། ཡི་གེ་ཨུ་བཞི་ཕྱོགས་བཞིར་འཕྲོས་པ་ལས། ཨ་ལས་ཟླ་བའི་དཀྱིལ་འཁོར་བཞི་བསམ། ཧུ༷་ལས་འོད་འཕྲོས་ཡི་གེ་འདི་<milestone unit="line" n="512.3"/>རྣམས་སུ་གྱུར་ཏེ། ཟླ་བའི་སྟེང་དུ་བསམ། ཨོ་དཀར་པོ། ཏྲ༷་སེར་པོ། ཧྲི་དམར་པོ། ཨ་ལྗང་ཁུ། དེ་རྣམས་ལས་འོད་འཕྲོས་བདེ་བར་གཤེགས་པ་རྣམས་ཀྱི་ཐུགས་དམ་གྱི་རྒྱུད་བསྐུལ། ངན་སོང་གསུམ་གྱི་སྡིག་སྒྲིབ་<milestone unit="line" n="512.4"/>སྦྱངས། སླར་འདུས་བ་ལས་རིགས་རྣམ་པ་བཞིའི་སྔགས་འདི་རྣམས་བརྗོད་ལ་བསྐྱེད་དོ། །ཨོ་བུརྙ་ག་རུ་ཌ་ཙ་ལེ་ཙ་ལེ་ཧུ༷་ཕཊ། ཨོ་རཏྣ་ག་རུ་ཌ་ཙ་ལེ་ཙ་ལེ་ཧུ༷་ཕཊ། ཨོ་པདྨ་ག་རུ་ཌ་ཙ་ལེ་ཙ་ལེ་ཧུ༷་ཕཊ། ཨོ་ཀརྨ་ག་རུ་<milestone unit="line" n="512.5"/>ཌ་ཙ་ལེ་ཙ་ལེ་ཧུ༷་ཕཊ། ཤར་ཕྱོགས་སུ་བུརྙ་རིགས་ཀྱི་ཁྱུང་སྐུ་མདོག་དཀར་པོ་གསེར་གྱི་གཤོག་པ་ཅན་བསྐྱེད། ལྷོ་ཕྱོགས་སུ་རིན་ཆེན་རིགས་ཀྱི་ཁྱུང་སྐུ་མདོག་སེར་པོ་ཟངས་ཀྱི་གཤོག་པ་ཅན་བསྐྱེད། ནུབ་ཕྱོགས་སུ་<milestone unit="line" n="512.6"/>པདྨ་རིགས་ཀྱི་ཁྱུང་སྐུ་མདོག་དམར་པོལྕགས ཀྱིགཤོག་པ་ཅན། བྱང་ཕྱོགས་སུ་ལས་ཀྱི་རིགས་ཀྱི་ཁྱུང་སྐུ་མདོག་ལྗང་ཁུ། དུང་གི་གཤོག་པ་ཅན་བསྐྱེད་དོ། ཁྱུང་དེ་རྣམས་ཀྱི་མཆུ་སྡེར་ལྕགས་ལས་གྲུབ་<milestone unit="page" n="513"/><milestone unit="line" n="513.1"/>༄༅། །པ། སྤྱན་མིག་གསེར་དུ་འཁྱིལ་བ། ལྗགས་དང་སྤྱན་དམར་བ། རིགས་དང་མཐུན་པ། སྤྱི་བོའི་གཙུག་ན་འོད་སྣ་ཚོགས་སུ་འཕྲོ་བའོ། །ལུས་ལ་རིགས་ཀྱི་རྡོ་རྗེས་བརྒྱན་པ། སྦྲུལ་རིགས་བཞི་ཞལ་དུ་<milestone unit="line" n="513.2"/>གསོལ་བར་བསམ་མོ། ཁྱུང་དེ་རྣམས་ཀྱི་ཐུགས་ཁ་སྲ ཧུ༷་མཐིང་ཁ་རེ་རེ་བསམ་མོ། །མགྲིན་པ་རུ་ཨི་དམར་པོ་རེ་རེ་དམིགས་སོ། །སྤྱི་བོའི་གཙུག་ཏུ་ཨོ་དཀར་པོ་རེ་རེ་དམིགས་སོ། །དེ་ནས་ཡང་བདག་གི་ཐུགས་<milestone unit="line" n="513.3"/>ཁའི་ཧུ༷་ལས། མ་སྔོན་དམར་ཅིག་བདག་གི་གཡོན་ཕྱོགས་སུ་འཕྲོས་པ་ལས། ལྷ་མོ་གཡུའི་བྱེ་ཆུང་མ་སྐུ་མདོག་སྔོན་མོ། །ཕྱག་གཡས་ཡབ་ལ་འཁྱུད་པ། གཡོན་གཡུའི་བུམ་པ་བདག་གིས་ཐུགས་ཀར་འཛིན་པ་ཅིག་<milestone unit="line" n="513.4"/>བསྐྱེད། ཡང་ཧཱུཾ་ལས་འོད་ཟེར་རྣམ་པ་ལྔ་འཕྲོས་པས། རིན་པོ་ཆེའི་ཡི་གེ་འདི་རྣམས་སུ་གྱུར་ཏེ། ཡབ་རྣམས་ཀྱི་གཡོན་དུ། འབྱུང་བ་བཞི་ཡུམ་བསྐྱེད་དོ། །ས་སེར་མོ་ཤར་ཕྱོགས་སུ་སའི་ལྷ་མོ་སྐུ་མདོག་སེར་མོ།<milestone unit="line" n="513.5"/>ཕྱག་གཡས་ཡབ་ལ་འཁྱུད་པ། གཡོན་ན་རིགས་ཀྱི་བུམ་པ་ཐུགས་ཀར་འཛིན་པའོ། །ར༷་དམར་པོ་ལས་ལྷོ་ཕྱོགས་སུ་མེའི་ལྷ་མོ་སྐུ་མདོག་དམར་མོ། །ཕྱག་གཡས་ཡབ་ལ་འཁྱུད་པ། གཡོན་རིགས་ཀྱི་བུམ་པ་ཐུགས་<milestone unit="line" n="513.6"/>ཀར་འཛིན་པའོ། །བ༷་དཀར་པོ་ལས་ནུབ་ཕྱོགས་སུ་ཆུའི་ལྷ་མོ་ཕྱག་གོང་གི་འདྲེ། ཡ༷་སྔོ་སྐྱ་ལས་བྱང་ཕྱོགས་སུ་རླུང་གི་ལྷ་མོ་སྐུ་མདོག་སྔོ་སྐྱ་ཕྱག་འདྲེ། ལྷ་མོ་དེ་རྣམས་ཀྱི་ལུས་ལ་རིན་པོ་ཆེའི་རྒྱན་སྣ་ཚོགས་པས་<milestone unit="page" n="514"/><milestone unit="line" n="514.1"/>བརྒྱན་པ། ཞལ་འཛུམ་ལ་སྐུ་སྒེག་པ། ཡིད་དུ་འོང་བ་བསྐྱེད་དོ། །དེ་ནས་འཛབ་དྲང་ཞིང་འཕྲོ་འདུའི་བྱིན་བརླབས་བྱས་ཏེ། ཡབ་རྣམས་ཀྱི་ཐུགས་ཁའི་ཧུ༷་ལས་ཐུགས་འོད་ཟེར་སྣ་ཚོགས་བདུད་རྩི་སྤྲུལ་ཏེ། ཡུམ་<milestone unit="line" n="514.2"/>རྣམས་ཀྱི་ཐུགས་ཁར་ཐིམ་པས། ཡུམ་རྣམས་ཀྱི་ཆགས་པ་ཐུགས་ཀྱིས་བསྐད་ནས། འོད་ཟེར་སྣ་ཚོགས་བདུད་རྩི་དམར་པོར་གྱུར་ཏེ། ཡབ་རྣམས་ཀྱི་ཐུགས་ཁར་འདུས་པས་ཡབ་རྣམས་ཀྱི་དགྱེས་པ་ཐུགས་སུ་<milestone unit="line" n="514.3"/>བསྐངས་ཏེ། བདུད་རྩི་དཀར་དམར་བྱང་ཆུབ་སེམས་སུ་གྱུར་ཏེ། བདུད་རྩི་བྱང་ཆུབ་སེམས་ཀྱི་འོད་ཟེར་ཕྱོགས་བཅུར་འཕྲོས་པས། ཕྱོགས་བཅུ་སངས་རྒྱས་རྣམས་ཀྱི་ཐུགས་སུ་ཐིམ་པ་ལས། ཐུགས་མཉེས་པའི་<milestone unit="line" n="514.4"/>མཆོད་པ་ཕུལ། བདེ་བར་གཤེགས་པ་རྣམས་ཀྱི་ཐུགས་ཀྱི་བཅུད་བྱང་ཆུབ་སེམས་སུ་བསྡུས་ནས་སླར་འདུས་པ་ལས། ཡབ་ཡུམ་རྣམས་བདུད་རྩི་བྱང་ཆུབ་སེམས་སུ་ཞུ་སྟེ། བདག་གི་ཐུགས་ཁར་ཧུ༷་ཞེས་བརྗོད་པས།<milestone unit="line" n="514.5"/>བདག་གི་ཐུགས་ཀར་ཉི་ཟེར་ཉི་མ་ལ་འདུས་པ་བཞིན་དུ་བསམ། དེ་ནི་ཕྱི་ལྟར་བྱིན་གྱིས་བརླབས་ཏེ། བདག་ཉིད་ལ་ཉིད་དབང་བསྐུར་རོ། །ད་ནི་ནང་ལྟར་བྱིན་གྱིས་བརླབས་ཏེ། གསང་བའི་དབང་མཆོག་བསྐུར་བ་<milestone unit="line" n="514.6"/>ནི། ཡབ་ཡུམ་རྣམསགོངབཞིནདུབསྐྱེདལ། ཡབ་ཡུམ་རྣམས་ཀྱི་མཁའ་གསང་བྱིན་གྱིས་བརླབས་པར་བྱ་སྟེ། མ་སྲུརླ་མཎྜལ། ཞེས་བརྗོད་པ་ལས་པདྨ་ལ་ཉི་མའི་དཀྱིལ་འཁོར་རེ་རེ་བསམ། དེ་རྣམས་ཀྱི་སྟེང་དུ་<milestone unit="page" n="515"/><milestone unit="line" n="515.1"/>༄༅། །ཧུ༷་བཛྲ་ཞེས་བརྗོད་པས། ཧུ༷་ལས་གསང་བའི་རྡོ་རྗེ་རྩེ་ལྔ་པ་རེ་རེ་བསམ། དེ་རྣམས་ཀྱི་རྩེ་མོ་ལ། ཨོ་དཀར་པོ་ཤེལ་འདྲ་རེ་རེ་བསམ། དེ་ནས་ཡང་ཨ་ཙཎྜ་མཎྜལ་ཞེས་བརྗོད་པས། ཡུམ་རྣམས་ཀྱི་<milestone unit="line" n="515.2"/>མཁའ་ལ། ཨ་ལས་ཟླ་བའི་དཀྱིལ་འཁོར། དེའི་སྟེང་དུ་པ༷་པདྨ་མཎྜལ་ཞེས་བརྗོད་པས། པ༷་ལས་པདྨའི་དལ་རེ་བསམ། དེའི་སྟེང་དུ་ཨུ་དམར་པོ་མཚལ་ཅོག་ལ་མ་བཅག་པའི་འཕྲོམ་འདྲ་བ་རེ་བསམ། དེ་ནས་<milestone unit="line" n="515.3"/>འཕྲོ་འདུ་བྱིན་གྱིས་བརླབས་ཏེ། ཡབ་རྣམས་ཀྱི་ཐུགས་ཁའི་་༷་ལས། ཧྭ༷་འོད་ཟེར་མང་པོ་ཡར་དྲངས་ཏེ། མགྲིན་པའི་ཡི་གེ་ཨུ་དམར་པོ་ལ་ཐིམ་པས། ཧུ༷་མཐིང་ཁ་ཨུ་དམར་པོར་གྱུར། ཨ་དམར་པོའི་ནང་ནས་གཡས་<milestone unit="line" n="515.4"/>ནས་གཡོན་དུ་རྒྱུད་ནས། ཀླད་པ་དུང་ཁང་གི་ནང་དུ་ཨོ་དཀ་ར་པོ་ལ་སྒྲོམ་པས། ཨུ་དམར་པོ། ཨོ་དཀར་པོར་གྱུར་ཏེ། སྒལ་ཚིགས་ཀྱི་རྟ་བརྒྱུད་ནས། གསང་བ་རྡོ་རྗེའི་ལམ་དུ་བྱུང་ནས་བྱང་ཆུབ་སེམས་སུ་གྱུར་ཏེ།<milestone unit="line" n="515.5"/>ཡུམ་རྣམས་ཀྱི་མཁའ་ལ་ཐིམ་པས། ཡུམ་རྣམས་ཀྱི་ཆགས་པ་སྦྱངས་ནས། བྱང་ཆུབ་ཀྱི་སེམས་བདུད་རྩི་དམར་པོར་གྱུར་ཏེ། སླར་འདུས་པ༷་ལས། ཡབ་རྣམས་ཀྱི་དགེས་པ་སྐྱེད་དེ། བྱང་ཆུབ་ཀྱི་སེམས་བདུད་རྩི་<milestone unit="line" n="515.6"/>དཀར་པོར་གྱུར་ཏེ། སླར་འདུས་པ་ལས། དེ་ནས་ཡུམ་རྣམས་ཀྱི་སྦྱོར་འཚམས་ནས་འོད་ཟེར་འཕྲོས་ཏེ། འོག་མིན་གྱི་གནས་ལྕང་ལོ་ཅན་གྱི་ཕོ་བྲང་ནས་བདེ་བར་གཤེགས་པ་ཡབ་ཡུམ་རིགས་ལྔ་ཡབ་ཕྱོགས་བཅུ་<milestone unit="page" n="516"/><milestone unit="line" n="516.1"/>སངས་རྒྱས་འཁོར་བཅས་རྣམས་བྱང་ཆུབ་ཀྱི་སེམས་བདུད་རྩིའི་རང་བཞིན་དུ་ལྟེམ་གྱིས་ཞུ་སྟེ། སླར་འདུས་ཏེ། ཕྱོགས་བཅུ་སངས་རྒྱས་ཐམས་ཅད་ཀྱི་བཅུད་བྱང་ཆུབ་ཀྱི་སེམས། བུམ་པའི་ལྷ་ཚོགས་ལ་ཐིམ་པར་<milestone unit="line" n="516.2"/>བསམས་ཏེ། བུམ་པ་དེ་བཞིན་ཉིད་བྱིན་གྱིས་བརླབས་པར་བྱའོ། །དེ་ལྟར་བྱིན་གྱིས་བརླབས་ཏེ། གསང་བའི་དབང་མཆོག་དམ་པར་བསྐུར་བར་བྱའོ། །དེ་ནས་དབང་བསྐུར་བ་དང་། དཀྱིལ་འཁོར་དུ་ཞུགས་པ་<milestone unit="line" n="516.3"/>རྣམས་ནི་ལས་རྒྱུད་གཞན་ལས་ཤེས་པར་བྱའོ། །རིན་པོ་ཆེ་སྣ་བདུན་དང་། བཀྲ་ཤིས་ཀྱི་རྫས་བརྒྱད། བཀྲ་ཤིས་ཀྱི་ཚིགས་བཅད་བརྗོད་དོ། །ཕྱི་ལྟར་དབང་བསྐུར་བར་བྱའོ། །རྟེན་གྱི་བུམ་པ་དང་། དབུ་རྒྱན་དང་།<milestone unit="line" n="516.4"/>དར་གྱི་ཅོད་པན་དང་། མེ་ཏོག་གི་འཕྲེང་བ་དང་། གསང་བའི་མིང་དང་། དབང་རྣམས་རྫོགས་པར་བསྐུར་རོ། །དབང་བསྐུར་གསལ་བྱེད་ཀྱི་ལེའུ་སྟེ་ཉེར་གཉིས་པའོ།། །།དེ་ནས་ཡང་འཁོར་རྣམས་ཀྱིས་ཞུས་པ།<milestone unit="line" n="516.5"/>ཨེ་མ་ཧོ། བྱང་ཆུབ་སེམས་དཔའ་ཐུགས་རྗེ་ཅན། །ལས་ཀྱི་རྒྱལ་པོ་བསྒྲུབ་པའི་ཕྱིར། །ཉིད་ཀྱི་རྒྱལ་པོ་བསྒྲུབ་པ་ཇི་ལྟར་ལགས། །མན་ངག་མདོར་བསྡུས་རྣམས། །བདག་ཅག་རྣམས་ལ་བཤད་དུ་གསོལ། །ཅེས་<milestone unit="line" n="516.6"/>ཞུས་པས། ཐུགས་རྗེ་རང་བྱུང་བྱང་ཆུབ་སེམས་ལ་དགོངས་ནས་ཞུས་པ། ཨེ་མ་ཧོ། བྱང་ཆུབ་སེམས་དཔའ་ལས་ཀྱི་དགེ་བསྙེན་རྣམས། །འགྲོ་བའི་དོན་དུ་བྱིན་བརླབས་ཅན། །དམ་ཚིག་ཆེན་པོ་ང་ཡིས་<milestone unit="page" n="517"/><milestone unit="line" n="517.1"/>༄༅། །བཤད། །འཁོར་རྣམས་ལུས་ངག་ཡིད་གསུམ་བཏུད། །ཅེས་བཀའ་སྩལ་ཏོ། །རི་བོ་འདུས་པའི་རྩེ་མོའམ། །ཆུ་བྲན་འདུས་པ་རྒྱ་མཚོའི་གླིང་། །ཡང་ན་ཀླུ་རྒྱལ་ས་བདག་འདུས་པའི་སར། །ཡང་ན་ཡིད་<milestone unit="line" n="517.2"/>འོང་ཉམས་དགའ་གནས་དག་ཏུ། བྱིན་གྱིས་བརླབས་པ་གོང་བཞིན་བྱ། །ལས་ཀྱི་བཅའ་ལུགས་སོ་སོར་དབྱེ། ཁེན་ཏུ་མཁས་པ་རྟགས་ལ་སྤྱད། ཁྲེས་རབ་ཅན་གྱིས་དེ་བཞིན་གྱིས། །དེ་ནས་དམ་ཚིག་གཙང་མའི་<milestone unit="line" n="517.3"/>རྣལ་འབྱོར་པས། །ལས་ཀྱི་བུམ་པ་ཆས་བྱས་ཏེ། །རྒྱུ་ནི་རིན་ཆེན་ས་ལ་བྱ། །རྐྱེན་ནི་རིན་ཆེན་ཆུ་ཡིས་སྒྲུ། །སྦྱོར་བ་མོས་གུས་དད་པས་གཟོ་བྱས་ཏེ། །སེམས་ཀྱིས་དམིགས་ཏེ་གཞུང་བཞིན་བསྐྱེད། །དེ་རུ་བུམ་པའི་<milestone unit="line" n="517.4"/>སྙིང་པོ་ནི། །སྨན་སྣ་ལྔ་ལ་སོགས་པ་སྟེ། །རིན་ཆེན་ལྔ་དང་སྙིང་པོ་ལྔ། །མེ་ཏོག་ལྔ་དང་འབྲས་བུ་ལྔ། །ཙན་དན་ལ་སོགས་སྤོས་མཆོག་ལྔ། །དེ་རུ་བུམ་པ་སྙིང་པའི་བཅ། །ཀླུ་རྒྱལ་གནས་པའི་ཆུ་མིག་ནས། །རིན་<milestone unit="line" n="517.5"/>ཆེན་སྣོད་དུ་ཆུ་བླངས་ཏེ། །རྩི་མཆོག་ག་པུར་བཅུད་ཀྱིས་སྦྱར། །གཞན་ཡང་སྨན་སྣ་སྟོང་དང་རབ་སྦྱར་བླུག །དབུས་ཀྱི་ཕོ་བྲང་དག་ལ་བཞུགས་སུ་གསོལ། །དར་མཆོག་ལྔ་ཡིས་ཁ་རྒྱན་དྲིལ། ཁེང་འབྲས་བུ་ཅན་<milestone unit="line" n="517.6"/>གྱིས་ཁ་བརྒྱན་ཏེ། །ཡེ་ཤེས་ལྔ་ཡི་གཟུངས་ཐག་གདགས། །རྩི་མཆོག་སྤོས་ཀྱི་དུད་བས་བསང་། །བཀྲ་ཤིས་རྫས་ཀྱིས་མཐའ་མ་བསྐོར། །དེ་བཞིན་ལོངས་སྤྱོད་རྫས་རྣམས་བསོགས། །དཀར་གསུམ་དག་ལ་ལྟོ་རྟེན་<milestone unit="page" n="518"/><milestone unit="line" n="518.1"/>ཏེ། །དེ་བཞིན་ཁྲུས་དང་གཙང་སྦྲ་བྱ། །མཆོག་ཏུ་དམ་ཚིགབསྲུང་བ་གཅེས། །དེ་ཕྱིར་གཙང་མའི་དམ་ཚིག་བསྲུང་། །གཙང་མའི་མཆོད་པ་རྒྱུན་དུ་དབུལ། །དེ་བཞིན་རྩི་དང་སྨན་གྱིས་མཆོད། །སྤོས་ཀྱི་མཆོད་པ་རྒྱུན་<milestone unit="line" n="518.2"/>མི་གཅད། །སྐབས་སུ་མཆོད་བསྟོད་ལས་གཞུང་བཞིན། །དམ་ཚིག་གཅན་གྱིས་བསྙེན་ཅིང་མཆོད། །དེ་བཞིན་བསྙེན་པའི་སྔགས་འདི་རྒྱུན་དུ་དྲང་། །ཨོ་ནཱ་ག་རྭ་ཛ་ས་མ་ཡ་ཛ། སྐབས་སུ་བསྲུང་བའི་སྔགས་བཟླས་<milestone unit="line" n="518.3"/>ཏེ། །གདུག་པ་ཀླུའི་དུག་རྣམས་ཤིན་ཏུ་སྦྱང་བ་གཅེས། །དེ་ནས་བུམ་པ་བྱིན་བརླབས་ཏེ། །དབང་རྣམས་རིམས་ཀྱིས་བསྐུར། །ཞེས་གསུངས་སོ། །དབང་བསྐུར་ལས་ཀྱི་ལེའུ་སྟེ་ཉེར་གསུམ་པའོ།། །།དེ་ནས་དེ་<milestone unit="line" n="518.4"/>ཉིད་བྱིན་གྱིས་བརླབས་པའི་ཕྱིར། རིག་པ་གསལ་བྱེད་ལས་ཀྱི་སྒྲོན་མ་བསྟན་ཏེ། དང་པོར་བདག་ཉིད་ཆེན་པོར་རབ་དམིགས་ནས། །ཚོགས་བསགས་ཡན་ལག་བཞིན་བྱ། །མཆོད་བསྟོད་ལས་རིམ་རྫོགས་པ་<milestone unit="line" n="518.5"/>དང། །བུམ་པ་བྱིན་གྱིས་བརླབ་པར་བྱ་སྟེ། །དེ་ཡི་འཕྲིན་ལས་བཤད་པ་ནི། །དམིགས་པའི་མན་ངག་ཡན་ལག་གསུམ་སྟེ། །རྩ་བ་ཐུགས་དང་སྦྱར་བར་བྱ། །ཧུ༷་བསྐྱེད་བདག་པོ་གཉིས་གནས་སྤྲུལ་པ་སྟེ། །རིག་པ་<milestone unit="line" n="518.6"/>གསལ་བྱེད་ལས་ཀྱི་སྒྲོན་མ་བསྟན་ཏེ། །ཡན་ལག་ཡི་གེ་རྩ་གཅིག་ལས། །བྱིན་བརླབས་འཕྲོ་འདུའི་སྐབས་སུ་བཤད། །ཡི་གེ་དམིགས་པའི་གནས་ལྔ་སྲ །བདུད་རྩི་བུམ་པ་བརྟན་པར་བསྟིམ། །ཞེས་པ་ནི་དབང་<milestone unit="page" n="519"/><milestone unit="line" n="519.1"/>༄༅། །བསྐུར་ལས་ཀྱི་སྐབས་སུ་བཤད། །དེ་ནས་དེ་ཉིད་བཤད་པའི་ཕྱིར། །གསལ་བྱེད་ཐུགས་ཀྱི་སྒྲོན་མ་འདི་བཤད་དོ། །ཨོ་བཛྲ་མ་ཧྭ་ཀྲོདྷ་ཧུ༷་ཕཊ་ཅེས་བརྗོད་བས། བདག་ཉིད་ཧུ༷་ལས་རྡོ་རྗེ་འཛིན་པར་<milestone unit="line" n="519.2"/>བསྐྱེད། །སྡེར་གཤོག་ཕྱག་རྒྱ་བཅས་ནས་སུ། །ཐུགས་ཁར་མཁའ་ལྡིང་རྒྱལ་པོ་བསྐྱེད། །མཁའ་ལྡིང་རྒྱལ་པོའི་ཐུགས་ཁ་མྲ །ཡེ་ཤེས་རྡོ་རྗེ་སེམས་ལ་དམིགས། །ཨོ་ནཱ་ག་རྭ་ཛ་ཞེས་བརྗོད་པས། །ཧུ༷་ལས་ཡེ་ཤེས་ཀླུ་<milestone unit="line" n="519.3"/>རྒྱལ་བསྐྱེད། །སྦྲུལ་མགོ་དགུ་པ་གདེང་ཀ་ཅན། །རིན་ཆེན་ལུས་ལ་སྦྲུལ་མཇུག་འཁྱིལ། །ཕྱག་གཡས་རིན་ཆེན་འབར་བ་བསྣམས། །གཡོན་པ་རིན་ཆེན་པདྨ་བསྣམས། ལོངས་སྤྱོད་ཀུན་གྱི་བདག་པོར་བསྐྱེད། །དགེ་<milestone unit="line" n="519.4"/>བསྙེན་ཆེན་པོའི་ཐུགས་ཁ་སྲ །རིན་ཆེན་འབར་བ་ཨུ་ལས་ནི། །ཡིད་བཞིན་ནོར་བུ་རིན་ཆེན་འོད་འབར་བུམ་འདྲའི་གཟུགས། །ལོངས་སྤྱོད་ཀུན་གྱི་རྩ་བ་སྟེ། །འབྱུང་བའི་རྒྱལ་པོ་རྩ་བ་འཛིན། །བྱེད་པ་སེམས་ཅན་<milestone unit="line" n="519.5"/>ཀུན་དོན་བྱེད། །ཡིད་བཞིན་ནོར་བུ་རིན་ཆེན་ཏེ། །ཀླུ་ཡི་རྒྱལ་པོའི་ཐུགས་མཛོད་ཡིན། །དམ་ཚིག་ཤེས་ཤིང་དམ་ཚིག་ལྡན། །དམ་ཚིག་ཅན་ལ་ལོངས་སྤྱོད་སྤེལ། །ཞེས་དམ་ཚིག་ཆེན་པོ་ང་ཡིས་བཤད། །ཡིད་བཞིན་<milestone unit="line" n="519.6"/>ནོར་བུའི་བུམ་ནང་དུ། །ཨུ་ལས་ཟླ་བའི་དཀྱིལ་འཁོར་ཁར། །ཧུ༷་ལས་དཔག་བསམ་ལྗོན་ཤིང་བསྐྱེད། །གོ་ལས་ཡན་ལག་གྱེས་ཏེ། །ཕྱོགས་བཞི་མཚམས་བརྒྱད་དབུས་དང་དགུ །ཨོལསམེརྟག་འཁྲུངས་<milestone unit="page" n="520"/><milestone unit="line" n="520.1"/>ཏེ། །འབྲས་བུ་ཕུན་སུམ་ཚོགས་པ་འབྱུང་ཞེས་བཤད། །དེ་ཡིས་དགོས་པ་ཐམས་ཅད་འགྲུབ་ཅེས་གསུངས། དམིགས་པའི་མན་ངག་གསུམ་ཞེས་དེ་ལ་བྱ། ཨོ་ནཱ་ག་རྭ་ཛ་ས་མ་ཡ་ཛ། ཞེས་བརྗོད་པས། ཡན་ལག་<milestone unit="line" n="520.2"/>ཕྱོགས་མཚམས་བརྒྱད་དུ། པདྨའི་མེ་ཏོག་གཞལ་ཡས་སུ། དགེ་བསྙེན་ལས་ཀྱི་ཀླུ་ཆེན་བརྒྱད། གཙོ་ལ་འདུད་པའི་ཚུལ་དུ་བསྐྱེད། །དབུས་སུ་ཨོ་ལས་ཡེ་ཤེས་སེམས་དཔའི་ཀླུ། །སྐྲུལ་མགོ་དགུ་པ་རུ་བསྐྱེད། ཡན་<milestone unit="line" n="520.3"/>ལག་གསུམ་ཞེས་དེ་ལ་སྨོས། དེ་ནས་བུམ་པ་བྱིན་བརླབས་ཏེ། ཨོ་ཨུ༷༷ཧཱུཾ་ན་ག་ཡུ་ཡུ། ནཱ་ག་བུ་རུ་ཛ་ལ་ནི། ནཱ་ག་ས་མ་ཡ་གྲྭཧྭ། ཡི་གེ་རྩ་གཅིག་སྤྲུལ་པར་ཤར། ཞེས་དེ་ལ་བཤད་དེ། འཕྲོ་འདུའི་བྱིན་བརླབས་དེ་<milestone unit="line" n="520.4"/>བཞིན་དམིགས། བདག་ཉིད་ཐུགས་ཀའི་ཧུ༷་ལས་འོད་ཟེར་འཕྲོས་པས། ཀླུའི་རྒྱལ་པོ་ཐུགས་ཀའི་དམ་ཚིག་ལས་ཀྱི་དགེ་བསྙེན་རྣམས་ཀྱི་ཐུགས་ཀར་འཕྲོས་པས། དེ་ནས་དམ་ཚིག་གི་ལས་ལ་བསྐུལ་ཏེ། འགྲོ་བ་<milestone unit="line" n="520.5"/>སེམས་ཅན་གྱི་དོན་ལ་བཞེངས་ནས། ལོངས་སྤྱོད་ཀྱི་དམ་ཚིག་ལ་དགོངས་ནས། ཁམས་གསུམ་གྱི་སེམས་ཅན་ལོངས་སྤྱོད་ཕུན་སུམ་ཚོགས་པ་སྤྲུལ་ཏེ། འཇིག་རྟེན་གྱི་ཁམས་མ་ལུས་ཐམས་ཅད་དུ། རིན་པོ་ཆེའི་<milestone unit="line" n="520.6"/>ལོངས་སྤྱོད་སྣ་ཚོགས་པ་དང་། བཀྲ་ཤིས་ཀྱི་རྫས་སུ་འབུལ་ནས་གྱུར་ཏེ། འདོད་པ་ལྔའི་ལོངས་སྤྱོད་དུ་བྱིན་གྱིས་བརླབས་སོ། །དེ་ལྟར་ཕྱིའི་དབང་བསྐུར་ཏེ། བདག་དང་འཁོར་རྣམས་ཀུན་ལ་ལོངས་སྤྱོད་ཕུན་སུམ་<milestone unit="page" n="521"/><milestone unit="line" n="521.1"/>༄༅། །ཚོགས་པར་དབང་བསྐུར་བྱིན་གྱིས་བརླབས། དེའི་ཡོན་ཏན་འབྲས་བུ་ནི། མི་ཟད་གཏེར་ལ་སྦྱོར། ཅེས་དམ་ཚིག་ཆེན་པོ་ང་ཡིས་བཤད། དེ་ནས་ནང་ལྟར་བྱིན་གྱིས་བརླབས་ལ། གསང་བའི་དབང་<milestone unit="line" n="521.2"/>མཆོག་བསྐུར་བ་ནི། །དམིགས་པ་གོང་དང་མཐུན་པར་བསྐྱེད། །བྱིན་གྱིས་བརླབས་པ་འདི་བཞིན་བཤད། །བདག་ཉིད་ཧུ༷་ལས་འོད་ཟེར་སྣ་ཚོགས་པ་འཕྲོས་པས། ཐུགས་ཀྱི་བབ་བསྡུས་འདོད་ཡོན་བདུད་རྩིར་<milestone unit="line" n="521.3"/>སྤྲུལ་ཏེ་གྱུར། བྱང་ཆུབ་སེམས་ཀྱི་བདུད་རྩི་ཡིས། །ལས་ཀྱི་བུམ་པ་ལྟེམ་གྱིས་ཁེངས་པར་བསམ། །དེ་ནས་གསང་བའི་དབང་བསྐུར་ཏེ། །ལེགས་ཉེས་ཤིན་ཏུ་ཆེ་བ་ཡིན། །དེ་ཅིའི་ཕྱིར་ཞེ་ན། ཀླུ་ལ་གདུག་པའི་དུག་<milestone unit="line" n="521.4"/>ཡོད་བའི་ཕྱིར། དཔེར་ན་སྨན་གྱི་རྒྱལ་པོ་ག་བུར་འདྲ། ལྟ་སྤྱོད་ལྡན་པས་དབང་བསྐུར་ན། །ཡིད་བཞིན་ཐུགས་སུ་ཆུད་པ་སྟེ། །བསམ་པ་ཐམས་ཅད་ཡིད་བཞིན་འགྲུབ་འགྱུར་ཞེས། །དམ་ཚིག་ཆེན་པོ་ང་ཡིས་<milestone unit="line" n="521.5"/>བཤད། །དེ་ཕྱིར་དམ་ཚིག་མེད་ཅིང་ལྟ་སྒོམ་སེམས་ཀྱིས་མ་འཆུན་ན། །མི་བདེ་སྡུག་བསྔལ་སྣ་ཚོགས་འབྱུང་། །གདུག་པ་ཀླུའི་འཛིན་བྱེད་བསམ་ངན་གྱི་ནད་ཀྱིས་རྒྱུད་རྐྱེན་རྣམས་ཅིར་ཀྱང་འབྱུང་ཞེས་ངག་གདུག་པ་<milestone unit="line" n="521.6"/>འཛིན་བྱེད་ཀྱིས་བཤད་དོ། །དེ་ཕྱིར་དམ་ཚིག་གཙོ་རུ་བླངས། །མཆོག་ཏུ་རྡོ་རྗེ་འཛིན་པ་སྒོམ། །དང་དུ་བསྙེན་པ་བསྒྲུབ་པ་བརྙེས། །བསྲུང་བའི་སྔགས་ལ་ནན་ཏན་བསྐྱེད། །ཀླུ་གདུག་སྦྱང་བ་ཤིན་ཏུ་གཅེས། །དེ་<milestone unit="page" n="522"/><milestone unit="line" n="522.1"/>ཉིད་དེ་ཕྱིར་བཤད་པར་བྱ། །དྲག་སྔགས་ལས་ཀྱི་སྦྱོར་བ་བཤད། །ཨོ་པ་ཏི་ར༷་ས་ཧ། ཨོ་སྣ་ཀུ་ལ་གྲྭཧྭ། ཨོ་ནཱ་ག་ལེ་ས་ཧ། དེ་ནི་ཀླུ་ཡི་དུག་སྦྱངས་ཏེ། ཁྲག་རྒྱས་སྔགས་ཀྱི་ཤི་ས་བསྟན། །སྐབས་སུ་བསྲུང་བའི་སྔགས་<milestone unit="line" n="522.2"/>འདི་བཟླས། །ཨོ་པྲ་ཏི་པུ་ཙ་ག་བཛྲ་དུན་ཏིང་མི་ལི་མི་ལི་ཧུ༷་ཕཊ། རྡོ་རྗེ་ཕྱག་རྒྱའི་དྲག་སྔགས་ཏེ། །རང་ལུས་རྡོ་རྗེར་བྱིན་གྱིས་བརླབས། །ཅིས་ཀྱང་མི་ཚུགས་རྡོ་རྗེའི་ཆེ་བ་སྐྱེད། །ཅེས་གསུངས་སོ། །དེ་ནས་དབང་<milestone unit="line" n="522.3"/>བསྐུར་རིམ་པ་སྟེ། །དམ་ཚིག་རྒྱུད་ནས་ཤེས་པར་གྱིས། །ལོངས་སྤྱོད་དབང་ནི་བཀྲ་ཤིས་ཏེ། །དམ་ཚིག་ཅན་གྱི་རྟག་ཏུ་བསྐུར། ཁྱད་པར་དབང་ཐོབ་ལྷའི་རྒྱལ་པོར་འགྱུར། །ལོངས་སྤྱོད་ཀུན་ལ་སྨོས་ཅི་<milestone unit="line" n="522.4"/>འཚལ། །དམ་ཚིག་ཆེན་པོ་ང་ཡིས་བཤད། །སྡུག་བསྔལ་ནད་ཀྱིས་ཟིན་བའི་གང་ཟག་ལ། །ནད་ཀྱི་བདུད་རྩི་གསང་བའི་དབང་བསྐུར་ན། ཁེན་ཏུ་སྡུག་བསྔལ་དེ་ལ་ཤིས་པ་ཡིན། །དཔེར་ན་ཁྱེ་ཀུས་ཁྱེ་ཀུ་འབྱིན་པ་<milestone unit="line" n="522.5"/>འདྲ། དབང་བསྐུར་ལན་གསུམ་བྱས་ན། མཛེ་ནད་བཅོ་བརྒྱད་ཞི་བར་ངེས། དེས་ན་བདུད་རྩི་བྱང་ཆུབ་སེམས་ཀྱི་དབང་། །བྱིན་རླབས་ཞུགས་པའི་བླ་མ་ཡིས། །རང་ལ་རང་ཉིད་དབང་བསྐུར་ན། །ཡིད་བཞིན་ནོར་<milestone unit="line" n="522.6"/>བུ་འཆང་བ་ཡིན། །དགོས་འདོད་ཐམས་ཅད་དེ་ལ་འབྱུང་། །ཞེས་དམ་ཚིག་ཆེན་པོ་ང་ཡིས་བཤད། །དབང་བསྐུར་རྒྱལ་པོ་གསལ་བྱེད་སྒྲོན་མ་འདི་མེད་ན། །བྱིན་བརླབས་དབང་བསྐུར་བྱེད་པ་རྣམས། །ཆུ་ལ་མར་<milestone unit="page" n="523"/><milestone unit="line" n="523.1"/>༄༅། །གྱི་སྙིང་པོ་འདོན་པ་འདྲ། །བསྐལ་པ་བསྒྲུབས་ཀྱང་དོན་མི་འབྱུང་ཞེས་བཤད་། །དབང་བསྐུར་གསལ་བྱེད་ཀྱི་ལེའུ་སྟེ་ཉེར་བཞི་པའོ།། །།དེ་ནས་དེ་ཉིད་བཤད་པའི་ཕྱིར། །འཕྲིན་ལས་རིམ་པ་<milestone unit="line" n="523.2"/>མདོར་བསྡུས་ཏེ། །གསང་སྔགས་རིག་པའི་སྒྲོན་མ་བཤད། །དང་པོ་བུམ་པའི་དབང་བསྐུར་བྱིན་གྱིས་བརླབ། །ཕྱི་ནང་གསང་བ་གསུམ་དུ་བྱིན་གྱིས་བརླབ། །དེ་ནས་རིམ་པ་བཤད་པ་ནི། །དང་པོ་རང་ལ་དབང་<milestone unit="line" n="523.3"/>བསྐུར་བྱིན་གྱིས་བརླབ། །དེ་ནས་བུམ་པ་བྱིན་གྱིས་བརླབ་སྟེ། །དེ་ནས་སློབ་མ་བྱིན་གྱིས་བརླབ་སྟེ། །དང་པོ་སློབ་མ་ཁྲུས་བྱས་ཏེ། །བར་ཆོད་བསལ་ཞིང་ཁྲུས་ཀྱི་ལས་རྣམས་རྫོགས་པར་བྱ། །གཙང་བའི་གོས་གོན་<milestone unit="line" n="523.4"/>པདྨའི་ཁར་བཞག་སྟེ། དབང་བསྐུར་རིམ་པ་འདི་བཞིན་ནོ། །དབུས་ཀྱི་བུམ་པ་བླངས་སྤྱི་བོར་བཞག་ལ་འདི་སྐད་བརྗོད། ཧུ༷། ནམ་མཁའི་སྙིང་པོ་རྡོ་རྗེ་འཛིན། །རྡོ་རྗེ་རིགས་འཛིན་བུམ་པའི་ལྷ། །རྡོ་རྗེ་དབྱིངས་ཀྱི་<milestone unit="line" n="523.5"/>དཀྱིལ་འཁོར་དུ། །སྐལ་ལྡན་རིགས་ཀྱི་བུ་འདི་ལ། །རྡོ་རྗེ་དབྱིངས་ནས་དབང་བསྐུར་བྱིན་གྱིས་རློབས། །རྡོ་རྗེའི་སྙིང་པོ་རྡོ་རྗེ་འཆང་། །རྡོ་རྗེ་འཆང་བ་བུམ་པའི་ལྷ། །རྡོ་རྗེ་གསང་བའི་དཀྱིལ་འཁོར་དུ། །སྐལ་ལྡན་<milestone unit="line" n="523.6"/>རིགས་ཀྱི་བུ་འདི་ལ། །རྡོ་རྗེ་གསང་བའི་དབང་བསྐུར་བྱིན་གྱིས་རློབས། ཧུ༷། རྡོ་རྗེ་འཆང་བ་རྡོ་རྗེ་རྒྱལ། །རྡོ་རྗེ་རྒྱལ་བ་བུམ་པའི་ལྷ། །བུརྙ་རིགས་ཀྱི་དཀྱིལ་འཁོར་དུ། །སྐལ་ལྡན་འདི་ལ་རྡོ་རྗེ་སེམས་དཔའི་དབང་<milestone unit="page" n="524"/><milestone unit="line" n="524.1"/>བསྐུར་བྱིན་གྱིས་རློབས། ཧུ༷། རྡོ་རྗེ་འཛིན་བྱེད་རྡོ་རྗེའི་སྐུ། །རྡོ་རྗེ་ཁྲོ་རྒྱལ་བུམ་པའི་ལྷ། །རིན་ཆེན་འབྱུང་ལྡན་དཀྱིལ་འཁོར་དུ། །གདུག་པ་འདུལ་ཕྱིར་སྐལ་ལྡན་འདྲེ། ཧུ༷། རྡོ་རྗེ་འབར་བ་རྡོ་རྗེའི་ཐུགས། །རྡོ་རྗེ་<milestone unit="line" n="524.2"/>འབར་བ་བུམ་པའི་ལྷའི། །སྣང་བ་མཐའ་ཡས་དཀྱིལ་འཁོར་དུ། །གདུག་པ་དབང་དུ་སྡུད་པའི་ཕྱིར། །སྐལ་ལྡན་འདྲེ། རྡོ་རྗེ་གསུང་མཆོག་དྲག་པོའི་སྐད། །རྡོ་རྗེ་དྲག་པོ་བུམ་པའི་ལྷའི། །དོན་ཡོད་གྲུབ་པའི་དཀྱིལ་<milestone unit="line" n="524.3"/>འཁོར་དུ། །གདུག་པ་ཟིལ་གྱིས་མནན་པའི་ཕྱིར། །སྐལ་ལྡན་འདྲེ། ཨོ་བཛྲ་མུ་དྲ་ཨ་སྟི་ཁི྅་ཧུ༷། ཨོ་བུརྙ་མུ་དྲ་ཨ་སྟི་ཁི྅་ཏཱ༷། ཨོ་རཏྣ་མུ་དྲ་ཨ་སྟི་ཁེ྅་ཏྲ༷། ཨོ་པདྨ་མུ་དྲ་ཨ་སྟི་ཁི྅་ཧྲི། ཨོ་ཀརྨ་མུ་དྲ་ཨ་སྟི་ཁི྅་ཨ། དེ་<milestone unit="line" n="524.4"/>བཞིན་དུ་དབང་རྣམས་རིམ་པས་བསྐུར་བར་བྱའོ། །དེ་ནས་ངེ་ཉིད་བྱིན་གྱིས་བརླབ་པའི་ཕྱིར། །རིག་པ་བྱིན་གྱིས་བརླབ་པའེ་སྒྲོན་མ་བཤད། །དབུས་ཀྱི་གཙོ་བོ་ཡབ་ཡུམ་གྱི་སྦྱོར་མཚམས་ནས། བདུད་རྩི་བྱང་ཆུབ་<milestone unit="line" n="524.5"/>སེམས་ཀྱི་འོད་ཟེར་སྐལ་ལྡན་དེའི་སྤྱི་གཙུག་ཏུ་ཐིམ་པས། ཕུང་པོ་ཁམས་དང་སྐྱེ་མཆེད་རྣམས། །ཐུལ་གྱིས་བསྲེགས་སྦྱངས་ཏེ། །མི་དམིགས་པ་ལས་ཡབ་ཀྱི་ཧུ༷་ཞེས་བརྗོད་པས། ཁོའི་རིག་པ་ཧུ༷་དུ་བསྡུས་ཏེ། བདག་<milestone unit="line" n="524.6"/>ཅག་ཡབ་ཀྱི་ཐུགས་ཁ་ནས། ཧུ༷་མཐིང་ནག་འདུས་པར་བསམ་སྟེ། དེ་ནས་ཧུ༷་ལས་དུ་མང་པོ་ཡར་དྲངས་ཏེ། མགྲིན་པའི་ཡི་གེ་ཨོ་ལ་ཐིམ་པར་བསམ། །ཧུ༷་འདི་ན་ཨུ་དམར་མར་གྱུར་ཏེ། སྒལ་ཛིགས་ཀྱི་རྟ་བརྒྱུད་དེ།<milestone unit="page" n="525"/><milestone unit="line" n="525.1"/>༄༅། །གསང་བ་རྡོ་རྗེའི་ལམ་དུ་བྱུང་། སེམས་སུ་གྱུར་ནས་ཡུམ་གྱི་མཁའ་ལ་ཐིམ་པས། བྱང་ཆུབ་སེམས་སུ་ལྟོར་འོད་དུ་འཁྱིལ་ཏེ། སླར་བྱུང་ནས་ཧུ༷་བཞི་པོ་ལ་ཐིམ་པས་ལུས་ཞུ་སྟེ། ཨོ་བཛྲ་ག་རུ་ཙ་ལེ་ཙ་ལེ་<milestone unit="line" n="525.2"/>ཧུ༷་ཕཊ། ཅེས་བརྗོད་པས། རྡོ་རྗེ་རིགས་ཀྱི་ཁྱུང་དུ་བྱིན་གྱིས་བརླབས་སོ། །དེ་ནས་བུརྙ་རིགས་ཀྱི་བུམ་པ་བླང་སྟེ། སྤྱི་བོར་བཞག་སྟེ་གོང་བཞིན་དུ་བརྗོད་དོ། །ཏིང་ངེ་འཛིན་གྱི་ཡབ་ཡུམ་རྣམས་ཀྱི་སྦྱོར་འཚམས་ནས།<milestone unit="line" n="525.3"/>གོང་བཞིན་དུ་འོད་འཕྲོས་པས། བསྲེགས་སྦྱངས་ནས་མི་དམིགས་པ་ལ། ཡབ་ཀྱིས་ཨོ་ཞེས་བརྗོད་པས། ཁོའི་རིགས་པ་ཨོ་དུ་འདུས་ཏེ། ཡབ་ཀྱི་ཐུགས་ཁའི་ཧུ༷་ལས་བུབ་ཀྱིས་འདུས་པར་བསམ་མོ། །དེ་ནས་གོང་<milestone unit="line" n="525.4"/>བཞིན་དུ་བརྒྱུད་དེ། ཡུམ་གྱི་མཁའ་ལ་ཐིམ་པས། བྱང་ཆུབ་ཀྱི་སེམས་ཡུམ་ལྟོར་འོད་དུ་ཐིག་ལེར་འདྲིལ་ཏེ་སླར་ཕྱུང་སྟེ། ཨོ་དུ་གྱུར་ཏེ་བཞི་པོ་ལ་ཐིམ་པས་འོད་དུ་ལྟེམ་གྱིས་ཞུ་སྟེ། ཨོ་བུརྙ་ག་རུ་ཌ་ན་ཞེས་བུདྷ་རིགས་<milestone unit="line" n="525.5"/>སུ་བྱིན་གྱིས་བརླབ་བོ། །ཕྱོགས་གསུམ་དེས་འདྲེ་སྟེ་ཤེས་པར་བྱའོ། །དེ་ནས་གཞན་ཡང་རྫོགས་པར་བསྐུར་རོ། །རིམ་པ་ལས་ཀྱི་ལེའུ་སྟེ་ཉེར་ལྔ་པའོ།། །།དེ་ནས་ཡང་ཀླུའི་རྒྱལ་པོ་ཡིད་བཞིན་གྱི་ལོངས་སྤྱོད་ཀྱི་<milestone unit="line" n="525.6"/>མཆོད་པ་སྣ་ཚོགས་པ་ཕུལ་ནས་ཞུས་པ། ཨེ་མ་ཧོ། ངོ་མཚར་སྙིང་པོའི་དོན་སྤྱད་པས། །ལྟ་སྤྱོད་ཀློང་དུ་གྱུར་པ། བདེ་གཤེགས་རྒྱལ་བ་ཀུན་གྱི་ཐུགས། །རང་བཞིན་རྣམ་དག་ཆོས་དབྱིངས་ནམ་མཁའ་ཆེ། །གཟུགས་<milestone unit="page" n="526"/><milestone unit="line" n="526.1"/>སྐུར་སྤྲུལ་ནས་འགྲོ་བའི་དོན་བྱེད་པ། །དབང་རྣམས་རྫོགས་པས་ཀླུ་རྒྱལ་ཆོས་ཀྱི་རྗེ། །བདག་ཅག་འགྲོ་བའི་དོན་བགྱིད་པས། །ལས་ཀྱི་རྒྱལ་པོ་བསྒྲུབ་བའི་ཕྱིར། །ཚོགས་ལམ་སྦྱོར་ལམ་སྒོམ་ལམ་རྣམས། །ལྟ་སྤྱོད་<milestone unit="line" n="526.2"/>གཉིས་མེད་བཤད་དུ་གསོལ། །ཅེས་ཞུས་པས། ཀླུའི་རྒྱལ་པོས་བཀའ་སྩལ་པ། བྱང་ཆུབ་སེམས་དཔའི་དགེ་འདུན་རྣམས། །བདག་གི་ལྟ་སྤྱོད་དམ་པ་འདི། །ལས་ཀྱི་རྒྱལ་པོ་བསྒྲུབ་ཕྱིར་བཤད། །འཁོར་རྣམས་<milestone unit="line" n="526.3"/>བདག་གི་བཀའ་ལ་བ་། །རྩ་བ་བྱང་ཆུབ་སེམས་ཀྱི་འཕྲིན་ལས་ཐམས་ཅད། །གསང་སྔགས་མདོར་བསྡུས་ཏེ། །སྐུ་གསུང་ཐུགས་ཀྱི་གསལ་བྱེད་སྒྲོན་མར་བཤད་པ་འདི་བཞིན་ནོ། །རང་སེམས་གསལ་བས་ཀུན་<milestone unit="line" n="526.4"/>ཏུ་དམིགས། །ཡེ་ཤེས་སྙིང་པོའི་ངོ་བོ་འདི་སྐད་བརྗོད། ཧུ༷། ནམ་མཁའི་སྙིང་པོ་རྡོ་རྗེ་འཛིན། །རྡོ་རྗེ་ཆོས་ཉིད་ཆོས་སྐུ་ཆེ། །རྡོ་རྗེ་སྙིང་པོས་རྡོ་རྗེ་འཆང་། །རྡོ་རྗེ་སྙིང་པོ་རིག་པ་སེམས་དཔའ་སེམས་དཔའ་ཆེ། །རྡོ་རྗེ་<milestone unit="line" n="526.5"/>སྙིང་པོ་འཆང་ལ་རྡོ་རྗེ་རྒྱལ་ཞེས་སངས་རྒྱས་རྡོ་རྗེ་སེམས་དཔས་གསུངས། །རྡོ་རྗེ་ཡེ་ཤེས་སངས་རྒྱས་ཆེ་ཞེས། །ཆོས་ཉིད་རང་བྱུང་རྒྱལ་པོས་གསུངས། །རྡོ་རྗེ་འཇིགས་བྱེད་རྡོ་རྗེ་སྐུར་སྤྲུལ་པ། །རྡོ་རྗེ་ཁྲོ་བོ་ཁྲོ་བོ་<milestone unit="line" n="526.6"/>ཆེ། །རྡོ་རྗེ་འབར་བའི་ཐུགས་སྤྲུལ་པ། །རྡོ་རྗེ་འབར་བ་འབར་བ་ཆེ། །རྡོ་རྗེ་གསུང་མཆོག་རབ་སྒྲོགས་པ། །རྡོ་རྗེ་དྲག་པོ་དྲག་ཤུལ་ཆེ། །ཡེ་ཤེས་སྙིང་པོ་རང་བྱུང་ཁྲོ་བོའི་རྒྱལ་པོས་གསུངས། །རྡོ་རྗེ་ལུས་ལ་རྡོ་རྗེས་<milestone unit="page" n="527"/><milestone unit="line" n="527.1"/>༄༅། །བརྒྱན། །རྡོ་རྗེ་འཇིགས་པ་འཇིགས་པ་ཆེ། །རྡོ་རྗེའི་བ་སྐྲུ་ཉག་རེ་ནས། །རྡོ་རྗེ་ཁྲོ་བོ་ཆུང་འབུལ་ཕྲག་སྟོང་དུ་སྤྲུལ། །རྡོ་རྗེ་གཟི་བརྗིད་གཟི་བརྗིད་ཆེ། །ཞེས་རྡོ་རྗེ་ཀུན་ཏུ་འཇིགས་པས་གསུངས། །དེ་<milestone unit="line" n="527.2"/>ལྟར་རང་སེམས་གསལ་དམིགས་ན། །དུས་གསུམ་སངས་རྒྱས་ཐམས་ཅད་བདག་ལ་འདུད། །ཅེས་གསང་བདག་ཕྱག་ན་རྡོ་རྗེས་གསུངས། །རྡོ་རྗེའི་གཤོག་པས་ནམ་མཁའ་གཅོད་ཅེས་པ་ནས། །རྡོ་རྗེ་འཇོམས་པ་<milestone unit="line" n="527.3"/>འཇོམས་པ་ཆེ། །ཞེས་པ་ནི་ཀླུའི་རྒྱལ་པོས་བསྟོད་པའོ། །དེ་ལྟར་ཡོན་ཏན་བསྟོད་པ་ན། །བསྐལ་པ་འབུམ་གྱི་སྡིག་སྒྲིབ་སྦྱང་། །ཞེས་ཐུགས་རྗེ་ཆེན་པོས་བཤད། །དེ་ནས་ཡང་དག་བཤད་བྱ་བ། །ལས་ཀྱི་རྒྱལ་པོ་<milestone unit="line" n="527.4"/>བསྒྲུབ་པའི་ཕྱིར། །རྩ་བ་ལས་ཀྱི་སྒྲོན་མ་འདི་གསུངས་སོ། །ནམ་མཁའ་གཞི་ལ་སྙིང་པོ་ལམ། །རྡོ་རྗེ་སྙིང་པོ་འབྲས་བུར་བཤད། །འཛིན་པ་ལས་ཀྱི་རྒྱལ་པོར་གསུངས། །རྡོ་རྗེ་སྐུ་ལ་སྙིང་པོ་ཐུགས། །རྡོ་རྗེ་འཆང་བ་<milestone unit="line" n="527.5"/>གསང་སྔགས་ཀུན་གྱི་བདག་པོར་བཤད། །རྡོ་རྗེ་རྒྱལ་བ་སྙིང་པོ་རང་བྱུང་ཡེ་ཤེས་སོ། །དེ་བཞིན་རྟོགས་པའི་རྣལ་འབྱོར་པས། །རྩ་བ་བྱརྔ་ཆུབ་སེམས་སུ་བསྒྲུབ་ཅེས་དམ་ཚིག་ཆེན་པོ་ང་ཡིས་བཤད། །དེ་ནས་དེ་<milestone unit="line" n="527.6"/>ཉིད་ཡང་དག་བཤད་བྱ་བ། །རྒྱུ་འབྲས་ཉིད་ཀྱི་དོན་བཤད་པ། །ནམ་མཁའ་རྒྱུ་ལ་སྙིང་པོ་རྡོ་རྗེ་སངས་རྒྱས་ཀུན་གྱི་འབྲས་བུར་གསུངས། །རྡོ་རྗེ་འཆང་བ་སྙིང་པོ་བྱང་ཆུབ་སེམས་སུ་བཤད། །དེ་བཞིན་དོན་ལྡན་རྣལ་<milestone unit="page" n="528"/><milestone unit="line" n="528.1"/>འབྱོར་བས། མ་བགྲོད་ཤུགས་ཀྱིས་ས་རྣམས་ནོན། །བྱ་བ་མེད་པ་རྣལ་འབྱོར་ཆེ། །ཀུནུ་ཏུ་ཆུབ་པས་རྣམ་པར་རོལ། །གཉིས་སུ་མེད་བས་བདག་ཉིད་མཆོག་དང་ལྡན། །ཞེས་གསུངས་སོ། །མཆོག་དང་ལྡན་པས་<milestone unit="line" n="528.2"/>རྣལ་འབྱོར་པས། །ནམ་མཁའ་སྐྱེ་མེད་ཆོས་ཉིད་དེ་བཞིན་ཉིད་དུ་སྒོམ། །སྙིང་པོ་ཐུགས་རྗེ་ཀུན་ཏུ་སྒོམ། །གསལ་ལ་རྟོག་པ་མེད་པར་སྒོམ། །རྡོ་རྗེ་སྙིང་པོ་རང་བྱུང་འདུས་མ་བྱས། །རྒྱུ་ཉིད་རྡོ་རྗེ་རྐྱེན་དང་འདྲ། །ཞེས་<milestone unit="line" n="528.3"/>གསུངས། རྒྱུ་ཉིད་སྙིང་པོ་མཐིང་ནག་ཧུ༷་དུ་ཤར། །ཞེས་རང་བྱུང་རྡོ་རྗེ་སྙིང་པོས་གསུངས། །རིག་པ་བྱང་ཆུབ་སེམས་ཀྱི་ཟེར། །ཕྱོགས་སུ་འཕྲོ་ཞིང་ཀུན་ཏུ་སྡུད་ཅེས་དཔལ་ཀུན་ཏུ་བཟང་པོས་བཤད། །ཡེ་ཤེས་སྙིང་པོ་<milestone unit="line" n="528.4"/>ཧུ༷་གི་འོད་ཟེར་ལས། །ར༷་ཡ༷་ཁ༷་ཀྱིས་བསྲེགས་སྦྱངས་ཏེ། །མེ་ཡི་དཀྱིལ་འཁོར་གྲུ་གསུམ་སྟེ། །རླུད་གི་དཀྱིལ་འཁོར་ཟླ་གམ་ཡིན། །ཆུ་ཡི་དཀྱིལ་འཁོར་ཟླུམ་པོར་ཆགས། །ཡི་གེ་ལམ་ནི་འཕྲོ་འདུ་ལས། །དེ་སྟེངས་རི་<milestone unit="line" n="528.5"/>རབ་མཆོད་རྟེན་ལས། །རིན་ཆེན་ལྔ་རྒྱུ་ལས་གྲུབ་སྟེ། །བུམ་པ་ཡིད་བཞིན་ཤིང་དང་འཁོར་ལོས་བརྒྱན། །ལོངས་སྤྱོད་ཕུན་སུམ་ཚོགས་པར་འོང་། །ཞེས་དམ་ཚིག་ཆེན་པོ་ང་ཡིས་བཤད། ཁ་དོག་གླིང་དང་མུ་ཁྱུད་<milestone unit="line" n="528.6"/>རྣམས། །ཆོས་གཞུང་སྤྱི་དང་མཐུན་པར་བསམ། །མཆོད་རྟེན་བུམ་པའི་ཁོང་སེང་དུ། །ཡི་གེ་འབུམ་གྱི་འཕྲོ་འདུ་ལས། །རིན་ཆེན་འབར་བའི་གཞལ་ཡས་ཁང་། །གསེར་གྱི་འཁོར་ལོ་རྩིབས་བརྒྱད་ཟངས་ཀྱི་མུ་ཁྱུད་<milestone unit="page" n="529"/><milestone unit="line" n="529.1"/>༄༅། །ཅན། །རིན་ཆེན་མུ་ཁྱུད་བཞིའི་གྲུ་ཆད་ལྡན། །སྒོ་རྣམས་སྒོ་བཞི་སྒོ་རྐང་བུམ་པ་རྟ་བབས་བུམ་པ་རིགས། །རིན་པོ་ཆེས་བརྒྱན་པ་སྟེ། །རྒྱ་ཁྱོན་ཡིད་ཀྱིས་འཁྱུད་ཚད་དོ། །དེ་ནས་ཡང་དག་བཤད་བྱ་<milestone unit="line" n="529.2"/>བ། །རྩལ་ཆེན་སེང་གེ་གསལ་བའི་ཁྲི་སྟེངས་སུ། །བཛྲ་ཨརུ་ཙཎྜམཎྜལ། བཛྲ་སྲུརུ་ཙཎྜམཎྜལ། བཛྲ་པདྨ་མཎྜལ་ཧུ༷་ཞེས་བརྗོད་པས། རྡོ་རྗེ་སྙིང་པོ་བཞུགས་པར་བསམ། །བྱང་ཆུབ་སེམས་ཀྱི་འོད་ཟེར་འཕྲོ་འདུ་<milestone unit="line" n="529.3"/>ཡིས། །ལས་གཉིས་རྫོགས་ཏེ་འོད་དུ་ཞུ་བ་ལས། ཨོ་བཛྲ་ག་རུ་ཌ་ཙ་ལེ་ཙ་ལ་ཧུ༷་ཞེས་བརྗོད་པས། བདག་ཉིད་འཇིགས་བྱེད་རྡོ་རྗེ་ག་རུ་ཌ། འཁོར་དང་བཅས་པར་གསལ་བསྐྱེད་དེ། འདི་སྐད་བརྗོད་དེ་གསལ་བར་<milestone unit="line" n="529.4"/>དམིགས། །རྡོ་རྗེ་སྙིང་པོ་རྡོ་རྗེ་འཛིན། །རྡོ་རྗེ་སྙིང་པོ་རྡོ་རྗེ་འཆང་། །རྡོ་རྗེ་སྙིང་པོ་རྡོ་རྗེ་རྒྱལ། །རྡོ་རྗེ་སྙིང་པོ་འཇིགས་བྱེད་རང་བྱུང་ཁྲོ་བོའི་སྐུ་ཞེས་བརྗོད་དེ། བདག་ཉིད་ཆེན་པོར་རབ་དམིགས་སོ། །དེ་ནས་རང་བྱུང་<milestone unit="line" n="529.5"/>ཡེ་ཤེས་ཀྱི་སྐུ་ལ་འདི་སྐད་ཅེས་བརྗོད་དོ། །ཧུ༷། ནམ་མཁའི་སྙིང་པོ་རྡོ་རྗེ་འཛིན། །ཆོས་སྐུ་སྐྱེ་མེད་ཐུགས་སུ་ཆུད་པའི་རྟགས། །གཉིས་མེད་ཆོས་ཀྱི་སྐུ་ལ་ཕྱག་འཚལ་བསྟོད། །ཧུ༷། རྡོ་རྗེ་སྙིང་པོས་རྡོ་རྗེ་འཆང་། །ཡེ་<milestone unit="line" n="529.6"/>ཤེས་སྙིང་པོ་འདུ་འབྲལ་མེད་བའི་རྟགས། །མི་འགྱུར་གཡུ་རུང་འཁྱིལ་པ་ཕྱག་འཚལ་བསྟོད། །རྡོ་རྗེ་སྙིང་པོ་འཆང་བས་རྡོ་རྗེ་རྒྱལ། །ངན་སོང་གནས་ནས་ཐར་བ་ཐོབ་པའི་རྟགས། །རྡོ་རྗེ་སངས་རྒྱས་བདེ་གཤེགས་<milestone unit="page" n="530"/><milestone unit="line" n="530.1"/>སྐུ་ལ་ཕྱག་འཚལ་བསྟོད། །རྡོ་རྗེ་འཇིགས་བྱེད་རྡོ་རྗེ་སྐུ། །དུག་གསུམ་རྩད་ནས་ཆོད་པའི་རྟགས་དང་ལྡན། །རྡོ་རྗེ་འཇིགས་བྱེད་ཁྲོ་རྒྱལ་ཆེན་པོའི་སྐུ་ལ་ཕྱག་འཚལ་བསྟོད། །རྡོ་རྗེ་འབར་བ་རྡོ་རྗེ་ཐུགས། །དུག་ལྔ་<milestone unit="line" n="530.2"/>བསྲེགས་པའི་རྟགས་དང་ལྡན། །རྡོ་རྗེ་བདུད་འཇོམས་འབར་བའི་སྐུ་ལ་ཕྱག་འཚལ་བསྟོད། །རྡོ་རྗེའི་གསུང་མཆོག་དྲག་པོའི་གསུང་། །སྣང་སྲིད་ཟིལ་གྱིས་གནོན་པའི་རྟགས་དང་ལྡན། །རྡོ་རྗེ་དྲག་པོའི་སྐུ་ལ་ཕྱག་<milestone unit="line" n="530.3"/>འཚལ་བསྟོད། །རྡོ་རྗེ་སྐུ་ལ་རྡོ་རྗེས་རབ་བརྒྱན་པ། །རྡོ་རྗེའི་སྐུ་ལ་བཅད་དུ་མེད་པའི་རྟགས་དང་ལྡན། །རྡོ་རྗེ་བསམ་གཏན་སྐུ་ལ་ཕྱག་འཚལ་བསྟོད། །རྡོ་རྗེ་བ་སྤུ་ཉག་རེ་ནས། ཁྲོ་ཆུང་འབུམ་ཕྲག་སྟོང་དུ་འགྱེད་པ་<milestone unit="line" n="530.4"/>ནི། །གདོན་བགེགས་འབྱུང་པོ་སྒྲོལ་བའི་རྟགས་དང་ལྡན། །རྡོ་རྗེ་གཟི་བརྗིད་ཆེན་པོའི་སྐུ་ལ་ཕྱག་འཚལ་བསྟོད། །རྡོ་རྗེ་གཤོག་པས་ནམ་མཁའ་ཁྱབ་པར་གཅོད་པ་ནི། །གདུག་པ་ཟིལ་གྱིས་གནོན་པའི་རྟགས་དང་<milestone unit="line" n="530.5"/>ལྡན། །རྡོ་རྗེ་མཁའ་ལྡིང་ཆེན་པོའི་སྐུ་ལ་ཕྱག་འཚལ་བསྟོད། །རྡོ་རྗེའི་ལྕགས་སྡེར་བཅུ་པ་ཡིས། །རྒྱ་མཚོའི་གཏིང་ནས་གདུག་པ་འཛིན་པའི་རྟགས་དང་ལྡན། །རྡོ་རྗེ་རི་འབེབས་རྡོ་རྗེའི་སྐུ། །རྡོ་རྗེའི་ལྕགས་མཆུ་ཆེན་<milestone unit="line" n="530.6"/>པོ་རྔམས་པ་ཡིས། །གདུག་པའི་ཀླུ་ནམས་འདུལ་བའི་རྟགས་དང་ལྡན། །རྡོ་རྗེ་གླུ་འདུལ་སྐུ་ལ་ཕྱག་འཚལ་བསྟོད། །རྡོ་རྗེའི་མཆེ་བ་སྐྲུ་གྲི་གཙིགས་པ་ནི། །གདུག་པ་རྩད་ནས་གཅོད་པའི་རྟགས་དང་ལྡན། །རྡོ་རྗེ་ཀླུ་<milestone unit="page" n="531"/><milestone unit="line" n="531.1"/>༄༅། །གྲོལ་སྐུ་ལ་ཕྱག་འཚལ་བསྟོད། །རྡོ་རྗེ་སྤྱན་མིག་མེ་དཔུང་འབར་བ་ནི། །གདུག་པའི་ཆེ་བ་འཇོམས་པའི་རྟགས་དང་ལྡན། །རྡོ་རྗེ་དུག་སེལ་སྐུ་ལ་ཕྱག་འཚལ་བསྟོད། །རྡོ་རྗེའི་རྭ་གཉིས་དབྱིངས་སུ་<milestone unit="line" n="531.2"/>གསོར་བ་ནི། །ཆོས་ཉིད་ཡུམ་དང་དབྱིངས་སུ་སྦྱོར་བའི་རྟགས། །རྡོ་རྗེ་ཐབས་མཆོག་སྐུ་ལ་ཕྱག་འཚལ་བསྟོད། །རྡོ་རྗེའི་ནོར་བུ་གཙུག་ན་བརྒྱན་པ་ནི། །འགྲོ་བ་ཡོངས་ཀྱི་སྡུག་བསྔལ་སེལ་བའི་རྟགས་དང་ལྡན། །རྡོ་<milestone unit="line" n="531.3"/>རྗེ་བྱད་བཀྲོལ་སྐུ་ལ་ཕྱག་འཚལ་བསྟོད། །རྡོ་རྗེ་སྙིང་པོ་མེ་དཔུང་འབར་བ་ནི། །བདུན་རྣམས་འཇོམས་པའི་རྟགས་དང་ལྡན། །རྡོ་རྗེ་ཀླུ་འཇོམས་འབར་བའི་སྐུ་ལ་ཕྱག་འཚལ་བསྟོད། །དེ་ལྟར་དོན་དང་ལྡན་པར་<milestone unit="line" n="531.4"/>བསྟོད་པ་ནི། །བྱང་ཆུབ་ས་ཐོབ་པར་ང་ཡིས་བཤད། །གདུག་པ་ཀླུའི་སྙིང་ཁྲག་འཇོམས་ཞེས་ང་ཡིས་བཤད། །བྱང་ཆུབ་ཀྱི་མེ་ལོང་སྟེ། ལྟ་བྱེད་རིག་པའི་རྒྱལ་པོའོ། །རྩ་བ་སྐུ་གསུང་ཐུགས་ཀྱི་སྒྲོན་མ། གསང་སྔགས་<milestone unit="line" n="531.5"/>སྙིང་པོ་མདོར་བསྡུས་ཀྱི་ལེའུ་སྟེ་ཉེར་དྲུག་པའོ།། །།དེ་ནས་ཡང་དག་བཤད་བྱ་བ། །ལས་ཀྱི་རྒྱལ་པོ་སྒྲུབ་པའི་ཕྱིར། །གསང་སྔགས་ཀུན་གྱི་ཡང་མཛོད། །རིག་པ་གསལ་བྱེད་སྒྲོན་མ་བཤད། །རྒྱུ་འབྲས་རིག་<milestone unit="line" n="531.6"/>པའི་རྣལ་འབྱོར་པས། །བདག་ཉིད་ཆེན་པོར་རབ་དམིགས་ཏེ། །ཚོགས་བསགས་ལས་རིགས་སྐབས་འདི་གཞུག །ཡེ་ཤེས་བྱང་ཁྱུང་འཁོར་བཅས་ལ། །མཆོད་བསྟོད་འཕྲིན་ལས་རྫོགས་པ་དང་། །ཡེ་ཤེས་གསང་<milestone unit="page" n="532"/><milestone unit="line" n="532.1"/>བྱེད་འདི་བཞིན་སྒོམ། །ཡང་དག་ཉིད་དུ་རང་དབང་བསྐུར། །བདག་ཉིད་ཆེན་པོར་བསྐྱེད་པ་ཡི། །སྤྱི་བོར་ས་ལས་བདག་པོ་བཞི། །རིགས་བཞི་དག་ཏུ་བསྐྱེད་པར་བྱ། །རྡོ་རྗེ་སྡུ་གུ་མ་བསམས་ཏེ། །རིག་བའི་རྒྱལ་<milestone unit="line" n="532.2"/>མོས་དབང་བསྐུར་བྱ། །མགྲིན་པར་ཡ་ལས་ར་ཧུ་ལ། །ཀླུ་བདུད་དྲེགས་པ་ཆེན་པོར་བསྒོམ། །ཐུགས་མཆོག་རྡོ་རྗེའི་མེ་དཔུང་དུ། །གཞལ་ཡས་ཁང་དུ་བྱིན་གྱིས་བརླབས། །ཉི་ཟླ་པདྨའི་གེ་སར་ལ། །ཧྭ་སྙིང་པོ་<milestone unit="line" n="532.3"/>མཐིང་ནག་ཧུ༷་ཅིག་བསམ། །བྱང་ཆུབ་སེམས་ཀྱི་འོད་ཟེར་འཕྲོ་འདུ་ལས། །ཐུགས་དམ་རྒྱུད་བསྐུལ་འགྲོ་བའི་བསྙེན་བསྐུར་ལས། །ཚུར་འདུས་འོད་དུ་ཞུ་བ་ལས། །ཕྱག་མཚན་རྡོ་རྗེར་གྱུར། །དེ་ཉིད་གོང་བཞིན་འོད་<milestone unit="line" n="532.4"/>དུ་ཞུ་བ་ལས། །ཨོ་བཛྲ་ཀྲོདྷ་ཧུ༷་ཧུ༷་ཧུ༷་ཕཊ། ཅེས་བརྗོད་པས། ཆོན་རྗེ་་འི་སྙིང་པོ་རྡོ་རྗེ་འཆང་བ་བསྐྱེད་དེ། སྐུ་མདོག་འགྱུར་བ་མེད་པའི་རྟགས་སུ་མཐིང་ནག །དོན་ཅིག་གིས་ཐབས་ཅིར་ཡང་མཛད་པའི་རྟགས་སུ། ཞལ་<milestone unit="line" n="532.5"/>གཅིག་ཕྱག་གཉིས་པ། ཡེ་ཤེས་ཁྲོ་་བོས་གང་ཀྱང་འདུལ་བའི་རྟགས་སུ། གཡོན་པ་སྡིགས་མཛུབ་ཐུགས་ཀར་འཛིན་པ། ཁམས་གསུམ་དབང་དུ་འདུས་པའི་རྟགས་སུ། དབུ་སྐྲ་ཁམ་ནག་གྱེན་དུ་བརྫེས་པ། གདུག་<milestone unit="line" n="532.6"/>པ་ཐམས་ཅད་ཟིལ་གྱིས་གནོན་པའི་རྟགས་སུ། སྤྱན་གསུམ་སྡང་མིག་ཁྲོ་གཉེར་སྡང་མིག་བཟློག་ནས་ལྟ་བ། གདུག་པ་ཐམས་ཅད་འདུལ་བའི་རྟགས་སུ། སྨིན་མ་ཨག་ཚོམས་མེ་སྟག་ཕྱོགས་བཅུར་འཕྲོ། ཁམས་<milestone unit="page" n="533"/><milestone unit="line" n="533.1"/>༄༅། །གསུམ་དབང་དུ་སྡུད་པའི་རྟགས་སུ། ཞལ་བགྲད་མཆེ་བ་གཙིགས་ནས། ཧུ༷་དང་ཕཊ་ཀྱི་ང་རོ་དྲག་པོ་འདོན་པ། གདུག་པ་ཐམས་ཅད་བསྒྲལ་བ་དང་། ཁྲོ་བོ་ཐམས་ཅད་དབང་དུ་སྡུད་པའི་རྟགས་སུ།<milestone unit="line" n="533.2"/>ལྗགས་འདྲིལ་མཆེ་བའི་གསེབ་ནས་གནམ་ལྕགས་མེ་འབར་ཐོག་ཏུ་འབེབས་པ། དུར་ཁྲོད་ཀྱི་མ་མོ་ཐམས་ཅད་འབངས་སུ་འཁོལ་བའི་རྟགས་སུ། སྐུ་སྟོད་གླང་ཆེན་གྱི་ཀོ་རློན་མི་ལྤགས་མཆོག་གིས་བརྒྱན་པ།<milestone unit="line" n="533.3"/>གནོད་སྤྱིན་དྲེགས་པ་ཐམས་ཅད་བྲན་དུ་འཁོར་བའི་རྟགས་སུ། སྐུ་སྨད་དཔའ་བོ་སྟག་གི་ཤམ་ཐབས་རིན་ཆེན་ས་གཏིས་བརྒྱན་པ། གདུག་པའི་ཀླུ་རྣམས་འདུལ་བའི་རྟགས་སུ། སྦྲུལ་ནག་གིས་བརྒྱན་པ། དུག་<milestone unit="line" n="533.4"/>གསུམ་རྩད་ནས་གཅོད་པའི་རྟགས་སུ། མི་མགོ་རྐམ་རློན་ཚར་གསུམ་གྱིས་སེ་རལ་ཁ་རུ་བརྒྱན་པ། རྡོ་རྗེ་སྲིན་པོ་བྲན་དུ་འཁོལ་བའི་རྟགས་སུ། རྡོ་རྗེ་འཕྲེང་བ་སྙན་ཆ་མགུར་ཆུ་དོ་ཤལ་དཔུང་རྒྱན་ལ། སྣང་སྲིད་མ་<milestone unit="line" n="533.5"/>ལུས་ཐུགས་ལ་གསལ་བའི་རྟགས་ཏུ། ཞབས་གྱད་ཀྱི་དོར་ཐབས་ཉི་ཟླའི་སྟེང་ན་བཞུགས་པ། ཉོན་མོངས་པ་ཐམས་ཅད་ཡིད་ཀྱིས་བསྲེགས་པའི་རྟགས་སུ། བསྐལ་པ་མེ་རིའི་ནང་ན་གཏུམ་ཁྲོ་དྲག་ཤུལ་ཆེ་བ། རྡོ་རྗེ་<milestone unit="line" n="533.6"/>དང་ལྡན་པའི་མཆོག །རྡོ་རྗེ་འཛིན་པ་ཀུན་གྱི་རྗེ། ཞེས་གསུངས། དེ་ལྟར་ཐུགས་སུ་གསལ་བསྒོམས་ན། ཡེ་ཤེས་ཐུགས་ཀྱིས་བདུད་རྣམས་བསྲེག །རང་བྱུང་མཐུ་ཡིས་སྲིད་པ་གསུམ་ཀྱང་སྒྲོལ་བར་བྱེད། ཅེས་<milestone unit="page" n="534"/><milestone unit="line" n="534.1"/>གསུངས། དམ་ཚིག་ཆེན་པོ་ང་ཡིས་བཤད། དེ་ནས་ཡང་དག་བཤད་བྱ་བ། ཡེ་ཤེས་སྙིང་པོ་ཐུགས་ཀྱི་དབང་བསྐུར་འདི་བཞིན་ཏེ། རྡོ་རྗེ་འཛིན་པའི་ཐུགས་ཀ་སྲ ཐུགས་མཆོག་ཡེ་ཤེས་རྩེ་ལྔ་པ། ཆ་གང་མེ་ལྟར་<milestone unit="line" n="534.2"/>འབར་བའི་གོང་སེང་ན། ཨ་ལས་ཟླ་བ། མ་ལས་ཉི་མའི་དཀྱིལ་འཁོར་མེ་ལོང་ཆུང་ཚད་ཙམ་གྱི་ཁར། བ༷་ལས་པདྨའི་གེ་སར་ལ། ཆོས་སྐུ་སྐྱེ་བ་མེད་པའི་རྟགས་སུ། ཡི་གེ་ཨ་དཀར་པོ་ལས་ཡེ་ཤེས་སེམས་དཔའ་<milestone unit="line" n="534.3"/>དམིགས་ཡེ་ཤེས་སྙིང་པོ་ཡེ་ནས་དག་ཅིང་རྒྱས་པའི་རྟགས་སུ། སྐུ་མདོག་དཀར་པོ་གསེར་གྱི་གཤོག་པ་ཅན། ཡེ་ཤེས་ཀྱི་སྙིང་པོ་འཕྲིན་ལས་དྲག་པོ་ཡེ་ནས་མཛད་པའི་རྟགས་སུ། མཆུ་སྡེར་ལྕགས་ལས་གྲུབ་པ།<milestone unit="line" n="534.4"/>དྲག་པོ་དབང་དུ་འདུས་པའི་རྟགས་སུ། ལྗགས་དང་སྤྱན་རྩ་དམར་བ། ཐབས་དང་ཤེས་རབ་འབྲེལ་བའི་རྟགས་སུ། རྡོ་རྗེ་རྭ་གཉིས་རབ་ཏུ་བརྗིད་པ། ཐུགས་མཆོག་ཅིར་ཡང་དགོངས་པའི་རྟགས་སུ། ཡིད་བཞིན་<milestone unit="line" n="534.5"/>ནོར་བུ་གཙུག་ན་འབར་བ། ཡེ་ཤེས་སྙིང་པོ་ཐུགས་སུ་གཟིགས་པའི་རྟགས་སུ། གསེར་མིག་འཁྱིལ་བ། ཐུགས་རྗེས་ཀུན་ལ་གཟིགས་པའི་རྟགས་སུ། ཁྲོ་གཉེར་གློག་ཏུ་འཁྱུག་པ། གདུག་པ་ཐབས་ཀྱིས་འདུལ་བའི་<milestone unit="line" n="534.6"/>རྟགས་སུ། སྦྲུལ་ཞལ་དུ་གསོལ་བ། ཡེ་ཤེས་སྐུ་ལ་གཅད་དུ་མེད་པའི་རྟགས་སུ། ལུས་ལ་རྡོ་རྗེས་གཏམས་པ། དེལྟརཚོནགངགསལདམིགས་ཏེ། ཡེ་ཤེས་ཐུགས་མཆོགའགྱུརབམེད་པའི་རྟགས་སུ། ཐུགས་ཀ་<milestone unit="page" n="535"/><milestone unit="line" n="535.1"/>༄༅། །རྡོ་རྗེ་གྲོ་རྒན་ཙམ། ཡེ་ཤེས་ཀྱི་ཐུགས་ལ་གསལ་འགྲིབ་མེད་པའི་རྟགས་སུ། མ་ལས་ཉི་མའི་གདན་སྲན་མ་ལེབ་པ་ཙམ། རིག་པ་བྱང་ཆུབ་སེམས་ཀྱི་སྙིང་པོ་ཡེ་ཤེས་རང་བྱུང་འཕེལ་བའི་རྟགས་སུ།<milestone unit="line" n="535.2"/>སྙིང་པོ་ཧུ༷་ཡུངས་འབྲུ་ཙམ། སྙིང་པོ་ཐབས་ཤེས་རབ་ཏུ་འབྲེལ་བའི་རྟགས་སུ། ཉི་ཟླ་ཁ་སྦྱོར་གྱི་བར་ན་སྙིང་པོ་འོད་ཟེར་དུ་འཕྲོ་བ། བྱང་ཆུབ་སེམས་ཀྱི་སྙིང་པོ་ལ་ཅིས་ཀྱང་མི་ཚུགས་པའི་རྟགས་སུ། རྡོ་རྗེ་བུམ་པ་ན་<milestone unit="line" n="535.3"/>གནས་པ། བྱང་ཆུབ་ཀྱི་སྙིང་པོ་ཐུགས་རྗེ་ཡེ་ཤེས་དང་ལྡན་པའི་རྟགས་སུ། རྩ་སྔགས་ག་རུ་ཌ་འབྲུ་དགུས་ཕྱོགས་མཚམས་སུ་བསྐོར་བ། ཐུགས་རྗེ་བྱང་ཆུབ་ཀྱི་སེམས་ཀྱི་སྙིང་རྗེ་བྱམས་དང་ལྡན་པའི་རྟགས་སུ། ཡེ་<milestone unit="line" n="535.4"/>ཤེས་ཀྱི་འོད་ཟེར་རྣམ་པ་ལྔས་བསྐོར་བ། ཡེ་ཤེས་རྣམ་པ་ལྔ་དང་སྙིང་པོ་བྱང་ཆུབ་ཀྱི་སེམས། དུས་གསུམ་འདུ་འབྲལ་མེད་པའི་རྟགས་སུ། ཨོ་དང་འབྲེལ་ཏེ་བསྙེན་པའོ། །ཡེ་ཤེས་ཟང་ཐལ་དུ་འཆར་བའི་རྟགས་སུ།<milestone unit="line" n="535.5"/>འོད་ཟེར་རྣམ་པ་ལྔ་ལུས་ཀྱི་ཡན་ལག་རྩ་རུ་འབྲེལ་ནས་བྱང་ཆུབ་ སེམས་ཀྱི་སྒོ་ཕྱི་ནང་དུ་གསལ་བ་ཡེ་ཤེས་ཀྱི་སྙིང་པོ་ཅིག་པས་གཟུགས་སྐུ་སྣ་ཚོགས་སུ་འཆར་བའི་རྟགས་སུ། འོད་ཟེར་རྣམ་པ་ལྔ་ཁ་དོག་མ་འདྲེས་<milestone unit="line" n="535.6"/>པ་ཡོངས་སུ་རྫོགས་པ། ཐུགས་རྗེ་ཆེན་པོའི་བྱིན་གྱིས་རླབས་ཀུན་ལ་ཁྱབ་པའི་རྟགས་སུ། ཟེར་ཕྱོགས་བཅུར་འཕྲོ་ཡིན་རྒྱུག་པ། ཐིག་ལེ་བྱང་ཆུབ་ལ་འདུས་པའི་རྟགས་སུ། ངོ་བོ་གསལ་ལརངབཞིནསྟོངཔ<milestone unit="page" n="536"/><milestone unit="line" n="536.1"/>ཉིད། ཐིག་ལེ་བདེ་སྟོང་དུ་རྟོགས་པའི་རྟགས་སུ་ཐིག་ལེ་འོད་ཀྱིས་ཁྱབ་པ། དེ་ལྟར་སྙིང་པོ་ཡེ་ཤེས་གསལ་དམིགས་ན། བྱིན་བརླབས་ཤུགས་ཀྱིས་ས་བཅུ་ལམ་ལྔ་བགྲོད། སྙིང་རྗེའི་ལས་ཀྱིས་ཕ་རོལ་སྒྲོལ། ཞེས་རྡོ་<milestone unit="line" n="536.2"/>རྗེ་སེམས་དཔས་གསུངས། དེ་ཕྱོགས་རྣལ་འབྱོར་དམིགས་པ་གསལ་བར་སྒོམ། བྱིང་རྒོད་རླུད་གིས་མཁྱེན་ན། ཐིག་ལེ་ཞར་ལ་སྐྱེ་ཞེས་གསུངས། ཐིག་ལེ་སྐྱེས་པས་གཟུང་འཛིན་ཤུགས་ཀྱིས་འགག །གཟུང་འཛིན་<milestone unit="line" n="536.3"/>འགགས་ན་བདེ་བ་ཀུན་ཏུ་སྙོམས། དེ་ལྟར་གྲོལ་ན་སངས་རྒྱས་ཡིན། ཞེས་རྡོ་རྗེ་རྒྱལ་བས་གསུངས། རིག་པ་གསལ་བྱེད་སྒྲོན་མའི་ལེའུ་སྟེ་ཉེར་བདུན་པའོ།། །།རྩ་བ་བྱང་ཆུབ་ཀྱི་སྒྲོན་མ་འདི། རིག་པ་སྟོབས་སུ་<milestone unit="line" n="536.4"/>གྱུར་པ་ཅིག་དང་ཕྲད་པར་ཤོག །དེ་ནས་དེ་ཉིད་བཤད་བྱའི་ཕྱིར། །རྩ་བ་བྱང་ཆུབ་སེམས་ཀྱི་རིག་པ་འདི་བཞིན་གསལ། །དེ་ལྟར་ཡེ་ཤེས་གསལ་བསྒོམས་ཚེ། །སྲིད་པ་ལྟ་བྱེད་རྒྱལ་པོ་སྟེ། །ཐུགས་ཀྱི་མེ་ལོང་གཅེས་<milestone unit="line" n="536.5"/>བར་གསུངས། །ཡེ་ཤེས་ཐུགས་ཀྱི་མེ་ལོང་གསལ་བྱེད་འདི། །ཐུགས་རྗེ་ཉི་མའི་སྙིང་པོ་འདྲ། །ལས་ཀྱི་རྒྱལ་པོ་དེ་ཉིད་སྒྲུབ་པའི་ཕྱིར། །མཐོང་ལམ་འཕྲོ་འདུའི་བྱིན་རླབས་བཤད། །དང་པོ་ཏིང་འཛིན་རྣམ་གསུམ་<milestone unit="line" n="536.6"/>ནས། །ཚོགས་བསོགས་སྙིང་རྗེ་མཆོག་གིས་བསྐྱེད། །ལམ་གྱི་ཡན་ལག་རྫོགས་པ་དང་། །ཐབས་ཀྱི་ཡན་ལག་རྫོགས་ཞེས་གསུངས། །ཡེ་ཤེས་ཐབས་ཀྱི་རྒྱལ་པོ་སྒོམ། །ཡེ་ཤེས་ཐབས་ཀྱི་རྒྱལ་པོ་ལས ཡེ་<milestone unit="page" n="537"/><milestone unit="line" n="537.1"/>༄༅། ཁྲེས་ཐུགས་ཀྱི་ཤེས་རབ་མེ་ལོང་འདི་བཞིན་སྒོམ། །བྱ་རྒོད་ལྟ་བུའི་སེམས་མིན་པས། །རྣལ་འབྱོར་ཐབས་ཀྱི་ཡེ་ཤེས་ཟང་ཐལ་རྟོགས་པ་ཡིས། ཁྲེས་རབ་ཐུགས་ཀྱི་མེ་ལོང་དག་གསལ་ལྟ། །སྟོབས་<milestone unit="line" n="537.2"/>སུ་གྱུར་པའི་བྱང་ཆུབ་ཀྱིས། །ཕྱོགས་བཅུའི་སངས་རྒྱས་རྣམས་ཀྱི་ཞལ་མཐོང་སྟེ། །ཀུན་ཏུ་བཟང་པོའི་ཞིང་ཁམས་ཅིས་ཀྱང་སྣང་། །གཟུགས་རྣམས་ཐམས་ཅད་ཡེ་ཤེས་སྙིང་པོ་སྣང་བའི་སྐུ། །སྣང་བའི་གཟུགས་<milestone unit="line" n="537.3"/>བརྙན་ཐམས་ཅད་ཀུན། །དེ་ཉིད་ཡང་དག་སྙིང་པོ་རང་བྱུང་རང་ལས་ཤར་བ་ཡིན། །དཔེར་ན་ལྟེང་ཀའི་ཆུ་དང་ཟླ་བ་ཆུ་ཟླ་བཞིན་དུ་ཤར། །ཐིག་ལེ་བྱང་ཆུབ་སེམས་ཀྱི་དཔེ། །བུམ་པའི་མར་མེ་ལྟ་བུའོ། །ཐིག་ལེ་<milestone unit="line" n="537.4"/>བྱང་ཆུབ་སེམས་ཀྱི་འོད། །དཔེར་ན་ཉི་མ་ཟེར་གྱི་ཁ་དོག་བཞིན། །རང་གསལ་བདེ་གསལ་ཀུན་ཏུ་སྣང་། །ཐིག་ལེ་རང་སར་གྲོལ་བའི་དཔེ། །ཟ་འོག་དཔེ་ཁྱིམ་ལྟ་བུས་མཚོན། །ཐིག་ལེ་གཉིས་སུ་མེད་པའི་<milestone unit="line" n="537.5"/>དཔེ། །ནམ་མཁའ་བཞིན་དུ་ཡོངས་ལ་ཁྱབ། །དེ་ལྟར་གཉིས་སུ་སྣང་བའི་ཡོན་ཏན་གཟུགས་བརྙན་ཐམས་ཅད་ཀུན། །སྙིང་པོ་རང་ལས་ཤར་བ་ཡིན། །ཡེ་ཤེས་སྐུ་སྟེ་རང་བྱུང་བ། །མི་གཡོ་བསམ་མེད་ཆོས་ཀྱི་<milestone unit="line" n="537.6"/>སྐུ། །དེ་ལྟར་སྐུ་ཕྱོགས་བཅུའི་སངས་རྒྱས་ཐམས་ཅད་ཀྱི་སྙིང་པོ་རང་ལ་ཤར་བ་ཡིན། དེ་བཞིན་དེ་ཡི་ངང་ལས་བྱུང་། །མི་གཡོ་ལམ་བསྟན་ཆོས་ཉིད་དང་། །ཀུན་ཏུ་བཟང་པོའི་ཐུགས་དང་མཉམ། །བྱིན་<milestone unit="page" n="538"/><milestone unit="line" n="538.1"/>རླབས་ཐམས་ཅད་ཤུ་ལས་འབྱུང་། །ཞེས་གསུངས། དེ་ལྟར་ནམ་ཞིག་རྟོགས་པའི་ཚེ། །ཕྱོགས་བ་་སངས་རྒྱས་ཐམས་ཅད་བདག །བདག་ཉིད་ཐུགས་ལ་འདུས་ཅེས་རྡོ་རྗེ་སེམས་དཔས་གསུངས། དེ་ལྟར་སྙིང་པོ་<milestone unit="line" n="538.2"/>བྱང་ཆུབ་མཐོང་བའི་ཚེ། །རྩ་བ་བྱང་ཆུབ་སེམས་ཀྱི་ལས་འགྲུབ་སྟེ། །འབྲས་བུ་དེ་བཞིན་གཤེགས་པ་ཐོབ། །ཅེས་རྡོ་རྗེ་རྒྱལ་བས་གསུངས། །གསལ་བྱེད་སྒྲོན་མའི་ལེའུ་སྟེ་ཉེར་བརྒྱད་པའོ།། །།གསང་<milestone unit="line" n="538.3"/>སྔགས་ཐུགས་ཀྱི་ཡང་མཛོད། ལྟ་སྦྱོད་དམ་པ་འདི། སྐལ་ལྡན་སྐྱེས་མཆོག་ཅིག་དང་ཕྲད་པར་ཤོག །དེ་ནས་དེ་ཉིད་བཤད་པའི་ཕྱིར། །ཐར་ལམ་བྱང་ཆུབ་སེམས་ཀྱི་སྒྲོན་མ་བཤད། །བདག་ཉིད་ཆེན་པོར་རབ་<milestone unit="line" n="538.4"/>དམིགས་ནས། །བྱང་ཆུབ་སེམས་ཀྱིས་ཚོགས་བསགས་ཏེ། །འཕྲིན་ལས་གཞུང་བཞིན་བྱ་བར་གསུངས། །ཐབས་ཀྱི་ཡན་ལག་རྫོགས་པ་དང་། །ཐར་ལམ་བྱང་ཆུབ་འདི་བཞིན་སྒོམ། །ཡེ་ཤེས་ཐུགས་ཀྱི་སྙིང་པོ་<milestone unit="line" n="538.5"/>ལས། །ཕྱོགས་བཅུར་འོད་འཕྲོས་འཇིག་རྟེན་ཁྱབ་བར་དམིགས། །བདེ་གཤེགས་ཐུགས་མཆོག་མཉེས་པ་ཕུལ། །འགྲོ་བ་ཡོངས་ཀྱི་སྡུག་བསྔལ་སྦྱངས། །བྱང་ཆུབ་སེམས་སུ་གྱུར་ནས་ཚུར་འདུས་ཧུ༷་ལ་ཐིམ། །ཐུགས་ཀྱི་དབང་ཐོབ་བྱིན་<milestone unit="line" n="538.6"/>རླབས་ཞུགས་པར་བསམ། །ལས་སུ་རུང་བའི་དབང་ཐོབ་སྟེ། །མཐིང་ནག་འོད་ཟེར་བཀྲག་དང་ལྡན། །ཐུགས་ཀྱི་དབང་ཐོབ་འོད་འཕྲོས་ཏེ། །རྡོ་རྗེའི་ར་ཕྲག་རྒྱུད་ཕུག་སྟེ། །རྡོ་རྗེ་འཛིན་པའི་ཐུགས་ཀར་སྟོན། །དེ་བཞིན་རྒྱུན་ནས་<milestone unit="page" n="539"/><milestone unit="line" n="539.1"/>༄༅། །གསུང་མཆོག་པདྨའི་རྡོ་རྗེ་ནས། །གོང་བཞིན་འཕྲོ་འདུའི་ལས་བྱས་ཏེ། །ཚུར་འདུས་གསུང་མཆོག་ཨུ༷་ལ་ཐིམ། །གསུང་གི་དབང་ཐོབ་བྱིན་རླབས་ཞུགས་པར་བསམ ལས་སུ་རུང་བའི་དབང་ཐོབ་སྟེ། །གསུང་མཆོག་<milestone unit="line" n="539.2"/>རྡོ་རྗེ་པདྨ་རྡོ་རྗེ་དམར་ལ་གདང་། །གསུང་གི་དབང་ཐོབ་འོད་འཕྲོས་པས། །རྡོ་རྗེ་རྭ་ཕྲག་རྒྱུད་ཕུག་སྟེ། །ནས་གཡས་ནས་གཡོན་དུ་ཕུག །ཀླད་པ་དུང་ཁང་གི་ནང་དུ་འོད་དུ་འཁྱིལ། །ཚངས་པའི་བུ་ག་ནས་གོང་བཞིན་དུ། འོད་ཀྱི་རྒྱུད་<milestone unit="line" n="539.3"/>མ་ཆད་པར་ཕྱོགས་བཅུ་ཀུན་ཏུ་འཕྲོས་པ་ལས། །བདེ་གཤེབ་།་སྡུ་མཆོག་མཉེས་པ་ཕུལ། །འགྲོ་བ་ཡོངས་ཀྱི་སྡིག་སྒྲིབ་སྦྱངས། །བྱང་ཆུབ་སེམས་ནས་ཚུར་འདུས་པས། །སྐུ་མཆོག་ཡེ་ཤེས་ཨོ་དུ་གྱུར། །སྐུའི་དབང་ཐོབ་བྱིན་རླབས་<milestone unit="line" n="539.4"/>ཞུགས་པར་བསམ། །སྐུ་གསུང་ཐུགས་ལས་སུ་རུང་བའི་དབང་ཐོབ། སྙིང་པོ་ཧུ༷་ལས་ཧུ༷་གྲངས་མེད་པ་རྡོ་རྗེའི་ར་ཕྲག་རྒྱུད་ཕུག་ནས། རྡོ་རྗེ་འཛིན་པའི་ཐུགས་ཀར་སྟོན། དེ་བཞིན་རྒྱུད་ནས་ཐུགས་ཁར་གསུང་གི་ཨ༷་ལ་ཐིམ<milestone unit="line" n="539.5"/>རྗེའི་ར་ཕྲག་རྒྱུད་ཕུག་ནས། རྡོ་རྗེ་འཛིན་པའི་ཐུགས་ཀར་སྟོན། དེ་བཞིན་རྒྱུད་ནས་ཐུགས་ཁར་གསུང་གི་ཨ༷་ལ་ཐིམ་པས། ཧུ༷་མཐིང་ཀ་ཨ༷་དམར་པོར་གྱུར། རྡོ་རྗེའི་ར་ཕྲག་རྒྱུད་ཕུག་ནས། ནས་གཡས་ནས་གཡོན་<milestone unit="line" n="539.6"/>དུ་ཕུག་ཞུགས། སྐུ་མཆོག་ཡི་གེ་ཨོ་ལ་ཐིམ། ཨ༷་དམར་པོ་ཨོ་ལ་ཐིམ། ཨོ་དཀར་པོར་གྱུར་ནས། ཚངས་པའི་བུ་ག་ནསགོངབཞིནདུའོདའཕྲོས་པ་ལས། སྲིད་པ་གསུམ་ཀྱང་འོད་དུ་ལྟེམ་གྱི་ཞུ། བྱང་ཆུབ་སེམས་ཀྱི་<milestone unit="page" n="540"/><milestone unit="line" n="540.1"/>བདུད་རྩི་དཀར་དམར་དུ་གྱུར་སྟེ། འཇིག་རྟེན་གྱི་ཁམས་ཀུན་བྱང་ཆུབ་ཀྱི་བདུད་རྩིས་ཁེངས་པར་དམིགས། ཚུར་འདུས་བདག་ཉིད་གསོས་སྦྱངས་ཏེ། བདག་ཉིད་བདུད་རྩི་བྱང་ཆུབ་སེམས་སུ་གྱུར་པས། དེ་ནས་ཧུ༷་<milestone unit="line" n="540.2"/>ཞེས་བརྗོད་པས། སེམས་ཉིད་མངོན་དུ་གྱུར་ཏེ། འོད་ཟེར་རྣམ་པ་ལྔ་ལ་གོང་བཞིན་དུ་འཕྲོས་ཏེ། ཕྱོགས་བཅུ་ཀུན་ཏུ་ཁྱབ་པ་ལས། །བདུད་རྩི་ཉིད་ལ་ཉིད་སྦྱར་ཏེ། བདུད་རྩི་ཉིད་ལ་སེམས་ཉིད་བྱང་ཆུབ་ཐིག་ལེ་<milestone unit="line" n="540.3"/>འོད་དུ་འདྲིལ། སྙིང་པོ་གཉིས་སུ་མེད་པ་ཡིས། །སྣང་སྲིད་རྒྱལ་བའི་ཞིང་ཁམས་སུ་གྱུར་ཏེ། དཀྱིལ་འཁོར་ལྷ་དང་ལྷ་མོ་དང་། གཙོ་དང་འཁོར་དང་བཅས་པ་དམིགས་ཏེ། འཇིག་རྟེན་གྱི་ཁམས་ཐམས་ཅད་ཀུན་ཏུ་<milestone unit="line" n="540.4"/>བཟང་པོའི་ཞིང་ཁམས་སུ་ལྟའོ། །དཔེར་ན་ཟ་འོག་གི་བེ་ཁྱི་་་་་་མ། ཉི་ཟེར་གྱི་རྡུལ་ཆ་བཞིན་དུ་དམིགས་སོ། །དེ་ལྟར་ཡེ་ཤེས་ཀྱི་ལྷ་ཚོགས་གསལ་བའི་དུས་སུ། སྙིང་པོ་བྱང་ཆུབ་ཀྱི་རྒྱུ་ལ་དྲི་མེད་དག་པས། དྲི་ཡང་<milestone unit="line" n="540.5"/>དག་པའི་ལྟ་སྦྱོད་དག་པར་མཐར་ཕྱིན་པའོ། །སྙིང་པོ་བྱང་ཆུབ་སེམས་ཀྱི་སྣང་བ་ཀུན་དང་དུས་གསུམ་དུ་སྦྱར་བས། སྣང་སྲིད་ཐམས་ཅད་ལྷའི་དཀྱིལ་འཁོར་དུ་གསལ་བར་རྟོགས་པས། མཧྭ་ཡོ་གའི་ལྷ་སྤྱོད་མཐར་<milestone unit="line" n="540.6"/>ཕྱིན་པའོ། །།སྙིང་པོ་བྱང་ཆུབ་ཀྱི་སེམས་ཡེ་ནས་སྟོང་གཞི་དག་ལས། ཡེ་ཤེས་ལྔ་དང་ལྡན་བའི་ཕྱིར། ཨ་ནུ་ཡོ་གའི་སྟོད་སྤྱོད་མཐར་ཕྱིན་པའོ། །དེའི་ཚེ་སྙིང་པོ་བྱང་ཆུབ་ཀྱི་སེམས་ཟ་འོག་གི་བེ་ཁྱིམ་བཞིན་དུ་་་་་་་་<milestone unit="page" n="541"/><milestone unit="line" n="541.1"/>༄༅། །ཐུགས་རྗེ་མ་འདྲེས་ལ་ཡོངས་སུ་རྫོགས་པས། རྫོགས་པ་ཆེན་པོ་ཨ་ཏི་ཡོ་ག་མཐར་ཕྱིན་པའོ། །དེའི་ཚེ་སྙིང་པོ་བྱང་ཆུབ་ཀྱི་སེམས་ཐིག་ལེ་བདེ་སྟོང་བདག་མེད་དུ་གསལ་བས། ཆོས་ཀྱི་སྐུ་ལ་མངོན་<milestone unit="line" n="541.2"/>པར་རྫོགས་པར་སངས་རྒྱས་ཞེས་རང་བཞིན་རྡོ་རྗེ་འཛིན་པས་གསུངས། །དེ་ལྡན་རྣལ་འབྱོར་དོན་སྤྱོད་ན། །གསང་སྔགས་རྡོ་རྗེ་འཛིན་པས་གསུངས། །མཐར་ཕྱིན་བྱང་ཆུབ་སེམས་ཀྱི་སྒྲོན་མ། ལས་ཀྱི་རྒྱལ་པོའི་<milestone unit="line" n="541.3"/>ལེའུ་སྟེ་ཉེར་དགུ་པའོ།། །།འཇམ་དཔལ་བཤེས་གཉེན་ཐུགས་ཀྱི་ཡང་མཛོད་གསལ་བའི་སྒྲོན་མ་འདི། རྒྱལ་པོ་བ་སུ་དྷ་རའི་ཐུགས་སུ་རྒྱུད། མཚོ་མ་དྲོས་པའི་འགྲམ། རི་སྤོས་རི་ངད་ལྡན་གྱི་<milestone unit="line" n="541.4"/>རྩར། ཤིང་ཆེན་དཔག་བསམ་ལྗོན་ཤིང་གི་རྩ་བར་ཀླུའི་རྒྱལ་པོའི་དངོས་གྲུབ་ཐོབ་སྟེ། གསང་སྔགས་ཀྱི་ལྟ་སྤྱོད་འདིས་གཏན་ལ་དབབ་པའོ། །དེ་ནས་དེ་ཉིད་ཡང་དག་བཤད་བྱ་བ། རྩ་བ་ལས་ཀྱི་རྒྱལ་པོ་ཆོས་<milestone unit="line" n="541.5"/>ཉིད་ཨ་ལ་བསྟིམ་པའི་ཕྱིར། རྩ་བ་བྱང་ཆུབ་སེམས་ཀྱི་སྒྲོན་མ་བཤད། དང་པོ་ཏིང་འཛིན་རྣམ་གསུམ་ནས། བྱང་ཆུབ་སེམས་ཀྱི་ཡན་ལག་རྫོགས་བྱས་ཏེ། སྙིང་པོ་བྱང་ཆུབ་སེམས་ཀྱི་འབྲས་བུ། མཐར་ཕྱིན་རྒྱུ་སྐྱེ་<milestone unit="line" n="541.6"/>མེད་འདི་བཞིན་སྒོམ། ཡེ་ཤེས་ཐུགས་ཀྱི་སྙིང་པོ་ལས། །བྱིན་བརླབས་འཕྲོ་འདུ་འོད་བཞིན་དམིགས། །སྣང་སྲིད་ཐམས་ཅད་བྱིན་བརླབས་དབང་བསྐུར་ནས། །ཐམས་ཅད་ལྷའི་ཕྱག་རྒྱར་ཤེས་ཤིང་རྟོགས་པ་<milestone unit="page" n="542"/><milestone unit="line" n="542.1"/>ལས། །བཟླས་བརྗོད་བརྙེན་པ་རྫོགས་པར་འབུལ། །ཡེངས་པ་མེད་པའི་ཏིང་འཛིན་གྱིས། །ཆོས་སྐུར་གསལ་བ་དང་བྱིང་མེད་རྒྱུན་དུ་བཟླས། ངང་ལ་རྒྱུན་དུ་གནས་པ། བདེ་གཤེགས་ཐུགས་ཏེ་སྦྱང་མི་དགོས།<milestone unit="line" n="542.2"/>སངས་རྒྱས་ས་ལ་གནས་པ་ཡིན། །དེ་ནས་དེ་ཉིད་བཤད་པའི་ཕྱིར། །ཡེ་ཤེས་སྙིང་པོ་ཐུགས་ཀྱི་སྙིང་པོ་ལས། །གོང་བཞིན་ཐུགས་ཀྱི་འཕྲོ་འདུ་སྟེ། །སྣང་སྲིད་ཐམས་ཅད་དབང་གི་རང་བཞིན་དུ། །དམར་ཕྱམ་གྱིས་<milestone unit="line" n="542.3"/>ཞུ་བར་བསམ། དེ་ལས་དབང་གི་ལྷ་ཚོགས་སུ་གྱུར་ཏེ། སྲོག་གི་དགོངས་པ་ཤེས་པར་བྱ། དེ་ནས་དབང་གི་ལྷ་ཚོགས་ཐམས་ཅད། བདག་གི་སྐུ་གསུང་ཐུགས་ལ་འདུས་ཏེ། རང་བཞིན་དུ་འདུས་ཐིམ་པར་བསམ<milestone unit="line" n="542.4"/>དཔེར་ན་ཉི་མའི་སྙིང་པོ་ལ། ཟེར་ཕྱོགས་བཅུ་ནས་འདུས་པ་བཞིན་ནམ། ཆུ་ཟླ་ཟླ་བ་ལ་འདུས་པ་བཞིན་ནམ། གཟུགས་བརྙན་གཟུགས་སྐུ་ལ་འདུས་པ་བཞིན་དུ། དུས་གསུམ་གྱི་སངས་རྒྱས་ཐམས་ཅད་དབང་གི་<milestone unit="line" n="542.5"/>རང་བཞིན་དུ་གྱུར་ནས། བདག་ཉིད་ཀྱི་སྐུ་གསུང་ཐུགས་ལ་གཉིས་སུ་མེད་པར་ཐིམ་པར་བསམ་མོ། །དེ་ལྟར་དབང་རིམས་རྫོགས་པ་ན། །གཉིས་མེད་བྱིན་རླབས་རང་ལ་འཆར། །སེམས་ཀྱི་བྱིན་རླབས་སྣ་ཚོགས་<milestone unit="line" n="542.6"/>འབྱུང་། །ཡི་དམ་ལྷ་གསལ་ལུང་སྟོན་འབྱུང་། །ཀུན་ཏུ་བཟང་པོའི་ཐུགས་དང་གཉིས་མེད་གཉིས་སུ་མེད་པ་སྟོན། ཞེས་དམ་ཚིག་ཆེན་པོ་ང་ཡིས་བཤད། །དེ་ནས་དེ་ཉིད་བཤད་བྱ་བ། །ཡེ་ཤེས་ཐུགས་ཀྱི་སྙིང་པོ་<milestone unit="page" n="543"/><milestone unit="line" n="543.1"/>༄༅། །ལས། །གོང་བཞིན་ཐུགས་ཀྱི་འཕྲོ་འདུ་སྟེ། །སྣང་སྲིད་ཐམས་ཅད་དྲག་པོའི་ལས་སུ་གྱུར་ཏེ། རྡོ་རྗེ་འཛིན་པའི་ཁྲོ་བོའི་སྐུ་གསུང་ཐུགས་ལ་གོང་བཞིན་དུ་ཐིམ་པར་བསམ་མོ། །དེ་ནས་དྲག་པོའི་ལས་<milestone unit="line" n="543.2"/>བྱས་ན། །རང་རིག་སྙིང་པོ་བྱིན་རླབས་ཅན། །སྲིད་པ་གསུམ་ཡང་སྒྲོལ་བར་འགྱུར། །ཡེ་ཤེས་ཐུགས་ཀྱིས་བདུད་རྣམས་བསྲེག །རང་བྱུང་མཐུ་ཡིས་སྲིད་པ་གསུམ་ཡང་སྒྲོལ་བར་ནུས་ཞེས་གསུངས། ཞེས་དམ་ཚིག་<milestone unit="line" n="543.3"/>ཆེན་པོ་ང་ཡིས་བཤད། །དེ་ནས་དེ་ཉིད་བཤད་བྱ་བ། །ཡེ་ཤེས་ཐུགས་ཀྱི་སྙིང་པོ་ལས། །གོང་བཞིན་ཐུགས་ཀྱི་འཕྲོ་འདུ་ལས། །སྣང་སྲིད་ཐམས་ཅད་ཞི་རྒྱས་ཀྱི་ལས་སུ་གྱུར་ཏེ། ཡེ་ཤེས་སེམས་དཔའི་སྐུ་<milestone unit="line" n="543.4"/>གསུང་ཐུགས་ལ་གོང་བཞིན་དུ་འདུས་པར་བསམ་མོ། །དེ་ནས་ཞེས་པའི་ལས་བྱས་ན། །རང་རིག་སྙིང་པོ་བྱིན་རླབས་ཀྱིས། །མི་རོ་རྐམ་པོ་ལ་བདུད་རྩིའི་ཟིལ་ཐིགས་འབྱུང་བ་བཞིན། །ཐང་ཅིག་ཡུད་ཀྱིས་ཤེས་བ་<milestone unit="line" n="543.5"/>སྐྱེ། །སྐྱེ་ལྡོག་ཟླ་ཚེས་ལྟ་བུར་བཤད། །བྱིན་རླབས་བདུད་རྩི་ལྟ་བུ་ཡིན། །ཀུན་ཀྱང་སོས་པར་ང་ཡིས་བཤད། །བྱིན་རླབས་ཤུགས་ཀྱིས་ས་བཅུ་ལམ་ལྔ་བགྲོད། རྡོ་རྗེའི་ལས་ཀྱིས་ཁ་ལོ་བསྒྲལ། ཞེས་རྡོ་རྗེ་སེམས་<milestone unit="line" n="543.6"/>དཔའ་ང་ཡིས་བཤད། དེ་ནས་དེ་ཉིད་བཤད་བྱ་བ། ཡེ་ཤེས་སྙིང་པོ་ལས། འཕྲོ་འདུའི་ལས་རྣམས་རྫོགས་པ་དང་། །གཉིས་སུ་མེད་ཕྱིར་རྫོགས་རིམ་བཤད། །གཉིས་མེད་གཉིས་སུ་མེད་པའི་ཕྱིར། །སྣང་སྲིད་ཐམས་<milestone unit="page" n="544"/><milestone unit="line" n="544.1"/>ཅད་སྙིང་པོ་རང་གི་སེམས། །སྙིང་པོ་འདུ་འབྲལ་མེད་པ་སྟེ། །ཡང་དག་མཐའ་སྟེ་རྣམ་པར་གནས། །བདག་མེད་སེང་གེའི་སྒྲ་དང་ལྡན། །ཞེས་དམ་ཚིག་ཆེན་པོ་ང་ཡིས་བཤད། །ཨེ་མ་ཧོ། ཆོས་རྣམས་ཐམས་ཅད་རྨི་<milestone unit="line" n="544.2"/>ལམ་ཚུལ། །སྣང་སྟོང་ངོ་བོ་ཉིད་ཀྱིས་དབེན། །མ་སྐྱེས་པ་ཡི་ཆོས་ཉིད་འདི། །དངོས་པོར་བདེན་པར་མ་གསུངས་སོ། །སྒྱུ་མའི་ཚུལ་དུ་སྐྱེད་པ་ཡིན། །སྒྲ་མིང་ཚིག་ལས་འདས་པ་ཡིན། །རང་གི་ངོ་བོར་བསྟན་དུ་<milestone unit="line" n="544.3"/>མེད། །འཇིག་མེད་དབང་པོའི་ས་ཐོབ་པས། །བདེ་གཤེགས་སྐུ་སྟེ་སྦྱང་མི་དགོས། །ཐེག་གསུམ་ས་བཅུ་མི་གནས་པའི། །རྣལ་འབྱོར་རྫོགས་རིམ་མཆོག་གི་ས། །གསང་སྔགས་མཆོག་གི་སྤྱོད་པ་རྣམས། །རྣལ་འབྱོར་<milestone unit="line" n="544.4"/>མཆོག་གི་མཆོག་འདོད་པས། །དང་པོ་ཚོགས་ལམ་བསྐྱེད་པ་ནས། །ཏིང་འཛིན་རིམ་འཇུག་སེམས་རྩལ་སྦྱང་། །ལས་སུ་རུང་བའི་ཏིང་འཛིན་གྱིས། །འཕྲིན་ལས་གསོ་བཞིན་བྱ་བར་གསུངས། །དེ་ནས་བྱང་སེམས་<milestone unit="line" n="544.5"/>མཐར་ཐུག་འདི་བཞིན་སྒོམ། །སྣང་སྲིད་གཉིས་མེད་རང་ལ་བསྡུ། །རང་སྐུ་ལྷ་ཡི་ང་རྒྱལ་ཀྱང་། །གོང་བཞིན་རིམས་ཀྱིས་བསྡུ་བ་སྟེ། །བྱེ་ཚན་ལ་ཡར་མར་ཐིམ་མམ། །རྡོ་ཚན་ལ་ཁ་བ་བབ་པ་བཞིན་དུ་བསྡུ། རྡོ་རྗེ་<milestone unit="line" n="544.6"/>དང་སྙིང་པོ་ཡང་འོད་དུ་ཞུ་སྟེ། ཨ༷་ལ་ཐིམ་པར་བསམ། ཨོ་ཡང་ཧུ༷་ཡུངས་འབྲུ་ཙམ་ལ་ཐིམ་པས། ཧུ༷་དེ་ཡེ་ཤེས་ལྔ་དང་ལྡན་ཏེ། སྙིང་པོ་དེ་ཉིད་ཆོས་སྐུ་ལས། མི་ཉམས་པར་བྱ་བའི་ཕྱིར་ཞབས་ཀྱུ་འ་ལ་བསྡུ། འ་ཧ་ལ་<milestone unit="page" n="545"/><milestone unit="line" n="545.1"/>༄༅། །བསྡུ། ཧ་ཟླ་ཚེས་ལ་བསྡུ། ཟླ་ཚེས་ཟླུམ་པོ་ཐིག་ལེ་ཅན་ལ་བསྡུ། ཐིག་ལེ་བྱང་ཆུབ་སེམས་ཀྱི་རང་བཞིན་མིང་སྣང་བར་དམིགས་ཏེ། དེའི་ཚེ་དེའི་དུས་ན་སྣང་སྲིད་ཐམས་ཅད་ཆོས་ཀྱི་སྐུའི་ངང་དུ་གནས་<milestone unit="line" n="545.2"/>པར་གྱུར་ཏེ། སྣང་སྲིད་ཐམས་ཅད་ཐིག་ལེ་བདེ་སྟོང་པ་བདག་མེད་དུ་ཤེས་པར་བྱའོ། །དེའི་ཚེ་བྱང་ཆུབ་ཀྱི་ལམ་མཐར་ཕྱིན་ཏོ། །སྐུ་གསུང་འདུ་འབྲལ་མེད་དེ་རྡོ་རྗེ་འཆང་། །ཡང་དག་རྫོགས་པའི་ས་ལ་<milestone unit="line" n="545.3"/>གནས། །ཕྱག་རྒྱ་ཆེན་པོའི་སྐུ་ཞེས་དེ་ལ་གདགས། །དེ་ལ་བཤད་དུ་མེད་དོ། །དེ་ལ་གཅད་དུ་མེད་དོ་རྡོ་རྗེ་རྒྱལ། །ཞེས་རང་བཞིན་རྡོ་རྗེ་སེམས་པས་གསུངས། དེ་ལྟར་དེ་ལ་སྤྱད་པར་བྱ་ཞེས། དམ་ཚིག་ཆེན་པོ་ང་<milestone unit="line" n="545.4"/>ཡིས་བཤད། །རྩ་བ་བྱང་ཆུབ་སེམས་ཀྱི་སྒྲོན་མ། ལས་པོའི་ལྟ་སྤྱོད་བསྟན་པའི་ལེའུ་སྟེ་སུམ་ཅུ་པའོ།། །།བདག་འདྲ་སངས་རྒྱས་ཡེ་ཤེས་ཀྱིས། །རྒྱ་ཡི་སྐད་བསྒྱུར་ལོ་ཙྭའི་ཚིག་སྦྱངས་ནས། །རྒྱལ་པོ་བ་སུ་དྷ་རའི་<milestone unit="line" n="545.5"/>དགོངས་པ་འདི། །རིན་ཆེན་སྙིང་པོ་གསེར་ཕུལ་ནས། །མོས་གུས་དད་པའི་སྒོ་ནས་ཞུས། །སྲོག་གིས་བཙལ་ཀྱང་འདི་དོན་མི་རྙེད་དེ། །ལས་འཕྲོ་དག་པ་ཅིག་དང་ཕྲད་པར་ཤོག །དུས་ལ་བབ་ན་སྨོན་ལམ་བཙན་<milestone unit="line" n="545.6"/>པར་ཤོག། །། །།</p></div1>
        </body>
    </text>
</TEI.2>