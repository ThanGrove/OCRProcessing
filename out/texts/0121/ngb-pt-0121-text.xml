<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0121-text.xml">
    <teiHeader lang="tib">
        <fileDesc>
            <titleStmt>
                <title><!--chos thams cad byang chub kyi sems rdzogs pa chen po 'khor ba rtsad nas gcod pa rin po che dang mnyam pa skye ba med pa'i rgyud/-->ཆོས་ཐམས་ཅད་བྱང་ཆུབ་ཀྱི་སེམས་རྫོགས་པ་ཆེན་པོ་འཁོར་བ་རྩད་ནས་གཅོད་པ་རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0121-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=420.3; end=436.1--><milestone unit="line" n="420.3"/>ཀྱི་དཀའ་འགྲེལ། རིན་པོ་ཆེ་སྣང་བའི་འོད་ཟེར་ཞེས་བྱ་བ། སློབ་དཔོན་དགའ་རབ་རྡོ་རྗེས་མཛད་པ་རྫོགས་སོ།། །། ༄༅། །རྒྱ་གར་སྐད་དུ། སརྦ་དྷརྨུ་མ་ཧྭ་སརྙི་སྙོ་དྷི་ཙིཏི་ས༷་སྭ་ར་མྱུ་ལ་སྣྲོ་<milestone unit="line" n="420.4"/>ད་ན་རཏྣ་ས་མུཉ་ཛུ་ཏནྟྲ། བོད་སྐད་དུ། །ཆོས་ཐམས་ཅད་བྱང་ཆུབ་ཀྱི་སེམས་རྫོགས་པ་ཆེན་པོ་འཁོར་བ་རྩད་ནས་གཅོད་པ་རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད། བཅོམ་ལྡན་འདས་ཀུན་རིག་རྒྱལ་པོ་ལ་<milestone unit="line" n="420.5"/>ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་ཀུན་ཏུ་བཟང་པོ་འོག་མིན་ཆོས་ཀྱི་དབྱིངས་ཀྱི་ཕོ་བྲང་ན། །བཅོམ་ལྡན་འདས་རིགས་ལྔའི་སངས་རྒྱས་ལ་སོགས་པ་བྱང་ཆུབ་<milestone unit="line" n="420.6"/>སེམས་དཔའ་བརྒྱ་སྟོང་དུ་མ་དང་ཐབས་ཅིག་ཏུ་བཞུགས་ཏེ། དེའི་ཚེ་སངས་རྒྱས་རྡོ་རྗེ་སེམས་དཔས་གཉིས་མེད་མཆོག་གི་མཆོད་པ་ཕུལ་ནས་ཕྱོགས་གཅིག་ཏུ་འཁོད་དེ་ཞུས་པའོ། །ཨེ་མ་ཧོ་བཅོམ་ལྡན་ཀུན་ཏུ་<milestone unit="page" n="421"/><milestone unit="line" n="421.1"/>༄༅ བཟང་། །རང་སྣང་རིག་པའི་ཡེ་ཤེས་ལ། །སྣ་ཚོགས་སྣང་བའི་ཆོས་རྣམས་ཀུན། །འདི་ཡི་མཚན་ཉིད་ཅི་ལྟར་ལགས། །བཅོམ་ལྡན་འདས་ཀྱིས་བཀའ་སྩལ་པ། །རང་རིག་བློ་ཡི་སྣང་བ་ལས། །སྣང་<milestone unit="line" n="421.2"/>ཚུལ་བཅུ་བདུན་སྣང་བ་འདི། །འདི་ཡི་མཚན་ཉིད་གློ་བུར་བ། །རྒྱུ་རྐྱེན་དབང་གིས་སྣང་བ་ཡིན། །དཔེར་ན་ག་པུར་སྨན་དུག་ཚུལ། །སེམས་དཔའ་རྡོ་རྗེས་ཡང་གསོལ་པ། །ཨེ་མ་བཅོམ་ལྡན་ཀུན་རིག་<milestone unit="line" n="421.3"/>ལགས། །འཁོར་བ་འཁྲུལ་པའི་སྣང་བ་འདི། །རྩད་ནས་གཅད་ན་ཅི་ལྟར་གཅད། །བཅོམ་ལྡན་འདས་ཀྱིས་བཀའ་སྩལ་པ། །ཁམས་གསུམ་འཁོར་བའི་འཁྲུལ་སྣང་འདི། །རྨད་བྱུང་བདེ་འབྱམས་ནམ་མཁའ་<milestone unit="line" n="421.4"/>ཉིད། །རྗེ་བཙུན་རྩེ་མོ་ཀུན་འདུས་ལ། །སྲོག་དང་མྱུ་གུ་རིན་པོ་ཆེ། །བདེ་བ་སྤྱི་གཅོད་སེམས་ཀྱི་ཏིག །རིན་ཆེན་ལྟ་བུའི་སྒྲོན་མ་ཡིས། །འཁོར་བ་རྩད་ནས་གཅད་པར་བྱ། །དེ་སྐད་གསུངས་པའི་ཚིག་རྗེས་<milestone unit="line" n="421.5"/>ལ། །སེམས་དཔའ་རྡོ་རྗེས་ཡང་ཞུས་པ། །ཨེ་མ་བཅོམ་ལྡན་བདེ་གཤེགས་ཡབ། །འཁོར་བ་རྩད་ནས་གཅད་པའི་ཕྱིར། །རྨད་བྱུང་བཅུ་གསུམ་རིན་པོ་ཆེ། །ཡང་དག་རྒྱས་པར་བཤད་དུ་གསོལ། །རིན་པོ་ཆེ་དང་<milestone unit="line" n="421.6"/>མཉམ་པ་སྐྱེ་བ་མེད་པའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་བཀའ་སྩལ་པ། །ང་ནི་རྨད་བྱུངརིན ཆེན མཛོད། །སྐྱེམེད་ཐམས་ཅད་ང་ལས་བྱུང་། །ང་མེད་པ་ཡི་སྔོན་རོལ་<milestone unit="page" n="422"/><milestone unit="line" n="422.1"/>ན། །སངས་རྒྱས་སེམས་ཅན་གཉིས་མེད་དེ། །གཟུགས་ནས་ཐམས་ཅད་མཁྱེན་པའི་བར། །ཐམས་ཅད་ང་ལས་བྱུང་བ་ཡིན། །འཇམ་དཔལ་ཡེ་ཤེས་རྡོ་རྗེའི་སྐུ། །ཉོན་མོངས་དྲུག་པོ་རྣམ་ཐར་སྒོ། །པདྨ་དཀར་པོ་དྲི་<milestone unit="line" n="422.2"/>མ་མེད། །འདི་དོན་རྟོག་པ་སེམས་ཀྱི་དབང་། །ཡང་དག་གྲུབ་པ་ཐིག་ལེར་གཅིག །འདི་ནི་རྣལ་འབྱོར་བདེ་བའི་མཆོག །གདོད་ནས་དྲི་མེད་བདུད་རྩི་ཆེ། །སྡུག་བསྔལ་ནད་ཀྱི་ཟུག་རྔུ་འཇིལ། །རྨད་བྱུང་རྡོ་རྗེས་ཞེ་<milestone unit="line" n="422.3"/>སྡང་འཇོམས། །ཡེ་ཤེས་ཕུར་བུས་བདུད་བཞི་བསྒྲལ། །ཐམས་ཅད་ཡུམ་གྱི་བྷ་གའི་ཀློང་། །ང་ལས་འབྱུང་ཞིང་ང་རུ་ཞི། །ང་ནི་སྲིད་ལས་སྐྱོབ་པའི་སྔགས། །ང་ཉིད་ལས་སུ་རུང་པས་ན། །འཇིག་རྟེན་གསུམ་ཡང་ང་<milestone unit="line" n="422.4"/>རུ་རྫོགས། །གཙུག་ཏོར་ཆེན་པོ་རྨད་བྱུང་གཙུག །ཐེག་པ་སྣ་ཚོགས་སྟོན་པ་པོ། །བདེན་པ་བཞི་ནི་སྟོན་པ་པོ། །ཡན་ལག་བཅུ་གཉིས་སྲིད་རྩ་བཏོན། །རྣམ་རིག་སྣ་ཚོགས་གཟུགས་དོན་ཅན། །བདེན་པ་གཉིས་ཀྱི་<milestone unit="line" n="422.5"/>ཚུལ་ལ་གནས། །གསུམ་རིག་གཙང་མ་དག་པ་སྟེ། །དེ་ཉིད་རྣམ་པ་བཞི་ཡི་ཚུལ། །སངས་རྒྱས་སྐུ་ལྔའི་བདག་ཉིད་ཅན། །བཅུ་དྲུག་ཕྱེད་ཕྱེད་ཐིག་ལེ་ཅན། །ཆོས་དབྱིངས་དམ་པ་ཟད་མི་ཤེས། །རྣམ་པར་རྟོག་མེད་<milestone unit="line" n="422.6"/>ལྷུན་གྱིས་གྲུབ། །རྨད་བྱུང་རྡོ་རྗེ་འདི་རྟོགས་ན། །རྡོ་རྗེ་སེམས་དཔའ་ཉིད་ཀྱང་ནི། །རྡོ་རྗེའི་གདན་ལ་ཡང་སངས་རྒྱ། །ངོ་མཚར་རྨད་བྱུང་ཀུན་གྱི་གཙུག །སྐུ་ལྔ་ཡེ་ཤེས་ཐིག་ལེའི་རྫོང་། །རྨད་བྱུང་ཐུགས་རྗེས་འགྲོ་<milestone unit="page" n="423"/><milestone unit="line" n="423.1"/>༄༅། །དོན་རྫོགས། །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། བྱང་ཆུབ་ཀྱི་སེམས་རྨད་དུ་བྱུང་བའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་བཀའ་སྩལ་པ། །གཉིས་སུ་མེད་ལས་བདེ་བ་<milestone unit="line" n="423.2"/>ཆེ། །དབྱིངས་སུ་ཐིམ་པས་ཀུན་ལ་བྱམས། །འབྲས་བུ་མེད་པས་བདེ་བའི་སྐུ། །ངང་དུ་གྲོལ་བས་བདེ་བའི་ཀློང་། །མི་དམིགས་རྫོགས་ཆེན་འཁོར་བ་སྒྲོལ། །སྐྱེ་འགག་མེད་པས་གདོད་ནས་དག །དོན་ལ་མ་བཙལ་<milestone unit="line" n="423.3"/>དམ་པ་བདེ། །རྫོགས་པ་རྫོགས་ཕྱིར་རང་བཞིན་གནས། །བདེ་འབྱམས་ལྟ་བུའི་ནམ་མཁའ་ལ། །དོན་དམ་ཉིད་དུ་སྤྲོས་དང་བྲལ། །རང་བཞིན་ལས་ནི་གུད་ན་མེད། །འགྱུར་བ་མེད་པས་བདེ་ཆེན་རྫོགས། །རྨོངས་<milestone unit="line" n="423.4"/>པའི་མུན་པ་སེལ་བའི་དོན། །སངས་རྒྱས་འབྱུང་བས་བདེ་འབྱམས་ཡིན། །ཐིག་ལེ་བདེ་ཁྱབ་རྫོགས་ཆེན་པོ། །ཐིག་ལེ་རང་བྱུང་དོན་དམ་ཀློང་། །བྱང་ཆུབ་སེམས་ཆེན་བདེ་འབྱམས་འདི། །རིག་པ་སྤྲོས་མེད་རྒྱལ་<milestone unit="line" n="423.5"/>པོར་རྫོགས། །རིག་པའི་རྒྱལ་པོ་བདེ་ཆེན་པོ། །མཉམ་པའི་ངང་ལ་ཐབས་ཀྱིས་རྫོགས། །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། བདེ་འབྱམས་ཡངས་པའི་ལེའུ་སྟེ་གསུམ་པའོ།། །།དེ་ནས་བཅོམ་<milestone unit="line" n="423.6"/>ལྡན་བཀའ་སྩལ་པ། །འབྱུང་བཞི་ལས་རྒྱལ་ནམ་མཁའ་བཞིན། །སངས་རྒྱས་ཀུན་རྒྱལ་སྙིང་པོ་ཐུགས། །ཡོངས་པས་རྒྱལ་བའིབལྟ་ཆེན་ནི། །རྫོགས་པའི་དོན་དུ་བཞག་པ་ཡིན། །སེམས་ཉིད་ནམམཁའཆེནཔོ<milestone unit="page" n="424"/><milestone unit="line" n="424.1"/>ལ། །སྙིང་པོ་འཁོར་བ་ལས་སྒྲོལ་་བས། །ནམ་མཁའི་རྒྱལ་པོ་ཡིན་པར་བྱ། །རྫོགས་པའི་རྫོགས་ཆེན་ཨ་ཏི་ནི། །ཐེག་པ་ཀུན་རྫོགས་ནམ་མཁའི་ངང་། །འཁོར་བ་གཅོད་པའི་རྒྱལ་པོ་འདི། །མ་ལུས་ཡེ་སངས་རྒྱས་<milestone unit="line" n="424.2"/>པར་གསལ། །དོན་ལ་བཙལ་མེད་རྒྱལ་པོ་ཡིན། །སེམས་ལ་དོགས་མེད་ཀུན་གྱི་བླ། །རང་བྱུང་གདོད་ནས་རྣམ་པར་དག །འདི་རྟོགས་མཉམ་པའི་རྒྱལ་པོ་ཐོབ། །དམིགས་དང་བྲལ་བས་བསྒོམ་པ་ཡིན། །ལས་ལས་<milestone unit="line" n="424.3"/>བྱུང་བའི་སེམས་ཅན་དེ། །དུས་ལ་བབ་པའི་རྣལ་འབྱོར་པས། །ལས་ཉིད་ཐུགས་རྗེར་ཤེས་པར་བྱ། །ཐུགས་རྗེ་ཆེན་པོའི་ཐབས་ཀྱིས་བསྒྲལ། །མ་བཙལ་དབྱིངས་སུ་ཐིམ་པ་ཡིས། །དོན་དམ་སྤྲོས་བྲལ་ནམ་མཁའ་<milestone unit="line" n="424.4"/>དེ། །གཞན་ལས་མི་འབྱུང་ཐབས་ཀྱིས་འགྲུབ། །ཐམས་ཅད་དམིགས་མེད་བདེ་བའི་ཀླུང་། །སྲིད་གསུམ་ནོན་པས་དུག་གསུམ་ཆོད། །དབང་པོ་ཡུལ་ལས་འཕྲོས་པ་རྣམས། །ཐམས་ཅད་གཅིག་གི་ངང་དུ་<milestone unit="line" n="424.5"/>གསལ། །ཐམས་ཅད་ཡེ་བརྡལ་ཆེན་པོ་ལ། །སྤྲོ་བསྡུ་བྱེད་པས་འཆིང་བའི་རྒྱུ། །བླ་མེད་བྱང་ཆུབ་ཡོངས་ལ་ཁྱབ། །སྲིད་པའི་གདར་ཤ་བཅད་པ་ཡིས། །འཆི་བདག་བདུད་ལས་རྣམ་པར་ཐར། །བདུད་བཞི་བཅོམ་<milestone unit="line" n="424.6"/>པས་འཁོར་བ་མེད། །དངོས་ཉིད་དག་པ་རང་བྱུང་དེ། །བདེ་བ་གཞན་དུ་མི་འཚོལ་ཞིང་། །རིག་པ་གསལ་ལ་གསལ་འདེབས་ཏེ། །ལོགས་ནས་འབྱུང་བའི་རྒྱུ་མེད་དོ། །གཞི་རྩ་མེད་པའི་ནམ་མཁའ་ནི། །གདགས་<milestone unit="page" rend="page" n="425"/><milestone unit="line" n="425.1"/>༄༅། །དང་བྲལ་བས་སྤྲོས་མེད་ཀློང་། །སྐྱེ་ཤི་མེད་པའི་བྱང་ཆུབ་སེམས། །ནམ་མཁའི་རྒྱལ་པོར་ཡེ་ནས་སྣང་། །རྒྱུ་ལས་མ་བྱུང་འབྲས་བུ་དང་། །ལུང་ལས་མ་བྱུང་མན་ངག་སྟེ། །སེམས་ལས་མ་བྱུང་ཆོས་<milestone unit="line" n="425.2"/>ཉིད་ནི། །མི་ནུབ་ནམ་མཁའི་རྒྱལ་པོར་སྨྲ། །སྣང་སྲིད་ཀུན་ཁྱབ་མ་ལུས་གནས། །སངས་རྒྱས་ཀུན་རྒྱལ་ཀུན་གྱི་ཡབ། །མི་ནུབ་གཏེར་འཛིན་དུས་གསུམ་ཁྱབ། །ངང་དངས་རང་བཞིན་ལྷུན་གྱིས་རྫོགས། །སྲིད་<milestone unit="line" n="425.3"/>གསུམ་མ་ལུས་ནམ་མཁར་རྫོགས། །སྐྱེ་འགྲོ་སེམས་ཀྱི་སྤྲུལ་པར་རྫོགས། །ཅི་ལྟར་སྣང་བ་བདེ་བ་ཉིད། རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། ནམ་མཁའི་རྒྱལ་པོའི་ལེའུ་སྟེ་བཞི་པའོ།། །།དེ་ནས་<milestone unit="line" n="425.4"/>བཅོམ་ལྡན་བཀའ་སྩལ་པ། །བྱང་ཆུབ་སེམས་མཆོག་རྗེ་བཙན་དམ། །ང་ཡི་ཐུགས་ནས་བཏོན་ཏེ་བཤད། །སྐྱོན་གྱི་སྒོར་མེད་གདོད་ནས་དག །མ་བཙལ་བཞག་ན་བསྒོམ་པའི་མཆོག །འགྲོ་ཀུན་གནས་པའི་བྱང་<milestone unit="line" n="425.5"/>ཆུབ་སེམས། །མི་འགྱུར་རྗེ་བཙན་ཆོས་ཀྱི་སྐུ། །ངང་གནས་མི་ནུབ་རྡོ་རྗེའོ། །སྣང་དང་མི་སྣང་གཉིས་མེད་དེ། །བདེ་ཆེན་ཡོངས་རྫོགས་རྗེ་བཙན་སྐུ། །ཡ་མཚན་མཁའ་ལ་རིག་པའི་ཐུགས། །སྨྲ་བསམ་ཡུལ་ལས་<milestone unit="line" n="425.6"/>ཤིན་ཏུ་འདས། །དམིགས་མེད་དོན་རྟོགས་ཆོས་ཀྱི་རྗེ། །སྣང་་བའི་ཡུལ་ལ་གང་གནས་ཀྱང་། །རྗེ་བཙན་སྐུ་ལས་གཡོས་པ་མེད། །ཡི་གེ་འབྲུ་ལ་རྟོག་པ་རྣམས། །རྗེ་བཙན་དོན་ལས་ཉམས་ཏེ་དམན། །ཕྱི་ནང་གཉིས་<milestone unit="page" n="426"/><milestone unit="line" n="426.1"/>ཀ་བདེ་ཆེན་པོ། །རྗེ་བཙན་དམ་པ་བྱང་ཆུབ་སེམས། །འཁོར་བ་མྱང་འདས་གཉིས་མེད་དེ། །ཇི་ལྟར་བལྟས་པས་བྱང་ཆུབ་སེམས། །ཡེ་སངས་རྒྱས་པས་ཆོས་ཀྱི་སྐུ། །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་<milestone unit="line" n="426.2"/>ལས། རྗེ་བཙན་དམ་པའི་ལེའུ་སྟེ་ལྔ་པའོ།། །།དེ་ནས་བཅོམ་ལྡན་བཀའ་སྩལ་པ། །ནམ་མཁའ་འབྱུང་བ་ཀུན་གྱི་རྩེ། །ཀུན་བཟང་ཆོས་རྣམས་ཀུན་གྱི་རྩེ། །སྐྱེ་འགག་མེད་པས་འཁོར་བ་ཀུན་གྱི་རྩེ། །དྲན་རྟོག་<milestone unit="line" n="426.3"/>མེད་པས་བསྒོམ་པའི་རྩེ། །ཐམས་ཅད་ཡོངས་ལས་རྒྱལ་བ་ནི། །རྩེ་མོ་བྱུང་རྒྱལ་ཞེས་བཤད་དོ། །དེ་ཉིད་བྱང་ཆུབ་སེམས་ཡིན་ཏེ། །འབྲས་བུ་རང་ལ་རྫོགས་པའི་ཕྱིར། །རྩེ་མོ་བྱུང་རྒྱལ་ངང་ཉིད་སྨྲ། །མ་སོང་གནས་<milestone unit="line" n="426.4"/>ཕྱིན་ལམ་གྱི་རྩེ། །འདུ་འབྲལ་མེད་པའི་ངང་ཉིད་ལས། །དུས་གསུམ་མི་འབྲལ་ས་རུ་གནས། །བསྲུང་མཚམས་ཀུན་ལས་རྒྱལ་བས་ན། །དམ་ཚིག་ཀུན་གྱི་རྩེ་མོར་བཤད། །བླང་དོར་མེད་པའི་སྤྱོད་པ་ནི། །རྒྱལ་ཆེན་<milestone unit="line" n="426.5"/>གང་ཡང་མ་སྤངས་རྩེ། །མི་འགྱུར་ལྷུན་གྲུབ་བལྟ་བ་ནི། །རིག་པ་སྤྲོས་བྲལ་མཉམ་པའི་རྒྱལ། །གང་ཡང་འབྱེད་པ་མེད་པས་ན། །གདགས་པའི་ཐ་སྙད་ཀུན་ལས་འདས། །དོན་ལ་དབྱེར་མེད་བལྟ་བའི་རྩེ། །སྣང་<milestone unit="line" n="426.6"/>སྲིད་གསལ་བའི་བྱང་ཆུབ་སེམས། །འདུ་འབྲལ་མེད་པས་ཡོངས་སུ་ཁྱབ། །ཀུན་ལ་གསལ་བས་བཀག་པ་མེད། །སྣང་སྲིད་མ་འགགས་ཡེ་ཤེས་རྩེ། །རྒྱུ་འབྲས་གཉིས་མེད་ཕྱེ་བ་ཡིས། །ཚོགས་མཆོག་དམ་པ་ཆེན་པོ་<milestone unit="page" n="427"/><milestone unit="line" n="427.1"/>༄༅། །སྟེ། །བསོད་ནམས་དམ་པའི་གཞིར་འགྱུར་རོ། །དུས་གསུམ་རྒྱལ་བ་ཐམས་ཅད་ཀུན། །མཉམ་པའི་དབྱིངས་སུ་བཀོད་པས་ནི། །འདུ་འབྲལ་མེད་པའི་ངང་ལ་གནས། །མ་ལུས་སངས་རྒྱས་ས་རུ་<milestone unit="line" n="427.2"/>བརྟགས། །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། རྩེ་མོ་བྱུང་རྒྱལ་གྱི་ལེའུ་སྟེ་དྲུག་པའོ།། །།དེ་ནས་བཅོམ་ལྡན་བཀའ་སྩལ་པ། །སྣ་ཚོགས་གཅིག་ཏུ་འདུས་པའི་ངང་། །འབྱུང་བ་བཞི་ཉིད་ནམ་མཁར་<milestone unit="line" n="427.3"/>འདུས། །ནམ་མཁའ་དཔེ་བསྟན་བྱང་ཆུབ་སེམས། །རིག་པ་རང་ལ་རྫོགས་པས་ན། །ཀུན་འདུས་རྒྱལ་པོ་རང་སྨྲའོ། །ལྟ་བའི་ཀློང་ཆེན་ཨ་ཏི་ལས། །ཐེག་པ་སོ་སོའི་དོན་བརྗོད་ནས། །གྲུབ་པ་གཅིག་ཏུ་ངེས་པར་<milestone unit="line" n="427.4"/>འདུས། །ཡིད་ལ་མ་ཡེངས་བརྗོད་མེད་བཞག །མ་ལུས་སངས་རྒྱས་སེམས་སུ་འདུས། །རྩ་བ་བྲལ་བའི་སེམས་ཉིད་དེ། །སུས་ཀྱང་མ་བྱས་ཡེ་ནས་གནས། །མི་འགྱུར་ལྷུན་གྱིས་གྲུབ་པ་ཡི། །ཡང་དག་ཆོས་ཉིད་<milestone unit="line" n="427.5"/>དབྱིངས་ཀྱི་ཀློང་། །རྒྱུ་ལ་རག་མ་ལུས་པའི་སེམས། །བདེ་ཆེན་འདུ་འབྲལ་མེད་པའི་ལམ། །འབྲས་བུ་རང་ལ་རྫོགས་པས་སུ། །སྣང་སྲིད་ཐམས་ཅད་ཡེ་སངས་རྒྱས། །བདག་དང་བྲལ་བས་འཁོར་བ་ཆོད། །དཔལ་<milestone unit="line" n="427.6"/>ལྡན་སྐུ་གསུམ་རང་བྱུང་བདེ། །སངས་རྒྱས་མ་ལུས་དབྱིངས་སུ་གཅིག །སྐྱེ་མེད་དོན་ལ་ཐབས་ཀྱི་འདུས། །མ་སྤྲོས་ངང་དུ་གྲོལ་པས་ན། །ཐམས་ཅད་ཐུགས་རྗེའི་ཐབས་ཀྱིས་བ་། །གཅིག་ལས་མེད་པའི་རིན་<milestone unit="page" n="428"/><milestone unit="line" n="428.1"/>ཆེན་འདི། །གཟུང་འཛིན་སྤངས་པའི་མཉམ་པའི་རྒྱལ། །ཡེ་ཤེས་རོལ་པས་གཅིག་ཏུ་གསལ། །སྙིང་རྗེ་མེད་པར་གསོད་པ་དང་། །བལྟ་བ་མེད་པར་ཟ་བ་ཡིས། །འགྲོ་དྲུག་ཡེ་ནས་སངས་རྒྱས་ཏེ། །ཐམས་ཅད་ལྷག་<milestone unit="line" n="428.2"/>མ་མེད་པར་བསྒྲལ། །ཅི་ལྟར་སྣང་བ་ཀུན་ཏུ་ཁྱབ། །ཡེ་ནས་གཅིག་གི་ངང་དུ་འདུས། །བྱས་ན་འཆིང་བའི་ལམ་ཡིན་ལ། །མ་བསྒྲུབས་འདུ་འབྲལ་མེད་པར་བསྟན། །ཡེ་ནས་ཡིན་པས་བདེ་ཆེན་དེ། །གནས་ལ་<milestone unit="line" n="428.3"/>ཆགས་པ་མེད་པས་ན། །འདུས་ལས་མ་བྱས་སྣང་བ་སྟེ། །ཀུན་ལ་ཁྱབ་པས་སྤྲོ་བསྡུ་མེད། །གང་ཡང་མ་འགགས་སོ་སོར་གསལ། །མ་ལུས་འདུས་པའི་རྒྱན་དུ་ཆེ། །རག་མ་ལུས་པའི་རྒྱ་མདུད་དེ། །གཞན་གྱིས་<milestone unit="line" n="428.4"/>བཅོས་སུ་མེད་པ་ཡིས། །སྤྲུལ་པའི་རྒྱ་མཚོ་ཐམས་ཅད་ཀུན། །གཞི་རྩ་མེད་པའི་ངང་དུ་བཞག །སུས་ཀྱང་མ་བྱས་ཉིད་ལ་འདུས། །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། ཀུན་འདུས་རིག་པའི་ལེའུ་སྟེ་<milestone unit="line" n="428.5"/>བདུན་པའོ།། །།དེ་ནས་བཅོམ་ལྡན་བཀའ་སྩལ་པ། །མ་བཅོས་བདེ་བ་ཆེན་པོའི་དོན། །འདི་ལ་སྐྱེ་ཤི་མེད་པས་སྲོག །ཀུན་ནས་མ་བསྒྲིབས་བྱང་ཆུབ་སེམས། །སྣང་སྲིད་འདུ་འབྲལ་མེད་པས་སྲོག །དུས་གསུམ་<milestone unit="line" n="428.6"/>མ་བསྒྲིབས་བྱང་ཆུབ་སེམས། །འཕོ་འགྱུར་གཉིས་སུ་མེད་པའི་སྲོག །སྲོག་གི་འཁོར་ལོ་སྲིད་གསུམ་བསྐོར། །འབྱུང་ལྔ་ཡུམ་གྱི་བྷ་གའི་ཀློང་། །འདི་རུ་སྣང་སྲིད་རྫོགས་སངས་རྒྱས། །སངས་རྒྱས་ཉིད་ལ་སྐྱེ་ཤི་<milestone unit="page" n="429"/><milestone unit="line" n="429.1"/>༄༅། །མེད། །སྐྱེ་འགག་མེད་པས་སྲོག་ཅེས་བྱ། །འགྱུར་བ་མེད་པས་ཨ་ཏི་སྲ །འགྲོ་རྣམས་སྐྱེ་ཤི་མེད་པར་བསྒྲལ། །དེ་ཕྱིར་འཆི་མེད་སྲོག་ཅེས་བྱ། །སྐྱེ་ཤི་མེད་པས་སེམས་ཉིད་སྲོག །སྲིད་གསུམ་འཁོར་<milestone unit="line" n="429.2"/>ལོ་བསྐོར་བས་ན། །སྲོག་གི་འཁོར་ལོ་ཞེས་སུ་གྲགས། །ཡུལ་ལ་ངེས་པ་མེད་པས་ན། །སེམས་ཀྱི་རེ་དོགས་རྣམ་པར་མེད། །འཛིན་ཆགས་མེད་པས་འཆིང་བ་མེད། །སྐྱེ་མེད་དེ་ལ་སྲོག་ཅེས་བྱ། །དུས་གསུམ་རྡོ་རྗེ་<milestone unit="line" n="429.3"/>འདུས་མ་བྱས། །སྣང་སྲིད་ཡེ་སངས་རྒྱས་པས་སྲོག །འཕགས་པའི་དོན་ལ་དབྱེ་བ་མེད། །དུས་གསུམ་འགྱུར་བ་མེད་པས་ན། །གར་ཡང་འཕོ་བ་མེད་པས་སྲོག །བསམ་དུ་མེད་པའི་ཆོས་ཉིད་ལ། །བརྗོད་དུ་མེད་<milestone unit="line" n="429.4"/>པའི་རིག་པ་བཞག །ཆགས་མེད་འདུ་འབྲལ་མེད་པས་སྲོག །སྐྱེ་ཤི་བྲལ་བས་རང་བྱུང་ཀློང་། །མ་ཡེངས་གསལ་བས་སྲོག་གི་དོན། །ཀུན་ལ་ཁྱབ་པས་བྱང་ཆུབ་དོན། །འགྱུར་མེད་ལྷུན་གྱིས་གྲུབ་པས་ན། །སྨྲ་བསམ་<milestone unit="line" n="429.5"/>ཡུལ་ལས་འདས་པའོ། །གང་ལ་ཆགས་མེད་བྱང་ཆུབ་ལམ། །སྤྲོས་བྲལ་སྲོག་གི་འཁོར་ལོའོ། །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། སྲོག་གི་འཁོར་ལོའི་ལེའུ་སྟེ་བརྒྱད་པའོ།། །།དེ་ནས་བཅོམ་<milestone unit="line" n="429.6"/>ལྡན་བཀའ་སྩལ་པ། །རྒྱུ་་རྐྱེན་ཚོགས་པའི་སྡོང་བུ་ལས། །མྱུ་གུ་དོན་གྱིས་འབྱུང་བ་ལྟར། །མ་བཅོས་ངང་ལ་རང་བཞིན་གནས། །གནས་པས་དམིགས་མེད་མྱུ་གུ་འབྱུང་། །སྤྲོས་མེད་བྱང་ཆུབ་སེམས་ཉིད་ལས། །རིན་<milestone unit="page" n="430"/><milestone unit="line" n="430.1"/>ཆེན་སངས་རྒྱས་མྱུ་གུ་འབྱུང་། ཁུ་ལ་ལྟོས་པ་མེད་པའི་ཕྱིར། །རྐྱེན་གྱིས་གཞིག་ཏུ་མེད་པའོ། །སྐྱེ་འགག་མེད་པའི་མྱུ་གུ་དེ། །ཡུལ་ལ་དམིགས་པ་མེད་པས་ན། །སེམས་ལ་འཕོ་འགྱུར་ག་ལ་ཡོད། །ཡུལ་སེམས་འདུ་<milestone unit="line" n="430.2"/>འབྲལ་མེད་པས་ན། །སྦྱོར་བའི་མྱུ་གུ་འབྱུང་བར་ངེས། །དེ་ལ་འགོག་མེད་སྒྲོལ་བར་བརྟག །དུས་གསུམ་འགྱུར་མེད་བྱང་ཆུབ་སེམས། །མ་བཅོས་ལྷུན་གྲུབ་ཡེ་སངས་རྒྱས། །བསྲུང་མེད་དམ་ཚིག་ཆེན་པོ་ལ། །ཡེ་<milestone unit="line" n="430.3"/>བསྲུངས་གདེང་ཆོད་མྱུ་གུ་འབྱུང་། །བསྒོམ་མེད་དམིགས་པ་ཆེན་པོ་ལ། །མ་ཡེངས་མཉམ་པ་ཆེན་པོར་བཞག །རྟོག་མེད་སྤྲོས་བྲལ་བྱང་ཆུབ་སེམས། །གཟུང་འཛིན་མེད་པའི་ངང་ཉིད་ལས། །བླ་ན་མེད་པའི་མྱུ་གུ་<milestone unit="line" n="430.4"/>འབྱུང་། ཁུ་ལ་རག་མེད་བྱང་ཆུབ་སེམས། །རྐྱེན་བྲལ་ཡོན་ཏན་མྱུ་གུ་འབྱུང་། །འབྱུང་ལྔ་ཡེ་སངས་རྒྱས་པ་ལ། །སྣང་སྲིད་ལྷ་དལ་མྱུ་གུ་འབྱུང་། །བྱང་ཆུབ་སེམས་ཆེན་རྒྱལ་པོ་འདི། །ཐམས་ཅད་ཡེ་སངས་རྒྱས་པ་<milestone unit="line" n="430.5"/>ཡིས། །རྒྱུད་དྲུག་གནས་སུ་རྣམ་དག་པས། །བཙལ་བའི་བསམ་པ་བསྐྱོད་པ་མེད། །ལུང་ལ་སྒྲིབ་པ་མེད་པས་ན། །ཟབ་མོ་དོན་གྱི་མྱུ་གུ་འདིས། །སེམས་ལ་དོགས་མེད་ཀུན་གྱི་གཞི། །དུག་གསུམ་རྩད་གཅོད་བྱང་<milestone unit="line" n="430.6"/>ཆུབ་སེམས། །འཁོར་བ་ཐམས་ཅད་བསྒྲལ་བའོ། །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། བྱང་ཆུབ་སེམས་མྱུ་གུའི་ལེའུ་སྟེ་དགུ་པའོ།། །།དེ་ནས་བཅོམ་ལྡན་བཀའ་སྩལ་པ། །ཁམས་གསུམ་ལས་<milestone unit="page" n="431"/><milestone unit="line" n="431.1"/>༄༅། །འདས་རིན་ཆེན་དག །བགྲོད་མེད་རྣམ་གྲོལ་ལམ་སྟོན་པ། །གཞན་ནས་རྙེད་པར་མི་འགྱུར་ཏེ། །ཐིག་ལེ་ཆེན་པོ་ཀུན་ཁྱབ་གནས། །རང་བྱུང་མ་བཅོས་ཡེ་ནས་གསལ། །རྩོལ་བས་བཙལ་མེད་སྙིང་<milestone unit="line" n="431.2"/>པོའི་དོན། །རྣམ་སྣང་རྟག་པར་ཀུན་ཏུ་བཟང་། །གཉིས་མེད་བདེ་མཆོག་ལྷུན་གྱིས་གྲུབ། །རྟག་ཆེན་བདེ་ལ་རྟག་སྤྱོད་པ། །བདེ་ཆེན་ལོངས་སྤྱོད་རྫོགས་པ་ནི། །འདི་ཤེས་རྣལ་འབྱོར་སྤྱོད་ཡུལ་ཏེ། །དྲང་སྲོང་ཆེན་པོ་<milestone unit="line" n="431.3"/>རྣམས་ཀྱི་ནི། །སྤྱོད་ཡུལ་ཡིན་ཞེས་ངེས་པར་གསུངས། །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། ཡིད་བཞིན་ནོར་བུའི་ལེའུ་སྟེ་བཅུ་པའོ།། །།དེ་ནས་བཅོམ་ལྡན་བཀའ་སྩལ་པ། །བདེ་བ་ཆེན་པོའི་<milestone unit="line" n="431.4"/>བྱང་ཆུབ་སེམས། །འགྲོ་བའི་དོན་དུ་ཕྲ་བཀོད་པས། །མ་སྐྱེས་བདེ་བའི་བྱང་ཆུབ་ལ། །ཉོན་མོངས་སྐྱོན་གྱིས་མ་གོས་ཏེ། །ཚོགས་རྣམས་མ་བསགས་སྐྱེ་མེད་ཀློང་། །བདེ་ཆེན་ཕྲ་བཀོད་ལྷུན་གྱིས་<milestone unit="line" n="431.5"/>རྫོགས། །ནམ་མཁའ་བཞིན་དུ་ཀུན་ལ་ཁྱབ། །སེམས་ལ་དམིགས་པའི་ཡུལ་མེད་པས། །ལྟ་བ་ཏིང་འཛིན་གསང་བའི་སྔགས། །ངོ་བོ་ཉིད་ཀྱི་ཕྲ་བཀོད་པས། །དཔལ་ཆེན་ཐུགས་རྗེས་འཁོར་བ་ཟུང་། །གཞལ་ཡས་<milestone unit="line" n="431.6"/>ཁང་ཆེན་དེ་དག་གིས། །ཡེ་ཤེས་རང་ལ་འོད་གསལ་ཏེ། །སྐྱེ་འགག་གཉིས་མེད་མེ་དང་འདྲ། །དག་པའི་སངས་རྒྱས་ལན་ཐོབ་པས། །དོན་དུ་སངས་རྒྱས་ཉིད་ལ་གནས། །ནམ་མཁའ་ལྟ་བུར་ཆགས་པ་མེད། །བདེ་<milestone unit="page" n="432"/><milestone unit="line" n="432.1"/>བ་ཉིད་དུ་ཡང་དག་པ། །ཕུང་པོ་ལྔ་ཉིད་མངོན་སངས་རྒྱས། །བྱང་ཆུབ་སེམས་ཆེན་བདེ་བའི་ཀློང་། ཁེན་ཏུ་ཕྲ་ལ་རབ་སྦྱངས་པས། །བདེ་ཆེན་དོན་ལ་བཀོད་པ་སྟེ། །ཡང་དག་དོན་གྱི་བླ་མ་ཡིས། །བདེ་བ་ཕྲ་<milestone unit="line" n="432.2"/>བཀོད་ཐིག་ལེའི་ཀློང་། །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། བདེ་བ་ཕྲ་བཀོད་ཀྱི་ལེའུ་སྟེ་བཅུ་གཅིག་པའོ།། །།དེ་ནས་བཅོམ་ལྡན་བཀའ་སྩལ་པ། །ཐེག་པ་ཀུན་ལ་ཁྱབ་པ་ཡིས། །སྤྱི་གཅོད་<milestone unit="line" n="432.3"/>རྒྱལ་པོ་རྫོགས་པའི་མཆོག །འདི་ལ་བཙལ་དུ་གདོད་ནས་མེད། །གཅན་གཟན་ཡོངས་ཀྱི་ཁྲོ་བོ་ནི། །སྤྱི་གཅོད་སེང་གེ་རྒྱལ་པོ་སྟེ། །རྩལ་གསུམ་རྫོགས་པའི་རྒྱལ་པོ་ལྟར། །རྫོགས་པ་སྤྱི་གཅོད་ཨ་ཏི་ནི། །འཁོར་བ་<milestone unit="line" n="432.4"/>རྩད་གཅོད་གཟུང་འཛིན་འདས། །ཝ་སྤྲེའུ་སེང་གེར་བཅོས་ཀྱང་ནི། །ཀུན་ནས་མི་མཉམ་སྤྱི་གཅོད་ཆེ། །ཡོ་ག་རྣམ་གསུམ་ཐེག་འོག་རྣམས། །ཅི་ལྟར་དེ་ལྟར་བལྟས་དཔྱད་ཀྱང་། ཁུ།་ལས་རྩོལ་བར་མི་ནུས་<milestone unit="line" n="432.5"/>སོ། །རྫོགས་པ་སྤྱི་གཅོད་ཨ་ཏི་ནི། །ནམ་མཁའི་ཀློང་ལྟར་ཡོངས་ལ་ཁྱབ། །རྩོལ་ཞིང་བསྒྲུབ་པའི་ཡུལ་མེད་པས། །བསྒོམ་པར་བྱ་བའི་ཚིག་དང་བྲལ། །རིན་ཆེན་ནོར་ལྟར་དགོས་དགུ་འབྱུང་། །བྱང་ཆུབ་སེམས་<milestone unit="line" n="432.6"/>བརྡལ་ཡངས་པའི་ཀློང་། །རང་སེམས་མི་ནུབ་རིན་ཆེན་གཏེར། །པོ་ཟིས་འཕངས་སྤྱད་སྤན་ཚེ་ཁ། །འོག་མས་ཇི་བཞིན་དོན་བརྗོད་ཀྱང་། །ཆོས་སྤྱོད་བཅུ་ལ་ཞེན་པའི་ཕྱིར། །འབྲས་བུའི་དོན་ལ་རིང་བར་<milestone unit="page" n="433"/><milestone unit="line" n="433.1"/>༄༅། །འགྱུར། །སེང་གེ་གཅིག་པུར་གནས་པ་བཞིན། །རྫོགས་པ་སྤྱི་གཅོད་ཡིན་པར་སྨྲ། །དོན་ལ་མི་གནས་བསྲུང་མཚམས་བྲལ། །ནེ་ཙོས་སྨྲས་ཀྱང་དོན་མེད་ལྟར། །རང་གཞུང་སྨྲ་ཐེག་བརྒྱད་པོ་ཡང་། །སྤྱི་<milestone unit="line" n="433.2"/>གཅོད་རྫོགས་ཆེན་ངང་ལས་འགལ། །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། ཐེག་པ་སྤྱི་གཅོད་ཀྱི་ལེའུ་སྟེ་བཅུ་གཉིས་པའོ།། །།དེ་ནས་བཅོམ་ལྡན་བཀའ་སྩལ་པ། །མ་བཅོས་རང་བཞིན་གསལ་<milestone unit="line" n="433.3"/>བས་ན། །འགྱུར་མེད་ལྷུན་གྱིས་གྲུབ་པའི་ཏིག །ཆོས་ཉིད་བདེ་ཆེན་ཀློང་ཡངས་བརྡལ། །རང་བྱུང་འགྱུར་མེད་སྤྲོས་བྲལ་ཏིག །བྱང་ཆུབ་སེམས་ཆེན་ཀུན་ཏུ་བཟང་། །དུས་གསུམ་གཅིག་ཏུ་གནས་པས་ཏིག །འཁོར་<milestone unit="line" n="433.4"/>བ་ཡང་བསྒྲལ་ཨ་ཏི་ལ། །སྣང་སྲིད་ཀུན་སངས་རྒྱས་པའི་ཏིག །འཁོར་བ་ཀུན་རྒྱལ་བྱང་སེམས་མཆོག །དུག་གསུམ་གནས་ཚོལ་སྐུ་གསུམ་ཏིག །དུག་ལྔ་མ་བསྒྲིབས་མྱ་ངན་འདས། །ཡེ་ཤེས་ལྔ་རུ་གསལ་བའི་<milestone unit="line" n="433.5"/>ཏིག །ཐུགས་ལ་བརྟོལ་བ་བསྟན་པ་ཡིས། །བྱང་ཆུབ་སེམས་མཆོག་བདེ་ཆེན་འདི། །མ་གྲོལ་ལུང་ལས་ཅི་བསྟན་ཏིག །ཐེག་ཀུན་གཅིག་གསལ་ཨ་ཏི་ལ། །ཆོས་རྣམས་དབྱེར་མེད་སྐྱེ་མེད་ཏིག །ཉན་ཐོས་མདོ་སྡེ་ཀྲི་<milestone unit="line" n="433.6"/>ཡུ་གསུམ། །རྒྱུ་ལས་འབྲས་བུ་ཚོལ་བའི་ཕྱིར། །རྩོལ་བྲལ་ལུང་ལས་གོལ་བར་བསྟན། །ཡོ་ག་རྣམ་གསུམ་རྩོལ་བས་སྤགས། །བྱིས་རྩེད་འདྲ་སྟེ་དོན་ལས་གོལ། །དུས་གསུམ་འགྱུར་མེད་བྱང་ཆུབ་སེམས། །སྒྲིབ་པ་<milestone unit="page" n="434"/><milestone unit="line" n="434.1"/>ཀུན་མེད་ཨ་ཏི་ནི། །དུས་གསུམ་རྩད་གཅོད་མཉམ་ཉིད་ཏིག །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། སྐྱེ་མེད་སེམས་ཏིག་གི་ལེའུ་སྟེ་བཅུ་གསུམ་པའོ།། །།དེ་ནས་བཅོམ་ལྡན་བཀའ་སྩལ་<milestone unit="line" n="434.2"/>པ། །ཁམས་གསུམ་སྒྲོན་མ་རྐྱེན་དང་བྲལ། །མ་རིག་མུན་སེལ་བླས་མ་རེག །གཞན་ནས་བཙལ་བས་རྙེད་མི་འགྱུར། །ཐིག་ལེ་བརྡལ་བའི་རང་བྱུང་བདེ། །རིག་པ་རང་ཤར་བཅོས་སུ་མེད། །ལྷུན་གྲུབ་བཙལ་དུ་<milestone unit="line" n="434.3"/>གདོད་ནས་མེད། །སྙིང་པོའི་སྙིང་པོ་གཉིས་མེད་མཆོག །ཡེ་ནས་ཐ་སྙད་ཀུན་དང་བྲལ། །ཇི་བཞིན་གསལ་ལ་རྟོག་མེད་དེ། །དོན་དམ་སྤྲོས་མེད་ཡང་དག་དབྱིངས། །བཙལ་དུ་མེད་པས་བསྒོམ་ཚིག་འདས། །ཇི་<milestone unit="line" n="434.4"/>བཞིན་ཀློང་དུ་གྱུར་པས་ན། །རྣམ་དག་དོན་ལ་མཁས་པ་ཡིན། །གདོད་ནས་མ་སྐྱེས་བརྡལ་བའི་ཀློང་། །དོན་དམ་རྟོག་པས་ཆོས་ཀྱི་སྐུ། །ལོངས་སྤྱོད་བདེ་ཆེན་རྒྱལ་པོའི་སྐུ། །ཡེ་ཤེས་རོལ་པ་སྤྲུལ་<milestone unit="line" n="434.5"/>པའི་སྤྲུལ། །ཐུགས་རྗེ་བྱང་ཆུབ་སེམས་དཔའི་ལམ། །མ་གཡོས་རྟོག་མེད་ཆོས་ཀྱི་ལམ། །རང་བཞིན་གནས་པས་བདེ་བའི་ཀློང་། ཁམས་གསུམ་གསལ་བྱེད་སྒྲོན་མའི་མཆོག །བདེ་ཆེན་རང་བྱུང་ཐུགས་རྗེར་<milestone unit="line" n="434.6"/>གསལ། །རིན་ཆེན་སྒྲོན་མས་ཐུགས་རྗེ་རྫོགས། །རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད་ལས། །ཁམས་གསུམ་སྒྲོན་མའི་ལེའུ་སྟེ་བཅུ་བཞི་པའོ།། །།དེ་ནས་བཅོམ་ལྡན་བཀའ་སྩལ་པ། །ཨེ་མ་རྡོ་རྗེ་<milestone unit="page" n="435"/><milestone unit="line" n="435.1"/>༄༅། །སེམས་དཔའ་ཆེ། །རྨད་བྱུང་བཅུ་གསུམ་སྐྱེ་མེད་དོན། །འཁོར་བ་རྩད་ནས་གཅོད་པའི་ཆོས། །འདི་མ་ཤེས་པས་ངལ་བའི་ལམ། །འདི་དོན་རྟོགས་ཀྱི་རྣལ་འབྱོར་པ། །གང་ལྟར་སྤྱད་ཀྱང་བདེ་ཆེན་<milestone unit="line" n="435.2"/>ཀློང་། །རྫོགས་ཆེན་ཨ་ཏིའི་བསྟན་པ་ནི། །མི་ནུབ་ནུབ་པར་མི་འགྱུར་རོ། །དོན་ལ་འགྱུར་བ་མེད་པའི་ཕྱིར། །ཡིད་བཞིན་ནོར་བུའི་རྒྱལ་མཚན་རྩེ། །རྨད་བྱུང་རིན་ཆེན་ཟ་མ་ཏོག །དོན་དམ་སྐྱེ་བ་མེད་པའི་<milestone unit="line" n="435.3"/>རྒྱུད། །རིགས་ལྔ་བདེ་གཤེགས་བྱང་ཆུབ་སེམས། །རྡོ་རྗེ་སེམས་དཔའ་མཆོག་གི་ལམ། །ཀུན་བཟང་ཐུགས་ཀྱི་བཅུད་ཏིག་པ། །སེམས་དཔའ་རྡོ་རྗེ་ཁྱོད་ལ་གཏད། །བློ་ཡི་པདྨ་ཁ་ཕྱེས་ལ། །སྙིང་གི་དཀྱིལ་དུ་<milestone unit="line" n="435.4"/>བསྒོམ་པར་གྱིས། །དེ་ནས་རྡོ་རྗེ་སེམས་དཔའ་དང་། །རིགས་ལྔའི་སངས་རྒྱས་བྱང་ཆུབ་སེམས། །མགོན་པོའི་ཚོགས་དང་བཅས་པ་ཡིས། །མ་སྐྱེས་སྤྲོས་བྲལ་ཀུན་ཏུ་བཟང་། །རིན་ཆེན་སྒྲོན་མས་གཏི་མུག་<milestone unit="line" n="435.5"/>སེལ། །རྨད་བྱུང་རྒྱལ་བ་ཀུན་གྱི་ཡབ། །རྡོ་རྗེ་འཆང་ཆེན་རིགས་ལྔའི་གཙོ། །ཀུན་རིག་རྒྱལ་པོ་ཐམས་ཅད་མཁྱེན། །མཉམ་པའི་རྒྱལ་པོར་ཕྱག་འཚལ་བསྟོད། །དེ་བཞིན་ཉིད་ལ་རྟག་ཏུ་འདུད། །ཡེ་ཤེས་རྒྱལ་<milestone unit="line" n="435.6"/>པོར་མངོན་པར་བསྟོད། །ཆོས་ཐམས་ཅད་རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད། བཅོམ་ལྡན་འདས་ཀུན་རིག་རྒྱལ་པོས་གསུངས་པ་རྫོགས་སོ། །རྒྱ་གར་གྱི་མཁན་པོ་ཤི་སིདྷ་དང་། བོད་ཀྱི་ལོ་ཙྭ་བ་བི་རོ་<milestone unit="page" n="436"/><milestone unit="line" n="436.1"/>ཙ་ནས་བསྒྱུར་རོ།། །། ༄༅། །རྒྱ་གར་སྐད་དུ། བོ་དྷི་ཙིཏི་མ་ཧྭ་པ་རྭ་ཀྲ་མ་ཏནྟྲ། བོད་སྐད་དུ། བྱང་ཆུབ་སེམས་རྩལ་ཆེན་གྱི་རྒྱུད། དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་</p></div1>
        </body>
    </text>
</TEI.2>