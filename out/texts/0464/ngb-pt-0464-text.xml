<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0464-text.xml">
    <teiHeader lang="tib">
        <fileDesc>
            <titleStmt>
                <title><!--rjogs pa chen po bar do gsang ba'i rgyud/-->རྗོགས་པ་ཆེན་པོ་བར་དོ་གསང་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0464-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=487.1; end=491.5--><milestone unit="page" n="487"/><milestone unit="line" n="487.1"/>༄༅། །ཅུ་རྩ་བཞི་པའོ།། །།དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་རྫོགས་སོ།། །། ༄༅། །རྒྱ་གར་སྐད་དུ། སན་ཏི་མ་ཧྭ་དམུ་རི་ནཱ་མ་ཏནྟྲ་གུ་རྒྱ། བོད་སྐད་དུ།<milestone unit="line" n="487.2"/>རྫོགས་པ་ཆེན་པོ་བར་དོ་གསང་པའི་རྒྱུད་ཅེས་བྱ་བ། དཔལ་རྡོ་རྗེ་ཀུན་ཏུ་བཟང་པོ་སྐྱེ་མེད་ཡེ་ཤེས་ལྷུན་གྲུབ་ལ་ཕྱག་འཚལ་ལོ། །འདི་སྐད་རྟོགས་པའི་དུས་གཅིག་ན། བཅོམ་ལྡན་འདས་རྡོ་རྗེ་འཆང་གིས་སངས་<milestone unit="line" n="487.3"/>རྒྱས་ཀུན་ཏུ་བཟང་པོ་སྐྱེ་བ་མེད་པ་ཡུམ་གྱི་མཁའ་ལ། རྡོ་རྗེ་སེམས་དཔའ་ལ་སོགས་པ་དང་ཐབས་ཅིག་ཏུ་བཞུགས་སོ། །གླེང་གཞིའི་ལེའུ་སྟེ་དང་པོའོ།། །།དེ་ནས་དཔལ་རྡོ་རྗེ་སེམས་དཔས། བཅོམ་ལྡན་<milestone unit="line" n="487.4"/>འདས་ལ་གསོལ་བ། ཀྱེ་བཅོམ་ལྡན་འདས་དཔལ་ཀུན་ཏུ་བཟང་པོ། གསང་སྔགས་ཀྱི་གནད་ནི་བར་དོ་ཡིན་ཏེ། བར་དོའི་གནད་བཤད་དུ་གསོལ། །ཞེས་གསོལ་པས། རྒྱལ་བ་ཀུན་ཏུ་བཟང་པོས་བཀའ་སྩལ་པ།<milestone unit="line" n="487.5"/>ཉོན་ཅིག་རྡོ་རྗེ་སེམས་དཔའ་ཉོན། །བར་དོའི་གནད་ནི་འདི་ལྟ་སྟེ། །རང་བཞིན་གནས་ཀྱི་བར་དོ་ནི། །ད་ལྟའི་དུས་སུ་ཤེས་པར་བྱ། །ཏིང་ངེ་འཛིན་གྱི་བར་དོ་ནི། །སྒོམ་པའི་དུས་སུ་ཤེས་པར་བྱ། །རྨི་ལམ་དག་གི་<milestone unit="line" n="487.6"/>བར་དོ་ནི། །བག་ཆགས་དུས་སུ་ཤེས་པར་བྱ། །སྐྱེ་ཤི་དག་གི་བར་དོ་ནི། །འཆི་ཁའི་དུས་སུ་ཤེས་པར་བྱ། །སྲིད་པ་དག་གི་བར་དོ་ནི། །དབུགས་ཆད་དུས་སུ་ཤེས་པར་བྱ། །དེ་ལ་ལུས་ནི་རྣམ་ལྔ་སྟེ། །རང་བཞིན་<milestone unit="page" n="488"/><milestone unit="line" n="488.1"/>གནས་པའི་བར་དོ་ཡང་། །འཁྲུལ་བ་ཤ་ཁྲག་ལུས་སུ་གནས། །ཏིང་ངེ་འཛིན་གྱི་བར་དོ་ཡང་། །འདེགས་པའི་རིག་པའི་ལུས་སུ་སྣང་། །རྨི་ལམ་དག་གི་བར་དོ་ལ། །སོག་པ་བག་ཆགས་ལུས་སུ་གནས། །སྐྱེ་ཤི་དག་<milestone unit="line" n="488.2"/>གི་བར་དོ་ལ། །སྣང་བཞི་འོད་ཀྱི་ལུས་སུ་གནས། །སྲིད་པ་དག་གི་བར་དོ་ལ། །གཅོད་པ་ཡིད་ཀྱི་ལུས་སུ་གནས། །ཞེས་གསུངས་སོ། །བར་དོའི་སྣང་ལུགས་ཀྱི་ལེའུ་སྟེ་གཉིས་པའོ།། །།དེ་ནས་གཞན་ཡང་<milestone unit="line" n="488.3"/>སེམས་དཔའ་ཉོན། །རང་བཞིན་གནས་ཀྱི་བར་དོ་ལ། །ཐིག་ལེ་སྟོང་གསལ་སྤྲད་པ་ནི། །དྭ་ཕྲུག་མ་དང་ཕྲད་པ་བཞིན། །ཡེ་ཤེས་བཞི་ཆ་ངོ་ཡིས་གཟུང་། །ཏིང་ངེ་འཛིན་གྱི་བར་དོ་ལ། སྒེག་མོ་མེ་ལོང་ལྟ་བ་<milestone unit="line" n="488.4"/>བཞིན། །མ་ཡེངས་གསལ་བའི་ངང་ལ་གཞག །རྨི་ལམ་ངག་གི་བར་དོ་ལ། །བག་ཆགས་ཉིང་མཚམས་སྦྱར་བ་ནི། །ཆུ་བོ་རྒྱུན་ཆད་མེད་པ་བཞིན། །འབྱོངས་མ་འབྱོངས་ཀྱི་དོན་ལ་བརྟག །མ་འབྱོངས་འདུག་ན་ནན་<milestone unit="line" n="488.5"/>ཏན་སྦྱར། །སྐྱེ་ཤི་དག་གི་བར་དོ་ལ། །སྐོང་ཆད་པ་ཡི་ཝ་འཛུགས་བཞིན། །རྩོལ་བཅས་རྩོལ་མེད་གནད་ཀྱིས་ནི། །རབ་ནི་ཆོས་སྐུ་དག་ལ་འཕོ། །འབྲིང་ནི་གཟུགས་ཀྱི་སྐུ་ལ་འཕོ། །དེ་ལྷར་མི་ལྡན་ཐ་མ་<milestone unit="line" n="488.6"/>ཡང་། །ཞིང་ཁམས་ཁྱད་པར་ཅན་དུ་འཕོ། །ཡི་གེ་ཀླུ༷་ནི་འབྲུ་གཅིག་པ། །ཕྱག་ན་རྡོ་རྗེའི་སྙིང་པོ་སྟེ། །སྲུང་བྱེད་འབྲུ་ཡིས་སྐྱེ་མཆེད་དགག །མ་ཡེངས་ཚངས་བུག་དག་ནས་འཕོ། །ཕྱི་ནང་གསང་བའི་འཆི་<milestone unit="page" n="489"/><milestone unit="line" n="489.1"/>༄༅། །རྟགས་ཀུན། །བྱུང་བར་ངེས་ན་འཕོ་བ་ལ། །ཀུན་ཏུ་ཡང་ནི་བྱ་བ་མིན། །དེ་ནི་རྩོལ་བཅས་འཕོ་བ་ཡིན། །རྩོལ་མེད་འཕོ་ན་འདི་དག་བྱ། །སྔར་ནས་གོམས་པ་ཤིན་ཏུ་གཅེས། །དེ་ཡི་ངང་ལ་སྟོང་གསལ་<milestone unit="line" n="489.2"/>དུ། །ངང་གིས་གཞག་ནས་འཕོ་བ་ཡིན། །དབུགས་ཆད་གྱུར་ན་དེ་དང་ཕྲད། །བསུན་མ་ལྟ་བུར་འོང་བ་ཡིན། །དྲན་པ་དེ་ནི་སྐྱེལ་མ་ཡིན། །དེ་ལ་སྐྱེ་མཆེད་དགག་མི་དགོས། །རྩོལ་བ་བྲལ་བས་རྩོལ་མེད་ཡིན། །ཡི་<milestone unit="line" n="489.3"/>དམ་ལྷ་དང་ཞིང་ཁམས་སུ། །དྲན་པ་རང་གིས་འགྲོ་བ་ན། །དྲན་པ་སངས་རྒྱས་ཞེས་སུ་བཞེད། །དེ་ལ་འཕྲོ་བའི་ཐ་སྙད་མེད། །འཕོ་བ་གནང་གི་ལེའུ་སྟེ་གསུམ་པའོ།། །།དེ་ནས་ཡང་བཀའ་སྩལ་པ། །སྲིད་པ་<milestone unit="line" n="489.4"/>ཡི་ནི་བར་དོ་མྲ །མུན་པར་མར་མེ་བཏེག་པ་ལྟར། །སྟོང་གསལ་ཟིལ་བས་མངོན་ཤེས་འཆར། །སྟོང་གསལ་ཡེ་ཤེས་ངང་དུ་གནས། །དེ་ལ་གཟུགས་སྐུས་འགྲོ་དོན་བྱེད། །དེ་ལ་ད་ལྟ་བསྐྱེད་རིམ་ལ། །བློ་ཡིས་སྦྱང་<milestone unit="line" n="489.5"/>བ་ཤིན་ཏུ་གཅེས། །རྒྱུ་མེད་སངས་རྒྱས་འབྱུང་མི་འགྱུར། །བར་དོ་ཡེ་ཤེས་མ་ཟིན་ན། །ཞག་ནི་བདུད་ཕྲག་བདུན་པར་དུ། །སྔོན་འབྱུང་སྲིད་པའི་ཤ་ཚུགས་ཅན། །དབང་པོ་ཀུན་ཚང་ཐོགས་མེད་ལྡན། །དེ་ལྟ་བུ་ཅིག་<milestone unit="line" n="489.6"/>གནས་པ་ལས། །དུ༷༷ཁ་དཔག་ཏུ་མེད་པ་ཡོད། །དེ་དུས་སྐྱབས་ཚོལ་དྲན་པ་འབྱུང་། །ལྷ་དང་བླ་མ་སྐྱབས་སུ་སོང་། །ད་ལྟ་གསང་ཚན་བརྟགས་ནས་ནི། །དབང་བསྐུར་ལམ་བྱས་དེར་དྲན་ཏེ། །སྐྱབས་སུ་དེ་ཉིད་འོང་<milestone unit="page" n="490"/><milestone unit="line" n="490.1"/>བ་ཡིན། །བླ་མ་དང་ནི་དགོངས་ལྡན་པས། །བདུན་ཚིགས་བྱས་པ་ཉན་པ་ཡིན། །ཟས་སུ་དྲི་ཟ་ཉེ་འཁོར་ཅན། །བདུན་ཕྲག་རེ་ན་འཆི་བ་ཡི། །སྡུག་བསྔལ་དག་དང་བཅས་པའོ མཚམས་མེད་ལས་ཚང་མར་འགྲོ་<milestone unit="line" n="490.2"/>སྟེ། །རྟོགས་ལྡན་ཡར་ལ་སངས་རྒྱས་པས། །ཡར་དང་མར་གྱི་བར་དོ་མེད། །ཐ་མལ་བར་དོ་གོང་ལྟར་ཡིན། །ཞེས་གསུངས་སོ། །སྲིད་པ་བར་དོའི་ལེའུ་སྟེ་བཞི་པའོ།། །།དེ་ནས་གཞན་ཡང་བཀའ་སྩལ་<milestone unit="line" n="490.3"/>པ། །བར་དོའི་གདམས་ངག་འདི་ལྟ་སྟེ། །རང་བཞིན་གནས་པའི་བར་དོ་ལ། །རབ་ནི་སྟོང་གསལ་ངང་ལ་སྦྱངས། །ཞོར་ལ་ཐུན་མཚམས་བསྐྱེད་རིམ་སྦྱང་། །ཏིང་ངེ་འཛིན་གྱི་བར་དོ་ལ། །དེ་ཡིས་ངང་ལས་མ་ཡེངས་<milestone unit="line" n="490.4"/>བྱ། །ཡང་དང་ཡང་དུ་དྲན་པ་བསྐུལ། །རྨི་ལམ་དག་གིས་བར་དོ་ལ། །གསལ་ཞིང་འབྱོངས་སམ་མ་འབྱོངས་བལྟ། །མ་སྦྱོངས་ནན་ཏན་གཉེན་པོར་སྦྱང། །སྐྱེ་ཤི་དག་གི་བར་དོ་ལ། །འཆི་ཁར་འཕྲང་གསུམ་གཅད་བྱ་<milestone unit="line" n="490.5"/>སྟེ། །མངོན་པར་ཞེན་པའི་འཔྲང་ཉིད་ནི། །འཆི་ཁར་གང་ལ་ཆག་ཀྱང་འཕྲང་། །ཡི་དྭགས་གནས་སུ་སྐྱེ་བར་ངེས། །དེས་ན་མ་ཞེན་འཕྲང་གཅད་བྱ། །གཉིས་པ་ལོག་པར་འདྲེན་པའི་འཕྲང་། །དེ་མ་གཅད་ན་<milestone unit="line" n="490.6"/>དམྱལ་བར་སྐྱེ། །དེས་ནི་ཞེ་སྡང་ལོག་འདྲེན་གཅད། །གསུམ་པ་གཏི་མུག་འདུས་བྱས་འཕྲང་། །དེ་མ་གཅད་ན་བྱོལ་སོང་སྐྱེ། །དེ་བས་ཆོས་ཉིད་གསལ་གདབ་བྱ། །རྟོགས་ལྡན་རང་གི་དྲན་པ་སྦྱང། །རྐྱེན་གཞན་བླ་མ་<milestone unit="page" n="491"/><milestone unit="line" n="491.1"/>༄༅། །གྲོགས་ཀྱི་གདབ། །གཞན་ཡང་བསམ་པ་བཟང་པོའི་གནས། །ངན་པ་མི་དམིགས་ངང་ལ་གཞག །ཅེས་བཀའ་སྩལ་པ་དང་། རྡོ་རྗེ་སེམས་དཔས་བཅོམ་ལྡན་འདས་ལ་བསྟོད་པ་དང་མཆོད་པ་བྱས་ཏེ།<milestone unit="line" n="491.2"/>བདག་གིས་རྒྱུད་འདི་ཇི་ལྟར་གཟུང་བར་བགྱི་ཞེས་གསོལ་བས། རྒྱུད་འདི་ནི་བར་དོ་གསང་བའི་རྒྱུད་ཅེས་བྱ་བར་གཟུང་བར་བྱའོ། །རྒྱུད་འདི་མ་འོངས་པའི་དུས་སུ་རྣལ་འབྱོར་པ་དམ་ལ་གནས་པ་རྣམས་ཀྱི་གཟུང་<milestone unit="line" n="491.3"/>བར་བྱ། བཅང་བར་བྱ། འདྲིས་པར་བྱ། བལྟ་བར་བྱ། ཉམས་སུ་བླང་བར་བྱ། སྦྱང་བར་བྱ། དམ་མེད་ལ་བྱིན་ན་རང་གི་ཉམས་འགྲིབ་པས་སྦ་བར་བྱའོ། ཞེས་བཀའ་སྩལ་པ་དང་། རྡོ་རྗེ་སེམས་དཔའ་ལ་སོགས་པ་<milestone unit="line" n="491.4"/>རྣམས་རྗེས་སུ་ཡི་རང་བར་གྱུར་ཏོ། །རྒྱུད་གཟུང་བའི་ལེའུ་སྟེ་ལྔ་པའོ།། །།རྫོགས་པ་ཆེན་པོ་བར་དོ་གསང་བའི་རྒྱུད་ཅེས་བྱ་བ་རྫོགས་སོ།། །།གུ་རུ་ཤི་སིང་ཧ་བ་ཏས་རྡོ་རྗེ་ཡང་དབང་གཏེར་ལ་དུར་ཁྲོད་<milestone unit="line" n="491.5"/>གསང་ལུང་དུ་གནང་བའོ།། །། ༄༅། །རྒྱ་གར་སྐད་དུ། བར་དོ་སྟུ་གྱེ་ཏནྟྲ་ནཱ་མ། བོད་སྐད་་་དུ། བར་དོ་གསང་བ་ཕྱི་མའི་རྒྱུད་ཅེས་བྱ་བ། དཔལ་རྡོ་རྗེ་སེམས་དཔའ་ཕྱག་འཚལ་ལོ དེ་</p></div1>
        </body>
    </text>
</TEI.2>