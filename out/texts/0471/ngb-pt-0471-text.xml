<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0471-text.xml">
    <teiHeader lang="tib">
        <fileDesc>
            <titleStmt>
                <title><!--sems phyogs chen po'i mdzod ces bya ba/-->སེམས་ཕྱོགས་ཆེན་པོའི་མཛོད་ཅེས་བྱ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0471-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=643.3; end=648.1--><milestone unit="line" n="643.3"/>༄༅། །རྒྱ་གར་སྐད་དུ། ཙིསྟ་པ་ཐི་ཀ་མ་ཧྭ་ཀོ་ཤ་ནཱ་མ། བོད་སྐད་དུ། སེམས་ཕྱོགས་ཆེན་པོའི་མཇོད་ཅེས་བྱ་བ། ཐོག་མ་ཐུགས་རྗེ་ཆེན་པོ་རིན་ཆེན་གསལ་བའི་སྦུབས་ན་བཞུགས་ཙམ་ན། ས་བོན་ནི་སྨིན་ལ་<milestone unit="line" n="643.4"/>འབྲས་བུ་ནི་མ་སྨིན་པ་བཞུགས་ཏེ། ངོ་བོ་རང་བཞིན་ཐུགས་རྗེ་ཙམ་གཅིག་ཏུ་གནས་ཏེ། དེ་ནས་ཐུགས་རྗེ་ཆེན་པོ་དེ་མེ་ཏོག་གི་སྦུབས་སུ་བཞུགས་པའི་དུས་སུ། ཕྱི་སྤྲུལ་པའི་སྐུར་སྨིན་པ་དང་། ནང་ཡེ་ཤེས་ཀྱི་<milestone unit="line" n="643.5"/>དཀྱིལ་འཁོར་དུ་སྨིན་པ་དང་། ཐུགས་ཤེས་རབ་ཡོངས་སུ་རྒྱས་པ་གསུམ་དུས་མཚུངས་པས། ཐུགས་རྗེ་ཆེན་པོ་དེ་ཡི་ཐུགས་ཀ་ནས། ཡེ་ཤེས་ཀྱི་འོད་ཟེར་སྤྲོས་ཏེ། བར་དེར་མི་མཇེད་ཀྱི་འཇིག་རྟེན་གྱི་ཁམས་རང་<milestone unit="line" n="643.6"/>བཞིན་གྱིས་ཆགས་སོ། །དེ་ནས་ཐུགས་རྗེ་ཆེན་པོས་ལྷོ་ཕྱོགས་བདེ་ལྡན་ཡིད་འདྲེས་ཀྱི་ཚལ་དུ་བྱོན་ནས། ཉིད་ཀྱི་མཛོད་བུའི་བུ་ག་ནས་ཡེ་ཤེས་ཀྱི་སྤྱན་ཕྱེ་སྟེ། དེའི་འོད་ཟེར་ལས་སངས་རྒྱས་དམ་པའི་དཔལ་གཞི་<milestone unit="page" n="644"/><milestone unit="line" n="644.1"/>སྒྱུ་མ་ལྟ་བུའི་སྐུར་སྤྲུལ་ནས། བྱང་ཆུབ་སེམས་དཔའ་རོ་ལངས་བདེ་བ་ལ་དམ་པའི་དཔལ་གྱིས་ལུང་བཞི་བསྟན་ཏེ། དེ་དང་པོ་རིན་པོ་ཆེ་གསང་བའི་སྦུབས་ཆེན་པོ་བསྟན། དེ་ནས་ནང་སྒོ་ཆེན་པོ་བཞི་ཕྱེ་སྟེ་བསྟན།<milestone unit="line" n="644.2"/>དེ་ནས་བར་གྱི་སྒོ་བཞི་ཕྱེ་སྟེ་སྒོ་བརྒྱད་གཅིག་ཏུ་བསྒྲིགས། དེ་ནས་ཕྱི་སྒོ་ཟབ་མོ་ཀློང་ནས་ཕྱེ་སྟེ་ཐུགས་རྗེས་སེམས་ཅན་གྱི་དོན་བྱས་སོ། །དམ་པའི་སྐྱེས་བུ་བཞིས་སྨྲས་པ། ཨེ་མཧོ། །གསང་བ་རྨད་དུ་བྱུང་བའི་<milestone unit="line" n="644.3"/>ཆོས། ། བརྗོད་པ་ཀུན་ལས་རབ་ཏུ་འདས། །བརྗོད་མེད་དེ་ཉིད་སྣ་ཚོགས་པའོ། །ངོ་བོ་འགགས་མེད་ཡོངས་སུ་གྲགས། །ཞེས་གསུངས་སོ། །ཨུརུ་པ་ལོ་ཞེས་བརྗོད་དོ། །ཨེ་མའོ། །རྡོ་རྗེ་ཕུང་པོའི་ཡན་ལག་<milestone unit="line" n="644.4"/>ཀྱང་། །རྫོགས་པའི་སངས་རྒྱས་ལྔ་རུ་གྲགས། །ཞེས་གསུངས་སོ། །ཨེ་མཧོ། །རྡུལ་གཅིག་སྟེང་ན་རྡུལ་སྙེད་པས། །ཕྱག་རྒྱའི་དཀྱིལ་འཁོར་གསལ་འཕྲོ་ཐིམ། །དེ་ཉིད་དག་པའི་རང་བཞིན་པས། །ངོ་མཚར་བཞི་<milestone unit="line" n="644.5"/>བཅུ་རྩ་གཉིས་འགྲུབ། །ཨ་ཧོ་སུ་ཁ་ཨེ་མ་ཧོ། ཆོས་མིན་ཡེ་ཤེས་རང་བྱུང་བས། །ཆོས་ཀུན་ཁོང་ནས་བརྡ་བར་བྱའོ། །ཀྱེ་ཧོ་ཀྱེ་ཧོ། ཨུ་ལི་ཀྭ་ལི། ཡན་ལག་མེད་པའི་རྡོ་རྗེ། ཐབས་ཆེ་བ་ངོ་མཚར་ཏོ། སངས་རྒྱས་ཉིད་<milestone unit="line" n="644.6"/>ཀྱི་སྐད་ཟབ་མོའི་ཀློང་ནས་ཟབ་མོའི་ཚིག་བརྗོད་པས། །དོན་དམ་འགྱུར་མེད་སྙིང་པོ་ལྷུན་གྱིས་གྲུབ། །ཆོས་འབྱུང་སྤྱི་ཁོག་ཆེན་པོའི་དོན། །བྱིན་གྱིས་བརླབས་ཀྱིས་བཤད་པ་ལས། ། སངས་རྒྱས་ཉིད་ལ་ཡི་གེ་<milestone unit="page" n="645"/><milestone unit="line" n="645.1"/>༄༅། །མེད། །དམ་པའི་སྐྱེས་བུ་བདག་ཕྱག་འཚལ། །ཞེས་སེམས་དཔས་གསོལ་ཏོ། །ངོ་མཚར་ཏོ། །སྒོ་བརྒྱད་བསྒྲིགས་པས་སྒོ་གཅིག་ཉིད་ལ་གནང་། དབུས་ཆོས་འབྱུང་ཆེན་པོ་ལས་ཐུགས་རྗེ་རང་འབྱུང་གི་<milestone unit="line" n="645.2"/>སྒོ་བཞི་ཕྱིར་བསྟན་ཏེ། རིག་པ་རང་ཤར་གྱི་དགོངས་པ་མེ་ལོང་དང་སྣང་བ་ལྟར་རང་ཤར་རོ། །ཐུགས་རྗེ་ཆོས་ཀྱི་སྒོ་བཞི་ནང་དུ་བསྟན་ཏེ། མཚོན་བྱེད་ཚིག་གི་སྒྲོན་མེ་དང་། མཚོན་བྱ་དོན་གྱི་གཞི་མ་གཉིས་ཐ་མི་<milestone unit="line" n="645.3"/>དད་པར་ཚིགས་མ་སྦྱར་ཏེ་གཞག་གོ །དེ་ཡང་མན་ངག་གི་ཀློང་བརྟོལ་བ་ནི། །གནས་ལུགས་རྣམ་པ་དྲུག་གིས་དཀྱུས་ཀྱི་ས་བཅད་ནས། སངས་རྒྱས་མཉམ་སྦྱོར་གྱི་དགོངས་པས་དོན་དང་མན་ངག་ལ་སྦྱར་ཞིང་། དེ་<milestone unit="line" n="645.4"/>ནས་དམ་པའི་སྐྱེས་བུ་བཞིས་ཆོས་ཀྱི་མཐར་ག་ས་པའོ། ཁ་སྦྱོར་བར་ན་བདེ་གནས་པ། ཨོ་གྱུར་སྔགས་ཀྱི་སྡོང་པོ་ལ། །ཡན་ལག་མེད་པའི་རྡོ་རྗེ་བཤད། ། ཅེས་སངས་རྒྱས་ཉིད་ཀྱི་བཀའ་འོ། །ཆོས་སྐུ་རང་བྱུང་<milestone unit="line" n="645.5"/>འོད་གསལ་བས། །ཉི་མའི་སྙིང་པོ་བཞིན་དུ་གནས། །ས་བོན་ཟླ་བ་རྒྱས་འདྲ་བ། །ཏིལ་འབྲུ་ཟེར་གྱི་སྦུ་ཐག་ཙམ། །མི་གསལ་གསལ་བའི་བདག་ཉིད་ཅན། །ཐུགས་ཀྱི་ཡི་གེ་འབྲུ་གཅིག་པུ། །ཆོས་རྣམས་ཀུན་གྱི་རྩ་<milestone unit="line" n="645.6"/>བ་སྟེ། །ཆོས་རྣམས་ཀུན་གྱིས་ང་མ་མཐོང་། །དཔེར་ན་མིག་གི་སྒྲོན་མེ་ལ། །ལིང་ཏོག་སྤྲིན་གྱིས་བསྒྲིབས་པ་བཞིན། །ང་ཡི་སྒྲིབ་ཤིང་ཆོས་ཡིན་ནོ། །ཡེ་ཤེས་ལྷུན་རྫོགས་ཆེན་པོའི་སྐུ། །གསལ་འཚེར་ལྷུན་སྡུག་གཟི་<milestone unit="page" n="646"/><milestone unit="line" n="646.1"/>བྱིན་ལྡན། །སྣ་ཚོགས་འོད་ཟེར་འཕྲོ་བ་ཡིས། །ཁམས་གསུམ་པ་ཡང་ཡང་དག་སྒྲོལ། ཁྲེས་བྱའི་དབྱིངས་ན་འོད་གོསལ་བ། །གསེར་གྱི་ཡི་གེ་འབྲུ་གཅིག་པུ། །གཞི་རྩ་མེད་ལས་ཡིག་འབྲུར་གསལ། །མེ་ལོང་ནང་<milestone unit="line" n="646.2"/>གི་གཟུགས་སྣང་འདྲ། །གཞི་ལྷུན་གྲུབ་ཀྱི་སྙིང་པོར་རང་བྱུང་། །ཡོན་ཏན་ཡེ་ཤེས་དཀྱིལ་འཁོར་དུ་རང་ཤར། །འབྲས་བུ་སྤྱི་སྤྱོད་ཀྱི་ཡེ་ཤེས་སུ་རང་རྫོགས་སོ། །རྡོ་རྗེ་མགོན་པོ་ཐུགས་ཀྱི་མཆོག །རྒྱུ་གཅིག་པ་ཉིད་སྣ་<milestone unit="line" n="646.3"/>ཚོགས་ཏེ། །ཀུན་འབྱུང་རྒྱུ་ཡི་ཡེ་ཤེས་ཡིན། །མ་བཅོས་རང་བྱུང་དབྱིངས་ཉིད་ན། །ཡིག་འབྲུ་གཅིག་གི་ཡན་ལག་ལས། །ཐམས་ཅད་རྒྱས་པར་བསྟན་པ་ནི། །དམ་པའི་སྐྱེས་བུ་དམ་པ་བཞིན། །སངས་རྒྱས་ཀུན་གྱི་<milestone unit="line" n="646.4"/>ངོ་བོར་ཤར། །སྐུ་གསུམ་རང་ལུགས་རྙོག་པ་མེད། །འཛིན་མེད་ཤེས་རབ་ལྕགས་ཀྱུ་ཡིས། །ནམ་མཁའ་ལས་བྱུང་ནམ་མཁའ་འཛིན། །ནམ་མཁས་ནམ་མཁའ་ཟིན་གྱུར་ན། །ནམ་མཁའི་མཁའ་འདྲ་བདེ་བར་<milestone unit="line" n="646.5"/>གནས། །ང་ལུས་མེད་པའི་སྔོན་རོལ་ན། །བདག་གིས་བདག་ཉིད་ཆེན་པོ་ལྟ། །བདག་གིས་བདག་ཉིད་དེ་མཐོང་ན། ། བདག་མེད་སྐུ་གསུམ་ཤེས་རབ་མཐོང་། ཁེས་རབ་རང་བཞིན་གསུམ་ལྡན་པས། །ལྟར་མེད་<milestone unit="line" n="646.6"/>དོན་ལ་ཡང་དག་བལྟ། །ཀྱེ་སེམས་དཔའ་ཆེན་པོ་ལེགས་པར་ཉོན་ཅིག །ཨེ་མའོ། ། བདེ་གཤེགས་བཅོམ་ལྡན་འདས། །སངས་རྒྱས་ཀུན་གྱི་ཡེ་ཤེས་སྐུ། །རྟོགས་པར་བཀའ་བ་སྙིང་པོའི་དོན། །རབ་ཏུ་མི་རྟོགས་<milestone unit="page" n="647"/><milestone unit="line" n="647.1"/>༄༅། །གནས་མེད་པའོ། །ཞེས་གསུངས་སོ། །ཨེ་མཧོ། །ཡེ་ནས་རྙོག་པ་མེད་པའི་སྐུ། །བསྒོམས་པས་མི་ཟིན་ཆུ་ཟླ་འདྲ། །རྟོག་པ་མེད་པ་སྒོམ་པའི་མཆོག ། ཅེས་གསུངས་སོ། །ཨེ་མའོ། །མི་གནས་ཡེ་ཤེས་<milestone unit="line" n="647.2"/>དངོས་རྟོག་མཐའ་དང་བྲལ། །ཕྱོགས་ལྷུང་མེད་པའི་ཤེས་རབ་ཁོང་ན་གསལ། །སྐུ་གཅིག་ཡིག་འབྲུ་མ་ཉམས་སོ་སོར་མཁྱེན། །རང་གི་ཤེས་རབ་སྣ་ཚོགས་སྤྲུལ་པའི་སྐུ། །དེ་ལྟར་རྟོགས་པའི་སྐྱེས་བུས་ཐམས་ཅད་<milestone unit="line" n="647.3"/>མཁྱེན། ། མཚན་མོའི་ཡུལ་བཟུང་ཅི་དགར་བསྒོམས་ཀྱང་འགྲུབ། །ཅེས་གསུངས་སོ། །ཨེ་མའོ། ། ཆོས་སྐུ་གཅིག་ལས་སོ་སོར་དོན་བརྗོད་ཀྱང་། །རང་རིག་རྒྱལ་པོ་གདོད་ནས་ཆེ་སྟེ་འཕགས། །ཏིང་འཛིན་རྩེ་<milestone unit="line" n="647.4"/>གཅིག་ཡིད་དམ་དོན་བརྗོད་ཀྱང་། །རྟོག་པ་མེད་པར་རྒྱལ་བ་མྱ་ངན་ཡོངས་མི་འདའ། །ཞེས་གསུངས་ནས། དམ་པའི་སྐྱེས་བུ་བཞི་སྐྱེ་མེད་ཀྱི་དབྱིངས་སུ་གཤེགས་སོ། །སྒོ་བཞི་ལྡེ་མིག་དང་སྦྱར་ཏེ་བཤད་པའོ། །སྒོ་<milestone unit="line" n="647.5"/>བརྒྱད་ནང་དུ་སྦྱོར་བ་ནི། །སངས་རྒྱས་ཀུན་གྱི་དགོངས་པ་ཡིན། །སྒོ་གཅིག་ཕྱིར་ལ་བསྟན་པ་ནི། །རོ་ལངས་བདེ་བ་བདག་ཉིད་ཀྱིས། ། རྒྱུ་འབྲས་གཉིས་ཀྱི་དོན་གྱི་ཕྱིར། །འཁོར་ལོ་ཕྱི་ནང་གཉིས་སུ་<milestone unit="line" n="647.6"/>བསྐོར། །ཅེས་གསུངས་སོ། ། ཆོས་འབྱུང་ཆེན་མོ་ཞེས་ཀྱང་བྱ། །གསང་སྔགས་ཀྱི་སྤྱི་ཁོག་ཆེན་མོ་ཆོས་ཐམས་ཅད་ཀྱི་གུང་ཤིང་ལྷ་བུ། ཡན་ལག་མེད་པའི་རྡོ་རྗེས་བཤད་པ། བཅོམ་ལྡན་འདས་བདག་ཅག་གིས་ལུང་<milestone unit="page" n="648"/><milestone unit="line" n="648.1"/>བསྟན་པ་འདིས་བཅོམ་ལྡན་འདས་ལ་མངོན་པར་བསྟོད་དོ། །ཐིག་ལེ་གསང་སྐོར་གྱི་མཛོད་ཀྱི་རྩ་རྒྱུད་རྫོགས་སོ།། །། ༄༅། །རྒྱ་གར་སྐད་དུ། བུརྙ་སརྦ་ས་མི་ཏི་མང་ལ་ཨུ་ཏ། རྙོ་ན་ཨ་ལོ་ཀེ་</p></div1>
        </body>
    </text>
</TEI.2>