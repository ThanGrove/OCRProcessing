<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0512-text.xml">
    <teiHeader lang="tib">
        <fileDesc>
            <titleStmt>
                <title><!--khregs gcod bdun pa zhes bya ba/-->ཁྲེགས་གཅོད་བདུན་པ་ཞེས་བྱ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0512-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=317.4; end=332.1--><milestone unit="line" n="317.4"/>ར་དང་། ཀ་ཅོག་གིས་བསྒྱུར་བའོ།། །། ༄༅། །རྒྱ་གར་སྐད་དུ། ས་མ་བཱ་ཏ་ན་མ། བོད་སྐད་དུ། ཁྲེགས་གཅོད་བདུན་པ་ཞེས་བྱ་བ། བཅོམ་ལྡན་འདས་མཐའ་བཞི་རང་<milestone unit="line" n="317.5"/>གྲོལ་བའི་མགོན་པོ་རྫོགས་སངས་རྒྱས་པའི་བླ་མ་ལ་ཕྱག་འཚལ་ལོ། །དེ་ནས་སྟོན་པ་རྡོ་རྗེ་འཆང་། །ཕྱོགས་བཅུ་འཇིག་རྟེན་རབ་འབྱམས་སུ། །ཞལ་གྱི་དཀྱིལ་འཁོར་གསལ་བྱས་པས། །ལྗགས་ཀྱི་དབང་པོའི་རྩེ་མོ་<milestone unit="line" n="317.6"/>ལ། །འོད་ཟེར་བརྒྱ་ཕྲག་དུ་མ་འཕྲོས། །འོད་ཀྱི་ཟེར་ལས་སངས་རྒྱས་ནི། །ཉིད་དང་འདྲ་བའི་གཙོ་འཁོར་ནི། །སྟོང་ཕྲག་བརྗོད་ཀྱིས་མི་ལང་བ། །དུ་མ་འཕྲོས་པས་སེམས་ཅན་གྱིས། །དོན་བྱས་ཉིད་ཀྱི་ཐུགས་ཀར་<milestone unit="page" n="318"/><milestone unit="line" n="318.1"/>འདུས། །རང་བཞིན་དགོངས་པ་ལྕོག་གཞན་ལས། །ཚིག་མིན་དོན་གྱི་དགོངས་པ་འཕྲོས། །ཀྱེ་མ་སེམས་དཔའ་ཆེན་པོ་ཉོན། །སྣང་བ་རང་གིས་རང་བཅད་པས། །ཁྲེགས་གཅོད་རྣམས་ཀྱི་དང་པོར་བྱུང་། །བྱས་པ་<milestone unit="line" n="318.2"/>མེད་པའི་ཆོས་ཉིད་ལ། །བྱུང་བ་མེད་པའི་གནད་མཐོང་ན། །བྱས་དང་བྱུང་བ་རང་ས་ཆོད། །འཁོར་བ་ཞེན་མཐའ་རང་གནས་པས། །འཁྲུལ་པ་བདེན་པ་རང་གནས་ཏེ། །དུས་གསུམ་རྒྱལ་བའི་དགོངས་པ་<milestone unit="line" n="318.3"/>རྙེད། །འདི་ལ་རང་གནད་མཐའ་ཡལ་ཏེ། །ང་ཡིས་ཆུད་རྩའི་རོ་བརྒྱད་རྙེད། །ཐོག་མ་རང་དང་རང་བཞིན་ལས། །བདག་ཉིད་ཆེན་པོའི་ལྷ་སྟངས་ལས། །མཐོང་བ་མེད་པའི་ཡུལ་རྙེད་པ། །བཤད་པར་བྱ་བའི་ཆོས་<milestone unit="line" n="318.4"/>རྣམས་ཟད། །ཐོས་བསམ་བསྒོམ་པའི་ཉེར་ལེན་སྟོངས། །དུ་མ་འདུས་པའི་ཚང་བཤིག་པས། །གཅིག་པར་གནས་པའི་ཡེ་ཤེས་མཐོང་། །དེ་མཐོང་ཙམ་གྱིས་འཁོར་བའི་ལས། །མ་བྱས་གཞི་ལ་ཐམས་ཅད་<milestone unit="line" n="318.5"/>འགྲུབ། །འདིས་ནི་བྱུང་བའི་བདག་པོ་ཟིན། །དེ་ལ་ཡོན་ཏན་བརྒྱ་ཕྲག་རྙེད། །དེ་སྙེད་ཆོས་ལ་འཇིག་པ་མེད། །འཇིག་མེད་ལམ་དུ་སུ་ཞུགས་པ། །འདི་ལ་ལྡོག་པ་ཡོད་མི་སྲིད། །སྲིད་བྲལ་མིང་བཞི་སྟོངས་<milestone unit="line" n="318.6"/>པའོ། །ཁྱབ་བདག་ནམ་མཐའ་རྙེད་པ། །དབྱིངས་སུ་ཚུད་པས་ཕྱི་ནང་ཆོད། །ས་ཆུ་མེ་རླུད་འབྱུང་བ་ཡི། །གཞི་དང་ལམ་དང་འབྲས་བུ་ཟད། །ལྟ་དང་སྒོམ་དང་སྤྱོད་པ་བཞི། །རང་སར་དག་པས་འཁོར་རྒྱུན་<milestone unit="page" n="319"/><milestone unit="line" n="319.1"/>༄༅། །ཆོད། །བདེ་སྡུག་སྙོམས་པའི་དགའ་བདེ་ཡིས། །འདོད་པ་དག་པས་རང་འདོད་ཐོབ། །དེ་ལ་གང་གིས་བརྙས་པ་མེད། །འདི་ནི་དེ་ལ་ཁྱབ་བྱས་པའོ། །སེམས་ཀྱི་བྱུང་བའི་ས་མེད་པས། །བར་དོ་འགྲོ་<milestone unit="line" n="319.2"/>བའི་ལམ་འགག་པ། །ཐ་མ་རྟོགས་ཚོགས་འབྲས་བུ་སྟོར། །རྙེད་པ་མེད་པའི་དབྱིངས་སུ་ཐིམ། །དེ་ལ་བཙལ་བས་རྙེད་མི་འགྱུར། །མ་རྙེད་ཆོས་ལ་བརྗོད་པ་ཆད། །དེས་ནི་བྱང་ཆུབ་མྱུ་གུ་བཅད། །གཅད་བྱའི་ཡུལ་<milestone unit="line" n="319.3"/>དང་ཤེས་བྱེད་མཐའ། །གཉིས་འཛིན་བྲལ་བའི་ངང་དུ་ཆོད། །དེ་ཡི་འབྲེལ་པ་ཟད་པས་སྟོངས། །སྟོངས་པའི་ཆོས་ལ་བཅད་གཞི་ཡས། །ཡས་པ་འདི་ལ་སུས་དྲིས་པས། །སངས་རྒྱས་འབུམ་ཕྲག་གྲངས་མེད་<milestone unit="line" n="319.4"/>པའི། །ཞལ་མཐོང་འདི་དང་གཉིས་སུ་མེད། །བྱས་མེད་སྣང་བའི་རྩལ་ཆོད་པས། །དེ་ནི་སྤྱད་བྱའི་རྟོགས་པ་འགགས། །དེ་ནི་མི་འགྱུར་ལམ་ཟིན་པས། །སངས་རྒྱས་རྣམས་ཀྱིས་མ་བྱས་པའོ། །ཡང་ཉོན་སེམས་<milestone unit="line" n="319.5"/>དཔའ་ཆེན་པོ་ཁྱོད། །དེ་ལ་ངེས་པ་མ་ཐོབ་ན། །ཕྱི་ནང་འདུས་པའི་སྣང་བ་ལ། །རང་དབང་བྱས་ལ་ཕྱོགས་གནད་་་བསྒྱུར། །འདི་ལྟར་བྱས་པས་སྤྱོད་པ་ནི། །སེང་གེ་བུ་བཞག་ལྟ་བུ་ལ། །ཕྱོགས་དང་འཛིན་པ་མེད་<milestone unit="line" n="319.6"/>པར་རྒྱུ། །འདི་ལ་ལས་དང་བག་ཆགས་ཀྱིས། །ཉོན་མོངས་འགྱུ་བའི་རྟ་ཆད་ནས། །འགྲོ་དང་འོང་བའི་ལམ་དང་བྲལ། །བེམ་པོ་འདུབ་པའི་གཟུགས་རྣམས་ལ། །བླང་བར་བྱ་སྟེ་བཞག་པར་མིན། །དེ་ལ་སེམས་ཀྱིས་<milestone unit="page" n="320"/><milestone unit="line" n="320.1"/>མ་ཡེངས་ན། །སེམས་འདུས་རྟོག་པ་ཁྲེགས་ཀྱིས་ཆོད། །དྲན་པ་འདུས་པའི་ཕུང་པོ་གང་། །དེ་ཉིད་གང་བྱུང་སར་བཞག་ན། །སྡུག་བསྔལ་འདུས་པའི་ཕུང་པོ་བཞིག །སླར་ལ་བསླང་པའི་ས་མེད་པ། །ཡང་ནི་མིག་<milestone unit="line" n="320.2"/>གིས་གཟུགས་ཤེས་ན། །སྟོང་པའི་ཆོས་འདི་ས་ལོངས་སྤྱོད། །དེ་ལྟར་འདོད་ཡོན་བརླབས་བཅད་ནས། །རྫོགས་པས་འདི་ལས་བཤད་དུ་མེད། །སྨྲ་མེད་བསམ་པའི་གཞི་ཟད་པས། །དུས་གསུམ་འབྲལ་བ་མེད་པ་<milestone unit="line" n="320.3"/>ཡི། །གྲོགས་འདི་གཞན་དང་མཉམ་པ་མིན། །གོང་ན་མེད་པའི་སྒྲ་དང་དྲི། །རོ་དང་རེག་པའི་དངོས་པོ་སྟོར། །རྙེད་པའི་མཆོག་སྟེ་དགོས་འདོད་ཕྲད། །འདི་ནི་ཆོས་མེད་སེམས་ཟད་པས། །སེམས་འདུས་ཡིད་<milestone unit="line" n="320.4"/>ཀྱིས་སྤྱོད་པ་ལས། །འདི་ནི་ཅུང་ཟད་ཙམ་ཐལ་ལོ། །རྒྱལ་བས་འཕམ་པའི་ལམ་གསལ་ནས། །བྱས་ནས་བྱུང་བ་དུམ་བུར་ཆོད། །འདིས་ནི་འཁོར་བའི་མཐའ་མ་ཆོད། །དེ་ཆོད་ཡུལ་ལ་ཕར་སྤྱོད་པས། །སྦྱང་བྱ་སྦྱོང་<milestone unit="line" n="320.5"/>བའི་གཞི་མེད་པས། །ཐེག་པ་རྣམས་ལས་དྲིས་པ་མེད། །འདི་ནི་རིང་ཐུང་མདོ་འདུས་ཏེ། །སེམས་ཀྱི་ཡུལ་དེ་བཙལ་བས་ནི། །སྡུག་བསྔལ་རྣམས་ཀྱི་རྩ་བ་ཆོད། །ཁྱབ་མ་ཡིན་དུས་མཚུངས་པས། །ཞབྲུལ་གཞི་དག་<milestone unit="line" n="320.6"/>པའི་མེ་ལོང་མཐོང་། །དེ་མཐོང་སྡེ་སྣོད་ཆོས་རྣམས་ཤེས། །ལོ་རྒྱུས་ཆེན་པོ་རྨད་བྱུང་བས། །མ་བྱས་ཐོས་བསམ་གཞི་ལ་རྫོགས། །སྒྲིབ་བྲལ་བདེ་བའི་ལུས་ཐོབ་ནས། །འཇིག་པ་བརྒྱད་ལས་འཇིགས་མེད་<milestone unit="page" n="321"/><milestone unit="line" n="321.1"/>༄༅། །པར། །སླར་ལ་གཞན་གྱི་ལས་རྣམས་འཇོམས། །འདི་ལྟར་སྤྱད་པར་འབྲལ་མེད་པའི། །མཐའ་ལ་ཚུད་ན་ལྡོག་པ་མེད། །སྤྱོད་པས་ཕ་རོལ་བདེ་ཐོབ་ནས། །སྡུག་བསྔལ་ཕྱགས་མས་འདེབས་<milestone unit="line" n="321.2"/>པའོ། །བསྐལ་བར་བསགས་པའི་ལས་ཀྱི་མཐའ། །འདིར་སྤྱད་གཞན་ལས་མ་ལྷོས་པས། །རང་གི་ཤུགས་ལ་རང་ས་ཟིན། །འདི་ལ་གང་གིས་གླགས་མ་རྙེད། །སྲ་བའི་གོས་གྱོན་མཚོན་ནུས་ཟད། །འཁོར་དང་འདས་<milestone unit="line" n="321.3"/>པའི་འབྲེལ་བཅད་པས། །སྔོན་གྱི་ཡུལ་ཡང་ད་ལྟར་མཐོང་། །རྡོ་རྗེ་འཛིན་པ་ཞེས་བྱ་བ། །སྔགས་ཀྱི་ཐེག་པའི་མཐར་ཐུག་པའོ། །ལམ་འབྲེལ་དུས་ཀྱི་གནས་ཤེས་པས། །འདི་ལ་སྤྱད་དང་སྤྱོད་པས་སྟོངས། །རང་<milestone unit="line" n="321.4"/>བཞིན་མི་གནས་སོས་དལ་བས། །ང་བདག་རྣམས་ཀྱི་ཁོག་པ་སྟོངས། །འཁོར་རྐྱེན་རྒྱུ་འབྲས་རྩ་བ་རུལ། །འདི་ལ་ལོ་འདབ་སྐྱེ་མི་སྲིད། །དེས་ན་ངས་ནི་ང་རང་མཐོང་། །སངས་རྒྱས་རྣམས་ཀྱིས་སྤྱོད་པ་ནི། །བྱ་བའི་<milestone unit="line" n="321.5"/>གཞི་མེད་བྱེད་མེད་པས། །འདི་ལ་འདས་པའི་ལམ་བྲལ་ཏེ། །འབྲས་བུ་རྣམས་ཀྱི་རེ་གནས་ས་། །སྟོང་མིན་སེམས་ཀྱི་གོམས་སྤྱད་ནས། །ངོ་ཤེས་འདི་ལ་འདོད་བྲལ་བ། །ནོར་མེད་ལོངས་སྤྱོད་ཆེན་པོ་ལ། །བྱ་བྲལ་<milestone unit="line" n="321.6"/>གནས་པའི་སྙིང་པོ་འོ། །ལྟས་པས་དུས་གསུམ་དུས་གཅིག་གསང་། །ལྟ་བའི་ཡུལ་མཐོང་ལྟ་མཁན་མཐོང་། །གདོས་བཅས་རང་དག་ཟག་པ་མེད། །འབྱུང་བའི་ལུས་ཟད་ཉོན་མོངས་སྟོང་། །དེ་ཡིས་ཡུལ་ལ་བསམ་<milestone unit="page" n="322"/><milestone unit="line" n="322.1"/>མི་ཁྱབ། །བསམ་མི་ཁྱབ་པས་བསམ་མེད་ལ། །བྱས་མེད་བྱུང་མེད་འགྲོ་ས་མེད། །ང་མེད་གཞན་མེད་འཁྲུལ་པ་མེད། །མཐོང་དུ་ཡོད་པའི་གཞི་ལ་མཐོང་། ཁུན་ཆད་རྐྱེན་འགག་འབྲས་བུ་ཀླག །འགྲོ་འོང་ལས་ཀྱི་<milestone unit="line" n="322.2"/>འཁྲུལ་འཕྱུག་མེད། །དེ་དོན་སེམས་ལ་རང་བཞག་པའོ། །དེ་ལྟར་གསུམ་ཤེས་གཉིས་མེད་ལ། །གཞི་སོགས་གྲངས་ཀྱི་མཐའ་མེད་པས། །གསུམ་ལ་འཁྲུལ་ས་རང་བཞག་པས། །འགྱུར་ཞིང་འཕྱུག་པ་མེད་པར་<milestone unit="line" n="322.3"/>བསྡམས། །འཁྲུལ་དུ་མེད་པས་གཅིག་ཤེས་ལ། །གཉིས་སུ་འཛིན་པ་མི་སྲིད་པས། །འཁྲུལ་ཞེས་འཁྲུལ་པའི་སྟེང་བཞག་པས། །བྱ་བྱེད་ཐམས་ཅད་རྒྱུན་ཆད་དོ། །སེམས་དཔའ་ཡིས་ནི་ཡང་གསོལ་པ། །འཁོར་བའི་<milestone unit="line" n="322.4"/>སྙིང་པོ་དེ་ལྟར་ན། །རང་བཞིན་ཇི་ལྟར་རྣམ་པར་དག །འདི་ཉིད་སྟོན་པས་ཡང་གསུངས་ཤིག །དེ་ནས་རྡོ་རྗེ་འཆང་བ་ཡིས། །རང་བཞིན་གནས་པའི་ཚིག་འདི་གསུངས། །གསང་བདག་སེམས་དཔའ་ཡང་ཉོན་<milestone unit="line" n="322.5"/>ཅིག །འདི་ལྟར་སྣང་དང་སྟོང་པ་ཡིས། །བསྡུས་པའི་ཆོས་རྣམས་ཇི་ཙམ་པ། །རང་བཞིན་གྱིས་ནི་རྣམ་པར་དག །འབད་རྩོལ་དྲི་མ་ལས་འདས་པས། །སྤྱོད་བྲལ་སྒོམ་དག་ལྟ་ཡུལ་སྟོངས། །མ་བྱས་རང་གིས་སར་<milestone unit="line" n="322.6"/>བཞག་པས། །དེ་དག་རང་དག་བཞག་ཡས་དག །རྒྱུ་དག་རྐྱེན་དག་འབྲས་བུ་དག །ཆོས་དག་སེམས་དག་འཁྲུལ་པ་དག །དངོས་དག་ཡུལ་དག་འགྱུ་འབྲེལ་དག །དག་ནས་སེམས་ཀྱི་སྣང་དག་པས། །དེ་རང་གཅད་<milestone unit="page" n="323"/><milestone unit="line" n="323.1"/>༄༅། །པར་བྱ་བ་མ་ཡིན་ནོ། །དེ་ལྟར་དག་པའི་སྣང་བ་ལ། །བེམས་སྤྱད་ཁམ་དུ་བསླངས་པ་ཡིས། །ས་ཆུ་མེ་རླུད་དག་པར་སྣང་། །དག་པའི་ལུགས་དང་དག་པ་ཡིས། །དག་པའི་ཡུལ་དང་དག་པའི་<milestone unit="line" n="323.2"/>དུས། །དག་པའི་ཚད་དང་དག་ལ་གནས། །དེ་ལྟར་བེམས་པོའི་ལམ་དུ་ཡང་། །སུ་ཡི་སློབ་བར་ཤེས་པ་ནི། །བསླངས་པས་ལོང་དང་ལོངས་ལུགས་དང་། །ལེན་པའི་དུས་དང་ལོངས་པའི་ཚད། །བསླངས་པའི་འབྲས་<milestone unit="line" n="323.3"/>བུ་སྐྱེ་དང་སྐྱེས། །ངེས་པར་སྐྱེས་པ་རྣམས་ནས་ནི། །ཕྱི་ཡི་སྣང་བ་ཆོས་ཀྱི་སྐུར། །གནས་པ་མཐོང་བར་འགྱུར་བས་ན། །མཐོང་བ་དེ་ལ་གང་གོམས་པ། །སྐུ་གསུམ་རྒྱལ་བའི་ཞིང་ཁམས་མཐོང་། །འདི་ནི་མཐོང་བའི་<milestone unit="line" n="323.4"/>ལམ་ལ་གནས། །འབྲེལ་བ་དག་པ་ངེས་ཐོབ་པས། །དངོས་སུ་སྤྱོད་པ་ཉིད་ལས་སོ། །ནང་གི་སེམས་དང་སེམས་ལང་་བྱུང་། །སེམས་ཀྱི་སྣང་བ་གཉིས་དག་ལ། །རང་སར་བཞག་དང་རང་གྲོལ་དང་། །རང་བྱུང་རང་<milestone unit="line" n="323.5"/>ཤར་རང་གིས་ཡུལ། །རང་གི་རྩེ་ལ་རྩ་བ་བཅད། །རང་གནས་རང་གིས་ཐོབ་པ་ལ། །སེམས་རྒྱན་སྟོངས་དག་མེད་པ་དང་། །འགྲོ་འོང་འབྱུང་འཇུག་ཤེས་པ་ཡིས། །འགྱུ་བ་ཡལ་བའི་བར་ཕྱེ་དང་། །གཟུང་དང་བཏང་<milestone unit="line" n="323.6"/>དང་གློད་པས་ཤེས། །སྦྱོར་བ་དང་ཡང་འབྲལ་བ་དང་། །སྟོར་དང་བསྡུ་བའི་གནས་བསྟུན་ནས། །སེམས་ཀྱི་མེ་ལོང་གཟུགས་བརྙན་འདྲ། །སྣང་ཡུལ་གཟུང་བར་མེད་པ་ནི། །ཡེ་ནས་དེ་ལྟར་གནས་པ་ལ། ཁྲར་བ་<milestone unit="page" n="324"/><milestone unit="line" n="324.1"/>རྣམས་ཀྱི་ཐོག་མ་ལ། །བྱུང་བ་རྣམས་ཀྱིས་བར་གསལ་བས། །ཤེས་པ་རྣམས་ཀྱི་ཐ་མར་སྣང་། །དེ་ཡང་འབྲས་བུའི་དུས་ལས་ནི། །གནད་ལ་ཕབ་པས་ངེས་གཟུང་བྱའོ། །ཕྱི་ནང་བཅུད་དང་བར་དཀྲུགས་དང་། །ནང་<milestone unit="line" n="324.2"/>དུ་གནད་ལ་བོར་བ་དང་། །གང་ཡུལ་གང་མཐོང་གང་གནས་པ། །གང་གི་མཐོང་དང་གང་གི་ཚོར། །གང་ལ་ཤར་དང་གང་ཐོབ་དང་། །འཁྲུལ་པ་རྣམས་ཀྱི་ཐ་མ་ལ། །འཁོར་བའི་ཐོག་མ་ཤེས་པས་གསལ། །སྣང་<milestone unit="line" n="324.3"/>བྱེད་བསྡུ་དང་རྨུགས་པ་དང་། །ཡུལ་ལས་དཀར་དང་གནས་སུ་བཞག །ལམ་དུ་བཞག་དང་གཞི་ལ་བསྐྱལ། །བལྟས་མཐོང་མེད་པས་སྣང་བ་ལ། །བསྒྱུར་དང་བཅད་པའི་ལས་རྣམས་འགྲུབ། །ཟས་དང་གོས་དང་<milestone unit="line" n="324.4"/>འགྲོ་བའི་རྟ། །བཅུད་དུ་དྲིལ་བས་ཤེས་པས་ན། །འགྱུར་གྱུར་ཐོབ་རྣམས་ལས་ཉིད་དང་། །ཡང་དག་པ་ནི་ལས་ཀྱི་མཐའ། །ཁྲེགས་ཀྱི་གཅད་པས་བྱ་བ་རྫོགས། །རང་གི་དཔལ་དང་གཞན་གྱི་གེགས། །ཚད་ལྡན་བླ་<milestone unit="line" n="324.5"/>མས་མཁྱེན་པ་ལ། །ལེགས་པར་དྲིས་ཤིག་དད་སེམས་ཅན། །འདིས་ནི་འཁོར་བའི་ཟད་དུས་ཤེས། །བྱ་བ་རྫོགས་པའི་རྣལ་འབྱོར་པ། །དེ་ནས་གསང་བདག་སེམས་དཔའ་ཆེ། །སྟོན་པ་ཉིད་ལ་ཡང་ཞུས་པ། །ཀྱེ་ཀྱེ་<milestone unit="line" n="324.6"/>སྟོན་པ་རྡོ་རྗེ་འཆང་། །རངབཞིནདགཔདེལྟར་ན། །སྙིང་པོ་ལམ་དུ་ཇི་ལྟར་བླང་། །འདི་ལ་བདག་ནི་ཞུ་བ་བགྱིད། །སྟོན་པས་གསུངས་པ་སེམས་དཔའ་ཆེན། །ཡང་ནི་འདི་ལྟར་ཡ་མཚན་ཅན། །སྙིང་པོ་ཐམས་<milestone unit="page" n="325"/><milestone unit="line" n="325.1"/>༄༅། །ཅད་འདུས་པའི་གནད། །སངས་རྒྱས་གཞན་གྱིས་མ་གསུངས་པའི། །དོན་འདི་ངས་བསྟན་ཁྱོད་ཀྱིས་ཉོན། །སྤྱི་དང་རང་གི་ཁྱད་པར་ལས། །ཐེག་པ་རྣམས་ཀྱི་ཐེ་ཚོམ་ས། །འདི་ལས་བྱས་བྱུང་མེད་<milestone unit="line" n="325.2"/>རྟོགས་པའི། །སེམས་ལས་འགྱུ་བ་ཡང་ཟད་ན། །སེམས་ཀྱི་འགྱུ་ས་གཞིག་པ་དང་། །དེ་ཡིས་རྗེས་ལ་གར་སོང་གནས། །སྙིང་པོ་འདུས་པས་སྒྲོས་ཟད་པ། །ཚིག་ལ་གནས་པ་མེད་པ་ནི། །གནས་པའི་དུས་ན་གློད་པ་<milestone unit="line" n="325.3"/>ཡིས། །རླུད་ལ་མཁས་པ་ཁོ་ནའོ། །དྲན་པ་འགྱུས་པའི་སྙིང་པོ་ནི། །རང་སོར་བཞག་པ་ཁོ་ནའོ། །ཡུལ་རྣམས་བསྡུས་པའི་སྙིང་པོ་ནི། །ཐད་ཀར་བཅད་པ་ཁོ་ནའོ། །གནས་ལུགས་བསྡུས་པའི་སྙིང་པོ་ནི། །སེམས་བྱུང་<milestone unit="line" n="325.4"/>བཙལ་བ་ཁོ་ནའོ། །གྲོལ་ལུགས་བསྡུས་པའི་སྙིང་པོ་ནི། །བྱས་པ་མེད་པ་ཁོ་ནའོ། ་ར་ལུགས་རྣམས་ཀྱི་སྙིང་པོ་ནི། །བལྟས་པས་མཐོང་བ་ཁོ་ནའོ། །དེ་ལྟར་དེ་ནི་འབྲས་བུའོ། །ལམ་ནི་ཆེད་དུ་བྱེད་པ་<milestone unit="line" n="325.5"/>དང་། ཁུགས་ལས་བྱུང་བ་ཉིད་དང་ནི། །རང་བཞིན་གནས་པ་ཉིད་དག་གོ །ཆེད་ལ་ཡང་ནི་བྱ་བས་བྱས། །ལུས་དང་ངག་དང་ཡིད་ཀྱི་ཡང་། །གནད་དང་དེ་ཡི་བྱ་བ་བླ་མའི་ལུང་གིས་ཤེས། །ལུས་ནི་འདུག་དང་<milestone unit="line" n="325.6"/>ལངས་པའི་ཁྱད་པར་ལས། །བྱ་བ་དང་ནི་བྱེད་པའི་ལས་ལ་བརྩོན། །ངག་ནི་ཨ་ལི་ཀྭ་ལི་མཉམ་སྦྱོར་བས། །སྒྲ་དབྱངས་ཚིག་གི་འབྲེལ་གྱི་སྦྱར། །ཡི་ནི་འཕང་དང་དགུག་དང་བསྒྲོགས་པས་ནི། །སོ་སོའི་དུས་དང་<milestone unit="page" n="326"/><milestone unit="line" n="326.1"/>སྦྱར་བས་རྒྱལ་བའི་དགོངས་པ་འགྲུབ། ཁུགས་འབྱུང་ལམ་ནི་བཞག་པ་ཙམ་གྱིས་འགྲུབ། །དེ་ལ་འབད་ཅིང་རྩོལ་བ་རླུད་སྒོ་དགག །རང་བཞིན་གནས་པའི་ལམ་ནི་བྱུང་གྱུར་ཏེ། །གཡོ་དང་འགྱུར་དང་བསྒྱུར་བའི་<milestone unit="line" n="326.2"/>ལས་མཐའ་ཅན། །དེ་ལ་རང་གི་བྱ་བ་མེད་པས་ལེགས་བཞག་པའོ། །སློང་བའི་དུས་དང་བསླང་བར་བྱ་བའི་གནད། །འགྱུར་བའི་སེམས་ལ་མཚན་མེད་ཆོས་གསལ་བ། །གཡོ་དང་འབྱལ་དང་འཕྲིག་པའི་དུས་ཀྱིས་<milestone unit="line" n="326.3"/>ཤེས། །འདི་ལ་རང་བཞིན་བཞག་དང་བྱས་པའི་གནད་གཉིས་ལས། །ལམ་ལ་བྱུང་དང་གདེང་དུ་ཚུད་པ་ལ། །རྟོགས་པའི་ལུང་དང་དེ་ཡི་མཐའ་ཡིས་ཕྱེ། །གཉིས་སུ་ཡོད་པས་དེ་ཡི་མཐའ་གསལ་བ། །བར་དང་དང་<milestone unit="line" n="326.4"/>པོ་ཉིད་ལས་གསལ་ཕྱེ་བ། །དེ་ཡིས་ལུས་དང་ཡན་ལག་སོ་སོའི་དུས། །འདི་ལྟར་སྦྱར་རོ་རྣལ་འབྱོར་སེམས་དཔའ་ཆེ། །རིག་པ་གནས་པས་དེ་ལ་ཉེས་སྤྱོད་པ། །ལུས་ལ་གནས་དང་ཡུལ་དང་འགྱུ་བ་ལས། །རབ་<milestone unit="line" n="326.5"/>དང་འབྲིང་དང་ཐ་མ་ཡི། །འཇུག་པའི་རྣལ་འབྱོར་པས་མཐོང་ན། །གང་ལ་མཐོང་བ་ཙམ་གྱིས་འཁྲུལ་བའི་འཁོར་རྒྱུན་གཅོད། །རང་གི་གནས་པ་མིག་གི་བྱེད་པ་ཅན། །མངོན་སུམ་པ་དང་དེ་ཡིས་འགྱུར་ཤེས་<milestone unit="line" n="326.6"/>ནི། །གོམས་པའི་ཤུགས་ནི་རང་གིས་ལས་སོ། །ཡང་ནི་རྫོགས་སངས་རྒྱས་པ་ལ། །གནས་པ་ཙམ་གྱིས་ཐིག་ལེའི་དྲིལ་ལུགས་ཞུས། །སྟོན་པས་གསུངས་པ་འདི་ལ་ལེགས་ཉོན་ཅིག །ཆོས་ཉིད་གནས་པ་ཙམ་<milestone unit="page" n="327"/><milestone unit="line" n="327.1"/>༄༅། །ལས་རང་བྱིན་བརླབ་པ་ནི། །འཁྲུལ་པའི་འདུ་བྱེད་ཁྱད་པར་གནས་པ་ལ། །རྒྱ་ཡིས་གདབ་དང་ཁུངས་སུ་བཙུད་པ་ཡིས། །དེ་མ་ཡིན་ལས་དེ་ཡི་སྣང་ཤར་བ། །དེ་ལ་ལུས་གནད་སེམས་གནས་མཐའ་<milestone unit="line" n="327.2"/>ལ་གནས་པས་བདག །འཁོར་དུས་འབྲེལ་དུས་རང་གནས་པས་སྤྱད། །མིང་གི་གནས་པས་འདི་དང་མཉམ་པར་སྦྱར། །ཆོས་གནས་དེ་ལ་གང་ཟག་གནས་པས་ཤེས། །གནས་ཐབས་གསུམ་གྱི་གནས་པ་སྦྱར་བ་<milestone unit="line" n="327.3"/>ཉིད། །དེ་ཡི་གནས་པ་མགོན་པོས་གནས། །འདི་ལས་འགྱུར་བའི་ས་མེད་ཁོ་ནའོ། །གོང་མའི་ཟླ་མཐོང་གསང་བས་ཆེ་བ་དང་། །དང་པོ་ལས་ཀྱི་གྲངས་ཀྱིས་ཆེ་བ་དང་། །ཡེ་ནས་གནས་པས་རང་བཞིན་ཆེ་བ་<milestone unit="line" n="327.4"/>དང་། །སྔ་མ་ལས་འཀྱུར་དོན་གྱི་ཆེ་བ་ཉིད། །རང་གིས་མཐོང་དང་གཞན་ལ་བསླབས་པ་ཡིས། །གོང་མའི་བདེ་ནས་འོག་མའི་ཟླ་དང་བྲལ། །ཐད་ཀ་དུས་ཀྱིས་འགྱུར་ལ་ངེས་ཕྱེ་བས། །རྫོགས་ནས་དེ་ཡིས་དོན་ལས་<milestone unit="line" n="327.5"/>ཆེན་པོར་གསལ། །འགྱུ་དང་ཡུལ་ལ་མི་གནས་ཆེན་པོ་ཉིད། །བདེ་བ་འདོད་བྲལ་ནམ་མཁའི་ཡུལ་གནས་པ། །ངདི་ནི་རྫོགསཔ་ཆེན་པོའི་རྣལ་འབྱོར་དུ། །སྤྲོས་དང་ཟུག་རྔུ་བྲལ་བའི་ཐིག་ལེ་ལ། །འདི་ནི་གཅིག་ཏུ་<milestone unit="line" n="327.6"/>གནས་པས་ཟླ་དང་ཆཤེསབྲལ། །གཅིགཏུབསྡོམས་པས་དུ་མ་ཆོད། །འདི་ལ་མིང་གིས་མཐའ་རྣམས་ཟད། །འདི་ནི་ཉག་ལས་གཅིག་ཏུ་དྲིལ། །སྤྲོས་པ་མེད་པའི་བདེ་ཆེན་གནས། །རྩ་ཡི་གནས་ནས་འཔྲ་འགྱུར་<milestone unit="page" n="328"/><milestone unit="line" n="328.1"/>འཁྲིག །སྒོན་མ་ལས་ནི་དངོས་སུའོ། །ཡུལ་ལ་ཟླ་དང་བཅས་པ་ཉིད། །མངོན་དུ་གྱུར་ནས་འཕེལ་རྣམས་རྫོགས། །འདི་ལ་ཟད་པའི་ལས་ཟད་པས། །འགྱུ་བའི་རླུབ་དེ་ཁྲིག་པ་ཐིག །ཁྱབ་པ་དངོས་པོ་ཐིག་ལེའི་<milestone unit="line" n="328.2"/>ཡུལ། །འདི་ལས་མངས་དང་ཉུངས་པ་དང་། །འཕེལ་འགྲིབ་རྣམས་ཀྱིས་དང་པོ་ལ། །བྱ་བ་བྲལ་བའི་མངོན་དུ་ལྟོས། །འདི་ནས་མཆེད་དང་ཡས་པ་དང་། །འབྱམས་དང་རླུ་་དུ་གྱུར་པ་ལས། །སངས་རྒྱས་ཀུན་གྱི་<milestone unit="line" n="328.3"/>ཡུལ་མཐོང་བའོ། །སྒྲོན་མ་སྟོང་ལས་སྣང་བར་འགྱུར། །སེམས་ཀྱིས་བྱ་བ་ལས་འདས་ནས། །བདེ་དང་སྡུག་བསྔལ་གཅིག་བྲལ་བས། །ང་དང་རང་བཞིན་འོད་དང་ནི། །ཁ་དོག་སོ་སོར་གསལ་བ་ལས། །རིག་པའི་<milestone unit="line" n="328.4"/>དབྱིངས་དང་འབྲེལ་བས་ན། །འདི་ལ་རྣམ་པར་ཕྱེ་བ་ཡིས། །གཞི་ཡིས་བྱེད་འགྱུར་མིག་དང་འབྲེལ། །ཁུངས་ནི་བཞི་ལ་བྱུང་བ་ལ། །ད་ལྟ་སེམས་ཅན་ལུས་ལ་གནས། །ལམ་ནི་འཁྲིག་པ་རྩ་ལས་ཡང་། །དུ་མ་<milestone unit="line" n="328.5"/>བརྩེགས་པའི་རང་བཞིན་ཅན། །འདིས་ནི་འཁོར་བའི་མུན་པ་སེལ། །དང་པོ་མེད་ལས་ཡོད་པར་སྣང་། །བར་དུ་འོང་དང་ཐིག་ལེ་ཉིད། །ཐ་མ་སྐུ་དང་ཡེ་ཤེས་སོ། །དེ་ལས་སྟོང་པར་གྱུར་པ་ལས། །ཟད་པ་རྣམས་<milestone unit="line" n="328.6"/>ཀྱིས་འབྲས་བུ་སྟེ། །འཁོར་བའི་ཐོག་མཐའ་དེས་ཆོད་ནས། །རྫོགས་པའི་རྩེ་མོ་མཐར་ཕྱིན་པས། །དེ་ལས་ཕྱོགས་མེད་ཐུགས་རྗེས་འགྲོས། །ཀུན་དོན་མ་ལུས་རྫོགས་བྱས་ནས། །རང་གི་ས་ལ་གསན་པས་<milestone unit="page" n="329"/><milestone unit="line" n="329.1"/>༄༅། །སྟོངས། །ཅིག་ཅར་བ་དང་རིམ་གྱིས་སོ། །རྡོ་རྗེ་འཆང་ལ་ཡང་ཞུས་པ། །རྩེ་གཅིག་པ་ལས་ཆོས་ཉིད་ལམ། །ཁྲེགས་ཀྱིས་གཅོད་པ་ཇི་ལྟར་ལགས། །ཐུགས་རྗེ་ཅན་ལ་བདག་ཉིད་འཚལ། །དེ་ནས་སྟོན་<milestone unit="line" n="329.2"/>པ་རྡོ་རྗེ་འཆང་། །ངེས་པའི་འབྲས་བུ་ལམ་ཞུགས་ཕྱིར། །རྩེ་གཅིག་འདུས་པའི་དགོངས་པ་གསུངས། །ཆོས་ཉིད་རྩེ་མོ་དལ་བ་ཡིས། །འཁོར་བ་འདུས་པའི་རྟོག་པ་གཅོད། །རང་སེམས་འདུས་པའི་རྩེ་མོ་<milestone unit="line" n="329.3"/>ཡིས། །འདས་པའི་མཉམ་པའི་དོན་རྣམས་གཅོད། །རང་གནས་འདུས་པའི་རྩེ་མོ་ཡིས། །ཆོས་རྣམས་ཟད་པར་གཅོད་པར་བྱེད། །སྐུ་མེར་རང་དག་རྩེ་མོ་ཡིས། །བྱ་བྱེད་འབད་རྩོལ་ཐམས་ཅད་གཅོད། །རྩེ་མོའི་ངོས་<milestone unit="line" n="329.4"/>ལ་འོད་འཕྲོས་པས། །འཁོར་འདས་གཉིས་ཀ་དུས་གཅིག་གསལ། །སྟོང་བ་རྩེ་མོ་གཅིག་པ་ལ། །རྟོག་དང་མི་རྟོག་དུས་གཅིག་མཐོང་། །གནས་པའི་ལས་མཐའ་རྫོགས་པའོ། །ལུས་ལ་རྩ་རྣམས་འདུས་པ་<milestone unit="line" n="329.5"/>ཡིས། །ལུས་རྫོགས་གནས་དང་འཕེལ་དང་ཉམས། །འགྱུར་དང་འཇིག་དང་འཕོ་བར་བྱེད། །ཆོས་ཉིད་ཡེ་ཤེས་འཕེན་པ་དང་། །འཕར་དང་འགུག་དང་འཛིན་པ་དང་། །འགྲིལ་དང་གོང་འོག་སྡེབས་རྣམས་<milestone unit="line" n="329.6"/>བྱེད། །ངག་ལ་སྒྲ་དོན་འདུས་པ་ཡིས། །ཡིན་དང་མིན་དང་ཡོད་དང་མེད། །མཐོང་དང་མ་མཐོང་ཤེས་མ་ཤེས། །གཉིས་ལྟོས་རྣམས་ཀྱིས་བྱེད་པ་ཅན། །སེམས་ལ་འཁོར་འདས་གཉིས་འདུས་པས། །སངས་རྒྱས་<milestone unit="page" n="330"/><milestone unit="line" n="330.1"/>སེམས་ཅན་རྒྱུ་འབྲས་དང་། །ཆོས་དང་ཆོས་མིན་རིམ་པ་དང་། །བདེ་དང་སྡུག་བསྔལ་གཞི་མ་བྱེད། །དེ་ལྟར་འདུས་པས་རྣམ་པར་གྱེས། །འདི་ལ་བསམ་གྱིས་མི་ཁྱབ་པའོ། །གང་ལ་རྟོག་པའི་མཐའ་ཤེས་ན། །དེ་<milestone unit="line" n="330.2"/>ལས་ཆོས་ཉིད་ཡུལ་གནས་པས། །འབྲལ་བ་མེད་པའི་དོན་ཉིད་ལས། །ཆོས་དང་གང་ཟག་མཐའ་ཆེ་བས། །འཕྲུལ་པའི་རྟོགས་པ་དུས་གཅིག་འགག །ལུས་ཀྱི་མི་རྟོག་དལ་རྟེན་པས། །རྟོགས་་པ་རྣམས་ཀྱི་འབྲེལ་བ་<milestone unit="line" n="330.3"/>ཆོད། །ངག་གི་མི་རྟོག་སྨྲ་གཅད་པས། །བརྗོད་མེད་དོན་གྱི་གཞི་མ་རྙེད། །སེམས་ཀྱི་མི་རྟོག་རང་ས་བཞག །དེས་ནི་རྐྱེན་རྣམས་ཆོས་ཉིད་འགྱུར། །གསུམ་སྡོམས་སྐུ་གསུང་ཐུགས་ལ་གནས། །དེ་ཡི་འབྲས་བུ་བདེ་<milestone unit="line" n="330.4"/>སྐངས་པའོ། །བསམ་པ་འཕྲོ་དག་འདུས་པ་དང་། །མཆེད་དང་ཡས་དང་འབར་བ་དང་། །རྟོག་དང་མི་རྟོག་འདུ་མཆེད་ཅན། །ཡུལ་ལ་འཇུག་དང་གནས་པ་དང་། །དེ་ལས་འཕྲོས་དང་མཆེད་པ་ཡི། །དྲན་བསམ་<milestone unit="line" n="330.5"/>རྣམས་ཀྱིས་གཞི་མ་བྱེད། །རང་བཞིན་འགྱུར་དང་གློ་བུར་བས། །རྐྱེན་རྣམས་དུ་མ་སོགས་པར་བྱེད། །དེ་ལས་བདེ་སྡུག་ཕུང་པོར་འགྱུར། །འཁོར་བའི་ས་བོན་འབྲས་བུར་རོ། །དེ་ཉིད་བསྟན་པར་འདོད་པ་<milestone unit="line" n="330.6"/>ཡིས ཐ་མལ་སོ་སོའི་ལས་བཟློག་སྟེ། །ལུས་དང་ངག་དང་ཡིད་ཀྱིས་གནད། །གཞན་ལ་བཟློག་པ་རྣལ་འབྱོར་བས། །བྱ་དང་བྱེད་པ་མེད་པ་ལས། །རང་བཞིན་དུས་ན་ཅོག་པུ་ལ། །མཚན་ཉིད་བཞི་དང་ལྡན་པས་<milestone unit="page" n="331"/><milestone unit="line" n="331.1"/>༄༅། །བྱ། །གཉིད་ལ་འཁོར་ལོ་ལྟ་བུ་ལ། །འགྲོ་ན་ནམ་མཁའ་ལྡིང་གི་ལུགས། །འདུག་ན་གཡས་དང་གཡོན་དུའོ། །བྱེ་བྲག་གཞན་ལ་མཁས་པ་ཡིས། །ཇི་ལྟར་རིགས་པ་སྦྱར་བས་འགྲུབ། །ངག་ནི་རང་<milestone unit="line" n="331.2"/>བཞིན་སྨྲ་དང་བྲལ། །ཉལ་ན་ཡི་གེ་འཕྲེལ་བ་བཟླས། །འགྲོ་ན་རླུད་གིས་ཡི་གེ་བརྟེན། །འདུག་ན་ཨ་ཡི་རྣམ་པ་ལ། །བྱེ་བྲག་གཞན་ལ་མཁས་པ་སྦྱར། །ཡིད་ནི་རང་བཞིན་ཐུན་མོང་ལ། །གར་སོང་ཕྱི་ལམ་རྗེས་<milestone unit="line" n="331.3"/>རྣམས་གཅོད། །ཉལ་ན་ཙིསྟར་འཇུག་པར་རྨིས། །འགྲོ་ན་རྨི་ལམ་མཁའ་་ཐ་སྤུར། །འདུག་ན་ཐིག་ལེ་དྲ་བར་གཞུག །བྱེ་བྲག་གཞན་ལ་མཁས་པ་ཡིས། །གང་ལ་མོས་པ་མན་ངག་གིས། །གནས་རྣམས་བསྒྱུར་བ་རྣལ་<milestone unit="line" n="331.4"/>འབྱོར་བས། །དེ་ཡིས་དངོས་གཞི་འབྲེལ་སྦྱར་བ། །འགྱུ་བའི་ཡུལ་དབྱུང་དྲན་པ་གསད། །བསམ་པའི་ཡུལ་ལྷ་སེམས་རྒྱུན་གཏོད། །ཡུལ་དང་ཤེས་པ་སྦྱར་བས་ཤེས། །འཕྲོ་ལས་མཆེད་པའི་དུས་མཐའ་<milestone unit="line" n="331.5"/>བཅད། །གང་སྣང་རང་གིས་ཐོག་ཏུ་དབབ། །གཅིག་གི་འབྲེལ་པ་གཅིག་གཅད་ན། །དེ་ལ་ཉམས་ཀྱིས་ཤེས་པ་སྐྱེ། །དག་པ་ཆེན་པོ་གཞི་ཉིད་ལ། །བདེ་བ་སུམ་ཅུ་རྩ་གཉིས་འཆར། །དེ་ལས་འབར་དང་བདེ་ལས་<milestone unit="line" n="331.6"/>ཤེས། །ཐོབ་པས་འཁོར་ལོ་ཅན་ལ་འཇུག །འགྲོ་དང་འོང་བའི་ཤུགས་རྒྱུན་འགག །དེ་ལ་སོགས་ཀྱིས་རྣམས་འཕེལ་བས། །ཕར་དང་གཞན་གྱིས་བྱ་བ་བདེ། །ལོག་དང་མ་ལོག་སྤོར་གནས་དང་། །ཇི་ལྟར་འགྱུར་བ་<milestone unit="page" n="22"/><milestone unit="line" n="22.1"/>གྲངས་ལས་ཤེས། །བསོད་ནམས་ལས་ཀྱི་བྱེ་བྲག་རྣམས། །ཇི་ལྟར་འདོད་པ་ཤེས་པ་དང་། །འཆི་འཕོ་སྐྱེ་བའི་གྲངས་ཉིད་ཀྱང་། །འཕེན་དང་སྡུད་པ་ལས་ཤེས་ནས། །དེ་ཡི་རང་བཞིན་རྣལ་འབྱོར་པ་ཡིས་<milestone unit="line" n="22.2"/>ཡང་། །ཡིད་གཞུངས་དྲན་པ་གསལ་པོ་ཡིས། ་།ན་དུ་རྩིས་པས་མངོན་པར་གསལ། །བསམ་གཏན་ཉིད་ཀྱི་ཡོན་ཏན་ནོ། །ཞེས་བཀོད་པ་ཆེན་པོ་ཨ་ཏི་རྫོགས་པའི་རྒྱུད་ལས། །ཁྲེགས་གཅོད་ལས་ཀྱི་མཐའ་གཅོད་<milestone unit="line" n="22.3"/>པའི་སྐབས། །བསྐལ་པ་དུམ་བུའི་རྒྱུད་ལས་མན་ངག་ཏུ་ཕྱུང་བ་ཁྲེགས་གཅོད་བདུན་པ་ཞེས་བྱ་བ་རྫོགས་སོ།། །།དགེའོ།། །།</p></div1>
        </body>
    </text>
</TEI.2>