<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0150-text.xml">
    <teiHeader lang="tib">
        <fileDesc>
            <titleStmt>
                <title><!--byang chub kyi sems rmad du byung pa'i rgyud/-->བྱང་ཆུབ་ཀྱི་སེམས་རྨད་དུ་བྱུང་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0150-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=267.5; end=302.1--><milestone unit="line" n="267.5"/>མོང་མིན། །རྨད་དུ་བྱུང་བ་རྫོགས་སོ། །བརའངདརསྲོགགངཝངབའངལེའུཡོལྔཔཛད། ། རྒྱ་གར་སྐད་དུ། བོ་དྷི་ཙིསྟ་ཨུཤུསྤ་ཏནྟྲ། བོད་སྐད་དུ། བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད། བཅོམ་ལྡན་འདས་དཔལ་ཀུན་ཏུ་བཟང་<milestone unit="line" n="267.6"/>པོ་ལ་ཕྱག་འཚལ་ལོ། །འདི་སྐད་འདག་གིས་ཐོས་པའི་དུས་གཅིག་ན། དེབཞིནགཤེགསཔདགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཐམས་ཅད་དབྱེར་མེད་པའི་བདག་ཉིད། གཟུགས་ཅན་མ་ཡིན་པའི་<milestone unit="page" n="268"/><milestone unit="line" n="268.1"/>སྙིང་པོ། ཡོན་ཏན་ཐམས་ཅད་ཀྱི་འབྱུང་གནས། ཤེས་བྱ་ཐམས་ཅད་ཀྱི་རྒྱལ་པོ་དེ་བཞིན་ཉིད་རྣམ་པར་དག་པ་ལ་ལོངས་སྤྱོད་པ། ལོངས་སྤྱོདཔའི་མངོན་པར་བྱང་ཆུབ་པའི་སྐུ་དང་། སྤྲུལ་པའི་སྐུལ་སོགས་པ་ཀུན་<milestone unit="line" n="268.2"/>གྱི་རྩ་བ་ཡེ་ཤེས་རྣམ་པར་དག་པ་ཐམས་ཅད་ཀྱི་བདག་ཉིད། གང་ཡང་གཉིས་སུ་མེད་པ། ཡང་དག་པར་རྫོགས་པའི་ཀུན་ཏུ་བཟང་པོའོ། །བཅོམ་ལྡན་འདས་ཐུགས་རྗེ་ཆེན་པོའི་བྱང་ཆུབ་སེམས་དཔའི་འཁོར་གྱི་<milestone unit="line" n="268.3"/>དཀྱིལ་འཁོར་ནི། ཆོས་ཐམས་ཅད་ཏིང་ངེ་འཛིན་ལ་ལོངས་སྤྱོད་ཆེན་པོ་མ་ལུས་པརམྱོང་བར་མཛད་པའི་ལོངས་སྤྱོད་རྣམ་པར་དག་པའི་སྐུསྟེ། མཚན་དང་དཔེ་བྱད་ཐམས་ཅད་དང་ལྡན་པའོ། །མངོན་པར་བྱང་ཆུབ་<milestone unit="line" n="268.4"/>པའི་སྐུ་ནི། སྙིང་པོ་ལས་དཀྱིལ་འཁོར་འབྱིན་པའི་སྐུ་ཡིན་ཏེ། འདོད་ཁམས་ཀྱི་ལྷའི་རྒྱལ་པོ་དང་། གཟུགས་ཁམས་ཀྱི་ལྷའི་རྒྱལ་ཕོའི་དཀྱིལ་འཁོར་ན། རྡོ་རྗེ་དངནོར་བུ་ལ་སོགས་པའི་དཀྱིལ་འཁོར་འབྱིན་<milestone unit="line" n="268.5"/>པའོ། །སྤྲུལ་པའི་སྐུནི་ཐབས་མཁས་པས་གནས་ཐམས་ཅད་དུ་དམིགས་པ་ཇི་བཞིན་དུ་རྒྱུན་མི་ཆད་པར་ཆོས་ཀྱི་འཁོར་ལོ་བསྐོར་བ། སངས་རྒྱས་དང་སེམས་ཅནཐམས་ཅདཀྱི་སྤྱོད་པ་མངའ་བ། རྟག་དང་མི་རྟག་<milestone unit="line" n="268.6"/>པ་གཉིས་ཀྱི་གཞི་འམ་ངོ་བོར་གྱུར་པས། མཚན དང་དཔེ་བྱད་ཀྱིས་བརྒྱན་པ། སྐུ་ཡོངས་སུ་རྫོགས་པའི་ཞལ་གྱིས། ཆོས་ཐམས་ཅད་མོས་པ་དང་མཐུན པར་གསུངས་སོ། །གསུང་པར་འགྱུར་<milestone unit="page" n="269"/><milestone unit="line" n="269.1"/>༄༅། །རོ། །རྣམ་པར་དག་པའི་སྐུ་དེ་ནི། དེ་བཞིན་ཉིད་ཀྱི་དཀྱིལ་འཁོར་སྙིང་པོ་བྱང་ཆུབ་ན་དུས་རྟག་ཏུ་གཉིས་སུ་མེད་དོ། །རྟག་པ་དང་མི་རྟག་པའི་རྒྱལ་པོ་ཐུགས་རྗེ་ཆེན་པོ་དེ་ནི་གཞི་ཚད་མེད་པའི་ཡེ་ཤེས<milestone unit="line" n="269.2"/>ཀྱི་དཀྱིལ་འཁོར་རང་བྱུང་གི་རྒྱན་དང་རོལ་པ་ལ་སོགས་པ་དཀྲིགས་པར་རང་བྱུང་བ་ན་གསལ་ལོ། །བྱང་ཆུབ་པ་ཆེན་པོའི་སྐུ་ནི་རི་རབ་རིའི་རྩེ་མོར་རིན་པོ་ཆེའི་ཁང་པ་ན་ཟླ་བ་རྒྱས་པ་ལྟ་བུའི་ཚུལ་དུ་ཞལ་རབ་ཏུ་<milestone unit="line" n="269.3"/>རྒྱས་སོ། །ཐབས་མཁས་པ་སྤྱོད་པ་ཐམས་ཅད་ཀྱི་བདག་ཉིད་ནི། བྱ་རྒོད་ཕུང་པོའི་རི་ལ་ལྗགས་ཀྱི་པདྨར་བཀྲམ་ནས། ཁྱིམ་པ་དང་རབ་ཏུ་བྱུང་བའི་ཆ་ལུགས་སུ་བཞུགས་སོ། །དེ་ནས་བྱང་ཆུབ་སེམས་དཔའ་ཆེན་<milestone unit="line" n="269.4"/>པོ་རྡོ་རྗེ་འཛིན་པ་དང་། བྱང་ཆུབ་སེམས་དཔའ་ཆེན་པོ་པདྨའི་ཡུ་བ་འཛིན་པ་དང་། བྱང་ཆུབ་སེམས་དཔའ་ཆེན་པོ་སྙིང་པོ་རྣམ་པར་གྲོལ་བ་དང་། བྱང་ཆུབ་སེམས་དཔའ་ཆེན་པོ་ཡུལ་རྣམ་པར་འཇོམས་པ། བྱང་<milestone unit="line" n="269.5"/>ཆུབ་སེམས་དཔའ་ཆེན་པོ་འཇམ་དཔལ་ལ་སོགས་པས། སྙིང་པོ་བྱང་ཆུབ་ཤིན་ཏུ་ཡིད་དུ་འོང་བའི་གནས་ག་ན་བར། གཟུགས་སྐུ་སྟོན་པའི་གསུང་ལ་མངའ་བརྙེས་པ་བཞུགས་པའི་གནས་དེ་མཐོང་ཞིང་།<milestone unit="line" n="269.6"/>ལོངས་སྤྱོད་པའི་སྐུ་ཞལ་ཐལ་ལེ་བར་གསལ་བར་སྣང་བས། རྡོ་རྗེ་ཐོགས་པ་ལ་སོགས་པས། ཕྱིའི་མཆོད་པ་དང་ནང་གི་མཆོད་པ་ལ་སོགས་པས་མཆོད་དེ། གཡས་ཕྱོགས་ནས་ལན་གསུམ་བསྐོར་བ་བྱས་ནས།<milestone unit="page" n="270"/><milestone unit="line" n="270.1"/>ཕྱགབཙལ་ཏེ་འདུས་པར་བཅོམ་ལྡནའདས་ཆེན་པོའི་ཐུགས་རྗེ་ཆེན་པོའི་སྣང་བའི་གཟུགས་མཐའ་ཡས་པ་མངའ་བ་དེ་ཞལ་འཛུམ་པ་མཛད་ནས་ཅང་མི་གསུངབར་བཞུགས་སོ། །དེ་ནས་བྱང་ཆུབ་སེམས་དཔའ་རྡོ་<milestone unit="line" n="270.2"/>རྗེ་ཅན་ལ་སོགས་པ། བཅོམ་ལྡན་འདས་ཀྱི་སྤྱན་སྔར་འདུག་པ་ལས་ལངས་ཏེ་འདི་སྐད་ཅེས་གསོལ་ཏོ། །བཅོམ་ལྡན་འདས་དུས་གསུམ་གཤེགས་པའི་སངས་རྒྱས་བཅོམ་ལྡན་་དས་རྣམས་ཀྱི་མཁྱེན་པ། སངས་<milestone unit="line" n="270.3"/>རྒྱས་བཅོམ་ལྡན་འདས་རྣམས་ཀྱིསྤྱོད་ཡུལ། ཐོག་པ་ཐམས་ཅདདང་ཐུན་མོང་མ་ལགས་པ། ཡང་དག་པ་རྟོགས་མཐག་ཐམས་ཅད་མཁྱེན་པའི་གོ་འཕང་འཐོབ་པར་འགྱུར་བའི་དོན་བཤད་དུ་གསོལ། དེ་སྐད་ཅེས་<milestone unit="line" n="270.4"/>གསོལ་བ་བཏབ་པ་དང་། ཞལ་ཤིན་ཏུ་ཡང་འཛུམ་པ་མཛད་ནས་འདི་སྐད་ཅེས་གསུངས་སོ། །སེམས་དཔའ་ཆེན་པོ་ཉོན་ཅིག །ཡང་དག་པ་ནི་དོན་དམ་པའི་བདེན་པ་དང་། ཀུན་རྫོབ་ཀྱི་བདེན་པ་གཉིས་དབྱེར་མེད་<milestone unit="line" n="270.5"/>པའོ། །རྒྱུས་བསྐྱེད་ནས་འབྲས་བུའབྱུང་བ་མེདལ། འབྲས་བུ་ལ་འབྲས་བུའབྱུང་བ་ནི། འཇིག་རྟེན་གྱི་ས་བོན་གྱི་ཚུལ་དུའབྲས་བུ་ལས་ས་བོན་གཞན་དུ་མི་འགྱུར་བར་འབྱུང་བའོ། །དེ་བཞིན་དུ་སངས་རྒྱས་བཅོམ་<milestone unit="line" n="270.6"/>ལྡན་འདས་རྣམས་ཀྱི་སྤྱོད་ཡུལ་ནི་ཡང་དག་པ་འབྲས་བུ་ལ་འབྲས་བུ་རྫོགས་པར་སྤྱོད་པའོ། །ཡང་དག་བདེན་པ་འབྲས་བུ་སྟེ། །འབྲས་བུ་ལས་ནི་འབྲས་བུ་འབྱུང་། །དེ་བཞིན་ཉིད་ལ་གནས་བཅས་ཏེ། །ཕྱི་ནང་སྣོད་<milestone unit="page" n="271"/><milestone unit="line" n="271.1"/>༄༅། །བཅུད་རྣམ་པར་དག །བྱེད་སྤྱོད་བྱ་བྱེད་བདེ་བའི་ལྷུན། །རྨད་བྱུང་བྱང་ཆུབ་སེམས་འདི་གནས། །དེ་ཡི་ཡོན་ཏན་བསམ་ཡས་པས། །དོན་འདི་བསྟན་པ་འདི་ཡིན་ནོ། །དེ་ནས་བྱང་ཆུབ་སེམས་དཔའ་རྡོ་<milestone unit="line" n="271.2"/>རྗེ་ཅན་ལ་སོགས་པས་ཡང་འདི་སྐད་ཅེས་གསོལ་ཏོ། །རང་བཞིན་བལྟ་དང་ཏིང་ངེ་འཛིན། །ཡེ་ཤེས་རྨད་བྱུང་དཀྱིལ་འཁོར་ཉིད། །བཅོམ་ལྡན་སྙིང་པོ་ཀུན་གྱི་གཙོ། །ཐབས་ལ་མཁས་པས་བཤད་དུ་གསོལ། །དེ་<milestone unit="line" n="271.3"/>སྐད་ཅེས་གསོལ་པས། བཅོམ་ལྡན་འདས་ཀྱིས་ངོ་མཚར་་བའི་སྤྱན་བགྲད་ནས་འདི་སྐད་ཅེས་བཀའ་སྩལ་ཏོ། །རྨད་བྱུང་བྱང་ཆུབ་སེམས་འདི་ནི། །རྡོ་རྗེ་སེམས་དཔའ་ཉིད་གསལ་ཞིང་། །རྡོ་རྗེ་སེམས་དཔའ་ཉིད་ལ་<milestone unit="line" n="271.4"/>གཟིགས། །འདི་ལ་ཕ་རོལ་ཕྱིན་བཅུ་རྫོགས། །ས་བཅུ་རིམ་གྱིས་བགྲང་བའང་། །མཉམ་ཉིད་རིག་པའི་ཡེ་ཤེས་ཀྱིས། །ས་རྣམས་མཉམ་ཉིད་ཐིག་ལེར་སྦྱོར། །ཆོས་སྐུ་ཡེ་ནས་མི་དམིགས་ཕྱིར། །རྡོ་རྗེ་ལྟ་བུའི་ཏིང་ངེ་<milestone unit="line" n="271.5"/>འཛིན། །ཀུན་གྱི་སྙིང་པོ་མི་འདྲ་བས། །དངོས་དང་དངོས་མིན་ཚང་ཚིང་ཉིད། །སྐད་ཅིག་ཉིད་ལ་བསྲེགས་པ་ཡི། །རྣམ་པར་མི་རྟོག་ཏིང་འཛིན་རླུད་། །དེ་བཞིན་མཉམ་ཉིད་དཀྱིལ་འཁོར་འདི། །སངས་རྒྱས་ཀུན་གྱི་<milestone unit="line" n="271.6"/>ཉིང་ཤ་ཅན། །སངས་རྒྱས་ཀུན་བས་སྔར་སངས་རྒྱས། །རྨད་དུ་བྱུང་བའི་སེམས་འདི་ནི། །སྐུ་དང་གསུང་ཐུགས་དག་པས་ན། །ཀུན་གྱི་རེག་པ་མ་ཡིན་པས། །ཁམས་གསུམ་བལྟས་ཀྱང་མ་རིག་ཅིང་། །ཉན་ཐོས་ལ་<milestone unit="page" n="272"/><milestone unit="line" n="272.1"/>སོགས་སྨོས་ཅི་དགོས། །བྱང་ཆུབ་སེམས་དཔའ་རྣམས་ཀྱིས་ཀྱང་། །རྨད་བྱུང་འདི་ནི་རིག་པར་དཀའ། །གཞི་རྩ་མེད་པའི་དོན་གྱི་མཆོག །ཅིས་ཀྱང་མཚོན་དུ་མེད་པས་ན། །སངས་རྒྱས་ཀྱིས་ཀྱང་རྟོགས་པར་<milestone unit="line" n="272.2"/>དཀའ། །ཀུན་གྱི་རང་བཞིན་ཞི་བ་འདི། །བསམ་ཞིང་བླ་མེད་ལམ་མཆོག་སྟེ། །མ་བྱུང་མི་སྐྱེས་སྙིང་པོ་འདི། །མཚན་མ་ནམ་མཁའ་དངོས་བྲལ་ཏེ། །གདོད་ནས་བྱང་ཆུབ་བྱང་ཆུབ་ཀྱང་། །གྲུབ་པ་མེད་ཕྱིར་དགོངས་<milestone unit="line" n="272.3"/>མི་འགྱུར། །སྟོང་གསུམ་སྟོང་གི་འཇིག་རྟེན་ཁམས། །མཐའ་ཡས་མུ་མེད་གདལ་བ་ཡང་། །རྨད་བྱུང་བྱང་ཆུབ་དཀྱིལ་འཁོར་ཡིན། །ཉེ་ལམ་བདེ་རྫོགས་བླ་ན་མེད་པའི་ལམ། །རྟོགས་མ་ཐག་ཏུ་གོ་འཕང་ཆེན་པོ་<milestone unit="line" n="272.4"/>ཡང་། །བླང་དོར་མེད་པ་ཆོས་སྐུ་དཔག་མེད་ཐོབ། །བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་ཐབས་ལ་མཁས་པའི་ཐུགས་རྗེ་ཆེན་པོའི་<milestone unit="line" n="272.5"/>བདག་ཉིད་ཀྱིས། ཟབ་མོ་ཟབ་མོ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །སངས་རྒྱས་སྤྲུལ་པ་འབྱུང་བ་རྙེད་པར་དཀའ། །ཡང་དག་རྨད་བྱུང་རྟོགས་པ་དེ་ཡི་ཆར་མི་<milestone unit="line" n="272.6"/>ཕོད། །དལ་བ་འབྱོར་བ་རྙེད་པར་རབ་ཏུ་དཀའ། །དེབཞིནསྐུགསུངཐུགས་ཀྱི་དཀྱིལ་འཁོར་ཉིད། །གསང་བ་རྨད་བྱུང་ཉིད་ཀྱིས་རབ་ཏུ་བསྡུས། །ཆོས་ཀྱི་མཚན་ཉིད་ཡེ་ནས་རྣམ་པར་དག །བདག་མེད་ངོ་བོ་མེད་<milestone unit="page" n="273"/><milestone unit="line" n="273.1"/>༄༅། །པས་རྟོགས་པར་དཀའ། །རྣམ་པར་རྟོག་པའི་མཚན་ཉིད་ཐ་དད་པ། །བྱང་ཆུབ་སེམས་ཉིད་བསྐྱེད་པའི་སེམས་ཅན་ནི། །དེ་དག་ཤིན་ཏུ་རྙེད་པར་དཀའ་བ་སྟེ། །སེམས་ཅན་སངས་རྒྱས་སེམས་ཅན་<milestone unit="line" n="273.2"/>མིང་མེད་པས། །སྔོན་རོལ་བྱུང་བའི་རྨད་བྱུང་བྱང་ཆུབ་སེམས། །སེམས་ཅན་སངས་རྒྱས་གང་ཡིན་རྟོགས་པར་དཀའ། །བྱང་ཆུབ་ཆོས་ནི་རྨད་བྱུང་རྣམ་མི་རྟོག །མྱ་ངན་འདས་དང་འཁོར་བ་ཡེ་ནས་མེད། །རྨད་བྱུང་<milestone unit="line" n="273.3"/>བྱང་ཆུབ་སེམས་ཀྱི་མྱུ་གུ་ལ། །འབྱུང་བ་ལྔ་ཡང་འབྲས་བུའི་ཚུལ་དུ་བྱུང་། །སེམས་ཅན་རྣམས་ལ་སྙིང་རྗེ་ཆེ་བ་ཡིས། །སེམས་ཅན་དག་ལ་རྙེད་པར་རབ་ཏུ་དཀའ། །སེམས་ཅན་གཞི་རྩ་མེད་པའི་ཆོས་ཉིད་འདི། །སྐྱེ་<milestone unit="line" n="273.4"/>དང་འཇིག་བྲལ་བྱང་ཆུབ་སེམས་ཉིད་དེ། །ཡེ་ནས་དག་སྟེ་རྒྱུ་འབྲས་ཡོངས་ཀྱིས་མེད། །ཀུན་གྲོལ་རང་ལ་རྫོགས་པའི་སྐུ་ཉིད་ནི། །དུག་གསུམ་དུག་ལྔའི་ཐིག་ལེ་ཆེན་པོར་འཁྱིལ། །ཞེ་སྡང་ལ་སོགས་མིང་མེད་<milestone unit="line" n="273.5"/>པས། །རྨད་བྱུང་ལ་སོགས་ཆོས་ཀྱི་མཆོག །ཁྱབ་ཅིང་བརྡལ་བ་རྟོགས་པར་དཀའ། །བར་དུ་གཅོད་པའི་ཆོས་རྣམས་ཀྱི། །སྡིག་སོགས་བྱེ་བྲག་བསམ་མི་ཁྱབ། །དེ་བཞིན་རྨད་བྱུང་སེམས་ཉིད་ཀྱིས། །དུག་ལྔ་བསད་<milestone unit="line" n="273.6"/>དང་འཁོར་བ་བསད། །སངས་རྒྱས་ལ་སོགས་ཀུན་བསད་པའི། །སྡིག་པས་མཆོག་གི་གོས་མི་སྲིད། །གོས་སུ་སྡིག་མེད་སྡིག་ཀྱང་བསད། །རྨད་བྱུང་བྱང་ཆུབ་སྡིག་པོ་ཆེ། །སངས་རྒྱས་ཀུན་གྱི་ཉིང་ཤ་ཅན། །དད་པའི་<milestone unit="page" n="274"/><milestone unit="line" n="274.1"/>སྟོབས་ཀྱིས་བསོད་ནམས་ཆེར་འཕགས་པས། །དོན་འདི་ཡུད་ཙམ་རྟོགས་པ་ཁྱད་པར་འཕགས། །སོ་སོ་མ་ཡིན་མཉམ་པའི་སྙིང་པོ་ལ། །བསོད་ནམས་དཔག་ཏུ་མེད་པ་ཀུན་རྫོགས་ཏེ། །ང་ལ་ང་མེད་ཀུན་ལ་རྣམ་<milestone unit="line" n="274.2"/>པར་རོལ། །རྨད་བྱུང་བྱང་ཆུབ་སེམས་འདི་དངོས་པོ་དག །ཡེ་ནས་སངས་རྒྱས་སེམས་ཅན་མིང་མ་གྲགས། །ཅིར་ཡང་འཕྲུལ་ཆེན་སྟོན་པའི་འཕྲུལ་པོ་ཆེ། །ཁམས་གསུམ་ཀུན་རྫོབ་ཁམས་གསུམ་རིན་པོ་ཆེ། །ཆོས་<milestone unit="line" n="274.3"/>འདི་བརྟག་པར་དཀའ་ཕྱིར་ཐམས་ཅད་བདུད་ཀྱི་ལས། །སྐུ་ལྔ་ལྷུན་གྱིས་རྫོགས་པའི་དཀྱིལ་འཁོར་ཏེ། །ཕྲ་ཞིང་ཟབ་མོ་ཀུན་གྱི་ས་བོན་གྱི། །དུས་འདི་སྒྱུ་མ་ཡིན་པས་གཞིག་ནས་དེ་ཉིད་ལ། །བརྟགས་ནས་རང་<milestone unit="line" n="274.4"/>བཞིན་ཤེས་པ་བྱང་ཆུབ་རྨད། །དེ་ཕྱིར་ལུས་འདི་བརྟགས་ལ་རྨད་བྱུང་བཙལ་བར་བྱོས། །གཅིག་གི་རང་བཞིན་ཤེས་ན་ཀུན་གྱི་རང་བཞིན་ཤེས། །ཀུན་གྱི་རང་བཞིན་རང་བཞིན་ཉིད་དུ་གཅིག །སོ་སོ་མ་ཡིན་ཐ་དད་<milestone unit="line" n="274.5"/>མིན་ཏེ་རྨད་བྱུང་ཡིན། །བྱང་ཆུབ་རྨད་བྱུང་དེ་བཞིན་གཤེགས་པའི་སྐུ། །འོད་དཔག་མེད་པའི་ཆོས་སྐུ་བྱང་ཆུབ་སེམས། །ཆེ་བ་ལྔ་ཡི་སྙིང་པོ་ཁ་དོག་རྫོགས། །ཆོས་རྣམས་ཐམས་ཅད་རྟག་པ་ཉིད་ཀྱི་རོལ། །ཆེན་པོ་ལྔ་<milestone unit="line" n="274.6"/>ཡི་སྔོན་དུ་རྨད་དུ་བྱུང་། །ཡང་དག་སྙིང་པོ་འདུ་ཤེས་དག་པ་ཡི། །ལྕགས་ཀྱུས་བཟུང་བས་བསྟན་དུ་བཟུང་བར་རུང་། །དེ་རླབས་དེ་ལ་བརྟེན་པའི་དེ་རྙེད་འགྱུར། །བརྟག་པར་དཀའ་ལ་བསྟན་པར་དཀའ་ཕྱིར་དེ་ལྟར་<milestone unit="page" n="275"/><milestone unit="line" n="275.1"/>༄༅། །བསྟན། །ཡེ་ནས་ཐར་ལམ་སྒྲོ་སྐུར་ཞི་བའི་རྨད་པོ་ཆེ། །སངས་རྒྱས་ཀུན་གྱི་ལྟ་བའི་དངོས་པོ་སྟེ། །དྲི་མེད་ས་བཅུ་རྫོགས་པའི་དོད་པོ་ཆེ། །འཁོར་བའི་འཁོར་ལོ་བསྐོར་བའི་རྩིབས་དང་ལྡན། །ནམ་<milestone unit="line" n="275.2"/>མཁའ་ལྟ་བུ་ཐམས་ཅད་འབྱུང་བའི་གཞིའོ། །བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད་ལས། ཟབ་མོ་བརྟག་པར་དཀའ་བའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས།<milestone unit="line" n="275.3"/>བདེ་བ་ཆེན་པོའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །ཞི་བ་བླ་མེད་བྱང་ཆུབ་འདི་ལ་སྒྲོ་སྐུར་མེད། །ཐ་སྙད་བྲལ་བས་ཚད་མས་གནོད་མི་རུང་། །ཡེ་ནས་ཞི་བས་དེ་བཞིན་ཉིད་<milestone unit="line" n="275.4"/>མི་གནས། །འཛིན་དང་རྟོག་པ་ཞེས་བྱ་ཏིང་ངེ་འཛིན། །ཀུན་རྫོབ་རང་བཞིན་གནས་པས་གདོད་ནས་བྲལ། །མཚོན་ཞིང་བགྲོད་དུ་མེད་པའི་དབྱིངས་ལས་འདས། །མཉམ་མེད་མི་མཉམ་མེད་པས་བདེ་བའི་<milestone unit="line" n="275.5"/>ཀླུང་། །བྱ་བྱེད་ནད་དང་བྲལ་བས་ཆོས་ཀྱི་སྐུ། །དེར་ཡང་གནས་མེད་ལྷུན་རྫོགས་ཡངས་པའི་ས། །དེ་ལ་དེ་བཞིན་ཀུན་འབྱེད་ཡེ་གྲུབ་འབྲས། །བྱང་ཆུབ་བསྔོ་བ་མེད་པས་བྱང་ཆུབ་ཉིད་མི་འདོད། །ཡེ་ནས་རྣམ་པར་<milestone unit="line" n="275.6"/>དག་པས་མཚན་མར་བསྒོམ་དང་བྲལ། །བྱ་བྲལ་ལྟ་བའི་ཀླུང་ལས་མ་ཉམས་འཇུག་སྒོ་མེད། །ཐིགལེཆེནཔོསབཏབཔའི་མཆོད་པའི་ཀླུང་། །སྙིང་པོ་ཚིག་བྲལ་དམ་པ་ཉིད་ལས་འདའ་བྱ་མེད། །དཀྱིལ་འཁོར་<milestone unit="page" n="276"/><milestone unit="line" n="276.1"/>གསུམ་གྱི་སྙིང་པོ་ཉིད་དེ་བསྔོ་དང་བྲལ། །འབྱུང་བ་ལྔ་ཡི་རྩ་བ་ཉིད་དེ་མཚོན་དུ་མེད། །སངས་རྒྱས་ཐམས་ཅད་འབྱུང་བའི་རྒྱུ་དེ་ས་བོན་ཚུལ། །འབྱུང་བ་ཉིད་ནས་མཁའ་ལས་འཇའ་བྱུང་ཚུལ་དུ་དབྱེར་ཡང་<milestone unit="line" n="276.2"/>མེད། །འགྲོ་རྣམས་རྒྱ་མཚོ་ཆུ་བྲན་ཀུན་འདུས་དབྱེར་མེད་ཚུལ་དུ་གཅིག །ཐིག་ལེ་གཅིག་ཏུ་བསྡུས་པའི་ཟིན་ཆགས་ནད་དང་བྲལ། །བླང་མེད་དོར་བ་མེད་པས་མྱ་ངན་འདས་འཁོར་མེད། །ཁམས་གསུམ་ཡེ་སངས་<milestone unit="line" n="276.3"/>རྒྱས་པས་རིགས་མེད་གཅིག་གི་ངང་། །ཡང་དག་ཉིད་ལ་ཡང་དག་ཉིད་ཀྱང་རྫོགས་པས་གཏི་མུག་ཉིད། །དམིགས་བྱ་དམིགས་བྱེད་མེད་པས་བླུན་པའི་སྐུ། །ཐིག་ལེ་བདེ་ཆེན་སྐུ་ནི་ཐམས་ཅད་སངས་རྒྱས་<milestone unit="line" n="276.4"/>པས། །སེམས་ཅན་ཀུན་བསད་ཐིག་ལེ་གཅིག་ཏུ་ཟླུམ། །ཆོས་སྐུ་གསལ་བའི་ཀླུང་དུ་ཀུན་གཅིག་པས། །མཚམས་མེད་ལྔ་སྤྱད་ཀུན་བཟང་ཡུམ་ལ་རོལ། །སངས་རྒྱས་ཉིད་ལས་གཞན་མེད་ཀུན་སངས་རྒྱས། །དེ་<milestone unit="line" n="276.5"/>བཞིན་རྒྱས་ཕྱིར་དམིགས་སྤྱོད་ཟོས་པ་སངས་རྒྱས་ཉིད་ལ་རོལ། །རྨད་བྱུང་བྱང་ཆུབ་ཉིད་ནི་སངས་རྒྱས་ཟོས་པའི་ལྟོ། །རིགས་གཅིག་རིགས་བརྒྱ་སྐུ་གསུམ་སྐུ་ལྔ་སོགས། །མཁའ་ལ་ཉི་ཟླ་གཟའ་སྐར་ཚུལ་དུ་ངང་<milestone unit="line" n="276.6"/>གིས་འཆར། །སྙིང་པོའི་སྙིང་པོ་རྡོ་རྗེ་སྙིང་ལ་འདི་ཡིས་སྣ་ཚོགས་བརྒྱུས། །དེ་ཕྱིར་རྨད་བྱུང་འདི་ནི་སྙིང་པོའི་མདོ། །ཡེ་ནས་དག་པའི་ཀླུང་དུ་དབྱེར་མེད་ཀུན་བསྡུས་པས། །རྨད་བྱུང་བྱང་ཆུབ་སེམས་ཀྱི་རྒྱ་མཚོ་<milestone unit="page" n="277"/><milestone unit="line" n="277.1"/>༄༅། །ཡིན། །འཁོར་བ་མིང་མེད་མྱ་ངན་ལས་འདས་པས། །རྨད་བྱུང་བྱང་ཆུབ་སེམས་འདི་ཡང་དག་རྨད། །བྱར་མེད་དེ་བཞིན་ཉིད་ལས་མ་ཉམས་པས། །རྨད་བྱུང་བྱང་ཆུབ་སེམས་ནི་ས་འདས་ཕ་རོལ་<milestone unit="line" n="277.2"/>ཕྱིན། །ཁ་དོག་དཔེ་མེད་ནམ་མཁའི་ཚིག་འདས་པས། །རྨད་བྱུང་བྱང་ཆུབ་སེམས་ནི་རང་བཞིན་མེད། །ཕྱི་དང་ནང་མེད་དུས་གཅིག་རོལ་མཛད་པས། །རྨད་བྱུང་བྱང་ཆུབ་སེམས་ནི་ཀུན་་།ང་ལྟོ་བོ་ཆེ། །ཁ་དོག་དཔེ་<milestone unit="line" n="277.3"/>མེད་ནམ་མཁའི་ཚིག་འདས་པས། །རྨད་བྱུང་བྱང་ཆུབ་སེམས་ནི་རང་བཞིན་རང་བཞིན་མེད། །སྟོང་ཉིད་དེ་བཞིན་མི་དམིགས་ལས་འདས་པས། །དགེ་སྡིག་གཉིས་མེད་བྱར་མེད་ཉིད་ཀྱི་ངང་། །གཅིག་ཀྱང་སྐད་<milestone unit="line" n="277.4"/>གཅིག་དཔག་ཏུ་མེད་པའི་བདེ་བའི་མཆོག །རྨད་བྱུང་བྱང་ཆུབ་སེམས་དེ་ལྷུན་རྫོགས་པས། །དཔེ་མེད་བྱང་ཆུབ་སེམས་ལ་ཀུན་བརླན་ཕྱིར། །ཁམས་གསུམ་མ་ལུས་གསོད་པ་རྒྱལ་སྲས་མཆོག །རྨད་བྱུང་བྱང་ཆུབ་<milestone unit="line" n="277.5"/>སེམས་སུ་ཀུན་གཅིག་ཕྱིར། །མཆོད་པའི་སྤྲིན་གྱིས་བདག་མཆོད་རྒྱལ་བ་མཉེས། །བདེན་གཉིས་མི་འབྱེད་ཡང་དག་པས། །སེམས་ཅན་བསད་པ་ཀུན་བཟང་མཁའ་ལ་རོལ། །མཐོང་དང་ཐོས་ལས་འདས་པའི་<milestone unit="line" n="277.6"/>འདས་པ་ལ། །གཞན་དུ་མི་འཇོགདེབཞིནདེགནསཔས། །རྨད་བྱུང་བྱང་ཆུབ་སེམས་ནི་ཀུན་སྦྱོརསྐུ། །དེབཞིནཀླུངལསརྒྱལ་དང་སེམས་ཅན་མ་མཐོང་ཕྱིར། །སྒྲིབ་གཉིས་བསལ་དུ་མེད་དེ་ལམ་ལ་སྦྱངས་མི་<milestone unit="page" n="278"/><milestone unit="line" n="278.1"/>དགོས། །རྨད་བྱུངདེབཞིན་མ་བཅོས་བདེ་ཆེན་ཀླུང་། །ཡང་དག་ཡང་དག་ཉིད་ཀྱང་མ་མཐོང་རྨད་བྱུང་སྟེ། །འབྲས་བུའི་འབྲས་བུ་ཉིདདེ་འབྲས་ལས་འདས། །དེ་ཕྱིར་བདེ་བ་ཆེན་པོའི་ཏིང་འཛིན་ཞེས་བྱའོ། །བྱང་<milestone unit="line" n="278.2"/>ཆུབ་ཀྱི་སེམས་རྨདདུབྱུང་བའི་རྒྱུད་ལས། རྨད་དུ་བྱུང་བའི་རང་བཞིན་བདེ་བའི་མཆོག་ཡིན་པའིལེའུ་སྟེ་གསུམ་པའོ།། །།དེ་ནས་བཅོམ་ལྡན་འདས་དཔལ་རྡོ་རྗེ་སེམས་དཔའརྡོ་རྗེ་འཛིན་པ་ཆེན་པོས།<milestone unit="line" n="278.3"/>བཅོམལྡན་འདས་དཔལ་ཀུན་ཏུ་བཟང་པོ་ལ་ཤིན་ཏུ་དགྱེས་པའི་སྤྱན་གདངས་ནས་ཡེ་ཤེས་ཆེན་པོའི་མཆོད་པས་དགྱེས་པར་མཆོད་ནས། བཅོམ་ལྡན་འདས་ཡངས་པ་ཆེནཔོ་བྱང་ཆུབ་ཅེས་བགྱི་བའི་ཚིག་དོན་ནི<milestone unit="line" n="278.4"/>གང་ལགས། ཁྱོད་ཀྱི་བྱང་ཆུབ་ནི་གང་ལགས། ཁྱོད་ཀྱིབྱང་ཆུབ་གངལས་ཐོབ་ནས་བྱང་ཆུབ་རྙེད་ལགས། ཆོས་རྣམས་གང་ལས་ངེས་པར་རྙེད་པརབགྱིས་ན། མ་རྟོགས་པ་རྣམས་ཀྱིས་ཇི་ལྟར་རྟོགས་པརའགྱུརབ་<milestone unit="line" n="278.5"/>བཀའ་སྩལ་དུ་གསོལ། དེ་ནས་ཡངས་པ་ཆེན་པོས་ཞུས་པའི་དོན་ཐུགས་སུ་ཆུད་ནས། བྱང་ཆུབ་ཆེན་པོའིཏིངངེ་འཛིན་ལ་སྙོམས་པར་ཞུགས་ནས་བརྗོད་པར་བྱ་བ་བརྗོད་པ། །རྨད་བྱུང་བྱང་ཆུབ་སེམས་ཀྱི་མཚན་<milestone unit="line" n="278.6"/>ཉིད་འདི། །ཡི་གེ་མེདཔའི་དོན་དུ་གྲགས་པའི་ཕྱིར། །ངོ་བོ་ཉིད་མེད་བྱང་ཆུབ་དང་བྲལབ། །ལྷུན་རྫོགས་རྣམ་པར་དག་པའི་བྱངཆུབ་མཆོག །བརྗོད་དུ་མེད་པའིཡིགེཚིགདངབྲལ། །རྒྱལབསམཚོནདུམེདདེ<milestone unit="page" n="279"/><milestone unit="line" n="279.1"/>༄༅། །སྔགས་ཀྱི་ཀླུང་། །མི་མཉམ་མཉམ་ལས་འདས་པ་མཆོག་གི་ལམ། །མཉམ་ཉིད་འདོད་པ་གྲོལ་བར་དཀའ། །དེ་ཉིད་རྨད་བྱུང་སྒྲིབ་པའི་སྐྱོན་ཆེན་ཡིན། །མཉམ་ཉིད་བྱང་ཆུབ་འདོད་ལ་བྱང་ཆུབ་<milestone unit="line" n="279.2"/>བྲལ། །ཕུང་པོ་སྐྱེ་མཆེད་ཁམས་བཤིག་བྱང་ཆུབ་འདོད། །བྱང་ཆུབ་ཡང་དག་དེ་ལ་རིང་སྟེ་བྱང་ཆུབ་ཉམས། །སྐུ་གསུང་ཐུགས་བྲལ་དེ་བཞིན་བྱང་ཆུབ་འདས། །ཕུང་པོ་རྒྱུ་སོགས་དཔེ་བཤིག་བྱང་ཆུབ་ཏུ། །གང་<milestone unit="line" n="279.3"/>འདོད་པ་དེ་མཚན་མ་ཉིད་ལ་འཛིན། །མཚན་མེད་ཞི་བ་དེ་ནི་སྙིང་པོ་སྟེ། །ཆོས་སྐུ་ཡེ་ཤེས་སྟོང་པའི་མཚན་འདས་པ། །འདས་པའི་འདས་པ་ཉིད་དེ་རྒྱལ་པོའི་ཚུལ། །ཡེ་ཤེས་སྙིང་པོ་མཆོག་ཏུ་གྱུར་པས་ཚད་མའི་<milestone unit="line" n="279.4"/>ལུང་། །དབྱེར་མེད་དམ་པར་གཅིག་པས་ཚད་ཀུན་ལྡན། །དེ་བཞིན་ཉིད་དེ་ཡེ་སངས་རྒྱས་པ་ཡིན། །འཕགས་པའི་ཤེས་རབ་སྤྱོད་པའི་ཤེས་རབ་ཅན། །གང་ལའང་ཆགས་པ་མེད་པ་དེ་བཞིན་དུ། །རྨད་བྱུང་བྱང་ཆུབ་<milestone unit="line" n="279.5"/>སེམས་ཀྱི་རང་བཞིན་འདི། །བརྗོད་དུ་མེད་པས་དམིགས་པའི་ཡུལ་དང་བྲལ། །བསམས་པས་རྙེད་པའི་ཡུལ་མེད་བསྒོམས་པས་ནད། །ཡེ་སངས་རྒྱས་པ་ཀུན་གྱི་རང་བཞིན་ཡིན། །དེ་ཕྱིར་གང་ཡང་མ་སྤངས་བྱང་<milestone unit="line" n="279.6"/>ཆུབ་སྙིང་པོ་སྟེ། །གཅིག་པུ་དེ་བཞིན་ལྷུན་གྱིས་གྲུབ་པསན། །དེབཞིནཏིངའཛིནཆོས་དབྱིངས་ལ་སོགས་པ། །གང་ཡང་མ་ཡིན་ལྷན་ཅིག་མི་གནས་རྫོགས། །རྨད་བྱུང་བྱང་ཆུབ་སེམས་འདི་ཀུན་རྟོགས་<milestone unit="page" n="280"/><milestone unit="line" n="280.1"/>སྐུ། །འཕགས་པའི་ཤེས་རབ་སྤྱོད་པ་ཤེས་ནས་ཀྱང་། །གཞན་གྱིས་མི་བསྐྱོད་འཇིགས་མེད་དེ་བཞིན་དུ། །ཀུན་རྫོབ་སྙིང་པོ་རྨད་བྱུང་བྱང་ཆུབ་སེམས། །ནམ་མཁའི་དཔེས་ཀྱངམི་བསྐྱོད་འཁོར་བར་ཡང་ མི་<milestone unit="line" n="280.2"/>འཇིགས་དབྱེར་མེད་འདྲེས་ནས་ཡེ་རྒྱས་བཏབ། །དགྲས་འཇིགས་པ་དེ་དཔའ་བོས་མེད་གྱིས་ལ། །ཉོན་མོངས་རྣམས་ཀྱི་འཇིགས་པ་སེམས་པ་མིན། །དེ་བཞིན་རྨད་བྱུང་བྱང་ཆུབ་སེམས་ཉིད་འདི། །ཀུན་<milestone unit="line" n="280.3"/>འདུས་ཐིག་ལེ་རྣམ་པར་དག་པའི་སྐུ། །དེ་བཞིན་དབྱིབས་འདས་ཡེ་སངས་རྒྱས་མིན་ན། །རྫོགས་ཆེན་མ་ཡིན་ཟིན་ཆགས་ནད་དང་བྲལ། །བྱང་ཆུབ་སེམས་ཀྱི་རང་བཞིན་འོད་གསལ་ཏེ། །སྙིང་པོའི་སྙིང་པོ་ལྟ་བའི་<milestone unit="line" n="280.4"/>ལམ་པོ་ཆེ། །རྩོལ་བའི་ནད་མེད་ཚད་མས་གཞིག་མི་རུང་། །མངོན་སུམ་ལ་སོགས་འཇིག་རྟེན་ཚད་མས་གཞིག་པ་མིན། །ཕ་རོལ་ཕྱིན་རྫོགས་པས་ནི་ཡོངས་རྫོགས་ལྟར། །དེ་བཞིན་རྫོགས་ཆེན་བྱ་བྲལ་སྙིང་པོ་<milestone unit="line" n="280.5"/>འདི། །ཀུན་གྱི་ངོ་བོའི་རང་བཞིན་དེ་བཞིན་དུ། །ཆོས་རྣམས་མིང་མེད་དེ་བཞིན་ཉིད་དུ་རྫོགས། །འདྲེས་ཤིང་དབྱེར་མེད་དོན་དམ་ཀུན་རྫོབ་དང་། །སངས་རྒྱས་སེམས་ཅན་རང་བཞིན་ཉིད་དུ་གཅིག །མེད་པའི་སྙིང་<milestone unit="line" n="280.6"/>པོ་ཉིད་ལས་ཡོད་པའི་སྙིང་པོ་འབྱུང་། །སྙིང་པོ་སྙིང་པོ་ཉིད་མེད་སྙིང་པོ་ཅན། ཐབས་དང་ཐབས་མཁས་སྒོ་ལ་ཆགས་པ་མེད། །སྒྲོ་བྲལ་སྒོ་ཞེས་ཐབས་ལ་མཁསཔབཞིན། །རངབཞིནཀུནརྫོགསཞི་བའི་རང་<milestone unit="page" n="281"/><milestone unit="line" n="281.1"/>༄༅། །བཞིན་ཉིད། །སྒོ་མེད་ཕུགས་མེད་ཐབས་ཀྱི་རྒྱལ་པོ་ཡིན། །ཡེ་སངས་རྒྱས་པས་བགྲོད་པའི་ལམ་དང་བྲལ། །ཐིག་ལེ་ཟླུམ་པས་ཡང་དག་ཉིད་དུ་གཅིག །མ་བསྡུས་དེ་བཞིན་ཉིད་དུ་བསྡུས་པ་ཐབས་ཀྱི་<milestone unit="line" n="281.2"/>མཆོག །བསམ་པ་དག་པས་རབ་ཏུ་བྱུང་བའི་མཆོག །བསམ་པ་སྒྲོན་ཁུར་བ་ནི་རང་བྱུང་མིན། །དེ་བཞིན་རྨད་བྱུང་བདེ་ཆེན་ཆོས་ཉིད་འདི། །བསམ་དང་བྲལ་ཞིང་བསམ་པ་ལས་འདས་པས། །འཁོར་བའི་རྩ་བ་<milestone unit="line" n="281.3"/>དྲེགས་པའི་རབ་མཆོག་ཡིན། །ཟིན་རྩོལ་ནད་དང་ལྡན་པ་མ་ཡིན་པས། །ཡང་དག་ཡང་དག་རབ་ཀྱི་ཡང་དག་ཡིན། །འདུ་བའི་ཏིང་འཛིན་འདུ་ལས་འདས་པས་ན། །ཏིང་འཛིན་རྒྱལ་པོ་ཞེས་སུ་རབ་ཏུ་གྲགས། །ཉེ་<milestone unit="line" n="281.4"/>ལམ་བདེར་རྫོགས་ལམ་ནད་བྲལ་བ་ཡིན། །འདི་ལ་འཇུག་ལྟ་མི་དགོས་ཡེ་ནས་ཞུགས། །བསྲུང་དང་དམ་ཚིག་མི་བཙལ་སྟོང་ལས་འདས། །རྡོ་རྗེ་སེམས་དཔའི་ཐུགས་ཀྱི་དཀྱིལ་འཁོར་འདི། །གཉིས་མེད་སངས་<milestone unit="line" n="281.5"/>རྒྱས་མེད་པའི་ཆེ་བ་ཡིན། །ཉོན་མོངས་ལྔ་ཡི་རང་བཞིན་གྱིས་ཀྱང་ནི། །བྱང་ཆུབ་ཡོངས་སུ་ཚོལ་བར་བྱེད་པ་བཞིན། །རྫོགས་མཆོག་རྨད་བྱུང་བྱང་ཆུབ་སེམས་ཉིད་འདི། །རང་བཞིན་ཉིད་ཀྱིས་རང་བཞིན་ཉིད་ཀྱང་<milestone unit="line" n="281.6"/>ཚོལ། །བཙལ་ཀྱང་རྙེད་པའི་དུས་མེད་རང་བཞིན་ཉིད། །རང་བཞིན་རང་བཞིན་ཉིད་ལས་མ་ཉམས་པས། །ལྟ་དང་སྤྱོད་པ་ཏིང་འཛིན་དགོངས་པའི་ཀླུང་། །དེ་ལ་མི་དགོངས་དགོངས་པ་དགོངས་པའི་ནད། །གང་ལ་<milestone unit="page" n="282"/><milestone unit="line" n="282.1"/>བལྟ་བ་མེད་པ་དེ་ལ་ལྟ་བ་གནས། །སྤྱོད་མེད་ཏིང་འཛིན་མེད་པའང་དེ་བཞིན་ནོ། །བསྒོམ་པའི་དོན་མ་རྙེད་པའི་དྲང་སྲོང་རྣམས། །བསྒོམ་ཆགས་ནད་དང་བྲལ་བ་དགོངས་པའི་ཀླུང་། །མི་འགྱུར་ཞ་ཉེའི་གཟོད་<milestone unit="line" n="282.2"/>བརྡབ་བཞིན་དུ་གནས། །རྨད་བྱུང་བྱང་ཆུབ་སེམས་ཀྱི་རང་བཞིན་འདི། །དྲང་སྲོང་རྒྱལ་བ་རྣམས་ཀྱི་དགོངས་པ་མཆོག །དུས་གསུམ་རྫོགས་སངས་རྒྱས་ལ་འདི་ལྷག་མེད། བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད་<milestone unit="line" n="282.3"/>ལས། ལུང་གི་དཔེས་མཚོན་པ་དང་ལྟ་སྤྱོད་ཏིང་ངེ་འཛིན་བསྟན་པའི་ལེའུ་སྟེ་བཞི་པའོ།། །།དེ་ནས་རྡོ་རྗེ་འཛིན་པ་ཆེན་པོས། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་བཙལ་ཏེ། ཤིན་ཏུ་འཛུམ་པའི་<milestone unit="line" n="282.4"/>མདངས་དང་བཅས་པས་སྤྱན་གདངས་ནས། བཅོམ་ལྡན་འདས་སྐྱེ་བ་དང་འཆི་བ་ཉིད་ཇི་ལྟ་བུ་ལགས། ཆོས་རྣམ་པ་དུ་བཤད། ཆོས་ཞེས་བགྱི་བ་ཇི་ལྟར་ལགས། བཀའ་སྩལ་དུ་གསོལ་དེ་སྐད་ཅེས་གསོལ་པ་དང་།<milestone unit="line" n="282.5"/>ཡངས་པ་ཆེན་པོ་བཅོམ་ལྡན་འདས་ཀྱིས་བཀའ་སྩལ་པ། སྐྱེ་ཤི་ཐ་དད་མ་ཡིན་གཞུད་གཅིག་སྟེ། །འཁོར་བ་མེད་པར་མྱ་ངན་ཡོངས་མི་འདའ། །མྱ་ངན་འདས་དང་འཁོར་བ་ཐ་མི་དད། །དེ་བཞིན་སྐྱེ་ཤི་གཉིས་ནི་<milestone unit="line" n="282.6"/>མིང་ཉིད་ཐ་དད་ཀྱང་། །རངབཞིནགཅིགལསམིང་བཏགས་ཐ་དད་སྣང། །དེབཞིནསྙིངཔོསྒོཕུག་མི་འབྱེད་པ། །ཐེག་པ་རྣམ་རྟོག་གྲངས་སུ་ཐ་དད་ཀྱང། །རངབཞིནཉིདལསམཉམསརངབཞིནཉིད། །སྐྱེ<milestone unit="page" n="283"/><milestone unit="line" n="283.1"/>༄༅། །དང་ཤི་དང་མྱ་ངན་འདས་པ་ཡང་། །ངོ་བོ་ཉིད་དུ་གཅིག་པས་འཁོར་བ་ཉིད། །མི་སྤོང་མི་གཡོ་བག་ལ་གནས་མེད་དེ། །གནས་མེད་པ་ལ་གནས་པ་གནས་མེད་གནས། །མི་མཚུངས་རྡོ་རྗེ་སེམས་<milestone unit="line" n="283.2"/>དཔའི་ཐུགས་ཉིད་ནི། །ཐམས་ཅད་ཡེ་རྒྱས་བཏབ་པས་ཁམས་གསུམ་་བྲ། །ཚིག་གི་མཐའ་ལས་འདས་པས་ཅང་མ་མཐོང་། །སྐྱེ་བ་ཞེས་པ་ཆོས་རྣམས་འབྱུང་བའི་གཞི། །མྱ་ངན་འདས་འཁོར་ལྡན་པས་མེད་པ་<milestone unit="line" n="283.3"/>ཡིན། །མི་སྤོང་གནས་མེད་གནས་པ་ལས་ཀྱང་འདས། །སྤྱོད་ལས་འདས་པའི་ཡེ་ཤེས་རྒྱལ་པོས་འཕགས། །དོན་དམ་ཀུན་རྫོབ་མི་འབྱེད་དོན་དམ་མེད། །དོན་དམ་འདོད་པས་དམ་པའི་དོན་མི་རྙེད། །དོན་དམ་མེད་<milestone unit="line" n="283.4"/>པ་དེ་ལ་དོན་ཡང་གནས། །སྒྲོ་དང་སྐུར་ཞིང་རྡོ་རྗེ་སྲ་བའི་མཆོག །མི་གཡོ་མི་འགྱུར་བླུན་ཕོའི་ཚུལ་དུ་གནས། །འདི་ལ་གནས་པའི་རྒྱལ་པོ་དེ་བཞིན་གཤེགས། །མ་དང་སྲིང་མོའི་གཟིགས་པ་དེ་བཞིན་<milestone unit="line" n="283.5"/>དབྱིངས། །དབྱིངས་དང་དབྱིངས་རོལ་མཉམ་ཉིད་ལྷུན་གནས་པས། །མ་དང་སྲིང་མོར་སྦྱོར་བ་རོལ་པའི་མཆོག །དགེ་དང་སྡིག་ཏུ་མ་མཐོང་ཡེ་རྒྱས་པས། །སྡིག་པ་སྦྱང་པས་དཀྱིལ་འཁོར་དཀྱིལ་འཁོར་<milestone unit="line" n="283.6"/>ལྡན། །སངས་རྒྱས་རྣམ་པ་བཞི་ཡི་ཆོས་བཤད་པས། །ཐོག་མེད་འདུ་ཤེས་མི་བདེན་ཚོར་བ་བྲལ། །སྤྲུལ་པས་ཕ་རོལ་ཕྱིན་དྲུག་གསུང་བར་འགྱུར། །ཚིག་ཏུ་བཤད་པས་རྨད་བྱུང་དོན་མི་རྙེད། །ཡིགེའིམཆོགཉིད<milestone unit="page" n="284"/><milestone unit="line" n="284.1"/>ཡང་དག་གསལ་བ་ཉིད། །ཡི་གེས་ཐེག་བཞིར་བརྟགས་པ་རྨད་བྱུང་ཉམས། །སྟོན་པས་བཤད་པ་དོན་རྟོགས་འཁྲུལ་པའི་ལམ། །ནད་མེད་པ་ན་སྨན་ཀྱང་མི་དགོས་ན། །ནད་ཀྱི་དོན་ཕྱིར་སྨན་དགོས་ཇི་བཞིན་<milestone unit="line" n="284.2"/>དུ། །ཐེག་པ་གཞན་མེད་པ་ན་བླ་མེད་འདི། །བསྟན་ཀྱང་མི་དགོས་དེ་བཞིན་གཞིར་གནས་ན། །བླ་མེད་ཐེག་ཀྱང་བླ་མེད་དག་ལ་སྣང་། །ཀུན་ཏུ་བཟང་པོ་ཡངས་པའི་རྒྱལ་པོས་ཀྱང་། །མ་གསུངས་གསུང་དུ་བརྗོད་<milestone unit="line" n="284.3"/>དུ་རྡུལ་ཙམ་མེད། །དོན་འདི་གང་ལ་སྣང་བ་རྒྱལ་བའི་རྒྱལ། །དེ་ནས་རྡོ་རྗེ་འཛིན་པ་ཐེ་ཚོམ་ཤིན་ཏུ་ཆོད་ནས་ཡང་གསོལ་བའི་ཚིག་བཏབ་པ། རྨད་བྱུང་བྱང་ཆུབ་སེམས་ཉིད་མ་མཐོང་ན། །ཆོས་སོ་ཅོག་པ་ཆོས་ཀྱི་<milestone unit="line" n="284.4"/>ལམ་ལ་གནས། །བྱིས་པའི་ལམ་བཞིན་འབྲས་བུ་འགྲུབ་པར་དཀའ། །རྒྱལ་པོའི་རིགས་སྐྱེས་པས་ནི་རྨད་བྱུང་ཉིད་བལྟའོ། །དེ་ནས་བཅོམ་ལྡན་འདས་ཀུན་ཏུ་བཟང་པོས། ཉིད་ཀྱི་བརྗོད་པ་འདི་བརྗོད་དོ། །རྨད་<milestone unit="line" n="284.5"/>བྱུང་བདག་ཉིད་སེམས་ཅན་ཕྱི་མོའི་ཆོས། །དུས་གསུམ་སངས་རྒྱས་རྣམས་ཀྱི་སེམས་ཉིད་ནི། །རྨད་བྱུང་བྱང་ཆུབ་སེམས་ཀྱི་རང་བཞིན་ཏེ། །ནམ་མཁའ་སྟོང་པ་འདྲ་སྟེ་རྟེན་ཡང་མེད། །མིང་ཡང་མེད་པས་སེམས་ལ་<milestone unit="line" n="284.6"/>གནས་པས་ན། །སངས་རྒྱས་སངས་རྒྱས་ཞེས་སུ་རབ་ཏུ་གྲགས། །དཀའ་ཐུབ་དཀའ་བས་ལུས་གདུང་ཕྱག་བཙལ་ཀློག །འཆང་དང་འཛིན་པས་ཤེས་ཤིང་རྙེད་མིན་ཏེ། །རྨད་བྱུང་བྱང་ཆུབ་སེམས་ཉིད་རྙེད་པ་<milestone unit="page" n="285"/><milestone unit="line" n="285.1"/>༄༅། །ནི། །སེམས་ཀྱི་རང་བཞིན་མ་ནོར་གསལ་ན་གོ །དཀའ་ཐུབ་ལ་སོགས་བྱང་ཆུབ་ཆེན་པོའི་གེགས། །ངོ་བོ་ཉིད་ནི་དེ་བཞིན་གཤེགས་པའི་ཚུལ། །ཇི་ལྟར་ལས་སྤྱོད་ཅི་ཡང་མི་དགོས་ན། །དེ་འདྲར་སྤྱད་<milestone unit="line" n="285.2"/>དུ་མེད་པ་ཐོབ་པར་གྲགས། །རྨད་བྱུང་བྱང་ཆུབ་སེམས་ནི་དེས་ཀྱི་བསྐྱེད། །རྨད་བྱུང་འདི་ནི་བདེ་གཤེགས་ལས་ཀྱང་འདས། །རྒྱལ་བས་མི་གཟིགས་དུར་ཁྲོད་ཆེན་པོའི་ཀློང་། །ཡེ་ཤེས་ཏིང་འཛིན་རྫོགས་པའི་རྨད་<milestone unit="line" n="285.3"/>པོ་ཆེ། །གཞན་ནས་མི་འབྱེད་དེ་བཞིན་ཉིད་ཀྱི་སྐུ། །ཐམས་ཅད་མེད་པའི་སྔོན་དུ་ཡེ་སངས་རྒྱས། །དུས་གསུམ་སངས་རྒྱས་ཀུན་གྱི་མེས་ཆེན་པོ། །དམིགས་གནས་བསྒོམ་དུ་དངོས་པོའི་ངོ་བོ་དག །ཕྱག་རྒྱར་བསྐྱེད་<milestone unit="line" n="285.4"/>དུ་རང་བཞིན་ཡེ་ནས་ཞི། །བསྙེན་བཀུར་བསྟོད་དུ་རྣམ་དག་ཡོན་ཏན་མེད། །མི་དམིགས་དག་པའི་ངོ་བོ་ཐམས་ཅད་འུབ། །མཁའ་རྒྱུ་དག་པས་མཉམ་དང་མི་མཉམ་རྣམས། །སྐུ་ཡི་སྐུ་སྟེ་སངས་རྒྱས་ཀུན་གྱི་<milestone unit="line" n="285.5"/>སྐུ། །འཛིན་པ་ཕྲ་མོ་ཡོད་པའི་ཤེས་པའང་དེ། །དེ་སྒྲིབ་ཆེན་པོ་སྣང་དུ་མི་བཏུབ་ལྟར། །གཟུང་འཛིན་རྟོག་པ་ཕྱག་རྒྱའི་སྐུར་བསྒོམས་པས། །ཐམས་ཅད་སངས་རྒྱས་རྨད་བྱུང་ངོ་བོར་ཡང་། །ཆོས་སྐུ་མ་ལུས་བསྡུས་པ་<milestone unit="line" n="285.6"/>མཐོང་མི་འགྱུར། །སྣང་སྲིད་ལྷར་བསྒོམ་པ་ཉིད་རྨད་བྱུང་སྐྱོན། །རྨད་བྱུང་བྱང་ཆུབ་སེམས་ཀྱི་ས་བོན་ལས། །ཕྱི་ནང་སྣོད་བཅུད་འབྲས་བུར་རྣམ་པར་སྨིན། །ས་བོན་འབྲས་བུར་སྨིན་པ་དེ་ཡང་ནི། །སླར་སོན་གནས་<milestone unit="page" n="286"/><milestone unit="line" n="286.1"/>སུ་དག་པའི་གཅིགཚུལ་ནི། །རྒྱ་མཚོ་ཆེ་ལས་ཆུ་ཕྲན་ཀུན་འབྱུངབ། །སླར་འདུས་ལན་ཚའི་ཆུརརོ་ཀུན་གཅིག་འདྲའོ། །བྱང་ཆུབ་ཀྱི་སེམས་རྨད་དུ་བྱུང་བའིརྒྱུད་ལས། དཔེ་ལས་འདས་པའི་ཆོས་ཐམས་ཅད་ཀྱི་དེ་<milestone unit="line" n="286.2"/>ཁོན་ཉིདཀྱི་ལེའུ་སྟེལྔ་པའོ།། །།དེནས་བཅོམ་ལྡན་འདས་དཔལ་ཀུནཏུབཟང་པོས། ཉིད་རྨདདུ་བྱུང་བ་ལགཟིགས་ནས་བརྗོད་པརབྱ་བ་བརྗོདཔ། ཨེ་མ་ཧོབྱང་ཆུབ་སེམས་དཔའ་ཆེནཔོས་<milestone unit="line" n="286.3"/>ཀྱང། །ཆོས་གཅིགམ་གཟིགས་ཆོས་ལ་ཟད་མཐའ་མེད། །ལོངས་སྦྱོད་རྫོགས་དངསྤྲུལ་པའི་སྐུ་དང་ནི། །མངོན་པར་བྱང་ཆུབ་སྐུས་ཀྱང་ཆོས་གཅིག་པའོ། །མ་གཟིགས་གཟིགསཔ་མེདཔ་རྒྱན་དང་ལྡན། །མཚན་<milestone unit="line" n="286.4"/>དཔེས་བརྒྱནཔ་ཡངདག་སངས་རྒྱས་ཡིན། །མཚནསྐུ་དེཉིད་དོན་གྱི་འབྲས་བུར་ཡང། །སུ་འདོད་དེ་ལ་ཡང་དག་སངས་རྒྱས་རིང་། །རྨད་བྱུངབྱང་ཆུབ་དག་པཡང་སངས་རྒྱས། །ཁ་དོག་དབྱིབས་མེད་མཚོན་པ་<milestone unit="line" n="286.5"/>ལས་འདས་ཏེ། །གཞིམེད་པཡི་རྩ་གཞི་ཀུན་གྱི་མཆོག །ལོ་མའི་རྩ་བརྩ་བའི་ལོ་མའང་ཡིན། །མཁའ་ལྟརམི་འདོད་དེ་ཡངའདསཔ་ཉིད། །རྨད་བྱུངབྱང་ཆུབ་སེམས་ཀྱི་ཆོས་གཅིག་པོ། །རྣམཔར་དག་པའི་ཆོས་<milestone unit="line" n="286.6"/>སྐུ་དེ་ཉིདལས། །གཞནགྱིསརེགཅིང་མྱོང་བ་མ་ཡིནཕྱིར། །སངས་རྒྱས་སྲས་བཅས་མཚན་མའི་མཚན་དཔེས་བརྒྱན། །མངོནསུམ་གཉིས་སུདེ་ཉིད་སུ་རྣལ་བ། །དེ་ལ་རྨད་བྱུང་འདི་མིགནས་ཏེ་ཟིན་ཆགས་<milestone unit="page" n="287"/><milestone unit="line" n="287.1"/>༄༅། །ནད། །སྣང་སྟོང་ངོ་བོ་སྟོང་པའང་འདི་ཡི་སྐྱོན། །རྒྱལ་བའི་རྒྱལ་བ་ཞེས་བྱ་བརྗོད་དུ་མེད། །དབྱིངས་དང་ཡེ་ཤེས་གཉིས་ཀྱི་ཚིག་ཀྱང་ཟད། །མཐའ་དང་དབུས་ལ་མི་གནས་བདེ་བའི་ཀླུང་། །ཁྱབ་<milestone unit="line" n="287.2"/>གདལ་བྱང་ཆུབ་མཐའ་ལྟར་དཔག་ཏུ་མེད། །འདི་ཉིད་སྐུར་འདོད་སྒྲོ་སྐུར་འཁོར་ལོ་བསྐོར། །འདི་ལ་གཟའ་གཏད་རྟོག་པའི་འདུ་མཚོན་ཅན། །ཐོག་མར་འདོད་པ་འཁྲུལ་པ་འཇིག་རྟེན་པ། །སྐུ་གསུམ་སྐུ་<milestone unit="line" n="287.3"/>གསུང་ཐུགས་ལས་ཤིན་ཏུ་རིང་། །དེ་ཉིད་རྨད་བྱུང་འདི་ཡི་སྒྲིབ་ཤིང་ཡིན། །ཆོས་ཀྱི་སྙིང་པོར་གྱུར་པ་འབྲས་བུའི་ཆོས། །སྣོད་བཅུད་བྱང་ཆུབ་ཁམས་གསུམ་ཡེ་རྒྱས་བཏབ། །ཕྱག་རྒྱའི་འབྱུང་འཇུག་ཉིད་ཀྱི་ལྷོ་བར་<milestone unit="line" n="287.4"/>བསྟིམ། །སྐུ་ཡི་བྱ་བྱེད་རྩ་ནས་བཅད་དེ་བཏང་། །འཁོར་བ་དོང་སྤྲུག་སངས་རྒྱས་ཧུབ་ཀྱིས་རྔུབས། །དགེ་དང་སྡིག་པར་མི་བྱེད་རྣམ་པར་དག །ང་དང་བདག་མེད་ཞི་བ་ཆེན་པོའི་སྐུ། །རིགས་དང་ཡེ་ཤེས་ཀུན་གྱི་<milestone unit="line" n="287.5"/>དུར་ཁྲོད་བརྡལ། །ཁམས་གསུམ་སྲིད་གསུམ་ཉིད་ཀྱི་སྐུ་ལ་རྫོགས། །བསོད་ནམས་ལྷུན་རྫོགས་ངོ་བོ་རྣམ་པར་དག །རིགས་མཆོག་ཉིད་ཀྱི་སྐུ་ལ་སུ་གནས་པ། །སྡིག་པ་སྤྱད་པ་དོན་དམ་བདེ་བའི་མཆོག །སེམས་<milestone unit="line" n="287.6"/>ཅན་བསད་པ་ཉིད་ཀྱི་སྐུ་ལ་དག །དཀྱིལ་འཁོར་གསལ་དང་ཕྱག་རྒྱའི་བདག་ཉིད་ཡིན། །རིག་སྔགས་གསང་སྔགས་སྙིང་པོ་དག་པའང་ཡིན། །དབང་བསྐུར་མ་ཐོབ་རྒྱལ་བར་གྱུར་པ་སྟེ། །ལྷ་ཀླུ་མཐུ་ཆེན་རྣམས་ཀྱང་<milestone unit="page" n="288"/><milestone unit="line" n="288.1"/>བསྲུང་བར་འགྱུར། །མི་འདུད་དབང་མེད་ཉིད་ཀྱི་སྐུ་ལ་འདུད། །བསྒོམ་དང་ཏིང་འཛིན་འབྲས་བུ་གྲུབ་པའང་ཡིན། །དཀྱིལ་འཁོར་ཀུན་གྱི་བདག་པོ་ཉིད་ཀྱང་ཡིན། །གསང་བའི་ཡུམ་རྣམས་འདི་ལ་ཡོངས་ཀྱིས་<milestone unit="line" n="288.2"/>འཁྲིལ། །དེ་བཞིན་གཤེགས་པ་ཀུན་གྱི་ངོ་བོར་གྱུར། །སྐུ་གསུམ་རྡོ་རྗེར་བསྟན་པའི་དཀྱིལ་འཁོར་ཡིན། །ཀུན་ཏུ་བཟང་པོ་ཡབ་ཡུམ་འཁྲིལ་པའི་སྐུའོ། །འདི་ལ་སུ་རྣལ་བ་ལ་སངས་རྒྱས་རྫོགས། །རྨད་བྱུང་ཞེས་སུ་<milestone unit="line" n="288.3"/>འདི་ལ་བརྗོད་པ་ཡིན། །བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད་ལས། གསང་བ་ཞལ་གྱིས་བཞེས་པའི་ལེའུ་སྟེ་དྲུག་པའོ།། །།དེ་ནས་དཔལ་རྡོ་རྗེ་སེམས་དཔས་ཡང་ཞུ་བ་ཆེན་པོའི་དོན་ཞུ་བའི་ཕྱིར། ཐལ་མོ་<milestone unit="line" n="288.4"/>གདངས་སུ་བཟུང་ནས། དགྱེས་པའི་སྤྱན་གདངས་ནས། བཅོམ་ལྡན་འདས་དོན་དམ་པའི་སེམས་ནི་གང་ལགས། དེ་བཞིན་ཉིད་ཅེས་བགྱི་བ་དང་ཁྱད་པར་ཅི་མཆིས་བཀའ་སྩལ་དུ་གསོལ། དོན་དེ་ཐུགས་སུ་ཆུད་<milestone unit="line" n="288.5"/>ནས་བཅོམ་ལྡན་འདས་ཆེན་པོས་བཀའ་སྩལ་པ། བྱང་ཆུབ་སེམས་ནི་སེམས་ཅན་ཀུན་གྱི་སེམས། །ལྡང་དང་ཉལ་གཡོ་མེད་པ་དམ་པ་ཉིད། །དོན་དང་སེམས་ལ་མིང་དང་མཚན་མ་མེད། །མིང་དང་མིང་གི་མཚན་མ་<milestone unit="line" n="288.6"/>མིང་མེད་པ། །དེ་ནི་ཡང་དག་ཡེ་ཤེསདེབཞིནཉིདཅེསབྱ། །དོན་དང་སེམས་ཅན་ཐ་དད་དབྱེར་མེད་གཅིག །དེ་ནས་བཅོམ་ལྡན་འདས་ཀྱིས་བརྗོད་པར་བྱ་བའི་དོན་བརྗོདཔ། །དེབཞིནགཤེགསཔའིཡེ་ཤེས<milestone unit="page" n="289"/><milestone unit="line" n="289.1"/>༄༅། །མཛོད་ཆེན་པོ། །མི་བདེན་མཚན་མའམ་ཚིག་དང་བཤད་བྲལ་བ། །ཐེག་པ་ཆེན་པོའི་རྣམ་པར་རྟོག་པ་ཡིས། །ཐེག་པ་ཆེན་པོ་ཆོས་ཀྱི་འཇུག་ལམ་ཉིད། །ཆོས་ལམ་དམ་པ་མི་འཛིན་རྣམ་<milestone unit="line" n="289.2"/>པར་སྤྱོད། །བྱང་ཆུབ་ཉིད་ཀྱང་མི་འདོད་བལྟ་བའི་མཆོག །སངས་རྒྱས་སེམས་ཅན་མི་མཐོང་བདེ་བའི་ཤུལ། །ཡེ་བསྲུངས་རྣམ་པར་དག་པའམ་ཕྱལ་པ་དང་། །བླང་དོར་འདུ་འབྲལ་མེད་པར་སྤྱོད་པ་དང་། །བལྟ་<milestone unit="line" n="289.3"/>བའི་ཡུལ་མེད་སྟོང་པ་དམ་པ་དང་། །དེ་བཞིན་ཉིད་དུའང་མ་མཐོང་བསྒོམ་པའི་མཆོག །རྨད་བྱུང་རྫོགས་ཆེན་ངོ་བོ་ཉིད་དུ་གསུངས། །ཡེ་ཤེས་རྒྱལ་པོ་མཁའ་འདྲ་མཐའ་ལས་འདས། །དྲང་སྲོང་དེ་འཛིན་པ་ལ་<milestone unit="line" n="289.4"/>བསྒོམ་ཞེས་བྱ། །དམིགས་པས་དོན་ལ་འཇུག་པས་དགོས་པ་གོལ། །དམིགས་པས་གཟའ་གཏད་འཆའ་བ་གཏན་ནས་ཉམས། །སྟོང་ཉིད་དེ་བཞིན་ཉིད་བལྟ་ལྟ་བ་ལྐུགས། །བདེ་བའི་ཤུལ་ལམ་འདོད་པ་ལམ་ཐག་<milestone unit="line" n="289.5"/>རིང་། །བསྲུང་དང་མི་བསྲུང་གཉིས་ཀྱི་དམ་ཚིག་ཉམས། །སྤྱད་དང་མི་སྤྱད་འཛིན་པས་ཐར་ལམ་འགགས། །བལྟ་དང་མི་བལྟར་མཐོང་བའི་དམ་པ་བརླག །བསྒོམ་དང་མི་བསྒོམ་གཉིས་ཀྱི་རྟོག་མཐའ་མེད། །རྨད་<milestone unit="line" n="289.6"/>བྱུང་འདི་ལ་འདི་རྣམས་སྤྱིར་གྱུར་པས། །རྨད་བྱུང་མཛོད་ཆེན་ངོ་བོ་ཉིད་ལས་ཉམས། །རྨད་བྱུང་བྱང་ཆུབ་སེམས་ཀྱི་རང་བཞིན་ནི། །ཆོས་ལམ་མི་འཛིན་ཡོད་མེད་མཐའ་ལས་འདས། །འདས་པ་ཉིད་ཀྱང་ཡེ་ཤེས་<milestone unit="page" n="290"/><milestone unit="line" n="290.1"/>ཉིད་ཡིན་པས། །འདས་དང་མ་འོངས་ཀུན་ལས་ཡེ་ནས་འདས། །སྟོན་པའི་བསྟན་པ་འདི་ཡི་དོན་མི་རྙེད། །གཞན་ལས་རྣ་བའི་ཐོས་སུ་དངོས་པོ་དག །ལྕེ་ཡི་དབང་པོས་བརྗོད་དུ་ཐ་སྙད་བྲལ། །སྟོན་པའི་གསུངས་པ་<milestone unit="line" n="290.2"/>ཆོས་ལམ་འཁྲུལ་པ་སྟེ། །ཇི་ལྟར་བཤད་ཀྱང་རྨད་བྱུང་དོན་མི་རྙེད། །ཟླ་བ་ཚེས་གཅིག་མཁའ་ལ་ཤར་བ་ལ། །མཛུབ་མོས་མཚོན་པས་མཐོང་ཚུལ་ཙམ་དུ་འཛིན། །དྲང་སྲོང་ཆེན་པོ་རྣམས་ཀྱིས་དོན་སྤྱད་པ། །ཚིག་ཏུ་<milestone unit="line" n="290.3"/>བརྗོད་པས་ངོ་བོ་ཉིད་ལས་ཉམས། །ཡིད་ལ་བསམས་པས་ཆད་པའི་མཐར་ཡང་འགྲོ། །མེད་པའི་སྙིང་པོ་ལས་ནི་ཡོད་པའི་སྙིང་། །དེ་བཞིན་དེ་བཞིན་དེ་བཞིན་གྱི་ནར་བཞག །རྨད་བྱུང་བྱང་ཆུབ་སྐུ་ཡི་རང་བཞིན་<milestone unit="line" n="290.4"/>ཏེ། །འདི་ལྟའི་དོན་ལ་སངས་རྒྱས་རྟག་ཏུ་བཞུགས། བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད་ལས། དོན་དམ་པའི་སེམས་ཀྱི་རང་བཞིན་དང་། མདོ་སྡེའི་མཛོད་དང་། ཐེག་པ་ཆེན་པོའི་མཛོད། ལྟ་སྤྱོད་དང་གོལ་ས་<milestone unit="line" n="290.5"/>གཅད་པ་དང་། ཉིད་ཀྱི་རང་བཞིན་བསྟན་པའི་ལེའུ་སྟེ་བདུན་པའོ།། །།དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས། སྐྱོན་གྱིས་མི་གོས་པའི་དོན་གྱིས་བརྗོད་པར་བྱས་པ། རྨད་བྱུང་བྱང་ཆུབ་སེམས་ལ་<milestone unit="line" n="290.6"/>མཉམ་འཇོག་ཚེ། །ལུས་སེམས་སངས་རྒྱས་ཡིན་པར་བྱ་དགོས་ཤིང་། །ཕྱི་རོལ་དོན་ལ་མི་རྟོག་སངས་རྒྱས་ཉིད། །མཚན་དཔེས་བརྒྱན་པ་མ་ཡིན་ནམ་མཁའི་ཚུལ། །དེ་འདས་དབང་པོའི་སྤྱོད་ཡུལ་གང་ཡང་<milestone unit="page" n="291"/><milestone unit="line" n="291.1"/>༄༅། །མིན། །དབང་པོའི་རྣམ་ཤེས་དེ་ལྟ་དེ་བཞིན་དུ། །དབང་པོའི་རྣམ་པར་ཤེས་པ་དེ་གསུམ་པོ། །ཡུལ་དང་མི་འབྱེད་དེ་བཞིན་ལྷུག་པར་བཞག །གསུམ་པོ་ཡུལ་ལ་ཡན་པ་མི་ལྟུང་བར། །གང་ཡང་མིན་<milestone unit="line" n="291.2"/>པའི་རང་བཞིན་དེ་ཙམ་ལ། །ལུས་སེམས་མི་བཅོས་ཀློང་དེར་རང་བཞིན་བཞག །དེ་འདྲའི་ཀློང་ལ་རྨད་བྱུང་ཉིད་གནས་པས། །མཐའ་གཉིས་སྐྱོན་གྱིས་གོས་པར་ཡོངས་མི་འགྱུར། །སྔ་ཕྱིའི་རྒྱལ་བ་སེམས་ཅན་ལུས་<milestone unit="line" n="291.3"/>གནས་ཚེ། །འཆི་བའི་དུས་ཚེ་བག་ཆགས་འདི་ལྡན་པས། །དེ་མཐུས་སེམས་ཅན་སྙིང་པོ་རྒྱལ་བར་འགྱུར། །རྨད་བྱུང་བྱང་ཆུབ་སེམས་དང་བདག་ལྡན་ན། །རིགས་དྲུག་ཉན་ཐོས་དག་ཏུ་མི་མཐོང་བས། །རིགས་དྲུག་<milestone unit="line" n="291.4"/>ཉན་ཐོས་དག་ཏུ་བསད་པ་མེད། །སེམས་ཅན་ཉན་ཐོས་དག་ཏུ་སུས་མཐོང་བ། །དེ་ལ་སྐྱོན་གོས་སྡིག་ཀྱང་ཡོད་པར་གསུངས། །དཔེར་ན་རྨི་ལམ་ན་ནི་མི་བསད་ཚེ། །བསད་པའི་ཚེ་ན་སྡིག་གིས་མི་འཇིགས་<milestone unit="line" n="291.5"/>ལ། །རྨད་བྱུང་བྱང་ཆུབ་སེམས་ཀྱི་དོན་ཤེས་ན། །དོན་དེ་བདག་ལ་ལྡན་པར་གྱུར་པའི་ཚེ། །རྨི་ལམ་སད་འདྲ་སྡིག་པས་གོས་མི་འགྱུར། །རྨད་བྱུང་བྱང་ཆུབ་སེམས་ཀྱི་མཐུར་ལྡན་ན། །མ་དང་སྲིང་མོ་བུ་མོ་ལ་སོགས་<milestone unit="line" n="291.6"/>རྣམས། །རྨད་བྱུང་ཉིད་ལས་གཞན་དུ་མཐོང་བ་མིན། །དེ་འདྲ་སྦྱར་བ་དམ་ལ་ཉིད་ལ་སྦྱར། །མ་སྲིང་བུ་མོར་མཐོང་བ་འཆིང་བའི་རྒྱུ། །དཔེར་ན་རྨི་ལམ་ན་ནི་མ་སྲིང་སྦྱར་བྱས་པས། །སད་པའི་ཚེ་ན་ལན་གྱིས་མི་<milestone unit="page" n="292"/><milestone unit="line" n="292.1"/>འཇིགས་སོ། །ཡང་དག་དོན་ཤེས་རྨི་ལམ་སད་འདྲ་སྟེ། །ཡུལ་དུ་སྐྱོན་གྱིས་གོས་པར་འགྱུར་མི་སྲིད། །རྨད་བྱུང་བྱང་ཆུབ་སེམས་ཀྱི་དོན་ལྡན་ན། །དཀྱིལ་འཁོར་ཕྱག་རྒྱ་བཞི་ལྡན་མཐོང་མི་འགྱུར། །དཀྱིལ་འཁོར་<milestone unit="line" n="292.2"/>ཕྱག་རྒྱའི་དཀྱིལ་འཁོར་སུས་མཐོང་བ། །དེ་ལ་ཕྱག་རྒྱའི་དཀྱིལ་འཁོར་ལྡན་པས་ན། །རྨད་བྱུང་དེ་ལ་མཚུངས་པར་ཡོངས་མ་གསུངས། །དཔེར་ན་རྨི་ལམ་ན་ནི་དེ་བཞིན་གཤེགས་སྐུ་མཐོང་། །སད་པས་བདག་ཏུ་<milestone unit="line" n="292.3"/>སྣང་ལས་གཞན་མེད་དེ། །དེ་བཞིན་ཕྱག་རྒྱ་བསྒོམ་པའི་དཀྱིལ་འཁོར་བས། །མཚན་མ་ཉིད་ལས་བྱང་ཆུབ་གཏིང་མ་རྙེད། །དཀྱིལ་འཁོར་མ་ཡིན་རྨད་བྱུང་བྱང་ཆུབ་ལ། །དཀྱིལ་འཁོར་མཚན་མའི་སྐྱོན་གྱིས་གོས་མི་<milestone unit="line" n="292.4"/>འགྱུར། །རྨད་བྱུང་བྱང་ཆུབ་སེམས་གང་སུ་ལྡན་པ། །དགེ་རྩར་མི་སྤྱོད་དགེ་བར་མཐོང་མི་འགྱུར། །དགེ་རྩར་མཐོང་བ་དེ་ལ་སྐྱོན་ཡོད་འགྱུར། །དགེ་རྩར་མ་མཐོང་བ་ཉིད་བྱང་ཆུབ་མཆོག །རྨི་ལམ་ན་ནི་དགྲ་དང་<milestone unit="line" n="292.5"/>འགྲོགས་པ་མཐོང་། །སད་པའི་དུས་ན་དེ་དང་འགྲོགས་མི་འགྱུར། །དགེ་རྩས་འཇིག་རྟེན་འདི་ཡི་སྙན་ངག་ཐོག །རྨད་བྱུང་བྱང་ཆུབ་སེམས་ཀྱིས་མ་ཟིན་ན། །སྡུག་བསྔལ་སྐྱེ་གཞི་འབྲས་བུ་རྨི་ལམ་འདྲ། །སེམས་<milestone unit="line" n="292.6"/>ཅན་རྣམས་ལ་སྙིང་རྗེ་བརྩེ་མེད་ཅིང་། །མཚམས་མེད་ལྔ་སྤྱོད་ཉེ་ལྔ་མི་ཚངས་སྤྱོད། །འདོད་ཡོན་ལྔ་རོལ་གཞན་ལྔ་སློང་མི་བྱེད། །རྟག་ཏུ་བདག་མཆོད་གཞན་དུ་མི་རིགས་པ། །རྨད་བྱུང་བྱང་ཆུབ་ཐེག་ཆེན་དམ་ཚིག་<milestone unit="page" n="293"/><milestone unit="line" n="293.1"/>༄༅། །ཡིན། །དུག་ལྔས་འཁོར་བའི་རྒྱུན་སྤྱོད་བྱེད་པ་ཡང་། །རྨད་བྱུང་བྱང་ཆུབ་ཉིད་དུ་ཡང་དག་གསུངས། །འདོད་ཅིང་ཆགས་པའང་རྨད་བྱུང་བྱང་ཆུབ་ང་། །གཞན་ལ་སྡང་བའི་ཞེ་སྡང་རྨད་བྱུང་ང་། །དེ་<milestone unit="line" n="293.2"/>བཞིན་འཁོར་བ་གཏི་མུག་རྨད་བྱུང་བྱང་ཆུབ་ང་། །བདག་ཡོད་གཞན་མེད་ང་རྒྱལ་རྨད་བྱུང་ང་། །གཞན་སྡུག་ཐེག་པ་གཞན་ལ་ཕྲག་དོག་ང་། །ཇི་སྐད་བརྗོད་པའི་དོན་དམ་ཀུན་རྫོབ་ངའོ། །ཡི་དམ་མགྱོགས་པས་<milestone unit="line" n="293.3"/>དུས་མཐའ་མེད་སྤྲོས་ཀྱང་། །རྨད་བྱུང་སྐུ་ལ་གར་ཡང་ཕྱིན་པ་མེད། །སངས་རྒྱས་ཀུན་གྱི་ནོར་བུ་དྲི་མེད་ཐུགས། །རྡོ་རྗེ་སེམས་དཔའ་ཉིད་ཀྱི་ཐུགས་ལ་གནས། །བསྐལ་པ་འབུམ་གྱི་མེས་ཀྱང་བསྲེག་ཏུ་མེད། །སྲིད་<milestone unit="line" n="293.4"/>པ་གསུམ་གྱི་ཆུས་ཀྱང་བཀྲུ་རུ་མེད། །འདི་ཞེས་བསྟན་དུ་བདེ་གཤེགས་རྣམས་ལ་མེད། །སྲིད་པ་འབྱུང་བའི་སྔོན་དུ་སངས་རྒྱས་ཏེ། །ཐམས་ཅད་རྨད་བྱུང་བྱང་ཆུབ་སེམས་ཉིད་ཀྱང་། །སྐྱོན་དང་སྒྲོ་གཞི་གདོད་<milestone unit="line" n="293.5"/>ནས་རྣམ་པར་དག །བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད་ལས། སྐྱོན་གདོད་ནས་རྣམ་པར་དག་པའི་ལེའུ་སྟེ་བརྒྱད་པའོ།། །།དེ་ནས་སེམས་དཔའ་ཆེན་པོ་རྡོ་རྗེ་ཐེག་པ་ལ་སོགས་པས། ཡངས་པ་ཆེན་པོ་ལ་<milestone unit="line" n="293.6"/>བཅོམ་ལྡན་འདས་མཚན་མ་ཉིད་གསལ་བར་བཞག་ནས། །མཚན་མ་རྣམ་པར་གྲོལ་བའི་ཐབས་བཀའ་སྩལ་དུ་གསོལ། །ཞེས་གསོལ་པས། དོན་མཉེས་ཏེ་བརྗོད་པ། མཚན་ཅན་མཚན་དཔེས་བརྒྱན་པ་བསྒོམ་པ་<milestone unit="page" n="294"/><milestone unit="line" n="294.1"/>ཡི། །ཡང་དག་བདེ་བའི་དཀྱིལ་འཁོར་སྙིང་པོ་ཉིད། །མཐོང་བ་ཉིད་དུ་དེ་བཞིན་གཤེགས་པས་གསུངས། །རྨད་བྱུང་ཉིད་ཀྱི་སྐུ་ལ་བལྟ་འདོད་པས། །བློ་དམན་བྱང་ཆུབ་སེམས་དཔས་བསླབ་ཏུ་རུང་། །མཚན་མ་<milestone unit="line" n="294.2"/>མཚན་མ་མེད་པའི་ཚིག་ལས་འདས། །ཉིད་ཀྱིས་བརྗོད་པར་བྱ་བ་བརྗོད་པ་མེད། །འགྲུས་དང་གསང་བའི་ཆོས་གཉིས་བསྒོམ་དགོས་ཏེ། །གསང་བའི་གསང་མཆོག་བྱང་ཆུབ་སེམས་ཉིད་འདི། །རང་བྱུང་དག་པའི་<milestone unit="line" n="294.3"/>དཀྱིལ་འཁོར་རིན་པོ་ཆེ། །སྤྲུལ་པའི་འབྱུང་འཇུག་ཉི་རྡུལ་ཚུལ་དུ་འཁྲུག །རང་བྱུང་མཆོག་གི་ཕྱག་རྒྱ་རྒྱ་པོ་ཆེ། །བློ་དམན་བྱིས་པ་རྣམས་ཀྱིས་བསླབ་ཏུ་རུང་། །འབྲས་བུ་གསང་སྔགས་བསྒོམ་པའི་ཚིག་རྣམས་<milestone unit="line" n="294.4"/>ལས། །རྨད་བྱུང་ཡེ་ནས་སངས་རྒྱས་བསྟན་པ་འདི། །སྐྱེ་མེད་སངས་རྒྱས་ཀུན་གྱི་མེས་ཆེན་པོ། །བསྐལ་པའི་མེ་བཞིན་གཅིག་ཏུ་གནས་པ་ལས། །ཆོས་རྣམས་མ་ལུས་ཆོས་སོ་ཅོག་པ་རྫུན། །ཐམས་ཅད་རྫུན་པར་<milestone unit="line" n="294.5"/>ཤེས་ན་འཇིགས་དང་བྲལ། །ངོ་བོ་ཉིད་ཀྱི་ཆོས་རྣམས་མ་ལུས་སྟོང་། །གལ་ཏེ་ངོ་བོ་ཉིད་ཀྱི་ཆོས་སྤངས་ན། །སྤྱིན་ལ་སོགས་པས་མཐོ་རིས་སྐྱེ་སྲིད་ཀྱང་། །མཐར་ཟད་འབྲས་བུ་བརླག་པ་ཉིད་དུ་འགྱུར། །ངོ་བོ་ཉིད་<milestone unit="line" n="294.6"/>ཀྱིས་སྟོང་པའི་ཆོས་ཉིད་ལ། །མི་ཆགས་མི་གནས་དེ་ཉིད་མྱ་ངན་འདས། །རྨད་བྱུང་བྱང་ཆུབ་སེམས་ཀྱི་རང་བཞིན་ནི། །ངོ་བོ་ཉིད་འདས་ལམ་རྫོགས་རྣམ་པར་དག །སངས་རྒྱས་མི་འདོད་སངས་རྒྱས་ས་ལས་<milestone unit="page" n="295"/><milestone unit="line" n="295.1"/>༄༅། །འདས། །སངས་རྒྱས་སྤྲོས་ལས་དགའ་ལ་ཕྱག་རྒྱ་གསུམ། །ཆོས་རྣམས་ཀུན་གྱི་རང་བཞིན་གཉིས་སུ་མེད། །ཆོས་ཀྱི་རང་བཞིན་གཅིག་ཏུ་ཟད་པ་ཡིན། །རང་བཞིན་གཅིག་པ་ཉིད་ཀྱང་ཡོད་མིན་<milestone unit="line" n="295.2"/>ཏེ། །རང་བཞིན་ཉིད་ཀྱིས་གནས་ཤིང་ཆགས་པ་མེད། །མཚན་མ་ཅན་གྱི་ཆོས་ནི་འཇིག་རྟེན་གྱི། །ལམ་དང་འབྲས་བུ་ཡིན་ཏེ་ཟད་ཡོད་ཕྱིར། །བླ་ན་མེད་པའི་འབྲས་བུ་ཐོབ་མི་འགྱུར། །རྨད་བྱུང་འདི་ནི་ཆོས་ཀྱི་རང་<milestone unit="line" n="295.3"/>བཞིན་དང་། །གཅིག་པ་ཉིད་ཀྱང་མི་འདོད་དབྱིངས་ལས་འདས། །སངས་རྒྱས་ཕྱག་རྒྱ་མི་འདོད་ཡེ་རྒྱས་བཏབ། །ཁམས་གསུམ་ཡེ་ནས་སངས་རྒྱས་ཆོས་སྐུར་ཞི། །མྱ་ངན་འདས་པ་འདས་པ་ཉིད་ཀྱང་འདས། །ཡོན་<milestone unit="line" n="295.4"/>ཏན་ཉིད་ཀྱི་ཕུང་པོ་རྡོ་རྗེའི་སྐུ། །ཅི་ཡང་འདུ་འབྲལ་མེད་པའི་བརྩོན་འགྲུས་ཅན། །ངོ་བོ་ཉིད་སྐུ་ཟག་མེད་རང་བཞིན་བྲལ། །གཞལ་ཡས་མེ་འོད་འབར་བའི་དཀྱིལ་འཁོར་ཅན། །ཉི་མ་འབུམ་གྱི་གཟི་ལྟར་འཕྲོ་བའི་<milestone unit="line" n="295.5"/>བདག །ཆོས་ཀྱི་ལམ་ལ་འཇུག་པའི་མི་ཞིག་གིས། །ལུས་དང་སེམས་ལ་བསླབ་པ་ཆེར་བྱས་ཏེ། །ཕྱི་རོལ་སངས་རྒྱས་མི་བཙལ་རྙེད་མི་འགྱུར། །སེམས་ཅན་ཉིད་ནི་ཀུན་ཏུ་བཟང་པོར་གསུངས། །ནང་གི་ནང་ལ་དེ་<milestone unit="line" n="295.6"/>བཞིན་བལྟ་བར་བྱའོ། །བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད་ལས། མཚན་མ་མེད་པ་གྲུབ་པ་དང་། ཐེག་པ་ཆེན་པོ་ལ་ཁྱད་པར་འཕགས་པའི་ལེའུ་སྟེ་དགུ་པའོ།། །།དེ་ནས་བཅོམ་ལྡན་འདས་དཔལ་ཀུན་<milestone unit="page" n="296"/><milestone unit="line" n="296.1"/>ཏུ་བཟང་པོས་ཉིད་ལ་ཉིད་བརྗོད་པར་བྱས་པ། ཀུན་ཏུ་བཟང་པོ་བདེ་བ་ཆེན་པོའི་སྐུ། །སྐུ་གསུང་ཐུགས་ཀྱི་དཀྱིལ་འཁོར་ཆེན་པོར་ནི། །འཁོར་བ་ཆོས་ཀྱི་འཁོར་ལོ་རབ་ཏུ་བསྐོར། །བྱང་ཆུབ་སེམས་ལ་སྦྱོར་བ་མ་<milestone unit="line" n="296.2"/>ཡིན་པར། །འཁོར་བའི་འཁོར་ལོ་བསྐོར་བ་རྡུལ་ཡང་མེད། །ཡང་དག་ཡེ་སངས་རྒྱས་པ་མ་གཏོགས་པར། །དམྱལ་བའི་མིང་མེད་མ་རིག་པའང་མེད། །དུས་གསུམ་བདེ་བར་གཤེགས་པ་ཐམས་ཅད་དང་། །རིགས་<milestone unit="line" n="296.3"/>དྲུག་འཇིག་རྟེན་འབྱུང་བ་ལྔ་སོགས་རྣམས། །བྱང་ཆུབ་སེམས་ཀྱི་རིན་ཆེན་སྒྲོམ་དུ་བླུག །དོག་འཚེར་མི་མངའ་ཐིགས་པས་སྣོད་བཀང་ཚུལ། །ཨེ་མ་རེ་མཛེས་བདག་ཉིད་བསྟན་པའི་ཆོས། །བྱང་ཆུབ་སེམས་ཀྱི་ཆོས་<milestone unit="line" n="296.4"/>གཅིག་མ་གཏོགས་པར། །ཆོས་དང་ཆོས་གཞན་མེད་པ་ངོ་མཚར་ཆེ། །སེམས་ཀྱི་རང་བཞིན་གནས་མེད་ཡུལ་མེད་པར། །དུས་གསུམ་སངས་རྒྱས་ཆགས་པ་ངོ་མཚར་ཆེ། །རང་རིག་བྱང་ཆུབ་སེམས་ལས་མ་གཏོགས་<milestone unit="line" n="296.5"/>པའི། །ཀུན་བཟང་གཞན་ནས་རྙེད་པར་མི་འགྱུར་བས། །སྔོན་ཆད་མ་རིག་མ་མཐོང་ངོ་མཚར་ཆེ། །བདེན་གཉིས་རྒྱུ་འབྲས་ཡོངས་ཀྱི་ས་མེད་པ། །བསླུ་བའི་རྨི་ལམ་བཞིན་གྱི་ཀུན་རྫོབ་སྦྱོད། །དོན་དམ་བདེན་པ་མ་<milestone unit="line" n="296.6"/>རྟོགས་ངོ་མཚར་ཆེ། །འཆིང་བྱེད་དམྱལ་རྒྱུ་དུག་ལྔ་གཞན་རྟོགས་པས། །བྱངཆུབཆེནཔོའིབྱངཆུབ་ཆེན་པོ་སྲ །དུག་ལྔ་རྒྱས་པར་གྱུར་པ་ངོ་མཚར་ཆེ། །སྡུག་བསྔལ་སྡིག་པ་མི་དགེ་ཅི་སྤྱད་ཀྱང་། །རྣམ་གྲོལ་བླ་<milestone unit="page" n="297"/><milestone unit="line" n="297.1"/>༄༅། །མེད་སངས་རྒྱས་ཉིད་ཡིན་པས། །སད་བཞིན་སྐྱོན་གྱིས་མ་གོས་ངོ་མཚར་ཆེ། །དམྱལ་རྒྱུ་མི་དགེ་སྣ་ཚོགས་སྤྱད་པ་དང་། །མི་གཙང་ཟས་ཟོས་བཤང་བ་ཀུན་སྦྱར་ཡང་། །ཀུན་ཏུ་བཟང་པོའི་སྤྱོད་པ་<milestone unit="line" n="297.2"/>བདག་ཉིད་པས། །རྒྱུ་ཡི་འབྲས་བུར་མི་སྨིན་ངོ་མཚར་ཆེ། །ཉམ་ང་མནར་མེད་དམྱལ་བའི་གནས་རྣམས་ཀྱང་། །ཀུན་ཏུ་བཟང་མོའི་བྷ་གའི་མཁའ་ཀློང་ལས། །དམྱལ་བའི་གནས་མེད་བྱང་ཆུབ་སེམས་ཀྱི་<milestone unit="line" n="297.3"/>ལམ། །བདེ་ལྡན་བདེ་ལ་གནས་པ་ངོ་མཚར་ཆེ། །གནོད་སྦྱིན་སྲིན་པོ་ལ་སོགས་འབུམ་གྱིས་ཀྱང་། །བླ་མེད་བྱང་ཆུབ་སེམས་ཀྱི་རང་བཞིན་ལ། །བཟུང་ཞིང་འཇོམས་དང་ཐོབ་པར་མི་འགྱུར་གྱི། །མ་བསྡུས་རང་<milestone unit="line" n="297.4"/>བཞིན་བསྡུས་པ་ངོ་མཚར་ཆེ། །ཨེ་མ་རབ་ཏུ་གསང་བའི་ཆོས་ཆེན་པོ། །དེ་བཞིན་གཤེགས་པས་གསུངས་པ་གང་ཡང་མེད། །ཐིག་ལེ་ཡོངས་ཀྱི་ཐེག་པ་མི་མཉམ་སྟེ། །གཞན་དང་ཐུན་མོང་མ་ཡིན་ངོ་མཚར་<milestone unit="line" n="297.5"/>ཆེ། །སྔགས་ཀྱི་ཕྲེང་བ་ལུ་གུ་རྒྱུད་ཚུལ་དུ། །བསྐྱེད་དང་སྤྲོ་དང་བསྡུ་དང་སྤྱན་དྲངས་དང་། །མཆོད་དང་འདོད་གསོལ་དོན་གྱི་ཕྱིར་བཞག་ན། །རེ་སྨོན་ཐུབ་ཆོད་རྩོལ་བྲལ་ལས་འདས་པའི། །ཐེག་པའི་རྒྱལ་པོ་རྒྱུ་<milestone unit="line" n="297.6"/>འབྲས་ཡེ་དག་པས། །དེ་བཞིན་དེ་བཞིན་དེ་ལ་མཉམ་གནས་པས། །ཆོ་ག་ཕྲེང་བར་གྱུར་པ་ངོ་མཚར་ཆེ། །མིང་གཟུགས་མཉམ་བཞག་ཡེ་ནས་སྔགས་ཚིག་གོ །མ་འགགས་སྐྱེ་དང་བྲལ་བའི་བྱང་ཆུབ་སེམས། །ཡེ་<milestone unit="page" n="298"/><milestone unit="line" n="298.1"/>ཤེས་དགེ་བ་ཡོངས་པའི་དཀྱིལ་འཁོར་ཉིད། །བྱང་ཆུབ་རྒྱུ་འབྲས་ཡོངས་ཀྱི་འདོད་མིན་པས། །རྨད་བྱུང་བྱང་ཆུབ་བདག་ཉིད་ཆེན་པོ་ནི། །དུས་གསུམ་གཤེགས་པ་ཀུན་གྱི་བདག་ཉིད་དང་། །སེམས་ཅན་རྣམས་ཀྱི་<milestone unit="line" n="298.2"/>སེམས་ཡིན་ནོ། །ཡེ་ནས་མ་སྐྱེས་རྒྱུ་འབྲས་ཟག་པ་མེད། །རང་བཞིན་རྣམ་པར་དག་པའི་དེ་མའང་མེད། །རྡོ་རྗེ་སེམས་དཔའི་གདན་ཆེན་གདན་ཆེན་ལ། །མཚན་མེད་མི་འགྱུར་ནམ་མཁའ་བཞིན་དུ་རྒྱས། །རྡོ་རྗེ་<milestone unit="line" n="298.3"/>སེམས་དཔའ་ཉིད་ཀྱང་ང་ཡི་རོལ། །ཆོས་ཀྱི་མཚན་ཉིད་ཐམས་ཅད་རྣམ་པར་དག །ཐུགས་ཀྱི་དཀྱིལ་འཁོར་ཐུགས་ཀྱི་དཀྱིལ་འཁོར་མཆོག །སྐུ་ཡི་སྐུ་སྟེ་ཀུན་ལ་རོལ་མཛད་སྐུ། །ནོར་བུ་བསམ་ཤིང་རིན་ཆེན་སྒྲོམ་<milestone unit="line" n="298.4"/>རྣམས་ལས། །ལོངས་སྤྱོད་སྣ་ཚོགས་འབྱུང་བའི་ས་བོན་ཉིད། །སྒྱུ་འཕྲུལ་མཁན་བཞིན་ཐམས་ཅད་འཕྲུལ་པར་མཛད། །སྐྱེ་བ་མེད་ལས་ཐམས་ཅད་ཀུན་སྐྱེས་ཤིང་། །སྐྱེས་པ་ཉིད་ན་ཅིར་ཡང་འགག་པ་མེད། །རྟག་<milestone unit="line" n="298.5"/>པ་ཀུན་རོལ་ཀུན་བྱས་འཕྲུལ་པོ་ཆེ། །ཀུན་བཟང་བདག་ཉིད་སྐུ་ལ་ངོ་མཚར་ཆེ ཨེ་མའོ་རེ་མཛེས་ཐེག་མཆོག་ཁྱད་པར་ཅན། །བྱར་མེད་བྱ་བྲལ་བྱ་བྱེད་ཆོས་དང་བྲལ། །ཇི་ལྟར་གནས་ཀྱང་རྫོགས་པ་ཆེན་པོའི་<milestone unit="line" n="298.6"/>ངང་། །སྒྱུ་དྲའི་དཀྱིལ་འཁོར་ལུས་དང་མཐུན་པ་ཡིན། །དངོས་མེད་ངོ་བོ་ཉིད་ཀྱི་ཞི་བ་ལས། །སྐུ་ལྔའི་དཀྱིལ་འཁོར་གསལ་བ་ངོ་མཚར་ཆེ། །ཡེ་ནས་རྣམ་པར་དག་པའི་རང་བཞིན་ལས། །ཡེ་ཤེས་འོད་དུ་འབར་བ་<milestone unit="page" n="299"/><milestone unit="line" n="299.1"/>༄༅ ངོ་མཚར་ཆེ། །བསྐལ་པའི་མེ་བཞིན་ཐམས་ཅད་བསྲེག་པ་ལ། །ཐམས་ཅད་མ་ལུས་འདུས་པ་ངོ་མཚར་ཆེ། །རལ་གྲི་བཞིན་དུ་ཐམས་ཅད་གཅོད་པ་ལ། །ཐམས་ཅད་མ་ལུས་འདུལ་བ་ངོ་མཚར་<milestone unit="line" n="299.2"/>ཆེ། །འཁོར་ལོ་འཁོར་བ་བཞིན་དུ་ཅི་ཡང་མ་བསྐོར་བར། །ཐམས་ཅད་མ་ལུས་བསྲུང་བ་ངོ་མཚར་ཆེ། །ཐམས་ཅད་མ་ལུས་ཀུན་བཟང་ཉིད་ཀྱི་ངང་། །བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད་ལས། རྒྱུད་ཀྱི་བདག་<milestone unit="line" n="299.3"/>པོ་ཉིད་ཀྱིས་རྒྱུད་བཤད་པ་ལ་ངོམས་པའི་ལེའུ་སྟེ་བཅུ་པའོ།། །།དེ་ནས་བཅོམ་ལྡན་འདས་རྡོ་རྗེ་སེམས་དཔའ་ལ་སོགས་པ་རྣམས་ཀྱིས་ཕྱག་བཙལ་བསྟོད་པ། །བསླབ་བྱ་ཐམས་ཅད་རྣམ་པར་འཇིག་མཛད་<milestone unit="line" n="299.4"/>པ། །མགོན་པོ་མཆོག་འཛིན་མི་གཡོ་བདེ་ཆེན་སྐུ། །ངོ་མཚར་ཐབས་ཆེན་སྟོན་པའི་དཔའ་བོ་ལ། །དུས་གསུམ་རྟག་པར་འདུད་པའི་བཞིན་ཕྱག་འཚལ། །ཆེ་བ་ལྔ་རྫོགས་སངས་རྒྱས་སྙིང་པོ་ལ། །སངས་རྒྱས་མ་<milestone unit="line" n="299.5"/>ལུས་ཐམས་ཅད་འདུས་པར་བགྱི། །བལྟ་བ་མི་སྤུང་སྐུ་ལ་ངོམས་པར་བལྟ། །འདུ་འབྲལ་མེད་པའི་སྤྱོད་པ་ལྷག་པར་འཛིན། །འདི་ལ་མོས་པའི་སངས་རྒྱས་ཐམས་ཅད་ལ། །སྐུ་ལ་བསྟོད་པ་བཞིན་དུ་ཕྱག་ཀྱང་<milestone unit="line" n="299.6"/>འཚལ། །བྱང་ཆུབ་སེམས་དཔའ་འདི་ལ་སུ་མོས་པའི། །སེམས་ཅན་དེ་ལའང་རྟག་པར་བཞིན་ཕྱག་འཚལ། །ངོ་མཚར་རྨད་ཀྱི་ཆོ་འཕྲུལ་སྟོན་པ་ཡི། །ཁམས་གསུམ་ཡོངས་སྒྲོལ་སེང་གེའི་རྒྱལ་པོ་ལ། །ཡང་ནས་ཡང་<milestone unit="page" n="300"/><milestone unit="line" n="300.1"/>དུ་འདུད་ཅིང་ཕྱག་ཀྱང་འཚལ། །མཁའ་ལྟར་དགོས་པ་སྐུ་ལས་འཆར་བའི་སྐུ། །དཔེ་མེད་མཁའ་འདྲའི་བརྡལ་བ་ཆེན་པོ་ལ། །ཡང་ནས་ཡང་དུ་འདུད་ཅིང་ཕྱག་ཀྱང་འཚལ། །རྣམ་གྲོལ་ཡེ་གྲོལ་འཁོར་བ་ཀུན་གྲོལ་<milestone unit="line" n="300.2"/>བས། །གྲོལ་བའི་རྒྱས་པོ་མི་གཏོང་འདུད་པར་བགྱི། །དངས་སྙིགས་བླང་དོར་མེད་པ་གཅིག་པུ་བ། །རྒྱུ་འབྲས་མི་འབྱེད་རྣམ་པར་དག་པའི་ཆོས། །རྣམ་ཐར་ལམ་དང་མི་མཐུན་རྣམ་གྲོལ་ཆོས། །ཟབ་མོ་ཟབ་མོ་དམ་<milestone unit="line" n="300.3"/>པ་འབྲས་བུའི་ཆོས། །འདི་འཆང་ཀློག་དང་གུས་དང་སེམས་པ་དང་། །དད་མོས་ཁ་གསགས་མ་ཡིན་རྣལ་མ་ལ། །འདུད་ཅིང་འདུད་ཅིང་བཞིན་ཕྱག་འཚལ་བར་བགྱི། །ཞེས་རྒྱུད་དང་རྒྱུད་ཀྱི་བདག་པོ་ལ་བསྟོད་<milestone unit="line" n="300.4"/>པས། ཁུད་ཀྱི་སྟོན་པ་རྡོ་རྗེ་སེམས་དཔའ་ཉིད་ལ་གཟིགས་ཏེ། །སྤྱན་བགྲད་ཞལ་གདངས་ནས། རྡོ་རྗེ་སེམས་དཔའ་ཁྱོད་ལས་ལྷག་མེད་དེ། །བྱང་ཆུབ་རྙེད་དཀའ་དེ་ཉིད་ཁྱོད་ཀྱི་སྐུ། །དུས་གསུམ་སངས་རྒྱས་<milestone unit="line" n="300.5"/>རྣམས་ཀྱིས་རྟོགས་དཀའ་བའི། །གཉིས་མེད་རང་བཞིན་གནས་པའི་ཆོས་འདི་ལ། །འདི་ལས་སངས་རྒྱས་གཞན་ན་ཡོད་མ་ཡིན། །ང་ལ་རྩོལ་བའི་དོན་ཆེན་ཡེ་མིན་པས། །མི་གཡོ་རང་བཞིན་གནས་པའི་སྨན་ཆེན་<milestone unit="line" n="300.6"/>འདིས། །སངས་རྒྱས་སེམས་ཅན་མ་ལུས་ཐམས་ཅད་ཀྱང་། །མཐོང་བ་ཙམ་གྱིས་རྣམ་དག་གྲོལ་བྱའི་ཕྱིར། །རྨད་བྱུང་བྱང་ཆུབ་སེམས་ནི་གཏད་དོ་གཏད། །ཐུགས་ཀྱི་ཐུགས་ཏེ་ཡེ་ཤེས་ཉི་མ་ཡི། །འཁོར་ལོ་ཉིད་ལས་<milestone unit="page" n="301"/><milestone unit="line" n="301.1"/>༄༅། །འོད་ཀྱི་ཟེར་བསྐྱོད་པ། །ཐུགས་ཀྱི་དཀྱིལ་དུ་བསྟིམ་ལ་འཁོར་ལོ་བསྐོར། །སྙིང་པོ་མཐའ་མེད་རྣམ་པར་དག་པའི་རྒྱུད། །ལྕེ་ཡི་རྩེ་མོ་ལས་བྱུང་སྒྲོན་མ་འབར་བ་དག །ཡེ་ཤེས་དག་པའི་སྒྲོམ་དུ་སྦ་བར་<milestone unit="line" n="301.2"/>བྱའོ། །བྱང་ཆུབ་ཀྱི་སེམས་རྨད་དུ་བྱུང་བའི་རྒྱུད་ལས། རྒྱུད་ཀྱི་བདག་པོ་ལ་བསྟོད་པ་དང་། རྒྱུད་ལ་བསྟོད་པ་དང་། བདག་པོས་རྒྱུད་གཏད་པ་དང་། གདམས་ངག་ལ་བཟླ་བལི་ལེའུ་སྟེ་བཅུ་གཅིག་<milestone unit="line" n="301.3"/>པའོ།། །།རྒྱུད་ཀྱི་རྒྱལ་པོ་ཆོས་ཐམས་ཅད་ཀྱི་རྨད་དུ་བྱུང་བ་རྫོགས་སོ།། །།བྱང་ཆུབ་ཀྱི་སེམས་རྨད་དུ་བྱུང་བ་བུ་གཉིས་མ་ཉིད་དང་གསུམ་བཞུགས་པ་ལས། ཟབ་མོ་པོ་ཏི་པུ་རིའི་ལྷ་ཁང་དུ་བུ་གཉིས་<milestone unit="line" n="301.4"/>ལུས་སོ། །སློབ་དཔོན་བུདྷི་གུསྟས་བསྣམ་པར་བཞེད་ནས། ལན་གཅིག་གཟིགས་པས། གནོད་སྤྱིན་ཁ་རྩལ་གྱིས་འགྲམ་དུ་ཐལ་ལྕག་གཅིག་བརྒྱབ་ནས་བརྒྱལ་བར་གྱུར་ཏོ། །བརྒྱལ་སངས་བ་དང་། སྲིན་པོ་ལྟ་བུའི་<milestone unit="line" n="301.5"/>ཚུལ་དུ་འདུག་པས་སྨྲས་པ། །གནས་ཁང་བརྒྱལ་བར་གྱུར་པ་འདི་ཉིད་ཀྱི། །རྒྱལ་པོ་མེ་འོད་ཁྱོད་ཀྱི་མེ་ཁྱེར་རོ། །གལ་ཏེ་ཁྱེར་ན་ཁྱོད་ཉིད་གསོད་པར་བྱ། ཞེས་སྨྲས་པས་བྲེད་ཅིང་དངངས་ནས། མ་ནི་གོང་དུ་སྤྱན་<milestone unit="line" n="301.6"/>གཞན་ཞིག་ཏུ་དྲངས། བུ་གཉིས་དེར་ལུས་སོ། །གོང་དུ་དེ་ཉིད་རྣམ་པར་འགྲེལ་པ་ལ། །དགོས་འདོད་གསལ་ཚད་དོན་ལ་འཆར་བ་ནི། །མ་བུ་གསུམ་ནས་དྲངས་ཏེ་གཏན་ལ་ཕབ། །ཕྱི་ནས་བློ་ཡི་ཟེར་ལ་བསྐྱོད་ནས་<milestone unit="page" n="302"/><milestone unit="line" n="302.1"/>བྱ་བཟོད་ན། །འཕགས་ཐུགས་འགལ་དང་འཕྲལ་དུ་གནོད་སྤྱིན་མོས། །བར་ཆད་བྱེད་ཕྱིར་བློ་ཡི་ཟེར་ལ་བསྐྱོད། །ལ་སྟོད་མཁས་པ་མགོན་པོ་ལ། །ཉང་སྟོད་ལྕེ་ནག་བདུད་རྩིས་ཞུས།། །།༄༅། །རྒྱ་གར་སྐད་དུ།</p></div1>
        </body>
    </text>
</TEI.2>