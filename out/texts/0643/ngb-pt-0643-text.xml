<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0643-text.xml">
    <teiHeader lang="tib">
        <fileDesc>
            <titleStmt>
                <title><!--sha ba ru 'dzing gi rgyud/-->ཤ་བ་རུ་འཛིང་གི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0643-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=596.1; end=608.4--><milestone unit="page" n="596"/><milestone unit="line" n="596.1"/>༄༅། །རྒྱ་གར་སྐད་དུ། ཡ་མ་ནི་མོ་ཧ་དྷ་བ་རི་བ་རུ་ལ་ད་ཏནྟྲ། བོད་སྐད་དུ། ཤ་བ་རུ་འཛིངས་ཀྱི་རྒྱུད། ཡ་མརྙ་ཀ་ལ་ཕྱག་འཚལ་ལོ། །སྔོན་ལྷོ་ཕྱོགས་དུར་ཁྲོད་ཀྱི་གློང་འཇིགས་ཤིང་ཡང་བ་སྐྲུ་ཟིང་བྱེད་པའི་གནས་<milestone unit="line" n="596.2"/>དེ་ན། བཅོམ་ལྡན་འདས་དཔལ་ཁྲག་འཐུང་གི་རྒྱལ་པོ་གཤིན་རྗེ་གཤེད་ལ། གཤིན་རྗེ་ཆར་ཀ་ལ་སོགས་པའི་འཁོར་དྲེགས་པ་ཕོ་མོ་བསམ་གྱིས་མི་ཁྱབ་པས་བསྐོར་ནས་གནས་པའི་དུས་ན། དགེ་སློང་ཅང་ཤེས་<milestone unit="line" n="596.3"/>ཀོའུ་དི་རྒྱ་ཡ་ལས་བཅོམ་ལྡན་འདས་ལ་བླ་གོས་ཕྲག་པ་གཅིག་ཏུ་གཟར་ནས། པུས་མོ་གཡས་པའི་ལྷ་ང་ས་ལ་བཙུགས་ནས་ཐལ་མོ་སྦྱར་ནས་དྲུང་དུ་འདུད་ནས་འདི་སྐད་ཅེས་གསོལ་ཏོ། །ཀྱེ་བཅོམ་ལྡན་འདས་<milestone unit="line" n="596.4"/>བདུད་ལས་རྒྱལ་བ། མགོན་པོ་དཔའ་བོ་དྲེགས་པའི་སྐུ། །དུས་ཀྱི་ཐ་མ་བྱུང་བའི་ཚེ། །གཤིན་རྗེ་འཆར་ཀ་ནག་པོ་འདི། །གང་ཟག་དང་བསྐྱེད་པར་འགྱུར། །དེ་ཡི་དུས་སུ་ཆར་ག་ཀ་དར། །དར་བའི་དུས་ན་ནང་མི་<milestone unit="line" n="596.5"/>གཤིན། །བདག་ལ་ཕ་ལོག་བདག་རང་ལྒབུ། །དེ་ཡི་དུས་ན་ཇི་ལྟར་བགྱི། །ཞེས་པ་དང་། དགེ་སློང་ཅང་ཤེས་ཏམ་ཉོན་ཅིག །ལྷོ་ཕྱོགས་ཀྱི་དུར་ཁྲོད་ཆེན་པོའི་གློང་ན། འཇམ་དཔལ་གཤིན་རྗེ་ལ་དྲེགས་པ་མང་པོས་<milestone unit="line" n="596.6"/>བསྐོར་ནས་རྒྱུད་སྡེ་ཐམས་ཅད་ཀྱི་ལུང་ནོད་ནས། སྔགས་ཐམས་ཅད་འབྱེད་པ་གཅིག་གནས་ཀྱིས་དེ་རུ་བཞུད་ཅིག་གསུང་ངོ་། །དེར་དགེ་སློང་ཐོས་པ་ཆེ་བར་ཅང་ཤེས་ཀོའུ་དི་རྒྱ་དང་། མང་པོར་ཐོས་པའི་ཀུན་<milestone unit="page" n="597"/><milestone unit="line" n="597.1"/>༄༅། །དགའ་བོ་དང་། ཤེས་རབ་ཆེ་བའི་ཤཱ་རིའི་བུ་དང་། རྫུ་འཕྲུལ་ཅན་གྱི་མོའུ་འགལ་གྱི་བུ་དང་། ལྷའི་མིག་དང་ལྡན་པའི་མ་འགགས་པ་དང་། མཐུ་ཆེ་བའི་དགའ་བྱེད་དང་། འཇིགས་པ་མེད་པའི་བ་ཀུ་<milestone unit="line" n="597.2"/>ལ་དང་། མངོན་ཤེས་ཅན་གྱི་རྟ་ཐུལ་དང་། མཐུ་སྟོབས་ཅན་གྱི་གསུས་པོ་ཆེ་དང་། དགེ་སློང་དགུ་ཀས་ལྷོ་ཕྱོགས་དུར་ཁྲོད་དུ་བྱོན་ནས་གསོལ་བ་བཏབ་པས། དགུ་དགུ་ལོན་པའི་དུས་ལ། བཅོམ་ལྡན་འདས་འོད་<milestone unit="line" n="597.3"/>འདོམ་གང་དང་བཅས་ནས། འཇམ་དཔལ་ཉིད་དང་འཆི་བདག་གི་ཐུགས་ཡང་དག་པ་ཇི་ལྟ་བུ་མཁྱེན་ནས། འཁོར་རྣམས་ལ་བཀའ་སྩལ་ཏོ། ཁྲ་པོ་རུ་འཛིངས་ལས་གླེང་བསླང་བའི་ལེའུ་སྟེ་དང་པོའོ།། །།དེ་<milestone unit="line" n="597.4"/>ནས་དགེ་སློང་རྣམས་ལ་བཀའ་སྩལ་པ། བདག་ལ་ཕ་ལོག་བདག་རང་ནབུ། །དེ་ཡི་མན་ངག་སྟོན་པ་ནི། །འཆི་བདག་བེ་བ་ས་ཏ་ལགས། །དེ་ཡི་བསྙེན་པོར་དེ་ཆེ་སྟེ། །དེ་ལ་དེ་ཉིད་སྐྱོན་ཕབ་པས། །དེ་ཉིད་དེ་ཡི་<milestone unit="line" n="597.5"/>བསྙེན་པོར་འགྱུར། །ཅེས་གསུངས་པས་ན། །འཇམ་དཔལ་གཤིན་རྗེའི་སྤྲུལ་པ་སྟེ། །བེ་བ་ས་ཏ་ཉིད་ལ་དྲིས། །རོ་ལངས་གཤིན་རྗེ་དགྲ་མགོན་ཡིན། །དགྲ་རྒྱུད་ནག་པོའི་སྤུ་གྲི་ཡོད། །ཆར་ཀའི་སྙིང་དང་ལུས་སྲོག་<milestone unit="line" n="597.6"/>འབྲེལ། །དེ་བས་རབ་ཏུ་གསང་ལ་བྱ། །ཞེས་བཀའ་སྩལ་ཏོ། །ཡང་འཁོར་རྣམས་ཀྱིས་གསོལ་བ་བཏབ་བོ། །དེ་ནས་ནམ་མཁའི་མཐོངས་ན། ཉིམའིབུགཤིནརྗེཛིབིཏ་ཏན་ཏ་ཀ་ར་ཞེས་བྱ་བ། དོན་དམ་པར་བེབ་<milestone unit="page" n="598"/><milestone unit="line" n="598.1"/>ས་ཏ་ཞེས་བྱ་བས། འཁོར་རྣམས་ལ་བཀའ་སྩལ་པ། ཁྱོད་ཀྱི་དོན་ཇི་ལྟར་འདོད་པ་དེ་བདག་གིས་བཤད་ཀྱིས་ཉོན་ཅིག །བཅོམ་ལྡན་མི་ཕམ་བདུད་ལས་རྒྱལ། །བྲམ་ཟེའི་རིགས་མཆོག་སྨོད་མོ་བརྣོ། །དེ་ཡིས་<milestone unit="line" n="598.2"/>གསུངས་པའི་དོན་རྣམས་ལ། །དེ་ལ་ཞུ་བ་ཐོགས་པ་མེད། །ཅེས་བཀའ་བསྒོ་བའི་ལེའུ་སྟེ་གཉིས་པའོ།། །།དེ་ནས་འཁོར་ལ་བཀའ་སྩལ་པ། །བདག་དང་བདག་གཉིས་བདེན་པ་ན། །བདག་གིས་བདག་ལ་འདི་<milestone unit="line" n="598.3"/>ལྟར་བྱ། །བདག་དང་འཐུན་པའི་གནས་ཉིད་དུ། །དམ་རྫས་ཡོ་བྱད་བསགས་ནས་སུ། །བདག་ཉིད་ང་རྒྱལ་ཏིང་འཛིན་བསྐྱེད། །ཛི་བི་ཏན་ཏ་ཀ་རའི་སྒྲས། །རི་རབ་བརྩོགས་པོ་འཕང་བྱས་ནས། །གང་ལ་བྱ་བ་<milestone unit="line" n="598.4"/>འདུལ་བར་བྱ། །གང་ལ་བྱ་བ་ཐུལ་ནས་ནི། །ཆེ་གེ་མོ་ཞེས་འདུལ་བར་བྱ། །ཞེས་འབྱུང་ངོ་། །ཡང་དེ་རྣམས་ཀྱི་དོན་བདག་ལ་སྟོན་ཅེས་ཞུ་བ་ཕུལ་བས། བཀའ་སྩལ་པ། དེ་ནི་སྔོན་ཆར་ཀ་ནག་པོས་འཇིག་རྟེན་ཕུང་<milestone unit="line" n="598.5"/>ལ་ཁད་ནས། ཛི་བི་ཏན་ཏྲ་ཀ་རའི་སྒྲ་ལ་གྲངས་ན་བེ་བ་ས་ཏ་ཞེས་བྱའོ། །དེ་བདུད་ཉི་མའི་བུ་ཞེས་བྱ་སྟེ། འཆི་བདག་དག་མགོན་ནོ། །དེར་ཆར་ཀ་བ་་བས་མཐར་འཆི་བདག་ཏུ་མིང་དུ་བཏགས་ནས། ང་ཉིད་ང་<milestone unit="line" n="598.6"/>རང་ལ་སྔོ། དེའི་དུས་ན་འདི་ལྟར་བགྱི། ཞེས་བཀའ་སྩལ་ལོ། །བསྟན་པ་ཐ་མ་གསེར་གྱི་སྤང་པོ་ལ། མན་ངག་ཐ་མ་ཤ་པོ་རུ་འཛིངས་བྱུང་། ཞེས་བཀའ་སྩལ་ཏོ། །གཏན་ཚིགས་ཀྱི་ལེའུ་སྟེ་གསུམ་པའོ།། །།ཡང་<milestone unit="page" n="599"/><milestone unit="line" n="599.1"/>༄༅། །འཁོར་གྱིས་གསོལ་པ། བཅོམ་ལྡན་འདས་དེ་རྣམས་ཀྱི་དོན་བདག་ཅག་རྣམས་ལ་བསྟན་དུ་གསོལ། ཅེས་ཞུས་པས། ཡང་བཀའ་སྩལ་པ། དེ་ནི་གཤིན་རྗེ་དགྲ་མགོན་གྱི་བེ་བ་ས་ཏའི་ཀྲི་སྣ་རིམ་པ་<milestone unit="line" n="599.2"/>གཉིས་པའི་འཁོར་ལོ་བསྐོར། །ཡི་གེ་ཡ་དང་རལ་གྲིའི་འོད། །ལིང་ག་བསྐུལ་ཚིག་བཅས་པ་བྲི། །ཨེ་ནག་གྲུ་གསུམ་དུར་ཁྲོད་སོལ། །མོན་ནག་རབས་ཆད་མཚན་ངན་ལ། །གཤིན་རྗེ་ཐུགས་ཀྱི་འཁོར་ལོ་<milestone unit="line" n="599.3"/>བསྐོར། །ནག་པོ་འཇིགས་ཚུལ་རལ་གྲི་ཅན། །མ་ཧེ་ཤོན་ནས་འཁོར་རྣམས་འདུལ། །ཆར་ཀ་ནག་པོའི་ཤ་ཁྲག་དབུགས། །ཟ་ཞིང་གཤིན་རྗེ་བྲན་དུ་འཁོར། །མར་མེ་དབུགས་ཀྱི་རྟ་ཉིད་ལ། །བརྣག་པའི་ཐུན་ནོ་ཚ་<milestone unit="line" n="599.4"/>བའི་རྫས། །ལས་རྣམས་བྱའོ་གཤེད་མ་ཡིན། །ཐ་མར་རང་ཤ་རང་གིས་བཟའ། ཁྲ་ཁྲག་དྲོན་མོ་རང་གིས་བ་་། །དེ་ནི་སྔོན་གྱི་དམ་ཚིག་སྟེ། །རང་ངམ་རང་ལ་བཅའ་བའོ། །ཐུགས་ཀྱི་ཡི་གེ་རྣམ་བཞིས་<milestone unit="line" n="599.5"/>ཀྱང་། །རང་སྣ་རང་གིས་དྲངས་ཏེ་བསྐུལ། །དེ་ནི་མ༷་དང་། རི་དང་། མ་དང་། ར༷་དང་བཞིས། རང་དབང་མེད་པར་བསྐུལ་ནས་བཀུག །གཤེད་མའི་ལག་ཏུ་གཏད་ནས་ནི། །དཔེར་ན་བྱ་སྒྲོ་རླུད་ཁྱེར་བཞིན། །རང་<milestone unit="line" n="599.6"/>དབང་མེད་པར་གཤེད་མའི་ལག །སྔོན་གྱི་སྡུག་བསྔལ་ཉམས་སུ་མྱོང་། །དེ་བས་རང་སྲོག་རང་གིས་གཅད། །ཅེས་བྱུང་བས། དེའི་དོན་དེ་ལྟར་ཤེས་པར་བྱ་སྟེ། དེ་ལྟར་བྱས་ན་ཆར་ཀ་ནག་པོ་མྱུར་དུ་རང་གཤེད་<milestone unit="page" n="600"/><milestone unit="line" n="600.1"/>འཁོར་བར་ཐེ་ཚོམ་མེད། གདོན་མི་ཟ་སྟེ་འཁོར་བར་འགྱུར་རོ། །དཀྱུས་ཀྱི་ལེའུ་སྟེ་བཞི་པའོ།། །།ཡང་གསོལ་པ། བཅོམ་ལྡན་འདས། དེ་རྣམས་ཀྱི་བཅའ་གཞི་ཇི་ལྟར་བགྱི། ཞུས་པས། བྲག་ནག་པོ་སོག་པོ་<milestone unit="line" n="600.2"/>ཁྲོས་པ་འདྲ་བའམ། །ཡང་ན་རི་ནག་སྲིན་པོ་འདྲ། །ཡང་ན་ཆུ་ཆེན་སྦྲུལ་འདྲ་ཡང་། །དེ་ཡི་གནས་སུ་གླུད་ཆེན་གཏང་། །ཚ་ཚ་ཆུ་གཏོར་སྤང་ཀོང་ཀློག །གཏོར་སླུད་རྒྱ་ཆེན་གཏང་ལ་གསོལ་བ་གདབ། ཕྱིའི་ལྷ་འདྲེ་<milestone unit="line" n="600.3"/>མཆོད་ལ་དཔང་པོ་གཞོལ། མཐོ་གཟུགས། མཚམས་བཅད། ནང་གི་ལྷ་འདྲེ་བརྟེན་ལ་དམག་དཔུང་གཞོལ། བདག་ཉིད་གཤིན་རྗེའི་ང་རྒྱལ་བསྐྱེད་ལ་གཤིན་རྗེའི་ལས་གཞུང་བསྲང་། དེ་ནས་མཎྜལ་ཕུང་ས་གསུམ་<milestone unit="line" n="600.4"/>ལ་བྱ། དུག་དང་རྨེ་ཁྲག་རོ་སོལ་སྦྱར་ལ་བྱུག །རྨེ་ཁྲག་མིང་གིས་མེད་དུ་མི་རུང་ངོ་། །དུར་ཁྲོད་རས་ལ་སྦྱོར་རྩི་ལྡུམ་པོ་དང་། །བོང་ང་ནག་པོ་ཀྱི་ལྕེ་ནག་པོ་དང་། །སྦྱར་ཏེ་བྱུགས་ལ་རས་འདུལ་ལེགས་པར་བྱ། །བྱ་<milestone unit="line" n="600.5"/>རོག་སྒྲོ་རྩས་རྨེ་ཁྲག་དུག་སྦྱར་ལ། །རིམ་པ་གཉིས་པའི་འཁོར་ལོ་ལག་པར་བྲི། །རྩིབས་བཞིའི་འཁོར་ལེའི་སྤྱི་བོའི་ངོས་ལ་བྲི། །འཆི་བདག་ཁ་གདངས་ལྐོས་ཀོའི་ངོས་ལ་བྲི། །རླུད་གི་དཀྱིལ་འཁོར་སྤྱི་བོའི་ཕྱིན་<milestone unit="line" n="600.6"/>ཕྱོགས་བྲི། །དེ་ནི་ཐོད་པའི་འཁོར་ལོའོ། །རྨེ་ཁྲག་དུག་གི་ལས་ལ་བྲི་བ་ནི། །ཆེ་གེ་མོའི་ལིང་ག་དབང་པོ་ཚང་བ་ལ། །མགོ་དང་ལག་པ་གཡས་གཡོན་ལྔ། །འདོམས་དང་སྙིང་ཁ་མདུན་དུ་གཤེད་མ་དགོད། །དཔྲལ་<milestone unit="page" n="601"/><milestone unit="line" n="601.1"/>༄༅། །བ་ལྟག་པ་གཡས་གཡོན་ལ། །ཡི་གེ་འབྲུ་བཞི་བསྐུལ་ཚིག་བཅས་པ་བྲི། །དེ་ཡི་རྒྱབ་ཏུ་རླུད་གི་དཀྱིལ་འཁོར་བྲི། །དེ་ཡི་ཁུད་གཏུམ་ཐོད་པའི་ནང་བཅུག་ལ། །ཨེ་དཀྱིལ་བཞག་ལ་བདག་རང་གཤིན་<milestone unit="line" n="601.2"/>རྗེ་བསྒོམ། །དང་པོ་ཧྲི་སྟི་བསྙེན་པ་ལ། །བར་དུ་སྤྱི་ཀྲི་ལ་བསྐྱལ། །ཐ་མ་ཤ་རི་མ་རི་སྦྲེལ། །གཤེད་མ་བསྐུལ་གྱིན་གཟུགས་ལ་བསྟིམ། །ཡན་ལག་དབང་པོ་རང་རེའི་ལག་ཏུ་གཏད། །བཀའ་རྣམས་བསྒོ་ཡིན་ཤ་ཁྲག་<milestone unit="line" n="601.3"/>ཟ་རུ་གཞུག །ཐ་མར་ནག་པོ་སྟོད་ལ་མནན་ལ་བཞག །ཆེ་གེ་མོའི་ཕྱོགས་བཞིར་རྟའི་གཟེར་ཆེན་ཐོབ། །དེ་ནི་ནག་པོ་རང་ལ་འཁོར། །རང་ཤ་ཟ་ཡིན་རང་ལ་འཁོར། །རང་ཁྲག་འཐུང་གིན་རང་ལ་འཁོར། །དེས་ན་<milestone unit="line" n="601.4"/>ནག་པོ་རུ་འཛིངས་བྱ། །རུ་སྟོ་གཉིས་ཀ་འཛིངས་གྱུར་ན། །རུ་ཚན་གང་བྱུང་འཆག་པའོ། །མན་ངག་གཉིས་ཀ་འཐབ་འགྱུར་ན། །གྲུབ་ཚད་གང་ཞན་འགུལ་པར་འགྱུར། །དེས་ན་རབ་ཏུ་གསང་བར་བྱའོ། །དེ་ནི་མན་<milestone unit="line" n="601.5"/>ངག་དམ་པ་སྟེ། །དེ་ལྟ་བུ་ལ་བརྩོན་བྱས་ན། །ནག་པོ་ཆར་ཀ་རང་གཤེད་འཁོར། །གང་ལ་དམིགས་པ་ཐེ་ཚོམ་མེད། །ཆུ་སྲིན་པིར་གྱི་ཁ་ནང་དུ། །གྲེ་བར་རིན་ཆེན་ཆུད་པ་ལྟར། །བསྐལ་པ་འཁྲུགས་ཀྱང་ཁར་དབྱུང་<milestone unit="line" n="601.6"/>མིམ་མན་ངག་བཅའ་གཞི་བསྟན་པའི་ལེའུ་སྟེ་ལྔ་པའོ།། །།ཡང་འཁོར་གྱིས་ཞུས་པ། ཀྱེ་བཅོམ་ལྡན་འདས་དཔའ་བོ་ཆེན་པོ་བདུད་ལས་རྒྱལ། །དུས་ངན་ཐ་མ་བྱུང་བའི་ཚེ། །བདག་ལ་ཕ་ལོགས་བདག་རང་<milestone unit="page" n="602"/><milestone unit="line" n="602.1"/>ལྒབུ། །དེ་ཡི་དུས་ན་འཁོར་ནས་འཁོར་གིན་ཟ། །དེའི་ཐབས་ཇི་ལྟར་བྱ། །ཞུས་པས། བཀའ་སྩལ་པ། དུས་ཀྱི་ཐ་མ་བྱུང་བའི་ཚེ། །སྔགས་པ་ནང་རྒྱས་བྱེད་པའི་ཚེ། །དེ་ཚེ་ང་ཡི་བསྟན་པ་འབྱུང་། །ཞེས་པ་བཀའ་<milestone unit="line" n="602.2"/>སྩལ་པ་ལས། །དེ་ཡི་བྱ་ཐབས་བསྟན་པ་ནི། །སྔགས་པ་ཁོ་ཡི་ཕྱོགས་བཞི་སྲ །གཟེར་རྟ་བཞི་བཅུག་སྟོད་ལ་མནན། །དེས་ནི་ཕར་རྦད་རང་ལ་འཁོར། །དཔེར་ན་བ་མོ་བེའུ་མི་འདོར་བཞིན། །ཕར་ལ་རྦད་ཀྱང་ཚུར་<milestone unit="line" n="602.3"/>ལ་འཁོར། །དེ་ནི་རུ་དོ་ཁུགས་སུ་ཆུད། ཁྲ་བའི་རུ་དོ་གཉིས་འཛིངས་པས། །རུ་འཛིངས་རུ་རྩ་མིན་ཤོས་འཆག །དེ་ལ་བསམ་ན་མི་མ་ཡིན། །ཅེས་བཀའ་སྩལ་ཏོ། །ཡང་གསོལ་པ། དེ་ཡི་གཟེར་རྣམས་ཇི་ལྟར་<milestone unit="line" n="602.4"/>བགྱི། །བཀའ་སྩལ་པ། །དེ་ཡི་གཟེར་རྣམས་འདི་ལྟ་བྱ། །རྫ་ཡི་གའུ་ཁ་སྦྱར་དུ། །ནག་པོ་ལྔ་ཡི་སྙིང་དང་ཤ །ཁྲག་དང་ཕལ་ག་སྔགས་པའི་མིང་རུས་གཞུག ཁོ་ཡི་ཡུལ་གྱི་ཤར་ཕྱོགས་སུ། །བྱང་ཤར་ལྷོ་ཤར་བར་གྱི་<milestone unit="line" n="602.5"/>ཕྱེད་དུ། །མདའ་གང་ཐུར་དུ་བྲུས་ལ་གཞུག །དེའི་སྟེང་དུ་གའུ་སྙིང་སྣ་ཚོགས། ཤ་སྣ་ཚོགས། ཁྲག་སྣ་ཚོགས། ཕྱི་ནང་གསང་བའི་ལྷ་འདྲེའི་སྲོག་སྙིང་བྲིས་པའི་དཀྱིལ་དུ་ལིང་ག་ག་། དེར་བཅུག་གའུ་ཁ་བཅད་<milestone unit="line" n="602.6"/>སྦ། །དེའི་སྟེང་དུ་གའུ་སྲ །བ་དམར་ར་དཀར་འབྲི་ཟལ་གྱི་འོ་མ་དང་། མར་གསུམ་དང་། ཙི་སྣ་སྨན་སྣ་རིན་པོ་ཆེ། །གསེར་དངུལ་ཟངས་ལྕགས་རིནཔོཆེ། །མུཏིགབྱིརུཤེལམུམེན་རྣམས། །ཀླུའི་སྲོག་རྣམས་<milestone unit="page" n="603"/><milestone unit="line" n="603.1"/>༄༅། །བྲིས་ལ་ཁྲམ་ཀྱང་བྲི། །དེའི་ཁུང་དུ་ཁོའི་ལིང་ག་གཏུམ། །གའུ་བཅུག་ལ་ཁ་བཅད་ལ། །གའུ་གསུམ་པོ་བརྩེགས་ལ་མནན། །ནག་པོ་གཏིང་སྦ། སྡེ་བརྒྱད་བར་སྦ། ཀླུ་ལ་ཁར་སྦས་ལ། །སས་བྱིབ་མིས་<milestone unit="line" n="603.2"/>མཚོར་བར་བྱ། དེ་ནི་ཤར་གྱི་གཟེར་ཆེན་ནོ། །ལྷོ་ཕྱོགས་དཀྱིལ་དུ་མདའ་གང་ཐུར་དུ་བྲི། །རིན་པོ་ཆེ་ཡི་སྣོད་ཟངས་སམ། །ཡང་ན་བྱུགས་པ་ཡང་ན་རྫ། །རུས་སྦལ་ཁོག་པ་ཤིན་ཏུ་ཤིས། །འབྲས་དང་གྲོ་དང་ཟོ་བ་<milestone unit="line" n="603.3"/>ནས། །སྲན་མ་སྲན་ཆུང་བྲ་བོ་ཏིལ། །ཁྲེ་དང་ཁྲམ་འབོར་མོ་ཞིམ་ཚེ་ལ། །ཆན་དུ་བྱས་པས་གཞི་བསླངས་གཏོར་མ་བྱ། །སྐྲུལ་མགོ་མགུ་ཡི་གཟུགས་བྱས་དཀྱིལ་དུ་གཞུག །དམར་ཟལ་དཀར་རྒྱ་སེར་ཟལ་མར་གྱིས་<milestone unit="line" n="603.4"/>བརྒྱན། །དེ་ཡི་དཀྱིལ་དུ་ཁོར་ཡི་ལིང་ག་གཞུག །དེའི་ལོགས་གསུམ་དུ། །རྡོ་ནག་རྡོ་སྔོན་ཁྲ་བོ་གསུམ། །སྒྱེད་ཁར་བཙུགས་ལ་ལ་ཁར་བཞག་པ་ནི། །སྡེར་རམ་སྐྱོགས་སམ་རྫ་གཤོང་བཟང་པོ་སྲ །འབྲུ་སྣ་བརྒྱད་<milestone unit="line" n="603.5"/>དང་རམ་བུ་གཟེ་མ་དང་། །བྲག་ནག་དྲེག་པ་རྣམས་ལ་གཏོར་མ་བྱའོ། །ལྷ་སྲིན་གཏོར་མ་རྒྱས་པར་བྱ། །མུ་སྟེགས་ཀླུ་ལ་སོགས་པ་རྒྱས་པ་ཡི། ཁྲ་སྣ་ཁྲག་སྣས་བརྒྱན་བྱས་ལ། །དཀྱིལ་དུ་ལིང་ག་གཞུག་ལ་<milestone unit="line" n="603.6"/>གཞག །དེའི་སྟེང་ཐོད་པསྐམཔོསྲ །གཤིནརྗེའིགཏོར་མ་འབྲུ་བདུན་ལ་བྱ། །ནག་པོ་ལྔ་ཡི་ཤ་དང་སྙིང་། །མི་ཤ་མིང་གིས་མེད་དུ་མི་རུང་ངོ་། །དཀྱིལ་དུ་ལིང་ག་བཅུག་ལ། །སྟེང་དུ་ཆར་ཀའི་གཟུགས་ཀྱིས་<milestone unit="page" n="604"/><milestone unit="line" n="604.1"/>མནན། །སས་བྱིབ་མིས་མི་ཚོར་བར་བྱ། །ནུབ་ཀྱི་ཕྱོགས་སུ་མདའ་གང་ཟུར་དུ་བརྐོ། །འབྲོང་དར་མ་ཡི་ཐོད་པ་ཡོད་ན་རབ། །མེད་ན་གཡུང་གཡག་ཐོད་པ་སྲ །ལྷ་མ་སྲིན་སྡེ་ཉི་ཤུ་རྩ་བཞིའི་གཟུགས་དང་སྐུ་མདོག་<milestone unit="line" n="604.2"/>རྒྱས་པར་བྲི། །སྲོག་སྔགས་རང་རེའི་ལྟོ་བར་བྲི། །དེའི་དཀྱིལ་དུ་ཆེ་གེ་མོའི་ལིང་ག་བཅུག་ལ་མནན། །དེ་སྟེངས་སྤྱད་ཁུ་དར་མའི་ཐོད་པ་མྲ །ཆར་ཀའི་གཟུགས་སྐུ་མདོག་དང་འཁོར་དང་བྲིས་ལ་གཞུག །རང་རང་<milestone unit="line" n="604.3"/>ལྷོ་བར་སྲོག་སྙིང་བྲིའོ། །ཐོད་པ་དེ་གཉིས་ཀྱི་འོག་གི་སྟེང་དུ། །སྦེ་ཐོད་གཅིག་གི་ནང་དུ་ནི། །ཁོའི་ལྷ་སྲུངས་མིང་གཟུགས་བྲི། །རང་རང་ཁོང་དུ་སྲོག་སྔགས་བྲི། །སྔགས་པ་ཁོ་རང་ཉིད་ཀྱང་བྲི། །དེ་ཡི་སྟེང་དུ་སྦ་བ་<milestone unit="line" n="604.4"/>ཡིན། །དེ་རྣམས་ཤོག་གུ་དག་ལ་བྲིའོ། །བྱང་དུ་མོན་ནག་པོའི་ཐོད་པ་ལ། །ཕྱི་རུ་ཆེ་གེ་མོའི་ཡུལ་ཞིང་ཕྲི། །ནང་དུ་ལིང་ག་ཚང་བར་བྲི། །སྤྱི་བོར་ཆེ་གེ་མོ་གཟིར་བྱ་བ་བྲི། །སྙིང་ཁ་རུ་བེ་བ་ས་ཏས་སྲོག་ཆོད་ཅིག་པ་<milestone unit="line" n="604.5"/>བྲི། །ལྟེ་བར་ཆར་ཀས་སྐྱེ་རྒྱུད་ཆོད་ཅིག་པ་བྲི། །ལག་པ་གཡས་སུ་ཕོ་རིགས་རྣམས་ཀྱིས་ཤ་ཟོ་ཅིག་པ་རུ་བྲི། །ལག་པ་གཡོན་དུ་མོ་རིགས་ཀྱིས་ཁྲག་འཐུང་བར་བྲི། །རྐང་པ་གཡས་སུ་རོ་ལངས་རྣམས་ཀྱིས་རྒྱུད་<milestone unit="line" n="604.6"/>ཆོད་ཅིག་བྲིའོ། །རྐང་པ་གཡོན་དུ་བལ་མོ་རྣམས་ཀྱིས་བླ་ཚེ་ལོང་བག་པར་བྲི། །ཐོད་པར་བཅུག་ལ་གྲི་གོས་ཅིག་གིས་ག་། །དེའི་ཕྱོགས་བཞིརམཚོནཆབཞིབརྡེག་སྟེ། ཁྲར་ནས་སེ་མདའ་སེ་གཞུ་གཏད། །ལྷོ་<milestone unit="page" n="605"/><milestone unit="line" n="605.1"/>༄༅། །ནས་མི་རྐང་གླིང་བུས་གཏད། །ནུབ་ནས་དུག་ཤིང་ཕུར་བུས་གཏད། །བྱང་ནས་མདའ་འམ་གྲིའི་མི་ཐོང་པོས་གཏད། །དི་ཡོ་ཐོད་པ་ལ་རྩེ་མོ་གཏད་ལ་སྦ། །དེ་ནི་སྟོད་ལ་གནན་པའོ། ཁྲ་པོ་རུ་<milestone unit="line" n="605.2"/>འཛིངས་ལས། ནག་པོ་གཏད་འཛིན་གྱི་ལེའུ་སྟེ་དྲུག་པའོ།། །།ཡང་གསོལ་པ། བཅོམ་ལྡན་འདས་དེ་རྣམས་ཀྱི་ཏིང་ངེ་འཛིན་ཇི་ལྟར་ལགས། བཀའ་སྩལ་པ། དེ་རྣམས་ཀྱི་ཏིང་ངེ་འཛིན་འདི་ལྟ་སྟེ། ཤར་དུ་གའུ་<milestone unit="line" n="605.3"/>གཞུག་པ་ཡང་། །དང་པོའི་གའུ་ཆར་ཀ་ནག་པོའི་རྟེན། །དེ་ཡི་སྟེང་མ་ལྷ་སྲིན་སྤྱི་ཡི་རྟེན། །དེ་ཡི་སྟེང་མ་ཀླུ་གཉན་ས་བདག་གསུམ་གྱི་རྟེན། །རྟེན་ལ་ཆགས་ཤིང་འཁོར་བས་ན་རྟེན་ཞེས་བྱའོ། །ལྷོའི་གཏོར་མ་རྣམ་<milestone unit="line" n="605.4"/>གསུམ་ནི། དང་པོ་ཀླུ་དང་ས་བདག་མཆོད་པར་བགྱི་ལྷ་སྲིན་སྡེ་བརྒྱད་མཆོད། །ཐ་མ་གཤིན་རྗེའི་ཚོགས་དང་ནག་པོའི་ཚོགས་རྣམས་མཆོད། །དེའི་ཏིང་འཛིན་རིམ་པ་ནི། ཕ་ལོག་ཁོའི་གཏོར་མ་དང་རྫས་དང་ཆང་<milestone unit="line" n="605.5"/>ཕུད་སྨན། །མཆོད་ནས་རྦད་ཀྱང་གཏོར་མ་གསུམ་གྱི་ཏིང་ངེ་འཛིན་མི་འཆོར་རྟག་ཏུ་དེ་ལ་ཆགས། །གཏོར་མ་རྒུལ་མཚམས་ཀྱིས་དེ་ལ་སླར་ལ་ཆགས། ནུབ་ཀྱི་བན་དྷ་རྣམ་གསུམ་ནི། །སྦེ་ཐོད་དར་མ་རྔམ་ཞིང་<milestone unit="line" n="605.6"/>ཆགས་པའི་རྟ། །འབྲོང་ཐོད་དར་མ་རྔམ་ཞིང་འགིང་བའི་རྟ། །སྤྱད་ཐོད་དར་མ་ཟ་ཞིང་རྔམ་པའི་རྟ། ཁོའི་སྐོངས་དང་མཆོད་པ་རྒྱ་ཆེན་བྱས་པ་དང་། །དེ་ཀ་ཙམ་གྱིས་དེ་རུ་རྔམ་པར་འགྱུར། །བྱང་གི་ཐོད་པ་མཚོན་<milestone unit="page" n="606"/><milestone unit="line" n="606.1"/>ཆར་བཅས་པ་ཡང་། ཁོ་ཉིད་འབྲུབ་ཁུང་ནང་དུ་གདབ་ལས་བྱེད་པ་དང་། །དེ་མ་ཐག་ཏུ་འདེབས་པར་འགྱུར། །ནང་དུ་ལིང་ག་མེད་དུ་ཁོང་ཉིད་ཁ་སྟོང་སྐྱེད་པར་འགྱུར། །དེ་བས་ལིང་ག་མཚན་དང་ལྡན་པར་<milestone unit="line" n="606.2"/>བྱ། །ཏིང་འཛིན་བསྟན་པའི་ལེའུ་སྟེ་བདུན་པའོ།། །།ཡང་གསོལ་པ། དེ་རྣམས་དུས་དང་ཞག་གྲངས་རྣམས། །མི་འགྱུར་བདག་ལ་བསྟན་དུ་གསོལ། །ཅེས་གསོལ་པ་དང་། ཡང་བཀའ་སྩལ་པ། ཞག་ནི་ཉི་ཤུ་རྩ་<milestone unit="line" n="606.3"/>བརྒྱད་ལ། །ལས་དེ་རྣམས་ནི་རྫོགས་པར་བྱ། །དང་པོ་རང་གི་གནས་སུ་བཅས་བྱས་ལ། །རྫས་རྣམས་འཚོགས་ནས་དེའི་མོའི་སྔགས་རྣམས་ལ། །བསྙེན་པ་བརྒྱ་རྩ་བརྒྱད་བསྐྱལ་བར་བྱ། །གྲངས་ནི་ཐིམ་པ་དང་<milestone unit="line" n="606.4"/>ཞག་བདུན་གྱི་ནམ་ཕྱེད་ཟླ་བ་ཐ་ཆུང་བཞི། །ཡང་ན་ཁོའི་ལོ་གཤེད་ཀྱི་ཟླ་བ་ལ། ཁྲར་གྱི་གའུ་སྦ་བར་བྱ། །དེ་ནས་བདུན་ནས་ནུབ་ཀྱི་ག་འུ་སྦ། །དེ་ནས་བདུན་ནས་བྱང་གི་གའུ་སྦ། །དེ་ནས་བདུན་ནས་ལྷོ་ཡི་གཏོར་<milestone unit="line" n="606.5"/>མ་སྦ། །དེ་ནས་རང་ཁྱིམ་ལོག་པ་དང་། །ལྟ་བསྒོམས་ཏིང་འཛིན་བསར། །གཏོར་མ་ཕུལ་ལ་རྦད་པར་བྱ། །རང་གཤེད་དབབ་པའི་བསྐུལ་ཉིད་གཏང་། །ཡང་སྲོག་གི་སྐྲུ་གྲི་ནས། །དེ་ལྟར་བྱས་ནས་ཕོ་ལོག་<milestone unit="line" n="606.6"/>ཕུང་། །དྲོད་ཚད་བསྟན་པའི་ལེའུ་སྟེ་བརྒྱད་པའོ།། །།ཡང་གསོལ་པ། དེ་རྣམས་སྔགས་དང་ལིང་ག་ཅིས་སུ་བྲི། །བྲི་བའི་དུས་ཉིད་ཇི་ལྟར་ལགས། །ཡང་བཀའ་སྩལ་པ། ཀླུའི་གའུ་དང་གཏོར་མའི་ལིང་ག་སྲོག་<milestone unit="page" n="607"/><milestone unit="line" n="607.1"/>༄༅། །སྔགས་ཀུན། །སྨན་སྣ་བཅུ་གསུམ་གྲི་ཁག་སྦྱར་ལ་བྲི། །ལྷ་སྲིན་སྤྱིའི་རྨེ་ཁྲག་དུག་སྣས་བྲི། །ཆར་ཀའི་རྨེ་ཁྲག་གསུམ་དང་དུག་སྦྱར་བྲི། །ཀླུའི་ཉི་མ་གྲོས་ལ་བྲི། །ལྷ་སྲིན་ཉི་མ་ཕྱེད་ལ་བྲི། །ཆར་ཁའི་<milestone unit="line" n="607.2"/>གྲིབ་སོ་འུབས་ལ་བྲི། །བཟླས་པའི་རིམ་པ་ཡང་དེ་བཞིན་ནོ། །ཟླ་སྟོད་མ་ཡིན་ཟླ་སྨད་དག་ལ་བྱ། །སྐར་མ་སྒྲོག་གམ་དབྱུག་པ་རྟ་གཉིས་བྲ་ཉེ་བཟང་། །བཅའ་གཞི་བསྟན་པའི་ལེའུ་སྟེ་དགུ་པའོ།། །།ཡང་གསོལ་<milestone unit="line" n="607.3"/>པ། བཅོམ་ལྡན་འདས། འདི་ཡི་དུས་ནི་དར་བ་ནམ་ཞིག་དར། །དོན་དང་ཆེད་ནི་གང་དང་གང་གི་དོན། ཁུད་དང་འགྲིམ་པའི་དཔོན་ནི་གང་དང་གང་། །ཞེས་གསོལ་པས། བཀའ་སྩལ་པ། འདི་ཡི་དོན་ཆེད་བདག་<milestone unit="line" n="607.4"/>དང་བདག་གི་རོགས། །ལྷ་སྤྱིན་ཆེ་གཉིས་རུ་འཛིངས་དོན་དུ་མཛད། །དར་དུས་བསྐལ་པ་ཐ་མ་འཇིག་ཀར་དར། །བརྒྱུད་རིམས་དང་པོ་བདག་གིས་བརྩམས། །དེ་ནས་ཀུན་དགའ་བོ་ལ་གཏད། །དེས་དགེ་སློང་དགུ་<milestone unit="line" n="607.5"/>དགྲ་བོ་ལ་གཏད། །དེས་ཟླ་འོད་གཤོན་ནུ་ལ་གཏད། །དེས་ཟླ་གསང་བུ་ར་ཧང་པོའི་ནགས་ལ་སྦས། །དེ་ནས་བསྐལ་པའི་ཆ་སྨད་ལ། །རུམ་བུ་གུ་རྒྱའི་ཉམས་ཀྱིས་སྟོན། །དེས་རྫུ་འབྲུལ་སྟག་གི་མགོའི་བྲལ་ལ་<milestone unit="line" n="607.6"/>སྦས། །དེ་ནས་བསྐལ་པ་ཐ་མ་ལ། །རྒྱལ་བུ་སྤྲིན་གྱི་ཤུགས་ཅན་གྱིས་བཏོན། །དེས་པརྙི་ཏ་ལྔ་བརྒྱ་དང་། །ལོ་ཙ་བ་འགོས་ཁུག་པ་ལྷ་རྩས་ལ་གཏད། །དར་མ་ཀ་ཤོས་པ་ལ་རོའི་བྲག་ལ་སྦས། །དེ་ནི་བརྒྱུད་པའི་རིམ་<milestone unit="page" n="608"/><milestone unit="line" n="608.1"/>པའོ། །བརྒྱུད་པའི་ལེའུ་སྟེ་བཅུ་པའོ།། །།ཡང་གསོལ་པ། བདག་ཅག་རྣམས་ཀྱིས་རྒྱུད་འདི་ཇི་སྐད་བྱ་བར་གཟུང་། ཡང་བཀའ་སྩལ་པ། རྒྱུད་འདི་ནི་གང་རུང་རུང་ཀུན་གྱི་ཐུན་མོང་མ་ཡིན་ལ། གང་རུང་རུང་<milestone unit="line" n="608.2"/>ལ་སྤྱད་པ་ཡང་མ་ཡིན་ལ། གང་རུང་རུང་ལ་སྤེལ་བ་ཡང་མ་ཡིན་ལ། དུས་ཀྱི་ཐ་མ་བྱུང་ཙམ་ན། །ཆར་ཀ་ནག་པོ་དར་ཙམ་ན། །ཁྱིམ་པ་དང་པ་སྐྱེས་ཙམ་ན། །བན་དྷི་དམ་ཉམས་སྒྲོལ་ཙམ་ན། །སྔགས་པ་ནང་རྒྱས་<milestone unit="line" n="608.3"/>བྱེད་ཙམ་ན། །ཆར་ཀ་ནང་རྨེ་བྱེད་ཙམ་ན། །དེ་ཡི་དུས་སུ་འདི་དར་བས། །ནག་པོ་རུ་ཏོ་འཛིངས་པའི་ཕྱིར། །དེས་ན་འདི་ཤ་པོ་རུ་འཛིངས་ཀྱི་རྒྱུད་ཅེས་བྱ་བར་བཟུང་ན། རྒྱུད་ཡོངས་སུ་གཏད་པའི་ལེའུ་སྟེ་བཅུ་<milestone unit="line" n="608.4"/>གཅིག་པའོ།། །།གཤིན་རྗེ་ཆར་ཀ་ནག་པོ་ཤ་པོ་རུ་འཛིངས་ཀྱི་རྒྱུད་ཅེས་བྱ་བ་རྫོགས་སོ།། །། ༄༅། །རྒྱ་གར་སྐད་དུ། སརྦ་སྦྱིད་དྷ་ར་ཛ་ལ་མ་ཧྭ་རྭ་ཛ་ཏནྟྲ། བོད་སྐད་དུ། རྒྱུད་ཀྱི་རྒྱལ་པོ་ཆེན་</p></div1>
        </body>
    </text>
</TEI.2>