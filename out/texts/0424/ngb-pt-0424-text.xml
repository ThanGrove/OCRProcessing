<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0424-text.xml">
    <teiHeader lang="tib">
        <fileDesc>
            <titleStmt>
                <title><!--rdzogs pa chen po chig chod kun grol chen po zhes bya ba'i rgyud/-->རྫོགས་པ་ཆེན་པོ་ཆིག་ཆོད་ཀུན་གྲོལ་ཆེན་པོ་ཞེས་བྱ་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0424-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=560.1; end=624.6--><milestone unit="page" n="560"/><milestone unit="line" n="560.1"/>འདི་ཡི་སྲུང་མ་གྱིས་ཤིག །ཐུབ་པར་སྲུངས་ཤིག །<milestone unit="line" n="560.2"/>༄༅། །ཨུ་རྒྱན་གྱི་སྐད་དུ། ་་་༷ཐ་་་༷ ནཱན་ཧྭ། བོད་སྐད་དུ། རྫོགས་པ་ཆེན་པོའི་ཆིག་ཆོད་ཀུན་གྲོལ་ཆེན་པོ་ཞེས་བྱ་བའི་རྒྱུད། བཅོམ་ལྡན་འདས་ལྷུན་གྲུབ་འདུས་མ་བྱས་པའི་དཔལ་ཀུན་ཏུ་བཟང་པོ་<milestone unit="line" n="560.3"/>ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་ལྷུན་གྲུབ་འདུས་མ་བྱས་པའི་དཔལ་ཆེན་པོ། དེ་བཞིན་ཉིད་ཀྱི་གནས་ཆོས་ཀྱི་དབྱིངས་སྤྲོས་ཐམས་ཅད་དང་བྲལ་བའི་ཕོ་བྲང་<milestone unit="line" n="560.4"/>ན། རང་བྱུང་སྤྲུལ་པའི་སངས་རྒྱས་དང་བྱང་ཆུབ་སེམས་དཔའ་དཔའ་བོ་དང་ཌའསྐི་སེམས་ཅན་ཉིད་ལས་མི་གཞན་པ་རྣམས་དང་། དུས་གསུམ་མཉམ་པ་ཉིད་ལྷུན་གྱིས་གྲུབ་པའི་ངང་དུ་བཞུགས་སོ། །དེའི་ཚེ་འཁོར་<milestone unit="line" n="560.5"/>གྱི་ནང་ནས་རང་བཞིན་ཐུགས་རྗེའི་ངང་གདངས་ལས། རང་བྱུང་ཡེ་ཤེས་རྡོ་རྗེ་ཞེས་བྱ་བ་ཞུ་བ་པོར་ལངས་ཏེ། འཁོར་ཐམས་ཅད་ཀྱིས་བཅོམ་ལྡན་འདས་ལ་མགྲིན་གཅིག་ཏུ། འདི་སྐད་ཅེས་གསོལ་ཏོ། །ཨེ་མ་<milestone unit="line" n="560.6"/>ཧོ། །བཅོམ་ལྡན་ལྷུན་གྲུབ་འདུས་མ་བྱས་པའི་དཔལ། འཁོར་འདས་ཀུན་ལ་མ་ལུས་ཁྱབ་པ་ཡི། །རང་བྱུང་ཆིག་ཆོད་བྱང་ཆུབ་སེམས་ཀྱི་དོན། །རང་བྱུང་འདུས་པའི་འཁོར་ལ་བཤད་དུ་གསོལ། །ཞེས་གསོལ་<milestone unit="page" n="561"/><milestone unit="line" n="561.1"/>༄༅། །ཏོ། །དེ་ནས་བཅོམ་ལྡན་འདས་ལྷུན་གྲུབ་འདུས་མ་བྱས་པའི་དཔལ་གྱིས་བཀའ་སྩལ་པ། ཀྱེ་མ་ཉོན་ཅིག་རང་བྱུང་སྤྲུལ་པའི་འཁོར་ཚོགས་རྣམས། །སྣང་སྲིད་ཀུན་ལ་ཁྱབ་པའི་བྱང་ཆུབ་སེམས། །རང་<milestone unit="line" n="561.2"/>བྱུང་ཡེ་ཤེས་ཆིག་ཆོད་ཆེན་པོ་སྟེ། །འདི་ཞེས་མཚོན་བྱའི་ཚིག་ལས་འདས་མོད་ཀྱང་། །མཚོན་བྱེད་ཚིག་གིས་མ་བསྟན་མི་གོ་བས། །མཚོན་མེད་ཆོས་དེ་བརྡའ་དོན་ཚིག་གིས་སྟོན། །ལོག་ན་སྟོན་རྒྱུ་ཡོད་པ་མ་ཡིན་<milestone unit="line" n="561.3"/>ཏེ། །རྒྱལ་བའི་ཐུགས་ཀྱི་དགོངས་པ་གཅིག་ལ་ནི། །རང་བྱུང་རང་གི་ངོ་བོ་བསྟན་པ་ཡིན། ཞེས་བཀའ་སྩལ་ཏོ། །རང་བྱུང་ཡེ་ཤེས་རྡོ་རྗེས་ཡང་གསོལ་པ། །རང་བྱུང་ཆིག་ཆོད་བྱང་ཆུབ་སེམས་ཉིད་དེ། །རང་རང་ངོ་<milestone unit="line" n="561.4"/>བོས་ཇི་ལྟར་སྟོན་པ་ལ། །དེ་དོན་འདུས་པའི་འཁོར་ལ་བཤད་དུ་གསོལ། །དེ་ནས་བཅོམ་ལྡན་འདས་ཀྱིས་བཀའ་སྩལ་པ། །རང་བྱུང་ཆིག་ཆོད་བྱང་ཆུབ་སེམས་ཉིད་དེ། །ངོ་བོ་རང་རྩལ་མ་འགགས་འཆར་ཚུལ་<milestone unit="line" n="561.5"/>ལས། །རང་བྱུང་རྣམ་པ་སྣང་སྲིད་ཐམས་ཅད་འབྱུང་། །མདོར་བསྡུས་རིག་དང་མ་རིག་ལམ་གསུམ་སྟེ། །རང་བྱུང་མ་རིག་ཉོན་མོངས་སེམས་དཀྲུགས་ནས། །བདག་འཛིན་སྡུག་བསྔལ་འཁོར་བའི་སེམས་ཅན་<milestone unit="line" n="561.6"/>བྱུང་། །རང་རིག་ཡེ་ཤེས་འཛིན་མེད་རྟོགས་པ་ཡིས། །བདག་མེད་མྱ་ངན་འདས་པའི་སངས་རྒྱས་བྱུང་། །འཁོར་འདས་གཉིས་པོ་དབྱེར་མེད་རྟོགས་པའི་ཐབས། །ལམ་གྱི་ཐེག་པ་ཕྱི་ནང་གསང་གསུམ་བྱུང་། །དེ་<milestone unit="page" n="562"/><milestone unit="line" n="562.1"/>རྣམས་རང་རང་ངོ་བོས་བསྟན་པ་ཡིན། །དོན་ལ་ཐམས་ཅད་སེམས་རྒྱུད་གཅིག་པའི་ཕྱིར། །ཡང་གསང་ཆིག་ཆོད་ཨ་ཏིར་རྫོགས་པ་ཡིན། །དེ་དོན་བཤད་པའི་ཐབས་ནི་ཐུག་གིས་སྟོན། །གང་ཟག་ཡིད་ཆེས་སྐྱེད་ཕྱིར་<milestone unit="line" n="562.2"/>ལོ་རྒྱུས་བཤད། །ཆོས་ཀྱི་བྱུང་ས་བསྟན་ཕྱིར་རྩ་བས་བཤད། །འཆར་ཚུལ་ཐ་དད་བྱུང་ཕྱིར་ཐེག་རྣམས་བཤད། །དེ་རྣམས་ཐབས་སུ་གོལ་ཕྱིར་དགོས་ཆེད་བཤད། །དགོས་ཆེད་དོན་གྱིས་སྒྲོལ་ཕྱིར་མན་ངག་<milestone unit="line" n="562.3"/>བཤད། །དེ་དོན་ཆེ་བའི་ཡོན་ཏན་གཏད་རྒྱས་བཤད། །ཅེས་བཀའ་སྩལ་ཏོ། །རྫོགས་ཆེན་ཆིག་ཆོད་ཀུན་གྲོལ་ཆེན་པོའི་རྒྱུད་ལས། གླེང་གཞི་གླེང་སློང་གི་ལེའུ་སྟེ་དང་པོའོ།། །།རང་བྱུང་ཡེ་ཤེས་རྡོ་རྗེས་ཡང་<milestone unit="line" n="562.4"/>གསོལ་པ། ཨེ་མ་ཧོ། །བཅོམ་ལྡན་ལྷུན་གྲུབ་འདུས་མ་བྱས་པའི་དཔལ། །རང་བྱུང་ཆིག་ཆོད་བྱང་ཆུབ་སེམས་ཉིད་དེ། །དང་པོ་ལོ་རྒྱུས་དོན་གྱིས་ཇི་ལྟར་བཤད། །མ་བཤད་སྐྱོན་ཅི་བཤད་པའི་ཡོན་ཏན་གང་། །དེ་<milestone unit="line" n="562.5"/>དོན་འདུས་པའི་འཁོར་ལ་བཤད་དུ་གསོལ། །ཞེས་གསོལ་པས། དེ་ནས་བཅོམ་ལྡན་འདས་ཀྱིས་བཀའ་སྩལ་པ། །རང་བྱུང་ཆིག་ཆོད་བྱང་ཆུབ་སེམས་ཉིད་དེ། །དང་པོ་ལོ་རྒྱུས་དོན་གྱིས་མ་བཤད་ན། །དཔེར་ན་<milestone unit="line" n="562.6"/>རྒྱལ་རིགས་རྒྱལ་ས་འཛིན་པའི་དུས། །རྒྱལ་རིགས་མ་བཤད་དམངས་རྣམས་ཡིད་མི་ཆེས། །དེ་བཞིན་རང་བྱུང་ཆིག་ཆོད་བྱང་ཆུབ་སེམས་ཉིད་ལས། །སེམས་རྒྱུད་མ་བཤད་གང་ཟག་ཡིད་མི་ཆེས། །རྒྱལ་རིགས་<milestone unit="page" n="563"/><milestone unit="line" n="563.1"/>༄༅། །བཤད་པས་དམངས་རྣམས་ཡིད་ཆེས་ལྟར། །དེ་ཕྱིར་གང་ཟག་ཡིད་ཆེས་སྐྱེད་ཕྱིར་བཤད། །དང་པོ་ཆོས་སྐུའི་ཐུགས་ཀྱིས་དགོངས་ནས་བཤད། །བསྟན་ནས་མཐོང་བ་མ་ཡིན་རང་བཞིན་དགོངས་པས་<milestone unit="line" n="563.2"/>ན། །དཔེར་ན་ཉི་འོད་ཆུ་ནང་ཤར་བ་བཞིན། །བྱིན་གྱི་བརླབས་ཀྱི་དགོངས་པས་བཤད་པ་ཡིན། །ལོངས་སྐུས་སྐུ་ཡི་སྒོ་ནས་བཤད་པ་སྟེ། །བཤད་ནས་ཐོས་པ་མ་ཡིན་མཚན་དང་དཔེ་བྱད་ཀྱི། །དཔེར་ན་གཟུགས་<milestone unit="line" n="563.3"/>མཐོང་དེ་ཡིས་ཁ་དོག་ཤེས་པ་བཞིན། །རང་རང་ངོ་བོའི་སྒོ་ནས་དཔེ་དོན་བཤད་པ་ཡིན། །སྤྲུལ་པའི་སྐུ་ཡིས་གསུང་གི་སྒོ་ནས་བཤད། །དུ་མ་བཤད་པ་མ་ཡིན་ཚངས་པའི་དབྱངས་གཅིག་གསུངས། །དཔེར་ན་པི་<milestone unit="line" n="563.4"/>ཝང་སྒྲ་བཞིན་རང་རང་སྐད། །མཐུན་པའི་ཆོས་སུ་གསུངས་ནས་བཤད་པ་ཡིན། །དེ་ལྟར་རྒྱལ་བ་རྣམས་ནི་དགོངས་པས་བཤད། །བྱང་ཆུབ་རིག་འཛིན་རྣམས་ནི་ བརྡ་ཡིས་བཤད། །གང་ཟག་སྒྲུབ་པ་པོ་ལ་ཚིག་<milestone unit="line" n="563.5"/>གིས་བཤད། །ཐམས་ཅད་སེམས་རྒྱུད་གཅིག་ལས་བརྒྱུད་པ་ཨེ་མ་ཧོ། །ཞེས་བཀའ་སྩལ་ཏོ། །རྫོགས་པ་ཆེན་པོ་ཆིག་ཆོད་ཀུན་གྲོལ་ཆེན་པོའི་རྒྱུད་ལོ་རྒྱུས་དོན་གྱིས་བཤད་པའི་ལེའུ་སྟེ་གཉིས་པའོ།།<milestone unit="line" n="563.6"/>་་་་༷་ །།རང་བྱུང་ཡེ་ཤེས་རྡོ་རྗེས་ཡང་གསོལ་པ། །ཨེ་མ་ཧོ། །བཅོམ་ལྡན་ལྷུན་གྲུབ་འདུས་མ་བྱས་པའི་དཔལ། །ལོ་རྒྱུས་དོན་གྱིས་བརྒྱུད་པའི་བྱང་ཆུབ་སེམས། །རྩ་བ་ཡིན་པའི་དོན་ནི་ཇི་ལྟར་ཡིན། །དེ་དོན་<milestone unit="page" n="564"/><milestone unit="line" n="564.1"/>འདུས་པའི་འཁོར་ལ་བཤད་དུ་གསོལ། །ཞེས་གསོལ་ཏོ། །དེ་ནས་བཅོམ་ལྡན་འདས་ཀྱིས་བཀའ་སྩལ་པ། །རང་བྱུང་བྱང་སེམས་རྩ་བ་ལེན་པ་ནི། །དཔེར་ན་ནམ་མཁའ་ཆེན་པོའི་ཀློང་ཡངས་ལས། །སྣོད་བཅུད་<milestone unit="line" n="564.2"/>སྐྱེ་འགྲོ་ཐམས་ཅད་སྐྱེད་པ་བཞིན། །རང་ཆིག་ཆོད་བྱང་ཆུབ་སེམས་སུ་ལས། །སངས་རྒྱས་སེམས་ཅན་ཐམས་ཅད་བྱུང་བ་ཡིན། །དེ་ཡང་ཐོག་མར་འཁོར་འདས་གང་དུ་ཡང་། །ཅི་ཡང་གྲུབ་པ་མེད་པའི་དུས་ཚོད་<milestone unit="line" n="564.3"/>དུ། །ཀུན་གཞི་བྱང་ཆུབ་སེམས་ཀྱི་རང་རྩལ་ལས། །བསྐལ་པ་སྲིད་པ་འདེགས་བྱེད་གཅོད་བྱེད་འཕེན། །རླུད་ལྔ་བྱུང་ནས་རང་གིས་འབྱུང་ལྔ་ཆགས། །དེ་ཡི་རང་སྒྲ་ལྔ་ལས་རྒྱུད་ལྔ་བྱུང་། །དེ་ཉིད་མ་རིག་བདག་<milestone unit="line" n="564.4"/>འཛིན་སེམས་ཅན་བྱུང་། །དེ་ཡིས་དུག་ལྔ་རང་རྒྱུད་བཅས་པས་འཁོར། །རིག་པའི་ཡེ་ཤེས་སངས་རྒྱས་རང་ལས་བྱུང་། །སྣང་སྲིད་འཁོར་འདས་སེམས་ལས་རང་བྱུང་བྱུང་། །ཐམས་ཅད་བྱུང་བས་ཀུན་གྱི་རྩ་བ་<milestone unit="line" n="564.5"/>ཡིན། །དེ་ཕྱིར་ཀུན་གཞི་བྱང་ཆུབ་སེམས་ཞེས་བཏགས། །དཔེར་ན་རྒྱ་མཚོ་ཆེན་པོའི་ཆུ་བོ་ནི། །ཕྱོགས་སུ་བབས་ནས་རྒྱ་མཛོར་འདུ་བ་བཞིན། །ཐམས་ཅད་སེམས་ལས་སྐྱེས་ཤིང་སེམས་སུ་འདུས། །རང་གྲོལ་ལྷན་<milestone unit="line" n="564.6"/>ཅིག་སྐྱེས་པའི་ཡེ་ཤེས་ཡིན། །སེམས་ལས་མ་རྟོགས་སྣོད་བཅུད་འཇིག་རྟེན་མེད། །སངས་རྒྱས་སེམས་ཅན་མེད་ཅིང་འཁོར་འདས་མེད། །ཉོན་མོངས་མེད་ཅིང་དགག་སྒྲུབ་མེད། །སྟོང་དང་མི་སྟོང་རྟོགས་དང་མི་<milestone unit="page" n="565"/><milestone unit="line" n="565.1"/>༄༅། །རྟོག་མེད། །གཟུགས་དང་སྒྲ་དང་དྲི་དང་རོ་རེག་མེད། །རིག་དང་མ་རིག་ཡོད་མེད་གང་ཡང་མེད། །སེམས་ཀྱིས་མ་བཟུང་དེ་རྣམས་གང་ཡང་མེད། །སེམས་ཀྱིས་བྱས་པ་ཐམས་ཅད་བྱུང་བ་ཡིན། །དེ་<milestone unit="line" n="565.2"/>ཕྱིར་རྣམ་རྟོག་སེམས་ཞེས་མིང་དུ་བཏགས། །ཐམས་ཅད་སེམས་ལས་རང་ཤར་རང་གྲོལ་དུ། །དབྱེར་མེད་གཅིག་ཏུ་རིག་ན་རིག་པའི་ཡེ་ཤེས་ཏེ། །དེ་ལ་འཛིན་རྟོག་མེད་པའི་གསལ་བ་དེ། །ཀུན་ལ་ཁྱབ་པའི་<milestone unit="line" n="565.3"/>ཆོས་སྐུར་མིང་དུ་བཏགས། །ཡོད་ནི་གཅིག་ལས་མེད་པར་ཐེགས་པ་སྣ་ཚོགས་བྱུང་། །སྣ་ཚོགས་བྱུང་ཡང་བྱང་ཆུབ་སེམས་སུ་འདུས། །སེམས་ལ་བསྟན་དུ་དངོས་པོ་མཚན་མ་མེད། །བཞག་དུ་མ་འགགས་ཅིར་ཡང་<milestone unit="line" n="565.4"/>ཤར་ཅིང་སྣང་། །སྣང་ཙམ་ཉིད་ན་སྣང་བ་རང་སར་གྲོལ། །རང་གྲོལ་རང་བྱུང་ཡིན་ཕྱིར་ཆིག་ཆོད་དུ། །ཐམས་ཅད་སེམས་ལ་རྫོགས་པས་རྫོགས་ཆེན་ཞེས། །དོན་ལ་མཚན་དུ་བཏགས་པ་ཨེ་མ་ཧོ། །ཞེས་བཀའ་<milestone unit="line" n="565.5"/>སྩལ་ཏོ། །རྫོགས་ཆེན་ཆིག་ཆོད་ཀུན་གྲོལ་ཆེན་པོའི་རྒྱུད་ལས། རྩ་བ་དོན་གྱི་ལེའུ་སྟེ་གསུམཔའོ།། །། ་་་ཿ །རངབྱུང་ཡེ་ཤེས་རྡོ་རྗེས་ཡང་གསོལ་པ། ཨེ་མ་ཧོ། །བཅོམ་ལྡན་ལྷུན་གྲུབ་འདུས་མ་བྱས་<milestone unit="line" n="565.6"/>པའི་དཔལ། །རྩ་བ་བྱང་ཆུབ་སེམས་ནི་གཅིག་ཉིད་ལ། །ཐེག་པའི་རིམ་པ་ཇི་ལྟར་བྱུང་བ་ཡིན། །དེ་དོན་འདུས་པའི་འཁོར་ལ་བཤད་དུ་གསོལ། །ཞེས་གསོལ་པས། དེ་ནས་བཅོམ་ལྡན་འདས་ཀྱིས་བཀའ་སྩལ་པ།<milestone unit="page" n="567"/><milestone unit="line" n="567.1"/>༄༅། །ཆུབ་སེམས་དཔའ་ལམ་སྦྱངས་སངས་རྒྱས་སྒྲུབ། །ཀྲི་ཡ་ཨུ་པ་བསྐྱེད་རྫོགས་སངས་རྒྱས་སྒྲུབ། །མ་ཧྭ་ཨ་ནུ་དབྱིངས་དང་ཡེ་ཤེས་སྒྲུབ། །ངོ་བོ་གཅིག་ལ་ཐེག་པ་སྣ་ཚོགས་བྱུང་། །འབྲས་བུ་མི་<milestone unit="line" n="567.2"/>གཅིག་འདོད་པ་སོ་སོར་སྒྲུབ། །དེ་རྣམས་གཅིག་ཏུ་མ་རྟོགས་བླ་མེད་ཀྱི། །འབྲས་བུ་མི་ཐོབ་སྣང་བའི་ལམ་ཙམ་ཡིན། །མིག་ལྡན་གླང་པོ་ཚོགས་པར་མཐོང་བ་བཞིན། །རྫོགས་ཆེན་ཐམས་ཅད་ཀྱི་ནི་དོན་<milestone unit="line" n="567.3"/>རྟོགས་པས། །འབྲས་བུ་ཀུན་རྫོགས་ཨ་ཏི་ཆིག་ཆོད་ཡིན། །དེ་ཕྱིར་ཐེག་པའི་མཐར་ཐུག་རྫོགས་ཆེན་པོ། །ཞེས་བཀའ་སྩལ་ཏོ། །རྫོགས་ཆེན་ཆིག་ཆོད་ཀུན་གྲོལ་ཆེན་པོའི་རྒྱུད་ལས་ཐེག་པའི་རིམ་པ་བྱུང་<milestone unit="line" n="567.4"/>ལུགས་བསྟན་པའི་ལེའུ་སྟེ་ལྔ་པའོ།། །ལྒནསྭ། །།རང་བྱུང་ཡེ་ཤེས་རྡོ་རྗེས་ཡང་གསོལ་པ། །ཨེ་མ་ཧོ། །བཅོམ་ལྡན་ལྷུན་གྲུབ་འདུས་མ་བྱས་པའི་དཔལ། །ཐེག་པའི་མཐར་ཐུག་རྫོགས་ཆེན་ཆིག་ཆོད་དོན་<milestone unit="line" n="567.5"/>ནི་ཇི་ལྟརཡིན། །དེ་དོན་འདུས་པའི་འཁོར་ལ་བཤད་དུ་གསོལ། །ཞེས་གསོལ་ཏོ། །དེ་ནས་བཅོམ་ལྡན་འདས་ཀྱིས་བཀའ་སྩལ་པ། །ཐེག་པའི་མཐར་ཐུག་ཨ་ཏིའི་དགོས་ཆེད་ནི། །དཔེར་ན་གླེན་པ་གཅིག་གིས་མི་མ<milestone unit="line" n="567.6"/>ང་ཁྲོད། །ལྟས་མོ་བྱས་པས་རང་ཉིད་སྟོར་ནས་སུ། །རང་ངོ་མ་ཤེས་གཞན་དུ་མཐོང་བ་བཞིན། །ཐུན་མོང་ཐེག་པ་སྣ་ཚོགས་འདོད་པ་ཡང་ རང་སེམས་སངས་རྒྱས་མ་ཤེས་གཞན་དུ་འཁྲུལ། །སེམས་ལས་མ་<milestone unit="page" n="568"/><milestone unit="line" n="568.1"/>གཏོགས་སངས་རྒྱས་གཞན་དུ་འཚོལ། །འཇིག་རྟེན་པ་ནི་ཉོན་མོངས་རང་གར་སྤྱོད། །ཉན་ཐོས་རང་རྒྱལ་སེམས་ཀྱིས་ཉོན་མོངས་སྤངས། །བྱང་ཆུབ་སེམས་དཔའ་ཉོན་མོངས་ལམ་གྱིས་སྤྱོད། །གསང་སྔགས་ཐུན་<milestone unit="line" n="568.2"/>མོང་ཉོན་མོངས་གཞི་ལས་བསྒྱུར། །གདོད་ཀྱིས་ཇ་མེད་འབྲས་བུ་ཐོབ་པར་འདོད། །སྤང་བླང་ཆོས་ཀྱིས་བསྐལ་པར་བསྒོམས་གྱུར་ཀྱང་། །སེམས་མ་རྟོགས་པས་སངས་རྒྱས་ཐོབ་མི་འགྱུར། །ཐེག་པ་སྣ་<milestone unit="line" n="568.3"/>ཚོགས་ཐབས་སུ་ཞེན་པས་བསྒྲིབས། །ཨ་ཏི་ཤེས་རབ་ཆེན་པོའི་སྤྱན་མིག་གིས། །ཀུན་ཤེས་ཀུན་རིག་ཆོས་ཀུན་མངོན་པར་རྟོགས། །སྤང་བླང་མེད་དེ་འཁོར་འདས་དབྱེར་མེད་གྲོལ། །དེ་ཕྱིར་བླ་མེད་རྟོགས་ཕྱིར་ཨ་<milestone unit="line" n="568.4"/>ཏི་དགོས། །ཞེས་བཀའ་སྩལ་ཏོ། །རྫོགས་ཆེན་ཆིག་ཆོད་ཀུན་གྲོལ་ཆེན་པོའི་རྒྱུད་ལས། དགོས་ཆེད་དོན་གྱི་ལེའུ་སྟེ་དྲུག་པའོ།། །ཁནཊརྒ༷༷ །།རང་བྱུང་ཡེ་ཤེས་རྡོ་རྗེས་ཡང་གསོལ་པ། །ཨེ་མ་ཧོ། །བཅོམ་<milestone unit="line" n="568.5"/>ལྡན་ལྷུན་གྲུབ་འདུས་མ་བྱས་པའི་དཔལ། །ཨ་ཏི་མ་རྟོགས་ཐེག་པ་གཞན་རྣམས་ཀྱིས། །ཐབས་སུ་གྲོལ་བས་དོན་ལ་ཇི་ལྟར་བསྒྲིབས། །དེ་དོན་འདུས་པའི་འཁོར་ལ་བཤད་དུ་གསོལ། །ཞེས་གསོལ་པས། དེ་ནས་<milestone unit="line" n="568.6"/>བཅོམ་ལྡན་འདས་ཀྱིས་བཀའ་སྩལ་པ། །འཁོར་བའི་སེམས་ཅན་རང་སེམས་མ་རིག་འཁྲུལ། །དགེ་བཅུ་སྤྱད་ཅིང་མི་དགེ་བཅུ་སྤངས་ཀྱང་། །ཐད་ཀའི་འབྲས་བུ་ཙམ་ལས་སངས་རྒྱས་མ་མཐོང་བསྒྲིབས། །འཁྲུལ་པ་<milestone unit="page" n="569"/><milestone unit="line" n="569.1"/>༄༅། །བཟློག་འདོད་མུ་སྟེགས་ཐེག་པ་ཡིན། །རྟག་ཆད་མཐའ་ལ་ཞེན་པས་དོན་ལ་བསྒྲིབས། །མི་དགེ་སྦྱངས་པས་འབྲས་བུ་ངན་སོང་འགྲོ། །དེ་ཕྱིར་མུ་སྟེགས་ལོག་པའི་ཆོས་སུ་གོལ། །ཉན་ཐོས་རང་རྒྱལ་<milestone unit="line" n="569.2"/>གཟུང་འཛིན་ཞེན་པས་བསྒྲིབས། །ངན་རྟོག་འགྱུ་བྱེད་རྟོག་པ་འགག་ཙམ་ལས། །རྣམ་མཁྱེན་སངས་རྒྱས་ནམ་ཡང་མི་ཐོབ་གོལ། །དབུ་མ་བདེན་གཉིས་མཐའ་ལ་ཞེན་པས་བསྒྲིབས། །ཚོགས་བསག་སྒྲིབ་སྦྱངས་<milestone unit="line" n="569.3"/>བསྐལ་པར་འབད་བྱས་ནས། །ས་ལམ་རྟོགས་འདོད་སངས་རྒྱས་རེ་བས་འགྱངས། །ཀྲི་ཡོག་བསྙེན་བསྒྲུབ་མཐའ་ལ་ཞེན་པས་བསྒྲིབས། །དོན་དམ་རྟོགས་ནས་ཀུན་རྫོབ་བསྒོམས་པས་གོལ། །ཀུན་རྫོབ་མ་<milestone unit="line" n="569.4"/>གྲོལ་བར་དུ་སངས་མི་རྒྱ། །མ་ ཧྭ་ཨ་ནུ་དབྱིངས་རིག་མཐའ་ཞེན་བསྒྲིབས། །གཉིས་མེད་དོན་ལ་གཉིས་སུ་ཕྱེ་བས་གོལ། །གཉིས་མེད་གཅིག་ཏུ་མ་གྱུར་སངས་མི་རྒྱ། །ཨ་ཏི་མཐའ་ཡས་<milestone unit="line" n="569.5"/>ཕྱོགས་ཆ་ཅན་དུ་གོལ། །ཐམས་ཅད་རང་སེམས་འཁོར་འདས་དབྱེར་མེད་ལ། །སྤང་བླང་བྱེད་པའི་ཐེག་པས་འཁོར་བར་འཁྱམས། །ཐིག་ལེ་ཉག་གཅིག་རྩོལ་མེད་ལྷུན་གྲུབ་ལ། །ས་ལམ་རྩི་བའི་རྨོངས་པ་དོན་ལ་<milestone unit="line" n="569.6"/>གཡེལ། །སངས་རྒྱས་དགོངས་པ་བློ་ལས་འདས་པ་ལ། །དམིགས་སྟོང་མཚན་མའི་བཟླས་སྒོམ་བྱེད་པ་འཁྲུལ། །དེ་ཕྱིར་གཞན་གྱིས་མ་རྟོགས་བླ་ན་མེད། །རྒྱུ་མེད་རྐྱེན་གྱིས་མ་བྱུང་ཨ་ཏི་སྲ །ཀུན་ཤེས་རྩིས་གདབ་<milestone unit="page" n="571"/><milestone unit="line" n="571.1"/>༄༅། །པ། །རྫོགས་ཆེན་ཆིག་ཆོད་བྱང་ཆུབ་སེམས་ཉིད་དེ། །མ་རྟོགས་རྟོགས་ཕྱིར་མན་ངག་དོན་གྱིས་བཤད། །དཔེར་ན་རྒྱ་མཚོའི་ནོར་བུ་ལེན་པ་ལ། །དེད་དཔོན་མཁས་པ་མ་བརྟེན་མི་ལོན་<milestone unit="line" n="571.2"/>བཞིན། །འདིར་ཡང་བླ་མ་མ་བརྟེན་དོན་མི་རྟོགས། །བླ་མ་སངས་རྒྱས་ཐམས་ཅད་འདུས་པའི་སྐུ། །ཆོས་སྒོ་བརྒྱད་ཁྲི་བཞི་སྟོང་བླ་མའི་གསུང་། །ཆོས་ཉིད་ཡངས་པའི་ཐུགས་རྗེས་ཀུན་ལ་ཁྱབ། །བླ་མ་མེད་པའི་<milestone unit="line" n="571.3"/>སངས་རྒྱས་ཆོས་མ་བྱུང་། །དེ་ཕྱིར་བླ་མ་མཆོག་ལ་བརྟེན་པས་འགྲུབ། །ཆོས་སྐུའི་ངང་ནས་གྲོལ་ལ་ཕན་གདགས་ཕྱིར། །རང་སྣང་མ་དག་གདུལ་བྱའི་སྣང་བ་མྲ །གཟུགས་སྐུར་བྱོན་ནས་དེ་ཡིས་སྣང་བར་<milestone unit="line" n="571.4"/>མཛད། །ངེས་མེད་སྣ་ཚོགས་རང་གིས་རྟོག་པ་ལ། །སྔ་མའི་སྐྱོན་ལ་མི་བལྟ་ཡོན་ཏན་བསམ། །སྐུ་ཡིས་ཅི་མཛད་ལེགས་པ་ཉིད་དུ་བལྟ། །ཅི་གསུང་བདེན་པར་བཀའ་བཞིན་རྗེས་སུ་སྒྲུབ། །ཅིར་དགོངས་ཐམས་ཅད་<milestone unit="line" n="571.5"/>མཁྱེན པར་ཡིད་ཆེས་བྱ། །དངོས་པོ་རྟོག་པ་ཞེན་མེད་མ་ལུས་དབུལ། །སྒོ་གསུམ་སྲོག་ལ་མི་བལྟ་བླ་མའི་ཕྱོགས། །ཅི་མཉེས་ཞབས་ཏོག་བྱས་ཤིང་ཕུལ་བ་ཡིས། །སངས་རྒྱས་ཆོས་རྗེས་དུས་འདིར་འཛིན་པར་<milestone unit="line" n="571.6"/>འགྱུར། །བླ་མ་ལ་ལོག་དམ་ཉམས་བདུད་ཀྱི་བུ། །ཚེ་འདིར་བར་ཆོད་ས་ཕྱོགས་བཀྲ་མི་ཤིས། །མནར་མེད་སེམས་ཅན་རྡོ་རྗེ་དམྱལ་བར་འགྲོ། །དེ་བས་བླ་མ་གུས་པས་བརྟེན་བྱས་པས། །ཙསྡོན་ག་བུར་རེག་པས་དྲི་<milestone unit="page" n="572"/><milestone unit="line" n="572.1"/>འགོ་ལྟར། །བརྟེན་ཅིང་གུས་པ་ཙམ་གྱིས་བྱིན་རླབ་འབྱུང་། །རང་བྱུང་ཆོས་ཉིད་དོན་དེ་རྩོལ་མེད་འཆར། །བཅུད་ལྡན་བླ་མས་མན་ངག་གནད་ལྡན་ནི། །སྣོད་ལྡན་སློབ་མ་སྐྱེ་ཤིས་འཇིགས་པ་ཡིས། །འཇིག་རྟེན་<milestone unit="line" n="572.2"/>འཁོར་བའི་ཆོས་ལ་རྒྱབ་ཀྱིས་ཕྱོགས། །གཅིག་གམ་བདུན་ནམ་དགུ་ལས་མང་མི་རུང་། །ཟང་ཟིང་བྱ་བ་ཐམས་ཅད་བློས་སུ་བསྒྱུར། །མི་མེད་དུར་ཁྲོད་རི་ཕུག་དབེན་པ་སྲ །མི་རྟག་སྐྱོ་ཤས་སྐྱེ་བའི་ཆོས་བཤད་<milestone unit="line" n="572.3"/>ལ། །ཐབས་ཀྱིས་མན་ངག་ཤེས་རབ་དོན་རྟོགས་བྱ། ཁྲེས་རབ་མན་ངག་ཐབས་ཀྱི་དོན་རྟོགས་བྱ། །གཉིས་སུ་མ་ཡིན་མཐའ་བྲལ་ཡེ་ཤེས་ཆེ། །དཔེར་ན་ཝ་ལ་དྲངས་པའི་ཆུ་བཞིན་དུ། །རྫོགས་ཆེན་ས་ལ་<milestone unit="line" n="572.4"/>འཆུགས་ཐབས་མེད་པ་ཡིན། །སྔོན་འགྲོའི་མན་ངག་སེམས་ཉིད་སྲང་དུ་གཞུག །སྤྲིན་མེད་མཁའ་ལ་ཉི་མ་ཤར་བ་བཞིན། །ཆོས་ཉིད་དོན་དེ་མངོན་གསུམ་གསལ་བ་ཡིན། །དངོས་གཞིའི་མན་ངག་སེམས་ཉིད་<milestone unit="line" n="572.5"/>གཏན་ལ་དབབ། །མགྲོན་པོ་ལམ་ནས་རང་ཡུལ་སླེབས་པ་བཞིན། །རྗེས་ཀྱི་མན་ངག་འབྲས་བུ་ལ་བཟླ་བའི། །ཐོག་མ་བར་དང་མཐར་དགེ་ཆོས་སྤྱོད་པས། །རྫོགས་ཆེན་བྱར་མེད་ལྷུན་གྲུབ་མངོན་སངས་<milestone unit="line" n="572.6"/>རྒྱས། །ཞེས་བཀའ་སྩལ་ཏོ། །རྫོགསཆེནཆིགཆོདཀུན་གྲོལ་རྒྱལ་པོའི་རྒྱུད་ལས། མན་ངག་གནད་དོན་མདོར་བསྡུས་ཀྱི་ལེའུ་སྟེ་བརྒྱད་པའོ།། །།ཧ་༷༷ །།རང་བྱུང་ཡེ་ཤེས་རྡོ་རྗེས་ཡང་གསོལ་པ། །ཨེ་<milestone unit="page" n="573"/><milestone unit="line" n="573.1"/>༄༅། །མ་ཧོ། །བཅོམ་ལྡན་ལྷུན་གྲུབ་འདུས་མ་བྱས་པའི་དཔལ། །མན་ངག་གནད་ཀྱི་དོན་གསུམ་བསྟན་པ་ལ། །ཐོག་མར་སྔོན་འགྲོ་གནད་ཀྱིས་ཇི་ལྟར་སྟོན །དེ་དོན་འདུས་པའི་འཁོར་ལ་བཤད་དུ་<milestone unit="line" n="573.2"/>གསོལ། །ཞེས་གསོལ་ཏོ། །དེ་ནས་བཅོམ་ལྡན་འདས་ཀྱིས་བཀའ་སྩལ་པ། །དང་པོ་སྔོན་འགྲོ་ཐུན་མོང་ཁྱད་པར་གཉིས། །ཐུན་མོང་སྔོན་འགྲོ་སྐྱབས་ཡུལ་བླ་མ་ལ། །བདག་གཞན་བླ་མེད་འབྲས་ཐོབ་བསམ་པ་<milestone unit="line" n="573.3"/>ཡིས། །སྒོ་གསུམ་གུས་པའི་དད་པ་ཞེ་ཐག་པས། །བདེ་གཤེགས་མ་ལུས་ཐམས་ཅད་འདུས་པའི་སྐུ། །སྔ་མ་སངས་རྒྱས་འགྲོ་མགོན་སྐྱབས་མཆོག་ལ། །བདག་སོགས་སེམས་ཅན་སངས་རྒྱས་མ་ཐོབ་བར། །ལུས་<milestone unit="line" n="573.4"/>ངག་ཡིད་གསུམ་གུས་པས་སྐྱབས་སུ་མཆི། །ཞེས་པས་ཚིག་དོན་སྐྱབས་འགྲོ་གསོལ་འདེབས་བྱ། །བར་ཆོད་སེལ་ཞིང་བྱིན་རླབ་འཇུག་པ་ཡིན། །འགྲོ་དྲུག་གནས་པའི་མ་རྒན་སེམས་ཅན་ལ། །བདག་གཞན་བདེ་<milestone unit="line" n="573.5"/>སྡུག་བརྗེ་བའི་སྙིང་རྗེ་ཡིས། །བདེ་ཐོབ་སྡུག་བསྔལ་བྲལ་ནས་སངས་རྒྱས་པར། །བྱའོ་མཉམ་པའི་བྱང་ཆུབ་སེམས་མཆོག་བསྐྱེད། །རང་འདོད་གྲོལ་ནས་གཞན་ཕན་འགྲོ་དོན་འབྱུང་། །གཉིས་པ་ཁྱད་པར་སྔོན་འགྲོ་<milestone unit="line" n="573.6"/>ལུས་ངག་ཡིད་གསུམ་གྱི། །འཁོར་འདས་རུ་ཤན་འབྱེད་པའི་མན་ངག་ནི། །ལུས་ཀྱི་རུ་ཤན་འབྱེད་པ་ཕྱག་བསྐོར་དང་། །རྡོ་རྗེ་སྐྱིལ་ཀྲུང་བྱས་ལ་གྲིམས་ཀྱིས་སྒྲིམ། །དེས་ནི་འཁོར་བའི་ལུས་ལ་ཞེན་ལོག་སྐྱེ། །ངག་<milestone unit="page" n="574"/><milestone unit="line" n="574.1"/>གི་རུ་ཤན་འབྱེད་པ་ཧུ།་ཕཊ་དང་། །མི་སྨྲ་བརྗོད་མེད་ལྐུགས་པ་རླུད་དྲག་བཟུང་། །དེས་ནི་འཁོར་བའི་ངག་ལ་ཞེན་པ་ཟློག །ཡིད་ཀྱི་རུ་ཤན་འབྱེད་པ་སྐྱོ་ཤས་དང་། །དམིགས་པ་གཏན་པའི་འབེན་ལ་མ་ཡེངས་<milestone unit="line" n="574.2"/>བྱ། །དེས་ནི་འཁོར་བའི་ཡིད་ལ་ཞེན་ལོག་སྐྱེ། །གྲིམས་ཀྱིས་བསྒྲིམས་པས་འཁོར་བའི་སྡུག་བསྔལ་ཡིན། །དེ་ཡིས་འཁོར་བའི་རུ་ཤན་ཕྱེད་པ་ཡིན། །དེ་ནས་ལུས་ཀྱི་ངལ་བ་བྱ་བྱེད་སྤང་། །བྱར་མེད་ངང་དུ་ལུས་ཀྱི་<milestone unit="line" n="574.3"/>འཛིན་པ་སྟོར། །འཛིན་པ་བྱུང་ཚེ་ལུས་ལ་བདེ་བ་སྐྱེ། །ངག་གི་ངལ་བ་སྨྲ་བརྗོད་ཐམས་ཅད་སྤང་། །བརྗོད་མེད་ངང་དུ་ངག་གི་འཛིན་པ་སྟོང་། །ཡིད་ཀྱི་ངལ་བ་དམིགས་གཏད་ཐམས་ཅད་སྤང་། །དམིགས་མེད་ངང་<milestone unit="line" n="574.4"/>དུ་ཡིད་ཀྱི་འཛིན་པ་སྟོར། །ལུས་ངག་ཡིད་གསུམ་བདེ་བར་ངང་གིས་འགྲོ། །ལྷོད་ཀྱིས་སློད་པ་མྱང་འདས་བདེ་བ་སྟེ། །སློད་པས་གྲོལ་བས་མྱང་འདས་རུ་ཤན་ཕྱེ། །དེ་ཡིས་གང་ཟག་ཚོགས་རྫོགས་བྱིན་རླབས་<milestone unit="line" n="574.5"/>འཇུག །གྲིམས་གྱིས་བསྒྲིམས་ལ་ལྷོད་ཀྱིས་སློད་པ་ཡིན། །འཁོར་འདས་གཉིས་ཀྱི་བདེ་སྡུག་རུ་ཤན་ཕྱེད། །མན་ངག་གནད་ཀྱི་ཆིག་ཆོད་ཚིག་གཅིག་ཡིན། །ཅེས་བཀའ་སྩལ་ཏོ། །རྫོགས་ཆེན་ཆིག་ཆོད་ཀུན་གྲོལ་<milestone unit="line" n="574.6"/>ཆེན་པོའི་རྒྱུད་ལས། མན་ངག་སྔོན་འགྲོའི་ལེའུ་སྟེ་དགུ་པའོ།། །། ་་་རྩི །།རང་བྱུང་ཡེ་ཤེས་རྡོ་རྗེས་ཡང་གསོལ་པ། །ཨེ་མ་ཧོ། །བཅོམ་ལྡན་ལྷུན་གྲུབ་འདུས་མ་བྱས་པའི་དཔལ། །དེ་ལྟར་སྔོན་འགྲོའི་<milestone unit="page" n="575"/><milestone unit="line" n="575.1"/>༄༅། །མན་ངག་རྫོགས་བྱས་ནས། །དངོས་གཞི་གནད་ཀྱི་མན་ངག་ཇི་ལྷར་སྟོན། །དེ་དོན་འདུས་པའི་འཁོར་ལ་བཤད་དུ་གསོལ། །ཞེས་གསོལ་པས། དེ་ནས་བཅོམ་ལྡན་འདས་ཀྱིས་བཀའ་སྩལ་པ། དངོས་<milestone unit="line" n="575.2"/>གཞིའི་གནད་ཀྱི་མན་ངག་དོན་ལ་ནི། །དབང་བཞིའི་བརྡའ་བསྟན་སྣང་བའི་ཉམས་བཞི་འཆར། །ཉམས་ལེན་གནད་བཞིས་རྟོགས་པའི་ངོ་སྤྲད་པས། །གྲོལ་བའི་འབྲས་བུ་སྐུ་བཞི་ལྷུན་གྲུབ་སྟེ། །དབྱེར་མེད་<milestone unit="line" n="575.3"/>ཟང་ཐལ་ཡང་གསང་ཆིག་ཆོད་དོན། །མིང་ཚིག་ཐ་སྙད་ཀུན་ལས་འདས་མོད་ཀྱང་། །མིང་ཚིག་བརྡ་ཡིས་མ་བསྟན་མི་གོ་བས། །དེ་ཕྱིར་གང་ཟག་རབ་འབྲིང་ཐ་མ་ལ། །བརྡ་དང་གནད་ཀྱི་མན་ངག་ཚིག་གིས་<milestone unit="line" n="575.4"/>བསྟན། །གང་ཟག་རབ་ལ་བརྡ་ཡིས་བསྟན་པ་ནི། །སྣང་བ་ཐམས་ཅད་སེམས་ལས་བྱུང་བ་སྟེ། །སེམས་ཉིད་ཆིག་ཆོད་རྟོགས་ཕྱིར་བླ་མ་ལ། །སྤྲོས་བཅས་སྣང་བའི་དབང་བསྐུར་ཞུ་ཞེས་པས། །ཉི་མ་འཆར་ཁའི་དུས་<milestone unit="line" n="575.5"/>སུ་གསོལ་བ་གདབ། །བླ་མ་ཉི་མ་འཆར་ཁར་མཎྜལ་བཤམ། །པདྨ་འདབ་བརྒྱད་ལྟེ་བ་གཅིག་པ་ལ། །ཚོན་སྣ་ལྔ་ཡིས་མུ་ཁྱུད་མཛེས་པ་བྲི། །དེ་ཡི་དབུས་སུ་བུམ་པ་ཁ་རྒྱན་ཅན། །མེ་ཏོག་མཛེས་པ་ཚོགས་<milestone unit="line" n="575.6"/>གཏོར་མཆོད་ཡོན་བཤམ། །བླ་མ་དཀོན་མཆོག་ཌའསྐི་མཉེས་པར་བྱ། །དེ་ནས་སློབ་མས་གོས་གོན་ཕྱག་བཙལ་ལ། །ཐལ་མོ་སྦྱར་ཏེ་གསོལ་བ་འདི་སྐད་གདབ། །ཨེ་མ་ཧོ། །ཀུན་བཟང་བླ་མ་སྤྲུལ་པའི་སྐུ་མཆོག་<milestone unit="page" n="576"/><milestone unit="line" n="576.1"/>ལ། །དེང་ནས་བཟུང་སྟེ་གུས་པས་གསོལ་བ་འདེབས། །སྣང་བ་བདེ་ཆེན་སྤྲོས་བྲལ་དཀྱིལ་འཁོར་དུ། །རིག་པ་མངོན་སུམ་རྟོག་པའི་དབང་བསྐུར་ཞུ། །ཞེས་པས་ལན་གསུམ་བར་དུ་གསོལ་བ་གདབ། །དེ་ནས་སྔ་<milestone unit="line" n="576.2"/>མས་དད་ལྡན་རིགས་ཀྱི་བུ། །རྫོགས་ཆེན་ཆོས་ལ་འཇུག་པར་སྤྲོ་ལགས་སམ། །སྤྲོ་ལགས་ཞེས་སློབ་མས་ལན་དུ་གདབ་པར་བྱ། །དེ་ནས་སློབ་མའི་དམ་བཅའ་དབོག་པ་ནི། ཁྱོད་ཀྱི་འཁོར་བ་བློ་ཡིས་བཏང་ནས་<milestone unit="line" n="576.3"/>སུ། །བྱར་མེད་མངོན་སུམ་དོན་ལ་མ་ཡིན་པར། །རང་བྱུང་དཀྱིལ་འཁོར་བལྟ་བར་དམ་ཆོས་ཤིག །དེ་ལས་འགལ་ན་ཁྱོད་ཉིད་རླག་པར་འགྱུར། །ཅེས་པས་རྡོ་རྗེ་བདུད་རྩིའི་མནའ་ཆུ་བླུད། །དམ་ལས་འགལ་ན་<milestone unit="line" n="576.4"/>བདུད་ལ་མ་འགལ་སྨན། །དེས་ན་བདུད་རྩི་བ་་ལ་དམ་བཅའོ། །དེ་ནས་དཀྱིལ་འཁོར་བསྟན་ལ་ཅི་འདུག་དྲི། །བག་ཆགས་རྗེས་མ་འབྲེངས་ན་སྣང་བ་གྲོལ། །རྩེ་གཅིག་མིག་གིས་དཀྱིལ་འཁོར་འདི་ལ་<milestone unit="line" n="576.5"/>ལྟོས། །བརྡ་ཡི་དོན་ལ་ངོ་སྤྲོད་བྱ་བ་ནི། །ལྟེ་བ་གཅིག་ལས་གྱེས་པའི་པད་འདབ་བརྒྱད། །རྣམ་ཤེས་ཚོགས་བརྒྱད་སེམས་ལས་བྱུང་བའི་བརྡ། ཁ་དོག་དཀར་དམར་སྣ་ཚོགས་བྱུང་བ་འདི། །སྣང་བ་མ་འགགས་ཅིར་<milestone unit="line" n="576.6"/>ཡང་འཆར་བའི་བརྡ། །དེ་ཡི་དཀྱིལ་འཁོར་དུ་མ་འབྱུང་བ་ནི། །བྱང་ཆུབ་སེམས་ལས་ཐམས་ཅད་བསྐྱེད་པའི་བརྡ། །ནང་དུ་བུམ་རྫས་སྣ་ཚོགས་བླུགས་པ་ནི། །རྣམ་རྟོག་སྣ་ཚོགས་སེམས་སུ་འདུས་པའི་བརྡ། ཁ་རྒྱན་<milestone unit="page" n="577"/><milestone unit="line" n="577.1"/>༄༅། །མེ་ཏོག་མཆོད་གཏོར་བཤམས་པ་ནི། །སྣང་བ་སེམས་ཀྱི་ལོངས་སྤྱོད་བརྡ་རུ་བསྟན། །དེ་ནས་བླ་མས་བུ་ཁྱོད་སུ་ཡིན་དྲི། །ང་ནི་སྐལ་ལྡན་རིགས་ཀྱི་བུ་ཡིན་བྱ། ཁྱོད་ཀྱིས་གོས་འདི་ཅི་ལ་གོན་པ་<milestone unit="line" n="577.2"/>ཡིན། །ལུས་ལ་གོན་ཟེར་གོན་པ་ཅི་ལ་བརྟེན། །དྲིས་པས་ལུས་ལ་བརྟེན་ནས་བྱུང་བར་ཞེས། །དེ་བཞིན་སྣང་ བ་འདི་ཡང་སེམས་ལས་བྱུང་། །སྣང་བ་སྣ་ཚོགས་འདུག་ཀྱང་སེམས་སུ་གཅིག །དེ་ལྟར་སེམས་ཀྱི་<milestone unit="line" n="577.3"/>དོན་དེ་རིག་པར་གྱིས། །ཞེས་པས་བརྡ་བསྟན་དབང་བསྐུར་བྱ་བ་ནི། །ཧུ༷་ཧུ༷་ཧུ༷་ཧུ༷་ཧུ༷། སྐྱེ་མེད་ཆོས་སྐུའི་དཀྱིལ་འཁོར་ཀློང་ཡངས་སུ། །འགག་མེད་སྣང་བ་བུམ་པའི་ལྷ་ཚོགས་ཀྱིས། །མངོན་སུམས་ཞལ་སྟོན་རྡོ་རྗེ་ལུ་<milestone unit="line" n="577.4"/>གུ་རྒྱུད། །སྣང་བ་དབང་དུ་འདུས་པར་བྱིན་གྱིས་རློབས། །ཞེས་པས་སྤྲོས་བཅས་བརྡ་ཡི་དབང་བསྐུར་བས། །སློབ་མས་ཡོན་དབུལ་དགའ་སྟོན་ཆེན་པོ་བྱ། །སྣ་ཚོགས་གཅིག་ཏུ་རྟོགས་ཕྱིར་བླ་མ་ལ། །རྟ་དང་གླང་པོ་<milestone unit="line" n="577.5"/>རིན་ཆེན་འབྲུ་སོགས་དབུལ། །ནོར་མཆོག་ཕུལ་བས་དོན་མཆོག་རྟོགས་པར་འགྱུར། །གང་ཟག་འབྲིང་པོ་བརྡ་ཡིས་མ་གྲོལ་ན། །ལྟ་བ་ཆིག་ཆོད་གནད་ཀྱི་མན་ངག་ནི། །ལུས་གནད་འདུག་སྟངས་རྡོ་རྗེ་སྐྱིལ་ཀྲུང་<milestone unit="line" n="577.6"/>བྱ། །ག་་མའི་གནས་ལུགས་རྟོགས་ཕྱིར་དྲང་པོ་གཅེས། །ངག་གི་རླུད་སྟངས་མི་སྨྲ་དལ་བར་བྱ། །འཁྲུལ་བའི་སྣང་བ་གྲོལ་ཕྱིར་བརྗོདམེདགཅེས། །ཡིད་ཀྱི་ལྟ་སྟངས་རིག་པ་མིག་ལ་གབ། །མངོན་སུམ་མཐོང་<milestone unit="page" n="578"/><milestone unit="line" n="578.1"/>ཕྱིར་ནམ་མཁའི་དབྱིངས་ལ་བལྟ། །བལྟ་རུ་མེད་པའི་ལྟ་བ་ཆེན་པོ་སྟེ། །མི་སྐྱེ་མི་འགག་ནམ་མཁའི་ངོ་བོ་ཉིད། །ཕྱི་ཡི་ནམ་མཁའ་དག་པའི་ཡེ་དྭངས་དང་། །ནང་གི་སེམས་ཉིད་དག་པའི་རང་དྭངས་དང་། །བར་གྱི་<milestone unit="line" n="578.2"/>རྩལ་མ་དག་པའི་ངང་དྭངས་གསུམ། །དབྱེར་མེད་འདྲེས་ནས་ནམ་མཁའ་ལྟ་བུ་སྲ །མཐོང་བ་ཆོས་ཉིད་མངོན་སུམ་སྣང་བ་ཡིན། །གསུམ་རིག་དོན་གསུམ་ཐེ་ཚོམ་མེད་པ་ཡིས། །རིག་པ་རང་གསལ་རྡོ་རྗེ་ལུ་གུ་<milestone unit="line" n="578.3"/>རྒྱུད། །མཐོང་སྣང་དེ་ལྟར་ཤེས་པའི་ཉམས་མྱོང་དུ། །འབྱུང་བཞི་ཐམས་ཅད་ནམ་མཁའི་ངང་ལས་བྱུང་། །ནམ་མཁའ་ལ་ནི་འབྱུང་བ་ཐམས་ཅད་དག །དག་པའི་ནམ་མཁའ་ཕྱི་ཡི་སེམས་སུ་རིག །དུག་ལྔ་ཐམས་ཅད་<milestone unit="line" n="578.4"/>རང་གི་སེམས་ལས་བྱུང་། །སེམས་ཉིད་ལ་ནི་དུག་ལྔ་ཐམས་ཅད་དག །དག་པའི་ཡིད་དེ་ནང་དུ་སེམས་སུ་རིག །སྣང་བ་ཐམས་ཅད་སྐུ་ལྔའི་ལམ་ལས་བྱུང་། སྒོ་ལྔའི་ལམ་ནི་ལུས་ཀྱི་སྙིང་རྩར་འདུས། །དག་པའི་རྩ་<milestone unit="line" n="578.5"/>སྒོ་བར་གྱི་སེམས་སུ་རིག །དེ་ལྟར་ཕྱི་ནང་གསང་གསུམ་གཅིག་ཏུ་རིག །སྣང་རིག་སེམས་གསུམ་དབྱེར་མེད་གཅིག་ཏུ་རྟོགས། །མ་རྟོགས་ཞགྲུལ་པ་སེམས་ལས་གསུམ་དུ་བཟུང་། །ཕྱི་ཡི་སྣང་བ་ནང་གི་འཛིན་<milestone unit="line" n="578.6"/>མཁན་སེམས། །བར་གྱི་ལུས་ལ་སྒོ་ལྔར་བལྟས་པས་འཁྲུལ། །འཁྲུལ་པའི་རྟོག་པས་གསུམ་དུ་ཕྱེད་གྱུར་ཀྱང་། །སེམས་ཉིད་གཅིག་ལས་གཞན་གྱི་བར་ཆད་མེད། །ཕྱི་ནང་གསང་གསུམ་དབྱེར་མེད་འདྲེས་པ་<milestone unit="page" n="579"/><milestone unit="line" n="579.1"/>༄༅། །ལས། །རིག་པ་རྡོ་རྗེ་ལུ་གུ་རྒྱུད་ཅེས་བཏགས། །ངོ་བོ་ཆོས་ཉིད་ཡིན་ཏེ་མངོན་སུམ་དུ། །གསལ་བས་ཆོས་ཉིད་མངོན་སུམ་རྟོགས་པའོ། །དེ་ཡི་དོན་ལ་མ་ཡེངས་ལྟ་བ་ཡིན། །ཡང་དག་ཉིད་ལ་ཡང་དག་<milestone unit="line" n="579.2"/>ལྟ་བ་སྟེ། །ཡང་དག་མཐོང་ན་རྣམ་པར་གྲོལ་བའོ། །དེ་ཉིད་གཏན་ལ་ཕེབས་པའི་རྟགས་ཚད་ནི། །དངོས་ཀྱི་རྟགས་སུ་ལུས་ངག་ཡིད་གསུམ་ལ། །རང་གཞན་ཀུན་གྱིས་མཐོང་བའི་ཞེན་ལོག་སྐྱེ། །ཚེ་འདིའི་ལུས་དང་<milestone unit="line" n="579.3"/>བྱ་བ་བློས་སུ་གཏོང་། །ངག་གིས་མི་སྨྲ་ལྐུགས་པ་ལྟ་བུར་འགྱུར། །ཡིད་ནི་འཁོར་བའི་ཆོས་ལ་སྐྱོ་ཤས་སྐྱེ། །བླ་མ་རྗེས་སུ་དྲན་ཅིང་འགྲོ་ལ་སྙིང་རྗེ་འཆར། །རྒྱུ་འབྲས་ཡིད་ཆེས་སྡིག་སྤང་དགེ་བ་སྒྲུབ། །ཉམས་རྟོགས་<milestone unit="line" n="579.4"/>ལུས་པོ་ཡང་དུ་སོང་བ་དང་། །ངག་གི་དབུགས་ནི་རྒྱུ་བ་མི་དྲན་དང་། །ཡིད་ལ་མཐོང་ཐོས་དྲན་རིག་ཐམས་ཅད་པ། །རང་སེམས་ནམ་མཁའ་ལྟ་བུའི་དོན་འདི་ཡིན། །སྙམ་པ་རང་གི་ཤེས་པའི་རྟགས་ལའང་། །སྣང་<milestone unit="line" n="579.5"/>སེམས་ཆོས་ཉིད་དོན་ལ་འབྱོར་པའི་ཚད། །མཐོང་བའི་ལྟ་བ་རང་རིག་མངོན་སུམ་དོན། །དབྱིངས་རིག་གཉིས་མེད་ནམ་མཁའི་ཀློང་ན་གསལ། །དེ་ལ་སྣང་བ་མི་འགྲོ་མཐོང་སྣང་ཚད། ཁོ༑ས་པའི་རྟགས་ནི་སྣང་<milestone unit="line" n="579.6"/>སྲིད་ཐམས་ཅད་ཀུན། །རང་གི་སེམས་སུ་རིག་ཅིང་སེམས་ཉིད་ནི། །རིག་ཅིང་གསལ་བས་ནམ་མཁའ་ལྟ་བུར་རྟོགས། །རྨི་ལམ་དུ་ཡང་བཟུང་ན་ཟིན་པ་ནི། །སྣང་བ་སེམས་སུ་གཏན་ཕེབས་ལོ་བདུན་ན། །ཕུང་པོ་མི་<milestone unit="page" n="580"/><milestone unit="line" n="580.1"/>སྣང་ལྷག་མེད་སངས་རྒྱས་འཐོབ། །རྨི་ལམ་མི་ཟིན་སེམས་སུ་ཤེས་ཙམ་ལ། །བར་དོ་དང་པོ་ལ་ནི་གྲོལ་བར་འགྱུར། །དོན་ལ་འགྱུར་ལྡོག་མེད་ན་ཚད་ལ་ཕེབས། །སྣང་བ་དབང་དུ་འདུས་པས་སྤྲུལ་སྐུ་ཡིན། །ཡིད་<milestone unit="line" n="580.2"/>དཔྱོད་སངས་རྒྱས་མི་རེ་མངོན་སུམ་ཨེ་མ་ཧོ། །སྣང་བ་ཐམས་ཅད་རང་སེམས་ཡིན་པ་ལ། །གང་ཟག་ཐ་མ་གནད་ཀྱིས་མ་གྲོལ་ན། །མན་ངག་ཚིག་ཏུ་བཀྲོལ་ནས་བསྟན་པ་ནི། །དངོས་པོ་གཤིས་ཀྱི་གནས་ལུགས་མ་<milestone unit="line" n="580.3"/>མཐོང་བས། །སྣང་བ་སེམས་སུ་མ་ཤེས་འཁོར་བར་གོལ། །རང་སེམས་སངས་རྒྱས་མ་རྟོགས་མྱང་འདས་བསྒྲིབས། །འཁོར་འདས་གཉིས་ལ་རིག་དང་མ་རིག་གིས། །སྐད་ཅིག་གཅིག་གི་བྱེ་བྲག་བར་ལས་<milestone unit="line" n="580.4"/>མེད། །རང་གི་སེམས་ལ་གཞན་དུ་མཐོང་བས་འཁྲུལ། །འཁྲུལ་པ་དེ་ཉིད་སེམས་སུ་མ་རིག་ན། །ཆོས་ཉིད་དོན་དེ་ནམ་ཡང་མ་རྟོགས་པས། །ལྟ་བ་ཞབྲུལ་པས་སེམས་ཀྱི་ཕུ་དག་དཀྲུགས། །རང་བྱུང་རང་ཤར་<milestone unit="line" n="580.5"/>རང་གིས་རང་ལ་བལྷ། །སྣང་བ་འདི་དག་དང་པོ་གང་ལས་བྱུང་། །བར་དུ་གང་ན་གནས་ཤིང་མཐར་གར་འགྲོ། །བལྟས་པས་དཔེར་ན་གཟིངས་ཀྱི་བྱ་རོག་གིས། །གཟིངས་ནས་ཕུར་ནས་གཟིངས་སུ་ལོག་པ་<milestone unit="line" n="580.6"/>བཞིན། །སྣང་བ་སེམས་ལས་ཤར་ཞིང་སེམས་སུ་གྲོལ། །སེམས་ཉིད་ཀུན་ཤེས་ཀུན་རིག་དྲི་མེད་འདི། །གསལ་སྟོང་ནམ་མཁའ་ལྟ་བུར་གདོད་མ་ནས། །རང་བྱུང་ཡེ་ཤེས་མངོན་སུམ་གསལ་བ་སྲ །གཏན་ལ་<milestone unit="page" n="581"/><milestone unit="line" n="581.1"/>༄༅། །ཕེབས་ན་དེ་ཀ་ཆོས་ཉིད་ཡིན། །ཡེངས་སུ་མེད་ཀྱི་དེ་ཀའི་ངང་ལ་ཞོག །སྣང་བ་སེམས་ཀྱི་ངང་དུ་ལྟས་མོ་ལྟོས། །བལྟས་པས་མ་མཐོང་བཞག་པས་མ་ཞོགས་པ། །ནམ་མཁའ་ལྟ་བུའི་ཆོས་ཉིད་རང་ངོ་<milestone unit="line" n="581.2"/>སྤྲད། །དེ་ལྟར་མ་རྟོགས་ཞབྲུལ་པའི་སྣང་བ་བྱུང་། །དཔེར་ན་སྐྱེས་བུ་གཉིད་ལོག་རྨི་ལམ་ན། །སྐྱེས་པ་བུད་མེད་བདེ་སྡུག་ལོངས་སྤྱོད་སྣང་། །གཉིད་སད་དུས་ན་རང་སེམས་ཡིན་པར་ཤེས། །དེ་བཞིན་སྣང་སྲིད་མ་<milestone unit="line" n="581.3"/>ལུས་ཐམས་ཅད་ཀུན། །རང་སེམས་རྨི་ལམ་ལྟ་བུར་འཁྲུལ་པར་ཤར། །ཤར་ཡང་སེམས་ལས་ལོགས་ན་སྣང་བ་མེད། །དོན་ལ་རྨི་ལམ་ལྟ་བུ་ཡིན་པ་ལ། །མེད་བཞིན་མངོན་སུམ་ལོག་པར་བལྟས་པ་ཡིན། །དཔེར་ན་<milestone unit="line" n="581.4"/>མཐོ་མི་ཐག་པ་སྦྲུལ་དུ་མཐོང་། །མཐོང་བ་ཙམ་གྱིས་དངངས་སྐྲག་བརྒྱལ་བར་བྱེད། །བརྟགས་ཤིང་དཔྱད་ན་མཐོ་དང་ཐག་པར་ཤེས། །སེམས་ལ་སེམས་ཀྱིས་སྐྲག་པ་འཁྲུལ་སྣང་སེམས། །དཔེར་ན་རླུད་མཁྲིས་<milestone unit="line" n="581.5"/>བད་ཀན་མིག་སྐྱོན་གྱིས། །བར་སྣང་སྟོང་པར་སྐྲ་འཛིངས་སྣང་བ་བཞིན། །རང་སེམས་མ་རྟོགས་ཉོན་མོངས་ལས་རྐྱེན་དབང་། ཁམས་གསུམ་སྣོད་བཅུད་རིགས་དྲུག་སྡུག་བསྔལ་གྱིས། །མ་དག་སྣང་བར་ངན་རྟོག་<milestone unit="line" n="581.6"/>སྣ་ཚོགས་ཤར། ་ར་ཡང་སེམས་ལས་ལོགས་ན་གྲུབ་པ་མེད། །སེམས་ལ་སེམས་ཀྱིས་ངན་པར་བཟུང་བ་ཡིན། །དཔེར་ན་རླུད་དང་ཉི་ཟེར་ཆར་རྒྱུན་ལས། །བར་སྣངའཇའཚོནགསལབརསྣངབབཞིན། །རང<milestone unit="page" n="582"/><milestone unit="line" n="582.1"/>གི་ཚོགས་གཉིས་བསགས་པའི་བསམ་པ་ཡིས། །རྒྱལ་བའི་ཞིང་ཁམས་ལྷ་དང་ལྷ་མོ་སྲ །དག་པའི་སྣང་བ་བཟང་རྟོག་སྣ་ཚོགས་འབར། ཁྲར་ཡང་སེམས་ལས་ལོགས་ན་གྲུབ་པ་མེད། །སེམས་ལས་སེམས་ཀྱིས་<milestone unit="line" n="582.2"/>བཟང་པོར་བྱས་པ་ཡིན། །དོན་ལ་སྣང་བ་དངོས་པོ་གྲུབ་པ་མེད། །དཔེར་ན་ཆུ་ཟླ་མེ་ལོང་གཟུགས་བརྙན་ལ། །སྣང་ཡང་དེ་ལ་དངོས་པོ་མེད་པ་བཞིན། །རང་སེམས་མ་འགགས་སྣང་བ་ཅི་ཤར་ཡང་། །དངོས་པོ་<milestone unit="line" n="582.3"/>དཀྲུག་པ་ཅི་ཡང་མེད་པ་ཡིན། །དངོས་པོ་མེད་བཞིན་ཡུན་རིང་ཨ་འཐས་པས། །ས་རྡོ་རི་བྲག་ལ་སོགས་བེམ་པོར་སྣང་། །སྣང་ཙམ་ཉིད་ན་དོན་ལ་བདེན་མེད་རྫུན། །དཔེར་ན་སྒྱུ་མ་མཁན་གྱི་སྒྱུ་མའི་<milestone unit="line" n="582.4"/>གཟུགས། །སྤྲུལ་པ་སྣ་ཚོགས་སྟོན་ཡང་རྫུན་པ་བཞིན། །སྣང་བ་ཀུན་རྫོབ་ཆོས་འདི་སྣ་ཚོགས་ཀྱང་། །གཅིག་ཀྱང་བདེན་པར་མ་གྲུབ་འཇིགས་པ་ཡིན། །དེས་ན་སྣང་སྲིད་འཁོར་འདས་ཐམས་ཅད་ཀུན། །རང་གི་<milestone unit="line" n="582.5"/>སེམས་ཉིད་གཅིག་གི་མཐོང་སྣང་ཡིན། །གང་ཚེ་རང་གི་སེམས་རྒྱུད་འགྱུར་ཙམ་ན། །ཕྱི་རུ་འགྱུར་བ་དེ་ཡི་མཐོང་སྣང་འབྱུང་། །དེས་ན་ཐམས་ཅད་སེམས་ཀྱི་མཐོང་སྣང་སྟེ། །རིགས་དྲུག་རྣམས་ཀྱིས་སོ་སོའི་ལས་སུ་<milestone unit="line" n="582.6"/>མཐོང་། །མུ་སྟེགས་པ་ཡིས་རྟག་ཆད་གཉིས་སུ་མཐོང་། །ཐེག་པ་རིམ་དགུས་རང་རང་ཐེག་པར་མཐོང་། །སྣ་ཚོགས་མཐོང་ཞིང་སྣཚོགསམིགཅིགཔ། །ཐ་དད་བཟུང་བས་ཆགས་སྡང་འཁོར་བར་འཁྲུལ། །རྟོག་<milestone unit="page" n="583"/><milestone unit="line" n="583.1"/>༄༅། །ཚོགས་ཉོན་མོངས་ལས་ཀྱིས་སེམས་དཀྲུགས་ཤིང་། །དེ་ཉིད་མ་ཤེས་སྡུག་བསྔལ་འདམ་དུ་བྱིང་། །སྣང་བ་ཐམས་ཅད་སེམས་སུ་རིག་པ་ན། །མཐོང་སྣང་ཤར་ཡང་འཛིན་མེད་སངས་རྒྱས་ཡིན། །དེས་<milestone unit="line" n="583.2"/>ན་སྣང་བ་སེམས་སུ་ཕུ་ཐག་ཆོད། །སྣང་བ་སེམས་སུ་གཞི་རྩ་མ་ཆོད་ན། །སྡོང་པོའི་ཡལ་ག་བཅད་ཀྱང་ཡལ་ག་སྐྱེ། །རྩ་བ་གཅིག་ཆོས་ཡལ་ག་མི་སྐྱེ་བཞིན། །རྣམ་རྟོག་བཀག་ཀྱང་རྣམ་རྟོག་སྣ་ཚོགས་སྐྱེ། །རྣམ་རྟོག་<milestone unit="line" n="583.3"/>སེམས་སུ་ཤེས་ན་ངང་གིས་གྲོལ། །སྣོད་ཀྱི་འཇིག་རྟེན་བེམ་པོར་སྣང་བ་སེམས། །བཅུད་ཀྱི་སེམས་ཅན་རིགས་དྲུག་སྣང་བ་སེམས། །མཐོ་རིས་ལྷ་མིའི་བདེ་བ་སྣང་བ་སེམས། །ངན་སོང་གསུམ་གྱི་སྡུག་བསྔལ་སྣང་<milestone unit="line" n="583.4"/>བ་སེམས། །མ་རིག་ཉོན་མོངས་དུག་ལྔའི་སྣང་བ་སེམས། །རང་བྱུང་རིག་པའི་ཡེ་ཤེས་སྣང་བ་སེམས། །ངན་རྟོག་འཁོར་བའི་བག་ཆགས་སྣང་བ་སེམས། །བཟང་རྟོག་མྱ་ངན་འདས་པར་སྣང་བ་སེམས། །བདུད་དང་<milestone unit="line" n="583.5"/>འདྲེ་ཡི་བར་ཆད་སྣང་བ་སེམས། །ལྷ་དང་སིརྙི་ལེགས་པར་སྣང་བ་སེམས། །རྣམ་པར་རྟོག་པ་སྣ་ཚོགས་སྣང་བ་སེམས། །མི་རྟོག་རྩེ་གཅིག་སྟོང་པར་གནས་པ་སེམས། །དངོས་པོ་མཚན་མའི་ཁ་དོག་སྣང་བ་<milestone unit="line" n="583.6"/>སེམས། །མཚན་མ་མེད་ཅིང་ཅིར་མི་དགོངས་པ་སེམས། །གཅིག་དང་གཉིས་གསུམ་གཉིས་མེད་སྣང་བ་སེམས། །ཡོད་མེད་གང་དུ་མ་གྲུབ་སྣང་བ་སེམས སེམས་ལསམགཏོགསསྣངབགང་ཡང་མེད། །སེམས་<milestone unit="page" n="584"/><milestone unit="line" n="584.1"/>ཉིད་མ་འགགས་སྣང་བ་གང་ཡང་འཆར། ་།ར་ཡང་མཚོ་ཡི་ཆུ་དང་ཆུ་རླབས་བཞིན། །གཉིས་སུ་མེད་དེ་སེམས་ཀྱི་ངང་དུ་གྲོལ། །གདགས་བྱ་མ་འགགས་མིང་ཙམ་ཅིར་བཏགས་ཀྱང་། །དོན་ལ་སེམས་ཉིད་གཅིག་<milestone unit="line" n="584.2"/>ལས་ཡོད་མ་ཡིན། །གཅིག་པོ་དེ་ཡང་གཞི་རྩ་བྲལ་བ་ཡིས། །སྣང་བ་གང་ལྟར་ཤར་ཡང་ཕན་གནོད་མེད། །སྣང་བ་ཐམས་ཅད་སེམས་ཀྱི་ཀློང་ཡངས་ཡིན། །སྐྱེ་འགག་གནས་གསུམ་བྲལ་བས་ཀུན་ལ་ཁྱབ། །མ་སྐྱེ་<milestone unit="line" n="584.3"/>མི་འགག་ནམ་མཁའ་ལྟ་བུར་བལྟ། །བལྟས་ཙམ་ཉིད་ན་མཐོང་བ་གཅིག་ཡང་མེད། །མ་མཐོང་བ་དེ་དོན་གྱི་ལྟ་བ་ཡིན། །གང་ཚེ་ནམ་མཁའ་བལྟས་པས་མ་མཐོང་ན། །དེ་ཚེ་ནམ་མཁའ་མཐོང་ཞེས་ཐ་སྙད་<milestone unit="line" n="584.4"/>བཏགས། །དེ་བཞིན་སེམས་ཀྱི་གནས་ལུགས་རྟོགས་པ་ནི། །དོན་དམ་ཆོས་ཉིད་མཐོང་ཞེས་ཐ་སྙད་བཏགས། །མཐོང་བའི་ལྟ་བ་ཕྱོགསརྟོགས་ལྟ་བ་ཡིན། །མེད། །མ་མཐོང་བ་དེ་དོན་གྱི་ལྟ་བ་ཡིན། །གང་ཚེ་ནམ་<milestone unit="line" n="584.5"/>མཁའ་བལྟས་པས་མ་མཐོང་ན། །དེ་ཚེ་ནམ་མཁའ་མཐོང་ཞེས་ཐ་སྙད་བཏགས། །དེ་བཞིན་སེམས་ཀྱི་གནས་ལུགས་རྟོགས་པ་ནི། །དོན་དམ་ཆོས་ཉིད་མཐོང་ཞེས་ཐ་སྙད་བཏགས། །མཐོང་བའི་ལྟ་བ་ཕྱོགས་རྟོགས་<milestone unit="line" n="584.6"/>ལྟ་བ་ཡིན། །མ་མཐོང་མཐོང་བ་ཕྱོགས་བྲལ་ལྟ་བ་ཡིན། །དེས་ནས་བྱང་ཆུབ་སེམས་ཀྱི་གནས་ལུགས་ནི། །གསལ་ལ་དངོས་མེད་ནམ་མཁའ་ལྟ་བུ་ཡིན། །རང་ཤར་རང་གྲོལ་ཨ་ཏི་ཆིག་ཆོད་ཡིན། །དེ་ལྷར་ཐམས་<milestone unit="page" n="585"/><milestone unit="line" n="585.1"/>༄༅། །ཅད་རང་བྱུང་ཡེ་ཤེས་ཏེ། །སྣང་བ་ཐམས་ཅད་སེམས་ཉིད་ཆིག་ཆོད་ཡིན། །དེ་ལྟ་ཐམས་ཅད་རང་བྱུང་ཡེ་ཤེས་ཏེ། །སྣང་བ་ཐམས་ཅད་སེམས་ཉིད་ཆིག་ཆོད་དུ། །ཨ་ཏི་ཡང་གསང་མངོན་སུམ་ངོ་སྤྲོད་<milestone unit="line" n="585.2"/>དོ། །སེམས་ཉིད་གཅིག་ལ་རོལ་པ་སྣ་ཚོགས་ཤར། ཁྲར་ཙམ་ཉིད་ན་རྟོག་མེད་ངང་གིས་གྲོལ། །རྣམ་པ་ཀུན་ལྡན་རྣམ་པ་མེད་པའི་དོན། །ཡོད་མེད་གང་དུ་མི་གནས་རང་བཞིན་གསལ། །གསལ་སྣང་སྣ་ཚོགས་<milestone unit="line" n="585.3"/>འཛིན་པ་མེད་པའི་སེམས རང་སེམས་སྤྲུལ་པའི་སྐུ་རུ་ལྷུན་གྱིས་གྲུབ། །སངས་རྒྱས་སྤྲུལ་པས་ཕྲིན་ལས་སྣ་ཚོགས་བྱེད། །མཚན་དཔེ་བཟང་པོ་དྲུག་ཅུའི་ཆོ་འཕྲུལ་ཚོགས། །དེ་དང་དེ་ཡིས་སྣང་བ་སྟོན་པར་<milestone unit="line" n="585.4"/>འགྱུར། །རྩོལ་རྟོག་མེད་པའི་ཐུགས་རྗེས་ཀུན་དོན་མཛད། །བྱ་བ་ཐམས་ཅད་ཆོས་ཀྱི་དབྱིངས་ནས་སྤྱོད། །འདི་ཉིད་ཉམས་སུ་བླངས་ན་ཀུན་གྲོལ་ཏེ། །དབང་པོ་དག་ལ་རྣོ་རྟུལ་མེད་པས་རྟོགས། །ཏིལ་དང་འོ་མ་<milestone unit="line" n="585.5"/>མར་གྱི་རྒྱུ་ཡིན་ཀྱང་། །མ་བསྲུབས་མ་བཙིར་མར་ནི་མི་འབྱུང་བཞིན། །འགྲོ་ཀུན་སངས་རྒྱས་སྙིང་པོའི་རྒྱུ་ཡོད་ཀྱང་། །ཉམས་སུ་མ་བླངས་སེམས་ཅན་སངས་མི་རྒྱ། །ཉམས་སུ་བླངས་ན་བ་གླང་རྫི་ཡང་<milestone unit="line" n="585.6"/>གྲོལ། །འཆངམི་ཤེས་ཀྱང་མངོན་སུམ་གཏན་ལ་ཕེབས། །རང་གི་ཁ་རུ་མྱོང་བའི་བུ་རམ་ལ། །གཞན་གྱིས་དེ་ཡི་རོ་བཤད་མི་རྟོགས་བཞིན། །འདི་ཉིད་མ་རྟོག་པརྫིཏ་ཡང་འཁྲུལ། །ཐེག་དགུ་བཤད་པ་ཤེས་བྱ་<milestone unit="page" n="586"/><milestone unit="line" n="586.1"/>མཁས་གྱུར་ཀྱང་། །མ་མཐོང་རྒྱང་གི་གཏམ་རྒྱུད་བསྙད་པ་བཞིན། །སངས་རྒྱས་ལ་ནི་སྐད་ཅིག་ཉེར་མ་རེག །དེས་ན་ཨ་ཏི་ཡང་གསང་ཆིག་ཆོད་དོན། །མངོན་སུམ་གནད་ཀྱི་མན་ངག་ཤིན་ཏུ་ཟབ། །ཀུན་<milestone unit="line" n="586.2"/>བཟང་ཐུགས་ཀྱི་མེ་ལོང་ས་མ་ཡ། །ཞེས་སོ། །ཨེ་མ། གང་ཟག་རབ་ལ་བརྡ་ཡིས་བསྟན་ནས་སུ། །སྣང་བ་སེམས་སུ་རྟོགས་པ་རྣལ་འབྱོར་པ། །མངོན་སུམ་རང་གི་ཐོག་ཏུ་ངོ་སྤྲད་པས། །ཉམས་སྣང་གོང་དུ་<milestone unit="line" n="586.3"/>འཕེལ་བའི་སྣང་བ་ཡི། །སེམས་ཀྱི་ངོ་བོ་སྟོང་པ་ཉིད་ཡིན་དེ། །སྟོང་ཉིད་ཆིག་ཆོད་རྟོགས་ཕྱིར་བླ་མ་ལ། །སྤྲོས་མེད་སྟོང་པའི་དབང་བསྐུར་ཞུ་ཞེས་པའི། །ཉི་མ་ཤར་བའི་དུས་སུ་གསོལ་བ་གདབ། །བླ་མས་དབེན་<milestone unit="line" n="586.4"/>པའི་གནས་སུ་མཎྜལ་བཤམ། །དེ་སྟེང་མེ་ལོང་ཤེལ་གོང་དག་པ་བཞག །རྨ་བྱའི་མདོངས་གཟུགས་ཚོགས་གཏོར་དཀོན་མཆོག་མཆོད། །སློབ་མས་སྟོད་ཀྱི་གོས་ཕུད་ཕྱག་བཙལ་ནས། །ལངས་ཏེ་ཐལ་སྦྱར་གསོལ་<milestone unit="line" n="586.5"/>བ་འདི་སྐད་གདབ། །ཨེ་མ་ཧོ། །ཀུན་བཟང་བླ་མ་ལོངས་སྤྱོད་རྫོགས་སྐུ་ལ། །བདག་ཉིད་ཁྱེད་ལ་གུས་པས་གསོལ་བ་འདེབས། །ཆོས་ཉིད་སྐྱེ་བ་མེད་པའི་ཕོ་བྲང་དུ། །ཟག་མེད་ཉམས་རྩལ་ཆིག་རྫོགས་དབང་<milestone unit="line" n="586.6"/>བསྐུར་ཞུ། །ཞེས་པས་གསོལ་པ་ལན་གསུམ་གདབ་པར་བྱ། །དེ་ནས་བླ་མས་རིག་པ་སེམས་ཀྱི་བུ། །ཆིག་ཆོད་དོན་ལ་འཇུག་པ་སྤྲོ་ལགས་སམ། །ཞེས་བརྗོད་སློབ་མས་ལན་དུ་སྤྲོ་ཞེས་བྱ། །དེ་ནས་སློབ་མའི་དམ་<milestone unit="page" n="587"/><milestone unit="line" n="587.1"/>༄༅། །བཅའ་དཔོག་པ་ནི། ཁྱོད་ཀྱིས་མཚན་མའི་འཁྲུལ་ཕྱིར་མ་འབྲེངས་པར། །རྩོལ་མེད་ཆོས་ཉིད་དོན་ལ་མ་ཡེངས་པའི། །དམིགས་མེད་སྒོམ་པའི་ཉམས་ལེན་དམ་ཆོས་ཤིག །དེ་ལས་ལོག་ན་ཁྱོད་ཉིད་<milestone unit="line" n="587.2"/>རླག་པར་འགྱུར། །ཅེས་པས་དམ་ཆུ་བླུད་ལ་དམ་འཆར་གཞུག །དེ་ནས་བརྡ་ཡི་དཀྱིལ་འཁོར་བསྟན་པ་ནི། །སྣང་བ་སེམས་སུ་འཛིན་པའི་སྒྲིབ་གཡོགས་ཕུད། །སེམས་ཉིད་སྟོང་གསལ་ཡེ་ཤེས་མིག་བྱེ་ལ། །སྣང་<milestone unit="line" n="587.3"/>སྟོང་རིག་པའི་དཀྱིལ་འཁོར་འདི་ལ་ལྷོས། །མེ་ལོང་དེ་ལ་གསལ་ཡང་འཛིན་རྒྱུ་མེད། །དེ་བཞིན་སྣང་བ་འཆར་ཡང་སྟོང་པའི་བརྡ། ཁྲེལ་ལ་སྒྲོ་ཡི་འོད་ལྔ་ཤར་བ་འདི། །སྟོང་པའི་རང་རྩལ་ཡེ་ཤེས་འཆར་བའི་<milestone unit="line" n="587.4"/>བརྡ། ཁྲར་ཡང་དངོས་པོར་མ་གྲུབ་སྣང་སྟོང་ཡིན། །དེ་ནས་བླ་མས་བུ་ཁྱོད་སུ་ཡིན་དྲི། །ང་ནི་རིག་པ་སེམས་ཀྱི་བུ་ཡིན་བྱ། ཁྱོད་ཀྱི་སྟོད་ཀྱི་ལུས་འདི་ཅི་ཡིན་དྲི། །སྟོད་ནི་གཅེར་བུ་སྨད་ནི་གོས་ཡོད་ཟེར། །དེ་<milestone unit="line" n="587.5"/>བཞིན་སེམས་ཉིད་འདི་ཡང་ཤེས་པར་གྱིས། །ལུས་ལ་བརྟེན་ནས་གོས་བྱུང་སྣང་བ་འདི། །སེམས་ལ་བརྟེན་ནས་བྱུང་བར་ཤེས་པའི་བརྡ། །གོས་ཀྱི་ག་ས་པས་ལུས་འདི་མི་མཐོང་བཞིན། །སེམས་ཉིད་སྣང་བས་<milestone unit="line" n="587.6"/>འཁྲུལ་པས་སེམས་མ་མཐོང་། །གོས་ཕུད་ལུས་དེ་གང་ཡིན་མཐོངབབཞིན། །སྣངབགང་དག་དེ་རུ་སེམས་ཉིད་མཐོང་། །དེ་ལྟར་བརྡ་བསྟན་དབང་བསྐུར་བྱ་བ་ནི། །ཧུ༷་ཧུ༷་ཧུ༷། སྣང་བ་ལོངས་སྐུའི་དཀྱིལ་འཁོར་<milestone unit="page" n="588"/><milestone unit="line" n="588.1"/>མཛེས་པ་མྲ །གསལ་བ་འཛིན་མེད་ཤེལ་འོད་སྣ་ཚོགས་ཀྱིས། །སྐུ་དང་ཡེ་ཤེས་སྟོང་པའི་སྒྲོན་མ་མཆོད། །སེམས་ཉིད་སྐྱེ་མེད་རྟོགས་པར་བྱིན་གྱིས་རློབས། །ཞེས་པས་སྤྲོས་མེད་བརྡ་ཡིས་དབང་བསྐུར་ལ། །སློབ་<milestone unit="line" n="588.2"/>མས་ཡོན་དབུལ་ཉམས་མྱོང་དགའ་སྟོན་བྱ། །སྣང་བ་སྟོང་པར་རྟོགས་ཕྱིར་བླ་མ་ལ། །བུ་དང་ཆུང་མ་ཉེ་འཁོར་ཚོགས་རྣམས་དབུལ། །མི་མཆོག་ཕུལ་བས་དོན་མཆོག་འགྲུབ་པར་འགྱུར། །གང་ཟག་འབྲིང་པོ་བརྡ་<milestone unit="line" n="588.3"/>ཡིས་མ་གྲོལ་ན། །བསྒོམ་པ་ཆིག་ནོད་གནད་ཀྱི་མན་ངག་ནི། །སྟངས་གསུམ་སྔོན་བཞིན་བྱས་པའི་མིག་གིས་བལྟ། །ལོངས་སྐུའི་གཟིགས་སྟངས་ཐད་ཀའི་དབྱིངས་ལ་བལྟ། །དབྱིངས་རིག་གཉིས་སུ་མེད་པའི་<milestone unit="line" n="588.4"/>མངོན་སུམ་ལ། །མ་ཡེངས་ཁྲེལ་ལེ་གནས་ལུགས་རང་སར་གཞག །སེམས་ཉིད་སྟོང་པ་ཉིད་དུ་གྲོལ་ནས་སུ། །མངོན་ཤེས་སྣང་བ་ཐམས་ཅད་དངོས་མེད་དུ། །ཆོས་ཉིད་སྟོང་པའི་རང་དངས་ཉམས་སྣང་དུ། །འོད་<milestone unit="line" n="588.5"/>དང་འོད་ཁྱིམ་འཇའ་འོད་སྣང་བར་འཆར། །ཉམས་སྣང་དེ་ཉིད་གོང་ནས་གོང་དུ་འཕེལ། །ཐིག་ལེ་ཐིག་ཕྲན་རྩིབས་ཤར་གྱེན་འགྲེང་དང་། །ཐིག་ལེའི་ནང་དུ་སྐུ་དང་འོད་ཀོར་འཆར། ཁྲར་ཡང་སྣང་བ་ཙམ་ལ་<milestone unit="line" n="588.6"/>དངོས་པོ་མེད། །དེ་ཉིད་ཡུན་དུ་བརྐྱངས་པས་ཟག་བཅས་ཀྱི། །སྣང་བ་མེད་པར་ཡེ་ཤེས་སྣང་བར་འཆར། །འཇའ་འོད་ལ་སོགས་མཐོང་སྣང་ཐམས་ཅད་ལ། །འཛིན་པ་མེད་པར་གྲོལ་ནས་སྟོང་གསལ་དུ། །ཡེ་ཤེས<milestone unit="page" n="589"/><milestone unit="line" n="589.1"/>༄༅། །སྣང་བར་ལམ་མེ་ཞེན་པ་ཞེན། །རང་སྣང་སྟོང་པའི་དབྱིངས་ལ་རིག་པའི་ངང་། །ཡེ་ཤེས་གཉིས་མེད་ཚུལ་འཆང་རྟོག་མེད་ཉམས། །གང་ལྟར་བྱས་ཀྱང་དེ་བཞིན་ཀུན་ཏུ་སྣང་། །སྣང་བ་ཙམ་ལས་<milestone unit="line" n="589.2"/>འཛིན་མེད་ནམ་མཁའི་ངང་། །གསལ་འགྲིབ་མེད་པས་དབྱིངས་རིག་འདྲེས་པ་སྟེ། །རང་སེམས་སྣང་བ་སྟོང་པ་ཉིད་དུ་གྲོལ། །སྟོང་པ་ཉིད་ལ་སྒོམ་རྒྱུ་ཅི་ཡང་མེད། །སྒོམ་རྒྱུ་མེད་པ་དམིགས་མེད་དོན་གྱི་སྒོམ། །སྒོམ་<milestone unit="line" n="589.3"/>རྒྱུ་ཅན་ནི་དམིགས་གཏད་མཚན་མའི་ཆོས། །བསྒོམ་པ་མ་ཡིན་གཟུང་འཛིན་འཁྲུལ་པ་ཡིན། །དམིགས་གཏད་མཚན་མ་མེད་པའི་ངང་བསྒོམ་དེ། །འོད་གསལ་འཛིན་པ་མེད་པའི་ལོངས་སྐུ་ཡིན། །རང་བྱུང་ཡེ་ཤེས་<milestone unit="line" n="589.4"/>ཆེན་པོ་མངོན་གྱུར་པའོ། །དེ་ཉིད་གཏན་ལ་ཕེབས་པའི་རྟགས་ཚད་ནི། །དངོས་ཀྱི་རྟགས་སུ་ལུས་ངག་ཡིད་གསུམ་ལ། །རང་བཞིན་ཀུན་གྱིས་མཐོང་བར་ལུས་པོ་ཡང་། །ངག་ནི་གསོང་པོར་མ་བསླབས་ཆོས་སྐད་<milestone unit="line" n="589.5"/>འོང་། །ཡིད་ལ་མངོན་པར་ཤེས་པ་ཐོགས་རེ་འཆར། །བླ་མའི་མོས་གུས་ལྷག་པར་ཆེ་བ་འོང་། །ཉམས་ཀྱི་རྟགས་སུ་རང་ལུས་འོད་དུ་འགྲོ། །རང་གི་སྒྲ་རྣམས་བྲག་ཆ་ལྟ་བུར་འཆར། །སེམས་ནི་འོད་གསལ་གྱུར་<milestone unit="line" n="589.6"/>ནས་ལུས་ནི་སྣང་། །ཉམས་སྣང་སྟོང་པ་དོན་ཐོག་གྲོལ་བའི་ཚད། །སྣང་བའི་འཕེལ་ཉམས་དངོས་པོར་མི་སྣང་བར། །འོད་སྣངའབའཞིགངངདུམཐོང་བ་ཚད། །ཅིར་ཡང་འཛིན་མེད་སྟོང་པའིརངབཞིནདུ། །ངོ<milestone unit="page" n="590"/><milestone unit="line" n="590.1"/>བོ་ཉིད་ཀྱིས་རང་སར་གྲོལ་བར་རྟོགས། །ཉིན་མཚན་མེད་དེ་རྨི་ལམ་དུ་ཟིན་ན། །ཆོས་ཉིད་སྟོང་པར་ཉམས་ཀྱི་ཚད་ལ་ཕེབས། །དེ་ཉིད་བསྒྱུངས་ན་ལོ་གསུམ་ཟག་བཅས་ཀྱི། །ཕུང་པོ་མི་སྣང་ལོངས་སྐུར་སངས་<milestone unit="line" n="590.2"/>རྒྱའོ། །ཚད་ལ་མ་ཕེབས་བར་དོར་གྲོལ་བར་འགྱུར། །ཉམས་སྣང་འཕེལ་འགྲིབ་ཟད་ནས་ཚད་ལ་ཕེབས། །ཆོས་ཉིད་སྟོང་གསལ་ལོངས་སྐུ་མངོན་གྱུར་པས། །ཆོས་ཉིད་གོ་ཡུལ་མི་འཇོག་མྱོང་བས་གྲུབ་པ་ཨེ་མ་<milestone unit="line" n="590.3"/>ཧོ། །སེམས་ཀྱི་ངོ་བོ་སྟོང་པ་ཡིན་པ་ལ། །གང་ཟག་ཐ་མལ་དེ་ཉིད་མ་རྟོགས་ན། །དེ་ཡི་མན་ངག་ཚིག་ཏུ་སྒྲོག་པ་ནི། །སེམས་ཉིད་སྟོང་པའི་ཉམས་སྣང་རང་ཤར་ལ། །དབྱིངས་རིག་གཉིས་མེད་ཉམས་སུ་མི་ཤེས་<milestone unit="line" n="590.4"/>པར། །ཉམས་ལ་མངོན་པར་ཞེན་ན་མཚན་མར་གོལ། །མཚན་མར་བཟུང་ན་ཆོས་སུ་བཟུང་ཡང་་བྲུལ། །ཞེན་པ་ཡོད་ན་སྟོང་པ་ཉིད་ཀྱང་གཟུགས། །སྣང་བ་སྟོང་པ་ཉིད་དུ་མི་གྲོལ་བས། །སྣང་སྟོང་གཉིས་མེད་<milestone unit="line" n="590.5"/>དོན་དེ་མ་རྟོགས་ན། །ཀུན་རྫོབ་ཡིན་ཏེ་རྟག་ཆད་མཐའ་ལ་ཤོར། །སྣང་བ་སེམས་སུ་ཤེས་ཀྱང་མ་གྲོལ་བས། །གསལ་སྟོང་རང་བྱུང་ཡེ་ཤེས་མ་མཐོང་སྒྲིབས། །དེ་དོན་རྟོགས་ཕྱིར་བསྒོམས་པས་གཏན་ལ་<milestone unit="line" n="590.6"/>དབབ། །མཐོང་ཉམས་ཚོར་ཉམས་ཤེས་ཉམས་གང་ཤར་ལ། །དེ་ཡི་སྟེང་དུ་མ་ཡེངས་དེ་ཉིད་བསྒོམ། །བསྒོམ་པས་དེ་ཉིད་གཏད་མེད་ཡལ་ནས་འགྲོ། །ཞབྲུལ་དང་མ་འཁྲུལངོབོགཅིགཔསྟེ། །འགྲོ་ལ་སེམས་<milestone unit="page" n="591"/><milestone unit="line" n="591.1"/>༄༅། །རྒྱུད་གཉིས་སུ་མ་གྲུབ་པས། །སེམས་ཉིད་མ་བཅོས་རང་སར་བཞག་པ་ཡིས། །དཔེར་ན་སྨིག་རྒྱུའི་ཆུ་ལ་སྟེང་དུ་ཕྱིན་པ་ཙམ། །ཆུ་མེད་སྨིག་རྒྱུ་ཡིན་པས་ཡལ་ནས་འགྲོ། །ཆུ་ཡོད་ན་ནི་མེད་པར་མི་<milestone unit="line" n="591.2"/>འགྲོ་བཞིན། །ཉམས་སྣང་འཆར་ཚུལ་དངོས་པོར་ཤར་ན་ཡང་། །དེ་ཉིད་རང་ལ་བརྟགས་ཤིང་དཔྱད་པ་ཙམ། །གཞི་མེད་རྩ་བྲལ་སྟོང་པར་གྲོལ་ནས་འགྲོ། །དངོས་པོ་ཡིན་ན་འཆར་དུ་ག་ལ་བཏུབ། །ཆུ་ཟླ་གསལ་<milestone unit="line" n="591.3"/>བར་སྣང་ཡང་འཛིན་རྒྱུ་མེད། །ཉམས་སྣང་གསལ་ཡང་འཛིན་པའི་ཡུལ་མ་གྲུབ། །འཛིན་པ་མེད་པ་གསལ་ཡང་སྟོང་པ་ཡིན། །སྟོང་པ་ཡིན་པས་མ་འགགས་ཅིར་ཡང་འཆར། ་།ར་ཡང་སྟོང་པ་ཉིད་ལ་སྟོང་པར་<milestone unit="line" n="591.4"/>ཤར། །རང་ཤར་རང་གྲོལ་ཆུ་དང་ཆུ་རླབས་བཞིན། །སྣ་ཚོགས་ཤར་ཡང་སེམས་ཉིད་སྟོང་པར་གྲོལ། །སྟོང་པ་ཉིད་ལ་དངོས་པོ་མཚན་མ་མེད། །མེད་བཞིན་གསལ་བས་ནམ་མཁའ་ལྟ་བུ་ཡིན། །ནམ་མཁའ་མ་<milestone unit="line" n="591.5"/>འགགས་སྤྱིན་དང་འཇའ་ཚོན་ཤར། ་།ར་ཡང་ནམ་མཁའི་ངང་ལ་ནམ་མཁར་གྲོལ། །དེ་བཞིན་སྣང་བ་འདི་དག་སེམས་ལ་ཤར། །སེམས་ཀྱི་ཀློང་ན་གནས་ཤིང་སེམས་སུ་གྲོལ། །སེམས་ཉིད་ཅི་ཡང་མ་གྲུབ་ངོ་<milestone unit="line" n="591.6"/>བོས་སྟོང་། །སྟོང་པའི་རང་བཞིན་གསལ་ལ་འགག་པ་མེད། །འགག་མེད་རྣམ་པར་དག་པ་སེམས་ཉིད་དེ། །དང་པོ་བྱུང་ས་མེད་དེ་རྒྱུ་ཡིས་སྟོང་། །བར་དུ་སྐྱེ་ས་མེད་དེ་རྐྱེན་གྱིས་སྟོང་། །ཐ་མར་འགག་པ་མེད་དེ་ངོ་<milestone unit="page" n="592"/><milestone unit="line" n="592.1"/>བོས་སྟོང་། །དུག་གསུམ་སྔ་ཕྱ་མེད་པར་མཉམ་པས་སྟོང་། །དབྱིབས་དང་ཁ་དོག་མེད་དེ་ངོ་བོས་སྟོང་། །ཐོག་མཐའ་འགྲོ་འོང་མེད་དེ་རང་བཞིན་སྟོང་། །སྣང་བ་ངོས་གཟུང་མེད་དེ་མཚན་མས་སྟོང་། །སེམས་ལ་ཕྱི་<milestone unit="line" n="592.2"/>ནང་མེད་པས་གཟུང་འཛིན་སྟོང་། །སེམས་ལ་དངོས་པོ་མེད་པས་རྟག་ལྟ་སྟོང་། །གསལ་ལ་འགག་པ་མེད་པས་ཆད་ལྟ་སྟོང་། །མཐའ་དབུས་ཕྱོགས་ཆ་མེད་པས་གཉིས་ཀ་སྟོང་། །ཕྱོགས་མེད་རྩིས་ལས་འདས་པ་<milestone unit="line" n="592.3"/>གཉིས་ཀས་སྟོང་། །ཉེ་སྐྱོན་ཡངས་པ་མེད་པས་གཉེན་པོས་སྟོང་། །གདོད་ནས་གྲུབ་པ་མེད་པ་བདག་གིས་སྟོང་། །ཡེ་ནས་འཕོ་འགྱུར་མེད་པ་སྟོང་པས་སྟོང་། །དེ་ལྟར་སྟོང་པ་ཉིད་ཀྱི་རང་བཞིན་ལ། །སེམས་ཅན་བློ་<milestone unit="line" n="592.4"/>ལ་ཉམས་མྱོང་གསལ་རིག་ཀྱང་། །དེ་ལ་མཚན་མའི་དངོས་པོ་རྡུལ་ཙམ་མེད། །འདས་པའི་སྣང་བ་ནམ་མཁའི་བྱ་རྗེས་འདྲ། །ད་ལྟའི་སྣང་བ་དངོས་མེད་བར་སྣང་འདྲ། །མ་འོངས་སྣང་བ་ཆ་མེད་ཡུལ་དང་<milestone unit="line" n="592.5"/>འདྲ། །དུས་གསུམ་སྐྱེ་འགག་མེད་པ་གདོད་མ་ནས། །ཡེ་ནས་ཡིན་པའི་གནས་ལུགས་ཤེས་པར་བྱ། །དུས་གསུམ་མཉམ་པ་ཉིད་དུ་སྟོང་པའི་སེམས། །སྐྱེ་འཇིག་འཕོ་འགྱུར་མེད་པས་ནམ་མཁའ་འདྲ། །མཐའ་<milestone unit="line" n="592.6"/>དབུས་ཕྱོགས་ཆ་བྲལ་བས་ནམ་མཁའ་འདྲ། །གང་སྟོང་གསལ་འགྲིབ་མེད་པས་ནམ་མཁའ་འདྲ། །ཀུན་ཁྱབ་ངོས་གཟུང་མེད་པས་ནམ་མཁའ་འདྲ། །སྣ་ཚོགས་རིས་མེད་འཆར་བས་ནམ་མཁའ་འདྲ། །དོན་ལ་འགྲོ་<milestone unit="page" n="593"/><milestone unit="line" n="593.1"/>༄༅། །འོང་མེད་པས་ནམ་མཁའ་འདྲ། །ནམ་མཁའ་ལྟ་བུའི་སེམས་ལ་ཅི་ཤར་ཡང་། །དཔེར་ན་རྨི་ལམ་དག་གི་བདེ་སྡུག་རྣམས། །སད་སད་སྟོང་སྟེ་བདེ་སྡུག་རང་གྲོལ་བཞིན། །རྣམ་པར་རྟོག་དང་མི་རྟོག་སྣ་<milestone unit="line" n="593.2"/>ཚོགསཀྱང་། །གནས་ལུགས་དྲན་པས་སྟོང་སྟེ་རྩོལ་བ་མེད། །མདོར་ན་གཟུང་འཛིན་མཚན་མའི་ཉམས་སྣང་ཀུན། །ཇི་ལྟར་སྣང་ཡང་རིག་སེམས་ཡིན་ཏེ་སྟོང་། །སེམས་ཉིད་གདོད་ནས་མ་སྐྱེས་སྐྱེ་མེད་ལ། །དུས་<milestone unit="line" n="593.3"/>གསུམ་དུས་མེད་སྟོང་པ་ཅིག་ཆོད་དུ། །ཡེ་ཤེས་མིག་གཅིག་དྲི་མེད་ཤེས་པར་གྱིས། །གཟུང་འཛིན་ཞེན་པ་བྲལ་བའི་རིག་པ་ཡིས། །སྟོང་འཛིན་དྲི་མ་བྲལ་བའི་ངང་ཉིད་དུ། །གཉིས་མེད་ཡེ་ཤེས་རོལ་པར་སྤྱོད་པ་<milestone unit="line" n="593.4"/>ཡིས རང་སེམས་ལོངས་སྤྱོད་རྫོགས་སྐུར་ལྷུན་གྱིས་གྲུབ། །ཀུན་སྣང་བྱང་ཆུབ་སེམས་ཀྱི་ཆོས་ཉིད་ལ། །བདེ་ཆེན་རྒྱལ་པོ་གཉིས་མེད་རོལ་བའི་དཔའ། །སྟོང་ཉིད་སྙིང་རྗེའི་མངའ་བདག་ཡང་དག་དོན། །རྣམ་པར་<milestone unit="line" n="593.5"/>རྟོག་པ་རང་བྱུང་འོད་པོ་ཆེ། །དེ་ཉིད་རྟོགས་ན་དགེ་སྡིག་མེད་པར་གྲོལ། །འདི་ཉིད་མ་རྟོགས་དགེ་སྡིག་གང་སྤྱད་ཀྱང་། །མཐོ་རིས་ངན་སོང་འཁོར་བ་ལས་མི་འཕགས། །འདི་ཉིད་རྟོགས་ན་སྡིག་པས་གནོད་མི་<milestone unit="line" n="593.6"/>སྐྱེལ། །བར་སྣང་སྟོང་པར་ཆུ་ནི་མི་འཆགསབཞིན། །སྟོངཔཉིད་ལ་སྡིག་པའི་ཡུལ་མ་གྲུབ། །དགེ་བ་དག་གིས་ཕན་པར་མི་ནུས་ཏེ། །མཚན་མོ་མུན་པའི་གླིང་དུ་མར་མེ་གཅིག ཁྱིམ་གང་ཙམ་གྱི་མུན་པ་སེལ་གྱུར་<milestone unit="page" n="594"/><milestone unit="line" n="594.1"/>ཀྱང་། ཁྲི་གདུགས་ཉི་མ་མཁའ་ལ་གདལ་བའི་ཚེ། །མར་མེས་འཕེལ་འགྲིབ་གང་ཡང་མི་ནུས་བཞིན། །རང་སེམས་སྟོང་གསལ་ཡེ་ཤེས་རྟོགས་ཙམ་ན། །དགེ་བས་ཕན་གནོད་གང་ཡང་མ་གྲུབ་བོ། །དེ་བས་ཨ་ཏི་<milestone unit="line" n="594.2"/>ཡང་གསང་ཆིག་ཆོད་དེ། །ཙིསྟར་ཕུལ་ཅིག་ས་མ་ཡ་ཧོ། །ཨེ་མ་གང་དག་རབ་ལ་བརྡ་ཡིས་བསྟན་པས་གྲོལ། །སྣང་སེམས་སྟོང་པར་རྟོགས་པའི་རིགས་ཀྱི་བུ། །སྟོང་པ་ཆོས་ཉིད་དོན་ལ་ངོ་སྤྲད་པ། །རིག་པ་ཚད་ལ་<milestone unit="line" n="594.3"/>ཕེབས་པའི་སྣང་བ་ཡིས། །རང་གྲོལ་ཆིག་ཆོད་རྟོགས་ཕྱིར་བླ་མ་ལ། །གཉིས་མེད་རང་གྲོལ་དབང་བསྐུར་ཞུ་ཞེས་པའི། །སྔ་དྲོའི་དུས་སུ་སློབ་མས་གསོལ་བཏབ་ལ། །བླ་མས་ནམ་མཁའི་དབྱིངས་ཀྱི་དཀྱིལ་འཁོར་<milestone unit="line" n="594.4"/>དུ། །ཏིང་ངེ་འཛིན་གྱི་མཆོད་པ་རྒྱས་པར་དབུལ། །དེ་ནས་སློབ་མས་གཅེར་བུར་ཕྱག་བཙལ་ལ། །འགྲེང་ཚུག་ཐལ་མོ་སྦྱར་ཏེ་གསོལ་བ་ནི། །ཨེ་མ་ཧོ། །ཀུན་བཟང་བླ་མ་ཆོས་སྐུ་རང་གྲོལ་ལ། །དུས་གསུམ་དུས་<milestone unit="line" n="594.5"/>མེད་གུས་པས་གསོལ་བ་འདེབས། །སྟོང་གསལ་འགག་མེད་སྤྲོས་བྲལ་དཀྱིལ་འཁོར་དུ། །རང་གྲོལ་གཉིས་མེད་ཆེན་པོའི་དབང་བསྐུར་ཞུ། །ཞེས་གསོལ་བ་ལན་གསུམ་གདབ་པར་བྱ། །དེ་ནས་བླ་མས་སྟོང་ཉིད་<milestone unit="line" n="594.6"/>སེམས་ཀྱི་བུ། །རང་གྲོལ་དོན་ལ་འཇུག་པར་སྤྲོ་ལགས་སམ། །ཞེས་བརྗོད་སློབ་མས་ལན་དུ་སྤྲོ་ཞེས་བྱ། །དེ་ནས་སློབ་མས་དམ་བཅའ་དབོག་པ་ནི། ཁྱོད་ཀྱིས་སྣང་སྟོང་ཞེནའཛིནསྤངས་ནས་སུ། །སྟོང་གསལ་<milestone unit="page" n="595"/><milestone unit="line" n="595.1"/>༄༅། །རང་གྲོལ་ཆོས་སྐུའི་དོན་ལ་ནི། །རང་བཞིན་ལྷུག་པར་སྦྱོད་པར་དམ་ཆོས་ཤིག །དེ་ལས་ལོག་ན་ཁྱོད་ཉིད་བརླག་པར་འགྱུར། །ཅེས་པ་དམ་ཆུ་བྱིན་ལ་དམ་བཅའོ། །དེ་ནས་བརྡ་ཡི་དཀྱིལ་འཁོར་<milestone unit="line" n="595.2"/>བསྟན་པ་ནི། །སྟོང་པ་སྟོང་འཛིན་ཞེན་ཉམས་ཕྱིར་ཕུད་ལ། །རང་གྲོལ་དྲི་མེད་མིག་གིས་དལ་ལ་ལྟོས། །དཀྱིལ་འཁོར་ཆེན་པོ་ནམ་མཁའ་ཡངས་པ་ཡིན། །ནམ་མཁའ་གསལ་ཡང་དངོས་པོ་མེད་པ་བཞིན། །སེམས་<milestone unit="line" n="595.3"/>ཉིད་གསལ་ལ་དངོས་པོ་མེད་པའི་བརྡ། །ནམ་མཁའ་དངོས་མེད་དབྱིངས་ན་གསལ་བ་བཞིན། །སེམས་ཉིད་སྟོང་པ་ཅི་ཡང་འཆར་བའི་བརྡ། །ནམ་མཁའ་གསལ་རྫོགས་དབྱེ་རུ་མེད་པ་བཞིན། །སེམས་ཉིད་གསལ་<milestone unit="line" n="595.4"/>སྟོང་དབྱེ་རུ་མེད་པའི་བརྡ། །ནམ་མཁའ་མཐའ་འབྲལ་ཡེ་སྟོང་ཡིན་པ་བཞིན། །སེམས་ཉིད་མ་བཅོས་སྤྲོས་བྲལ་ཡིན་པའི་བརྡའོ། །དེ་ནས་བླ་མས་བུ་ཁྱོད་སུ་ཡིན་དྲི། །ང་ནི་རང་བྱུང་ཡེ་ཤེས་ཡིན་བྱའོ། ཁྱོད་ཀྱི་<milestone unit="line" n="595.5"/>གཅེར་བུའི་ལུས་ནི་ཅི་ཡིན་དྲི། །ང་ཡི་ལུས་འདི་གོས་མེད་གཅེར་བུའོ། །ཞེས་པ་སློབ་མས་བརྗོད་ལ་བླ་མ་ཡིས། །ལུས་པོ་གཅེར་བུ་གདོད་ནས་ཡིན་པ་ལ། །དེ་ལ་གོས་བསྐོན་ངོ་ཚའི་འཛིན་པ་བྱུང་། །དེ་བཞིན་<milestone unit="line" n="595.6"/>སེམས་ཉིད་གདོད་ནས་ཡེ་སྟོང་ལ། །དེ་ལ་སྣང་བར་བཟུང་བས་ཞབྲུལ་པ་བྱུང་། །ལུས་པོ་ཆས་མེད་ངོ་ཚའི་འཛིན་པ་བྲལ། །ལུས་ཀྱི་ངོ་བོ་གང་ཡིན་གཅེར་བུར་གསལ། །དེབཞིནསེམསལའཛིན་མེད་འཁྲུལ་པ་<milestone unit="page" n="596"/><milestone unit="line" n="596.1"/>གྲོལ། །སེམས་ཀྱི་ངོ་བོ་ཟང་ཐལ་གཅེར་བུར་རྟོགས། །དེ་ལྟར་བརྡ་བསྟན་དབང་བསྐུར་བྱ་བ་ནི། །ཧུ༷་ཧུ༷། རང་གྲོལ་ཆོས་སྐུའི་དཀྱིལ་འཁོར་རྣམ་དག་ཏུ། །གསལ་སྟོང་ནམ་མཁའ་དོན་གྱི་ལྷ་ཚོགས་ཀྱིས། །རང་བྱུང་<milestone unit="line" n="596.2"/>ཡེ་ཤེས་རྩོལ་མེད་ཀུན་ཏུ་བཟང་། །མ་བཅོས་ལྷུན་གྱིས་གྲུབ་པར་བྱིན་གྱིས་རློབས། །ཞེས་པས་རང་གྲོལ་བརྡ་ཡི་དབང་བསྐུར་ལ། །སློབ་མས་ཡོན་དབུལ་རྟོགས་པའི་དགའ་སྟོན་བྱ། །བདག་འཛིན་རང་སར་གྲོལ་<milestone unit="line" n="596.3"/>ཕྱིར་བླ་མ་ལ། །རང་གི་ལུས་ངག་ཡིད་གསུམ་ཐམས་ཅད་དབུལ། །སྒོ་གསུམ་ཕུལ་བས་སྐུ་གསུམ་འབྲས་བུ་ཐོབ། །གང་ཟག་འབྲིང་གིས་བརྡ་ཡིས་མ་གོ་ན། །དེ་ལ་མན་ངག་གནད་ཀྱིས་བསྟན་པ་ནི། །སྟོང་གསུམ་<milestone unit="line" n="596.4"/>སྔོན་བཞིན་བྱས་པའི་གཟིགས་སྟངས་ནི། །སྤྲུལ་སྐུའི་གཟིགས་སྟངས་མིག་གཉིས་མར་ལ་བལྟ། །གསལ་སྟོང་གཉིས་སུ་མེད་པའི་ངང་ལ་བཞག །དེ་ཉིད་དོན་ལ་ཡུན་དུ་བསྐྱངས་པ་ལས། །སྣང་བ་ཉམས་ཀྱི་འཕེལ་<milestone unit="line" n="596.5"/>ཉམས་འཆར་ཚུལ་ཡང་། །རང་བཞིན་མེད་པའི་སྟོང་པ་ཉིད་དུ་གྲོལ། །སྟོང་པ་ཉིད་ལ་སྟོང་ཉིད་ཞེན་པ་མེད། །ཞེན་འཛིན་མེད་པའི་སྟོང་གསལ་ཆེན་པོ་མྲ །གསལ་ལེ་སེང་ངེ་ཡེ་རེ་ཅིར་མི་དགོངས། །གཟུང་འཛིན་<milestone unit="line" n="596.6"/>མཚན་མའི་བག་ཆགས་གང་ཡང་མེད། །འོད་གསལ་བར་ནི་དུས་གསུམ་དུས་མེད་པར། །ག་་མ་རང་གྲོལབདེབཆེནཔོའིངང། །ཇི་ལྟར་བྱས་ཀྱང་གསལ་འགྲིབ་མེད་པར་རྟོགས། །སྣང་སྟོང་གཉིས་འཛིན་རང་<milestone unit="page" n="597"/><milestone unit="line" n="597.1"/>༄༅། །སར་གྲོལ་བ་ཡིས། །རང་འབྱུང་རིག་པའི་ངོ་བོ་ལྷག་མཐོང་བས། །མ་བཅོས་ལྷུན་གྲུབ་ཆོས་སྐུ་དེ་ཀ་ཡིན། །དེ་ཉིད་དོན་ཐོག་ཚད་ལ་ཕེབས་པའི་རྟགས། །དངོས་རྟགས་རང་བཞིན་ཀུན་གྱིས་མཐོང་<milestone unit="line" n="597.2"/>སྣང་དུ། །ལུས་ཀྱི་དངོས་འཛིན་མེད་ཅིང་ཆུར་མི་འབྱིང་། །ལུས་ལ་དེ་ལྟར་མེད་པའི་མཚན་རྟགས་དང་། །ངག་གིས་མ་བསླབས་ཆོས་དང་གཞན་ཕན་འོང་། །ཡིད་ལ་ཟག་པ་མེད་པའི་མངོན་ཤེས་འཆར། ཁྱད་པར་<milestone unit="line" n="597.3"/>རང་ཉམས་ལུས་ངག་ཡིད་གསུམ་ལ། །གང་ཡང་འཛིན་པ་མི་དྲན་བརྗེད་ནས་སུ། །སྟོང་གསལ་འཛིན་མེད་ངང་དུ་ཅི་བྱུང་ཡང་། །ཐམས་ཅད་དེ་ཀར་ཁྲོལ་ཁྲོལ་སོང་ནས་སུ། །རི་བྲག་ལ་སོགས་ཟང་ཐལ་སྣང་བ་<milestone unit="line" n="597.4"/>ཡོད། །དེ་ཉིད་ངང་ལ་ཉིན་མཚན་བྱེ་བྲག་མེད། །རྨི་ལམ་འཁྲུལ་པ་གཏན་ནས་ཆད་ནས་འགྲོ། །འདི་ཉིད་བསྐྱངས་ན་ལོ་གཅིག་མངོན་སངས་རྒྱ། །འབྲས་བུ་ཕྱོགས་སུ་མ་གོལ་ཀུན་གྲོལ་སེམས། །རང་གྲོལ་ཆིག་ཆོད་<milestone unit="line" n="597.5"/>ལྷུན་གྲུབ་ཨེ་མ་ཧོ། །གང་ཟག་ཐ་མ་གནད་ཀྱིས་མ་གྲོལ་ན། །མན་ངག་ཆིག་ཆོད་བཀྲོལ་ནས་བསྟན་པ་ནི། །སེམས་ཉིད་ཡེ་ནས་རང་གྲོལ་ཆེན་པོ་ལ། །སྟོང་དང་མི་སྟོང་བསྒོམས་པས་གོལ་སར་ལྷུང་། །སྣང་བར་<milestone unit="line" n="597.6"/>བལྟས་ན་མཚན་མའི་ཕྱོགས་སུ་ལུབྲུལ། །དེ་ལ་བཟུང་ན་རྟག་པར་ལྟ་བར་གོལ། །སྟོང་པར་བལྟས་ན་ཡེ་ཤེས་གསལ་ཆ་མེད། །དེ་ལ་ཞེན་ན་ཆད་པར་ལྟ་བར་གོལ། །གཉིས་མེད་བལྟས་ན་གཅིག་ཏུ་ངོས་འཛིན་<milestone unit="page" n="598"/><milestone unit="line" n="598.1"/>བྱུང་། །གཅིག་ཏུ་གྲུབ་ན་མང་པོ་དག་ཀྱང་འོང་། །དེས་ན་སྟོང་དང་མི་སྟོང་ཡུལ་ལས་འདས། །མ་བཅོས་རང་གྲོལ་འདི་ཀ་ཆོས་ཉིད་ཡིན། །འདི་ལ་ཕྱོགས་ཆའི་འཛིན་པ་ཅི་ཡང་མེད། །འཛིན་མེད་ཤུགས་འབྱུང་ངང་<milestone unit="line" n="598.2"/>དེ་སྐྱོང་བ་ཡིན། །གལ་ཏེ་འཆར་ཚུལ་དགག་ཏུ་མེད་པ་ཡིས། །ཇི་ལྟར་ཤར་ཡང་འཛིན་མེད་རང་གྲོལ་ཏུ། །དཔེར་ན་ཆུ་ལ་རི་མོ་བྲིས་པ་བཞིན། །དྲན་སྟོང་སྐད་ཅིག་སྔ་ཕྱི་གྲོལ་ནས་འགྲོ། །གདོད་ནས་ངོ་བོ་ཡེ་གྲོལ་<milestone unit="line" n="598.3"/>ཡིན་པ་ལ། །སྟོང་ཉིད་བསྒོམས་པས་ཆོས་སྐུ་མ་མཐོང་བསྒྲིབས། །སྟོང་ཉིད་འཛིན་རྒྱུ་མེད་པར་བསྒོམ་པ་ནི། །སྒོམ་དུ་ཡོད་པས་གཟུང་འཛིན་འཁྲུལ་བས་བཅིངས། །ཆུ་རྙོག་བསལ་བས་སླར་ལ་རྙོག་པ་<milestone unit="line" n="598.4"/>བཞིན། །རྟོག་པ་བསལ་ཕྱིར་རྟོག་མེད་སྒོམ་པས་སློང་། །རྟོག་པ་ཞེན་པས་སྟོང་ཉིད་སྒོམ་པས་ཕུང་། །ཆུ་རྙོག་མ་བཅོས་བཞག་པས་དྭངས་པ་བཞིན། །སྣང་བ་མ་བཅོས་རྗེས་མ་འབྲངས་པས་གྲོལ། །སེམས་ཉིད་<milestone unit="line" n="598.5"/>གཞི་མེད་རྩ་བྲལ་དོན་རྟོགས་ནས། །དངོས་འཛིན་ཞིག་པས་སྣང་བས་འཆིང་མི་ནུས། །ཆུ་ཟླ་སྣང་ཡང་སྣང་སྟོང་དུས་མཉམ་ཞིང་། །གློ་བུར་ཐོལ་སྐྱེས་རྣམ་རྟོག་སྣང་བ་ཡང་། །སྣང་ཙམ་ཉིད་ན་གྲོལ་བ་མངོན་དུ་<milestone unit="line" n="598.6"/>གསལ། །སེམས་ཉིད་སྟོང་ནས་རང་གྲོལ་གཞི་རྩ་མེད། །གཞི་མེད་དོན་ལ་སྟོང་ཉིད་མིང་དུ་བཏགས། །ཇི་ལྟར་མོ་གཤམ་བུ་ཡི་མཚན་ཉིད་བཞིན། །མིང་ལ་སྟོང་པ་དོན་དུ་གྲུབ་པ་མེད། །སྟོང་པ་མ་ཡིན་གསལ་བར་<milestone unit="page" n="599"/><milestone unit="line" n="599.1"/>༄༅། ཁྲར་བ་ཡིན། ཁྲར་ཡང་དངོས་མེད་ནམ་མཁའི་མེ་ཏོག་བཞིན། །གསལ་བ་ཙམ་ལས་འཛིན་པའི་ཡུལ་མ་གྲུབ། །ཡེ་སྟོང་ཡེ་གྲོལ་རང་བཞིན་ལྷུན་གྲུབ་ཡིན། །གཅིག་ཏུ་མ་གྲུབ་དུ་མ་བྲལ་བ་<milestone unit="line" n="599.2"/>ལ། །ཀུན་རྫོབ་དོན་དམ་སྣང་སྟོང་གཉིས་སུ་ཕྱེ། །མིག་ནད་ཅན་ལ་མཁའ་ཟླ་གཉིས་སྣང་བཞིན། །ལོག་ལྷ་ཅན་གྱིས་སྣང་སྟོང་གཉིས་སུ་རྟོགས། །རབ་རིབ་ཅན་གྱིས་མཁའ་ལ་སྐྲ་མཐོང་ཡང་། །སྐྱོན་མེད་མིག་གིས་<milestone unit="line" n="599.3"/>ཅིའང་མཐོང་བ་མེད། །ཀུན་རྫོབ་ཞབྲུལ་པ་ཡོད་མེད་གཉིས་སྣང་ཡང་། །དོན་དམ་ངང་དུ་ཡོད་མེད་གཉིས་སུ་མེད། །དོན་དམ་གཉིས་མེད་མཐའ་བྲལ་བརྗོད་འདས་ལ། །སྣང་བསམ་བསྒོམ་བྱ་ཤེས་བྱའི་ཡུལ་མ་<milestone unit="line" n="599.4"/>ཡིན། །དེ་ལ་ཆོས་ཀུན་སྟོང་པར་རྟོགས་པ་ཀུན། །ཕྱོགས་རྟོགས་ཡིན་ཕྱིར་ཆོས་ཉིད་དོན་མ་ཡིན། །རང་སེམས་གཉིས་མེད་མཐའ་བྲལ་སྟོང་པ་ལ། །སྟོང་པས་སྟོང་པ་བསྒོམ་དུ་ག་ལ་ཡོད། །མིག་གིས་མིག་ནི་མཐོང་<milestone unit="line" n="599.5"/>བར་མི་ནུས་བཞིན། །བསྒོམ་བྱ་སྒོམ་བྱེད་གཉིས་སུ་མ་གྲུབ་སྟེ། །རང་ཤར་རང་གྲོལ་རང་བྱུང་ལྷན་སྐྱེས་ཡིན། །སྦྲུལ་གྱི་མདུད་པ་བཞིན་དུ་རང་བཞིན་གྲོལ། །རྒྱུ་ཡིས་མ་བསྐྱེད་རང་བཞིན་ཉིད་དུ་གྲོལ། །རྐྱེན་གྱིས་<milestone unit="line" n="599.6"/>མི་འཇིག་འགྱུར་བ་མེད་པར་གྲོལ། །སྟོང་པར་མ་ཞེན་རང་གསལ་ཉིད་དུ་གྲོལ། །དངོས་པོར་མ་གྲུབ་སྐྱེ་བ་མེད་པར་གྲོལ། །ཡོད་པར་མ་གྲུབ་སྐྱེ་བར་མེད་པར་གྲོལ། །མེད་པར་མ་སྟོང་འགག་པ་མེད་པར་<milestone unit="page" n="600"/><milestone unit="line" n="600.1"/>གྲོལ། །ཕྱོགས་སུ་མ་ལྷུང་དབྱེར་མེད་གཅིག་ཏུ་གྲོལ། །གཅིག་ཏུ་མ་གྲུབ་མཐའ་དང་བྲལ་བར་གྲོལ། །ཡིན་པ་མ་ཡིན་མིན་པ་མེད་པར་གྲོལ། །བཅོས་མ་མ་ཡིན་ལྷུན་གྲུབ་ཉིད་དུ་གྲོལ། །གྲོལ་དང་མ་གྲོལ་བརྗོད་དུ་<milestone unit="line" n="600.2"/>མེད་པར་གྲོལ། །བརྗོད་མེད་བློ་འདས་རང་གྲོལ་ཆེན་པོ་སྟེ། །བློ་འདས་ཡིད་ཆེས་བྲལ་བའི་དོན་དེ་ཉིད། །མཐའ་བརྒྱད་བསྐྱོན་གྱིས་མ་གོས་མཉམ་པ་ཉིད། །རྣམ་པར་རྟོག་མེད་ཆོས་སྐུ་ལྷུན་གྱིས་གྲུབ། །སངས་<milestone unit="line" n="600.3"/>རྒྱས་ཐོག་མ་ཐ་མ་མེད་པ་སྲ །ངོ་བོ་ཉིད་དུ་ཀུན་ཏུ་བཟང་པོར་གྲོལ། །འདི་ཉིད་རྟོགས་ནས་བསྒོམས་དང་མ་བསྒོམས་མེད། །བསྒོམས་ཀྱང་ཡོན་ཏན་སྐྱེ་རྒྱུ་རྡུལ་ཙམ་མེད། །དཔེར་ན་ནམ་མཁའ་ཡེ་སྟོང་སྟོང་པར་<milestone unit="line" n="600.4"/>བསྒོམ་མི་དགོས། །བསྒོམས་ཀྱང་དེ་ལས་སྟོང་དུ་མི་འགྲོ་བཞིན། །སེམས་ཉིད་ཆོས་སྐུ་སྟོང་གསལ་འཛིན་མེད་ལ། །བསྒོམས་ཀྱང་དེ་བས་བཟང་དུ་འགྲོ་རྒྱུ་མེད། །མ་བསྒོམས་བཞག་ཀྱང་ངན་དུ་འགྲོ་རྒྱུ་མེད། །ཉི་<milestone unit="line" n="600.5"/>མའི་སྙིང་པོ་ ས་ཡིས་བྱིངས་གྱུར་ཀྱང་། །ཉི་མའི་ངོ་བོ་གསལ་འགྲིབ་མེད་པ་བཞིན། །སེམས་ཉིད་ཞབྲུལ་སྣང་མཚན་མའི་ཆོས་སྤྱོད་ཀྱང་། །སྟོང་གསལ་ཆོས་སྐུའི་ངང་ལ་གསལ་འགྲིབ་མེད། །འབྲས་བུ་རྒྱུ་རུ་མི་<milestone unit="line" n="600.6"/>ཟློག་རྡུལ་བཞིན་དུ། །རྣམ་དག་ཆོས་ཀྱི་སྐུ་ལ་འགྱུར་བ་མེད། །འགྱུར་མེད་ཀུན་ལ་ཁྱབ་པའི་ཐུགས་རྗེ་ཅན། །སྒོམ་དུ་མེད་དེ་ཤེས་བྱའི་ཡུལ་ལས་འདས། །ཡེངས་སུ་མེད་དེ་ངོ་བོ་ཉིད་ཀྱིས་གསལ། །སྣངསྟོངརང་གྲོལ་ཆོས་<milestone unit="page" n="601"/><milestone unit="line" n="601.1"/>༄༅། །ཉིད་ཆོས་ཀྱི་སྐུ། །སངས་རྒྱས་ལས་ཀྱིས་མི་བསྒྲུབ་སྔོན་གྱུར་པ། །རྡོ་རྗེ་སེམས་དཔའ་དུས་འདིར་མཐོང་བཡིན།། ་་་ །།ཨེམ་ཧོ། །སྟོང་པ་རང་སར་གྲོལ་བའི་སྐྱེས་བུ་མཆོག །གང་ཟག་རབ་ལ་<milestone unit="line" n="601.2"/>བརྡ་ཡིས་བསྟན་པ་ནི། །རང་གྲོལ་ལྷུན་གྲུབ་དོན་ལ་ངོ་སྤྲད་པས། །ཆོས་ཉིད་ཟད་སར་སྐྱོལ་བའི་སྣང་བ་ཡིས། །ལྷུན་གྲུབ་ཆིག་ཆོད་རྟོགས་ཕྱིར་བླ་མ་ལ། །ལྷུན་གྲུབ་དེ་ཉིད་དབང་བསྐུར་ཞུ་ཞེས་པའི། །ཉིན་གུང་<milestone unit="line" n="601.3"/>དུས་སུ་བླ་མ་ལ་ཞུས་པ། །བླ་མས་དབེན་པའི་གནས་སུ་སློབ་མ་ཁྲིད། །སློབ་མར་གཅེར་བུ་ཉིད་དུ་ཕྱག་བཙལ་ལ། །ཐལ་མོ་སྦྱར་ཏེ་གསོལ་བ་འདི་སྐད་གདབ། །ཨེ་མ་ཧོ། །ཀུན་བཟང་བླ་མ་བདེ་བ་ཆེན་པོ་<milestone unit="line" n="601.4"/>ལ། །རང་གསལ་ཆོས་སྐུའི་ངང་ནས་གསོལ་བ་འདེབས། །ལྷུན་གྲུབ་བདེ་བ་ཆེན་པོའི་དཀྱིལ་འཁོར་དུ། །ཀུན་མཁྱེན་རྫོགས་སངས་རྒྱས་པར་བྱིན་གྱིས་རློབས། །ཞེས་པས་གསོལ་བ་ལན་གསུམ་གདབ་པར་བྱ། དེ་<milestone unit="line" n="601.5"/>ནས་བླ་མས་རང་གྲོལ་ཆོས་ཉིད་བུ། །ལྷུན་གྲུབ་དོན་ལ་འཇུག་པ་སྤྲོ་ལགས་སམ། །ཞེས་བརྗོད་སློབ་མས་ལན་དུ་སྤྲོ་ཞེས་བྱ། །དེ་ནས་བླ་མས་དམ་བཅའ་དབོག་པ་ནི། ཁྱོད་ཀྱིས་གྲོལ་རྒྱུའི་འཛིན་པ་ཟད་ནས་<milestone unit="line" n="601.6"/>སུ། །ཟག་མེད་སངས་རྒྱས་ལྷུན་གྲུབ་བདེ་བ་ཡིན། །རྟོག་མེད་མཁྱེན་པའི་དོན་ལ་དམ་ཆོས་ཤིག །དེ་ལས་འགལ་ན་ཁྱོདཀྱིའཚིགཔརའགྱུར། །ཅེས་པསདམཚིགའགྱུརམེདབསྟན་བྱས་ལ། །དེ་ནས་བརྡ་ཡི་<milestone unit="page" n="602"/><milestone unit="line" n="602.1"/>དཀྱིལ་འཁོར་བསྟན་པ་ནི། །ཁྱོད་ཀྱིས་འདོད་ཞེན་བློ་འཛིན་རང་གྲོལ་ལ། །སྒྲིབ་མེད་ཡེ་ཤེས་མ་བལྟས་མ་མཐོང་བའི བཅོས་པ་མེད་པའི་ལྷུན་གྲུབ་དཀྱིལ་འཁོར་ལྟོས། །བལྟ་རུ་མེད་དེ་གསལ་བ་འདི་ཀ་<milestone unit="line" n="602.2"/>ཡིན། །གསལ་ལ་མི་རྟོག་ཆོས་སྐུའི་དཀྱིལ་འཁོར་ལ། །ཕྱོགས་རིས་མེད་དེ་ཀུན་ཁྱབ་གཟུགས་མ་གྲུབ། །གསལ་འགྲིབ་མེད་དེ་ཟང་ཐལ་འདི་ཀ་སྲ །ཐམས་ཅད་ངོ་བོ་ཉིད་དུ་རྫོགས་པ་ཡིན། །མཉམ་ཡངས་ལྷུན་<milestone unit="line" n="602.3"/>གྱིས་གྲུབ་པའི་དལ་ལ་ལྷོས། །ཞེས་པས་ཆོས་ཉིད་བརྡ་ཡི་དཀྱིལ་འཁོར་བསྟན། །དེ་ནས་བླ་མས་བུ་ཁྱོད་སུ་ཡིན་དྲི། །ང་ནི་བདག་མེད་ཀུན་གྲོལ་ཡིན་བྱས་ལ། ཁྱོད་ཀྱི་ལུས་འདི་ཅི་ཡིན་དྲི་བར་བྱ། །ང་ཡི་ལུས་འདི་<milestone unit="line" n="602.4"/>གཅེར་བུ་ཟང་ཐལ་ཏེ། །ཅེས་པ་སློབ་མས་བརྗོད་པ་བླ་མ་ཡིས། ཁྱོད་ཀྱི་ལུས་འདི་བླ་ཕྱི་བར་གསུམ་དུ། །མ་བཅོས་རང་བྱུང་གཅེར་བུ་ཡིན་པ་བཞིན། །སེམས་ཉིད་དུས་གསུམ་དུས་མེད་ཐམས་ཅད་དུ། །ངོ་བོ་མ་<milestone unit="line" n="602.5"/>བཅོས་རང་གསལ་ཆོས་སྐུ་ཡིན། །ལུས་ལ་གོས་ཀྱི་གོས་ཕུད་ངོ་ཚ་བཅོས། །གོས་མེད་གདོད་ནས་གཅེར་བུ་ངོ་ཚ་བྲལ། །སེམས་ཀྱི་འཛིན་པ་སྣང་སྟོང་འཁྲུལ་པས་བཅིངས། །འཛིན་མེད་སེམས་ལ་རྟོག་དང་འཁྲུལ་པ་<milestone unit="line" n="602.6"/>མེད། །ཀུན་གྲོལ་མཉམ་ཡངས་བདེ་བ་ཆེན་པོ་ཡིས། །རྟོག་པ་མེད་པའི་འཆར་ཚུལ་མཁྱེན་པ་ཡིན། །དེ་ལྟར་བསྟན་པ་བརྡ་དབང་བསྐུར་བ་ནི། །ཧུ༷་ཀུན་གྲོལབདེབཆེནཔོའིདཀྱིལའཁོར་དུ། །འཛིན་མེད་ཅིར་མི་<milestone unit="page" n="603"/><milestone unit="line" n="603.1"/>༄༅། །དགོངས་ཀྱི་ལྷ་ཚོགས་ཀྱིས། ་།གས་འབྱུང་ཡོན་ཏན་གདོད་ནས་རབ་རྫོགས་པའི། །ལྷུན་གྲུབ་བདེ་བ་ཆེན་པོར་བྱིན་གྱིས་རློབས། །ཞེས་པས་་་ན་གྲུབ་བརྡ་ཡི་དབང་བསྐུར་ལ། །སློབ་མས་ཡོན་<milestone unit="line" n="603.2"/>དབུལ་དགའ་སྟོན་ཆེན་པོ་བྱ། །ཀུན་དོན་ཡོན་ཏན་རྫོགས་ཕྱིར་བླ་མ་ལ། །བདག་གཞན་མ་ལུས་ལོངས་སྤྱོད་ཐམས་ཅད་དབུལ། །ཐམས་ཅད་ཕུལ་བས་ཐམས་ཅད་མཁྱེན་ཉིད་ཐོབ། །གང་ཟག་འབྲིང་པོས་བརྡ་ཡིས་<milestone unit="line" n="603.3"/>མ་གོ་ན། །མན་ངག་གནད་ཀྱི་སྒོ་ནས་བསྟན་པ་ནི། །ལུས་ངག་ཡིད་ཀྱི་འདུག་སྟངས་གང་བདེ་ལ། །དབྱིངས་རིག་གཉིས་མེད་རང་གྲོལ་ཆོས་ཉིད་ངང་། །བཅོས་པ་མེད་པར་གནས་ལུགས་བསྐྱངས་པ་<milestone unit="line" n="603.4"/>ཡིས། །སེམས་ཉིད་སྟོང་པར་གྲོལ་ནས་ཉམས་སྣང་ཟད། །སྟོང་ཉིད་མ་འགགས་ཕྱོགས་མེད་ཀུན་ཏུ་གསལ། །གསལ་ལ་ངོ་བོ་ཅིར་ཡང་མ་གྲུབ་པའི། །འདི་ཞེས་བསམ་བརྗོད་ཡུལ་ལས་འདས་པའི་དོན། །མིན་པར་<milestone unit="line" n="603.5"/>བྱས་ཀྱང་དེ་ཉིད་བྱེད་མ་ཤེས། །ཡིན་པར་བྱས་ཀྱང་གསལ་དུ་འགྲོ་རྒྱུ་མེད། །གང་ལྟར་བྱས་ཀྱང་འཛིན་པ་མེད་པ་ཡི། །ཀ་དག་ལྷུན་གྲུབ་བདེ་ཆེན་མངོན་གྱུར་ནས། །རྣམ་པར་རྟོག་མེད་ཅིར་ཡང་གསལ་བའོ། །ཆོས་<milestone unit="line" n="603.6"/>ཉིད་ཟད་པའི་སྣང་བ་ཞེས་བྱ་སྟེ། །སྣང་བར་མིང་དུ་བཏགས་ཀྱང་གསལ་ཆ་ཡིན། །གསལ་ལ་འཛིན་མེད་འཆར་བ་མཁྱེན་པ་ཡིན། །དེ་ལ་རྣམ་རྟོག་རྡུལ་ཙམ་མ་མཆིས་པས། །རྣམ་རྟོག་མི་མངའ་ཅི་ཡང་ས་ལེར་<milestone unit="page" n="604"/><milestone unit="line" n="604.1"/>མཁྱེན། །མཁྱེན་པའི་ཡེ་ཤེས་བྱང་ཆུབ་མངོན་སངས་རྒྱས། །ལམ་རྟགས་ཡོན་ཏན་ཆོས་དང་ཡེ་ཤེས་ཟད། །གདོད་ནས་མ་བཅོས་ཀུན་ཏུ་བཟང་པོའི་སྐུ། ཁུ།བ་ཏུ་མེད་པའི་ལྷུན་གྲུབ་ཡོན་ཏན་རྫོགས། །སངས་རྒྱས་<milestone unit="line" n="604.2"/>འདི་ཀ་ཡིན་ནོ་ཆིག་ཆོད་དོན། །མ་བཅོས་ཐ་མལ་ཤེས་པ་ཆོས་ཉིད་ལ། །ཐམས་ཅད་ལྷུན་གྱིས་གྲུབ་པས་ཆོས་ཀྱི་སྐུ། །ས་ལམ་སྦྱང་བགྲོད་མེད་པའི་རྫོགས་པ་ཆེ། །ཐམས་ཅད་རང་གྲོལ་ལྷུན་གྲུབ་ཡིན་པ་ལ། །གང་<milestone unit="line" n="604.3"/>ཟག་ཐ་མས་དེ་ལྟར་མ་རྟོགས་ན། །གནད་ཀྱི་མན་ངག་ཚིག་གིས་སྒྲོལ་བ་ནི། །སེམས་ཉིད་གདོད་ནས་སྐྱེ་འགག་མེད་པ་ཡི། ཁུ་མེད་རྐྱེན་ཟད་འབྲས་བུ་མ་གྲུབ་པའི། །རང་བཞིན་ལྷུན་གྲུབ་ཆོས་སྐུ་ཡིན་པ་<milestone unit="line" n="604.4"/>ལ། །སྣང་དང་སྟོང་དང་གྲོལ་རྒྱུ་མ་གྲུབ་སྟེ། །རྒྱུ་མེད་ཆོས་ལ་སྣང་སྟོང་བློས་བཏགས་ཙམ། །བཏགས་པ་ཐམས་ཅད་མེད་སྟེ་དོན་མེད་ལ། །གྲོལ་རྒྱུའི་ཆོས་དང་གྲོལ་མཁན་གཉིས་སུ་བྱས། །ཉོན་མོངས་ཡེ་ཤེས་གྲོལ་<milestone unit="line" n="604.5"/>བའི་འབྲས་བུ་འདོད། །ཡེ་ཤེས་ལམ་ཡིན་མཐར་ཐུག་དོན་མ་ཡིན། ཁྲེས་བྱའི་ཆོས་རྣམས་གཟུང་འཛིན་ཞབྲུལ་བ་སྟེ། །མཐར་ཐུག་དོན་ལ་གྲོལ་རྒྱུ་གྲོལ་ས་མེད། །ཐམས་ཅད་ཆོས་ཉིད་སྐྱེ་མེད་རང་བཞིན་<milestone unit="line" n="604.6"/>ཡིན། །གསེར་གྱི་གླིང་ན་ས་རྡོའི་མིང་ཡང་མེད། །ཇི་ལྟར་བྱས་ཀྱང་གསེར་ལས་མ་འདས་བཞིན། །ཆོས་ཉིད་ངང་ལས་གར་ཡང་གོལ་ས་མེད། །དེ་ཉིད་མེད་པས་འཛིན་པའི་ཡུལ་མ་གྲུབ། །བྱ་ཡིས་གར་འཕུར་ནམ་<milestone unit="page" n="605"/><milestone unit="line" n="605.1"/>༄༅། །མཁའ་ལས་མ་འདས། །ཅི་ཤར་ཅི་བྱུང་ཅི་སྣང་ཆོས་ཉིད་ངང་། །ཆོས་ཉིད་དབྱིངས་ལ་སྟོང་པར་མིང་བཏགས་ཀྱང་། །དབྱིངས་དང་རིག་པ་གཉིས་མེད་ཆོས་སྐུ་ཡིན། །ཆོས་ཀྱི་སྐུ་ལ་གཉིས་མེད་གཅིག་<milestone unit="line" n="605.2"/>མ་གྲུབ། །མཐའ་ལས་འདས་ཏེ་ཕྱོགས་མེད་མཉམ་པ་ཉིད། །ཡོད་མེད་གང་དུའང་མ་ཡིན་ངོ་བོ་ཉིད། །ངོ་བོ་ཉིད་ལ་འདི་ཞེས་མཚོན་དུ་མེད། །གལ་ཏེ་མཚོན་བྱ་མཚོན་བྱེད་ཡོད་སྲིད་ན། །དངོས་པོ་ཡིན་ཕྱིར་ཆོས་<milestone unit="line" n="605.3"/>ཉིད་དོན་མ་ཡིན། །ཆོས་ཉིད་ཀ་དག་མཚོན་པའི་ཡུལ་ལས་འདས། །མི་སྟོང་དོན་དེ་སྨྲ་བསམ་བརྗོད་ལས་འདས། །ལུང་རིགས་ཚིག་དང་བརྡ་ཡིས་མཚོན་མི་ནུས། །ཚིག་དང་ཐ་སྙད་གློ་བུར་སྒྲོ་བཏགས་ཙམ། །དེ་<milestone unit="line" n="605.4"/>ནས་སེམས་དོན་ཚིག་གིས་མཚོན་དུ་མེད། །ཆོས་ཉིད་མཚོན་པའི་ནམ་མཁའ་དཔེར་བཞག་ཀྱང་། །རེ་ཞིག་ཕྱོགས་ཙམ་མཚོན་པའི་བརྡ་ཙམ་སྟེ། །སེམས་ཉིད་རིག་བཅས་སྟོང་པ་མཐའ་བྲལ་ཏེ། །ནམ་མཁའ་རིག་<milestone unit="line" n="605.5"/>མེད་སྟོང་པས་མཚོན་མི་ནུས། །ནམ་མཁའ་ཉིད་ཀྱང་རང་གི་སེམས་ཡིན་པས། །དེ་ཕྱིར་སེམས་དོན་ནམ་མཁའ་མཚོན་དུ་མེད། །མཚོན་བྱ་མཚོན་བྱེད་བློ་ལས་འདས་པའི་དོན། །མེད་པ་མ་ཡིན་རིག་ཅིང་གསལ་ལ་<milestone unit="line" n="605.6"/>དངོས། །ཡོད་པ་མ་ཡིན་ཅིར་ཡང་མ་གྲུབ་སྟོང་། །སྟོང་གསལ་འཛིན་མེད་ཉམས་ཀྱི་སྣང་བ་དང་། ཁྲེས་དང་ཤེས་བྱའི་ཆོས་ཀྱི་བློ་ཟད་ནས། །འཛིན་མེད་གསལ་བ་འདི་ཀ་སངས་རྒྱས་ཡིན། །དེ་ལས་ལོགས་ན་<milestone unit="page" n="606"/><milestone unit="line" n="606.1"/>སངས་རྒྱས་ཡོད་མི་སྲིད། །འདུས་མ་བྱས་ཤིང་ལྷུན་གྱིས་གྲུབ་པ་སྟེ། །མཁྱེན་དང་བརྩེ་དང་ནུས་མཐུ་ལྡན་པ་ཡིས། །སྐུ་དང་ཡེ་ཤེས་གཞན་གྱི་སྣང་བ་ཙམ། །མཁྱེན་པའི་སྟོབས་ལས་ཤུགས་ཀྱིས་འཆར་བ་<milestone unit="line" n="606.2"/>ཡིན། །གཟུགས་སྐུའི་འགྲོ་དོན་གདུལ་བྱའི་སྣང་ངོར་བྱོན། །མེ་ལོང་དག་ལ་གཟུགས་བརྙན་གསལ་བ་བཞིན། །དག་པའི་གདུལ་བྱར་དག་པའི་སྐུ་རུ་བྱོན། །མེ་ལོང་གཡས་སྒྲིབ་གཟུགས་བརྙན་མི་གསལ་<milestone unit="line" n="606.3"/>བཞིན། །མ་དག་གདུལ་བྱར་མ་དག་སྐུ་རུ་འབྱོན། །གཟུགས་སྐུའི་འགྲོ་དོན་གདུལ་བྱའི་སྣང་ངོ་སྟེ། །ཉི་མ་ཤར་ཚེ་མུན་པ་སེལ་བ་བཞིན། །རྩོལ་བ་མེད་པར་རང་བཞིན་འགྲོ་དོན་རྫོགས། །རྫོགས་པའི་སངས་རྒྱས་<milestone unit="line" n="606.4"/>སྟོང་གི་དགོངས་པ་གཅིག །ཡང་གསང་ཆིག་ཆོད་ལྷུན་གྲུབ་རྡོ་རྗེའི་གདན། །ཐམས་ཅད་ཀུན་གྱི་སྙིང་པོ་འདི་རྟོགས་ན། །བླ་མེད་འབྲས་བུ་རེ་དོགས་མེད་པ་སྟེ། །དཔེར་ན་དོན་གཉེར་སྒྲུབ་པོ་ཡུལ་སླེབ་ནས། །ལམ་<milestone unit="line" n="606.5"/>གྱི་དགྲ་ཡི་རེ་དོགས་བྲལ་བ་བཞིན། །དེ་ལྟར་རང་སེམས་ཆོས་ཉིད་མངོན་གྱུར་པས། །མྱང་འདས་རེ་བ་འཁོར་བའི་དོགས་པ་བྲལ། །འདི་ཉིད་མ་རྟོགས་བསྐལ་པར་བསྒྲུབས་གྱུར་ཀྱང་། །འབྲས་བུ་མི་ཐོབ་ཐོབ་<milestone unit="line" n="606.6"/>འདོད་འགྱངས། །འདི་ཉིད་མྱུར་དུ་ལམ་བགྲོད་དཔེར་ན་ནི། །བསྐལ་པར་བསགས་པའི་མུན་ནག་འཐུག་པོས་འགྱངས། །སྐད་ཅིག་སྒྲོན་མ་གཅིག་གིས་སེལབབཞིན། །སྐདཅིག་རྟོགས་པའི་ཤེས་རབ ཆེནཔོ<milestone unit="page" n="607"/><milestone unit="line" n="607.1"/>༄༅། །ཡིས། །ཚོགས་རྫོགས་སྒྲིབ་པ་མ་ལུས་རང་སར་དག །ཆོས་ཉིད་མངོན་གྱུར་འཁོར་བ་དོང་ནས་སྤྲུགས། །འབྲས་བུ་མ་བཅོས་སྐུ་གསུམ་ལྷུན་གྱིས་གྲུབ། །དེ་ཕྱིར་ཨ་ཏི་ཡང་གསང་ལ་བཟླའི་ཆོས། །འདི་<milestone unit="line" n="607.2"/>ཉིད་མ་རྟོགས་གཞན་རྣམས་གྲུབ་མཐས་བཅིངས། །གཟུང་འཛིན་རྟོག་པ་རིགས་པས་བདུད་ཀྱིས་ཁྱེར། །དགེ་སྡིག་གཉིས་ཀྱིས་ཆགས་སྡང་འཁོར་བར་འ་ས། །ཕྱི་རོལ་པ་རྣམས་ལོག་པའི་ལམ་དུ་གོལ། །ཡང་<milestone unit="line" n="607.3"/>དག་དོན་ལ་སྒྲིབ་པ་འཐུག་པོ་བསགས། །ཉན་ཐོས་ང་རྒྱལ་གཟུང་འཛིན་མཐའ་རུ་གོལ། །ཐམས་ཅད་མཁྱེན་པའི་ཡེ་ཤེས་གཏན་དུ་སྒྲིབ། །ཕར་ཕྱིན་དབུ་མ་བདེན་གཉིས་མཐའ་རུ་གོལ། །ཆོས་སྐུ་མངོན་གྱུར་ལམ་<milestone unit="line" n="607.4"/>གྱི་ཆོས་ཀྱིས་སྒྲིབ། །གསང་སྔགས་ཐེག་པ་བསྐྱེད་རྫོགས་མཚན་མར་གོལ། །དོན་དམ་དམིགས་མེད་ཀུན་རྫོབ་དམིགས་པས་སྒྲིབ། །ཨ་ཏི་ཕྱོགས་གཅིག་སྣང་བའི་ཉམས་ལ་ཞེན། །ལ་ལ་བཤོས་ཀྱིས་སྟོང་པར་<milestone unit="line" n="607.5"/>བལྟས་པས་གོལ། །འགའ་ཞིག་བློས་ བྱས་རྒྱས་བཏབ་སྟོང་པར་གོལ། །ཕྱོགས་མེད་དོན་ལ་ཕྱོགས་སུ་ཞེན་པས་བསྒྲིབས། །ཨ་ཏི་ཆིག་ཆོད་གོལ་སྒྲིབ་ཀུན་ལས་གྲོལ། །རིན་ཆེན་གླིང་ན་རྡོ་ཡི་མིང་མེད་<milestone unit="line" n="607.6"/>བཞིན། །རང་བཞིན་མེད་པ་གང་ཡང་མེད་པས་ན། །གོལ་རྒྱུ་གོལ་ས་ཅི་ཡང་ཡོད་མིན་ཏེ། །ཆོས་རྣམས་ཐམས་ཅད་མིང་ཙམ་བརྡ་བཏགས་ཙམ། །ཡང་དག་དོན་ལ་ཆོས་ཉིདངངདུགཅིག །འབྱུངབ་ཐམས་ཅད་<milestone unit="page" n="608"/><milestone unit="line" n="608.1"/>ནམ་མཁའི་ངང་དུ་གཅིག ཁམས་གསུམ་མ་ལུས་སྐུ་གསུམ་ཞིང་ཁམས་ཡིན། །མཐའ་གོལ་སྒྲིབ་མེད་ཡེ་དག་ཆོས་སྐུ་ཡི། །ཐིག་ལེ་ཉག་གཅིག་ཨ་ཏི་ཡང་གསང་མཆོག །ཐེག་པའི་མཐར་ཐུག་རྒྱུད་ཀྱི་སྙིང་པོ་<milestone unit="line" n="608.2"/>སྟེ། །སངས་རྒྱས་དགོངས་པ་ཆིག་ཆོད་ཨེ་མ་ཧོ། །ཞེས་བཀའ་སྩལ་ཏོ། །རྫོགས་ཆེན་ཆིག་ཆོད་ཀུན་གྲོལ་ཆེན་པོའི་རྒྱུད་ལས། དངོས་གཞི་མན་ངག་གི་ལེའུ་སྟེ་བཅུཔའོ།། ་་ །།རངབྱུང་ཡེ་ཤེས་རྡོ་རྗེས་ཡང་<milestone unit="line" n="608.3"/>གསོལ་པ། །ཨེ་མ་ཧོ། །བཅོམ་ལྡན་ལྷུན་གྲུབ་འདུས་མ་བྱས་པའི་དཔལ། །དེ་ལྟར་དངོས་གཞི་གནད་ཀྱིས་རྟོགས་བྱས་ནས། །མཐར་འདོན་རྗེས་འཇུག་མན་ངག་ཇི་ལྟར་སྟོན། །དེ་དོན་འདུས་པའི་འཁོར་ལ་བཤད་<milestone unit="line" n="608.4"/>དུ་གསོལ། །ཞེས་གསོལ་པས། དེ་ནས་བཅོམ་ལྡན་འདས་ཀྱིས་བཀའ་སྩལ་པ། རང་བྱུང་ཆིག་ཆོད་ཐིག་ལེ་ཉག་གཅིག་ལ། །ཀུན་རྫོབ་བཞིའམ་སྣང་སྟོང་སེམསགསུམ་བྱུང་། །དེ་གསུམ་སོ་སོར་བཟུང་བས་མ་རིག་<milestone unit="line" n="608.5"/>འཁྲུལ། །དེ་རྣམས་དབྱེར་མེད་གཅིག་ཏུ་རྟོགས་པ་ལ། །དབྱིངས་རིག་གཉིས་མེད་ལྟ་སྒོམ་སྦྱོད་གསུམ་བྱུང་། །དེ་རྣམས་འབྲས་བུ་སྐུ་གསུམ་མཐར་ཐུག་སྟེ། །སྐུ་གསུམ་ལྷུན་གྲུབ་ཆིག་ཆོད་རྫོགས་སངས་<milestone unit="line" n="608.6"/>རྒྱས། །འབྲས་བུ་མ་ཐོབ་བར་དུ་རྩལ་སྦྱངས་ནས། །བག་ཆགས་གཟུང་འཛིན་ཕྲ་མོ་དག་བྱའི་ཕྱིར། །དེ་ཉིད་མཐའ་འདོན་རྗེས་ཀྱི་མན་ངག་ནི། །རང་སྣང་དང་ནི་གཞན་སྣང་གཉིས་ལས་སུ། །རང་སྣང་སྣང་སྲིད་<milestone unit="page" n="609"/><milestone unit="line" n="609.1"/>༄༅། །འཁོར་འདས་མ་ལུས་པ། །ཡེ་ནས་རང་སེམས་མཐའ་བྲལ་རྟོགས་པ་ཡིས། །བལྟ་རུ་མེད་པའི་ལྟ་བ་ཕྱོགས་མེད་ལ། །ཡེངས་པ་མེད་པའི་གནས་ལུགས་བལྟས་པ་ཡིས མཐོང་བ་མེད་པའི་ཆོས་ཉིད་<milestone unit="line" n="609.2"/>རང་སར་མཐོང་། །བསྒོམ་དུ་མེད་པའི་རང་གསལ་ངང་སྒོམ་གྱིས། །དམིགས་སུ་མེད་པའི་ཆོས་སྐུ་མངོན་དུ་གྱུར། །ཆོས་སྐུ་རྩོལ་མེད་རང་བཞིན་ལྷུག་པར་སྤྱོད། །ལྷུག་པ་མ་བཅོས་རང་དག་སངས་རྒྱས་ཡིན། །ཡེ་<milestone unit="line" n="609.3"/>ནས་ཡིན་ཏེ་་བློ་ཡིས་དཔྱད་མི་དགོས། །གནས་ལུགས་ཤེས་པ་མ་བཅོས་རང་ལུགས་ལ། །རྟག་ཆད་མེད་པའི་ངང་ལ་རང་སར་ཞོག །བྱ་བཙལ་མེད་པའི་ངང་ལ་ལྷག་པར་སྐྱོངས། །དེ་ཀའི་ངང་ལ་བྱ་རྒྱུ་ཅི་ཡང་<milestone unit="line" n="609.4"/>མེད། །དབེན་པའི་གནས་སུ་འདུག་གམ་གཏན་ལ་དབབ། །རྫོགས་པ་ཆེན་པོ་བྱ་བྲལ་ཀློང་ཆེན་ཡིན། །ལུས་ཀྱི་བྱ་བྲལ་གཅེར་ཉལ་འཕྲིག་མེན་ཡིན། །ལུས་ཀྱི་དངོས་འཛིན་དག་ཚེ་བྱ་བྲལ་ཡིན། །འཛིན་པ་མ་དག་<milestone unit="line" n="609.5"/>བྱ་རྒྱུ་ཡོད་པས་ན། །གཅིག་པུར་དབེན་པར་སྡོད་ལ་རྣལ་དུ་ཕོབ། །འཛིན་མེད་ལུས་དེ་ལུས་མེད་ལུས་ཀྱི་མཆོག །གང་དུ་མི་གནས་ཟང་ཐལ་ངེས་མེད་སྤྱོད། །རྫོགས་ཆེན་དོན་ལ་བརྗོད་དུ་མེད་པ་ཡིན། །ངག་གི་<milestone unit="line" n="609.6"/>བརྗོད་མེད་རང་གསོང་ལྷུག་པར་སྨོས། །ཇི་སྐད་སྨྲས་ཀྱང་འཛིན་བྲལ་བརྗོད་མེད་ཡིན། །ངག་ལ་འཛིན་པ་འདུག་ན་བརྗོད་བྱ་ཡིན། །མི་སྨྲ་དགོས་དོན་གཞན་དང་བློ་མི་བསྲེ། །འཛིན་མེད་ངག་དེ་ཚངས་པའི་སྐད་ཀྱི་<milestone unit="page" n="610"/><milestone unit="line" n="610.1"/>མཆོག །ཅིར་ཡང་མ་ངེས་ཟང་ཐལ་གསོང་པོར་སྨྲ། །རྫོགས་པ་ཆེན་པོ་བསྒོམ་དུ་མེད་པ་ཡིན། །ཡིད་ཀྱིས་སྒོམ་མེད་གཏད་མེད་རང་གསལ་སྐྱོངས། །ཡིད་ཀྱི་གཟུང་འཛིན་དག་ཚེ་སྒོམ་མེད་ཡིན། །ཇི་སྲིད་གཟུང་<milestone unit="line" n="610.2"/>འཛིན་ཡོད་ཚེ་སྒོམ་དུ་ཡོད། །མ་ཡེངས་ལྟ་སྒོམ་དག་ལ་བརྩོན་འགྲུས་ཀྱིས། །གཟུང་འཛིན་མེད་པའི་སེམས་དེ་སེམས་དཔའ་མཆོག །ཅི་ཡང་མི་རྟོག་ཟང་ཐལ་ཡེ་ཤེས་གསལ། །རྫོགས་པ་ཆེན་པོ་ཀུན་གྲོལ་ཆིག་ཆོད་<milestone unit="line" n="610.3"/>ཡིན། །ལུས་ངག་ཡིད་གསུམ་རང་གྲོལ་ལྷུག་པར་སྐྱོངས། གང་དུ་འཛིན་པ་མེད་ན་རང་གྲོལ་ཡིན། །འཛིན་མེད་ལུས་ངག་སངས་རྒྱས་སྐུ་གསུང་ཐུགས། །འཛིན་པ་འདུག་ན་མ་གྲོལ་སེམས་ཅན་ཡིན། །དབེན་པར་<milestone unit="line" n="610.4"/>གཅིག་པུར་ལྟ་སྒོམ་གཏན་ལ་ཕོབ། །གཟུང་འཛིན་མེད་ན་རྣལ་འབྱོར་དབང་ཕྱུག་ཆེ། །ཧེ་རུ་ཀ་དང་གཉིས་མེད་བཅོམ་ལྡན་འདས། །མངོན་པར་སངས་རྒྱས་ལྷུན་གྲུབ་ཟང་ཐལ་ལོ། །ཆིག་ཆོད་དོན་ལ་གཉིས་སུ་མ་<milestone unit="line" n="610.5"/>གྲུབ་ཀྱང་། །གཉིས་པོ་གཞན་སྣང་ཐབས་ལ་སྤྱོད་པ་ནི། །མི་དགེ་སྤང་ཞིང་དགེ་ལ་ཤུགས་ཀྱིས་སྤྱོད། །དགེ་སྡིག་འབྲས་བུ་འདོད་པའི་བློ་མ་གྲུབ། །དམ་ཚིག་བགྲུང་སྡོམ་སྤྱོད་པ་ཤུགས་ཀྱིས་ལེགས། །ཉེས་ལྟུང་<milestone unit="line" n="610.6"/>ཉམས་ཆག་སྐྱོན་དང་འཛིན་པ་མེད། །བླ་མའི་མོས་གུས་འགྲོ་ལ་སྙིང་རྗེ་སྐྱེད། །བདག་དང་སེམས་ཅན་བླ་མའི་ལོག་ལྟ་མེད། །འགྲོ་ཀུན་དོན་དུ་ཐབས་ཀྱིས་སྨོན་ལམ་གདབ། །དམིགས་མེད་ཤེས་རབ་སྟོང་ཉིད་ངང་<milestone unit="page" n="611"/><milestone unit="line" n="611.1"/>༄༅། །དུ་བསྔོས། །དཔེར་ན་སྒྱུ་མ་མཁན་གྱི་སྤྲུལ་པ་བཞིན། །བདེན་རྫུན་མེད་པའི་གཞན་སྣང་ཐབས་ལ་སྤྱོད། །སྤྱོད་ཀྱང་ཐབས་ཀྱིས་མི་འཆིང་དུག་ལ་སྔགས། །ཐབས་ཤེས་དུག་གིས་མི་འཆི་དུག་ཀྱང་<milestone unit="line" n="611.2"/>སྨན། །སྔགས་ཀྱིས་མ་ཐེབས་དུག་ཅན་ཁ་ཟས་ནི། །ཆེ་ཟོས་ཆུང་ཟོས་ཐམས་ཅད་འཆི་བ་བཞིན། །དངོས་པོ་གཤིས་ཀྱི་གནས་ལུགས་མ་རྟོགས་ན། །དགེ་བའི་ཆོས་ལ་སྤྱད་ཀྱང་འཁོར་བར་འ་ས། །སེམས་ཉིད་<milestone unit="line" n="611.3"/>ཉག་གཅིག་རྩ་བྲལ་དོན་རྟོགས་ན། །ཐབས་ཤེས་གཉིས་མེད་ཟུང་འཇུག་ཆོས་སྐུ་ཡིན། །བྱམས་དང་སྙིང་རྗེའི་དཀྱིལ་འཁོར་ཡངས་པ་ཡིན། །པདྨ་ལྟ་བུའི་གར་གྱི་རྣམ་འཕྲུལ་གྱིས། །ཐབས་ཀྱིས་མི་མངའ་ཤེས་རབ་<milestone unit="line" n="611.4"/>འཁོར་བ་ཡིན། །དོན་གཅིག་གཉིས་མེད་ཆོས་ཀྱི་དོན་དུ་སྤྱོད། །སྤྱོད་པ་མཐར་ཕྱིན་ཁྲུལ་པ་མེད་པ་ཡིན། །ཆོས་སྐུ་བདེ་བ་ཆེན་པོ་ཨེ་མ་ཧོ། །རྫོགས་ཆེན་ཉམས་ལེན་གྱི་ཆ་ལག་ཏུ། རང་གཞན་གཉིས་དོན་དུག་ལྔ་<milestone unit="line" n="611.5"/>ལམ་དུ་ཁྱེར། །འདོད་ཆགས་ལམ་ཁྱེར་འདོད་ཡུལ་གཟུངས་མ་ལ། །དང་པོ་འདོད་ཆགས་བསྐྱེད་པ་རང་ཉིད་ནི། །བདེ་བའི་རང་བཞིན་གཟུངས་མ་མཛེས་ལ་བལྟ། །རྡོ་རྗེ་པདྨ་བསྐྱོད་པས་འདོད་ཆགས་འཆར། །རྣམ་<milestone unit="line" n="611.6"/>པ་ལྟེ་བའི་གནས་སུ་ཐིག་ལེ་འབབ། །དེ་ནས་འདོད་ཆགས་བཟུང་བ་ཐིག་ལེརྣམས། །ཧིགགིསགསངབའི་གནས་སུ་ཕབ་ལ་གཟུང་། །བཤང་བ་བསྡམས་ལ་དམིགས་པ་ཨུ་རྒྱན་གཏད། །དེ་ཡིས་འདོད་ཆགས་བདེ་<milestone unit="page" n="612"/><milestone unit="line" n="612.1"/>བ་ཆེན་པོར་ཟིན། །བདེ་བ་མ་སྐྱེས་བསྐྱོད་པས་ཚད་མེད་སྐྱེ། །དེ་ནས་མ་ཟིན་འདོད་ཆགས་ནང་དུ་སྒྲམ། །ཧིག་ཅེས་བརྗོད་པས་རླུད་སེམས་སྤྱི་བོར་དྲང་། །གསང་གནས་ཧིག་དེ་ཡར་ལ་སྤྱི་བོར་སིམ། །ལུས་ངག་བདེ་<milestone unit="line" n="612.2"/>བའི་ཐིག་ལེས་གང་བར་བསམ། །ཡན་ལག་སྤྲུག་ཅིང་ལུས་པོ་བསིག་པར་བྱ། །དེ་ཡི་ངང་ལ་ཀ་དག་དོན་ལ་བཞག །འདོད་ཆགས་བདེ་སྟོང་ཡེ་ཤེས་ཆེན་པོར་འཆར། །ཐུན་མོང་ཡོན་ཏན་རྒས་སྲ་གཉེར་མ་<milestone unit="line" n="612.3"/>མེད། །སྟོབས་རྒྱས་ཚེ་ཡི་དངོས་གྲུབ་ཐོབ་པར་འགྱུར། །ཞེ་སྡང་དྲོད་ཀྱི་ལམ་ཁྱེར་བསྟན་པ་ནི། །དང་པོ་ཞེ་སྡང་བསྐྱེད་པ་སྐྱིལ་ཀྲུང་བྱ། །ཞེ་སྡང་སྐྱེ་ཡུལ་ཐམས་ཅད་བསམ་བྱས་པས། །ཞེ་སྡང་འབར་ནས་ལུས་པོ་<milestone unit="line" n="612.4"/>དྲོད་དུ་འབར། །རྣམ་པ་སྙིང་གི་ཁ་རུ་འབར་ནས་ཡོང་། །དེ་ནས་ཞེ་སྡང་སྙིང་གར་འདུས་པ་དེ། །ར༷་དུ་བསམས་ལ་སྟེ་བར་ཕབ་ལ་གཟུང་། །སྟེང་འོག་རླུད་གཉིས་ལྟེ་བར་བསྡུས་བྱས་ལ། །ར༷་ལས་མེ་བྱུང་ལུས་རྣམས་<milestone unit="line" n="612.5"/>འབར་བར་བསམ། །དེ་ཡིས་ཞེ་སྡང་དྲོད་ཀྱི་ངོ་བོར་གྲོལ། །དེ་ནས་ཞེ་སྡང་མ་ཟིན་རང་སར་གཞིལ། །ར༷་ཞེས་བརྗོད་པས་རླུད་སེམས་རང་སར་གཞིལ། །ལུས་པོ་མེ་ཡི་གོང་བུར་གྱུར་པར་བསམ། །དེ་ཡི་ངང་ལ་ཀ་<milestone unit="line" n="612.6"/>དག་དོན་ལ་བཞག །ཞེ་སྡང་དྲོད་ཀྱིས་གསལ་སྟོང་ཡེ་ཤེས་འཆར། །ཐུན་མོང་ཡོན་ཏན་ལུས་ཡང་དྲོད་སྐྱེས་ཤིང། །གོསམེདགཅེརབུརཚུགས་ཤིང་འཕུར་ཤེས་འགྱུར། །གཏི་མུག་གཉིད་ཀྱི་ལམ་མཁྱེར་བསྟན་པ་<milestone unit="page" n="613"/><milestone unit="line" n="613.1"/>༄༅། །ནི། །དང་པོ་གཏི་མུག་བསམ་པ་དུས་གསུམ་གྱི། །རྟོགས་པ་བཅད་ལ་རྩེ་གཅིག་ངང་དུ་སྡུད། །རྣམ་པ་སྨིན་མཚམས་ཉིད་དུ་འདུས་ནས་འོང་། །དེ་ནས་གཏི་མུག་གཉིད་དུ་འཐིབས་པ་དེ། །ཡི་གེ་ཨ་རུ་<milestone unit="line" n="613.2"/>སྙིང་གར་ཕབ་ལ་བཟུང་། །གློ་གཡས་ཕབ་ལ་བདེ་བར་ཉལ་བྱས་ཏེ། །རླུད་སེམས་སྐྱེ་མེད་ཨ་ཡི་ངང་ལ་བཞག །དེ་ཡི་གཏི་མུག་རིག་སྟོང་འོད་གསལ་འཆར། །དེ་མ་ཟིན་ན་གཏི་མུག་གསང་བ་ནི། །ཨ་ཞེས་བརྗོད་<milestone unit="line" n="613.3"/>པས་རླུད་རིག་ནམ་མཁར་འཕང་། །ནམ་མཁའ་ལྟ་བུའི་སྟོང་གསལ་ཆེན་པོར་གསལ། །དེ་ཀའི་ངང་ལ་ཀ་དག་དོན་ལ་བཞག །དེ་ཡིས་གཏི་མུག་ཡེ་ཤེས་ཆེན་པོར་འཆར། །ཐུན་མོང་ཡིད་གཟུགས་མངོན་ཤེས་<milestone unit="line" n="613.4"/>འཆར་བར་འགྱུར། །ང་རྒྱལ་ན་ཚ་ལམ་དུ་ཁྱེར་བ་ནི། །དང་པོ་ནད་བསྡུ་སེམས་ཅན་ཐམས་ཅད་ཀྱི། །ནད་རྣམས་ཐམས་ཅད་བདག་ལ་འདུས་པར་བསམ། །རྣམ་པར་རང་རེའི་གར་ན་ལྷངས་ཀྱིས་འོང་། །དེ་ནས་ནད་<milestone unit="line" n="613.5"/>བཟུང་ན་སར་ཐལ་མོ་བརྡེག །ནད་རྣམས་ཕཊ་ཏུ་བསམས་ལ་མགྲིན་པར་བཟུང་། །རླུད་སེམས་གཅིག་ཏུ་དྲིལ་ལ་མ་ཡེངས་བྱ། །དེ་ནས་མ་ཟིན་ནད་དཀྲུག་ཕྱིར་གཏོར་ཏེ། །གང་ན་དཀྲུག་ཅིང་མཉེས་པས་ནད་དེ་<milestone unit="line" n="613.6"/>རྣམས། །སྔོན་དམར་དུད་པ་བཞིན་དུ་འཁྲུག་བསམ་ཞིང་། །ཕཊ་ཅེས་བརྗོད་པས་གར་ནར་གསེང་ཕུག་ལ། །ཕྱི་རུ་རང་བཞིན་མེད་པར་ཐོན་པར་བསམ། །དེ་ཀའི་ངང་ལ་ཀ་དག་དོན་ལ་བཞག །དེ་ཡིས་ང་རྒྱལ་ནད་<milestone unit="page" n="614"/><milestone unit="line" n="614.1"/>དེ་ཆོས་ཉིད་འཆར། །ཐུན་མོང་ཡོན་ཏན་ལུས་ཀྱི་ཟོ་མདོག་བདེ། །ཕྲག་དོག་ལྷ་འདྲེ་ལམ་དུ་ཁྱེར་བ་ནི། །དང་པོ་ལྷ་འདྲེ་གདུག་པ་གང་གནོད་འདྲེ། །གང་ན་ཡོད་པའི་གནས་ནས་བསམ་བྱས་པ། །ཡིད་ལ་ཁུགས་ནས་<milestone unit="line" n="614.2"/>རྣམ་པ་སྙིང་ལའང་། །དེ་ནས་ལྷ་འདྲེ་འཛིན་པ་ཧ་རུ་བསམ། །རླུ་་སེམས་རྩེ་གཅིག་དེ་ལ་མ་ཡེངས་་གཏད། །ལྷ་འདྲེ་མ་བཟོད་ལྷང་ལྷང་བྱེད་དུ་འོང་། །དེ་ནས་མ་ཟིན་ལྷ་འདྲེ་རྒྱང་དུ་ནི། །ཧ་ཞེས་བརྗོད་པས་རླུ་་<milestone unit="line" n="614.3"/>སེམས་རྒྱང་དུ་འཕང་། །ལྷ་འདྲེ་ནམ་མཁའི་དབྱིངས་སུ་ཡལ་བར་བསམ། །དེ་ཀའི་ངང་དུ་ཀ་དག་དོན་ལ་བཞག །ཕྲག་དོག་ལྷ་འདྲེ་འོད་གསལ་ཆེན་པོར་འཆར། །ཐུན་མོང་ཡོན་ཏན་དངོས་གྲུབ་ཐམས་ཅད་<milestone unit="line" n="614.4"/>སྟེར། །རྫོགས་ཆེན་དུག་ལྔ་མི་སྤང་ལམ་དུ་ཁྱེར། །དུག་ལྔ་སེམས་སུ་གཞི་རྩ་ཆོད་གྱུར་ན། །དུག་ལྔ་སྐྱེས་ཀྱང་དུག་མེད་ཆོས་ཉིད་ཡིན། །འདོད་ཆགས་ཆོས་ཉིད་རང་རྩལ་ཤར་བ་ཡིན། །ཞེ་སྡང་ཆོས་ཉིད་གསལ་བའི་<milestone unit="line" n="614.5"/>ངང་སངས་ཡིན། །གཏི་མུག་ཆོས་ཉིད་གནས་པའི་ངོ་བོ་ཡིན། །ང་རྒྱལ་ཕྲག་དོག་ཆོས་ཉིད་རོལ་པ་ཡིན། །ཆོས་ཉིད་ངང་ལས་བདག་གཞན་གཉིས་མེད་ཕྱིར། །དུག་ལྔ་རང་གྲོལ་མན་ངག་ཨེ་མ་ཧོ། །ཞེས་བཀའ་སྩལ་<milestone unit="line" n="614.6"/>ཏོ། །རྫོགསཆེནཆིགཆོདཀུནགྲོལཆེནཔོའིརྒྱུདལས། མཐར་འདོན་རྗེས་ཀྱི་མན་ངག་གི་ལེའུསྟེབཅུགཅིགཔའོ།། མཧྭ་་ །།རང་བྱུང་ཡེ་ཤེས་རྡོ་རྗེས་ཡང་གསོལ་པ། ཨེ་མ་ཧོ། །བཅོམ་ལྡན་ལྷུན་གྲུབ་<milestone unit="page" n="615"/><milestone unit="line" n="615.1"/>༄༅། །འདུས་མ་བྱས་པའི་དཔལ། །ཨ་ཏི་ཡང་གསང་རང་བྱུང་ཆིག་ཆོད་དེ། །ཆེ་བའི་དོན་གྱིས་ཇི་ལྟར་བཤད་པ་ལགས། །དེ་དོན་འདུས་པའི་འཁོར་ལ་བཤད་དུ་གསོལ། །ཞེས་གསོལ་པས། དེ་ནས་བཅོམ་<milestone unit="line" n="615.2"/>ལྡན་འདས་ཀྱིས་བཀའ་སྩལ་པ། །རྫོགས་ཆེན་ཆིག་ཆོད་ཀུན་གྲོལ་ཆེན་པོ་འདི། །ནམ་མཁའ་བཞིན་དུ་ཀུན་ལ་ཁྱབ་པ་སྟེ། །འདི་ཉིད་ལ་ནི་མ་རྫོགས་གང་ཡང་མེད། །རྫོགས་པའི་སངས་རྒྱས་ཀུན་གྱིས་གསུངས་<milestone unit="line" n="615.3"/>པའི་ཆོས། །ཐམས་ཅད་མཐར་ཐུག་འདི་རུ་བསྟན་པ་ཡིན། །འདི་ཉིད་གཞན་དང་མི་འདྲ་ཁྱད་པར་ཆེ། །ཚིག་རྒྱུད་མ་ཡིན་དོན་རྒྱུད་སྙིང་པོ་ཡིན། །བྱས་བཅོས་ཚིག་གི་རྒྱུད་པའི་ཐེག་པ་རྣམས། །བསྐལ་པར་<milestone unit="line" n="615.4"/>དཀའ་སྤྱད་མངོན་གྱིས་སངས་རྒྱས་རེ། འདི་ཉིད་མཐོང་བ་ཙམ་གྱིས་བྲོལ་བ་སྟེ། །བླ་མའི་དྲིན་ཐོབ་དབེན་པའི་གནས་ཉིད་དུ། །ཞག་བདུན་དོན་རྟོགས་ཟླ་བདུན་ཕྱིར་མི་བཟློག །མཐོང་བས་གྲོལ་ཏེ་ལོ་བདུན་མངོན་<milestone unit="line" n="615.5"/>སངས་རྒྱས། །ཐེག་པ་གཞན་རྣམས་སྡིག་སྤང་དགེ་སྤེལ་ཡང་། །སྤང་བླང་ཆོས་ཀྱིས་སངས་རྒྱས་ཐོབ་པར་རེ། །དོན་རྒྱུད་འདི་ལ་དགེ་སྡིག་ཕན་གནོད་མེད། །མཚམས་མེད་ལྔ་ཡི་ལས་བྱས་སྡིག་ཅན་སྤང་། །བསྐལ་<milestone unit="line" n="615.6"/>པའི་མུན་ནག་སྒྲོན་མེ་གཅིག་འཇོམས་བཞིན། །འདི་ཉིད་མཐོང་ན་སྡིག་མེད་མངོན་སངས་རྒྱས། །འདི་ཉིད་མ་རྟོགས་དགེ་བ་བཅུ་སྤྱོད་ཀྱང་། །ཐད་ཀའི་བདེ་ལས་འཁོར་བ་ལས་མི་འཕགས། །དེ་ཕྱིར་འདི་ཉིད་<milestone unit="page" n="616"/><milestone unit="line" n="616.1"/>མཐོང་བས་གྲོལ་བ་སྟེ། །སྡིག་པ་མ་སྤངས་ཡེ་དག་ཆེན་པོ་ཡིན། །དགེ་བ་མ་བྱས་ཡེ་རྫོགས་ཆེན་པོ་ཡིན། །སངས་རྒྱས་མ་བསྒྲུབས་ལྷུན་གྲུབ་ཆེན་པོ་ཡིན། །ཐེག་པ་གཞན་རྣམས་གཤོན་དུས་སྒོམ་པ་ལས། །རྒས་<milestone unit="line" n="616.2"/>ནས་མི་ནུས་སྒོམ་པ་མི་འོང་ཟེར། །འདི་ཉིད་ལ་ནི་ན་སོ་རྒན་གཞོན་མེད། །རྒྱུད་པ་ལྡང་མི་ཤེས་པའི་རྒས་པོ་ཡང་། །དགོས་ངའི་གཏམ་དེ་ཐོས་པས་གོ་བ་བཞིན། །འདི་ཉིད་ཐོས་པ་ཙམ་གྱིས་གྲོལ་<milestone unit="line" n="616.3"/>བར་འགྱུར། །འདི་ཉིད་མ་གཏོགས་ན་སོ་དར་གྱུར་ཀྱང་། །བྱིས་པ་ཡིན་ཏེ་སངས་རྒྱས་དོན་མ་རྟོགས། །འབྲུག་གམ་ས་གཡོས་ཉི་ཟླ་གཟས་ཟིན་དུས། །བླ་མ།འི་དྲིན་ཐོབ་རྒྱུད་འདི་ཀློག་པ་ན། །རྟགས་དེ་གང་མཐོང་<milestone unit="line" n="616.4"/>སེམས་ཅན་ཐམས་ཅད་ཀྱིས། །འདི་ཉིད་ཐོབ་ནས་བྱང་ཆུབ་མངོན་དུ་བྱེད། །དེ་ཕྱིར་འདི་ཉིད་ཁྱད་པར་འཕགས་པ་སྟེ། །བསྒོམ་མི་དགོས་ཏེ་ཐོས་པས་སྒོམ་དུ་འཆར། །མ་བསྒོམས་བཞག་ཀྱང་མི་གསལ་དགག་ཏུ་<milestone unit="line" n="616.5"/>མེད། །ཐོས་པ་ཙམ་གྱིས་ཡེ་སྒོམ་ཆེན་པོ་ཡིན། །འདི་ཉིད་བཅངས་པ་ཙམ་གྱིས་གྲོལ་བ་སྟེ། །མཐིང་ཤོག་དག་ལ་གསེར་གྱིང་་ཡི་ ་གེ་བྲེ། །བླ་མའི་དྲིན་ཐོབ་དར་སྣ་ལྔ་ཡིས་གྲིལ། །གང་གིས་རྟོགས་པའི་སེམས་ཅན་<milestone unit="line" n="616.6"/>སངས་རྒྱས་ཏེ། །རྒྱལ་བ་ཀུན་གྱི་འགྲོ་དོན་ཕྲིན་ལས་འགྲུབ། །དེ་ཕྱིར་འདི་ཉིད་གཞན་ལས་ཁྱད་པར་འཕགས། །ཐེག་པ་གཞན་རྣམས་མིག་དང་སྣ་དང་ལྕེ། །དབང་པོ་འགག་ན་དོན་མེད་ཆོས་མི་འོང་། །འདི་ལ་<milestone unit="page" n="617"/><milestone unit="line" n="617.1"/>༄༅། །དབང་པོ་དག་ལ་རྣོ་རྟུལ་མེད། །གླེན་ལྐུགས་འོན་པ་དམུས་ལོང་དག་ལ་ཡོད། །ཙསྡོན་ག་པུར་རེག་པས་དྲི་འགོ་ལྟར། །གང་གི་མགུལ་དུ་བཏགས་པས་གྲོལ་བར་འགྱུར། །ཐོས་བསམ་མི་དགོས་རྟོགས་<milestone unit="line" n="617.2"/>གྲོལ་ངོ་མཚར་ཆེ། །བསྒོམ་བསྒྲུབ་མི་དགོས་རྩོལ་བའི་ནད་དང་བྲལ། །འདི་ཉིད་འཆང་བ་སངས་རྒྱས་སྲས་ཡིན་ནོ། །དགོས་འདོད་ཐམས་ཅད་འབྱུང་བའི་ནོར་བུ་སྟེ། །དུས་གསུམ་སངས་རྒྱས་ཐམས་ཅད་འདི་ལས་<milestone unit="line" n="617.3"/>བྱུང་། །འདི་འཛིན་རྣལ་འབྱོར་སྐལ་བ་ཆེན་པོ་ཡིན། །ཨེ་མ། ཀེ་རི་ཀེ་རི། ས་མརྙ། བྷ་ལི་བྷ་ལི། སྭ་ཏི་སུ་ཏི། སུ་རུ་སུ་སྲ ཀུན་དྷ་ལི་མ་སུ་མ་སུ། ཨི་ཀ་རི་ལི་སུ་བྷས་ཏ་གེ། ཙ་ཀི་རི། སྣུ་ལིང་ཏ་ཀི་ཏ། ཅེ་ཡེ་ས་མུརྙ།<milestone unit="line" n="617.4"/>ཙརུ་སུ་ཀ་མེ། སྟིད་ས་ནེ་བྱ་ཀུ་ལི། ཀ་རེ་ཀེ་འདུ་ཀ་ན། མ་ཏ་ནི་བེ་ཏ་ནི། པ་ར་ལ་མ་ཏ་ཧི་སི་ནི། ས་མ་སྣུད་ར་ཏ་མ། བྷ་ཙ་ར་ཏ་ས། སྨུབྱ་བྷ་ཏ་ས། ཨེ་བ་ཤ་ན་ས་རན་པ་ཏི་ས། གུ་སི་ཏི་ཡ་ཐ་མ། སྒུ་ར་ལྷུ་ར་ས་ག<milestone unit="line" n="617.5"/>ཁ་ར་ན་ལ། ན་ར་ན་ར། ཨི་ཐ་ར་བྱུ་རྙ་བྷ་རྙ་ཚི། ཤ་བ་གྱེ་ལ༷། ས་ར་རི་རི་ལ་ཁེ། པ་ཏ་ལ་ས་སིརྣ། བེ་ས་བེ་ས་ར་ས་ས་ལ༷། སྙི་སྙི། བཱ་བཱ། རྭ་རྭ། ཨུ༷༷ རང་བྱུང་ཀུན་བཟང་ཡབ་དགོངས་སོ། །ཨོ་ཨུ༷༷ཧུ༷། ཨེ་མ། ཀེ་རི་<milestone unit="line" n="617.6"/>ཀེ་རི། མ་ཏ་བྷ་ལི། ས་མི་ཏ། སུ་རུ་སུ་སྲ ཀུན་དྷ་ལི་མ་སུ་ཨ་ཀ་རི་ལི་བྷ་ལེ། ཙ་ཀ་སྣུ་ལེ་ཏ། ལྕེ་ཡེ་ས་མུརྙ། ཙརུ་སུ་བྷ་ཏི། ས་མ་བྱ་ད་ལྷུ་ཡེ། ཀ་རི་དྷ་ཀ་རི། ཏྲ་ཀ་མ་ཧ་རི་བེ། ཧ་ཏ་ན་པ་ར་ལི་སྩི༷ ས་མན་ཁ་ར་ཀ་<milestone unit="page" n="618"/><milestone unit="line" n="618.1"/>ཏེ་ལ་ན། ས་སྟུད་ར་ཏ་མེ་ཀ་ར་ཙ་བ༷་ཏ༷། དྷ་ས་ཧ་བ་སུརུ་བྷ་ཏ་ར་ཨུ། ན་མ་བ་ར་དྷི་ཧི། ཏི་ས་གུ་ར་ལ༷། མ་སྨིན་ས་གུ་ཏི་ལ། ར་ན་ལ༷་ང་ན་ར་ན་ར། ཨི་ཐ་ར་པ་ཏ་ལམ། སིརྣ་སིརྣ་སྙེ་ས་ར་ལ༷། ས་སྙེ་ལ༷། བ་སྭ། རི་རི་<milestone unit="line" n="618.2"/>ལི་སྙི། ཨ་སྙི། མ་སྙི། ར་རྭ། ཨུ། ཀུན་བཟང་ཡུམ་གྱི་དགོངས་པའོ། །དབང་པོའི་ཞེན་པ་བཟློག་པའི་ཕྱིར། ཀརྨ་རསྒ་སྙི་ཧ༷་ཏི། ཕུང་པོའི་ཞེན་པ་བཟློག་པའི་ཕྱིར། །བེ་ག་ར་ཎ་སོ་གད་གླིང་། །ཡུལ་ཀུན་ཞེན་པ་<milestone unit="line" n="618.3"/>བཟློག་པའི་ཕྱིར། །སྐྲུ་ཏི་རི་ལ་བྷ་ཏུ་ཏྲི། །སེམས་ཀྱི་དངོས་པོ་སྤྲུག་པའི་ཕྱིར། །ར༷་པ་ཀ་ལ་ས་མི་ཁྱེ། །བྱུང་ཚོར་གནས་སུ་དགག་པའི་ཕྱིར། །མ་ཏང་ཕ་ཕཊ་ར་མེ་ཏ། །འདུ་ཚོགས་སྣང་བ་ངོས་གཟུང་ཕྱིར། ཁ་དྷ་རཀྟ་<milestone unit="line" n="618.4"/>ས་སྨིག་ཀླུ། །རིག་པ་བཙོན་རར་གཞག་པའི་ཕྱིར། །ཨེ་ཁ་ར་ན་སྙེ་ཙག་ཤ །་བྲུལ་པའི་རང་རྒྱུད་ཁུངས་གཅད་ཕྱིར། །ཡ་རི་མུ་ཏ་ས་གུ་ལི། །རིགས་དྲུག་རིམ་གྱིས་བསྒྲལ་བའི་ཕྱིར། །ཡ་སིང་ང་སྟུང་བ་ལ་<milestone unit="line" n="618.5"/>ཡ། །འཁོར་བ་དོང་ནས་་གདོན་པའི་ཕྱིར། །མ་མ་ཀོ་ལིང་ས་མི་ཏ། །ཆོས་ཅན་ཐུར་དུ་གཞུག་པའི་ཕྱིར། །བྷ་རི་ཡ༷་བྷ་རི་མ་ཏི། །རོ་ཡི་ཡུལ་ཁུངས་སྐྲུང་པའི་ཕྱིར། །བུ་ག་སི་ཧ་ས་བྷ་ལྭ། །ཞེན་པའི་ཕྲེང་ཐག་གཅད་<milestone unit="line" n="618.6"/>པའི་ཕྱིར། །ར་མི་ལི་བི་ལེ་ཏ་ས། །ལུག་རྒྱུད་ཨར་ལ་གཏད་པའི་ཕྱིར། །བིག་གུ་མ་ལ་ས་ཏ༷་ཀི །ལྷ་ཡི་ཕྱག་རྒྱ་བལྟ་བའི་ཕྱིར། །ས་མ་ཏི་ལ༷་དྷི་ར་ས། །ལྟ་སྒོམ་ལོག་པ་དག་བྱའི་ཕྱིར། །བཛྲ་སུ་ཏ་ཏྲི་ཏོ་མེ། །ས་<milestone unit="page" n="619"/><milestone unit="line" n="619.1"/>༄༅། །ལམ་དུས་གཅིག་གཅད་པའི་ཕྱིར། །སྙེ་བྷ་སྤུར་བྷ་རྣ་མ་ཡེ། ཡིད་དབྱོད་ལྟ་བ་ཁུངས་གཅད་ཕྱིར། །དྷརྨ་ཨ་ཏོམ་སི་གུ་ལི། སྐུ་གསུམ་ལམ་དུ་བླང་བའི་ཕྱིར། །ར་མི་ས་མ་ཁ་གད་ཚེ། །སྣང་བ་དངོས་སུ་<milestone unit="line" n="619.2"/>བླང་བའི་ཕྱིར། །རུ་པ་ས་མི་མི་ཏ་ལ༷། །སྒྲ་ཡི་ཞེན་པ་མཐའ་གཅད་ཕྱིར། །འདི་ཏེག་པ་ལ་ཀི་ལི་ས། །བསམ་གཏན་ཆེན་པོའི་ས་གནོན་ཕྱིར། །བྷ་ཙ་པ་ལ་ཨི་ཏ༷་ས། །ཕྲིན་ལས་མཐའ་རུ་དབྱུང་བའི་ཕྱིར། །ཀ་ར་ཨེ་མ་<milestone unit="line" n="619.3"/>ཨ་ནུ་ས། །སངས་རྒྱས་མངོན་ཞེན་བཟློག་པའི་ཕྱིར། །ས་དྲི་མ་མ་ཀརྨ་པ། །རྒྱལ་སྲས་རྣམས་ཀྱི་གནས་བཙལ་ཕྱིར། །ང་ལ་དེ་པ་ཀི་ལི་པ། །ཨ་ཨུ། ཀུན་བཟང་ཡབ་ཡུམ་གཉིས་མེད་དགོངས་པའོ། །རང་བྱུང་དོན་<milestone unit="line" n="619.4"/>རྒྱུད་སྲས་གཅིག་འདི། །མཐོང་ཐོས་རེག་པ་ཙམ་གྱིས་འགྲོ་བ་རྣམས། །སྐུ་གསུམ་འབྲས་བུ་ཚེ་འདིར་ཐོབ་པའི་རྟགས། །འདི་འཛིན་སྐྱེས་བུ་ནམ་ཞིག་ཚེ་འཕོས་དུས། །ང་ཡི་སྐུ་གསུང་ཐུགས་ཀྱི་རྟེན་ལྔ་ནི། །སེམས་<milestone unit="line" n="619.5"/>ཅན་ཀུན་གྱི་ཙིསྟའི་དཀྱིལན་ཡོད། །འོད་ལྔ་འབར་ཏེ་ཕྱི་རྟགས་དཀར་སེར་དང་། །འཇའ་འོད་དམར་ལྗང་མཐིང་ག་འོང་བ་ཡིན། །ནམ་མཁའ་དངས་ན་ངེས་པར་ཐུགས་ཐོབ་རྟགས། །ནང་རྟགས་ཕུང་པོ་བསྲེགས་<milestone unit="line" n="619.6"/>པའི་དུད་པ་ནི། །སྔོདཀརགྱེནའགྲེངགཡོན་དུ་འཁྱིལ་བ་དང་། །མེ་འོད་དཀར་གསལ་མདངས་དང་ལྡན་པ་འབྱུང་། །སྲེག་པའི་ཤིང་ནི་ཙསྡེན་རྒྱ་ཤུག་བྱ། །གསང་རྟགས་བསྲེགས་ཤུལ་གདུང་རིགས་ལྔ་འབྱུང་<milestone unit="page" n="620"/><milestone unit="line" n="620.1"/>སྟེ། ཁྲ་རི་ར༷་ནི་མགོ་བོ་དག་ལས་འབྱུང་། ་་ཡི་རྟེན་དུ་རྡོ་རྗེའི་གདུང་དུ་བཞག །ཡོན་ཏན་སྐྱེ་མེད་ཆོས་སྐུ་ཐོབ་པའི་རྟགས། །ཆུ་རི་ར༷་ནི་ཁྲག་གི་དངས་མར་འབྱུང་། ཁྲག་གི་རྟེན་དུ་རཏྣའི་གདུང་དུ་བཞག །དེ་ནི་<milestone unit="line" n="620.2"/>ཡོན་ཏན་སྣ་ཚོགས་འཕེལ་བའི་རྟགས། །བ་རི་ར༷་ནི་སྙིང་དགོངས་དག་ལས་འབྱུང་། །རུས་པའི་རྟེན་དུ་པདྨའི་གདུང་དུ་བཞག །དེ་ཡི་ཡོན་ཏན་ལོངས་སྐུ་ཐོབ་པའི་རྟགས། །ཉ་རི་ར༷་ནི་རྐང་གི་ནད་ལས་བྱུང་། །ཡན་<milestone unit="line" n="620.3"/>ལག་རྟེན་དུ་ལས་ཀྱི་གདུང་དུ་བཞག །དེ་ཡི་ཡོན་ཏན་སྒྲུལ་སྐུ་ཐོབ་པའི་རྟགས། །པ྅་ར༷་ནི་དོན་སྙིང་ལྔ་ལས་བྱུང་། །འབྱུང་འདུས་རྟེན་དུ་ཡང་དག་གདུང་དུ་བཞག །དེ་ཡི་ཡོན་ཏན་སྐུ་ལྔ་ཐོབ་པ་ཡིན། །གདུང་གི་<milestone unit="line" n="620.4"/>གྲངས་ཚད་མ་ངེས་གཅིག་པ་ཡང་། །གཞན་རྐྱེན་ངན་པའི་གྲིབ་ཀྱིས་ཡལ་ཡང་འགྲོ། །གདུང་རིགས་ལྔ་བྱུང་རབ་ཡིན་ཐུགས་ཐོབ་རྟགས། །ཡི་གེ་བྱུང་ན་འབྲིང་ཡིན་གསུང་ཐོག་རྟགས། །ལྷ་སྐུ་བྱུང་ན་ཐ་མ་སྐུ་ཐོབ་<milestone unit="line" n="620.5"/>རྟགས། །དེ་ལྟར་དངོས་དང་དངོས་མེད་རང་གཞན་ལ། །རྟགས་དང་ཡོན་ཏན་བྱུང་སྟེ་སྐུ་གསུང་ཐུགས། །ད་ལྟ་མངོན་གྱུར་དོན་རྒྱུད་ཁྱད་པར་འཕགས། །འདི་ཡོད་འགྲོ་བ་ཐམས་ཅད་སངས་རྒྱས་ཡིན། །དེ་ཕྱིར་<milestone unit="line" n="620.6"/>སངས་རྒྱས་བསྟན་པའི་སྲོག་ཤིང་སྟེ། །འདི་མ་རྟོགས་པའི་སངས་རྒྱས་སྔརམབྱུང། །ཆིགཆོདབྱངཆུབསེམས་རྒྱུད་གཅིག་ལ་ནི། །འབྲེལ་དང་མ་ཚང་མེད་པསཕུནཚོགསརྒྱུད། །རིནཆེནསྣལྔསབྲིསལ་གཙུག་<milestone unit="page" n="621"/><milestone unit="line" n="621.1"/>་་།།ཏུ་བཅིང་།།ཡང་གསང་ཀུན་གྲོལ་རང་བྱུང་རྒྱུད་གོ་འདི།།དུས་གསུམ་རྒྱལ་བངའ་ངརག་འཛིན་སྤྲུལ་པངའ་སྐུ།།དགའ་རབ་རྡོ་རྗེས་ཨུ་རྒྱན་ཀོ་ཤངའ་གླངང་།།བསྐལ་བཟང་སངས་རྒྱས་སྟོང་གི་བསྟན་པ་<milestone unit="line" n="621.2"/>སྐྱོང་།།མཚོ་སྐྱེས་པདྨ་་ཐད་ཕྲེང་ཉིད་ལ་ག་།།མི་མསྔེད་འཛམ་བུ་གླིང་གི་རྡོ་རྗེ་གདན།།བྱང་ཕྱོགས་ཆུ་འཁྱགས་ཡུལ་དུ་ལྷ་སྲིན་འདུལ།།གསང་སྔགས་དར་དུས་སྐལ་ལྡན་བུ་ལ་ག་།།དེ་ཡངས་འགྲ་་ཀུན་གང་<milestone unit="line" n="621.3"/>ལ་གང་འདུལ་བྱ།།སྐལ་ལྡན་འགའ་ཡངས་སྤྱོད་ཡུལ་ཡངན་པས་ག་།།སྐལ་མེད་སྔོ་ཆུང་ཐེག་དམན་སྲེག་་གྱུར་བས།།སྟེར་བངའ་སྣོད་ནི་རབ་ཏུ་བརྟག་པ་གཅེས།།ལོག་ལྟ་ཅན་ལ་མི་བསྟན་སྙིང་དུ་བསྟིམ།།འི་་<milestone unit="line" n="621.4"/>བཀའ་སྩལ་ཏོ།།དེར་རང་བྱུང་སྤྲུལ་པངའ་འཁོར་ཚོགས་རྣམས།།བ་ཅམ་ལྡན་འདས་ཀྱངས་གསུངས་པ་ལ་རང་རང་གང་་ཆས་ཉིད་དུ་ཡངད་རང་བྱུང་ཆིག་་ཆད་ཡ་་ཤེས་རང་དུ་ཀུན་གྲོལ་ལོ།།རྫོགས་གོ་ཆིག་་ཆད་ཀུན་<milestone unit="line" n="621.5"/>གྲོལ་ཆེན་་པའི་རྒྱུད་ལས།ཡོན་་་ག་་རྒྱངའ་ལེའུ་སྟེ་བཅུ་གཉངས་པ་འ།།།།ཐེག་པ་ཐམས་ཅད་ཀྱང་སྙིང་་པ་བསྡུས་པངའ་ཡང་ཏིག།ཡང་གསང་ཆིག་་ཆད་ཀུན་གྲོལ་ཞོ་་པ་ཞེས་བྱ་བངའ་རྒྱུད།ཨུ་རྒྱན་གྱང་པརྙི་<milestone unit="line" n="621.6"/>ཏ་པདྨ་འབྱུང་གནས་བཟང་པོས་ཨུ་རྒྱན་ཀྱི་སྐད་ལས་བོད་སྐད་དུ་སྒྲ་རང་་གྱུར་དུ་བསྒྱུར་བ་རྫོགས་སོ།།་་་་ཟླུ་་་ང༷་་་་་་།།ཨེ་མ་ཧོ།།ངོ་མཚར་རྨད་ཀྱི་རྒྱུད་གོ་གསང་བ་འདི།།དེ་<milestone unit="page" n="623"/><milestone unit="line" n="623.1"/>༄༅། །བདག་གིས་རྙེད། །ཟབ་མོའི་ཆོས་ཕྱུང་གཏེར་དཔེ་བཤུས། །འབྲེལ་ཚད་དོན་ལྡན་དམ་ཆོས་འདི། །བོད་ཡུལ་ཕྱོགས་སུ་འགྲོ་དོན་བྱེད། །སངས་རྒྱས་བསྟན་པ་དར་བར་ཤོག ཁྱི། ཨེ་མ་ཀུན་གྱི་<milestone unit="line" n="623.2"/>མཐར་ཐུག་ཡང་གསང་རྫོགས་ཆེན་འདི། །དྲིན་ཅན་བླ་མ་དུས་གསུམ་སངས་རྒྱས་ཀྱིས། །བློ་དམན་སྐྱེས་བུ་ཤཱརྙི་ཕ་ལ་ལ། །བཀའ་ལུང་མན་ངག་གཏད་རྒྱ་རྫོགས་པར་གནང་། །སྔོན་གྱི་སྨོན་ལམ་འཕྲལ་རྐྱེན་<milestone unit="line" n="623.3"/>ཚོགས། །བདག་གཞན་བླ་མེད་བྱང་ཆུབ་མྱུར་ཐོབ་ནས། །དམིགས་མེད་ཆོས་སྐུའི་ངང་དུ་སངས་རྒྱས་ཤོག །བླ་མའི་ཕྱག་དཔེ་ལ་བཤུས་ཤིང་། ཤོག་སེར་ལའང་ག་ས་པ་ལགས་སོ། །མནྟྲ་གུ་རྒྱ། ཆོས་འདིའི་<milestone unit="line" n="623.4"/>བརྒྱུད་པ་ནི། ཆོས་སྐུ་ཀུན་ཏུ་བཟང་པོ། ལོངས་སྐུ་རྡོ་རྗེ་འཆང་ཆེན། སྤྲུལ་སྐུ་རྡོ་རྗེ་སེམས་དཔའ། རིག་འཛིན་དགའ་རབ་རྡོ་རྗེ། གུ་རུ་ཤི་སིདྷ། ཨུ་རྒྱན་པདྨ་འབྱུང་གནས། ཆོས་རྒྱལ་རིན་ཆེན་གླིང་པ། དེས་ཤཱརྙི་ཕ་<milestone unit="line" n="623.5"/>ལ་བདག་ལ་གདམས་པ་ཡོངས་སུ་རྫོགས་པར་གནང་བའོ། །དེས་ཟུར་ཧྭ༷་ཤཱཀྱ་འབྱུང་གནས་ལ། དེས་བདག་ལའོ། །གསང་སྔགས་སྔ་འགྱུར་རྒྱུད་འབུམ་འདི། །སྙིང་སྟོན་གཞོན་ནུ་དཔལ་བཟང་པོས། །ལྷག་བསམ་<milestone unit="line" n="623.6"/>རྣམ་པར་དག་པས་བཞེངས། །དགེ་བ་བྱང་ཆུབ་ཆེན་པོར་བསྔོའོ།། །།</p></div1>
        </body>
    </text>
</TEI.2>