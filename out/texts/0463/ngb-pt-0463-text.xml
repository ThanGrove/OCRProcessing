<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0463-text.xml">
    <teiHeader lang="tib">
        <fileDesc>
            <titleStmt>
                <title><!--dam tshig chen po'i rgyal po dam tshig bkod pa'i rgyud/-->དམ་ཚིག་ཆེན་པོའི་རྒྱལ་པོ་དམ་ཚིག་བཀོད་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0463-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=406.1; end=487.1--><milestone unit="page" n="406"/><milestone unit="line" n="406.1"/>༄༅། །རྒྱ་གར་སྐད་དུ། མ་ཧྭ་ས་མ་ཡ་རྭ་ཙ་སརྦ་ཀ་ཏ་ཏནྟྲ། བོད་སྐད་དུ། དམ་ཚིག་ཆེན་པོའི་རྒྱལ་པོ་དམ་ཚིག་བཀོད་བའི་རྒྱུད། དཔལ་འདའ་བ་མེད་པའི་ཀུན་ཏུ་བཟང་པོ་ལ་ཕྱག་འཚལ་ལོ། །དེ་ནས་བཅོམ་ལྡན་<milestone unit="line" n="406.2"/>དགྱེས་ཆེན་ལ། །རྡོ་རྗེ་སེམས་དཔས་འདི་སྐད་གསོལ། །རྣལ་འབྱོར་ཀུན་གྱི་རྩ་བ་མཆོག །དམ་ཚིག་ས་གཞི་བསྟན་པ་ལས། །ངེས་པར་གསུངས་པ་ཁྱད་པར་ཆེ། །ཧོ། ཨེ་མ་ཧོ་རབ་ཏུ་བློ་ལྡན་གྱིས། ངེས་པའི་ལུང་དུ་<milestone unit="line" n="406.3"/>བསྟན་པ་ནི། །སྔ་རབས་འདས་པའི་སངས་རྒྱས་ཀྱང་། །དམ་ཚིག་འདི་ལ་བརྟེན་ཏེ་བྱུང་། །ད་ལྟར་བཞུགས་པའི་སངས་རྒྱས་ཀྱང་། །དམ་ཚིག་འདི་ལ་རབ་ཏུ་གནས། །སླད་ཀྱིས་འབྱོན་པའི་སངས་རྒྱས་ཀྱང་། །དམ་<milestone unit="line" n="406.4"/>ཚིག་འདི་ལ་རབ་ཏུ་བསྒྲུབ། །དེ་ཕྱིར་ཀྱེ་ཀྱེ་བཅོམ་ལྡན་འདས། །དམ་ཚིག་རྩ་བ་བཤད་དུ་གསོལ། །དེ་སྐད་གསོལ་བའི་ཚིག་གསན་ནས། །མངོན་རྫོགས་རྒྱལ་པོས་བཀའ་སྩལ་པ། །རྡོ་རྗེ་སེམས་དཔའ་སེམས་<milestone unit="line" n="406.5"/>དཔའ་ཆེ། །ལེགས་འོས་བུ་ལ་བསྟན་པར་བྱ། །དམ་ཚིག་རྩ་བ་འདི་དག་རྣམས། །ལེགས་པར་ཡིད་ཀྱིས་མཉན་པར་གྱིས། །འདི་ཡང་སྐུ་གསུང་ཐུགས་སུ་བསྟན། །སྐུ་ཡི་དམ་ཚིག་མ་གཡོས་པ། །གསུང་གི་དམ་ཚིག་<milestone unit="line" n="406.6"/>མ་ཡེངས་བ། །ཐུགས་ཀྱི་དམ་ཚིག་མ་འགྱུར་བ། །སྐུ་ཡི་དམ་ཚིག་ཕ་མ་དང་། །ལུས་སྲོག་བསྐྱེད་དང་འཇིག་རྟེན་སྟོན། །མ་རིག་དབང་པོ་སྒོ་འདྲེན་པ། །མཁན་པོ་སློབ་དཔོན་རྡོ་རྗེ་མཆེད། །མན་ངག་རྒྱུད་<milestone unit="page" n="407"/><milestone unit="line" n="407.1"/>༄༅། །ལུང་ངེས་དོན་སྟོན། །དུས་གསུམ་མི་འབྲལ་དམ་པའི་གྲོགས། །རྒྱལ་ཐེབ་ཀརྨ་ལས་ཀྱི་གིང་། །ལས་དང་བསྐོས་ང་མིག་མཐར་འབྱིན་པའི། །ངེས་པའི་རྣམ་གྲངས་འདི་དག་ལ། །ངན་སེམས་དབྱེ་<milestone unit="line" n="407.2"/>སེམས་མི་བྱ་སྟེ། །ཀྱེའུ་ཆུ་རྒྱུ་དང་བརྙས་པ་དག །བྲེ་མོ་གཏམ་དུའང་ཟུར་མི་བྱའོ། །ཉམས་པ་ཕུང་བའི་རྒྱུ་ཡིན་པས། །ངག་གིས་དེ་ལྟར་བྱ་བ་མིན། །ལུས་ཀྱིས་བྱ་བའི་རིམ་པ་ཡང་། །བརྡེག་དང་བསྣུན་དང་བསད་<milestone unit="line" n="407.3"/>པ་དང་། །གླང་པོ་ལུས་ཀྱིས་འགལ་བ་རྣམས། །དངོས་ཀྱི་བྱ་བ་ཅི་སྨོས་ཀྱིས། །རྩེད་མོའི་ལས་སུའང་བྱ་བ་མིན། །ཡིད་ཀྱི་བསྲུང་བའི་རིམ་པ་ཡང་། །བརྙས་དང་སྐུ་དང་ཕྲག་དོག་རྣམས། །སེ་གོལ་ཡུན་དུའང་བྱ་བ་<milestone unit="line" n="407.4"/>དང་། །ཅུང་ཟད་ཡུན་དུ་བསམ་པ་མིན། །ཆོས་ཉིད་དབྱེ་བསྲིང་མེད་པ་དང་། །བྱང་ཆུབ་སེམས་སུ་གཅིག་པས་ན། །ཐམས་ཅད་ཀུན་ཏུ་བསྲུང་བ་དང་། །ཡུན་དུ་འདི་ལས་འདའ་མི་བྱའོ། །དེས་ནི་ཐར་པ་ཆེན་<milestone unit="line" n="407.5"/>པོ་ཐོབ། །ཀུན་ཏུ་བཟང་པོར་གདོན་མི་ཟའོ། །གང་ཞིག་འདི་དག་མི་བསྲུང་ཞིང་། །ཉམས་པར་བྱེད་པ་གང་ཡིན་པ། །ས་བོན་མེ་ཡིས་ཚིག་པ་བཞིན། །འབྲས་བུ་མེད་ཅིང་ཉམས་པར་འགྱུར། །གསུང་གི་དམ་ཚིག་<milestone unit="line" n="407.6"/>ཆོས་ཉིད་དང་། །སྔགས་དང་ཕྱག་རྒྱ་ལ་སོགས་པ། །རྒྱུན་མི་གཅད་པར་བཟླས་པ་སྟེ། །རབ་ཀྱིས་ཆུ་བོའིརྒྱུནབཞིནདུ། །མིདྲགམི་བུམ་མི་ཞན་པར། །དུས་གསུམ་དུ་ནི་རྒྱུན་མེད་པར། །མ་ཡེངས་པ་ཡི་ངག་གིས་<milestone unit="page" n="408"/><milestone unit="line" n="408.1"/>བཟླས། །འབྲིང་གིས་དུས་བཞི་གནམ་སྟོང་དང་། །ཁྱད་པར་ཉ་དང་ཚེས་བརྒྱད་རྣམས། །དུས་ལ་བབ་པར་རྒྱུན་མེད་བཟླས། །ཐ་མས་ཞག་གྲངས་བདུན་རྣམས་སམ། །ཁྲི་འབུམ་བརྒྱ་སྟོང་གར་ནུས་ང་ར། ་ཐ་ར་ཉི་<milestone unit="line" n="408.2"/>ཤུ་རྩ་གཅིག་གམ། །ཡང་ན་བདུན་གྱི་བར་རྣམས་སུ། །དེ་ཚེ་གཡེང་བས་བར་མི་གཅད། །དེ་ཡང་ལུས་ངག་ཡིད་གསུམ་གྱིས། །དེ་ཚེ་བར་ཆད་མེད་པར་བཟླས། །དེ་རྣམས་མ་ཉམས་གཙོར་གཟུང་ན། །སངས་རྒྱས་<milestone unit="line" n="408.3"/>བྱང་ཆུབ་གདོན་མི་ཟ། །འདི་རྣམས་ཉམས་ན་དོན་མེད་པས། །དེ་ནི་ཕྱལ་བ་མྱ་ངན་སྣོན། །དངོས་གྲུབ་འབྲས་བུ་ཡོངས་མི་འགྲུབ། །ཐུགས་ཀྱི་དམ་ཚིག་སྡེ་སྣོད་དང་། །ཀུན་བཟང་བཀའ་དང་ངེས་པའི་དོན། །གསང་<milestone unit="line" n="408.4"/>བ་ཆེན་པོ་བཅུ་པོ་དང་། །མན་ངག་ཆེན་པོ་གཞན་ལ་མི་སྤེལ་བ། །དེ་ཡང་ངག་ལུས་སེམས་རྣམས་ཏེ། །ལུས་ཀྱི་སྐྱོད་པ་བརླང་གསང་ཞིང་། །ངག་གིས་རྡོ་རྗེ་ལྕེ་ཡོད་ཀྱང་། །བརྗོད་པ་དག་ཏུ་བྱ་བ་མིན། །དབང་<milestone unit="line" n="408.5"/>བསྐུར་གནས་པ་གང་ཐོབ་ནས། །སྣོད་དང་ལྡན་པའི་སྐྱེས་བུ་ལ། །ཐབས་ཀྱིས་སྨྲ་བར་གང་བྱེད་པ། །དེ་ནི་བསྲུང་བའི་རིམ་པ་སྟེ། །དངོས་གྲུབ་འབྲས་བུ་ཆུད་མི་ཟ། །འདི་དག་ཉམས་ན་བཀའ་འཆལ་ཞིང་། །སངས་<milestone unit="line" n="408.6"/>རྒྱས་བྱང་ཆུབ་སྣོད་མིན་པས། །དེ་ཚེ་འབྲས་བུ་མི་འཐོབ་བོ། །དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། དམ་ཚིག་གསུམ་གྱི་རྩ་བ་བསྟན་པའི་ལེའུ་སྟེ་དང་པོའོ།། །།རྡོ་རྗེ་སེམས་དཔའ་<milestone unit="page" n="409"/><milestone unit="line" n="409.1"/>༄༅། །གཞན་ཡང་དེ་བསྲུང་བའི་རིམ་པ་ནི། གྲངས་མེད་བརྗོད་ཀྱིས་མི་ལང་བ་འདི་ཡིད་ལ་ཟུང་ཞིག །སྐུའི་དམ་ཚིག་བསྲུང་བ་ཡང་ཡི་དམ་གྱི་ལྷ་དང་། རྡོརྗེ་སློབ་དཔོན་དང་། དུས་གསུམ་གྱི་ཕ་མ་དང།<milestone unit="line" n="409.2"/>མཆེད་དང་ལྕམ་དྲལ་དང་། གསང་བའི་དོན་སྦྱོད་པ་མཐའ་དག་ལ་བསྲུང་བ་སྟེ། དེ་ལ་ཡི་དམ་གྱི་ལྷ་ལ་བསྲུང་བ་ནི། ཡི་དམ་གྱི་ལྷ་དང་པོར་བསྒོམ་པར་ནོད་ནས་རབ་ཀྱིས་ཉིན་དང་མཚན་མེད་པར་ཡི་དམ་གྱི་ལྷའི་<milestone unit="line" n="409.3"/>ཏིང་ངེ་འཛིན་དུ་གནས་ཤིང་། སྔགས་བརྗོད་ཅིང་དམ་བཅས་པ་ལས་མི་འདའ་བར་བྱ་བ་དང་། འབྲིང་གིས་ཉིན་མཚན་ཐུན་དུ་དེ་བཞིན་དུ་བྱ་བ་དང་། ཐ་མས་ཀྱང་ལོ་དང་ཟླ་བ་ལ་དམ་བཅས་པ་ལས་མི་འདའ་བར་<milestone unit="line" n="409.4"/>བྱ་བ་དང་། ཐ་ན་ཡང་མིང་ཙམ་ཡང་ཡིད་ལ་མི་བརྗེད་པརབྱ་བ་དང་། ཕྱི་དང་ནང་གི་མཆོད་པས་དུས་ཐམས་ཅད་དུ་ཅི་ནུས་སུ་མཆོད་པར་བྱ་བ་དང་། ཐ་ན་ནང་ནུབ་ཀྱི་འཚོ་བའི་ཡོ་བྱད་ཅི་ཡོད་པས་ཀྱང་མཆོད་པ་<milestone unit="line" n="409.5"/>དང་། ཉེས་བྱས་དང་ཉམས་ཆག་ཡོད་ན་ཡང་ཡིད་དམ་གྱི་ལྷ་དེ་མདུན་དུ་ཟླ་བའི་དཀྱིལ་འཁོར་གྱི་སྟེང་དུ་བཞུགས་སུ་གསོལ་ལ་འགལ་འཁྲུལ་མི་འཆབ་པར་བཤགས་པ་དང་། སྐུ་གསུང་ཐུགས་ཀྱི་དངོས་གྲུབ་ཡིད་<milestone unit="line" n="409.6"/>ལ་ཇི་ལྟར་འདོད་པརནོད་པར་བྱའོ། །དེ་བཞིན་དུ་རྡོ་རྗེ་སློབ་དཔོན་རྣམ་པ་ལྔ་དང་མཁྱེན་པ་ཅན་མཐའ་དག་དང་། ཐ་ན་ཚིག་གི་ལེའུ་གསུམ་སྟོན་པ་ཡན་ཆད་ལ་རྣལ་འབྱོར་པའི་ལོངས་སྤྱོད་ཅི་ཡོད་པས་མཆོད་ཅིང་<milestone unit="page" n="410"/><milestone unit="line" n="410.1"/>དབུལ་བ་ཅི་སྨོས་ཀྱིས། ཐ་ན་ལུས་ཀྱི་ཕྱག་གསུམ་དང་། ཡིད་ཀྱི་གདུང་གསུམ་དང་། ངག་གི་ཚིག་གསུམ་དུ་བཅསཔས་དུས་ཐམསཅད་དུ་དབུལ་བ་དང་། མཚན་ནས་བརྗོད་ཅིང་མཆོད་པ་དང་། བཀའ་ལས་མི་<milestone unit="line" n="410.2"/>འདའབརབྱ་ཞིང་ངེས་པའི་དོན་ཟབ་མོ་ཞུ་བར་བྱའོ། །དུས་གསུམ་ཀྱི་ཕ་མ་ནི་ལུས་ལས་བཅད་ནས་འཇིག་རྟེན་གསལ་བར་སྟོན་པའི་དྲིན་ཅན་ཡིན་ཏེ། ཕ་མ་རྣམ་པ་ལྔར་བསྟན་པ་ཀུན་ལ་ཡང་དངོས་སུ་ཡོད་པ་ལ་<milestone unit="line" n="410.3"/>བཀུར་བ་དང་། འདས་ཤིང་མེད་པ་ལ་སྨོན་ལམསྣཚོགས་གདབ་པ་དང་། ཡིད་ཀྱིས་མཆོད་པས་མཆོད་པ་སྔ་མ་བཞིན་ནོ། །མཆེད་ལྕམ་དྲལ་ལྔ་ལ་ཡང་གོང་མ་བཞིན་ལས་ཁྱད་པར་བརྩེཞིང་གདུང་བས་གཞི་<milestone unit="line" n="410.4"/>བཟུང་། མི་འབྲལ་ཞིང་ལོག་པའི་ལམ་བཀག་ཅིང་། ལེགས་པ་ལ་གདབ་པ་དང་། དགེ་བ་ལ་བསྐུལ་ཞིང་མི་འབྲལ་བའི་སྨོན་ལམ་རྒྱས་པ་དང་། མཆོདཔ་ཁྱད་པར་གོང་་མ་བཞིན་ནོ། །དེ་རྣམས་མཆོད་པ་ཡང་སྤྱིར་<milestone unit="line" n="410.5"/>སངས་རྒྱས་ཐམས་ཅདལ་མཆོད་པ་ཅི་ཕུལཀྱང་། དང་པོ་ཉེ་བར་ལེན་པའི་ལྷ་བཞི་མ་མཆོད་ན། ཕྱོགས་བཅུ་དུས་གསུམ་གྱི་སངས་རྒྱས་གང་ལ་ཕུལ་ཡང་མཉེས་པར་མི་འགྱུར་ཞིང་། བཞེསཔར་མི་འགྱུར་ཏེ། དེ་<milestone unit="line" n="410.6"/>ཅིའི་ཕྱིར་ཞེ་ན། ཉེ་བར་ལེན་པའི་ལྷབཞིའི་གོང་ན་སངས་རྒྱས་གཞན་མེད་ཅིང་། སངས་རྒྱས་ཐམས་ཅད་ཉེ་བར་ལེན་པའི་ལྷ་བཞི་ལ་བརྟེན་ནས་སངས་རྒྱས་ཏེ། དེ་ཡང་གང་ཞེ་ན། བསོད་ནམས་ཉེ་བར་ལེན་པའི་<milestone unit="page" n="411"/><milestone unit="line" n="411.1"/>༄༅། །ལྷ་འཕགས་པ་དཀོན་མཆོག་གསུམ་དང་། དངོས་གྲུབ་ཉེ་བར་ལེན་པའི་ལྷ་ཡི་དམ་གྱི་ལྷ་དང་། ཡང་དག་པའི་འབྲས་བུ་ཉེ་བར་ལེན་པའི་ལྷ་རྡོ་རྗེ་སློབ་དཔོན་དང་། མཆེད་ལྕམ་དྲལ་དང་། ལུས་ཉེ་<milestone unit="line" n="411.2"/>བར་ལེན་པའི་ལྷ་དུས་གསུམ་གྱི་ཕ་མའོ། །དེ་ཅིའི་ཕྱིར་ལྷ་ཞེས་བྱ་ཞེ་ན། ཐམས་ཅད་དུ་ལེགས་པ་སྦྱིན་པ་ལ་ནི་ལྷ་ཞེས་བྱ་ལ། བར་དུ་གཅོད་པ་ཐམས་ཅད་བདུད་ཀྱི་རང་བཞིན་པས། འདི་ནི་ལྷ་ཡི་ཡང་ལྷ་སྟེ།<milestone unit="line" n="411.3"/>གཉན་ཞིང་བྱིན་ཆེ་བ་ལས་སངས་རྒྱས་ཐམས་ཅད་ཀྱིས་ངང་ལ་འདི་མཆོད་པར་བསྔགས་ཏེ། བདག་གིས་ངང་ལ་མཆོད་པར་བྱ་སྟེ། དོན་དེ་བཞིན་དུ་དམ་ཚིག་ལས་མི་འདའ་བར་བྱས་ན་རྩ་བའི་དམ་ཚིག་མ་ཉམས་<milestone unit="line" n="411.4"/>ན་དམ་ཚིག་ཐམས་ཅད་ཀྱང་མི་ཉམས་ལ། ཉམས་ན་ཡང་དེ་བཞིན་དང་དུ་བླངས་ན་སྐོང་ངེས་ཏེ། ཀུན་ཏུ་བཟང་པོ་དབྱེ་བ་མེད་པའི་སར་གྱུར་པ། གཞན་རྟོགས་ཤིང་བསྒྲུབས་པར་མ་གྲུབ་ཀྱང་། སངས་རྒྱས་ཐམས་<milestone unit="line" n="411.5"/>ཅད་ཀྱི་བདག་ཉིད་པའོ། ཞེས་ཀུན་ཏུ་བཟང་པོས་གསུངས་སོ། །གསང་བའི་དོན་སྤྱོད་པ་མཐའ་དག་ནི། འཇིག་རྟེན་གྱི་ཁམས་གང་ན་སྔགས་ཀྱི་དོན་སྤྱོད་པ་མཐའ་དག་དམ་ཚིག་གཉེན་པོ་ལ་གཅིག་ཏུ་གནས་ཤིང་།<milestone unit="line" n="411.6"/>གང་ཉམས་ན་ཡང་དེ་སྐོངས་པར་གྱུར་ཅིག་བར་སྤྱིར་སྨོན་ལམ་འདེབས་པ་དང་། དང་པོ་འཇུག་པའི་སྒོ་དང་། བར་དུ་སྒྲུབ་པའི་ཐབས་དང་། ཐ་མ་གྲུབ་པའི་འབྲས་བུ་ཐམས་ཅད་གཅིག་པས། ཐམས་ཅད་ལ་བདག་<milestone unit="page" n="412"/><milestone unit="line" n="412.1"/>ཉིད་ཀྱི་བུ་དངའདྲ་བར་ཉེས་ན་བཅོས་པ་དང་། ལེགས་པའི་ལམ་བསྟན་པ་དང་། གསང་བའི་དོན་ཟབ་པར་སྤྱོད་ཅིང་བར་ཆད་མེད་པར་གྲུབ་ཅིང་མཐར་ཕྱིན་པར་གྱུར་ཅིག་པར་སྨོན་ལམ་གདབ་པ་དང་། ཀུན་ལ་<milestone unit="line" n="412.2"/>ཉམས་ན་མི་རུང་ཞིང་ཕུང་བར་འགྱུར་བ་དང་། ཉེས་ལེགསཀྱི་སྐྱོན་ཡོན་དང་གདམས་ངག་ལེགས་པར་བསྟན་པ་ལ་སོགས་པ་འདི་ལས་འབྱུང་བ་བཞིན་མ་ནོར་བར་བྱེད་པ་ནི། སྐུའི་དམ་ཚིག་བསྲུང་བའི་རིམ་པ་སྟེ<milestone unit="line" n="412.3"/>རྡོ་རྗེ་སེམས་དཔའ་ཡང་དག་པའོ། །གསུང་གི་དམ་ཚིག་བསྲུང་བའི་རིམ་པ་ཡང་། སྐྱེས་བུ་བརྩོན་པ་རབ་དང་ལྡན་པས་སྒོམ་སྒྲུབ་ཀྱི་འཕྲིན་ལས་ཐམས་ཅད་ལ་བརྩོན་པ་མགོ་ལ་མེ་ཤོར་བ་བཞིན་བྱ་བ་དང་། ཡུན་<milestone unit="line" n="412.4"/>བསྲིང་བ་ཆུ་བོ་ཆེན་པོའི་རྒྱུན་བཞིན་དུ་ངལ་དུབ་དང་སྐྱོ་ངལ་མེད་པར་བྱ་བ་དང། དེ་ཡང་ལུང་ངག་ཡིད་ཀྱིས་སྐྱེས་བུ་དར་མའི་གཞུ་བརྡུངས་བ་བཞིན་བཏང་ངེ་འབད་ནས་བསྲུང་བའི་རིམ་པའོ། །དེ་ཡང་ངག་གིས་<milestone unit="line" n="412.5"/>བསྲུང་བར་བྱ་བ་སྟེ། མི་ཉམས་པ་རྣམ་གསུམ་ལ། ལྷ་ཆོས་དང་། མི་ཆོས་དང་། བཀའ་ཆོས་དང་གསུམ་མོ། །ལྷ་ཆོས་ནི་སྔགས་དང་། ཕྱག་རྒྱ་དང་། འཕྲིན་ལས་ཀྱི་གོ་རིམས་དང་། ཏིང་ངེ་འཛིན་རྣམས་དང་པོར་རྡོ་<milestone unit="line" n="412.6"/>རྗེསློབ་དཔོན་ཁུངས་ཅན་མ་ཡིན་པརགར་སོང་སོང་དུ་རས་ཆོད་དང་། བཀའ་རྐུན་དང་། སྒྱུ་ཐབས་དང་། དད་པ་མེད་པའི་ནན་ཆེ་བ་དང་། དབང་མ་ཐོབ་པར་གཞན་ལ་སྤྲོ་བ་དང་། དོན་མ་ཕྱིན་པར་<milestone unit="page" n="413"/><milestone unit="line" n="413.1"/>༄༅། །ང་མཁས་ལ་སོགས་པ་བཀའ་དང་འགལ་ཞིང་བདག་ཉིད་ལ་གནོད་ཅིང་འཕུང་བར་བྱ་བ་མ་ཡིན་ནོ། །མི་ཆོས་ཀྱིས་བསྲུངས་པ་ནི། བཀའ་གསང་གཅིག་ཏུ་སྤྱོད་ཅིང་མཐུན་པ་ལྟ་ཅི་སྨོས་ཀྱི། སངས་<milestone unit="line" n="413.2"/>རྒྱས་ཀྱི་བསྟན་པ་ལ་གནས་པའི་རྒྱུ་འབྲས་ཀྱི་ཐེག་པ་ལ་ཞུགས་པ་ཐམས་ཅད་ལ། མཐུན་པ་ལ་དབྱེན་མི་བསྐྱལ་ལ། མི་མཐུན་པ་ལ་རིས་མི་གཟུང་། རྩོད་པ་ཅན་ལ་ཟུར་མི་གསོ། འགལ་བ་རྣམས་ལ་བྱམས་པ་མི་<milestone unit="line" n="413.3"/>སྒོམ། དགོངས་པ་ཅན་ལ་དཔྱས་མི་གདགས། དགེ་བ་ཅན་ལ་ཐུགས་མི་དཀྲུག་ཉེས་པར་སྤྱོད་པ་ལ་ལེགས་པར་མི་བརྗོད། གཞུང་ངན་པ་ལ་མི་ཆོས་ལྷ་ཆོས་ཀྱི་བྲོ་དམ་པ་གདབ །གཞན་གྱིས་མ་སྨྲས་ཤིང་ཉེས་པ་<milestone unit="line" n="413.4"/>མེད་པ་ལ་ཉེས་སམ་སྨྲས་ཞེས་མི་བརྫོད་པའོ། །བཀའ་ཆོས་ཆོས་ཀྱིས་བསྲུང་བ་ནི། གསང་བའི་ལས་དང་། གསང་བའི་ཚིག་དང་། གསང་བའི་སྤྱོད་པ་ངག་གིས་གཞན་ལ་མི་སྨྲ་བ་དང་། སློབ་དཔོན་དང་མཆེད་ཀྱིས་<milestone unit="line" n="413.5"/>གཉེར་དུ་གཏད་པ་གཞན་ལ་མི་སྨྲ་བ་དང་། དང་པོར་སློབ་དཔོན་གྱིས་ཇི་ལྟར་དམ་ཕོག་པ་ལས་མི་འགལ་བར་བྱ་བ་དང་། ལུང་པ་གཅིག་པའི་ཕྱོགས་རྣམས་ཀྱིས་གཅིག་སྤྲང་གཅིག་གིས་བྱས་ལ་མ་ཉམས་པར་<milestone unit="line" n="413.6"/>བྱ་བ་དང་། ཉེས་པ་དང་འགལའཁྲུལ་།རནགསངཞིང་མི་བཅབ་པར་གནོང་འགྱོད་དང་ཆས་པས་ཉེས་པ་བཅོས་ཤིང་ཉམ་པ་བསྐང་པ་དང་། ངག་གིས་ཅི་སྨྲ་ཡང་ཆོས་དང་མཐུན་པར་སྨྲ་བ་ལས་མ་རྟོགས་<milestone unit="page" n="414"/><milestone unit="line" n="414.1"/>པར་འགལ་བ་ཅན་དུ་མི་སྨྲ་བ་དང་། དེ་བཞིན་གཤེགས་པའི་བཀའ་མཐའ་དག་ལས་འབྱུང་བ་ལ་མི་ཉམས་པར་སྨྲ་བ་ནི། ཡང་དག་པར་རྫོགས་པའི་སངས་རྒྱས་ཀྱི་ཚིག་གི་དོན་ལས་མ་གོལ་བའོ། །ཐུགས་ཀྱི་དམ་<milestone unit="line" n="414.2"/>ཚིག་བསྲུང་བའི་རིམ་པ་ཡང་གསང་བའི་དོན་མཐའ་དག་ལས་མི་ཉམས་པ་ཡང་ཡིན་ན། ཁྱད་པར་དུ་གསང་བའི་སྤྱོད་པ་གླང་པོ་ཐམས་ཅད་དམ་མེད་པ་དང་། མ་འདྲེས་པ་ལྟ་ཅི་སྨོས་ཀྱི། འདྲེས་པ་རྣམས་ལ་ཡང་<milestone unit="line" n="414.3"/>ནན་ཏན་དང་ཆས་པར་བྱ་བ་དང་། དེ་བཞིན་དུ་རྫས་དང་། ལག་ཆ་དང་། དཀྱིལ་འཁོར་ལ་སོགས་པ་ཡང་དེ་དང་འཐུན་པར་བྱ་བ་དང་། ཟབ་མོ་དང་། ཏནྟྲའི་དོན་རྣམས་སྒྲུན་དུ་རེ་ཞིང་གཅམ་ལ་འཕྱར་བས།<milestone unit="line" n="414.4"/>ཉན་ཐོས་དང་ལྟ་བ་དམན་ཞིང་སྣོད་མ་ཡིན་པ་རྣམས་ལ་མིང་ཙམ་ཡང་ཆ་མེད་པར་བྱ་རྒྱུ་ལ། སྨྲ་ཞིང་སྟོན་ཅིང་ཆ་རེ་རེ་ནས་ངོམས་པར་བྱེད་པ་རྣམས་ནི་བཀའ་ཆད་ཀྱི་གནས་ཡིན་པས་མ་གཏོགས། ལོ་དང་ཟླ་བས་<milestone unit="line" n="414.5"/>སྣོད་བཅུད་བརྟགས་ནས་སྟོན་པར་བྱེད་པ་ནི། བསྲུང་བའི་རིམ་པའོ། །འཕྱར་པོས་གསང་མི་ཐུབ་པས་བརྟེན་ཞིང་ངེས་འབྱུང་ཆེ་བའི་འཁོར་བཙལ་བ་དང་། ལེ་ལོས་མཐར་མི་ཕྱིན་པས་བརྩོན་འགྲུས་ཀྱིས་གཞི་<milestone unit="line" n="414.6"/>གཟུང་བ་དང་། མཚན་མ་ངན་པས་ཉམས་པར་འགྱུར་བས་རང་བཞིན་བཟང་པོ་ལས་ཟླ་བཙལ་བ་དང་། ཀུན་གྱི་ཐུན་མོངས་མ་ཡིན་པས་རིགས་རྒྱུད་བཟང་བ་ལས་གྲོགས་བསྡུ་བ་དང་། ཐུགས་རྗེའི་<milestone unit="page" n="415"/><milestone unit="line" n="415.1"/>༄༅། །རྒྱུན་ཐག་རིང་བས་ངང་རིང་ཞིང་དད་པ་ཆེ་བར་བྱ་བ་དང་། སེམས་ཅན་དར་སྐད་ཐུང་བས་བཀའ་མི་སུན་པར་བྱ་བའི་དོན་དགྲོལ་བ་དང་། དམ་ལས་ཟློག་པ་འབྱུང་བས་ཐབས་གླང་པོ་མི་བསྟན་པ་<milestone unit="line" n="415.2"/>དང་། ཚུལ་སྙོམས་ཞིང་ཉམས་གྲོད་ལེན་པ་འབྱུང་སྲིད་པས་བཀའ་བཙལ་ལེགས་པར་བྱ་བ་དང་། རས་ཆོད་དང་གཟུ་ལུམས་ཅན་གྱི་དོན་དུ་གསང་སྔགས་མཉེན་ཞིང་ཉེན་ཆེ་བར་བསྟན་པ་ནི། ཐུགས་ཀྱི་དམ་ཚིག་<milestone unit="line" n="415.3"/>བསྲུང་བའི་རིམ་པའོ། །གཞན་ཡང་སེམས་དཔའ་ཆེན་པོ་སྐུ་གསུང་ཐུགས་ཀྱི་དམ་ཚིག་ལ་གྲངས་བརྗོད་ཀྱིས་མི་ལང་ཡང་། སྤྱིར་སྐུའི་དམ་ཚིག་ལུས་ཀྱིས་མི་ཉམས་པར་བྱ། གསུང་གི་དམ་ཚིག་ངག་གིས་མི་ཉམས་<milestone unit="line" n="415.4"/>པར་བརྗོད། ཐུགས་ཀྱི་དམ་ཚིག་སེམས་ཀྱིས་མི་བརྗེད་པར་གཟུང་བ་ནི། བསྲུང་བའི་རིམ་པའོ། །དམ་ཚིག་ཐམས་ཅད་ཀྱི་རྒྱལ་པོ་དམ་ཚིག་བཀོད་པའི་རྒྱུད་ལས། སྐུ་གསུང་ཐུགས་ཀྱི་རྩ་བ་བསྲུང་པའི་རིམ་པའི་<milestone unit="line" n="415.5"/>ལེའུ་སྟེ་གཉིས་པའོ།། །།རྡོ་རྗེ་སེམས་དཔའ་གཞན་ཡང་དམ་ཚིག་འདི་དག་ཉམས་པའི་སྔ་རྟགས་ནི། སྐུའི་དམ་ཚིག་ཉམས་པའི་སྔ་རྟགས་ནི། འཇིག་རྟེན་གྱི་ཁམས་འདིར་ཡང་མཛེ་དང་། ཤུ་བ་དང་། འབྲུམ་<milestone unit="line" n="415.6"/>བུ་ལ་སོགས་པ་ནད་ངན་རྣམ་པ་སྣ་ཚོགས་བྱུང་ནས། སྐྱེ་བོ་ཡོངས་ཀྱིས་སྤངས་པ་དང་། ཉེ་དྲུང་ལ་སོགས་པ་རྣམས་དང་འགྲོགས་ཤིང་རྩེ་བའི་དབང་མེད་དེ། མི་ཡོངས་ཀྱིས་སྨད་པར་འགྱུར། དེའི་ཚེ་དུས་མ་ཡིན་<milestone unit="page" n="416"/><milestone unit="line" n="416.1"/>པར་འཆི་ཞིང་། ཤི་ནས་ཀྱང་སེམས་ཅན་དམྱལ་བ་ཞེས་བྱ་བའི་ནང་ནས་ཀྱང་། གཏིང་ཁུང་རྡོ་རྗེ་དམྱལ་བ་ཞེས་བྱ་བ་ཤིན་ཏུ་དམྱལ་བ་གང་གིས་ཀྱང་དེ་ལ་ནི་སྡུག་བསྔལ་སྡོ་བར་དཀའ་ལ། དེ་ལ་ནི་ཚེའི་ཚད་ཀྱང་<milestone unit="line" n="416.2"/>མེད་དེ་ཐམས་ཅད་དུ་འཐོན་མི་སྲིད་པའི་ཕྱིར་རོ། །རྡོ་རྗེ་སེམས་དཔའ་གསུང་གི་དམ་ཚིག་ཉམས་པའི་སྔ་རྟགས་ནི། འཇིག་རྟེན་གྱི་ཁམས་འདིར་ཡང་། བགེགས་སྟོང་ཕྲག་བརྒྱད་ཅུས་གླགས་འཚོལ་བ་དང་། ནད་<milestone unit="line" n="416.3"/>བཞི་བརྒྱ་རྩ་བཞིས་སྐབས་འཚོལ་བ་དང་། ཡེ་འགྲོགས་སུམ་བརྒྱ་དྲུག་ཅུས་བར་དུ་གཅོད་པ་དང་། ལྐུགས་ཤིང་དབང་པོ་རྨོངས་པ་ལ་སོགས་པའི་ནད་སྣ་ཚོགས་བྱུང་ནས། གསང་བའི་བཀའ་ནུབ་པ་དང་། གང་ཟག་<milestone unit="line" n="416.4"/>རྣལ་འབྱོར་པ་སྤྱིད་ལུག་ནས། དེའི་ཚེ་བར་ཆོད་ཀྱི་བགེགས་ཀྱིས་གློ་བུར་དུ་འཆི་ཞིང་། ཤི་ནས་ཀྱང་དམྱལ་བ་དེའི་གནས་སུ་ཡང་གོང་མ་བཞིན་དུ་སྐྱེ་བར་འགྱུར་རོ། །རྡོ་རྗེ་སེམས་དཔའ་ཐུགས་ཀྱི་དམ་ཚིག་ཉམས་<milestone unit="line" n="416.5"/>པའི་སྔ་རྟགས་ནི། འཇིག་རྟེན་གྱི་ཁམས་འདིར་ཡང་མཐུ་དང་རྫུ་འཕྲུལ་ཆུང་ཞིང་། སྨྱོ་བ་དང་། འབོག་པ་དང་། བརླམ་པ་དང་། འཆལ་ཞིང་ཉམས་པ་དང་། དབང་པོ་མི་གསལ་ཞིང་མིག་ལོང་པ་དང་། རྣ་བ་འོན་པ་<milestone unit="line" n="416.6"/>དང་། ལྐུགས་པ་ལ་སོགས་པ་བྱུང་ནས། མི་ནག་མང་པོས་འཕྱས་པ་དང་། མུ་སྟེགས་དང་ལོག་པའི་ཕྱོགས་ཀྱིས་ཡ་ཀ་འདོགས་པ་དང་། ཉན་ཐོས་ལ་སོགས་པ་ཐེག་པ་འོག་མ་སྐུར་བ་འདེབས་ཤིང་། བཀའ་འདི་<milestone unit="page" n="417"/><milestone unit="line" n="417.1"/>༄༅། །དག་སུན་བྱུང་བར་གྱུར་ནས། དེའི་ཚེ་འཕྲལ་དུ་འཆི་ཞིང་། ཤི་ནས་ཀྱང་ཡང་སེམས་ཅན་དམྱལ་བ་ལ་སོགས་པ་དེ་རྣམས་སུ་སྐྱེའོ། །དེ་རྣམས་སུ་སྐྱེས་པའི་ཚེ། དེ་ལ་ཚེའི་ཚད་མེད་པས། འཛམ་བུ་གླིང་<milestone unit="line" n="417.2"/>འདི་དག་འཕོ་ཞིང་འཇིག་ན། གླིང་གཞན་ན་རྡོ་རྗེ་དམྱལ་བ་ཡོད་པ་དེར་ཡུན་ཅུང་ཟད་ཙམ་ཡང་མ་ལོན་པར་ཕྱིན་པར་འགྱུར་རོ། །དེ་བཞིན་དུ་བསྐལ་པ་ཐེར་འབུམ་དུ་ལས་ཀྱི་དབང་གིས་འཁོར་རོ། །དེས་ནི་ན་བ་<milestone unit="line" n="417.3"/>དང་ཚ་བའི་སྨྲེང་འདོན་པར་མི་ནུས་ཏེ། ཤིན་ཏུ་འགྱོད་པ་དྲག་པོ་སྐྱེས་ན་བསྐལ་པར་རེ་ལ་ན་ཚའི་སྒྲ་ཕོག་རེ་ཅིག་འབྱིན་པར་ནུས་སོ། །དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། རྩ་བའི་དམ་<milestone unit="line" n="417.4"/>ཚིག་ཉམས་པའི་སྔ་རྟགས་བསྟན་པའི་ལེའུ་སྟེ་གསུམ་པའོ།། །།རྡོ་རྗེ་སེམས་དཔའ་གཞན་ཡང་ཡན་ལག་གི་དམ་ཚིག་བསྲུང་བ་འདི་ཡིད་ལ་ཟུང་ཞིག །སྤྱད་པར་བྱ་བའི་དམ་ཚིག་ལྔ་དང་། མི་སྤང་བའི་དམ་ཚིག་<milestone unit="line" n="417.5"/>ལྔ་དང་། དང་དུ་བླང་བའི་དམ་ཚིག་ལྔ་དང་། ཤེས་པར་བྱ་བའི་དམ་ཚིག་ལྔ་དང་། གྲུབ་པར་བྱ་བའི་དམ་ཚིག་ལྔ་ལ་སོགས་པའི་ས་མ་ཡ་འབུམ་སྡེའི་བསྲུང་བའི་རིམ་པ་ནི། ཇི་སྙེད་དུ་བརྗོད་ཀྱང་བརྗོད་པའི་མཐའ་<milestone unit="line" n="417.6"/>ལས་འདས་ཏེ། ཆུ་ཐམས་ཅད་ཀྱི་ཐིགས་པ་ནས་བགྲང་བར་ནུས་ཀྱིས། དམ་ཚིག་གི་གྲངས་འདི་དག་བརྗོད་པར་དཀའ་སྟེ། བསྐལ་བ་དཔག་ཏུ་མེད་པར་བསྟན་ཀྱང་མཐའ་མེད་དེ། དེ་དག་ལས་རྣལ་འབྱོར་སྐལ་པ་<milestone unit="page" n="418"/><milestone unit="line" n="418.1"/>དང་ལྡན་པ་རྣམས་ཀྱིས་ངེས་པར་བསྲུང་བ་ནི་འདི་དག་གོ །རྣལ་འབྱོར་སྔགས་ཀྱི་སྤྱོད་པ་དག །ཆོས་མ་མཐོང་བ་ཅི་སྨོས་ཀྱི། །དམ་མ་འདྲེས་པ་རྣམས་ལ་ཡང་ ཟུར་ཡང་བསྟན་པར་མི་བྱ་ཞིང་། དངོས་སུ་བསྟན་<milestone unit="line" n="418.2"/>པ་ཅི་སྨོས་ཀྱི། །ཚིག་གི་ཟུར་དུའང་གླེང་མི་བྱའོ། །བདག་ཅག་རྣམས་ནི་འདི་ལྟར་སྤྱོད། །དེ་བཞིན་སྨྲ་བར་གང་བྱེད་པ། །དེ་ནི་ཉམས་པས་དམྱལ་བར་སྐྱེ། །གསང་སྔགས་ཆོས་ཀྱི་ཚིག་རྣམས་ཀྱང་། །སྐྱེ་བོ་བྱིས་པ་ལ་<milestone unit="line" n="418.3"/>སོགས་དང་། །དེ་བཞིན་དམ་མེད་ཐམས་ཅད་ལ། །བཤད་པར་བྱ་བ་ཅི་སྨོས་ཀྱི། །ཚིག་འགའ་འང་ཐོས་པར་ཡོང་མི་བྱ། །རྫས་དང་ལག་ཆ་ལ་སོགས་དང་། །ཕུད་དང་གཏོར་མ་ཚོགས་རྣམས་དང་། །ཕུར་པ་མེ་མར་<milestone unit="line" n="418.4"/>སྣོད་ལ་སོགས། །དེ་དག་མཐོང་བར་མི་བྱའོ། །རྔ་དང་དྲིལ་བུ་ལ་སོགས་སྒྲ། །སྐྱེ་བོས་ཐོས་པར་ཡོང་མི་བྱ། །གང་ཞིག་ཉན་ཅིང་ལྟ་འདོད་པ། །རྡུལ་ཆགས་སྐྱེས་བུས་དེ་བསྐྲད་དོ། །གཞན་ཡང་ཡན་ལག་གི་དམ་ཚིག་<milestone unit="line" n="418.5"/>ནི། །གོང་མའི་རྩ་བ་ཉིད་ལས་འདི་དག་འབྱུང་བའི་ཕྱིར་ཡན་ལག་སྟེ། དེ་ཡང་སྤྱད་པར་བྱ་བ་ལྔ་ནི། གཟུངས་མ་མཚན་དང་ལྡན་པ་ལ་ཐམས་ཅད་སྐྱེ་བའི་རྒྱུ་ཡེ་ནས་ཆེན་པོ་ཡིན་པའི་ཕྱིར། རྟོགས་པ་དང་ལྡན་པས་<milestone unit="line" n="418.6"/>དངོས་གྲུབ་ཀྱི་རྒྱུ་དང་རྐྱེན་དུ་སྤྱོད་པ་ནི་སྦྱོར་བའི་དམ་ཚིག་གོ །འདི་དག་སྐྱོན་དུ་བལྟས་ནས་སྤོང་བ་དང་། གསང་མེད་བར་འཆལ་བ་སྤྱོད་པ་ནི་ཉམས་པའོ། །ཞིང་བཅུ་ཐུགས་རྗེས་བཟུང་ནས། གནས་དག་པར་ཏིང་<milestone unit="page" n="419"/><milestone unit="line" n="419.1"/>༄༅། །ངེ་འཛིན་གྱིས་སྤོར་བ་ནི་སྒྲོལ་བའི་དམ་ཚིག་གོ །དེ་མ་ཡིན་པར་སྲོག་ལ་མི་འཛེམ་པ་དང་། སྙིང་རྗེ་དང་བྲལ་བ་ནི་ཉམས་པའོ། །གསང་བའི་དོན་དྲང་པོར་སྨྲ་བ་མ་ཡིན་ཞིང་། ཕན་པའི་ཆོས་སུ་འགྱུར་<milestone unit="line" n="419.2"/>བའི་བརྫུན་སྨྲ་བའི་ནི་དམ་ཚིག་གོ །གནས་སྐབས་མེད་པར་རང་རྒྱལ་དང་གཞན་ལ་གནོད་པར་སྨྲ་བ་ནི་ཉམས་པའོ། །སྡིག་ཅན་རྣམས་ཁ་འཐུན་པར་ལོག་པའི་ལམ་དུ་ཁྲིད་པ་དང་ཐེག་པ་ཆེན་པོ་ལས་དམའ་བའི་<milestone unit="line" n="419.3"/>རིགས་སུ་ཁྲིད་པ་དང་། གསང་སྔགས་ལ་སྨྲ་འདོད་པ་རྣམས་འབྱེད་པར་བྱེད་པ་ཕྲ་མ་བའི་དམ་ཚིག་གོ །མཐུན་པ་དང་། མཛའ་གཉེན་དང་། མཁན་འཁོན་མེད་པ་འབྱེད་པ་ནི་འཕྲ་མའི་དམ་ཚིག་ཉམས་<milestone unit="line" n="419.4"/>པའོ། །བཀའ་ལས་འགལ་ཞིང་མཆེད་ལས་ལུབུས་པ་དང་། སློབ་དཔོན་དང་། མཆེད་དང་། གཉེན་དང་། འཁོར་དང་། འདུལ་བའི་དུས་ལ་བབ་པ་རྣམས་ལོག་ཅིང་འགལ་བ་བྱེད་པ་ལ་ཞི་བ་དང་དེས་དད་པས་མ་<milestone unit="line" n="419.5"/>འདུལ་ན་ངག་བརླང་པོས་འཆོས་པ་དམ་ཚིག་གོ །འགལ་བ་མེད་པ་དང་ཐུབ་ཚད་ལ་ངག་བརླང་པོར་སྨྲ་བ་ནི་ཉམས་པའོ། །མི་སྤང་བ་ལྔ་ལ། འདོད་ཆགས་ཆོས་ཉིད་ཏིང་ངེ་འཛིན་ལ་ཆགས་པ་དམ་པའོ། །འདོད་པ་<milestone unit="line" n="419.6"/>དངོས་ལ་ཆགས་པ་ཉམས་པའོ། །ཞེ་སྡང་ལོག་པ་དང་གོལ་བ་ལ་སྡང་བ་དམ་པའོ། །མཉེས་པ་དང་ཐུབ་པ་ལ་སྡང་བ་ཉམས་པའོ། །གཏི་མུག་ཕྱོགས་རིས་མེད་ཅིང་ཅི་ལ་ཡང་མི་རྟོག་པ་དམ་པའོ། །བསྟན་པ་ཉན་མི་<milestone unit="page" n="420"/><milestone unit="line" n="420.1"/>ཤེས་པར་དགེ་སྡིག་ལ་འཛེན་པ་མེད་པར་ཉམས་པའོ། །ང་རྒྱལ་བདུད་ཀྱིས་བསླུ་བས་མི་ཚུགས་ཤིང་རྡོ་རྗེ་ཐེག་པ་སྲན་འཛུགས་པ་དམ་པའོ། །བདེན་པ་མེད་པར་ལོག་པའི་ཕྱོགས་ལ་ང་ཆེ་བ་ཉམས་པའོ། །ཕྲག་<milestone unit="line" n="420.2"/>དོགས་ཆོས་ཉིད་ལ་གལ་མི་འཛུགས་ཤིང་། ཡང་དག་པ་ལ་འཛིན་རྟོག་མིང་ཡང་མེད་པར་གནས་པ་དམ་ཚིག་གོ །གཞན་ཉེས་པ་མེད་པ་དང་། གྲོགས་མཆེད་ལ་ཕྲག་དོགས་པ་ཉམས་པའོ། །དང་དུ་བླང་བ་ལྔ་ལ།<milestone unit="line" n="420.3"/>དམ་རྫས་ལྔ་པོ་ཆོས་ཉིད་ལ་རྟོག་པ་མེད་པ་དང་། རང་བཞིན་གྱིས་གྲུབ་པའི་མཐུ་ཡོད་པ་དང་། ཡེ་ནས་བདུད་རྩི་ཡིན་པ་དང་། སྐྱོན་ཡོན་ཏན་དང་། དུག་བདུད་རྩི་ཡིན་པ་དང་། དེ་ཉིད་དངོས་གྲུབ་ཆེན་པོའི་རྒྱུ་དང་<milestone unit="line" n="420.4"/>རྐྱེན་ཡིན་པས་གསང་སྔགས་སྒྲུབ་པའི་ཐབས་དམ་པ་སྤྱོད་པ་དམ་ཚིག་གོ །རྟོགས་པ་དང་ཏིང་ངེ་འཛིན་དུ་མི་ལྡན་ཞིང་། གསང་བ་མེད་པར་བྱོལ་སོང་བཞིན་དུ་བབ་ཆོལ་དུ་སྤྱོད་པ་ནི་ཉམས་པའོ། ཁྲེས་པར་བྱ་བ་<milestone unit="line" n="420.5"/>ལྔ་ལ། ཕུང་པོ་ལྔ་དང་། འབྱུང་བ་ལྔ་དང་། ཡུལ་དང་། དབང་པོ་དང་། རྣམ་པར་ཤེས་པ་དང་། ཕྱིན་ཅི་ལོག་བཞི་དང་། འཇིག་རྟེན་དྲུག་དང་། ཡུལ་དང་། རིག་པ་ཐམས་ཅད་ཡ་ནས་རྡོ་རྗེ་དབྱིངས་ཀྱི་དཀྱིལ་འཁོར་<milestone unit="line" n="420.6"/>ཡིན་པར་ཤེས་པ་དང་། ཕྱིན་ཅི་ལོག་ལྔ་སྐུ་ལྔར་ཤེས་པ་དང་། ཕོ་མོ་ཡབ་ཡུམ་ཐབས་དང་ཤེས་རབ་ཏུ་ཤེས་པ་དང་། ལུས་ངག་ཡིད་གསུམ་སྐུ་གསུང་ཐུགས་སུ་ཤེས་པ་དང་། ཕྱི་ནང་སྣོད་བཅུད་ཆོས་ཀྱི་སྐུར་ཤེས་པ་<milestone unit="page" n="421"/><milestone unit="line" n="421.1"/>༄༅། །ནི་དམ་ཚིག་གོ །འདི་དག་རང་རྒྱུད་དང་། །ཕྱོགས་རིས་དང་། འཛིན་རྟོག་གིས་དངོས་པོར་སྤྱོད་པ་ནི་ཉམས་པའོ། །བསྒྲུབ་པར་བྱ་བ་ལྔ་ནི། ཤེས་པར་ལྔ་པོ་དེ་ཉིད་ཤེས་པའི་སར་མི་གཞག་གྲུབ་པ་བྱ་<milestone unit="line" n="421.2"/>དགོས་པས། སྔགས་དང་། ཕྱག་རྒྱ་དང་། ཏིང་ངེ་འཛིན་ལས་སུ་བྱ་བས་སྐྲ་ལ་མེ་ཤོར་བ་བཞིན་དུ་ལུས་ངག་ཡིད་གསུམ་གྱི་སྒོ་ནས་ཐག་བཅད་དེ། རྩོལ་ཞིང་རྩོམ་ལ་སྒྲུབ་པ་ནི་དམ་ཚིག་གོ །དེ་ལ་སྙོམས་ལས་དང་།<milestone unit="line" n="421.3"/>ལེ་ལོ་དང་། ཕྱི་བཤོལ་དང་། ལོང་ཡོད་དང་། ཆང་དབང་དང་། གཉིད་དབང་དང་། རྐྱེན་དབང་དུ་གཏོང་བ་ཉམས་པའོ། །དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། ཡན་ལག་གི་དམ་ཚིག་<milestone unit="line" n="421.4"/>བསྲུང་བའི་ལེའུ་སྟེ་བཞི་པའོ།། །།རྡོ་རྗེ་སེམས་དཔའ་ཆེན་པོ་ཡན་ལག་གི་དམ་ཚིག་བསྲུང་བའི་རིམ་པ་ནི་སྤྱད་པར་བྱ་བའི་དམ་ཚིག་ལྔ་ནི། འདུལ་བའི་དུས་ལ་གར་བབ་པར་རིམ་པར་ཤེས་པར་བསྲུང་། མི་སྤང་<milestone unit="line" n="421.5"/>བ་ལྔ་ནི་ཉིན་དང་མཚན་མེད་པར་བསྲུང་། དང་དུ་བླང་བ་ལྔ་ནི་དུས་བཞི་དང་དུས་དྲུག་ཏུ་བསྲུང་། ཤེས་པར་བྱ་བ་ལྔ་ནི་ཐོག་མ་ཉིད་ནས་བསྲུང་། ཐ་མ་ལྔའི་གྲུབ་པར་བྱ་བ་ནི། འཇུག་ཏུ་དུས་དང་རྒྱུན་མེད་པར་<milestone unit="line" n="421.6"/>བསྲུང་བའོ། །དེ་ཡང་ལུས་ངག་ཡིད་གསུམ་གྱི་ཐག་བཅད་དེ་བསྲུང་བའོ། །དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། ཡན་ལག་གི་དམ་ཚིག་བསྲུང་བའི་རིམ་པའི་ལེའུ་སྟེ་ལྔ་པའོ།། །།རྡོ་<milestone unit="page" n="422"/><milestone unit="line" n="422.1"/>རྗེ་སེམས་དཔའ་ཡན་ལག་གི་དམ་ཚིག་འདི་དག་དུས་འདི་ཡི་ཚེ་ན་མ་རྟོགས་པ་རྣམས་ཉམས་ལ། རྟོགས་པ་རྣམས་ཡང་དག་པའི་དོན་ལས་མི་ཉམས་པར་འགྱུར་ལ། རྡོ་རྗེ་སེམས་དཔའ་དུས་ནམ་ཞིག་གི་ཚེ་ན་ཡན་<milestone unit="line" n="422.2"/>ལག་གི་དམ་ཚིག་འདི་དག་རྣལ་འབྱོར་པ་ཡེ་ཉམས་ཆེན་པོར་འགྱུར་ཏེ། རྒྱལ་པོ་ཆོས་ཉིད་ལ་མི་ཕྱོགས་ཤིང་བསོད་ནམས་ཀྱི་སྐལ་བ་ཆུང་བ་དང་། དམངས་དང་སྐྱེ་བོ་འཕྲལ་གྱི་འདུ་བྱེད་ཀྱིས་ཕུགས་རིང་བར་ལྟ་མི་<milestone unit="line" n="422.3"/>ཤེས་ཤིང་། བསོད་ནམས་ཟད་པས་སྔགས་ལ་ཉམས་སོད་པ་དང། རྣལ་འབྱོར་བ་ལ་འཕྱ་ཞིང་སྐུར་བ་དང་། སྲོག་ལ་མི་ལྟ་བར་སྡིག་སྨིན་པའི་སྐྱེ་བོ་གསོད་ཅིང་འཕྲོག་པ་མང་བ་དང་། གང་ཟག་རྣལ་འབྱོར་གྱི་<milestone unit="line" n="422.4"/>སྔགས་ཆེ་བའི་ཁྱད་པར་ཙམ་ལ་བརྟེན་ནས་ཁེ་གྲགས་དང་ཕྲལ་གྱི་འདོད་པ་ཚོལ་བའི་ཕྱིར། སྐྱེ་བོ་འཁྲུལ་པ་རྣམས་བསྡིགས་ཤིང་སྤ་བཀོང་པའི་ཕྱིར། རྣལ་འབྱོར་གྱི་རྫས་དང་ལག་ཆ་གསང་བའི་རྒྱུ་རྣམས་མངོན་དུ་<milestone unit="line" n="422.5"/>བསྟན་ཏེ་ཕྱུང་། གསང་སྔགས་ཀྱི་དོན་སྤྱོད་པ་རྣམས་ཀྱིས་ཀྱང་གསང་བར་མ་བྱས་ཤིང་ཀུན་ལ་ཆ་ཡོད་བྱས་པ་དང་། སྔགས་ཀྱི་ཡང་དག་པ་མ་རིག་པར་སྐྱེ་བོ་མ་རིག་པ་དྲང་པར་འདོད་པས། ཚོམ་བུ་ལ་སོགས་པ་<milestone unit="line" n="422.6"/>སྔགས་ཀྱི་སྤྱོད་པ་བསྟན་ཅིང་བསྡུས་ནས། དེ་དག་ལ་ཡང་དག་པས་ངེས་པའི་དོན་མ་བསྟན་པར་སྤྱོད་པ་རྩིང་པོ་དང་། འཕྲལ་གྱི་དྲག་ཤུལ་དང་། སྲིན་པོ་ཐོ་ཅོ་ལ་སོགས་པ་བྱས་པས། གྲུབ་པའི་འབྲས་བུ་ལོག་པར་<milestone unit="page" n="423"/><milestone unit="line" n="423.1"/>༄༅། །གོལ་ཏེ། དེ་ཉིད་གསང་སྔགས་ཀྱི་རྒྱུས་མཁན་ཆེན་པོར་བྱས་ཏེ། གསང་སྒོ་འཆོལ་བ་དང་། དབྱེ་གསལ་མེད་པ་དང་། ཀུན་གྱི་དཔྱ་སླ་བར་སོང་བ་དང་། ཀུན་ལ་ཆ་ཡོད་པས་སྨོད་ཅིང་སྐུར་པ་འདེབས་<milestone unit="line" n="423.2"/>པ་དང་། ཡང་དག་པ་མཉམ་པ་ཉིད་མི་ཤེས་པའི་གང་ཟག་པ་ཕལ་པ་རྣམས་རང་ཆེ་བར་འབྱིན་པར་འདོད་པ་དང་། གཞན་ཐབས་ཀྱིས་སྨད་པའི་ཕྱིར། མིང་འདོགས་ཤིང་མཚང་ཚིག་ལ་སོགས་པ་རྣམས་སྨྲ་བར་བྱེད་<milestone unit="line" n="423.3"/>བ་དང་། རང་གི་རིག་པ་ནང་ནས་མ་ཤར་བས། བདག་ཉིད་ཀྱིས་བསྒྲུབ་པར་འདོད་པའི་ཕྱིར། དམ་ཚིག་གཅིག་པའི་གྲོགས་པ་དང་འཐབ་ཅིང་། སྐྱེ་བོ་ལ་སོགས་པའི་ལས་ལོག་པར་བྱེད་པ་དང་། ཕྱི་ནང་གི་དབང་<milestone unit="line" n="423.4"/>རྣམས་ལྟ་ཅི་སྨོས་ཀྱི། རྣལ་འབྱོར་གྱི་ཁ་དབང་ཡང་མ་ཐོབ་པར། གསང་སྔགས་ཀྱི་སློབ་དཔོན་བྱེད་པ་དང་། སོ་སོའི་རིས་སུ་འཛིན་ཅིང་སྔགས་ཀྱི་ཁས་བླངས་ཆག་ཉམས་ཆེན་པོར་གྱུར་པས། དེ་དག་གནས་སུ་མི་<milestone unit="line" n="423.5"/>སྐོངས་ཏེ། ཡན་ལག་གི་དམ་ཚིག་ཉམས་པས། དེའི་སྐྱོན་ནི་སྔགས་ཀྱི་བྱིན་ཉམས་པས། སྔགས་མཐུ་བྱིན་ཆུང་བ་དང་། རྣལ་འབྱོར་གྱི་སྤྱོད་པ་ཉམས་པས་དུས་སུ་མི་འགྲུབ་པ་དང་། མཆོད་པའི་གཞུང་མ་སྟོབས་<milestone unit="line" n="423.6"/>པས་དངོས་གྲུབ་མི་འཐོབ་པ་དང་། ཏིང་ངེ་འཛིན་བྱིང་རྨུགས་དང་། ཛ་གད་ཀྱི་དབང་དང་། །ལེ་ལོ་དང་གཉིད་དབང་གིས་བར་ཆོད་དང་བདུད་ཀྱི་དབང་དུ་འགྱུར་ཏེ། སྔགས་པ་ཚེ་ཐུང་ཞིང་ནད་མང་བ་དང་། སྔགས་<milestone unit="page" n="424"/><milestone unit="line" n="424.1"/>པ་ཉམས་པ་ཤ་སྟག་མང་བས་མ་མོ་དང་མཁའ་འགྲོ་དམ་ཚིག་གི་བྱ་ར་ལ་སོགས་པ་རབ་ཏུ་ཁྲོས་པའི་དབང་གིས། འཇིག་རྟེན་གྱི་ཁམས་འདིར་ཡང་རིམས་ནད་ལ་སོགས་པ་སྣ་ཚོགས་པ་བཏང་སྟེ། མཛ་དང་། ཤུ་བ་<milestone unit="line" n="424.2"/>དང་། འབྲུམ་བུ་ལ་སོགས་པ་དང་། རིམས་ཉིན་གཅིག་པ་དང་། ཉིན་གཉིས་པ་ལ་སོགས་པ་དང་། རྟག་པའི་རིམས་དང་། རླུད་མཁྲིས་དང་། བད་ཀན་དང་། འདུས་པ་ལས་གྱུར་པའི་གླད་བག་དང་། འཁྲུ་བག་དང་།<milestone unit="line" n="424.3"/>ཚ་བའི་རིམས་ལ་སོགས་པའི་ནད་རྣམ་པ་སྣ་ཚོགས་པ་དང་། མུ་གེ་ལ་སོགས་པ་སྤེལ་ཞིང་། དེའི་ཚེ་སེམས་ཅན་རྣམས་དུས་མ་ཡིན་བར་འཆི་ཞིང་གློ་བུར་དུ་འཆི་བ་དང་། ཐེག་པ་འོག་མ་རྣམས་སྔགས་ལ་འཇུག་ཅིང་<milestone unit="line" n="424.4"/>དེ་ཉིད་ཀྱི་རྣམ་སྨིན་གྱིས། དེའི་ཚེ་སྐྱེ་བོ་སྡིག་པོ་ཆེ་རྣམས། སྡིག་སྨིན་པར་སོགས་པའི་རྣམ་སྨིན་གྱིས། དེ་ཉིད་ཚེ་རིང་ཞིང་སྲོག་སྲ་བར་འོང་བ་དང་། སྔགས་ཀྱི་སྤྱོད་པ་དར་བར་སྤྱོད་ཅིང་དོན་ལ་གོལ་བ་དང་། གསང་<milestone unit="line" n="424.5"/>བའི་རྒྱུད་རྣམས་མངོན་དུ་ཡོངས་སུ་དར་བས། དུས་ཀྱི་ཉམས་པ་ཆེན་པོར་གྱུར་པས། དུས་བརྩི་བ་ལས་ལོག་པ་དང་། འབྲས་བུ་ཡང་དམྱལ་ཁམས་བཅུ་དྲུག་ལ་སོགས་པར་ཁ་བརྒྱུད་པ་དང་། དེ་ལ་ཡང་ཚེ་ཚད་དག་<milestone unit="line" n="424.6"/>སྡུག་བསྔལ་ལ་སོགས་པ་གྲངས་བསམ་གྱིས་མི་ཁྱབ་པར་གནས་པ་དང་། དེ་ལས་ཐར་ནས་ཀྱང་ཡི་དྭགས་མགོ་གཅིག་ལ་ལུས་བརྒྱ་ལ་སོགས་པའི་སྡུག་བསྔལ་སྣ་ཚོགས་པའི་ཁ་བརྒྱུད་ཅིང་གནས་པ་དང་། དེ་དག་<milestone unit="page" n="425"/><milestone unit="line" n="425.1"/>༄༅། །ལས་ཐར་ནས་ ཀྱང་སྲིན་པོ་འབར་བ་ཧ་ས་ཏ་ལ་མགོ་དང་ཡན་ལག་མང་པོ་ལ་སོགས་ པའི་སྡུག་བསྔལ་ཁ་བརྒྱུད་པར་གྱུར་ཏོ། །དེ་སྐད་ཅེས་བཀའ་སྩལ་པ་དང་ ། རྡོ་རྗེ་<milestone unit="line" n="425.2"/>སེམས་དཔའ་ཤིན་ཏུ་འཇིགས་ཤིང་སྐྲག་ནས་བརྒྱལ་ཏེ། ཁ་བུབ་ཏུ་འགྱེལ་ཏོ། །དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། ཡན་ལག་གི་དམ་ཚིག་ཉམས་པའི་སྐྱོན་བསྟན་པའི་ལེའུ་སྟེ་དྲུག་པའོ།།<milestone unit="line" n="425.3"/>།།དེ་ནས་བཅོམ་ལྡན་འདས་ཡིད་ཀུན་ཏུ་བཟང་པོས། རྡོ་རྗེ་སེམས་དཔའ་བརྒྱལ་བ་བསླང་བའི་ཕྱིར། འདི་སྐད་ཅེས་བྱ་བའི་གླུ་བླངས་སོ། །ཨ་ཧོ་སྣ་ཚོགས་རང་བཞིན་ཅིར་ཡང་འབྱུང་བའི་གཞི། །བྱ་བ་མེད་ལས་<milestone unit="line" n="425.4"/>ཡོངས་སུ་རྣམ་པར་གྲོལ་བ་ཡི། །མ་ཆགས་སྐྱེ་མཆེད་སེམས་སུ་ཡོངས་སུ་དག །བརྗོད་མེད་ངང་ལ་རྣམ་རྟོག་མཚན་མ་སྤངས། །རང་བཞིན་ཡོངས་ཀྱིས་ཞི་བའི་ཆོས་ཉིད་ལ། །འཛིན་རྟོག་མེད་པའི་བྱང་ཆུབ་ཡང་སྐྱེ་<milestone unit="line" n="425.5"/>བས། །ཉམས་པ་མེད་ཅིང་དོན་དང་ལྡན་པའི་ངང་ ཡངས་པར་རྟོགས་ན་འཁོར་བའི་གཅོང་རོང་བདེ། །ཉམས་པར་རིག་པས་སྤྱི་ཁྱབ་ཡོངས་ལ་སྣུམས། །ཐུགས་རྗེ་འབྱུང་བས་དོན་དམ་ཡུམ་གྱི་དབྱིངས། །ཡོངས་<milestone unit="line" n="425.6"/>ལ་ཁྱབ་པས་བྱང་ཆུབ་ཡབ་ཀྱི་ངང་། །གཉིས་མེད་འབྲེལ་བས་མངོན་སུམ་སངས་རྒྱས་པས། །བསྲུང་བའི་རིམ་པ་འདི་རྟོགས་བདེ་བའི་ཀློང་། །གང་ཞིག་འཁྲུལ་པ་ཡོངས་སུ་ཐར་པའི་ཕྱིར། །བྱང་ཆུབ་ཉིད་དེ་འཁྲུལ་<milestone unit="page" n="426"/><milestone unit="line" n="426.1"/>བ་མེད་པར་བྱའོ་ཧ། །དེ་སྐདཅེས་གླུ་བླངས་པས། རྡོརྗེ་སེམས་དཔའ་བརྒྱལ་བ་སངས་ནས། བཅོམ་ལྡན་འདས་ལ་ཕྱི་ནང་གི་མཆོད་པས་མཆོད་ཅིང་མཉེས་པར་བྱས་ནས། ཞབས་ལ་ཕྱགའཚལ་ཏེ་འདི་སྐདཅེས་<milestone unit="line" n="426.2"/>གསོལ་ཏོ། །ཀྱེཀྱེཤིནཏུབཅོམ་ལྡན་འདས། ཤིན་ཏུ་ཐུགས་རྗེ་ཆེན་པོ་དང་ལྡནཔ། ཤིནཏུ་ཐབས་རྒྱམཚོ་མངའ་བ། ཤིན་ཏུ་འགྲོ་བ་འདྲེན་པའི་བླ་མར་གྱུར་པས། འདི་དག་ཉམས་པ་ལས་སླར་གསོ་བའི་ཐབསནི་<milestone unit="line" n="426.3"/>ཅིམངའ། གསོསནསྐོངས་པར་འགྱུར་རམ་མིའགྱུར། བདེབར་གཤེགས་པ་ལུང་བསྟན་དུ་གསོལ། དེ་སྐད་ཅེས་གསོལ་བ་དང་། བཅོམ་ལྡན་འདས་ཀྱི་བཀའ་སྩལ་པ། རྡོ་རྗེ་སེམས་དཔའ་འདིདག་ཤིན་ཏུ་གསོ<milestone unit="line" n="426.4"/>བའིཐབསམངའ་སྟེ། དཔེར་ན་མརམེ་དང་འདྲའོ། ཁེཞིང་ཉམས་ཀྱང་གསོ་བའི་ཐབས་མངའ་འོ། །གསེར་སྐྱོགསདངུལ་སྐྱོགསཞོམ་པ་དང་འདྲ་སྟེ། ཞོམ་ཡང་བསྲང་བའི་ཐབས་མངའ་འོ། །དེ་སྐད་ཅེས་བཀའ<milestone unit="line" n="426.5"/>སྩལ་པ་དང་། རྡོ་རྗེསེམས་དཔའཤིན་ཏུདགའ་ཞིང་དང་བསྐྱེས་ནས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །ཨེ་མ་ཨ་ལ་ལ། ཤིན་ཏུ་ངོ་མཚར་དང་ལྡན་པའིབཅོམ་ལྡན་འདས་ཀྱིས། དམ་ཚིག་ཉམས་<milestone unit="line" n="426.6"/>པའི་རྒྱུ་འདི་རྣམས་སླརགསོ་བའི་ཐབསམངའབ་ནི་ཤིན་ཏུངོ་མཚར་ཆེ་སྟེ། སྐུའི་དམ་ཚིག་འདི་དག་ཉམས་ན། སླར་གསོ་ཞིང་བསྐང་བའི་ཆོ་ག་གང་ལགས་པ་དང་། གསུངགི་དམ་ཚིགའདི་དག་ཉམས་ན། སླར<milestone unit="page" n="427"/><milestone unit="line" n="427.1"/>༄༅། །གསོ་ཞིང་བསྐང་བའི་ཆོ་ག་གང་ལགས་པ་དང་། ཐུགས་ཀྱི་དམ་ཚིག་འདི་དག་ཉམས་ན། སླར་གསོ་ཞིང་བསྐང་བའི་ཆོ་ག་གང་ལགས་པ་དང་། ཡན་ལག་གི་དམ་ཚིག་ལ་སོགས་པ་འདི་དག་ཉམས་ན།<milestone unit="line" n="427.2"/>སླར་གསོ་ཞིང་བསྐང་བའི་ཆོ་ག་གང་ལགས་པ་དེ་། བཅོམ་ལྡན་འདས་ཀྱིས་ལུང་བསྟན་དུ་གསོལ། བདེ་བར་གཤེགས་པས་ལུང་བསྟན་དུ་གསོལ། དེ་སྐད་ཅེས་གསོལ་པ་དང་། བཅོན་ལྡན་འདས་ཀྱིས་བཀའ་སྩལ་<milestone unit="line" n="427.3"/>པ། སེམས་དཔའ་ཆེན་པོ་སྐུའི་དམ་ཚིག་ཉམས་ན། སླར་གསོ་བའི་ཆོ་ག་འདི་ཡིད་ལ་ཟུང་ཞིག །རྡོ་རྗེ་སློབ་དཔོན་ཕ་མ་དང་། །དེ་བཞིན་མཆེད་ལ་སོགས་པ་ལ། །སྐུ་ཡི་དམ་ཚིག་ཉམས་པ་དེ། །འགྱོད་པ་དྲག་པོ་<milestone unit="line" n="427.4"/>བསྐྱེད་བྱས་ལ། །དེ་དག་རྣམས་ཀྱི་སྤྱན་སྔ་མྲ །ཟང་ཟིང་ནོར་དང་ཡོ་བྱད་རྣམས། །ཇི་ལྟར་མཉེས་པར་ཕུལ་ནས་ནི། །ཚིག་ཏུ་འདི་སྐད་སྨྲ་བར་བྱ། །མ་རིག་འཁྲུལ་པ་ནོར་བ་ཡིས། །ཉེས་པའི་ཉོན་མོངས་བདག་<milestone unit="line" n="427.5"/>ལས་བྱུང་། །བདུད་ཀྱིས་བསླུས་སམ་བདུད་ཀྱིས་བསྣུན། །བགེགས་ཀྱིས་བསླུས་སམ་ངན་དུ་སྨྲས། །ནོར་བར་འཁྲུལ་ལམ་ལོག་པར་བསམས། །ཕྲག་དོགས་ག་་ཁྲོ་དག་ལ་སོགས། །ཉེས་པའི་འགལ་བ་ཅི་<milestone unit="line" n="427.6"/>མཆིས་པ། །མ་ལུས་ཉམས་པ་མཐོལ་ཞིང་བཤགས། །རྡོ་རྗེ་སློབ་དཔོན་དཔལ་དང་ལྡན། །འཕགས་པའི་སྐུ་དང་ཐ་མི་དད། །སྐུ་གསུང་ཐུགས་ཀྱི་རྡོ་རྗེ་བདག །བདེ་གཤེགས་རྣམས་ཀྱི་གསུང་རབ་ལུང། །རྣམ་པར་<milestone unit="page" n="428"/><milestone unit="line" n="428.1"/>རྒྱལ་བའི་མན་ངག་མངའ། །ཞལ་ནས་གསུངས་པའི་རྒྱལ་བའི་བཀའ། །ལུས་ངག་ཡིད་ཐུབ་གནས་རབ་ཁྱོད། །བསྙེན་བཀུར་གཞུང་བཞིན་རྗོ་མ་ཐོགས། །ངན་སེམས་གཡས་སེམས་དག་ལ་སོགས། །སྡོམས་པའི་<milestone unit="line" n="428.2"/>དམ་ཚིག་གང་ཉམས་པ། །མ་ལུས་པ་ཡང་མཐོལ་ཞིང་བཤགས། །ཡུན་གྱི་སྒྲིབ་པར་མི་འགྱུར་ཞིང་། །ཚངས་པ་འཕྲལ་དུ་སྩལ་དུ་གསོལ། །སྐུ་ལ་བསྡོས་དང་ཐུགས་ཐུབ་སྤྱད། །མ་རིག་ཀ་མ་ལི་ལ་བརླམས། །ངན་<milestone unit="line" n="428.3"/>དུ་བརྗོད་དང་ལོག་པར་སྨྲས། །སྐུ་ལ་སྨད་ཅིང་ཐུགས་ལ་འགོམས། །བཀའ་རྐུན་ལུང་མེད་ཡོངས་སུ་བསླད། །ཉམས་པའི་ཆད་པས་མི་དགུམ་ཞིང་། །ཚངས་པ་དུས་འདིར་སྩལ་དུ་གསོལ། །ཐམས་ཅད་རྡོ་རྗེ་མཆེད་<milestone unit="line" n="428.4"/>ལྕམ་དྲལ། །མཐུན་པར་སྤྱོད་པའི་རྣལ་འབྱོར་པའི། །བདེར་གཤེགས་སློབ་མར་ལུང་མནོས་པས། །མཉམ་དང་མི་མཉམ་དོན་གཅིག་ལ། །ལེགས་ནོངས་རྣམ་པར་དབྱེར་མེད་ཀྱང་། །རྣམ་པར་འབད་པའི་སྒོ་ཙམ་<milestone unit="line" n="428.5"/>དུ། །གཞུང་ལས་འགལ་བ་ཅི་མཆིས་དང་། །ཐུགས་དམ་ཡིད་འགལ་ཅི་མཆིས་པ། །རྣམ་པར་དག་པའི་བསམ་པས་མཐོལ། །དོན་གྱིས་མི་གནས་ཚིག་འདིས་བཤགས། །རབ་བཞིན་མེད་པ་བཟོད་པར་<milestone unit="line" n="428.6"/>གསོལ། །འཛིན་པ་མེད་པར་ཚངས་པར་གསོལ། །དཔེར་ན་ཁྲུས་ཀྱི་ཡོན་ཆབ་ལྟར། །ལུས་ཀྱི་དྲི་མ་སེལབབཞིན། །ཉམསཔའི་དྲི་མ་སེལ་བར་མཛོད། །དེ་ལྟར་བཤགས་པ་བྱེད་ན་ཡང་། །སློབ་དཔོན་ལ་སོགས་<milestone unit="page" n="429"/><milestone unit="line" n="429.1"/>༄༅། །མཆེད་རྣམས་ཀྱིས། །གང་ཞིག་ནོངས་པ་དྲན་པ་དང་། རྗེས་སུ་འགྱོད་པ་སྐྱེས་ནས་སུ། །སླན་ཆད་སྡོམ་པ་འཚལ་བ་ལ ཚངས་པ་འཕྲལ་དུ་སྩལ་བར་བྱ། །དེ་ལ་ཚངས་པ་མ་སྩལ་ན། །གཉིས་ཀ་རྡོ་རྗེ་<milestone unit="line" n="429.2"/>དམྱལ་བར་སྐྱེ། །དེ་ལ་སྡུག་བསྔལ་བཟོད་གླགས་མེད། །དེ་བས་ཚངས་པ་སྩལ་བར་བྱ། །དེ་ལྟར་ཚངས་པ་ཐོབ་ནས་ཀྱང་། །བཤགས་པ་འདོད་པ་གང་ཡིན་པས། །ཞབས་ལ་སྤྱི་བོར་བླང་བར་བྱ། །སླན་ཆད་མི་<milestone unit="line" n="429.3"/>གཉིས་གཅིག་པར་བྱ། །གལ་ཏེ་ཉམས་པ་མ་བསྐངས་པར། །བླ་མ་སློབ་དཔོན་མཆེད་ལྕམ་དྲལ། རྐྱེན་གྱིས་གྲོངས་ཆད་གྱུར་པ་ན། །དེ་ཡི་སློབ་དཔོན་བཞུགས་པ་ལ། །གོང་མ་བཞིན་དུ་བཤགས་པར་བྱ། །དེ་ཡི་<milestone unit="line" n="429.4"/>སློབ་དཔོན་མི་བཞུགས་ན། །དེ་དང་མཉམ་པ་བརྒྱད་རྣམས་ལ། །དེ་ཚེ་གོང་མ་བཞིན་དུ་བཤགས། །དེ་ཡང་རྙེད་པར་མ་གྱུར་ན། །སྤྱིན་སྲེག་མེ་ཐབ་རབ་བརྩིགས་ནས། །དེ་དང་མཉམ་པ་གསུམ་བཀུག་ལ། །མཆོད་<milestone unit="line" n="429.5"/>རྫས་སྣ་ཚོགས་བཤམ་པར་བྱ། །གསུམ་པོ་དེ་ཡང་དབང་པོར་གཞག །བླ་མ་ལ་སོགས་མཆེད་རྣམས་ཀྱིས། གསང་མཚན་ལ་སོགས་སྤྱན་དྲངས་ཏེ། །སྦྱིན་སྲེག་མཆོད་པ་ཚུལ་བཞིན་བྱ། །དཀྱིལ་འཁོར་ལྷ་ལའང་ཚུལ་<milestone unit="line" n="429.6"/>བཞིན་བྱ། །གཞུག་ལ་བཤགས་པའི་ཆོ་ག་གདགས། །དེ་ཚེ་ཟིན་པར་གྱུར་པའི་ཚེ། །གོང་དུ་སྨོས་པའི་ཡོན་རྣམས་ཀྱང་། །དབང་པོ་གསུམ་ལ་དབུལ་བར་བྱའོ། །དེས་ཀྱང་ཡོངས་སུ་བསྒྲགས་པ་གཏང་། །དེ་བཞིན་<milestone unit="page" n="430"/><milestone unit="line" n="430.1"/>ལན་གྲངས་བདུན་དུ་བྱ། །དེ་ལྟར་བྱས་ན་སྐོངས་པར་འགྱུར། །མཆེད་ལ་སོགས་ལའང་དེ་བཞིན་ནོ། །དམ་ཚིག་ཉམས་པར་ངས་མ་བསྟན། །ཉམས་ན་གཞག་པར་ངས་མ་བསྟན། །བགྲུང་བར་བྱ་བ་ངས་བཤད་<milestone unit="line" n="430.2"/>དོ། །ཉམས་ན་བསྐང་བར་ངས་བཤད་དོ། །དེ་ནི་སྐུ་ཡི་དམ་ཚིག་གོ །དམ་ཚིག་བཀོད་པའི་རྒྱུད་ལས། སྐུའི་དམ་ཚིག་ཉམས་པ་བསྐང་བའི་ལེའུ་སྟེ་བདུན་པའོ།། །།གསུང་གི་དམ་ཚིག་བསྐང་བ་ཡང་། ཁུད་ཆེན་<milestone unit="line" n="430.3"/>དག་གིས་མི་སྐོངས་ཏེ། །ལུང་ཆེན་དག་གི་ནང་དུ་བསྐང་། །དེ་ཡང་གསོ་བར་བྱ་བ་ཡི། །ཆོ་ག་ཡང་དག་འདི་ཉོན་ཅིག །སྔགས་དང་ཕྱག་རྒྱ་རྒྱུན་བཅད་ནས། །དུས་དང་ཚེས་གྲངས་དག་ལ་སོགས། །དེ་ཚེ་ཉམས་པར་<milestone unit="line" n="430.4"/>གྱུར་པ་ལ། །ལུང་ཆེན་ཐོབ་པའི་སློབ་དཔོན་གྱིས། །ངེས་པར་དེ་ཡི་དྲུང་སོང་ལ། །འབྱོར་བའི་ལོངས་སྤྱོད་སྣ་ཚོགས་དང་། །ནོར་དང་ཟང་ཟིང་ཕུལ་ནས་ཀྱང་། །འདི་སྐད་ཅེས་ནི་གསོལ་བ་བཏབ། །ངེས་པའི་ལུང་<milestone unit="line" n="430.5"/>བྱིན་མན་ངག་ཅན། །དོན་དང་མཐུན་པའི་སྐྱེས་བུ་ཁྱོད། །ལྕགས་ཆག་མགར་བས་བརྡུངས་པ་བཞིན། །ཆག་ཉམས་བསྐང་བའི་རིམ་པ་རྣམས། །ངེས་པར་ལུང་དུ་བསྟན་དུ་གསོལ། །དེ་སྐད་གསོལ་བ་བཏབ་ནས་<milestone unit="line" n="430.6"/>ཀྱང་། །དེ་ནས་སློབ་དཔོན་བློ་ལྡན་གྱིས། །ལན་དུ་འདི་སྐད་གླེང་བར་བྱ། །ལེགས་འོས་བུ་མཆོག་སློབ་མ་ཁྱོད། །ངེས་པར་བསྟན་པའི་ལུང་དག་ལས། །གང་ཞིག་འགལ་བ་བཤགས་སྤྲོ་ན། །རྣ་བའི་དབང་པོ་ཚུར་<milestone unit="page" n="431"/><milestone unit="line" n="431.1"/>༄༅། །ཉོན་ལ། །ངེས་པར་འདི་དག་ཟིན་པར་གྱིས། །ཞེས་བརྗོད་དོ། །དེ་ལ་རིགས་ཀྱི་བུ་མ་ཡེངས་པའི་བཟླས་བརྗོད་ཡིད་ལ་དུས་དང་རྒྱུན་མེད་པར་བཟླས་པར་བཟླས་པ་མ་རྟོགས་ནས། རྒྱུད་ཀྱི་ཁ་བརྒྱུད་<milestone unit="line" n="431.2"/>ནས་ངེས་པའི་དོན་མི་ཤེས་པས་འགྲུབ་བའི་དོན་མི་ཤེས་པར། འགྲུབ་པར་ཁས་བླངས་པ་དེ་ཉམས་པ་ཆེན་བོའི་རྒྱུར་འགྱུར་ཏེ། དེ་དག་སེམས་ཅན་གྱི་རང་དབང་གིས་མི་འགྲུབ་ཅིང་། དམ་ཟོས་ཤིང་འགལ་བའི་རྒྱུ་<milestone unit="line" n="431.3"/>ཤིན་ཏུ་མང་བས། རྣལ་འབྱོར་གྱི་སྤྱོད་པ་འདི་དག་སུན་འབྱུང་ཞིང་། གང་ཞིག་ཤིན་ཏུ་སྤྱིད་ལུག་པ་མང་བ་ལ། དང་ལ་ཆོས་འདི་དག་བཤད་པར་བྱ་བ་ཡིན་པ་ལས། སློབ་དཔོན་ལུང་མེད་ཅིང་མན་ངག་ལ་མི་མཁས་<milestone unit="line" n="431.4"/>པ་དང་། རྣལ་འབྱོར་པའི་ལྟ་བ་ཆུང་ཞིང་སེམས་ཅན་གྱི་ལས་དམན་པས། དེ་དག་གཞུང་དུ་མ་སྙེམས་པས། དོན་ཆེད་འདི་ལྟར་ཡིད་ལ་ཟུངས་ཤིག །ལུས་ཀྱི་སྒུལ་སྐྱོད་ནི་ཕྱག་རྒྱ་ཆེན་པོའི་རང་བཞིན་ཡིན་པས། ངག་<milestone unit="line" n="431.5"/>གི་གླེང་བརྗོད་ནི་བཟླས་པར་བྱ་བའི་སྙིང་པོ་ཡིན་ལ། སེམས་དྲན་རྟོག་ཐམས་ཅད་ཐུགས་རྗེ་ཏིང་ངེ་འཛིན་གྱི་རང་བཞིན་ཡིན་པའོ། །དེ་ཅིའི་ཕྱིར་ཞེ་ན། དཔེར་ན་བརླན་ཉིད་ཆུའི་རང་བཞིན་ཡིན་པ་ལས། ལོགས་<milestone unit="line" n="431.6"/>ནས་བརླན་མི་འབྱུང་བ་བཞིན་དུ། ཕྱག་རྒྱ་ཉིད་ལུས་ཀྱི་རང་བཞིན་ཡིན་པ་ལས །ལོགས་ན་ཕྱག་རྒྱ་ཞེས་བྱ་བ་མེད་དེ། ལུས་ལས་གཞན་དུ་མི་འདའ་བས་དམ་ཚིག་གི་ཕྱག་རྒྱ་དང་། ཡན་ལག་གི་སྒུལ་སྐྱོད་གང་ཡང་<milestone unit="page" n="432"/><milestone unit="line" n="432.1"/>མཐར་ཕྱིན་པ་ལས་ཀྱི་ཕྱག་རྒྱ་དང་། དེ་ལ་འཛིན་པ་དང་ཐོག་ཆགས་མེད་པས་བདེ་བ་ཆོས་ཀྱི་ཕྱག་རྒྱ་དང་། དེ་ལ་དུས་གསུམ་དུ་འདུ་འབྲལ་མེད་པས་སྐུ་ཕྱག་རྒྱ་ཆེན་པོ་སྟེ། དེ་ལྟར་རིག་པའི་དུས་ན། མུང་་་བྱ་ག་<milestone unit="line" n="432.2"/>རྒྱའི་དཀྱིལ་འཁོར་ལ། སྐུ་གསུང་ཐུགས་བཀོད་པ་མི་ཟད་པར་གནས་པས་འདི་ལ་ཡང་འདའ་བ་ཡང་མེད། ཉམས་པ་ཡང་མེད། ཡེངས་པ་ཡང་མེད། བཙལ་བ་ཡང་མེད་པས། དེ་ལ་འདི་སྐད་ཅེས་བྱ་སྟེ། མ་རིག་<milestone unit="line" n="432.3"/>འགྲོ་བའི་སེམས་ཅན་ཀུན། །སངས་རྒྱས་ཕྱག་རྒྱའི་དཀྱིལ་འཁོར་ལ། །ངེས་པར་གྲོལ་བར་རབ་བཤད་མཛད། །མ་རིག་སེམས་ཅན་དྲང་དོན་དུ། །ཕྱག་རྒྱ་རྣམས་སུ་བཤད་པ་ཡང་། །ལོག་པར་ལྷ་བ་བསྒྱུར་བའི་<milestone unit="line" n="432.4"/>ཕྱིར། །ལས་ཀྱི་དབང་དུ་འབབ་པ་ཙམ། །དོན་ལ་ངེས་པ་འདི་རྟོགས་ན། །མ་བཅོས་ཀློང་དུ་ལྷན་ནེ་བའོ། །དེ་ལ་ངག་གི་གླེང་བརྗོད་བཟླས་པ་བྱ་བ་ཡིན་པ་ནི། དཔེར་ན་སྒྲ་དང་སྒྲ་བརྙན་འདྲ་སྟེ། སྒྲ་ཡང་ཐོས་པ་ར་<milestone unit="line" n="432.5"/>བྱེད་པ་ལ། ཐོས་པར་བྱེད་པ་ཡང་སྒྲ་བརྙན་དོན་ཡིན་ལ། དེ་བཞིན་དུ་ངག་གིས་གླེངས་པ་དང་བརྗོད་པ་ཡང་སྔགས་ཀྱི་བཟླས་བརྗོད་ཡིན་ལ། སྔགས་ཀྱི་བཟླས་བརྗོད་ཀྱང་ངག་གི་གླེང་བརྗོད་ཡིན་ཏེ། ཆོས་ཐམས་<milestone unit="line" n="432.6"/>ཅད་ནི་ཚིག་ཡིན། ཚིག་ཐམས་ཅད་ནི་ཡི་གེ །ཡི་གེ་ཐམས་ཅད་སྙིང་པོ། སྙིང་པོ་ཐམས་ཅད་ནི་མི་བརྗེད་པའི་གཟུངས། མི་བརྗེད་པའི་དོན་ཆོས་ཉིད་དེ། དུས་ཐམས་ཅད་དུ་སོ་འདི་ལས་མི་ཉམས་པར་རིག་ཅིང་<milestone unit="page" n="433"/><milestone unit="line" n="433.1"/>༄༅། །གནས་པར་རྟོགས་པའི་དུས་ན། སྙིང་པོ་བཟླས་བརྗོད་ཟུར་ཕྱིན་པ་ཡིན་པ་ལས། འདི་ལས་འདའ་བ་མེད། ཡེངས་པ་མེད། བཙལ་བ་ཡང་མེད། སྒྲུབ་པ་ཡང་མེད་པས། དེ་ལ་འདི་སྐད་ཅེས་གསུངས་<milestone unit="line" n="433.2"/>སོ། །བཟླས་བརྗོད་བསྙེན་པའི་སྙིང་པོ་རྣམས། །མ་བཟླས་དོན་གྱིས་ཚང་བ་ནི། །དོན་ནི་མ་ན་ངག་འདི་ཡིན་ཏེ། །སྙིང་པོ་སྔགས་ཀྱི་དོན་རིག་པས། །ཅི་བཟླས་སྔགས་ཀྱི་སྙིང་པོ་མཆོག །དུས་གསུམ་བར་ཆད་མེད་པ་<milestone unit="line" n="433.3"/>ཡི། །བཟླས་བརྗོད་ཀློང་དུ་གནས་པ་ལ། །འཛིན་རྟོག་བར་ཆད་ཡོད་མེད་དོ། །བདེར་གཤེགས་གསུང་གི་ངོ་བོ་ལ། །སངས་རྒྱས་བྱང་ཆུབ་སེམས་དཔའ་ཉན། །བསྐལ་པའི་ཆུ་བོའི་རྒྱུན་བཞིན་དུ། །སྙིང་པོ་བར་ཆད་<milestone unit="line" n="433.4"/>མེད་པའོ། །དེ་ལ་སེམས་ཀྱི་དྲན་རྟོག་ཐུགས་ཏིང་ངེ་འཛིན་ཡིན་པ་ནི། དཔེར་ན་མར་མེའི་འོད་དང་འདྲ་སྟེ། མར་མེ་ཉིད་ཀྱང་འོད་ལ། འོད་ཉིད་ཀྱང་མར་མེའི་བྱིན་རླབས་ཏེ། ཡང་དག་པའི་སེམས་ཀྱི་དྲན་<milestone unit="line" n="433.5"/>རྟོག་ཐམས་ཅད་ཐུགས་ཏིང་ངེ་འཛིན་ཡིན་ལ། ཐུགས་ཏིང་ངེ་འཛིན་ཡང་སེམས་ཀྱི་དྲན་རྟོག་ཉིད་དུ་སྣང་སྟེ། །དྲན་པ་ཐམས་ཅད་ཤེས་པ། ཤེས་པ་ཐམས་ཅད་རྩོལ་བ། རྩོལ་བ་ཐམས་ཅད་ཐབས་ལ་མཁས་<milestone unit="line" n="433.6"/>པ ཐབས་ལ་མཁས་པ་ཐམས་ཅད་རང་རིག་པའི་ཡེ་ཤེས་ཏེ། ཡེ་ཤེས་རང་སྣང་བ་ལས་མ་གཏོགས་པ། རྟོག་པ་རང་རྒྱུད་ཀྱིས་མེད་ལ། ཐབས་རང་སྣང་བ་ལས་མ་གཏོགས་པ། ཉོན་མོངས་པ་རང་རྒྱུད་ཀྱིས་མེད་དེ།<milestone unit="page" n="434"/><milestone unit="line" n="434.1"/>སེམས་ཅན་གྱི་དམིགས་པའི་ཕྱོགས་ཆ་ལས་འདས་ཤིང་། ཉེ་བར་ལེན་པའི་སེམས་གཞན་དུ་མི་འཀྱུར་བས། རང་འབྱུང་གི་ཡེ་ཤེས་ཆེན་པོ་ཞེས་ཀྱང་བྱ་ལ། དེ་རྣམ་པར་དག་པ་འདུས་མ་བྱས་ཆོས་སྐུ་ཆེན་པོ་དང་<milestone unit="line" n="434.2"/>ལྡན་པས། འདི་ལྟར་རིག་པའི་སྐྱེས་བུ་ཆེན་པོས་འདའ་བ་ཡང་མེད། ཡེངས་པ་ཡང་མེད། འགྱུར་བ་ཡང་མེད་པས། དེ་ལ་འདི་སྐད་ཅེས་གསུངས་སོ། །ཐུགས་ཀྱི་བརྣག་པ་གང་ཡིན་པ། །ངེས་པ་འདི་ལས་རྒྱ་ཆེར་<milestone unit="line" n="434.3"/>བཤད། །དུས་གསུམ་འགྱུར་བ་མེད་པ་ཡི། །རང་བྱུང་རིག་པའི་རྒྱལ་པོའི་འོས། །གང་ལྟར་བསམ་པ་འདོད་དགུར་བདེ། །ཡོངས་ལ་ཁྱབ་པས་བརྡལ་བའི་སྐུ། །དངོས་པོར་མི་ཆགས་མ་ཆགས་གློང་། །རང་བཞིན་<milestone unit="line" n="434.4"/>མཚན་མ་ཀུན་སྤངས་ཏེ། །ཡང་སོ་ཆེ་འོ་སེམས་ཆེན་པོ། །སྐྱེས་བུ་དམ་པ་ཉིད་ཡིན་པས། །བཅོས་པ་མེད་པའི་སྙིང་པོ་ལ། །བརྗེད་པ་མེད་པས་ལྷ་ཞེས་བྱ། །མ་ཡེངས་པ་ཡི་དགོངས་པ་ཡིས། །ཉམས་པ་ལ་བཟླ་<milestone unit="line" n="434.5"/>དགོངས་པར་ལྡན། །ཐམས་ཅད་ཀུན་ཏུ་མི་འགྱུར་བའོ། །དམ་ཚིག་བཀོད་པའི་རྒྱུད་ལས། དམ་ཚིག་ཉམས་པ་བསྐང་བའི་ལེའུ་སྟེ་བརྒྱད་པའོ།། །།སེམས་དཔའ་ཆེན་པོ་ཐུགས་ཀྱི་དམ་ཚིག་བསྐང་བ་ཡང་། །རྒྱུད་<milestone unit="line" n="434.6"/>ལུང་དག་གིས་མི་བསྐོངས་ཏེ། །མན་ངག་དག་གིས་ནང་དུ་བསྐང་། །དེ་ཡང་གསོ་བར་བྱ་བ་ཡི། །ཆོ་ག་ཡང་དག་འདི་ཉོན་ཅིག །གསང་བའི་མན་ངག་ཆེན་པོ་རྣམས། །དམ་ཚིག་ཉམས་དང་མེད་པ་དང་། །དམ་ལས་<milestone unit="page" n="435"/><milestone unit="line" n="435.1"/>༄༅། །ལོག་དང་མ་འདྲེས་པ། །འཕྱར་ལ་གཅམ་པའི་གང་ཟག་དང་། །ཐེག་པ་དམན་པ་ལ་སོགས་པ། །ཚིག་ཏུ་བརྗོད་ཅིང་བསྟན་པ་དང་། །ཡ་ག་ལོག་པ་དག་ལ་སོགས། །དེ་ཚེ་ཉམས་པར་གྱུར་པ་<milestone unit="line" n="435.2"/>ལ། །སྡུག་བསྔལ་གཞན་གྱིས་མི་འབྱོངས་ཏེ། །མན་ངག་ཅན་གྱི་སློབ་དཔོན་ལ། །ངེས་པར་དེ་ཡི་དྲུང་སོང་ལ། །འབྱོར་པ་ལོངས་སྤྱོད་སྣ་ཚོགས་དང་། །རིན་ཆེན་གསེར་ལ་སོགས་པ་ཡི། །ཡོན་མཆོག་དག་ཀྱང་<milestone unit="line" n="435.3"/>དབུལ་བར་བྱ། །དེ་ནས་སློབ་དཔོན་ཆེན་པོ་ལ། །འདི་སྐད་གསོལ་བ་གདབ་པར་བྱ། །མཁས་པའི་བློ་ལྡན་མན་ངག་ཅན། །ངེས་པའི་རྩལ་འཆང་སྐྱེས་བུའི་མཐུ། །རིག་པའི་རྩལ་འཆང་རྫུ་འཕྲུལ་ཅན། །ཡངས་པའི<milestone unit="line" n="435.4"/>ཆོས་ཉིད་ནམ་མཁའ་འདྲ། །ཁྱབ་པའི་ཐུགས་རྗེ་ཉི་མ་བཞིན། །རྣལ་འབྱོར་ཡོངས་ཁྱབ་སྣུམ་པའི་མཆོག །འགྲོ་ལ་ཕན་པའི་གཙོ་ཅན་གྱིས། །ལོག་པའི་གོལ་སར་མི་གཏང་ཞིང་། །བྱང་ཆུབ་ཉིད་དུ་དྲན་པ་<milestone unit="line" n="435.5"/>དང་། །ཉམས་པའི་དྲི་མ་བསལ་བའི་ཕྱིར། །སངས་རྒྱས་རྣམས་ཀྱིས་དགབ་ཏུ་གསོལ། །ཐུགས་རྗེ་ཆར་གྱིས་བཀྲུ་བར་མཛོད། །མན་ངག་ངེས་པ་བསྟན་དུ་གསོལ། །དེ་སྐད་གསོལ་བ་གདབ་པར་བྱ། །དེ་ནས་སྟོན་<milestone unit="line" n="435.6"/>པ་སློབ་དཔོན་གྱིས། །ལན་དུ་འདི་སྐད་བརྗོད་པར་བྱ། །འགྱོད་པ་སྐྱེས་པ་བུ་མཆོག་ཁྱོད། །ཚུལབཞིནབཤགསཕྱིར་ལེགས་པར་འོངས། །དེ་ནི་མན་ངག་སྣོད་དང་ལྡན། །ངེས་པར་ལུང་ནི་བསྟན་པར་བྱའོ། །ཡིད་<milestone unit="page" n="436"/><milestone unit="line" n="436.1"/>དང་རྣ་བའི་དབང་པོ་ལ ངེས་པར་འདི་ནི་བཅང་བར་གྱིས། །ཞེས་བརྗོད་ལ། དེ་ལ་རིགས་ཀྱི་བུ་ཐུགས་ཀྱི་དམ་ཚིག་གསང་བའི་མན་ངག་གཞན་ལ་སྤེལ་བ་ནི། དམ་ཉམས་པ་དང་། མ་འདྲེས་པ་དང་མེད་པ་ལ་<milestone unit="line" n="436.2"/>སོགས་པ་ལ་སྤེལ་ཏེ། ཟང་ཟིང་དང་ནོར་འདོད་ཀྱི་དབང་དུ་བཏང་ན་ཉམས་པའི་རྒྱུ་ཡིན་པ་དེ་ནི། མན་ངག་ཆེན་པོའི་གཞུང་གིས་ཐུགས་ཀྱི་དམ་ཚིག་ཉམས་པ་མེད་པ་ཞེས་བྱ་སྟེ། ནམ་མཁའ་ལ་ཡངས་དོག་མེད་པ་<milestone unit="line" n="436.3"/>བཞིན། བློ་ཆོས་ཉིད་དུ་གྱུར་པ་ལ་འཛིན་རྟོག་གི་བག་ཆགས་སྤངས་པས། གང་ཞིག་སྨྲས་ཤིང་བརྗོད་ན་ཡང་། སྣོད་དང་མི་ལྡན་པ་མེད་པར་ཤེས་པར་བྱས་ལ། བསྲུང་དུ་མེད་པའི་ངོ་བོ། རང་བཞིན་གྱི་རྣལ་འབྱོར་<milestone unit="line" n="436.4"/>པས། ཆོས་ཉིད་ལས་ཚིགས་དང་ཡི་གེར་གླེང་བ་ལས་འདས་ཤིང་། འདི་འདྲ་ཞེས་བསྟན་པར་སུས་ཀྱང་མི་ནུས་པས། སྨྲས་ན་ཡང་སྨྲས་པའི་ངོ་བོ་མེད་ཅིང་ཡང་དག་པའི་ས་ལ་གླེང་བརྗོད་དང་བྲལ་བས་ཉམས་པ་<milestone unit="line" n="436.5"/>མེད་ལ། འདི་ལྟར་རིག་པའི་སྐྱེས་བུས་ཉམས་པར་མི་འགྱུར་ཞིང་། ཉམས་ན་ཡང་འཁོར་ལོ་སྒྱུར་བའི་རྒྱལ་སྲིད་ལྟར། ནང་ཉམས་ན་ནུབ་སོར་ཆུད་ལ། ནུབ་ཉམས་ན་ནང་སོར་ཆུད་དེ། རྫ་མཁན་འཇིམ་རློན་དང་<milestone unit="line" n="436.6"/>ཕྲད་པ་དང་འདྲ་ལ། དེ་ལྟར་བསྟན་ཅིང་བཤད་ན་གང་ལ་ཡང་འཛིན་པ་མེད་པས། ཡང་དག་པ་ལ་ཉམས་པའི་རྒྱུ་མེད་པས། དོན་ཆེན་འདི་ལྟར་རིག་པའི་སྐྱེས་བུས་སྐོངས་ཀྱི། ཕལ་གྱིས་སྐོངས་པར་མི་འགྱུར་<milestone unit="page" n="437"/><milestone unit="line" n="437.1"/>༄༅། །རོ། །དེ་ལ་འདི་སྐད་ཅེས་གསུངས་ཏེ། ཡ་རབས་གསང་བའི་མན་ངག་འདི། །མ་རབས་ཕལ་གྱི་སྤྱོད་ཡུལ་མིན། །ཀུན་གྱིས་རྟོགས་པར་མི་འགྱུར་ཏེ། །རྒྱ་མཚོའི་གཏིང་ལྟར་རྟོགས་པ་མེད། །ནམ་<milestone unit="line" n="437.2"/>མཁའི་མཐའ་ལྟར་ཐུག་པ་མེད། །སྤོང་ལེན་མེད་པར་རིག་པ་ཡིས། །ཡོངས་ལ་ཁྱབ་བདེ་བཤད་པའི་ཕྱིར། །མ་རབས་བུས་པས་མི་རྟོགས་ཏེ། །གང་ཞིག་ཚིག་ཙམ་ཟློས་པ་ལས། །མན་ངག་ཡོད་ཅེས་ཡོངས་མི་<milestone unit="line" n="437.3"/>བྱ། །གདེང་ཆེན་ལྡན་པའི་སྐྱེས་བུ་དང་། །བཀའ་དང་འཐུན་ལས་མ་གཏོགས་པ། །རས་ཆོད་བཤད་པས་ཡོངས་མི་འགྲུབ། །ཐེག་པ་སྔགས་ཀྱི་འབྲས་བུ་ནི། །སྤེལ་ཞིང་བཤད་པས་མི་འགྲུབ་སྟེ། །ཡིད་ལ་བརྣགས་<milestone unit="line" n="437.4"/>ཤིང་བཅངས་པས་ན། །མན་ངག་སྙིང་པོ་དེ་ལ་ཡོད། །རང་གི་སེམས་ཉིད་མ་རྟོགས་ན། །བསྟན་ཅིང་བཤད་ཀྱང་ཐན་པར་ཟད། །དུས་གསུམ་འཕོ་འགྱུར་མེད་པ་ཡི། །བྱང་ཆུབ་ཉིད་ལ་གཡོས་པ་མེད། །ཁམས་<milestone unit="line" n="437.5"/>གསུམ་འཁྲུགས་ཀྱང་སྟོང་པ་མེད། །སྲིད་གསུམ་འཁྲུགས་ཀྱང་གཡོས་པ་མེད། །བསམ་མེད་ཆོས་ནི་ནམ་མཁའ་འདྲ། །བརྗོད་མེད་སེམས་ནི་མཚན་ཉིད་མེད། །མིང་དང་ཚིག་ལས་འདས་པ་ཡི། །སངས་རྒྱས་ཉིད་<milestone unit="line" n="437.6"/>ཀྱིས་བརྗོད་པར་དཀའ། །སེམས་དཔའ་ཆེན་པོ་འདི་ལྟ་བུའི་མན་ངག་ནོས་ཤིང་ཁོང་དུ་ཆུད་པར་གྱིས་ཤིག །ཐུགས་ཀྱི་དམ་ཚིག་སྐོངས་པའོ། །འདི་ལྟ་བུ་ལ་ཡེངས་པ་མེད་པར་གྱིས་ཤིག །ཐུགས་ཀྱི་དམ་ཚིག་མི་<milestone unit="page" n="438"/><milestone unit="line" n="438.1"/>ཉམས་པའོ། །འདིའི་དོན་ལ་འགྱུར་བ་མེད་པར་གྱིས་ཤིག །ཐུགས་ཀྱི་དམ་ཚིག་མི་འདའ་བའོ། །དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། ཐུགས་ཀྱི་དམ་ཚིག་ཉམས་པ་བསྐང་བའི་ལེའུ་སྟེ་<milestone unit="line" n="438.2"/>དགུ་བའོ།། །།སེམས་དཔའ་ཆེན་པོ་ཡན་ལག་གི་དམ་ཚིག་བསྐང་བ་ཡང་། རྩ་བའི་དམ་ཚིག་བསྐང་བ་ས་དང་ཡན་ལག་ཀྱང་ཤུགས་ཀྱིས་སྐོངས་ལ། དེ་ལས་རྩ་བ་མ་ཉམས་པར་ཡན་ལག་ཉམས་ན་ཡང་གོང་མ་<milestone unit="line" n="438.3"/>གོང་མ་ལྟར་བསྐངས་པས་ཡན་ལག་ཀྱང་སྐོངས་པར་འགྱུར་རོ། །སེམས་དཔའ་ཆེན་པོ་དེ་ནི་དཔེར་ན་ཤིང་ཏ་ལའི་རྩ་བ་མ་ཕྱུང་ན་ཡན་ལག་ཉམས་ཀྱང་ཤུགས་ཀྱིས་སྐྱེ་བ་བཞིན། རྩ་བ་མ་ཉམས་ན་ཡན་ལག་ཀྱང་<milestone unit="line" n="438.4"/>ཤུགས་ཀྱིས་སྐོང་བར་འགྱུར་ལ། གལ་ཏེ་ཉམས་པར་ཚོར་ན་ཡང་སྦྱད་པར་བྱ་བའི་དམ་ཚིག་ཉམས་ན་དཀྱིལ་འཁོར་གཅིག་པའི་འཕྲིན་ལས་ཀྱིས་བསྐང་། །མི་སྤང་བའི་དམ་ཚིག་ཉམས་ན་དཀྱིལ་འཁོར་ཆེན་པོ་<milestone unit="line" n="438.5"/>གཉིས་པའི་དམ་ཚིག་གིས་བསྐང་། གཉིས་ཀ་ཉམས་ན་སྒྲོལ་སྦྱོར་གྱི་མཆོད་པ་བརྒྱ་རྩ་བརྒྱད་ཀྱིས་བསྐང་། དང་དུ་བླངས་བ་ཉམས་ན་བདུད་རྩི་སྨན་གྱིས་བསྒྲུབ་པས་བསྐང་། ཤེས་པར་བྱ་བ་ཉམས་ན་གསུང་དབང་<milestone unit="line" n="438.6"/>གི་འཕྲིན་ལས་ཀྱིས་བསྐང་། བསྒྲུབ་པར་བྱ་བའི་དམ་ཚིག་ཉམས་ན་ཐུགས་རྡོ་རྗེ་རིགས་ཀྱི་དམ་ཚིག་གིས་བསྐང་། ཀུན་ཀ་ཉམས་ན་སྐུ་གསུང་ཐུགས་ཡོན་ཏན་འཕྲིན་ལས་ཀྱི་སྒྲུབ་པ་རྫོགས་པས་བསྐང་ངོ་། །དམ་<milestone unit="page" n="439"/><milestone unit="line" n="439.1"/>༄༅། །ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། ཡན་ལག་གི་དམ་ཚིག་ཉམས་པ་བསྐང་བའི་ལེའུ་སྟེ་བཅུ་པའོ།། །།དེ་སྐད་ཅེས་བཀའ་སྩལ་པ་དང་། རྡོ་རྗེ་སེམས་དཔས་ཡང་འདི་<milestone unit="line" n="439.2"/>སྐད་ཅེས་གསོལ་ཏོ། །ཨེ་མའོ་ངོ་མཚར་རབ་འབྱམས་ཀྱིས། །སྐང་སོ་ཆོ་ག་ཁྱད་པར་ཆེ། །དམ་ཚིག་འདི་དག་བསྲུངས་པ་ཡི། །ཡོན་ཏན་འབྲས་བུ་གང་ཡིན་པ། །བཅོམ་ལྡན་འདས་ཀྱིས་བསྟན་དུ་གསོལ། །དེ་སྐད་<milestone unit="line" n="439.3"/>ཅེས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། སེམས་དཔའ་ཆེན་པོ་དམ་ཚིག་འདི་དག་བསྲུངས་པའི་ཕན་ཡོན་དང་འབྲས་བུ་ནི་ཡང་དག་པ་ཉིད་དུ་བཤད་པར་བྱའོ། །དམ་ཚིག་ནི་འདེགས་པའི་ས་<milestone unit="line" n="439.4"/>གཞི་དང་འདྲའོ། །དམ་ཚིག་ནི་འཇིག་པའི་མཁར་དང་འདྲའོ། །དམ་ཚིག་ནི་རྣོ་བའི་མཚོན་དང་འདྲའོ། །དམ་ཚིག་ནི་སྐྱེད་པར་བྱེད་པའི་ཕ་མ་དང་འདྲའོ། །དམ་ཚིག་ནི་གྲུབ་པར་པྱད་པའི་ཤིང་ཐོག་དང་<milestone unit="line" n="439.5"/>འདྲའོ། །དམ་ཚིག་ནི་མི་འབྲལ་བ་ལུས་དང་གྲིབ་མ་དང་འདྲའོ། །དམ་ཚིག་ནི་མ་ཡེངས་ན་སྒོམ་པ་ཡིན་ནོ། །དམ་ཚིག་ནི་མ་བརྗེད་ན་ཆོས་ཉིད་ཡིན་ནོ། །དམ་ཚིག་ནི་རྗེས་སུ་དྲན་ན་བཟླས་བརྗོད་ཡིན་ནོ། །སེམས་<milestone unit="line" n="439.6"/>དཔའ་ཆེན་པོ་སྐུའི་དམ་ཚིག་མ་ཉམས་པར་བསྲུངས་བའི་ཡོན་ཏན་ནི། ལུས་མཚན་དང་དཔེ་བྱད་ཀྱིས་བརྒྱན་པ་དང་། ནད་ཉུང་བ་དང་། གཞོན་ཞིང་ལང་ཚོ་དར་ལ་བབ་པ་དང་། ཡན་ལག་ལ་ལྷག་ཆད་མེད་པ་<milestone unit="page" n="440"/><milestone unit="line" n="440.1"/>དང་། དབང་པོ་ཉམས་པ་མེད་པ་དང་། ཚེ་རིང་བ་དང་། ལོངས་སྤྱོད་འཕེལ་བ་དང་། འབྱོར་བ་འཕེལ་བ་དང་། འཁོར་མ་མོ་དང་མཁའ་འགྲོ་མ་བཀའ་བཞིན་ཉན་པ་དང་། སྲིད་པ་གསུམ་ལ་དབང་སྒྱུར་བ་དང་།<milestone unit="line" n="440.2"/>མཐུ་དང་རྫུ་འཕྲུལ་ཡང་གཞན་གྱིས་དཔག་གི་མི་ལང་བ་དང་། མན་ངག་ལུང་གི་དོན་རྟོགས་པར་འགྱུར་བ་དང་། རིགས་འཛིན་རྣམ་གསུམ་གྱི་དངོས་གྲུབ་འཐོབ་པ་དང་། ཀུན་ཏུ་བཟང་པོ་དང་སྐལ་བ་མཉམ་པར་<milestone unit="line" n="440.3"/>འགྱུར་རོ། །སེམས་དཔའ་ཆེན་པོ་གསུང་གི་དམ་ཚིག་མ་ཉམས་པར་བསྲུངས་བའི་ཡོན་ཏན་ནི། ལྷ་ཉེ་བ་དང་། རིགས་བརྒྱུད་འཕེལ་བ་དང་། དུས་སུ་འགྲུབ་པ་དང་། བཀའ་ཉན་པ་དང་། དབང་དུ་འདུ་བ་དང་། ཁ་<milestone unit="line" n="440.4"/>ལོ་སྒྱུར་བ་དང་། ལེགས་པ་འཕེལ་བ་དང་། སྐྱོན་གྱིས་མི་གོས་པ་དང་། ཆོས་ཉིད་ཀྱི་དོན་དང་མི་འགལ་བ་དང་། མྱ་ངན་ལས་འདས་པའི་སྐུ་ཐོབ་པ་དང་། ཀུན་ཏུ་བཟང་པོ་དང་སྤྱོད་པ་མཉམ་པར་འགྱུར་<milestone unit="line" n="440.5"/>རོ། །སེམས་དཔའ་ཆེན་པོ་ཐུགས་ཀྱི་དམ་ཚིག་མ་ཉམས་པར་བསྲུངས་བའི་ཡོན་ཏན་ནི། དོན་དང་མཐུན་པ་དང་། སྐྱོ་དུབ་མེད་པ་དང་། མན་ངག་གི་སྣོད་དུ་འགྱུར་བ་དང་། དངོས་གྲུབ་ཐོབ་པ་དང་། རྟོག་པ་མེད་པ་<milestone unit="line" n="440.6"/>དང་། དགོངས་པ་ཟབ་པ་དང་། ཐུགས་རྒྱ་ཆེ་བ་དང་། དོན་ལ་མཁས་པ་དང་། གཞུང་ལས་མི་འགལ་བ་དང་། ཀུན་ཏུ་བཟང་པོ་དང་རྟོག་པ་མཉམ་པར་འགྱུར་རོ། །ས་མ་ཡ་བཀོད་པ་ལས། སྐུ་གསུང་ཐུགས་ཀྱི་དམ་<milestone unit="page" n="441"/><milestone unit="line" n="441.1"/>༄༅། །ཚིག་བསྲུང་བའི་ཡོན་ཏན་གྱི་ལེའུ་སྟེ་བཅུ་གཅིག་པའོ།། །།སེམས་དཔའ་ཆེན་པོ་ཡན་ལག་གི་དམ་ཚིག་མ་ཉམས་པར་བསྲུངས་པའི་ཡོན་ཏན་ནི། དངོས་གྲུབ་ཆེན་པོ་རྣམ་གསུམ་ཐོབ་པ་དང་།<milestone unit="line" n="441.2"/>བདུད་རྣམ་བཞི་ཚར་གཅོད་པ་དང་། རྡོ་རྗེ་ཐེག་པའི་བཀའ་བཙན་ཞིང་མི་འགྱུར་བ་དང་། སྔགས་ཆེ་བའི་ཡོན་ཏན་ནུབ་པའི་དུས་མེད་པ་དང་། ལྷུན་གྱིས་གྲུབ་པའི་འཕྲིན་ལས་ཅི་ལ་ཡང་ཐོགས་པ་མེད་པ་དང་།<milestone unit="line" n="441.3"/>ཁྱད་པར་གྱི་འབྲས་བུ་མཐར་རྒྱས་པ་དང་། གཉིས་སུ་མེད་པའི་དོན་ལ་ཡུན་དུ་མི་འགྱུར་བ་དང་། བླ་ན་མེད་པའི་ས་ལ་བདེ་བ་ཆེན་པོར་ལོངས་སྤྱོད་པ་དང་། གྲངས་དང་ཚོམ་བུ་བསམ་གྱིས་མི་ཁྱབ་པ་ཐམས་ཅད་<milestone unit="line" n="441.4"/>ལྕང་ལོ་ཅན་གྱིས་ཕོ་བྲང་དུ་གྲངས་དང་ཚོམ་བུ་བསམ་གྱིས་མི་ཁྱབ་པར་ཕུང་པོ་མི་གནས་པའི་མྱ་ངན་ལས་འདས་པར་མངོན་པར་རྫོགས་པར་སངས་རྒྱས་པ་དང་། འཁོར་གྱི་མཁའ་འགྲོ་མ་ཐམས་ཅད་སྤྲིན་ཕུང་<milestone unit="line" n="441.5"/>བཞིན་དུ་གཏིབས་ནས་ཅི་བསྒོ་བ་ཉན་པ་ལ་སོགས་པའི་ཡོན་ཏན་བསྐལ་པ་བརྒྱར་བརྗོད་ཀྱང་རྫོགས་པའི་མཐའ་མེད་དོ། །དམ་ཚིག་བཀོད་པའི་རྒྱུ་ལས། ཡན་ལག་གི་དམ་ཚིག་བསྲུང་བའི་ཡོན་ཏན་གྱི་ལེའུ་སྟེ་<milestone unit="line" n="441.6"/>བཅུ་གཉིས་པའོ།། །།སྤྱིའི་དམ་ཚིག་ཉི་ཤུ་རྩ་བརྒྱད་ལ་སུམ་བརྒྱ་དྲུག་ཅུར་སྦྱར་ཏེ། ལྟ་བའི་དམ་ཚིག་བརྒྱ་ཉི་ཤུ་དང་། སྤྱོད་པའི་དམ་ཚིག་བརྒྱ་ཉི་ཤུ་དང་། བསྲུང་བའི་དམ་ཚིག་བརྒྱ་ཉི་ཤུ་སྟེ། དེ་ལྟར་སུམ་<milestone unit="page" n="442"/><milestone unit="line" n="442.1"/>བརྒྱ་དྲུག་ཅུའོ། །དེ་ལ་ལྟ་བའི་དམ་ཚིག་བརྒྱ་ཉི་ཤུ་ནི། ཆོས་ཐམས་ཅད་ཀྱི་རྩ་བ་ཀུན་གཞི་བྱང་ཆུབ་ཀྱི་སེམས་སུ་འདུས་པར་ལྟ་ཞིང་མི་འདའ་བ་དང་། དེ་བཞིན་དུ་སངས་རྒྱས་ཐམས་ཅད་ཀྱང་རང་གི་སེམས་ཡིན་<milestone unit="line" n="442.2"/>པརལྟབ་དང། སེམས་ཡེ་ནས་སངས་རྒྱས་པར་ལྟ་བ་དང་། ཡུལ་ཆོས་ཉིད་དུ་ལྟ་བ་དང་། །དབང་པོ་ཡེ་ཤེས་སུ་ལྟ་བ་དང་། །དེ་ཡང་གཉིས་སུ་མེད་པའི་བྱང་ཆུབ་ཀྱི་སེམས་བདེ་བ་ཆེན་པོར་ལྟ་བ་དང་། སེམས་ཅན་<milestone unit="line" n="442.3"/>ཉིད་ཡང་དག་པའི་སངས་རྒྱས་སུ་ལྷ་བ་དང་། འཁོར་བ་ཉིད་མྱ་ངན་ལས་འདས་པར་ལྟ་བ་དང་། སྡུག་བསྔལ་ཐམས་ཅད་བྱང་ཆུབ་དམ་པར་ལྟ་བ་དང་། ཉོན་མོངས་པ་ཐམས་ཅད་ལམ་གྱི་དམ་པར་ལྟ་བ་དང་། མ་<milestone unit="line" n="442.4"/>ནོར་བའི་ཆོས་ཉིད་དང་། མ་ཡེངས་པའི་ཏིང་ངེ་འཛིན་དང་། མ་བཅོས་པའི་དོན་དང་། མ་བརྗེད་པའི་ཕྱག་རྒྱ་དང་། མ་བསླད་པའི་ཡེ་ཤེས་དང་། མི་དམིགས་པའི་ཏིང་ངེ་འཛིན་དང་། མ་སྐྱེལ་པའི་ཀློང་དང་། མི་<milestone unit="line" n="442.5"/>འདའ་བའིདམ་པ་དང་། མི་འགྱུར་བའི་གཡུང་དྲུང་དང་། མི་གཏོང་པའི་རིག་པས་མི་འབྲལ་བའི་གཟུངས་སུ་ལྟ་ཞིང་། དམ་ཚིག་ལས་མི་འདའ་བ་ནི། ལྟ་བའི་དམ་ཚིག་གི་རྩ་བའོ། །དེ་ལ་ཆོས་ཐམས་ཅད་ཀྱི་རྩ་བ་<milestone unit="line" n="442.6"/>ཀུན་གཞི་བྱང་ཆུབ་ཀྱི་སེམས་སུ་འདུས་པར་ལྟ་ཞིང་། དམ་ཚིག་ལས་མི་འདའ་བ་ལ་ཡང་ལྔ་སྟེ། དེའི་དོན་སྟོན་པའི་རྡོ་རྗེ་སློབ་དཔོན་བཙལ་བ་དང་། །བཀའ་ལས་འབྱུང་བའི་ལུང་མ་ཉན་པ་དང་། མན་ངག་ཏུ་<milestone unit="page" n="443"/><milestone unit="line" n="443.1"/>༄༅། །སེམས་ལ་སྒོམ་པ་དང་། ཡེ་ནས་དེ་ལྟར་ཡིན་པར་ཡིད་ཆེས་པར་བྱ་བ་དང་། དང་དུ་བླང་ཞིང་མི་འདའ་བའི་བར་དུ་དོན་རྣམ་པ་ལྔ་ལྔས་བསྟན་ཅིང་ཡིད་ཆེས་པར་བྱ་བ་ནི། ལྟ་བའི་དམ་ཚིག་བརྒྱ་ཉི་<milestone unit="line" n="443.2"/>ཤུའི་ཡན་ལག་གོ །དམ་ཚིག་བཀོད་པའི་རྒྱུད་ལས། ལྟ་བའི་དམ་ཚིག་བརྒྱ་ཉི་ཤུའི་ལེའུ་སྟེ་བཅུ་གསུམ་པའོ།། །།སེམས་དཔའ་ཆེན་པོ་དེ་ལ་སྤྱོད་པའི་དམ་ཚིག་བརྒྱ་ཉི་ཤུ་ནི། དབྱིངས་དང་ཡེ་ཤེས་གཉིས་སུ་<milestone unit="line" n="443.3"/>མེད་པ་ཆོས་ཀྱི་སྐུར་སྤྱོད་ཅིང་། དམ་ཚིག་ལས་མི་འདའ་བ་དང་། ཐབས་དང་ཤེས་རབ་གཉིས་སུ་མེད་པའི་བྱང་ཆུབ་སེམས་སུ་སྤྱོད་ཅིང་། དམ་ཚིག་ལས་མི་འདའ་བ་དང་། ཡབ་དང་ཡུམ་ཡང་གཉིས་སུ་མེད་པའི་<milestone unit="line" n="443.4"/>བདེ་བ་ཆེན་པོར་སྤྱོད་ཅིང་། དམ་ཚིག་ལས་མི་འདའ་བ་དང་། དེ་བཞིན་དུ་ཕྱི་དང་ནང་ཡང་ཕྱོགས་རིས་མེད་པར་ཆོས་ཉིད་དུ་བདེ་བ་བརྡལ་བར་སྤྱོད་པ་དང་། མཐའ་དང་དབུས་ཀྱང་ཡེ་ཤེས་ཆེན་པོར་ཁོང་དུ་སྙོམས་<milestone unit="line" n="443.5"/>པར་སྦྱོད་པ་དང་། ཆེ་བ་དང་ཆུང་བ་ཡང་མཉམ་པ་ཉིད་ཀྱི་ཀློང་དུ་སྤྱོད་པ་དང་། སངས་རྒྱས་དང་སེམས་ཅན་ཡང་ཐིག་ལེ་ཆེན་པོར་ལྷུན་གྱིས་གྲུབ་པར་སྤྱོད་པ་དང་། མཐོན་པོ་དང་དམའ་མོ་ཡང་སྟེང་འོག་མེད་པར་<milestone unit="line" n="443.6"/>ལྷུན་གྱིས་གྲུབ་པར་སྤྱོད་པ་དང་། བཟང་པོ་དང་ངན་པ་ཡང་སྤོང་ལེན་མེད་པའི་མཛད་སྤྱོད་དུ་རོལ་པ་དང་། བདེ་བ་དང་སྡུག་བསྔལ་ཡང་གཉིས་སུ་མེད་པའི་འཕྲིན་ལས་སུ་མཛད་པ་དང་། འཁོར་བ་དང་མྱ་ངན་<milestone unit="page" n="444"/><milestone unit="line" n="444.1"/>ལས་འདས་པ་ཡང་མི་དམིགས་པའི་ཏིང་ངེ་འཛིན་དུ་སྒོམ་པ་དང་། རྒྱུ་དང་འབྲས་བུ་ཐམས་ཅད་མི་འགྱུར་བའི་གཡུང་དྲུང་དུ་སྤྱོད་པ་དང་། ཕུང་པོ་དང་། ཁམས་དང་། སྐྱེ་མཆེད་ཐམས་ཅད་ལྷ་དང་ལྷ་མོའི་དཀྱིལ་<milestone unit="line" n="444.2"/>འཁོར་གཉིས་སུ་མེད་པར་སྤྱོད་པ་དང་། ཡུལ་དང་དབང་པོ་ཐབས་དང་ཤེས་རབ་ཏུ་སྦྱོད་པ་དང་། འདོད་བའི་ཡོན་ཏན་ཐམས་ཅད་ཆོས་ཉིད་རྣམ་པར་དག་པའི་རྒྱན་དུ་སྤྱོད་པ་དང་། ཉོན་མོངས་པ་ལྔ་དུག་ལྔ་ཡེ་ཤེས<milestone unit="line" n="444.3"/>ལྔའི་རང་བཞིན་དུ་སྦྱོད་པ་དང་། ཕྱིན་ཅི་ལོག་ལྔ་སྐུ་ལྔ་མཐར་ཕྱིན་པར་སྤྱོད་པ་དང་། མི་གཙང་བའི་དམ་རྫས་ལྔ་བདུད་རྩི་ཆེན་པོ་ལྔའི་རང་བཞིན་དུ་སྤྱོད་པ་དང་། འཛིན་རྟོག་གི་སྐྱོན་ཐམས་ཅད་ཀུན་ཏུ་བཟང་པོའི་<milestone unit="line" n="444.4"/>འཛིན་སྤྱོད་དུ་རོལ་ཅིང་སྤྱོད་པས། དམ་ཚིག་ལས་མི་འདའ་བའོ། །དེ་ལ་དབྱིངས་དང་ཡེ་ཤེས་གཉིས་སུ་མེད་པ་ཆོས་ཀྱི་སྐུར་རྟོགས་པར་བྱ་ཞིང་དམ་ཚིག་ལས་མི་འདའ་བར་བྱ་བ་ལ་ཡང་དོན་རྣམ་པ་ལྔ་སྟེ། རྟོགས་<milestone unit="line" n="444.5"/>པར་བྱ་བའི་ཐབས་དང་། བསྒོམ་པར་བྱ་བའི་ཡུལ་དང་། བསྒྲུབ་པར་བྱ་བའི་འཕྲིན་ལས་དང་། མཐར་ཕྱིན་པའི་འབྲས་བུ་དང་། བསྟན་ཅིང་གཞག་པར་བྱ་བའི་སྣོད་དང་ལྔའོ། །དེ་བཞིན་དུ་འཛིན་རྟོག་གི་<milestone unit="line" n="444.6"/>སྐྱོན་ཐམས་ཅད་ཀུན་ཏུ་བཟང་པོའི་མཛད་སྤྱོད་དུ་རོལ་ཅིང་སྤྱོད་པའི་དམ་ཚིག་གི་བར་དུ་རྟོགས་པ་དང་། སྒོམ་པ་དང་། བསྒྲུབ་པ་དང་། མཐར་ཕྱིན་པ་ལྔ་ལྔར་ཤེས་པར་བྱའོ། །ས་མ་ཡ་བཀོད་པའི་རྒྱུད་ལས། སྤྱོད་<milestone unit="page" n="445"/><milestone unit="line" n="445.1"/>༄༅། །པའི་དམ་ཚིག་བརྒྱ་ཉི་ཤུའི་ལེའུ་སྟེ་བཅུ་བཞི་པའོ།། །།སེམས་དཔའ་ཆེན་པོ་དེ་ལ་བསྲུང་བའི་དམ་ཚིག་གི་བརྒྱ་ཉི་ཤུ་ནི། ལྟ་བ་ཟབ་མོ་ཐམས་ཅད་ཤེས་རབ་ཆུང་བ་དང། ཐེག་པ་དམན་པ་ལ་<milestone unit="line" n="445.2"/>བསྲུངས་ལ་དམ་ཚིག་ལས་མི་འདའ་བར་བྱ་བ་དང་། སྤྱོད་པ་གླང་པོ་ཐམས་ཅད་ཡ་ཁ་དང་རྟོག་པ་ཅན་ལ་བསྲུངས་ལ་དམ་ཚིག་ལས་མི་འདའ་བར་བྱ་བ་དང་། དེ་བཞིན་དུ་གསང་བའི་འཕྲིན་ལས་གཟུ་ལུམས་དང་<milestone unit="line" n="445.3"/>རས་ཆོད་ཅན་ལ་བསྲུང་བ་དང་། གསང་བའི་དོན་བཀའ་རྐུན་དང་རྒྱབ་ཉན་བྱེད་པ་ལ་བསྲུང་བ་དང་། གསང་བའི་མན་ངག་དད་པ་ཆུང་ཞིང་གསང་མེད་པ་ལ་བསྲུང་བ་དང་། ངེས་པའི་དོན་འཕྱར་པོ་དང་འཕྱོན་མ་<milestone unit="line" n="445.4"/>ལ་མི་འབྱུང་བ་དང་། དངོས་གྲུབ་ཀྱི་རྐྱེན་ཁ་སླ་དང་ཚོད་ཡོད་པ་ལ་བསྲུང་བ་དང་། བརྩོན་པོའི་འཕྲིན་ལས་ལེ་ལོ་དང་ལོང་ཡོད་ཅན་ལ་མི་གཏད་པ་དང་། མཚན་མ་དང་གྲུབ་རྟགས་རང་བསྟོད་རང་ཆེ་ངག་ཏུ་མི་སྨྲ་<milestone unit="line" n="445.5"/>བར་བསྲུང་བ་དང་། གྲོགས་དང་མཆེད་དམ་ཚིག་ཉམས་ཤིང་མཚན་ངན་པ་ལ་མི་བཙལ་བ་དང་།བཀའ་གསང་སྦེད་ཤེས་པ་དང་། མན་ངག་འཚོལ་མཁས་པ་དང་། དོན་ལ་ནན་གཏན་ཆེ་བ་དང་། དམ་ཕོག་པ་མི་<milestone unit="line" n="445.6"/>བརྗེད་པ་དང་། གདུང་སེམས་མི་གཏོང་བ་དང་། གཉེར་གཏད་པ་གྲིམས་པ་དང་། འཁོར་ལ་སྣོད་རྟོགས་པ་དང་། བཀའ་ལ་ལྟ་ལོག་དང་སྒྲོ་སྐུར་མེད་པ་དང་། ཕྱོགས་ལ་ངན་སེམས་དང་གདུག་སེམས་མེད་པ་དང་།<milestone unit="page" n="446"/><milestone unit="line" n="446.1"/>ཡོངས་ལ་སྤྲོ་རིང་ཞིང་དང་ཆེ་བར་བསྲུང་ཞིང་དམ་ཚིག་ལས་མི་འདའ་བའོ། །དེ་ལྟར་ལྟ་བ་ཟབ་མོ་ཐམས་ཅད་ཤེས་རབ་ཞན་པ་དང་ཐེག་པ་དམན་པ་ལ་བསྲུང་བ་ལ་ཡང་ལྔ་སྟེ། །ལུས་ཀྱིས་བསྲུང་བ་མི་འབྱུང་བ་<milestone unit="line" n="446.2"/>དང་། ངག་གིས་བསྲུང་བ་མི་སྨྲ་བ་དང་། །ཡིད་ཀྱིས་བསྲུང་བ་བརྣག་པ་དང་། །ཐབས་ཀྱིས་བསྲུང་བ་རྟག་པ་དང་། །སྤྱོད་པས་བསྲུང་བ་གཟབ་པའོ། །དེ་བཞིན་དུ་ཡོངས་ལ་སྤྲོ་རིང་ཞིང་དང་ཆེ་བར་བསྲུང་བའི་དམ་<milestone unit="line" n="446.3"/>ཚིག་གི་བར་དུ་ལུས་དང་། ངག་དང་། ཡིད་ཐབས་དང་སྤྱོད་པ་ལྔ་ལྔར་རིག་པར་བྱའོ། །དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། །བསྲུང་བའི་དམ་ཚིག་བརྒྱ་ཉི་ཤུ་དང་སུམ་བརྒྱ་དྲུག་ཅུའི་ལེའུ་<milestone unit="line" n="446.4"/>སྟེ་བཅོ་ལྔ་པའོ།། །།སེམས་དཔའ་ཆེན་པོ་དམ་ཚིག་སུམ་བརྒྱ་དྲུག་ཅུ་ལ། ལས་སུ་བྱ་བའི་དམ་ཚིག་གསུམ་སྟེ། །སྦྱོར་སྒྲོལ་སྨན་དང་གསུམ་མོ། །དེ་ལ་རྩ་བ་བཅོ་ལྔར་སྤྲོས་ཏེ། །སྦྱོར་བའི་ལུང་དྲུག །སྒྲོལ་བའི་<milestone unit="line" n="446.5"/>གནས་བཞི། བཅུད་རྩི་སྨན་ལྔའོ། །རྩ་བ་བཅོ་ལྔ་ལས་སུམ་བརྒྱ་དྲུག་ཅུར་སྤྲོས་པ་ནི། མི་སྤང་པ་བརྒྱ་ཉི་ཤུ་དང་། དང་དུ་བླང་བ་བརྒྱ་ཉི་ཤུ་དང་། །སྤྱད་པར་བྱ་བ་བརྒྱ་ཉི་ཤུ་སྟེ། །དེ་ལྷར་སུམ་བརྒྱ་དྲུག་ཅུའོ། །དེ་ཡང་<milestone unit="line" n="446.6"/>མི་སྤང་བ་བརྒྱ་ཉི་ཤུ་ལ། སྦྱོར་བའི་གཟུངས་མ་ཁྲུ་ཚད་དང་ལྡན་པ་བཞིན་བཟངས་མ་ལོ་བཅུ་གཉིས་ལོན་པ་དང་། །ལོ་བཅུ་དྲུག་ལོན་པ་དང་། ལོ་ཉི་ཤུ་རྩ་ལྔ་ལོན་པ་དང་། ལོ་སུམ་ཅུ་རྩ་གཅིག་ལོན་པས་གཞི་གཟུང་<milestone unit="page" n="447"/><milestone unit="line" n="447.1"/>༄༅། །སྟེ། མོ་རིགས་ཕལ་ཡན་ཆད་ཟིན་ཟིན་ཀུན་ཡང་བགྲངས་པ་བརྒྱ་ཉི་ཤུ་ལ་སྦྱོར་བ་ཚུལ་བཞིན་བྱས་པའི་ཡོན་ཏན་ནི། འགྲོ་བ་མཐའ་དག་དབང་དུ་འགྱུར་ཞིང་། དངོས་གྲུབ་གྲངས་ཀྱང་དེ་བཞིན་ཐོབ་<milestone unit="line" n="447.2"/>ནས། ཡེ་ཤེས་ལྔའི་རིགས་འཛིན་དུ་སྐྱེའོ། །དང་དུ་བླང་བའི་དམ་ཚིག་བརྒྱ་ཉི་ཤུ་ནི་སྨན་བདུད་རྩི་ལ་བྱས་ཏེ། གཙོ་བོ་ལྔ་དང་། འབྲས་བུ་ལྔ་དང་། དབང་པོ་ལྔ་དང་། སྨན་སྣ་ཚོགས་པའི་ར་ས་ཡ་ན་རྩ་བ་དང་ཡན་<milestone unit="line" n="447.3"/>ལག་ཏུ་བཅས་པ་བརྒྱ་ཉི་ཤུ་ལ་སོགས་ཏེ་སྦྱར་ཞིང་དང་དུ་བླངས་པའི་ཡོན་ཏན་ནི། བདུད་བཞི་འཇོམས་ཤིང་དུག་ལྔ་སེལ་ཏེ། གཏན་མི་འཆི་བའི་སྨན་གྱིས་རིགས་འཛིན་ཐོབ་ནས། སྐུ་ལྔ་ལྷུན་གྱིས་འགྲུབ་བོ། །སྤྱད་<milestone unit="line" n="447.4"/>པར་བྱ་བའི་དམ་ཚིག་བརྒྱ་ཉི་ཤུ་ནི་བསྒྲལ་བར་བྱ་བ་སྟེ། འབྲས་བུ་ཆེན་པོ་ལྔ་དང་། ཞིང་བཅུ་ལ་སོགས་ཏེ། བརྒྱ་ཉི་ཤུ་བསྒྲལ་བར་བྱས་ནས་དེའི་ཡོན་ཏན་ནི་དམ་ཚིག་དང་། སྡོམ་པ་དང་། ཚུལ་ཁྲིམས་ཉམས་<milestone unit="line" n="447.5"/>པ་ཐམས་ཅད་སྐོངས་ནས། དམ་ཚིག་ཉམས་པ་ལས་མ་གཏོགས་པ་གཞན་གྱི་སྡིག་ཅི་བྱས་ཀྱང་བག་ཆགས་ཀྱིས་མི་གོས་སོ། །སེམས་དཔའ་ཆེན་པོ་གཞན་ཡང་ཡན་ལག་གི་དམ་ཚིག་མ་ཉམས་པར་བསྲུང་ན་དཀྱེས་<milestone unit="line" n="447.6"/>པ་བསྐོངས་པ་དང་། མཉེས་པ་འབུལ་བ་དང་། དངོས་གྲུབ་སྩོལ་བ་དང་། འཕྲིན་ལས་མཐར་ཕྱིན་པ་དང་། སེམས་ཅན་ཀྱི་དོན་ཡིད་བཞིན་དུ་འགྲུབ་པ་དང་། འོག་མིན་གྱི་གནས་སུ་མི་གཉིས་པར་གཅིག་<milestone unit="page" n="448"/><milestone unit="line" n="448.1"/>པའོ། །དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། དམ་ཚིག་སུམ་བརྒྱ་དྲུག་ཅུ་བསྐང་བའི་འཕྲིན་ལས་ཀྱི་ལེའུ་སྟེ་བཅུ་དྲུག་པའོ།། །།དེ་ནས་རྡོ་རྗེ་སེམས་དཔས་ཡང་འདི་སྐད་ཅེས་<milestone unit="line" n="448.2"/>གསོལ་ཏོ། །ཀྱེ་མ་ཡན་ལག་གི་དམ་ཚིག་སུམ་བརྒྱ་དྲུག་ཅུ་བསྲུངས་པའི་ཕན་ཡོན་དང་། མ་བསྲུངས་པའི་སྐྱོན་ཅི་ལགས། བཀའ་སྩལ་པ། སེམས་དཔའ་ཆེན་པོ་དམ་ཚིག་སུམ་བརྒྱ་དྲུག་ཅུ་བསྲུངས་པའི་ཡོན་ཏན་ནི།<milestone unit="line" n="448.3"/>བདག་གི་དགོངས་པ་དང་། གཞན་གྱིས་འབྱོར་བ་ཀུན་འགྲུབ་པ་སྟེ། ས་རྡོ་དང་། རྩི་ཤིང་དང། རི་བྲག་ལ་ཐོགས་པ་མེད་པ་དང་། ཆུ་ལ་མི་འབྱིང་ཞིང་མཁའ་ལ་བྱ་བཞིན་དུ་འཕྱོ་བ་དང་། རྫུ་འཕྲུལ་རྣམ་པ་སྣ་ཚོགས་<milestone unit="line" n="448.4"/>ཀྱིས་འགྲོ་བའི་དོན་བྱེད་པ་དང་། བདུད་དང་བར་དུ་གཅོད་པ་ལ་སོགས་པ་རྡུལ་ཕྲ་མོ་བཞིན་དུ་བརླག་པ་དང་། ཡིད་ལ་བསམ་པ་ཐམས་ཅད་འགྲུབ་པ་དང་། ཐམས་ཅད་དུ་ལེགས་པ་སྦྱིན་ཞིང་བཀྲ་ཤིས་པ་་དང་།<milestone unit="line" n="448.5"/>མི་དང་མི་མ་ཡིན་པ་ལ་སོགས་པ་རྣམས་ཀྱིས་ཡིད་བཞིན་གྱི་ནོར་བུ་དང་འདྲ་བར་བཀུར་བ་དང་། མཁའ་འགྲོ་དང་ཤ་ཟ་ལ་སོགས་པ་ཐམས་ཅད་ལུས་ཀྱི་རྗེ་བོ་བཞིན་དུ་བྱེད་པ་དང་། གནས་པ་གང་ན་བ་དེར་རྡོ་<milestone unit="line" n="448.6"/>རྗེ་ཐེག་པ་དར་ཞིང་རྒྱས་པ་དང་། འཁོར་དང་སྡེར་བཅས་པ་རིམ་གྱིས་གྲུབ་པ་ཐོབ་ནས། ཐམས་ཅད་དད་ཅིང་འདུན་པའི་ཞིང་དུ་གྱུར་པ་དང་། དེ་བཞིན་གཤེགས་པ་ཐམས་ཅད་ཀྱི་ཐུགས་སུ་བྱོན་<milestone unit="page" n="449"/><milestone unit="line" n="449.1"/>༄༅། །ཞིང་སྤྱན་དུ་མཛེས་པའི་རང་བཞིན་ཅན་དུ་གྱུར་པས་ཡོན་ཏན་བགྲང་བ་ལས་འདས་པའོ། །ས་མ་ཡ་བཀོད་པའི་རྒྱུད་ལས། ཡན་ལག་གི་དམ་ཚིག་སུམ་བརྒྱ་དྲུག་ཅུ་བསྲུངས་པའི་ཕན་ཡོན་གྱི་ལེའུ་སྟེ་<milestone unit="line" n="449.2"/>བཅུ་བདུན་པའོ།། །།སེམས་དཔའ་ཆེན་པོ་སུམ་བརྒྱ་དྲུག་ཅུ་མ་བསྲུངས་པའི་སྐྱོན་ནི། དཔེར་ན་སྲོག་མེད་པའི་གཟུགས་བརྙན་གྱིས་སྲོག་གི་བྱ་བ་མེད་པ་བཞིན་དམ་ཚིག་མེད་ཅིང་མ་བསྲུངས་པས་བླ་ན་<milestone unit="line" n="449.3"/>མེད་པའི་བྱང་ཆུབ་ཀྱི་བར་དུ་མི་ནུས་པ་སྟེ། འབད་པ་ལ་དོན་མེད་ཅིང་བསྒྲུབས་པ་ལ་འབྲས་བུ་མི་འབྱུང་བ་དང་། བསམ་པ་མི་འགྲུབ་ཅིང་བཙལ་བ་སྐྱོན་དུ་འགྱུར་བ་དང་། བྱས་པ་ཐམས་ཅད་ཆུད་ཟོས་ཤིང་ཡིད་ལ་<milestone unit="line" n="449.4"/>མི་འདོད་པ་འཕེལ་ཞིང་རགས་པ་དང་། མི་སྙན་པའི་གྲགས་པ་དང་། མི་སྐྱིད་པའི་སྡུག་བསྔལ་གྱི་མཚོ་རྡོལ་བ་དང་། བཀའ་ཆད་ཀྱི་གནས་དང་། བཀའ་འབབ་ཀྱི་ཆད་པས་ཀྱང་ཡེ་ཤེས་ཀྱི་ལྷ་རྣམས་གཏན་དུ་<milestone unit="line" n="449.5"/>འཕངས་ཤིང་། དམ་ཅན་རྣམས་ཀྱང་གཤེད་མར་འགྱུར་བ་དང་། འཕྲལ་གྱི་ཡེ་འགྲོག་གིས་སྲོག་གི་བར་ཆད་དུ་འགྱུར་བ་ལ་སོགས་པ་ཉེས་པ་བརྗོད་ཀྱིས་མི་ལང་སྟེ། ཡི་དྭགས་ཀྱི་གདོན་བརྒྱད་ཁྲི་བཞི་སྟོང་གིས་<milestone unit="line" n="449.6"/>ཉེན་པར་གྱུར་ནས། མནར་མེད་པའི་དམྱལ་བ་ཡན་ཆད་ལ་ཐུག་པའོ། །ས་མ་ཡ་བཀོད་པའི་རྒྱུད་ལས། སུམ་བརྒྱ་དྲུག་ཅུ་མ་བསྲུངས་བའི་སྐྱོན་གྱི་ལེའུ་སྟེ་བཅོ་བརྒྱད་པའོ།། །།དེ་སྐད་ཅེས་བཀའ་སྩལ་པ་དང་།<milestone unit="page" n="450"/><milestone unit="line" n="450.1"/>བཅོམ་ལྡན་འདས་ལ། རྡོ་རྗེ་སེམས་དཔས་འདི་སྐད་ཅེས་གསོལ་ཏེ། །ཀྱེ་མ་ཡོན་ཏན་དཔག་མེད་པ། སངས་རྒྱས་མཛད་པ་ཁྱད་པར་ཆེའོ། ཁུབ་པའི་ཡོན་ཏན་བསམ་མི་ཁྱབ། །ངེས་པའི་དགོངས་པ་ཕལ་ཆེ་<milestone unit="line" n="450.2"/>ལས། །རྣལ་འབྱོར་རྣམས་ལ་ཐུགས་རྗེ་ཆེ། །འདྲེན་པ་ཁྱོད་ལ་ཕྱག་འཚལ་བསྟོད། །གཞན་ཡང་དམ་ཚིག་རྩ་བ་རྣམས། །བཅོམ་ལྡན་འདས་ཀྱིས་བཤད་དུ་གསོལ། །ཀུན་བཟང་ལྷ་ཡིས་བཀའ་སྩལ་པ། །ཉོན་ཅིག་<milestone unit="line" n="450.3"/>སེམས་དཔའ་ཆེན་པོ་ཁྱོད། །དམ་ཚིག་རྩ་བ་ཡང་དག་ནི། །ལྟ་བ་འདི་ལ་རབ་ཏུ་འདུས། །མི་འདའ་བ་ཡི་དམ་ཚིག་ལ། །གཡོས་པ་མེད་པའི་ཆོས་ཉིད་ཀྱིས། །ཡོངས་ལ་བདེ་ཁྱབ་འཇིག་རྟེན་སྤངས། །གཉིས་མེད་<milestone unit="line" n="450.4"/>སེམས་ནི་ཐབས་ཀྱི་སྐུ། །སངས་རྒྱས་ཡེ་ཤེས་དེ་ལས་མེད། །དེ་རྟོགས་སྐྱེས་བུ་ཆེན་པོ་ཡིས། །ལྟ་བའི་དམ་ཚིག་རྟོགས་གེས་བཤད། །ས་མ་ཡ་བཀོད་པའི་རྒྱུད་ལས།ལྟ་བས་ལ་བཟླ་བའི་ལེའུ་སྟེ་བཅུ་དགུ་པའོ།། །།<milestone unit="line" n="450.5"/>དེ་ནས་རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །བཅོམ་ལྡན་འདས་དམ་ཚིག་གི་གཏོར་མ་ལ་རྣམ་གྲངས་དུར་བསྟན་པར་བགྱི། བཅོམ་ལྡན་འདས་ཀྱིས་བཀའ་སྩལ་པ། དམ་ཚིག་གི་གཏོར་མ་ལ་རྣམ་པ་གསུམ་<milestone unit="line" n="450.6"/>སྟེ། གཏོར་མའི་ལྟ་བ་དང་། གཏོར་མའི་སྤྱོད་པ་དང་། གཏོར་མའི་འཕྲིན་ལས་སོ། །དེ་ལ་གཏོར་མའི་ལྟ་བ་ནི། སྣང་སྲིད་གཏོར་མར་ལྟ་བའོ། །གཏོར་མའི་སྤྱོད་པ་ནི། ཐབས་དང་ཤེས་རབ་ཏུ་སྤྱོད་པའོ། །གཏོར་<milestone unit="page" n="451"/><milestone unit="line" n="451.1"/>༄༅། །མའི་འཕྲིན་ལས་ནི། དུས་གསུམ་སྐུ་གསུམ་ཐུགས་སུ་སངས་རྒྱས་པའི་འཕྲིན་ལས་སོ། །དེ་ལ་ཡང་རྣམ་པ་གསུམ་སྟེ། ཆོས་ཉིད་དབྱིངས་ཀྱི་གཏོར་མ་དང་། ཡེ་ཤེས་རོལ་པའི་གཏོར་མ་<milestone unit="line" n="451.2"/>དང་། ཐུགས་རྗེ་སྤྲུལ་པའི་གཏོར་མའོ། །དེ་ལ་འདི་སྐད་ཅེས་གསུངས་ཏེ། ཁྱད་པར་དཔལ་གྱི་གཏོར་མ་སྐུགས་ན་ཉལ། ཁྲ་ཁྲག་དམར་གྱི་གཏོར་མ་འབེན་དུ་འཆའ། །སྤྲུལ་པའི་མཆོད་གཏོར་འཇིག་རྟེན་ཁྱད་པར་<milestone unit="line" n="451.3"/>གཏོར། །ཡོངས་སུ་ཁྱབ་པའི་གཏོར་མ་ཆེན་པོ་ཡིས། །ཀུན་ལ་ཁྱབ་པས་ཡེ་ཤེས་དབྱིངས་སུ་འདུས། །འདུས་མ་བྱས་པའི་གཏོར་མ་ཆེན་པོ་ལ། །འཛིན་རྟོག་མེད་པའི་སེམས་ཀྱིས་བཀྲོལ་བ་ཡི། །རང་བཞིན་མེད་<milestone unit="line" n="451.4"/>པའི་གཏོར་མ་ཆེན་པོ་འདི། །ཡོངས་སུ་གཏོར་བས་འགྲོ་བའི་དོན་རྫོགས་ནས། །རྣམ་རྟོག་འཛིན་པའི་ཉོན་མོངས་ཀུན་བཀྲོལ་ཏེ། །བླ་མེད་བྱང་ཆུབ་ལམ་ལ་དགོད་བར་མཛོད། །དམ་ཚིག་བཀོད་པའི་རྒྱུད་ལས།<milestone unit="line" n="451.5"/>གཏོར་མ་དམ་ཚིག་གི་ལེའུ་སྟེ་ཉི་ཤུ་ཐམ་པའོ།། །།དེ་ནས་ཡང་རྡོ་རྗེ་སེམས་དཔས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །ཡབ་གཅིག་ལགས་འདི་ལྟར་ཡོན་ཏན་ཆེ་བ། འདི་ལྟར་མཐུ་ཆེ་བ། འདི་<milestone unit="line" n="451.6"/>ལྟར་ཐབས་ཆེ་བ། འདི་ལྟར་ཉན་ཆེ་བ། འདི་ལྟར་རབ་ཏུ་ཟབ་པའི་རྒྱུད་འདིའི་ཕན་ཡོན་གང་ལགས། བཅོམ་ལྡན་འདས་ཀྱིས་བཀའ་སྩལ་པ། སེམས་དཔའ་ཆེན་པོ་ཕྱོགས་བཅུ་སངས་རྒྱས་ཐམས་ཅད་ཀྱི་ཐུགས་ཀྱི་<milestone unit="page" n="452"/><milestone unit="line" n="452.1"/>ཡང་ཐུགས། གཟིགས་པར་བྱ་བའི་སྤྱན་དུ་ཡང་གྱུར་པའི་རྒྱུད་འདི་ནི་ཤིན་ཏུ་ཕན་ཡོན་ཆེ་སྟེ། རྒྱུད་འདི་ཤེས་ཤིང་རྟོགས་པ་ལྟ་ཅི་སྨོས་ཀྱི། ཐ་ན་ཚིག་འབྲུ་འགའ་ཙམ་ཡང་ཡིད་ལ་བྱེད་ན་ཡང་། དེ་དུས་ཐམས་ཅད་དུ་<milestone unit="line" n="452.2"/>དམ་ཚིག་ཉམས་པར་མི་འགྱུར་ཞིང་། ཉམས་ན་ཡང་སྐོངས་བར་འགྱུར་ལ། སྐངས་ན་ཡང་སྐོངས་བར་འཀྱུར་ངེས་ལ། དེ་ནི་འཇིག་རྟེན་གྱི་ཁམས་འདིར་ཡང་མཐུ་དང་། རྫུ་འཕྲུལ་དང་། དངོས་གྲུབ་ལ་སོགས་པ་<milestone unit="line" n="452.3"/>གང་གིས་ཀྱང་བསྐྱད་དུ་མེད་པར་འགྱུར་ལ། འཇིག་རྟེན་ཕ་རོལ་ཏུ་ཡང་ཀུན་ཏུ་བཟང་པོའི་དགོངས་པ་དང་སྐལ་བ་མཉམ་པར་འགྱུར་རོ། །སེམས་དཔའ་ཆེན་པོ་རྒྱུད་འདི་མིང་ཙམ་འཛིན་པར་བྱེད་ན་ཡང་། དེ་ངན་<milestone unit="line" n="452.4"/>འགྲོར་འགྲོ་བར་མི་འཀྱུར། ལྟ་བ་ཕྱིན་ཅི་ལོག་ཏུ་མི་འགྱུར། དམ་ཚིག་ཉམས་པར་མི་འགྱུར། དེ་བཞིན་གཤེགས་པའི་དོན་དང་ལྡན་ཞིང་བདེ་བ་མཆོག་དང་ལྡན་པར་འགྱུར་རོ། །སེམས་དཔའ་ཆེན་པོ་རྒྱུད་འདི་<milestone unit="line" n="452.5"/>འཛིན་པ་འམ། འཆང་བ་འམ། ཀློག་པ་འམ། ཡི་གེར་འདྲི་བ་འམ། མིང་ཉན་པར་བྱེད་ན། དེ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་མཆོད་ཅིང་བཀུར་སྟིར་བྱེད་པ་དང་། འཁོར་མ་མོ་དང་མཁའ་<milestone unit="line" n="452.6"/>འགྲོ་མ་ལ་སོགས་པ་རྣམས་ཀྱང་། ཅི་བསྒོ་བ་རྣམས་བྲན་བཞིན་སྙིང་ཉེ་བཞིན་ཉན་པ་དང་། ཚེ་དང་འབྱོར་བའི་ལོངས་སྤྱོད་དང་ལྡན་པ་དང་། འཇིག་རྟེན་ཕྱི་མར་ཡང་ཀུན་ཏུ་བཟང་པོ་དང་མཉམ་ཞིང་དབྱེར་མེད་<milestone unit="page" n="453"/><milestone unit="line" n="453.1"/>༄༅། །པར་འགྱུར་རོ། །སེམས་དཔའ་ཆེན་པོ་གང་ཟག་ལ་ལ་མནར་མེད་པར་ལྟུང་བར་ངེས་པ་ལ་ཡང་། །རྒྱུད་འདི་ཐོས་པར་བྱས་ན། བླ་ན་མེད་པའི་དོན་དང་ལྡན་པར་འགྱུར་རོ། །སེམས་དཔའ་ཆེན་པོ་<milestone unit="line" n="453.2"/>གང་ཟག་ལ་ལ་དམ་ཉམས་ནས་རྡོ་རྗེ་དམྱལ་བར་ལྟུང་བ་ཡང། རྒྱུད་འདི་ཡི་ཚིག་འགའ་རྣ་བར་ཐོས་ན་ཡང་། དེའི་དམ་ཚིག་ཉམས་པ་དེ་སྐོངས་ནས། རྣལ་འབྱོར་བདེ་བའི་དོན་དང་ལྡན་པར་འགྱུར་རོ། །སེམས་<milestone unit="line" n="453.3"/>དཔའ་ཆེན་པོ་དེ་ལྟ་བུའི་རྒྱུད་འདི་ནི་ཤིན་ཏུ་དཀོན་ཞིང་མི་འབྱུང་བ་སྟེ། དེ་ཅིའི་ཕྱིར་ཞེ་ན། རྒྱུད་འདི་ཕྱོགས་བཅུའི་དུས་གསུམ་གྱིས་དེ་བཞིན་གཤེགས་པས་ཀྱང་མ་གསུངས། གསུངས་བར་མི་འགྱུར། ངས་ཀྱང་མ་<milestone unit="line" n="453.4"/>བཤད། བཤད་པར་མི་འགྱུར། སངས་རྒྱས་རྣམས་ཀྱང་མི་གསུང་བར་འགྱུར་བའི་ཕྱིར་ཡང་དཀོན་ནོ། །སེམས་དཔའ་ཆེན་པོ་རྒྱུད་འདི་ནི་གང་ན་ཡང་མི་བཞུགས། གང་ན་ཡང་མི་སྟོན། སྟོན་པར་མི་འགྱུར།<milestone unit="line" n="453.5"/>བཞུགས་པར་མི་འགྱུར་བའི་ཕྱིར་དཀོན་ནོ། སེམས་དཔའ་ཆེན་པོ་རྒྱུད་འདི་ནི་གང་ཟག་གི་བློ་ལ་མི་སྣང་། སྣང་བར་མི་འགྱུར་བའི་ཕྱིར་དཀོན་ནོ། །དེ་སྐད་ཅེས་བཀའ་སྩལ་པ་དང་། རྡོ་རྗེ་སེམས་དཔས། བཅོམ་<milestone unit="line" n="453.6"/>ལྡན་འདས་ལ་འདི་སྐད་ཅེས་གསོལ་ཏོ། །ཨེ་མཧོ་ངོ་མཚར་ཆེའོ། ཁུད་འདི་ཚིག་ཏུ་མི་གནས་པ་དེ་སེམས་ཅན་སྐལ་བ་ཆུང་བ་ལགས་སམ་ཞེས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་བ། སེམས་<milestone unit="page" n="454"/><milestone unit="line" n="454.1"/>དཔའ་ཆེན་པོ་རྒྱུདའདི་ནི་ཚིག་དང་ཡི་གེར་འདྲི་བ་ལས་འདས་པས། དུས་ཀྱི་ཐ་མ་ལ་འབྱུང་ཡངསྲིད། མི་འབྱུང་ཡང་སྲིད་པས། འབྱུང་ན་གང་ཟག་གཅིག་ལ་འབྱུང་ལ། དེ་གང་དང་ཡང་མ་བྲལ་བའོ། །དོལསྐུར<milestone unit="line" n="454.2"/>པའདེབས་པ་དག་འབྱུང་བའི་ཕྱིར་ཡང་དཀོན་ནོ། །དམ་ཉམས་ཤིང་མ་རུངས་བའི་ཕྱིར་དཀོན་ནོ། །འདི་དག་མཐོས་ཤིང་མི་ཤེས་པས། ཕྲག་དོགས་དང་། སྐུར་པ་དང་། ང་རྒྱལ་དང་། སྨོད་པས་ཀྱངདཀོན<milestone unit="line" n="454.3"/>ནོ། །རྒྱུདའདི་བཤད་ཅིང་བསྟན་པ་མིན་པས་ཀྱང་དཀོན་ནོ། །འདི་ནི་དད་པ་དང་། རང་བཞིན་ཟབ་པ་དང་། གྲོན་ཚེགས་ལ་མི་ལྟ་བ་དང་། སྣོད་དང་ལྡན་པལ་བྱུང་བསཀྱངདཀོན་ནོ། ཁུད་འདི་རྣལ་འབྱོར་གྲུབ་<milestone unit="line" n="454.4"/>པ་གཅིག་གི་སེམས་ལ་འབྱུངབས་ཀྱང་དཀོན་ནོ། །ས་མ་ཡ་བཀོད་པ་ལས། རྒྱུད་ཀྱི་ཕན་ཡོན་གྱི་ལེའུ་སྟེ་ཉི་ཤུ་རྩ་གཅིག་པའོ།། །།དེ་ནས་རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །དམ་ཚིག་ཆེན་པོ་<milestone unit="line" n="454.5"/>གསང་བའི་རྒྱུདཇི་ལྟར་བཙལ་བར་བགྱི། སྤྱད་ལེགས་པའི་ཡོན་ཏན་དང་། མ་ལེགས་པའི་སྐྱོན་ཇི་ལྟར་བྱུང་། ཀུན་གྱི་རྒྱལ་པོས་བཀའ་སྩལ་པ། སེམས་དཔའ་ཆེན་པོ་གསང་བའི་ཆོས་ཐམས་ཅད་ཀྱི་དམ་ཚིག་ནི།<milestone unit="line" n="454.6"/>དཔེར་ན་རྒྱལ་པོ་ཆེན་པོའི་བཀའ་ཁྲིམསགསང་ཞིང་དམ་པར་བློན་པོ་རིག་པ་ཅན་གྱིས་བཙལ་ན། ཐུགས་དགོངས་དང་བསམ་དགོངས་ཐམས་ཅད་མཐར་ཕྱིན་ཏེ་རྒྱལ་ཁམས་བདེཞིངསྐྱིད་པར་འགྱུར་ལ། དེ་བློན<milestone unit="page" n="455"/><milestone unit="line" n="455.1"/>༄༅། །པོ་ད་དར་གྱིས་རྒྱལ་ཁྲིམས་སྤྱད་མ་ལེགས་ན་ཐམས་ཅད་ཀྱང་ཕུང་ནས་སྡུག་ཅིང་བསྔལ་བ་བཞིན། གསང་བ་འདི་དག་ཐམས་ཅད་ལས་འཕྲོ་དང་སྐལ་བར་ལྡན་ཞིང་སྣོད་དུ་གྱུར་པའིརྡོ་རྗེ་སློབ་དཔོན་<milestone unit="line" n="455.2"/>དང་། སློབ་མརབཅས་པས་གསང་བའི་དོན་སྦ་ཞིང་སྤྱད་ལེགས་པར་བྱ་དགོས་ཏེ། གསང་བ་ཐམས་ཅད་ལ་གཉན་ཞིང་བཀུར་བ་ལྷ་དང་ཀླུའི་སྤྱི་གཙུག་གི་ནོར་བུ་རིནཔོ་ཆེ་དང་འདྲ་བར་བྱ་བ་དང་། འཕངསཤིང་<milestone unit="line" n="455.3"/>བརྩེབ་མིག་གི་འབྲས་བུ་ལྟ་བུར་བྱ་བ་དང་། མི་འབྲལ་བ་ལུས་དང་གྲིབ་མ་འདྲ་བར་བྱ་བ་དང་། གསང་ཞིངསྦ་བ་སྙིང་སྒོར་འབྱིན་པ་དང་འདྲ་བར་བྱ་བ་དང་། ཉམས་སུ་བླང་བ་མགོ་ལ་མེ་མཆེད་པ་ལྟར་བྱབ་<milestone unit="line" n="455.4"/>དང་། སྤྱོད་པ་གཟབཔ་ཚུལ་ཤིས་པའི་བཙུན་མོ་ལྟར་བྱ་བ་དང་། མི་འབྲལ་ཞིང་སྲུང་བ་སྲོག་རྩ་དང་སྙིང་རྩ་འདྲ་བར་བྱ་བ་དང་། སྦ་ཞིག་གསང་བ་ཕོ་མོའི་མཚན་མ་དང་འདྲ་བར་བྱ་བ་དང་། ནན་ཏན་དང་གདམས་<milestone unit="line" n="455.5"/>པ་ཡུནགྱི་གཏེརབཞིན་དུ་བྱ་བ་དང་། བཀའ་ལས་འབྱུང་བའི་གདམ་ངག་མན་ངག་བཞིན་དུ་མཉན་པར་སེམས་ལ་བཅངས་ན། གསང་སྔགས་ཀྱི་རྒྱུ་གསེར་དང་འདྲ་བ་དགོས་པའི་དོན་ཡིད་ལ་ཇི་ལྟར་འདོད་<milestone unit="line" n="455.6"/>པར་སྤྱད་དུ་ཡོད་བ་དང་། གསང་བའི་འབྲསབུཞིངགཤིནཔའིལོཏོག་བཞིན་དུ་འཕེལ་བ་དང་། གསང་བའི་ནུས་མཐུ་ནོར་བུ་རིན་པོ་ཆེ་དང་འདྲ་བར་འབྱུང་བ་དང་། ལོག་པའི་ཕྱོགས་མཐའ་དག་གཏར་མཚན་ལ<milestone unit="page" n="456"/><milestone unit="line" n="456.1"/>རྩེ་སྦུར་རེག་པ་འདྲ་བར་འགྱུར་བ་དང། བར་དུ་གཅོད་པ་ཐམས་ཅད་མེའི་ཕུང་པོ་ལ་སྤྲང་བུ་བརླག་པ་འདྲ་བར་འགྱུར་བ་དང་། ངན་སོང་འཁོར་བའི་སྡུག་བསྔལ་ཐམས་ཅད་མུན་རུམ་དུ་ཉི་མ་ཤར་བ་དང་འདྲབ་་<milestone unit="line" n="456.2"/>འགྱུར་བ་དང་། འཛིན་རྟོག་ཐམས་ཅད་རྡུལ་ཕྱིས་པ་དང་འདྲ་བར་འགྱུར་བ་དང་། ཕྱིན་ཅི་ལོག་ཐམས་ཅད་ཀྱང་འབྲས་ཀྱི་གླུ་མ་ཡོ་ལེགས་པ་འདྲ་བར་འགྱུར་བ་དང་། ཡིད་ལ་བསྒོམས་པ་ཐམས་ཅད་སྨོན་ལམ་གྱི་<milestone unit="line" n="456.3"/>རྒྱལ་པོའི་ཞིང་ཁམས་བཞིན་དུ་འགྱུར་བས། གསང་བའི་དམ་ཚིག་སྤྱད་ལེགས་པའི་བྱིན་རླབས་སོ། །ས་མ་ཡ་བཀོད་པ་ལས། གསང་བའི་དམ་ཚིག་མ་ནོར་བར་སྤྱད་པའི་ཡོན་ཏན་གྱི་ལེའུ་སྟེ་ཉི་ཤུ་རྩ་གཉིས་<milestone unit="line" n="456.4"/>པའོ།། །།སེམས་དཔའ་ཆེན་པོ་དུས་ཐ་མ་ལ་གསང་བའི་དམ་ཚིག་འདི་དག་འཆོ་ཞིང་སྤེལ་མི་ཤེས་ཏེ། སྔོན་གྱི་རྣལ་འབྱོར་པ་ཚུལ་དང་ལྡན་པས་སྣོད་བརྟགས་ཤིང་སྟོན་ལ། སྣོད་དང་མི་ལྡན་པ་ལ་མི་སྟོན་<milestone unit="line" n="456.5"/>ཅིང་། གསང་བའི་སྒྲོལ་ན་ཕྱག་རྒྱ་མུ་ཏི་ཧོས་བཏབ་ནས་སྦས་པ་རྣམས་འདོད་པས་རྒྱལ་བའི་སྔགས་པས། ཨོ་རྒྱན་དང་། བལ་པོ་དང་། ཁ་ཆེ་ལ་སོགས་པར་གསང་སྔགས་ཀྱི་དོན་ཟབ་མོ་འཚོང་ཞིང་སྤྲོ་བར་བྱེད་<milestone unit="line" n="456.6"/>དོ། །གཞན་ཡང་བོད་ལ་སོགས་པ་གདོལ་པའི་ཤས་ཆེ་བ་རྣམས་སུ་ཡང་གསེར་ཕྱེ་ལ་སོགས་པས་འདོད་པའི་དབང་གིས་འཕྲོས་པས། དེ་དག་ལ་ཤས་ཆེར་གསང་ཐུབ་ཅིང་སྤྱད་ལེགས་པ་འགའ་ཚུལ་འགྲུབ་ཅིང་<milestone unit="page" n="457"/><milestone unit="line" n="457.1"/>༄༅། །མཐར་ཕྱིན་པ་ཡང་འབྱུང་ན། ཕལ་དུ་གསང་པ་མེད་པ་བཀའ་ལྷོད་པའི་སྔགས་པ་ཕལ་འཇིག་རྟེན་པའི་གྲགས་པ་འདོད་པས་སྣོད་མི་འདམ་པར་སྣང་དགུ་ཐམས་ཅད་ལ་མང་བར་འཆད་པ་དང་།<milestone unit="line" n="457.2"/>སྒྲོགས་ཤིང་འཚོང་ན་ཚུལ་བཞིན་དུ་མི་སྤྱོད་པ་མང་བ་དང་། གསང་བ་འཆལ་བས་དེའི་སྐྱོན་ནི། གསང་བ་ཐམས་ཅད་ལ་མཐུ་དང་བྱིན་མེད་པར་འཀྱུར་རོ། །བཀའ་བཞིན་མི་བྱེད་པས་མཐོ་རིས་ཀྱི་འབྲས་བུ་ཐོབ་པ་<milestone unit="line" n="457.3"/>ཉུང་ཞིང་། ངན་སོང་འགྲུབ་པ་མང་བར་འགྱུར་རོ། །སྣོད་དང་དུས་དང་མཚམས་མེད་པར་སྒྲུབ་ཐབས་དང་འཕྲིན་ལས་ཆོལ་པར་སྤྱད་པའི་སྐྱོན་ནི། སྤྱས་དང་ཡ་ཁར་གྱུར་པས། ཆོས་ལ་རྩོད་པ་མང་ཞིང་རིས་མི་<milestone unit="line" n="457.4"/>མཐུན་པ་དང་། སྡིག་པས་ཕོག་པའི་དྲི་མས་མིག་གི་དབང་པོ་ལ་སོགས་པ་ཉམས་པ་དང་། དྲག་པོའི་ལས་ཚར་མ་ཆོད་པས། །སྐུ་ལ་བབ་ཅིང་སྲོག་བརྟོད་པ་མང་བར་འགྱུར་རོ། །དེ་བཞིན་དུ་སྒྲོལ་སྦྱོར་གྱི་ལས་ལྟ་བ་<milestone unit="line" n="457.5"/>དང་། ཏིང་ངེ་འཛིན་གྱིས་མ་ཟིན་པ་ཡང་དེ་བཞིན་ནོ། །དུས་ཐ་མའི་སློབ་དཔོན་ཕྲག་དོག་ཅན་གྱི་གྲོགས་པོ་ཡོན་ཏན་ཅན་ལ་ཐོས་ཀྱིས་དོགས་པ་དང་། སློབ་མ་བདག་གི་བཀའ་ལས་གཞན་གེགས་ལ་གནོད་པ་བྱེད་<milestone unit="line" n="457.6"/>པ་བྱུང་ན་སྐྱོན་ནི་འཁྲུག་པའི་སྐབས་དང་། མི་མཐུན་པའི་རིས་དང་། ཤེས་རབ་མི་སྐྱེ་ཞིང་ཚོགས་གཅོག་པའི་སྒྲིབ་པ་ཤིན་ཏུ་ཡང་ཆེའོ། །དུས་ཐ་མའི་ཆད་པ་པོས་སྒྲ་དང་གྲགས་པ་འདོད་པའི་ཕྱིར་གྲངས་མང་བར་<milestone unit="page" n="459"/><milestone unit="line" n="459.1"/>༄༅། །བརྒྱར་ཡང་རྡོ་རྗེ་ཐེག་པའི་སྤྱོད་པའི་སྐལ་བ་དང་མི་ལྡན་པ་དང་། གསང་སྔགས་གཉན་པའི་བཀའ་ཆད་ནི་དུས་མ་ཡིན་པར་འཆི་བ་དང་། མི་ནད་དང་ཕྱུགས་ནད་ཀྱི་རྣམ་པ་འབྱུང་བ་དང་། གནས་<milestone unit="line" n="459.2"/>ནས་འབྱིན་པ་དང་། ཆར་དུས་སུ་མི་འབབ་ཅིང་ལོ་ཉེས་དང་མུ་གེའི་རྣམ་པས་ཉོན་མོངས་པ་དང་། དགྲ་མང་ཞིང་འཇིག་རྟེན་ཕྱི་མར་ཡང་དམྱལ་བ་ཁོག་འཇོམས་ཀྱི་གནས་སུ་བསྐལ་པ་བརྒྱར་སྐྱེ་བར་འགྱུར་<milestone unit="line" n="459.3"/>རོ། །གསང་བའི་དམ་ཚིག་ཉམས་པས་གཅིག་འོག་ཏུ་གཅིག་མི་ཆུད་པས། སྦྱོད་པ་ཡང་ཉམས་པའི་རྒྱུ་སྟེ། མི་མཐུན་ཞིང་ཁོག་གནག་པས་མི་བདེ་བ་འབྱུང་ཞིང་བྱམས་པའི་འབྲས་བུ་མེད་པར་འགྱུར་རོ། །ས་མ་ཡ་<milestone unit="line" n="459.4"/>བཀོད་པའི་རྒྱུད་ལས། གསང་བའི་དམ་ཚིག་སྤྱད་ཉེས་པའི་སྐྱོན་ནི་བསྟན་པའི་ལེའུ་སྟེ་ཉི་ཤུ་རྩ་གསུམ་པའོ།། །།སེམས་དཔའ་ཆེན་པོ་གསང་བའི་དམ་ཚིག་རྩ་བ་ནི། གཏེར་དུ་རྩ་བ་རིན་པོ་ཆེའི་སྒྲོམ་བུ་རྩ་བ་<milestone unit="line" n="459.5"/>དང་། སེམས་ལ་རྩ་བ་ཡིད་ལ་བརྣག་པ་དང་། འཁོར་ལོ་རྩ་བ་སྣོད་དང་ལྡན་པ་ལས་མ་གཏོགས་པ་ཀུན་གྱི་ཐུན་མོང་མ་ཡིན་ཏེ། དེའི་ཕྱིར་འདི་སྐད་ཅེས་གསུངས་ཏེ། གསང་བའི་དམ་ཚིག་ཆེན་པོ་འདི། །དམ་<milestone unit="line" n="459.6"/>པར་སྤྱད་ལས་མ་གཏོགསཔ། སྣངདགུ་ཕལ་གྱི་ཐུན་མོང་མིན། །བློ་ཞེན་ཐོས་ན་སྐྲག་པར་འགྱུར། །རིན་པོ་ཆེ་དང་གསེར་གྱི་རྒྱུན། །འཁོར་ལོས་སྒྱུར་བའི་རྒྱལ་པོ་ལས། །མགོ་ནག་ཀུན་གྱིས་མི་ཐོབ་ཅིང་། །ཀླ་ཀློ་<milestone unit="page" n="460"/><milestone unit="line" n="460.1"/>ཀུན་གྱི་ཐུན་མོང་མིན། །དེ་བཞིན་གསང་བའི་གསང་ཆེན་འདི། །རྣལ་འབྱོར་ངང་ཚུལ་བཟང་བ་དང་། འབྱོར་བའི་ལོངས་སྤྱོད་ཅི་སྨོས་ཀྱི། །ལུས་དང་སྲོག་ལའང་མ་ཆགས་པས། །གང་ན་དམ་པ་འདི་ཡོད་པར། །སྤུ་<milestone unit="line" n="460.2"/>གྲི་སོར་ཡང་རྒལ་བ་དང་། །མེ་མར་མུར་གྱི་འོབས་འབོགས་ན། །དེ་ནི་འདི་ཡི་གཞག་པའི་སྣོད། །བཀའ་ལས་འབྱུང་བཞིན་ཅིག་མི་བྱེད། །གསང་བའི་དོན་ངེས་གཡོ་སྒྱུས་འཚོལ། འདོད་དང་བཀུར་སྟི་ཆགས་པས་<milestone unit="line" n="460.3"/>འཆིངས། །དེ་འདྲ་ཐ་ཞལ་སྤྱོད་ཡུལ་མིན། །ལོང་བས་དྲོ་ཡང་ཉི་མི་མཐོང་། །བླུན་པོ་ལུང་དུ་མ་བསྟན་པས། །ཇི་ལྟར་སྦྱད་ཀྱང་བདེན་མི་མཐོང་། །འདས་པས་བརླག་ཅིང་འབྲས་བུ་མེད། །སྨན་པས་སྨན་ངོ་མི་ཤེས་<milestone unit="line" n="460.4"/>ཤིང་། །ནད་ཀྱིས་ངོས་ནས་མ་ཟིན་པར། །ནོར་བར་བཏང་བས་དུག་ཏུ་འགྱུར། །ཕན་པར་མ་སོང་སྡིག་བཞིན་དུ། །སློབ་དཔོན་སྣོད་ལ་མི་རྟོག་ཅིང་། །སློབ་མ་དམ་ཚིག་མི་འཛིན་པ། ཉེས་འགྱུར་ཉམས་པ་བརྗོད་པ་<milestone unit="line" n="460.5"/>ལས་འདས། །གཉིས་ཀ་འཕུང་བྱེད་བརླག་པར་འགྱུར། །དེ་བས་གསང་ཆེན་དམ་པ་འདི། །ཆུ་སྲིན་དགུ་པོའི་ཁ་ནང་འདུ། །ནོར་བུ་རིན་ཆེན་འཆང་བ་བཞིན། །གཞན་ལ་བསྟན་པར་བྱ་བ་མིན། །དོན་དུ་གསང་བ་<milestone unit="line" n="460.6"/>འདི་འཚོལ་ཞིང་། །ཡིད་ལ་བརྣགས་ཤིང་འཆང་བྱེད་པ། །དུས་གསུམ་རྒྱལ་བའི་སྲས་ཡིན་པས། །སངས་རྒྱས་ཀུན་གྱི་གདུང་འཛིན་ནོ། །གསང་ཐུབ་པ་ནི་དངོས་གྲུབ་ཡིན། །བརྗེད་པ་མེད་པ་ལྷ་ཞེས་བྱ། །མ་ཡེངས་<milestone unit="page" n="461"/><milestone unit="line" n="461.1"/>༄༅། །ཡིད་ཀྱི་དགོངས་པ་ཡིན། །དོན་ལས་མི་འདའ་དམ་ཞེས་བྱ། །ཀུན་ཏུ་བཟང་པོའི་དམ་པ་ལ། །མི་འབྲས་ལུས་དང་གྲིབ་མ་བཞིན། །མི་གཏོང་བ་ནི་ཆུ་སྲིན་ལྟར། །ཕྱག་རྒྱ་བཟླས་བརྗོད་ཆུ་རྒྱུན་<milestone unit="line" n="461.2"/>བཞིན། །བདེན་པར་གནས་ཤིང་དྲང་པོར་སྤྱོད། །བསྟན་པ་བཞིན་དུ་བཀའ་ཉན་ཅིང་། །ངེས་བའི་དོན་ལས་མི་འདའ་བ། །ད་ལྟར་ཉིད་ནས་སངས་རྒྱས་ཉིད། །བསྒྲུབས་ཤིང་བཙལ་ཀྱང་དཔག་ཏུ་མེད། །མ་བཙལ་<milestone unit="line" n="461.3"/>ན་ཡང་སྐྱོན་མེད་དེ། །གསེར་བཞིན་ཡེ་ནས་དག་པ་ལ། །དེ་ལ་བཅོས་ཤིང་སྨོན་དུ་མེད། །ས་མ་ཡ་བཀོད་པ་ལས། གསང་བའི་དམ་ཚིག་རྩ་བའི་ལེའུ་སྟེ་ཉི་ཤུ་རྩ་བཞི་པའོ།། །།སེམས་དཔའ་ཆེན་པོ་རྡོ་རྗེ་སློབ་<milestone unit="line" n="461.4"/>དཔོན་ལ་བཀའ་བཅག་དགོངས་པ་ནི། བདུད་དང་བར་དུ་གཅོད་པ་སློབ་དཔོན་གྱི་ཆ་བྱད་དུ་བྱུང་ན། བརྡུང་ཞིང་དགར་བ་བྱས་ཀྱང་དམ་ཚིག་ལས་མ་གཏོགས་སོ། །རྡོ་རྗེ་སློབ་དཔོན་སྨྱོས་པ་དང་། ཆང་དབང་དང་།<milestone unit="line" n="461.5"/>གདོན་དབང་དུ་བྱེད་པ་ཡང་བཀའ་བཅག་པ་མི་འགལ་བ་དང་། སློབ་དཔོན་ལེགས་པའི་ལམ་ལ་དགོངས་ཤིང་དགེ་བའི་གགས་བྱེད་པ་དང་། སྡིག་པའི་ལས་ལ་བསྐུལ་བ་དང་། རྦོད་པའི་ལས་བྱེད་ན་བཀའ་བཅག་<milestone unit="line" n="461.6"/>པ་འབྱུང་ངོ་། །བཀའ་བདེན་པ་མི་སྟོན་ཅིང་། མུ་སྟེགས་དང་ལོག་པའི་ཕྱོགས་སྟོན་པར་བྱེད་ན་ཡང་སྤང་བར་བྱའོ། །མཆེད་དང་ལྕམ་དྲལ་ཡང་དཀར་པོའི་ཕྱོགས་ལ་སྨོད་ཅིང་ནག་པོའི་ཕྱོགས་ལ་བསྟོད་པ་དང་།<milestone unit="page" n="462"/><milestone unit="line" n="462.1"/>དད་པ་ཅན་གྱི་ཚོགས་གཅོག་ཅིང་། དགེ་བ་ཅན་གྱི་ཐུགས་དཀྲུག་པ་དང་། བཀའ་ལས་འགལ་ཞིང་མཆེད་ལ་འཁུ་ན་ངག་གཅག་གོ །དམ་ཚིག་དང་བརྩེ་གདུང་མེད་ཅིང་། སྡིག་ལ་མི་འཛེམ་པ་དང་། ཆོས་ལ་མི་དད་<milestone unit="line" n="462.2"/>ཅིང་དགེ་བ་ལ་མི་གུས་པ་དང་། ཡོ་བྱད་ལ་བསོག་འཇོག་བྱེད་ཅིང་ཕུད་ལ་ཁྱེར་རྔམ་ཆེ་ན་སྤང་ངོ་། །གཟུངས་དང་། དེ་བྱི་དང་། གྲོགས་ཀྱང་དེ་བཞིན་ནོ། །དེ་ལས་གཞན་དུ་སློབ་དཔོན་གྱི་བཀའ་མི་གཅག་པ་དང་།<milestone unit="line" n="462.3"/>ཅི་གསུངས་བ་ཉན་པ་དང་། མཆེད་ལྕམ་ལ་སོགས་པ་ཡང་དེ་བཞིན་ནོ། །བཟང་པོའི་ལས་ནི་བདེན་པའི་ཆོས་ཡིན་ལ། སྡིག་པའི་ལས་དམ་ལ་མི་གནས་པ་མིན་པས། སངས་རྒྱས་ཐམས་ཅད་ཀྱི་དམ་པར་དམ་<milestone unit="line" n="462.4"/>གཅིག་ཡིན་པས། དམ་ཚིག་ཡིད་ལ་འཛིན་པ་ནི་སངས་རྒྱས་ཐམས་ཅད་འཛིན་པ་ཡིན་པས། གཞན་གྱི་རྩོལ་བ་ཅིའང་མ་བྱས་ཀྱང་སངས་རྒྱས་པས་མ་ཉམས་གཙོར་གཟུང་ཞིང་ཉམས་པ་སྤང་བར་ཀུན་ཏུ་བཟང་པོ་<milestone unit="line" n="462.5"/>ངས་གསུངས་སོ། །ས་མ་ཡ་བཀོད་པ་ལས། འགལ་བ་བཅོས་ཤིང་སྤང་བའི་ལེའུ་སྟེ་ཉི་ཤུ་རྩ་ལྔ་པའོ།། །།གཞན་ཡང་སེམས་དཔའ་ཆེན་པོ་དམ་ཚིག་གི་དོན་མི་ལེན་པར་གསང་བའི་དོན་སྤྱོད་པ་ནི། ནམ་<milestone unit="line" n="462.6"/>མཁའ་ལ་ཁང་བུ་བརྩིག་པ་དང་། རྡོ་རྗེ་བྲག་ལ་ས་བོན་འདེབས་པ་འདྲ་སྟེ། ཅི་བྱས་ཀྱང་འབྲས་བུ་མེད་ཅིང་ཚི་ཆད་པར་འགྱུར་བས། འདི་སྐད་ཅེས་གསུངས་ཏེ། སྔ་རབ་འདས་པའི་སངས་རྒྱས་ཀྱང་། །དམ་ཚིག་<milestone unit="page" n="463"/><milestone unit="line" n="463.1"/>༄༅། །འདི་རྟོགས་མངོན་སངས་རྒྱས། །ད་ལྟར་བྱུང་བའི་སངས་རྒྱས་ཀྱང་། །དམ་ཚིག་འདི་སྲུངས་མངོན་སངས་རྒྱས། །སླད་ཀྱིས་འབྱོན་པའི་སངས་རྒྱས་ཀྱང་། །དམ་ཚིག་འདི་སྤྱོད་དེ་བཞིན་རྒྱས། །དམ་<milestone unit="line" n="463.2"/>པའི་དོན་དེ་སངས་རྒྱས་ཡིན། །གཞན་དུ་རྣལ་འབྱོར་མ་ཚོལ་ཅིག །ལྟ་སྤྱོད་སྒྲུབ་ཐབས་འཕྲིན་ལས་ཀྱང་། །དམ་ཚིག་ཡོད་ན་དེ་དག་ངེས། །གལ་ཏེ་དམ་ཚིག་འདི་མེད་ན། །བྱས་ཀྱང་ཕན་མེད་སྡུག་བསྔལ་ཆེ། །སྐྲུར་<milestone unit="line" n="463.3"/>བས་སྲིན་བལ་ལམ་དྲངས་དང་། །གླང་ཆེན་རྫབ་ཏུ་ཆུད་པ་བཞིན། །བཙལ་ཀྱང་ཕན་མེད་ངལ་ཆད་པས། །དམ་མེད་དེ་ཡང་དེ་དང་མཚུངས། །ཟང་ཟིང་ནོར་དང་ལོངས་སྤྱོད་ལ། །འབྱོར་བས་ཆེ་ཕྲ་ཁས་བླངས་<milestone unit="line" n="463.4"/>ནས། །སངས་རྒྱས་རྣམས་དང་བླ་མ་དང་། །དེ་བཞིན་མཆེད་ལ་སོགས་པ་ལ། །དང་པོར་དད་པས་ཁས་བླངས་ནས། །དབུལ་བར་དམ་བཅས་འདས་ན་ནི། །སངས་རྒྱས་སྐུ་བསླུས་ཞེས་བྱ་སྟེ། །བརྫུན་པར་ལྷ་མི་ཡིད་<milestone unit="line" n="463.5"/>ཆེས་པས། །དངོས་གྲུབ་འབྲས་བུ་ཅི་བཙལ་ཀྱང་། །འདི་དང་ཕྱི་མར་ཐོབ་མི་འགྱུར། །གལ་ཏེ་སྔོན་གྱི་ལས་བསྙེགས་ཀྱིས། །དུས་འདིར་ཅུང་ཟད་བདེར་གྱུར་ཀྱང་། །ཕྱི་མ་ལ་ནི་འགྲུབ་མི་འགྱུར། །ངན་སོང་དམྱལ་<milestone unit="line" n="463.6"/>བའི་གནས་སྐྱེས་ནས། །སྡུག་བསྔལ་ཉམ་ཐག་གྱུར་པ་ལ། །མགོན་སྐྱབས་སུས་ཀྱང་ནུས་མི་འགྱུར། །རྣལ་འབྱོར་འཐབ་རྩོད་སྐྱེས་པ་ལ། །གཅིག་ལན་གཅིག་གིས་བྱེད་པ་ནི། །བེའུ་སྦྲེལ་གཡང་དུ་ལྷུང་བ་<milestone unit="page" n="464"/><milestone unit="line" n="464.1"/>བཞིན། །གཉིས་ཀ་དམྱལ་བར་ལྟུང་བར་འགྱུར། །གང་ཞིག་བསྲིངས་པ་དེ་རྒྱལ་བས། །གཉིས་ཀས་བསྲིངས་ན་རྒྱལ་བར་ངེས། །རྩོད་པས་རྒྱལ་བ་འཕེལ་མ་ཡིན། །གང་གིས་ཕམ་བླངས་རྒྱལ་བར་འགྱུར། །ངོ།ན་<milestone unit="line" n="464.2"/>མེད་སློབ་དཔོན་སློབ་མ་མཆེད། །ལོང་བས་ལོང་བ་ཁྲིད་པ་བཞིན། །ངམ་གྲོག་གཡང་སར་ཀུན་ལྷུང་ལྟར། །མི་བདེ་ངན་སོང་ གསུམ་དུ་སྐྱེ། །དེ་ལ་དམ་པ་འདི་ཐོས་ནས། །ཇི་ལྟར་མུན་པར་སྒྲོན་བཏེག་བཞིན། །དེ་<milestone unit="line" n="464.3"/>མ་ཐག་ཏུ་གསལ་གྱུར་ནས། །བྱང་ཆུབ་འཚང་རྒྱ་གདོན་མི་ཟ། །དམ་ཚིག་ཆེན་པོའི་ལྟ་བ་ལ། །ལྟ་སྤྱོད་དམའ་བའི་འགལ་འཇུགས་པ། །བྱ་འཕུར་རྗེས་སུ་ཁྱི་སྙེགས་བཞིན། །རང་ཉིད་ཚི་ཆད་སྒྲིབ་པར་ལྷུང་། །མན་<milestone unit="line" n="464.4"/>ངག་ལུང་དང་ལྡན་པ་ལ། །དོན་གྱི་བཀུར་སྟི་མི་བྱེད་ཅིང་། །ཐབས་ཀྱིས་སྨོད་ཅིང་དོན་འགྲུབ་པ། །ཉེས་འགྱུར་ཉམས་པ་བརྗོད་མི་ལང་། །སློབ་དཔོན་ངེས་པ་ཅན་རྣམས་ཀྱིས། །གསང་བ་ངེས་པར་དམ་ཕོག་པ། །དེ་<milestone unit="line" n="464.5"/>མ་ཐག་ཏུ་གྲགས་ཤིང་སྟོན། །དེ་ཡི་མཚན་ཉིད་དེ་དང་མཚུངས། །སློབ་དཔོན་བཀའ་ལྟར་མི་བྱེད་ཅིང་། །སློབ་མ་བསྟན་པ་མི་ཉན་པ། །གསང་བ་དོན་ལ་ཅི་བསྒྲུབས་ཀྱང་། །སྒྲུང་དང་འདྲ་སྟེ་ཕན་མེད་འགྱུར། །ཞེས་<milestone unit="line" n="464.6"/>ཆེད་དུ་བརྗོད་དོ། །དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། གསང་དོན་སྤྱད་ཉེས་པའི་སྐྱོན་བསྟན་པའི་ལེའུ་སྟེ་ཉི་ཤུ་རྩ་དྲུག་པའོ།། །།སེམས་དཔའ་ཆེན་པོ་དམ་ཚིག་གསང་བའི་<milestone unit="page" n="465"/><milestone unit="line" n="465.1"/>༄༅། །དོན་སྤྱོད་ཤེས་པའི་ཡིད་བཞིན་གྱི་ནོར་བུ་རིན་པོ་ཆེ་བས་དཀོན་ཞིང་རིན་ཆེ་བ་དེ་སྒྲོམས་སུ་བཅུག་ནས། བཀུར་བ་དང་མཆོད་པ་བྱས་ན། ཅི་འདོད་པའི་དགའ་བ་བསྐྱེད་པ་བཞིན། ཐབས་ལ་མཁས་<milestone unit="line" n="465.2"/>པའི་རྣལ་འབྱོར་ཆེན་པོས་འདི་དག་སེམས་ལ་བཅངས་ཤིང་སྤྱད་ལེགས་པར་བྱས་ན། འཇིག་རྟེན་གྱི་ཁམས་འདིར་དགོས་པ་ཐམས་ཅད་ལྷུན་གྱིས་གྲུབ་པར་འགྱུར་བ་ལྟ་ཅི་སྨོས་ཀྱི། འཇིག་རྟེན་ཕྱི་མའི་དངོས་<milestone unit="line" n="465.3"/>གྲུབ་ཐམས་ཅད་ཀྱང་ད་ལྟར་ཉིད་དུ་འགྲུབ་པར་འགྱུར་ཏེ། རྒྱལ་བ་ཐམས་ཅད་ཀྱི་གདུང་འཚོབ་ཅིང་། སངས་རྒྱས་ཐམས་ཅད་ཀྱི་སྲས་སུ་གྱུར་ནས། འཁོར་གྱི་མ་མོ་དང་། མཁའ་འགྲོ་མ་དང་། དམ་བཅས་པ་ཐམས་<milestone unit="line" n="465.4"/>ཅད་ཀྱིས་ཅི་བསྒོ་བ་ཐམས་ཅད་ཉན་ཞིང་ཞབས་སྤྱི་གཙུག་གིས་ལེན་ཏེ། གསང་བ་ཐམས་ཅད་བྱིན་དང་ལྡན་པར་འགྱུར་བས་འདི་སྐད་ཅེས་གསུངས་སོ། །རྣལ་འབྱོར་བརྩོན་པ་རབ་ལྡན་པས། །ཕྱོགས་བཅུ་དུས་<milestone unit="line" n="465.5"/>གསུམ་སངས་རྒྱས་གྲངས། །རྡུལ་གཅིག་རྡུལ་སྙེད་སངས་རྒྱས་ཀྱི། །མཚན་ནས་བརྗོད་ཅིང་ཕྱག་འཚལ་ཞིང་། །སྟོང་གསུམ་སྟོང་གི་འཇིག་རྟེན་ཁམས། །རིན་ཆེན་སེལ་མས་བཀང་ནས་ཀྱང་། །ཉིན་མཚན་དུས་དྲུག་<milestone unit="line" n="465.6"/>ལ་སོགས་པར། །རྒྱལ་བ་རྣམས་ལ་མཆོད་པ་བས། །དེ་བས་དམ་ཚིག་ཚུལ་ཤེས་པས། །ལྷ་དང་སློབ་དཔོན་མཆེད་ལྕམ་ལ། །དད་པ་བརྩེ་གདུང་མི་ཕྱེད་པས། །སྨན་གྱི་མཆོད་པ་འདི་ཕུལ་ཚེ། །མཐའ་ཡས་སེམས་<milestone unit="page" n="466"/><milestone unit="line" n="466.1"/>ཅན་ཐམས་ཅད་ལ། ཁྲ་ཁྲག་འཕངས་མེད་བཏང་བ་བས། །དེ་བས་ལྷ་སློབ་མཆེད་ལྕམ་ལ། །ཟ་མ་རེ་མཆོད་ཆེར་བསྔགས་སོ། །དེ་བཞིན་ལུས་དང་ལོངས་སྤྱོད་དང་། །ཅི་ཡོད་ཕུལ་བ་ཅི་སྨོས་ཀྱི། །སྐབས་ཀྱི་རྩེ་<milestone unit="line" n="466.2"/>གདུང་མ་ཤོར་ན། །དེ་ཡི་ཡོན་ཏན་བརྗོད་ལས་འདས། །དེ་བཞིན་དམ་ཚིག་ཆེ་འདོད་ན། །བརྩེ་གདུང་གུས་ན་ཆེ་བར་འགྱུར། །དད་མེད་སེར་སྣས་ཆུང་འགྱུར་ཏེ། །འདས་སྐྱོན་ལྷ་ཡང་བརླག་པར་འགྱུར། །ལུས་ཀྱི་<milestone unit="line" n="466.3"/>དྲེ་མ་བཀྲུས་པས་དག །སྡིག་པའི་དྲི་མ་བཤགས་པས་འབྱང་། །འཛིན་རྟོག་སྡུག་བསྔལ་བསྒོམས་པས་སེལ། །དམ་ཉམས་སྒྲིབ་པ་ན་ར་ཀན། །སེམས་ནི་ཡི་དམ་ལྷ་ལ་དམིགས། །ཅི་ཡིད་སློབ་དཔོན་ཉིད་ལ་<milestone unit="line" n="466.4"/>ཕུལ། །ལྷག་མས་ཕྱེད་དང་དེ་ཕྱེད་རྣམས། །མཆེད་ལ་མཆོད་ན་བདེ་ཤམ་འབར། །ཆགས་དང་སེར་སྣ་སྡུག་བསྔལ་ནད། །མ་ཆགས་སྦྱོར་བྱེད་བདུད་རྩི་སྨན། །མི་ཉན་ཚོད་ཡོད་ཉམས་པའི་རྒྱུ། །བཀའ་དམ་དོན་ཉན་<milestone unit="line" n="466.5"/>དམ་ཚིག་གོ །འདོད་པའི་ལོངས་སྤྱོད་ཐམས་ཅད་ལ། །བདག་ལ་འབུལ་བར་བྱེད་པ་ཡང་། །སློབ་དཔོན་མཆེད་ལ་ཕུལ་ཅིག་གོ །དེས་ནི་མི་ཉམས་ཉམས་ཀྱང་སྐོངས། །ཟང་ཟིང་ལོངས་སྤྱོད་དད་པའི་<milestone unit="line" n="466.6"/>ཚོགས། །གཞན་ལ་འབུལ་བར་བྱེད་པ་ལ། །བདག་ལ་ཕུལ་གཅིག་ལེན་བྱེད་ན། །བགྲུངས་ཀྱང་ཉམས་ཏེ་སྐོངས་མི་འགྱུར། །གསང་བ་ཉམས་པའི་གང་ཟག་ནི། །ཀླུ་ཡི་གདུག་པའི་ཁ་རླངས་བཞིན། །གང་དུ་སླེབས་<milestone unit="page" n="467"/><milestone unit="line" n="467.1"/>༄༅། །པར་ཕུང་བྱེད་པས། །མི་བདེན་དེ་དག་སྤང་བར་བྱ། །གསང་ཐུབ་བརྟེན་པའི་མན་ངག་ཅན། །གཏེར་སྦས་ཐབས་ཀྱིས་ཕྱུང་བ་བཞིན། །གང་དང་ཕྲད་པ་འཚེངས་འགྱུར་བས། །རིན་ཐང་མེད་པར་བསླུ་<milestone unit="line" n="467.2"/>བར་འོས། །གསང་མེད་སློབ་དཔོན་བྱེད་པ་དང་། །སྣོད་མེད་སློབ་མ་བྱེད་པ་ནི། །འོ་ཁམ་བཞིན་དུ་གཉིས་ཀ་འཕུང་། །དུས་མེད་སྲོག་ཟད་དམྱལ་བར་ལྟུང་། །གསང་བ་དམ་པའི་སློབ་དཔོན་དང་། །སྣོད་དང་ལྡན་<milestone unit="line" n="467.3"/>པའི་སློབ་མ་ནི། །ཇི་ལྟར་གསེར་དང་རིན་ཆེན་བཞིན། །ཡོན་ཏན་ཟད་མེད་ཕྱི་ཕྱིར་འཕེལ། །གཞུང་དང་མཐུན་པར་མི་བྱེད་ཅིང་། །བདེན་པ་སེམས་ལ་མི་འཇོག་པར། །གང་ཞིག་གསང་སྔགས་སྤྱོད་པ་ནི། །ས་བོན་<milestone unit="line" n="467.4"/>བརྗོས་པ་དེ་བཞིན་ནོ། །ཞེས་གསང་བ་དམ་པ་གསུངས་སོ། །ས་མ་ཡ་བཀོད་པའི་རྒྱུད་ལས། གསང་བ་དམ་པར་བསྟན་པའི་ལེའུ་སྟེ་ཉི་ཤུ་རྩ་བདུན་པའོ།། །།སེམས་དཔའ་ཆེན་པོ་གཞན་ཡང་། སྔགས་ཀྱི་<milestone unit="line" n="467.5"/>དམ་ཚིག་མ་ནོར་བར་བཟླས། ཏིང་ངེ་འཛིན་གྱི་དམ་ཚིག་མ་ཡེངས་པར་བསྒོམ། གསང་བའི་དམ་ཚིག་མ་ཉམས་པར་བགྲུང་། །འཕྲིན་ལས་ཀྱི་དམ་ཚིག་མ་ཆགས་པར་བཙལ། གསང་བའི་དམ་ཚིག་མ་བརྗེད་པར་<milestone unit="line" n="467.6"/>བསྲུངས་ན། གསང་སྔགས་ཡིན་ནོ། །དམ་ཚིག་ཡིན་ནོ། །བདུད་རྩི་ཡིན་ནོ། །སངས་རྒྱས་ཡིན་ནོ། །གསང་བར་བྱས་ན་མཉན་ནོ། །གཉན་པར་བྱས་ན་བྱིན་ཆེའོ། །བྱིན་ཆེ་བས་གདོན་མི་ཟ་བའི་སངས་རྒྱས་ཡིན་<milestone unit="page" n="468"/><milestone unit="line" n="468.1"/>ནོ། །སེམས་དཔའ་ཆེན་པོ་སྔགས་ཀྱི་དམ་ཚིག་ནོར་བར་བཟླས་ན། རང་བཞིན་འགྲུབ་བའི་མཐུ་བྱིན་མི་འབྱུང་ངོ་། །ཏིང་ངེ་འཛིན་གྱི་དམ་ཚིག་འདུ་བྱེད་ལ་ཡེངས་པ་དང་། བྱིང་རྨུགས་དང་འདྲེས་ན། རང་རིག་གི་ཡེ་<milestone unit="line" n="468.2"/>ཤེས་ཆེན་པོ་མི་འཆར་རོ། །སྤྱོད་པའི་དམ་ཚིག་ཉམས་ན། རྡོ་རྗེ་དམྱལ་བ་ཡ་ང་བའི་གནས་ན་ལྷ་བསོད་ནམས་ཀྱིས་རྒྱལ་བའི་ཚེ་ཚད་པས་ཀྱང་གསུམ་གྱིས་རིང་བར་སྐྱེ་བར་འགྱུར་རོ། །གསང་བའི་དམ་ཚིག་བརྗེད་<milestone unit="line" n="468.3"/>དེ། གསང་ཆུ་ཚགས་སུ་འཛགས་ན། དམྱལ་བ་བསྡུས་འཇོམས་དང་ལྕེ་ལ་ཞིང་རྨོད་པའི་གནས་སུ་བསྐལ་པ་དཔག་གིས་མི་ལང་བར་སྐྱེ་བར་འགྱུར་རོ། །འདི་དག་ཉམས་ན་བདུད་ཡིན་ནོ། །དུག་བླུད་པ་ཡིན་<milestone unit="line" n="468.4"/>ནོ། །དམྱལ་བ་ཡིན་ནོ། །མུ་སྟེགས་འཆལ་པ་སངས་རྒྱས་ཐམས་ཅད་ཀྱི་བཀའ་ལས་འགལ་བས། དམྱལ་བ་དང་ངན་སོང་གསུམ་གྱི་གཞི་མ་ཡིན་ནོ། །ས་མ་ཡ་བཀོད་པ་ལས། དམ་ཚིག་གི་དངོས་གཞི་བསྟན་བའི་<milestone unit="line" n="468.5"/>ལེའུ་སྟེ་ཉི་ཤུ་རྩ་བརྒྱད་པའོ།། །།སེམས་དཔའ་ཆེན་པོ་ཆོས་ཐམས་ཅད་དངོས་པོ་དང་རང་བཞིན་མེད་པར་ཤེས་ན་དམ་མི་ཉམས་སོ། །དེ་ཅིའི་ཕྱིར་ཞེ་ན། འཛིན་པ་དང་ཆགས་པ་མེད་པས་མི་ཉམས་སོ། །དེ་<milestone unit="line" n="468.6"/>བས་ཀྱང་ཆོས་ཐམས་ཅད་གཉིས་སུ་མེད་ཅིང་མཉམ་པ་ཉིད་དུ་ཤེས་ན་དམ་ཚིག་ལ་ཉམས་པ་མེད་དོ། །དེ་ཅིའི་ཕྱིར་ཞེ་ན། རྣམ་རྟོག་གི་ཕྱོགས་རིས་མིང་ཡང་མེད་པས་ཉམས་པའི་དུས་མེད་དོ། །དེ་བས་ཀྱང་<milestone unit="page" n="469"/><milestone unit="line" n="469.1"/>༄༅ ཆོས་ཐམས་ཅད་སྐྱེ་འཆི་མེད་ཅིང་འཕོ་འགྱུར་མེད་པར་རྟོགས་ན་དམ་ཚིག་ཉམས་ན་ཡང་སྐོངས་སོ། །དེ་ཅིའི་ཕྱིར་ཞེ་ན། ཆོས་ཀྱི་སྐུར་གྱུར་པས་སྐྱོན་མིང་ཡང་མེད་པར་དག་པའོ། །དེ་བས་ཀྱང་<milestone unit="line" n="469.2"/>ཆོས་ཐམས་ཅད་བྱང་ཆུབ་ཀྱི་སེམས་ཡིན་པར་རྟོགས་ན་དམ་ཚིག་བསྲུང་དུ་ཡང་མེད་དོ། །དེ་ཅིའི་ཕྱིར་ཞེ་ན། ཡེ་ནས་སངས་རྒྱས་པ་ལ་འཁོར་བའི་རྒྱུ་བཙལ་གྱིས་མི་རྙེད་པའོ། །དེའི་དོན་ཀྱང་རང་གི་སེམས་ལ་<milestone unit="line" n="469.3"/>གསང་ཞིང་བཅངས་ན། དམ་ཚིག་ཐམས་ཅད་ཀྱི་རང་བཞིན་དུ་ཆོས་ཐམས་ཅད་ཀྱང་སངས་རྒྱས་པའོ། །དེ་ཅིའི་ཕྱིར་ཞེ་ན། གསང་པ་ལ་ཉེན་དང་འགལ་བ་མེད། ཐུབ་པ་སངས་རྒྱས་ཐམས་ཅད་ཀྱི་དགོངས་པ་<milestone unit="line" n="469.4"/>མཐར་ཕྱིན་པའོ། །དེ་ལྟ་བུའི་དོན་འདི་ཀུན་ཏུ་བཟང་པོའི་ཐུགས་ཕྱུང་བ་ཡིན་ཀྱང་གཅམ་བུ་དང་། འཕྱར་པོ་དང་། གསང་མེད་ཅིང་སྣོད་དང་མི་ལྡན་པ་ལ་སྤེལ་ནདེ་ཉིད་ཕུང་ཞིང་བརླག་པ་ལྟ་ཅི་སྨོས། གཞན་གར་<milestone unit="line" n="469.5"/>སྤྲོས་པར་ཕུང་ཞིང་བརླག་པར་འགྱུར་ཏེ། དེ་ཅིའི་ཕྱིར་ཞེ་ན། གཅམ་བུ་ལ་ངེས་དོན་ཟབ་མོ་བྱིན་ན་དང་པོར་ངོམ། བར་དུ་འདི་ཡིན་ཅེས་སྟོན། ཐ་མར་ནན་པོ་ཆེའི་ངོ་མི་ཟློག་པས། གསང་ཆུ་ཚགས་སུ་འཕེལ་བ་ནི<milestone unit="line" n="469.6"/>སྐྱོན་དང་བཅས་པ་ཤིན་ཏུ་ཡང་ཆེ་སྟེ། བཀུར་གནས་ཀྱི་རིམ་པ་ཤོར། གསང་བའི་ངེས་དོན་འ་ས། དམ་ཚིག་གི་གཞུང་ལུགས་མེད། འབད་པའི་འབྲས་བུ་སྟོར་ཏེ་འགྲོ་བས་འདི་ནི་ཉམས་ཚབས་ཀྱང་ཆེ། སྡིག་<milestone unit="page" n="470"/><milestone unit="line" n="470.1"/>ཀྱང་གཞན་དང་མི་མཉམ། བསྐང་ཚད་ལས་ཀྱང་འདས་པས། བདེན་པའི་དོན་ཐམས་ཅད་ལ་འབྲས་བུ་མེད་དེ། འབྲས་བུ་ཟབ་མོ་ཐམས་ཅད་འཇུག་ཏུ་སྤྱང་པོ་དང་ནོར་བུ་ཆུང་གི་ལག་ཏུ་སྤེལ་ཏེ། སྐྱོན་ཅན་དང་ནོར་<milestone unit="line" n="470.2"/>བུ་ཆུང་ཐམས་ཅད་ངོམ་ཞིང་སྟོན་ཅིང་འཚོང་། གསང་གསང་དོན་ཅན་རྣམས་འཆའ་ཞིང་སྤྱིད་ལུག་པའི་སྐྱོན་ནི་ཀུན་ཏུ་བཟང་པོ་ངས་ཀྱང་བརྗོད་པའི་མཐའ་མེད་དེ། དམ་ཚིག་ཆེན་པོ་ལ་གཏོགས་སོ། །འཕྱར་པོ་ལ་<milestone unit="line" n="470.3"/>གསང་བའི་དོནཟབ་མོ་འཕེལ་ན། འཕྱར་བའི་དབང་གིས་རང་གི་སེམས་ལ་མི་འཇོག་ཅིང་བློ་ལ་འདུག་པའི་ཡུལ་མེད་པས། སུ་སྣང་བ་ལ་དོན་འདི་ལྟ་བུ་ཡོད་པ་བཟང་ངམ་ངན། །སངས་རྒྱས་ཀྱི་ཞལ་ནས་གསུངས་<milestone unit="line" n="470.4"/>པ་ལགས་སམ་མ་ལགས་ཞེས། ཉན་ཐོས་དང་ཐེག་པ་དམན་པའི་རིགས་ཐམས་ཅད་ལ་སྟོན་པ་དང་། གསང་སྦེད་མི་ཤེས་པས་གསང་བརྐུས་པ་དང་། གསང་ཉམས་པས་གསང་བ་ལ་རྨ་འདོད་ཅིང་ཡང་བ་དང་།<milestone unit="line" n="470.5"/>འཕྱས་ཆེན་པོ་འདོགས་པ་དང་། ཆོས་འདི་དག་ནི་སངས་རྒྱས་ཀྱིས་མ་གསུངས་ངེས་ཏེ། གང་ཟག་སྒྲུན་དུ་རེ་བ་དང་ལེགས་སུ་རེ་བའི་མི་ཚིག་ཡིན་ཏེ། ཅུང་ཡང་སྒྲེས་གྲགས་པ་དང་། ཁམ་ཆེ་བ་དང་། བདེ་བ་<milestone unit="line" n="470.6"/>ཆེན་པོའི་དོན་ཉེ་གྲགས་པས་སངས་རྒྱས་ཀྱི་བཀའ་མིན་ཅེས་བྱ་བ་ལ་སོགས་པ་དཔྱས་ཤིང་སྐུར་བ་བསམ་གྱིས་མི་ཁྱབ་པ་འདེབས། ལ་ལ་ཚོལ་བར་འདོད་ན་ཡང་ཐབས་ཀྱིས་དཔྱས་ཤིང་དོན་གྱིས་ཚོལ་བ་ཡང་མང་<milestone unit="page" n="471"/><milestone unit="line" n="471.1"/>༄༅། །བས་དེ་དག་ལྷག་པར་ཡང་ཉམས་ཏེ། སྔགས་འབྲས་བུའི་ཆོས་ཉན་ཐོས་དང་ཐེག་པ་དམན་པ་ལྟ་ཅི་སྨོས་ཀྱི། སྔགས་ཡོ་ག་ཕྱི་པམན་ཆདབསྟན་ན་ཡང་ལྟུང་བ་གོལ་བའི་སྒྲིབ་པ་ཆེ་ལ། དེར་ཡང་མ་<milestone unit="line" n="471.2"/>ཟད་ནང་པ་རྣམ་པ་གསུམ་དང་། སྐུ་གསུམ་ཐུགས་ལ་སོགས་པའི་སྒྲུབ་པའི་སྒོ་སོ་སོ་ཡང་འདྲེར་མི་སྣང་ན། འཕྱར་པོས་དེ་རྣམས་ལ་བསྟན་པ་ལྟ་ཅི་སྨོས་ཏེ། ཤིན་ཏུ་ཡང་ཉམས་པ་ཚབས་ཆེ་སྟེ། དེ་ཅིའི་ཕྱིར་ཞེ་ན།<milestone unit="line" n="471.3"/>རྫོགས་ཆེན་བླ་ན་མེད་པ་ཀུན་ཏུ་བཟང་པོ་ཉག་གཅིག་གི་དགོངས་སྤྱོད་འདི་ས་བཅུའི་བྱང་ཆུབ་སེམསདཔས་ཀྱང་དར་གྱི་ལ་བ་ཙམ་གྱིས་བསྒྲིབས་པས་མི་རྟོགས་ན། ཐེག་པའོག་མ་པ་དང་། ཉན་ཐོས་ལ་སོགས<milestone unit="line" n="471.4"/>པས་སྨོས་ཀྱང་ཅི་དགོས་ཏེ། དོན་གྱི་ཕྱོགས་གཅིག་ཙམ་ཡང་མི་རྟོགས། མ་རྟོགས་པས་བཀའ་ལ་སྨོད། །སྨད་པས་བཀའ་འདི་ལ་སྨད་ན་བཀའ་ཐམས་ཅད་ལ་སྨད་པ་བས། འདི་ཉམས་ཏེ་བསྐལ་པ་བརྒྱར་མནར་<milestone unit="line" n="471.5"/>མེད་པའི་དམྱལ་བར་སྐྱེ་ཞིང་། དམྱལ་བ་གཞན་བསྐལ་པས་འཇིག་ཀྱང་། རྡོ་རྗེ་དམྱལ་བ་ཅིས་ཀྱང་མི་ཤིགས་པའི་གནས་འགྱོད་པ་དྲན་པར་འགྱུར་ཏེ། དེའི་སྡིག་ཀྱངབརྗོད་པ་ལས་འདས་ཏེ། བཀའ་འདི་དག་གིས་<milestone unit="line" n="471.6"/>དོན་ནན་ལ་བོར་བ་དང་། ཡིན་མིན་གྱི་སྟང་བཅད་པ་མ་ཡིན་ཏེ། བཀའ་འདི་སངས་རྒྱས་ཐམས་ཅད་ཀྱི་ཐུགས་ཡེ་ཤེས་ཉིད་ཀུན་ཏུ་བཟང་པོ་རང་བྱུང་བ་ཡིན་པས། འདི་ནི་ལྷག་པར་ཉམས་ཤིང་མ་རུངཔར་དམ་<milestone unit="page" n="472"/><milestone unit="line" n="472.1"/>ཚིག་ཆེན་པོ་ལ་གཏོགས་སོ། །གསང་མེད་པ་ནི་མུ་སྟེགས་འཆལ་པ་པོ་ལྟར་སྣང་དགུ་དང་། གྲོང་དང་། གྲོང་དུ་སྟོན་པ་དང་། ཕྱི་ནང་གི་དབང་དང་སློབ་དཔོན་གྱི་བཀའ་རྟགས་ཅི་སྨོས་ཀྱི། མིང་ཙམ་འབྱིན་ང་།འི་<milestone unit="line" n="472.2"/>དབང་ཡང་མ་ཐོབ་པར་གཞན་ལ་འབྱིན་པར་བྱིན་པར་བྱེད་པ་ནི། ཉམས་ཤིང་འགལ་བ་གོང་མ་བས་ཀྱང་ཆེ་བ་མིན་རེ་དམ་ཚིག་ཆེན་པོ་ལ་གཏོགས་སོ། །སྣོད་མ་ཡིན་པ་ནི་ཇི་ལྟར་བསྟན་ཀྱང་སེམས་ཀྱི་དོན་མི་གོ་<milestone unit="line" n="472.3"/>བར་སླར་སྐུར་བ་འདེབས་པ་བཀའ་འདི་ལས་འབྱུང་བ་ལྟར་ཚིག་གཅིག་ཀྱང་མི་བྱེད་པ་དང་། ཅི་ཉམས་བྱས་ཤིང་གཞན་ལ་ཚོགས་འདྲེ་ཞིང་སྒྲིབ་པ་སྐུད་པར་བྱེད་པ་རྣམས་ལ་དོན་འདི་དག་སྟོན་ཅིང་སྤྲོ་བ་ནི།<milestone unit="line" n="472.4"/>དཔོན་དང་གཡོག་མེད་པར་གཉིས་ཀའི་དམ་ཚིག་ཉམས་ཏེ་འབྲས་བུ་གཏན་བརླག་པར་དམ་ཚིག་ཆེན་པོ་ལ་གཏོགས་སོ། །གལ་ཏེ་དམ་ཚིག་ཉམས་པར་ཚོར་ནས་འགྱོད། སླན་ཆད་སྡོམས་ན་མཁས་པ་བཤགས་སུ་<milestone unit="line" n="472.5"/>བཏུབ་ལ། ཉམས་པར་ཡིད་ཆེས་ཤིང་སྣོད་མ་ཡིན་པ་ལ་སྤྲོ་བ་ནི་བསྐང་ཚད་ལས་འདས་སོ། །དམ་ཚིག་ཆེན་པོ་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། ཀུན་ཏུ་བཟང་པོ་ཐུགས་ཀྱི་གདམས་ངག་གི་<milestone unit="line" n="472.6"/>ལེའུ་སྟེ་ཉི་ཤུ་རྩ་དགུ་པའོ།། །།དེའི་ཕྱིར་སེམས་དཔའ་ཆེན་པོ་དམ་ཚིག་ཅེས་པ་ནི། སངས་རྒྱས་ཐམས་ཅད་ཀྱི་འབྱུང་གནས། ལྟ་བ་ཐམས་ཅད་ཀྱི་ལ་བསྡུ་བ། སྒྲུབ་པ་ཐམས་ཅད་ཀྱི་ཕུལ། འཕྲིན་ལས་ཐམས་<milestone unit="page" n="473"/><milestone unit="line" n="473.1"/>༄༅། །ཅད་མཐར་ཕྱིན་པ། མན་ངག་ཐམས་ཅད་ཀྱི་ཉིང་ཁུ། དགོངས་པ་ཐམས་ཅད་ལྷུན་གྱིས་གྲུབ་པ། དུས་གསུམ་གྱི་སངས་རྒྱས་ཐམས་ཅད་ཀྱི་སྙིང། རྣལ་འབྱོར་པ་ཐམས་ཅད་ཀྱི་སྲོག །ཕྱི་ནང་མཁའ་<milestone unit="line" n="473.2"/>འགྲོ་དབང་ཕྱུག་གི་ཡང་སྲོག །སྲོག་འདི་ལས་གང་འདས་ན། ཆོས་ཀྱི་སྐུ་ཡང་འཇིག་པར་འགྱུར་ན། གཞན་སྨོས་ཀྱང་ཅི་དགོས་ཏེ། ན་ར་ག་ཏེ་ཧ་ར་ཧན་ནོ། །གང་མ་ཉམས་ཤིང་མ་འདས་པ་དཔལ་གྱི་དཔལ་<milestone unit="line" n="473.3"/>ལོ། །གང་དོན་དུ་གཉེར་བ་བྱང་ཆུབ་ཀྱི་སེམས་བདེ་བ་ཆེན་པོར་ལྷུན་གྱིས་གྲུབ་པའོ། །གང་དམ་ཚིག་རྒྱབ་ཏུ་འདོར་བ་དུས་ཐམས་ཅད་དུ་འབྲས་བུ་གཏན་མེད་ཅིང་ཡང་གཏིང་ཆེན་པོ་རྟག་པའོ། །དམ་ཚིག་ཆེན་པོ་<milestone unit="line" n="473.4"/>འདི་ནི་སངས་རྒྱས་ཐམས་ཅད་ཀྱི་ཐུགས་དམ་ཡིན་ནོ། །མ་མོ་དང་མཁའ་འགྲོའི་དམ་ཚིག་ཡིན་ནོ། །རྣལ་འབྱོར་ཐམས་ཅད་ཀྱི་དབྱར་དམ་ཡིན་ནོ། །སངས་རྒྱས་ཀྱི་དབུ་སྒྱུང་ངམ་པ་ཚོགས་འཁོར་གྱི་བྲོ། རྣལ་འབྱོར་<milestone unit="line" n="473.5"/>གྱི་མནའ། མཐའ་ཡས་པའི་སེམས་ཅན་གྱི་སྲོག་ཏུ་གསུངས་པས། སངས་རྒྱས་ཀྱི་སངས་རྒྱས་དབང་དུ་བཞུགས་པས་ཡེ་ཤེས་སེམས་དཔའོ། །གཤེད་མའི་གཤེད་མར་དཔང་དུ་བཞུགས་པས། བཛྲ་ཡཀྟའོ། །སྲོག་གི་<milestone unit="line" n="473.6"/>ཡང་སྲོག་དབང་ཡིན་པས་ཙིསྟ་ས་མ་ཡའོ། །དམ་ཚིག་དམ་པ་མ་ཉམས་ན་རྩོལ་སྒྲུབ་དང་འཕྲིན་ལས་ཀྱི་སྒོ་ཅི་ཡང་མ་བྱས་ཀྱང་། འདི་ལྷར་སྣང་བའི་ཆོས་ཐམས་ཅད་ཀྱང་ཆོས་ཉིད་མ་སྐྱེས་པའི་ཀློང་ལས་དངོས་པོ་<milestone unit="page" n="474"/><milestone unit="line" n="474.1"/>མཚན་མར་རྡུལ་ཆ་ཙམ་ཡང་མི་འདའ་བར་འགྱུར། ཕུང་པོ་དང་། ཁམས་དང་། སྐྱེ་མཆེད་དང། རྣམ་པར་ཤེས་པ་ཐམས་ཅད་ལྷའི་དཀྱིལ་འཁོར་ལ་ང་དང་། བདག་དང་། ཕྱོགས་དང་། རིས་སུ་རྡུལ་ཙམ་ཅོག་ཀྱང་མི་<milestone unit="line" n="474.2"/>འདའ་བར་འགྱུར། ཙིསྟ་ལྷ་ཡེ་ཤེས་སེམས་དཔའ་སྐུ་མཚོན་གང་བའི་དཀྱིལ་འཁོར་དུ་སྐྱེ་འཆི་དང་འཕོ་འགྱུར་མེད་པར་མི་འདའ་བར་འགྱུར། སྲོག་དང་རྩ་དབུགས་བཛྲ་ཡཀྟའི་སྐུར་བར་དུ་གཅོད་པའི་གཉེན་པོ་ཅིས་<milestone unit="line" n="474.3"/>ཀྱང་མི་ཚུགས་པའི་སངས་རྒྱས་ལས་མི་འདའ་བར་འགྱུར། བྱང་ཆུབ་ཀྱི་སེམས་ཡེ་ཀུན་ཏུ་བཟང་པོ་བདེ་བ་ཆེན་པོར་སངས་རྒྱས་ཏེ། འཁོར་བ་དང་ངན་སོང་གི་མིང་ཡང་མེད་ཅིང་། བཟང་ངན་ཆེ་ཆུང་སྤོང་ལེན་དུ་མི་<milestone unit="line" n="474.4"/>འདའ་བར་འགྱུར། ཁམས་གསུམ་འཁོར་བའི་ཆོས་ཐམས་ཅད་ཡེ་རྒྱ་ཆེན་པོས་བཏབ་སྟེ་མི་འདའ་བར་འགྱུར། དེ་ལྟར་དམ་པ་འདི་ལ་མི་མཐུན་པ་དང་། ལོག་པ་བཙལ་ཀྱང་མི་འདའ་བར་འགྱུར། དེ་ལྟ་བུའི་དམ་<milestone unit="line" n="474.5"/>པའི་ནང་འདི་རྩོལ་ཞིང་སྒྲུབ་ན་ཡང་མི་སྐྱོན་ཏེ། ཅི་བཙལ་ཅི་བསྒྲུབས་པ་ཐ་ན་ཆུང་ངུའི་རྡུལ་ཙམ་ཡང་ཆུད་མི་ཟ་བར་སངས་རྒྱས་ཀྱི་དགོངས་སྤྱོད་བསམ་གྱིས་མི་ཁྱབ་པར་འཕེལ་བ་ནི། རྡུལ་གྱི་རྡུལ་ཆ་ཙམ་གཅིག་<milestone unit="line" n="474.6"/>ལ་ཡང་བརྒྱ་བྱིན་ལྷའི་དབང་པོའི་ལོངས་སྤྱོད་ཀྱིས་བརྒྱ་དང་། སྟོང་དང་། ཁྲི་དང་། འབུམ་གྱི་ཆར་ཡང་ཉེ་བ་མ་ཡིན་ཏེ། བརྗོད་པ་ལས་འདས་པའི་བསོད་ནམས་ཆེན་པོ་ལས་མི་འདའ་བས། ཐ་ན་དོན་བྱ་བ་ཡང་སེ་<milestone unit="page" n="475"/><milestone unit="line" n="475.1"/>༄༅། །གོལ་ཡུད་ཙམ་གྱི་དོན་བྱས་ཀྱང་འཁོར་བ་ཐམས་ཅད་དུས་གཅིག་ཏུ་སྟོངས་ཤིང་། ཐམས་ཅད་སངས་རྒྱས་པའི་མཐུ་ནི། ཕྱོགས་བཅུ་དུས་གསུམ་གྱི་སངས་རྒྱས་རྡུལ་གཅིག་སྟེང་ན་རྡུལ་སྙེད་བཞུགས་<milestone unit="line" n="475.2"/>པའི་སངས་རྒྱས་ཀྱིས་ཀྱང་། བཅུ་དང་བརྒྱའི་ཆར་ཡང་ཉེ་ཞིང་འདའ་བ་མ་ཡིན་པར་འགྱུར་རོ། །དེ་བཞིན་དུ་དམ་ཚིག་ཆེན་པོ་དེའི་རང་བཞིན་དུ་གྱུར་པའི་ཆོས་ཐམས་ཅད་ནི། ཡིད་ལ་ཇི་ལྟ་བ་འདོད་པར་དབང་སྒྱུར་<milestone unit="line" n="475.3"/>བ་ཙམ་མ་ཡིན། ཡིད་ཀྱིས་མི་དམིགས་ཀྱང་འདོད་དགུ་ཡོན་ཏན་གྱི་རྒྱལ་པོ་ཆེན་པོར་རང་འབྱུང་བ་ནི་དཔེ་འམ། ཆ་འམ། གྲངས་སུ་ཀུན་ཏུ་བཟང་པོ་ངེས་ཀྱང་ཉེ་བ་མ་ཡིན་ཏེ། ཡོངས་སུ་འདའ་བ་མེད་པའི་གློང་ལ་<milestone unit="line" n="475.4"/>ཡ་མཚན་གྱི་ཆོ་འཕྲུལ་ཇི་ལྟ་བུར་ཡང་འབྱུང་བའི་ཚིག་དང་ཡི་གེ་བརྗོད་པ་ལས་འདས་སོ། །སེམས་དཔའ་ཆེན་པོ་དམ་ཚིག་ཆེན་པོ་འདི་མ་བསྲུངས་སམ་ཉམས་ཏེ་འདས་ན། དགེ་བ་ཅི་བྱས་ཀྱང་སྡུག་བསྔལ་དུ་<milestone unit="line" n="475.5"/>འགྱུར་བ་དང་། བསྒོམས་ཤིང་བསྒྲུབས་ཀྱང་བདུད་དུ་འབབས་ཏེ། དཔེར་ན་སྲོག་རྩ་ཉམས་ན་ཕུང་པོ་ལ་སྨན་ཅི་བཏང་ཡང་བདེ་བ་མི་འབྱུང་བ་བཞིན་ནོ། །དེ་བཞིན་དུ་དམ་ཚིག་གཉན་པོ་རྣལ་འབྱོར་པ་བདུད་ཀྱིས་<milestone unit="line" n="475.6"/>བསླུས་པ་རྣམས་མི་བསྲུང་ཞིང་ཉམས་པར་བྱས་ན་གཞན་སྒོམ་སྒྲུབ་དང་། རྩོལ་བའི་སྒོ་རི་རབ་ཙམ་བྱས་པས། དམ་པ་གཉན་པོའི་རྟེན་མེད་པས་ཆོས་ཉིད་མ་སྐྱེས་པར་བསྒོམས་ཀྱང་ཆོས་ཉིད་ལས་འདས་པས་ཕྱི་<milestone unit="page" n="476"/><milestone unit="line" n="476.1"/>ཡུལ་གྱི་དངོས་པོ་དམྱལ་བའི་ཟངས་ཁང་ན། རྡོ་རྗེ་ཐོ་ག་་ཁ་འཁྲིག་མོ་དང་། མཚོན་དཔལ་རྣོན་པོའི་དུལ་དཔལ་དང་། བསྐལ་པ་མེ་འབར་བའི་ཚ་བའི་གཅོང་རོང་ཐར་བའི་དུས་མེད་པའི་གནས་སུ་འགྱུར། ཕུང་<milestone unit="line" n="476.2"/>པོ་དང་། ཁམས་དང་། སྐྱེ་མཆེད་དང་། རྣམ་པར་ཤེས་པ་ལྷའི་དཀྱིལ་འཁོར་དུ་བསྒོམས་ཀྱང་ཉམས་ཤིང་འདས་པས་དམྱལ་ཁམས་བཅོ་བརྒྱད་ཀྱི་གནས་སུ་གྱུར་ནས། དེ་ན་ལས་ཀྱི་དབང་གིས་ཟོ་ཆུའི་ཁྱུད་མོ་<milestone unit="line" n="476.3"/>ལྟར་འཁོར་ཞིང་སྦྱོང་བར་འགྱུར། དམ་ལས་འདས་པས་ཡེ་ཤེས་སེམས་དཔའ་བསྒོམས་པ་ལྕགས་ཀྱི་སྡིག་པ་གཟེ་མོ་ཁབ་རྒྱུད་པའི་ཁོང་དུ་ཆུད་ནས་ཟངས་ལྕགས་ཁྲོ་ཆུ་སྐོལ་ཞིང་ཉམས་པ་དེའི་ལུས་ལ་བསྐལ་བ་མེ་<milestone unit="line" n="476.4"/>འབར་བས་སྲེག །དམ་ཚིག་སྤང་པོ་བསླུས་པས་བཛྲ་ཡཀྟ་དམྱལ་བའི་དེད་དཔོན་ཆེན་པོས་བར་བར་དུ་དེ་ནས་དམ་ཉམས་པ་ཕྱུང་ནས་རྡོ་རྗེའི་ཐོ་བ་དང་གཏུན་འཁྲིག་མོའི་ནང་དུ་སྐད་ཅིག་ཙམ་ཡང་མི་འགྱུར་བར་<milestone unit="line" n="476.5"/>རྡུང་ཞིང་འཐག །དེའི་སེམས་ཉམས་ཤིང་ལོག་བས་བསྲེགས་ཀྱང་ཚ་བའི་སྡུག་བསྔལ་ཚབས་ཅི་ཆེར་མྱོང་བ་ལས་མེད་ཅིང་སྟོངས་པར་མི་འགྱུར། རྡོ་རྗེ་ཐོ་ག་་དུ་བརྡུངས་ཀྱང་ན་བའི་སྡུག་བསྔལ་ཉམས་སུ་མྱོང་བ་<milestone unit="line" n="476.6"/>ལས་མེད་ཅིང་བརླག་པར་མ་སོང་བས་འདེ་བ་ངལ་སོས་པའི་ཡུན་སེ་གོལ་ཙམ་ཡང་མི་མྱོང་། སྡུག་བསྔལ་དུ་མར་མི་བཟོད་པ་ལས་བསྐལ་པ་བརྒྱས་ཀྱང་མི་ཐར། ཕྱོགས་མཚམས་བླ་འོག་དང་ཕན་ཚུན་ཐམས་ཅད་<milestone unit="page" n="477"/><milestone unit="line" n="477.1"/>༄༅། །ན་ཡང་དེ་འདྲ་བའི་དམྱལ་བ་ལ་ཐུག་པ་མེད་པ་བརྒྱ་བསམ་གྱིས་མི་ཁྱབ་པར་འགྱུར། ཉམས་ཤིང་འདས་པ་ལ་མ་བཙལ་མ་བསྒྲུབས་ན་དེ་བས་ཀྱང་ཐུ་སྟེ། མཚམས་མེད་པ་ལྔ་དང་། ཉེ་བ་ལྔ་དང་། ཁ་<milestone unit="line" n="477.2"/>ན་མ་ཐོ་བ་སྡོམ་པ་དང་། དམྱལ་བ་དེ་ལྟ་བུའི་སྡུག་བརླབས་བརྒྱ་དང་། ཁྲི་དང་། འབུམ་གྱི་ཆར་ཡང་ཉེ་བ་མ་ཡིན་པར་སྐྱེ་བར་འགྱུར། དམ་ཚིག་ཉམས་པའི་དམྱལ་བ་དེའི་མཐུ་དང་སྲན་ལ་སངས་རྒྱས་ཐམས་ཅད་<milestone unit="line" n="477.3"/>པས་བཏུལ་ཀྱང་ཐ་ན་རྡུལ་གྱི་འབུམ་ཆ་ཙམ་ཡང་དོན་མི་ནུས་ཏེ། དེ་བཞིན་དུ་ལོག་བའི་མཐུས་བརྟས་པའི་སྡུག་བསྔལ་གྱི་ཉེན་ཆད་ཀུན་ཏུ་བཟང་པོ་ངས་ཀྱང་ཚིག་དང་ཡི་གེར་བརྗོད་པ་ལས་འདས་པའོ། །དེའི་ཕྱིར་<milestone unit="line" n="477.4"/>དམ་ཚིག་འདི་གཉན་ཞིང་མཐུ་ཆེ་བ་ནི། སངས་རྒྱས་ཐམས་ཅད་ཀྱི་ཀུན་ཏུ་བཟང་པོ་ངས་ཀྱང་འདའ་མི་ཕོད་དེ། འདས་ན་སྐད་ཅིག་ཙམ་གྱིས་བརླག་པར་འགྱུར་རོ། །ས་མ་ཡ་བཀོད་པའི་རྒྱུད་ལས། དམ་ཚིག་སྲོག་<milestone unit="line" n="477.5"/>གི་ཉིས་ལེགས་ཀྱི་ལེའུ་སྟེ་སུམ་ཅུ་ཐམ་པའོ།། །།དེ་ནས་རྡོ་རྗེ་སེམས་དཔས་རྟོགས་བཞིན་དུ་འདི་སྐད་ཅེས་གསོལ་ཏོ། །བཛྲ་ཡཀྟ་ཞེས་བྱ་བའི་སངས་རྒྱས་གང་ལགས། བཀའ་སྩལ་པ། སེམས་དཔའ་ཆེན་<milestone unit="line" n="477.6"/>པོ་སངས་རྒྱས་ཐམས་ཅད་ཀྱི་སྐུ་བསྡུས་པ་ཆོས་ཀྱི་སྐུ། གསུང་བསྡུས་པ་ཚིག་དང་ཡི་གེ་མེད་པའོ། །ཐུགས་བསྡུས་པ་རྣམ་རྟོག་ལས་འདས་པའོ། །སངས་རྒྱས་ཐམས་ཅད་ཀྱི་སྲོག་བསྡུས་པ་བཛྲ་ཡཀྟའོ། །སངས་རྒྱས་<milestone unit="page" n="478"/><milestone unit="line" n="478.1"/>དེས་སྔོན་གྱི་སྨོན་ལམ་ཡང་དམ་ཚིག་ལྷར་གྲུབ་པར་བཏབ། སངས་རྒྱས་ཐམས་ཅད་ཀྱིས་ཀྱང་སངས་རྒྱས་ཐམས་ཅད་ཀྱི་མཐུ་ཅི་མངའ་རྡོ་རྗེ་གནོད་སྦྱིན་གྲུབ་ཅིང་སྨིན་པར་སྨོན་ལམ་བཏབ་ཅིང་དབང་བསྐུར་བས་དེ་<milestone unit="line" n="478.2"/>བཞིན་དམ་ཚིག་གི་དབང་པོ་ཆེན་པོར་གྱུར་ཏེ། རྣལ་འབྱོར་པ་གང་སྲོག་ཡོད་ན་དམ་ཚིག་ཡོད། དམ་ཚིག་སྲོག་དང་འདྲ་བར་བསྲུང་ངོ། །དམ་ཚིག་བསྲུངས་དང་གཞན་བྱས་ཀྱང་ལེགས། གཞན་ཅི་ཡང་མ་བྱས་ཀྱང་<milestone unit="line" n="478.3"/>བཛྲ་ཡཀྟ་དམ་ལས་མི་འདའ་བ་ལ་དབང་བསྐུར་བྱིན་གྱིས་བརླབ་བོ། །ཏིང་འཛིན་གྱི་ནུས་མཐུ་སྐྱེད། ཡིད་ལ་འདོད་པའི་སྨོན་པ་དུས་གཅིག་ཏུ་རྩོལ་བས་སངས་རྒྱས་འདི་ཡི་མཐུ་དང་། རྫུ་འཕྲུལ་དང་། ཐུགས་རྗེ་<milestone unit="line" n="478.4"/>སངས་རྒྱས་ཐམས་ཅད་པ་དང་། དེའི་བདག་ཉིད་ཀུན་ཏུ་བཟང་པོས་ཀྱང་རྡུལ་གྱི་རྡུལ་ཆ་ཙམ་ཡང་ཉེ་བ་མེད་དོ། །གང་ཞིག་བཀའ་དང་འགལ་ཞིང་ལོག་བའི་ཕྱོགས་མཐའ་དག་གདུལ་ཞིང་ཚར་བཅད་ན་ཡང་རིག་<milestone unit="line" n="478.5"/>པའི་རྒྱལ་པོ་ཁྲོ་བོ་ཐམས་ཅད་པས། འདི་ཡི་མཚན་གཅིག་རྡོ་རྗེ་མེ་དབལ་སྙིང་འཕྲོག་ཅེས་བྱ་བ་བརྗོད་ཙམ་ཉིད་ཆེས་སླའོ། །དམ་ལས་འདས་ཤིང་ཉམས་པ་ལ་སངས་རྒྱས་འདི་ཡི་མཐུས་ཀྱང་མི་ཚུགས་ན། གཞན་<milestone unit="line" n="478.6"/>གྱིས་ལྟ་ཅི་སྨོས། གང་ཞིག་འགལ་བ་དང་ལན་མ་ལན་གྱི་དབང་དུ་ཡང་འདི་ཡི་སྙིང་པོ་བཛྲ་ཡཀྟ་ཨི་དན་ན་ར་ཀན། ཞེས་བརྗོད་ན་ངེས་ལེགས་ཀྱི་གཤགས་འབྱེད་པ། སངས་རྒྱས་ཐམས་ཅད་པས་ཀྱང་ལྷག་<milestone unit="page" n="479"/><milestone unit="line" n="479.1"/>༄༅། །གོ །གང་ཞིག་ཉམས་ན་བཤགས་པར་འདོད་ན། ཡང་སངས་རྒྱས་འདི་ལ་བསྐང་ངོ་། །གང་ཞིག་མ་ཉམས་པར་བསྲུངས་ན་ཡང་དངོས་གྲུབ་འདིས་སྩོལ་ལོ། །ཆོས་དང་སངས་རྒྱས་ཐམས་ཅད་དམ་ཚིག་<milestone unit="line" n="479.2"/>གོ །དམ་ཚིག་བཛྲ་ཡཀྟའོ། །བཛྲ་ཡཀྟ་རྣལ་འབྱོར་པ་དང་འཁོར་གྱི་དབང་ཕྱུག་ཐམས་ཅད་ཀྱི་སྲོག་གོ །སྲོག་ཉམས་ན་འཆི་ཞིང་བརླག །མ་ཉམས་ན་མི་འཆི་ཞིང་རྒྱས་པ་བཞིན། དམ་ཚིག་ཉམས་ན་སྲ་བ་ཆེན་པོའི་<milestone unit="line" n="479.3"/>དམྱལ་བར་གཏན་བརླག་གོ །མ་ཉམས་ན་སངས་རྒྱས་ཐམས་ཅད་ཀྱི་བདག་ཉིད་ཡང་དག་པའོ། །དེ་ལྟ་བུའི་དོན་ཐམས་ཅད་རྒྱུད་ཀྱི་རྒྱལ་པོ་འདིར་འབྱུང་ཞིང་། སངས་རྒྱས་ཐམས་ཅད་དང་དམ་ཚིག་གི་ལྷའི་ཐུགས་<milestone unit="line" n="479.4"/>ཉིད་འདིར་འབྱུང་ཞིང་། །སངས་རྒྱས་ཐམས་ཅད་དང་དམ་ཚིག་གི་ལྷའི་ཐུགས་ཉིད་འདིར་འབྱུང་བས། །བཀའ་ཐམས་ཅད་ཀྱང་འདི་ལས་འཕྲོས་ཤིང་འདིར་འདུས་ལ། །དགོངས་པ་ཐམས་ཅད་ཀྱང་འདི་ལས་འབྱུང་<milestone unit="line" n="479.5"/>ཞིང་འདིར་སྒྲུབ་པས། ཉམས་པ་ཡང་མེད་ལ་ཉམས་ན་འདིས་སྐོངས་པས། སེམས་ཀྱི་ཆོས་ཉིད་ལ་དོན་འདི་ཁོ་ནས་ཆོག་པར་དམ་ཚིག་ལ་གཏོགས་སོ། །དམ་ཚིག་དམ་པ་འདི་ལ་དང་བ་མ་སྐྱེས་ན་ཅི་བྱས་ཀྱང་ལྟུང་<milestone unit="line" n="479.6"/>བའི་གནས་སུ་སྐྱེ་བ་དམ་པ་ལ་གཏོགས་སོ། །དམ་ཚིག་ཡོད་ན་སངས་རྒྱས་དང་། ཆོས་དང་། གྲུབ་པའི་འབྲས་བུ་ཐམས་ཅད་ཀྱང་ཡོད་དོ། །འདི་མེད་ན་དགེ་བ་ཅི་བྱས་ཀྱང་ཆད་པའི་མུར་ལྷུང་ནས་མེད་ཅིང་བརླག་<milestone unit="page" n="480"/><milestone unit="line" n="480.1"/>གོ །ཕྱི་ནང་གི་བཀའཐམས་ཅདཀྱངའདི་ལཐུགགོ །ཆོས་ཀྱི་སྒོ་མོ་བརྗོད་ཀྱིས་མི་ལང་པ་ཡང་འདིར་འདུསཔས། རྒྱུད་འདི་ཐོས་པ་དང་། འཛིན་པ་དང་། རྟོགས་ནས་མི་འདའ་བ་ཀུནཏུབཟང་པོ་ངཉིདཡི་་་<milestone unit="line" n="480.2"/>ནོ། །དམཚིག་ཆེན་པོ་འདིསྐྱོན་ཐམས་ཅདསེལ་བའིབདུད་རྩི་གང་དུ་ཐོས་ཤིང་གྲགས་པ་ནཉམས་པ་ཐམས་ཅད་དུས་གཅིག་ཏུ་བསྐོངས་པས། མ་རིགལྡོངས་པའི་དམིགས་བུ་ཞེས་བྱ་སྟེ། འདི་ཡི་དོན་བསྐལ་པ་<milestone unit="line" n="480.3"/>ཇི་སྙེད་དུ་བརྗོད་པ་ལས་འདས་སོ། །དམ་ཚིག་ཐམསཅད་ཀྱིརྒྱལ་པོ་ས་མ་ཡ་བཀོད་པའི་རྒྱུད་ལས། ཡོངས་སུ་གྲུབཔའི་ལེའུ་སྟེ་སུམ་ཅུ་རྩ་གཅིག་པའོ།། །།དེ་སྐད་ཅེས་བཀའ་སྩལ་པ་ཙམ་གྱིས། མཐའ་ཡས་<milestone unit="line" n="480.4"/>པའི་སེམསཅན་ཐམས་ཅད་ཀྱི་ཉམས་པ་ཡངདུས་གཅིག་ཏུ་སྐོངས་སོ། །དེ་དག་ཐམས་ཅདཀྱང་རང་བཞིན་གྱིས་མི་འདའ་བ་དང་། རང་བཞིན་གྱིས་མི་ཉམས་པ་དང་། རང་བཞིན་གྱིས་དག་པ་དང་། རངབཞིན་<milestone unit="line" n="480.5"/>གྱིས་ཞི་བ་དང་། །རང་བཞིན་གྱིས་དེས་པ་དང་། །རང་བཞིནགྱིས་གྱནོམ་པ་དང་། །རང་བཞིན་གྱིས་ཆོས་ཤེས་པ་དང་། །རང་བཞིན་གྱིས་ཕྱོགས་མེད་པ་དང་། །རང་བཞིན་གྱིས་མཉམ་པར་འགྱུར་རོ། །དེའི་ཚེ་<milestone unit="line" n="480.6"/>མིདམིགས་པའི་སྟོབས་དང་། མི་དམིགས་པའི་ཤེས་རབ་དང། མི་དམིགས་པའིབཏང་སྙོམསདང་། མི་དམིགས་པའི་རིག་པ་རང་གསལ་ཏེ། ཕྱིའི་ཡུལ་ཐམས་ཅད་མ་སྐྱེས་པའི་ཆོས་ཉིད་ལསའདའ་བ་མེད་པའི་<milestone unit="page" n="481"/><milestone unit="line" n="481.1"/>༄༅། །དམ་ཚིག་ཏུ་གྱུར་ཏོ། །ནང་གི་དབང་པོ་ཐམས་ཅད་རང་སྣང་བའི་ཡེ་ཤེས་ཆེན་པོ་ལས་འདའ་བ་མེད་པའི་དམ་ཚིག་ཏུ་གྱུར་ཏོ། །དབྱིངས་དང་ཡེ་ཤེས་གཉིས་སུ་མེད་པ་ཆོས་ཀྱ་སྐུ་ལས་འདའ་བ་མེད་<milestone unit="line" n="481.2"/>པའི་དམ་ཚིག་ཏུ་གྱུར་ཏོ། །རྒྱུད་འདི་ཐོས་པའི་རྣམ་པར་ཤེས་པའི་སེམས་ཅན་ཐམས་ཅད་རྡོ་རྗེ་སེམས་དཔའི་རང་བཞིན་དུ་གྱུར་ནས། འདའ་བ་མེད་པའི་དམ་ཚིག་ཏུ་གྱུར་ཏོ། །རྒྱུད་འདི་ཐོས་པའི་ཀུན་གཞི་ཀུན་ཏུ་<milestone unit="line" n="481.3"/>བཟང་མོར་གྱུར་ནས། འདའ་བ་མེད་པའི་དམ་ཚིག་ཏུ་གྱུར་ཏོ། །རྒྱུད་འདི་ཐོས་པའི་རང་འབྱུང་ཡེ་ཤེས་སུ་གྱུར་ནས། །འདའ་མེད་པའི་དམ་ཚིག་ཏུ་གྱུར་ཏོ། །རྡོ་རྗེ་སེམས་དཔའ་དང་། ཀུན་ཏུ་བཟང་པོ་དང་། ཡིད་<milestone unit="line" n="481.4"/>རང་འབྱུང་གི་ཡེ་ཤེས་ཀྱང་གཉིས་སུ་མེད་པའི་བཙལ་བའི་ཐིག་ལེར་གྱུར་ནས། འདའ་བ་མེད་པའི་དམ་ཚིག་ཏུ་གྱུར་ཏོ། །དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་ལས། མི་འདའ་བའི་དམ་ཚིག་ཏུ་<milestone unit="line" n="481.5"/>མཐར་ཕྱིན་པའི་ལེའུ་སྟེ་སུམ་ཅུ་རྩ་གཉིས་པའོ།། །།དེ་ནས་སྟོན་པ་ཀུན་ཏུ་བཟང་པོས། དམ་ཚིག་ཆེན་པོ་བདེན་པའི་བཀའ་འདི་སངས་རྒྱས་ཐམས་ཅད་ལ་བསྒོ་བ། ཀྱེ་ཀྱེ་ཕྱོགས་བཅུའི་སངས་རྒྱས་ཐམས་<milestone unit="line" n="481.6"/>ཅད་མང་ཞིང་དམ་པར་གྱུར་པས་གསུངས་པའི་ཚིག་གང་ཞེ་ན། འདི་ལྟ་སྟེ། བུརྙ་ས་མ་ཡ་ཙི་ཏ། འདས་ན་ནཱ་ར་ཀན། ཏ་ཐུ་ག་ཏ་ཙི་ཏ་ས་མ་ཡ། འདས་ན་ནཱ་ར་ཀན། དྷརྨ་དྷ་ཏུ་སྭ་བྷ་བ་ཙི་ཏ་ས་མ་ཡ། འདས་ན་ནཱ་ར་<milestone unit="page" n="482"/><milestone unit="line" n="482.1"/>ཀན། བཛྲ་འསྙོ་རུ་ཙི་ཏ་ས་མ་ཡ། འདས་ན་ནཱ་ར་ཀན། ཏིཁྱི་ཙི་ཏ་ཤི་ལ་ས་མ་ཡ། འདས་ན་ནཱ་ར་ཀན། བག་ཙི་ཏ་ས་མ་ཡ། འདས་ན་ནཱ་ར་ཀན། རག་ཤ་རུ་ཏྲི་ཙི་ཏ་ས་མ་ཡ། འདས་ན་ནཱ་ར་ཀན། མ་ཧྭ་དེ་བ་ཙི་ཏ་ས་<milestone unit="line" n="482.2"/>མ་ཡ། འདས་ན་ནཱ་ར་ཀན། མ་མ་ཙི་ཏ་ས་མ་ཡ། འདས་ན་ནཱ་ར་ཀན། ཨེ་ཨ་ར་ལི་ཙི་ཏ་ས་མ་ཡ། འདས་ན་ནཱ་ར་ཀན། ཨང་འགུ །གིང་ག་ར། མ་བཱ༷། མྱ༷་ལྭ༷། ཙི་ཏ་ས་མ་ཡ། འདས་ན་ནཱ་ར་ཀན། དེ་བ་ནཱ་ག །ཡཀྟ།<milestone unit="line" n="482.3"/>ཨ་སུ་ར། མ་ནི། པྲེ་ཏ་ཀ ཏིར་ཡ་ཀ ན་ར་ཀ དམ་ཚིག་ཆེན་པོའི་བདེན་པ་ལས་འདས་ན་ནཱ་ར་ཀན། ཞེས་གསུངས་པ་ཙམ་གྱིས་མུ་དང་མཐའ་མེད་པའི་འཇིག་རྟེན་གྱི་ཁམས་གྲངས་བརྗོད་པ་ལས་འདས་པ་དང་།<milestone unit="line" n="482.4"/>སངས་རྒྱས་ཀྱི་ཞིང་ཁམས་བསམ་གྱིས་མི་ཁྱབ་ཅིང་གཞལ་དུ་མེད་པ་ཐམས་ཅད་ན་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་རྒྱས་བཞུགས་པ་ཐམས་ཅད་ཀྱང་། ཐུགས་དམ་གྱི་དབང་གིས་ཆ་སྙེམས་ཤིང་འདར་<milestone unit="line" n="482.5"/>ནས། ཤིན་ཏུ་གདུང་བའི་ཐུགས་ངན་ཚད་མེད་པ་སྐྱེས་ཏེ། ཐུགས་འཁྲུགས་ནས་སྡུག་བསྔལ་ཚད་མེད་པ་སྐྱེས་སོ། །འཁོར་གྱི་བྱང་ཆུབ་སེམས་དཔའ་ཐམས་ཅད་ཀྱང་ཧག་སྐྲག་ནས་ལུས་དང་ཡན་ལག་སྟོང་དུ་གས་<milestone unit="line" n="482.6"/>ཤིང་བརླག་ནས་ཞིག་པར་གྱུར་ཏོ། །བདུད་དང་། སྲིན་པོ་དང་། འཁོར་གྱི་མ་མོ་དང་། མཁའ་འགྲོ་དང་། ལྷ་དང་། ཀླུ་དང་། གནོད་སྦྱིན་དང་། བགེགས་ཀྱི་རིགས་ལ་སོགས་པའི་སེམས་ཅན་ཇི་སྙེད་ཐམས་ཅད་<milestone unit="page" n="483"/><milestone unit="line" n="483.1"/>༄༅། །དུས་ཀྱི་ཐ་མ་ལ་བསྐལ་པ་མེས་ཚིག་ལ་བཞིན། རྡུལ་གྱི་རྡུལ་ཆ་ཙམ་ཡང་མེད་པར་བྱས་ནས། དམ་ཚིག་ཉམས་པའི་སྡུག་བསྔལ་རྣམ་པ་སྣ་ཚོགས་པ་ཉམས་སུ་མྱོང་ངོ་། །དེ་ལྟར་སྣང་ཙམ་ན་ཡང་ཀུན་<milestone unit="line" n="483.2"/>ཏུ་བཟངས་པོ་སེམས་ཀྱི་ཆོས་ཉིད་ལ་ཇི་ལྟ་བུར་གྲུབ་པ་མེད་དོ། །དེ་ནས་སྟོན་པ་ཐུགས་རྗེ་ཏ་ལས། བཛྲ་ཡག་ཤ་ཀྲོ་ཏ་ཛ། ཞེས་མ་བརྗོད་པའི་སྒྲ་ཙམ་ལས། ཁྲོ་བོ་རྡོ་རྗེ་གནོད་སྤྱིན་བྱུང་སྟེ། རྡོ་རྗེ་གནོད་སྤྱིན་གྱིས་མ་<milestone unit="line" n="483.3"/>བརྗོད་པའི་གསུང་གཅིག་ལས། མ་ཧྭ་སུ་ཁ་ཙི་ཏ་ས་མ་ཡ། སིརྙི་ས་མ་ཡ་གྲྭ་ཧྭ། ཞེས་པས་སངས་རྒྱས་ཐམས་ཅད་དམ་ཚིག་གི་བདེན་པ་ཆེན་པོའི་མཆོད་པས་མཉེས་ནས། ཆོས་ཀྱི་སྐུ་འཕོ་འགྱུར་མེད་པའི་ངང་དུ་<milestone unit="line" n="483.4"/>དབྱེར་མེད་པར་གྱུར་ནས་ཐུགས་ངན་སངས། འཁོར་གྱི་བྱང་ཆུབ་སེམས་དཔའ་ཐམས་ཅད་འགྲོ་བའི་སྡུག་བསྔལ་གྱིས་བསྙེངས་ཏེ་བརྒྱལ་བ་ལས་བསླངས་ནས། སངས་རྒྱས་ཀྱིས་གསུམ་ལྷུན་གྱིས་གྲུབ་ནས་གཉིས་<milestone unit="line" n="483.5"/>སུ་མེད་པར་གྱུར། འཁོར་དང་སེམས་ཅན་ཐམས་ཅད་ཀྱང་དྲན་པ་རྙེད་ཅིང་དམ་ཚིག་རྗེས་སུ་དྲན་པར་བྱས་ནས་འདི་གསུངས་སོ། །དམ་ཚིག་ཆེན་པོའི་བདེན་པ་འདི། །སྔོན་གྱི་སྟོན་པའི་ཐུགས་ལ་བཞུགས། ད་ལྟ་ང་<milestone unit="line" n="483.6"/>ཡི་སྙིང་ལ་གནས། །གཏན་དུ་སེམས་ཅན་ཀུན་གྱི་སྲོག །མི་འདའ་ཚུལ་བཞིན་གང་སྤྱོད་པ། །སངས་རྒྱས་རྣམས་ཀྱི་མཛད་སྤྱོད་ཡིན། །ཉམས་དང་ལོག་པར་གང་བྱེད་པ། །དངོས་པོའི་ཆོས་ཅན་དེ་ཡིན་པས། །བདུད་<milestone unit="page" n="484"/><milestone unit="line" n="484.1"/>ཀྱི་སྤྱོད་ཡུལ་ཉམས་པའི་རྒྱུ། །ཐར་པའི་དུས་མེད་འོ་དོད་འབོད། །བཙོ་བསྲེག་གཤགས་ག་་ཐར་དུས་མེད། །དེ་ལ་སངས་རྒྱས་མགོན་མིནུས། ་བཛྲ་ཀྲོ་ཏ་ས་མ་ཡ་ཨ། ཞེས་པས་སེམས་ཅན་འཁོར་བའ་མཐའ་<milestone unit="line" n="484.2"/>ལས་ཐར་པའི་དུས་མེད་པ། དམ་ཚིག་ཆེན་པོའི་བདེན་པས་སྐྱབསབཏོན་ཏེ། ཕྱིས་མི་འདའ་ཞིང་ངེས་པའི་བཀའ་ལ་གནས་པས། ཐམས་ཅད་ཡེནས་སངས་རྒྱསཔའི་རང་བཞིན་དུ་དབྱེ་བ་མེད་པར་གྱུར་ཏོ། །སམ་<milestone unit="line" n="484.3"/>ཡ་བཀོད་པ་ལས། དམ་ཚིག་ཆེན་པོའི་བདེན་པའི་ལེའུ་སྟེ་སུམ་ཅུ་རྩ་གསུམ་པའོ།། །།དེ་ནས་སངས་རྒྱས་ཐམས་ཅད་དང་། ཀུན་ཏུ་བཟང་པོ་ཡང་དབྱེར་མེད་པར་གྱུརནས་གསུང་མཐུན་པར་བཀའ་སྩལ་པ།<milestone unit="line" n="484.4"/>སེམས་དཔའ་ཆེན་པོ། སངས་རྒྱས་ཐམས་ཅད་ཀྱི་བཀའཡང་དག་པའི་བདེནཔདང་། བཛྲ་ཡཀྟའི་མཐུ་སྟོབས་ཀྱིསརྣལ་འབྱོར་པ་གང་དམ་ཚིགཉམས་ནས་འགྱོད་པར་སེམསཔ་རྣམསནི་སྐོངསབརའགྱུར<milestone unit="line" n="484.5"/>རོ། །དམ་ཚིག་མེདཔརྣམས་ནི་ཡོད་པར་འགྱུར་རོ། །མི་དྲན་པ་རྣམས་དྲན་པར་འགྱུར་རོ། །མི་བསྲུང་བ་རྣམས་བསྲུང་བར་འགྱུར་རོ། །བསྲུངས་པ་རྣམས་ཀུན་ཏུབཟང་པོཉིད་དུ་སངས་རྒྱས་པ་ཡིནནོ། །དེ་ལྷར་<milestone unit="line" n="484.6"/>དམ་ཚིགགིམཐུསྟོབསའདི་ནི་བདེན་ཞིངངེས་ཏེ་སངས་རྒྱས་པམེད་རེ་སྐན། དམ་ཚིག་གི་བདེན་པ་དེམེད་པར་གསང་སྔགས་གསངབའིསྒོརཞུགས་ཤིང་སྤྱོདཔ་ནི། རྡོརྗེ་དམྱལ་བར་འགྲོ་བ་མིནརེསྐནཞེས་པ<milestone unit="page" n="485"/><milestone unit="line" n="485.1"/>༄༅། །དང་། རྡོ་རྗེ་སེམས་དཔས་གསོལ་པ། སངས་རྒྱས་ཀྱི་བཀའ་བདེན་པ་ཡང་དག་པ་དམ་ཚིག་ཡིན་པས། བདེན་པ་འདིས་གང་ལ་དོན་བྱེད་པར་ནུས། ཀུན་ཏུ་བཟང་པོས་བཀའ་སྩལ་པ། དམ་ཚིག་ཆེན་<milestone unit="line" n="485.2"/>པོ་འདིས་ཀུན་ལ་དོན་ནུས་ཀྱང་། གསང་བའི་སྒོར་ཞུགས་ནས་གསང་བའི་དོན་བཞིན་དུ་མི་སྤྱོད་པ་རྣམས་མ་གཏོགས་སོ། །དེ་བཞིན་དུ་གསང་བའི་ངེས་དོན་དུ་དྲོད་དང་རང་དགར་སྨྲ་བ་དང་། གསང་མེད་ཅིང་<milestone unit="line" n="485.3"/>གསང་འཆལ་པར་གཏོང་བ་དང་། གསང་ཞེས་བྱ་བའི་དོན་དེ་ཡིད་ལ་མི་འཛིན་ཅིང་། །བརྫུན་ནམ་ཇི་ལྟར་མི་འཛིན་པ་དང་། ལྟ་བ་ཆེ་སྐད་ཁུངས་འདོན་ཅིང་། ལྟ་བའི་དོན་དང་མི་མཐུན་པའི་སྤྱོད་པ་ཆ་ལོག་<milestone unit="line" n="485.4"/>པར་སྤྱོད་པ། ཁ་ནས་སྨྲ་བ་དང་ཡིད་ལ་འཛིན་ཅིང་སྤྱོད་པ་མི་མཐུན་པ་དང་། གསང་བའི་བཀའ་རྐུན་གསུམ་དམ་ཚིག་གི་བཀའ་རྐུན་རྩ་བའི་དམ་ཚིག་ཙམ་ཡང་མི་འཆར་བར་དམ་པའི་དོན་གར་སོང་སོང་དུས་གྱེར་<milestone unit="line" n="485.5"/>བ་དང་། དབང་གི་བཀའ་རྐུན་ཕྱི་ནང་གི་དབང་ལྟ་ཅི་སྨོས་ཀྱི། རྣལ་འབྱོར་གྱི་ཁ་དབང་ཙམ་ཡང་མ་ནོས་པར་གསང་བའི་བཀའ་གབ་སྦས་མ་རྟོགས་པར། དཔེ་རྐུན་དང་། འོག་བྲུས་དང་། ཐབས་དང་། སྒྱུ་རྩལ་ནས་<milestone unit="line" n="485.6"/>སྟོན་ཞིང་འཚོང་བར་བྱེད་པ་དང་། སློབ་དཔོན་གྱི་བཀའ་རྐུན་སློབ་དཔོན་ལ་མཉེས་པར་མ་བྱས་ཤིང་། བཀའ་དྲིན་མ་ནོས་པར་མ་ཟད། ངེས་པ་འདི་འཆང་བའི་སློབ་དཔོན་དང་། དོན་གྱི་མི་མཐུན་པ་ཐོས་ཀྱི་དོགས་<milestone unit="page" n="486"/><milestone unit="line" n="486.1"/>པ་དང་། དམ་པར་དགའ་བ་དང་། གལ་ཏེ་བདག་ཉིད་འདོད་ན་ཡང་ཆེས་ཆུང་ཏུ་དོགས་པ་དང་། སློབ་དཔོན་དེའི་ཞལ་ཉི་ཟེར་ཙམ་ཡང་མ་མཐོང་བར་དེའི་དོན་ཐམས་ཅད་ང་ལ་ཡོད་ལ། དེ་ལས་ལྷག་པ་ཡང་ང་ལ་<milestone unit="line" n="486.2"/>ཡོད་ཅེས་ཟེར། གང་ལ་སློབ་དཔོན་དེ་མི་མཐོང་བ་དང་། མི་སློབ་པའི་སར་གསང་བ་གབ་སྦས་མ་ཕྱིན་པ་ལ་རིགས་པས་གདེང་མ་ཆུད་པར་དཔེ་ཚོངས་དང་། རབ་རིབ་དང་། ལྷག་ཆད་ནོར་དང་གསུམ་སྨྲ་ཞིང་སྤྲོ་བ་<milestone unit="line" n="486.3"/>ནི། ཉམས་པའི་ནང་ན་ཡང་ཉམས་པ་ཆེན་པོ་སྟེ། དེས་ནི་རིམས་ནད་རླུད་བ་དང་འདྲ་བར། གསང་སྔགས་གཏིང་མ་རུངས་པར་གྱུར་ཏེ། དེའི་དུས་སུ་གསང་བ་ཀུན་ལ་འཇུག་ཅིང་སྤྱོད་ཀྱང་། གསང་བའི་བཀའ་དང་།<milestone unit="line" n="486.4"/>བྱིན་རླབས་དང་། གྲུབ་པའི་འབྲས་བུ་མིང་ཡང་མེད་པར་འགྱུར་རོ། །དེ་དག་གི་འབྲས་བུ་ཡང་མནར་མེད་པ་ཆེན་པོར་འགྱུར་ཏེ། གསང་བ་འདི་དག་གི་ཉམས་ནི་སྤྱད་ཉེས་པས་རྡོ་རྗེ་ཐེག་པ་སྤྱོད་པ་བརྫུན་བརྫུན་<milestone unit="line" n="486.5"/>འདྲ་བར་འགྱུར་རོ། །འདི་དག་ནི་མ་རྟོགས་ཏེ་སངས་རྒྱས་ཀྱི་ཐུགས་རྗེ་ཅིས་ཀྱང་མི་འགྱུར་རོ། །དེ་ཅིའི་ཕྱིར་ཞེ་ན། དེ་ནི་ལྟ་བ་དམ་ཚིག་སྤྱོད་པ་ཅིའི་སྒོ་ནས་ཀྱང་ཀུན་ཏུ་བཟང་པོ་འདིའི་དོན་གང་དང་གང་མི་ལྡན་<milestone unit="line" n="486.6"/>པས། འཛིན་རྟོག་གི་ཆོས་གཉིས་སྐྱེས་ནས། དངོས་པོ་སྐྱོན་དུ་གོལ་བ་ཤ་སྟག་གོ །དེ་དག་དམ་ཚིག་ཡིན་རེ་སྐན། དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པ་ལས། ཀུན་ཏུ་བཟང་པོ་དབུ་སྟུང་གི་ལེའུ་སྟེ་སུམ་<milestone unit="page" n="487"/><milestone unit="line" n="487.1"/>༄༅། །ཅུ་རྩ་བཞི་པའོ།། །།དམ་ཚིག་ཐམས་ཅད་ཀྱི་རྒྱལ་པོ་ས་མ་ཡ་བཀོད་པའི་རྒྱུད་རྫོགས་སོ།། །། ༄༅། །རྒྱ་གར་སྐད་དུ། སན་ཏི་མ་ཧྭ་དམུ་རི་ནཱ་མ་ཏནྟྲ་གུ་རྒྱ། བོད་སྐད་དུ།</p></div1>
        </body>
    </text>
</TEI.2>