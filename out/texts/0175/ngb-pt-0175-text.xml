<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0175-text.xml">
    <teiHeader lang="tib">
        <fileDesc>
            <titleStmt>
                <title><!--rnal 'byor nang gi tshogs rgyud chen po/-->རྣལ་འབྱོར་ནང་གི་ཚོགས་རྒྱུད་ཆེན་པོ།</title>
            </titleStmt>
            <publicationStmt lang="eng">
                <idno type="thdl">ngb-pt-0175-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=685.1; end=726.6--><milestone unit="page" n="685"/><milestone unit="line" n="685.1"/>༄༅། །བ་སུ་དྷ་ར་དང། གནུབས་སངས་རྒྱས་ཡེ་ཤེས་ཀྱི་ཞུས་ག་ས་སོ།། །། ༄༅། །རྒྱ་གར་སྐད་དུ། ཡོ་གྭ྅་སྙིཏྣ་ཀ་ག་ཎ་མ་ཧྭ་ཏནྟྲ། བོད་སྐད་དུ། རྣལ་འབྱོར་ནང་གི་ཚོགས་རྒྱུད་<milestone unit="line" n="685.2"/>ཆེན་པོ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། འོག་མིན་ཆོས་ཀྱི་དབྱིངས་ཀྱི་ཕོ་བྲང་། ཡུམ་གྱི་བྷ་ག་མཁའ་དབྱིངས་རྣམ་པར་དག་པ་ན། བཅོམ་ལྡན་འདས་<milestone unit="line" n="685.3"/>རྡོ་རྗེ་སེམས་དཔའ་དང་། རིགས་ལྔའི་སངས་རྒྱས་དང་། གསང་བའི་ཡུམ་དང་། འཁོར་སེམས་དཔའ་དང་སེམས་མ་དང་། ཁྲོ་བོ་དང་ཁྲོ་མོ་དང་། མཁའ་འགྲོ་མ་དང་སྤྲུལ་པ་འཁོར་དང་བཅས་པ་དང་ཐབས་ཅིག་ཏུ་<milestone unit="line" n="685.4"/>བཞུགས་པའི་ཚེ། བཅོམ་ལྡན་འདས་དཔལ་རྡོ་རྗེ་སེམས་དཔའི་དབུའི་གཙུག་ཏོར་དྲང་པོ་ལས། འོད་ཟེར་བསམ་གྱིས་མི་ཁྱབ་པ་འཕྲོས་པས། ནམ་མཁའི་དབྱིངས་གང་ནས་གང་དུ་ཁྱབ་སྟེ་འཇིག་རྟེན་གྱི་<milestone unit="line" n="685.5"/>ཁམས་ཐམས་ཅད་ཁྱབ་པས། ལྷ་དང་ལྷ་མོའི་དཀྱིལ་འཁོར་བསམ་གྱིས་མི་ཁྱབ་པ། ཕྱག་ན་ཡང་རྣལ་འབྱོར་ཚོགས་ཀྱི་མཆོད་པ་བསམ་གྱིས་མི་ཁྱབ་པ་ཐོགས་པས། རྒྱལ་བའི་དཀྱིལ་འཁོར་རབ་འབྱམས་བསམ་<milestone unit="line" n="685.6"/>གྱིས་མི་ཁྱབ་པ་ཐམས་ཅད་ལ། མཆོད་པའི་རྣམ་པ་ཐབས་དང་ཤེས་རབ་ཀྱི་ཚུལ་དུ་མཆོད། དགྱེས་པ་ཆེན་པོའི་གཟི་མདངས་ཀྱིས་ཚིམས་པར་མཛད། བདེབརགཤེགསཔརྣམས་ཀྱི་སྐུ་གསུང་ཐུགས་ལ་ཕོག་<milestone unit="page" n="686"/><milestone unit="line" n="686.1"/>པས། ཐུགས་དམ་ཆེན་པོའི་རྒྱུད་བསྐུལ་ཏེ། སྐུ་ལ་ཕོག་པས། མཛད་པའི་ཕྲིན་ལས་དང་མ་འགལ་བར་ཐུགས་དམ་བསྐུལ། གསུང་ལ་ཕོག་པས། བདེན་པའི་ཆོས་ཉིད་ལས་མ་གཡོས་པར་ཐུགས་དམ་<milestone unit="line" n="686.2"/>བསྐུལ། ཐུགས་ལ་ཕོག་པས། མཉམ་པའི་སེམས་མ་གཡོས་པར་ཐུགས་དམ་བསྐུལ། དབང་གི་མཆོག་ཞུས། ལྷ་དབང་ལུས་ལ་བརྩེགས་པ་དང་། སྤྱི་དང་འདོད་དགུར་བསྒྱུར་བ་དང་། མོས་དབང་སེམས་དང་འདྲེས་<milestone unit="line" n="686.3"/>པ་དང་། གསང་དབང་ལྷུན་གྱིས་གྲུབ་པ་དང་། དབང་བཞི་མནོས། དངོས་གྲུབ་ཀྱི་མཆོག་ཞུས། སྐུའི་དངོས་གྲུབ་ཕྱག་རྒྱ་ཆེན་པོར་རང་གནང་བ་དང་། གསུང་གི་དངོས་གྲུབ་ཆོས་ཉིད་མ་སྐྱེས་པར་རང་སྣང་བ་<milestone unit="line" n="686.4"/>དང་། ཐུགས་ཀྱི་དངོས་གྲུབ་སེམས་ཡེ་ནས་སངས་རྒྱས་སུ་མནོས། སྐྱེ་འགྲོ་མིང་དང་གཟུགས་ཀྱིས་བསྡུས་པ་ཐམས་ཅད་ལ་ཁྱབ་པས། སེམས་ཅན་གྱི་དོན་བྱས་ཏེ། ལོང་བས་གཟུགས་མཐོང་བ་ལ་སོགས་པའི་དོན་<milestone unit="line" n="686.5"/>བྱས། འཁོར་བའི་སྐྱོན་བསལ་ཏེ། དངོས་པོར་བལྟ་བའི་རྡོས་པ་བཤིགས། ལོག་པའི་སྐྱོན་བཅོམ། མ་རིག་པའི་མུན་པ་བསལ། སྡུག་བསྔལ་གྱི་རྒྱུ་བཤིགས། འཁོར་བའི་འདམ་ནས་དྲངས། བྱང་ཆུབ་ཀྱི་ཤུལ་<milestone unit="line" n="686.6"/>བསྲངས། དངོས་གྲུབ་ཀྱི་སྟོད་དུ་རུང་བར་མཛད། རིགས་ངེས་པའི་སྲས་སུ་མཛད། འོད་ཟེར་དེ་དག་སླར་རྡོ་རྗེ་སེམས་དཔའི་སྐུ་ལ་འདུས། རྡོ་རྗེ་སེམས་དཔའི་སྐུ་ཉིད་ཤིན་ཏུ་ལྷན་ནེ་བ། །ལྷན་ནེ་བ་ཡང་མ་ཡིན་པ།<milestone unit="page" n="687"/><milestone unit="line" n="687.1"/>༄༅། ་རྐོན་ཏུ་སང་ངེ་བ སང་ངེ་བ་ཡང་མ་ཡིན་པ། ཅི་ལྷ་བུར་ཡང་སྣང་ལ། ཅི་ལྟ་བུར་ཡང་མ་ཡིན། ཐམས་ཅད་དུ་གསལ་བ། མ་བསྒྲུབས་པ་ཉི་མའི་འོད་དང་འདྲ་བ། དེ་ལྟ་བུའི་རྡོས་པ་ཅན་ཡང་མ་ཡིན་<milestone unit="line" n="687.2"/>པ། ཐམས་ཅད་དུ་བལྟ་བས་མི་ངོམས་པ་ལ། བརྟགས་ཀྱིས་ཀྱང་མི་ལངས་པའི་སྐུ་གཅིག་ཀྱང་གཅིག །བསམ་གྱིས་ཀྱང་མི་ཁྱབ། མཐར་ཐུག་པ་ཡང་མེད། དབུས་སུ་བརྟགས་པ་ཡང་མེད། དངོས་པོ་ཡང་མ་ཡིན<milestone unit="line" n="687.3"/>སྟོང་པ་ཡང་མ་ཡིན། ཡོད་པར་ཡང་མི་སྣང་། མེད་པར་ཡང་མ་སོང་། བ་་ནས་ཉེ་བར་མེད། བཀྱེད་ནས་རིང་བ་མེད་པས་ཐམས་ཅད་དུ་ལྷུན་གྱིས་གྲུབ་པ་ལ། འདི་ཞེས་བསྟན་དུ་མེད་པ་ལ། ཅི་ལྟ་བུར་ཡང་<milestone unit="line" n="687.4"/>དམིགས་སུ་མེད་པ། གང་ཡང་མ་ཚང་བ་མེད་པས་སྐུ་གསལ་བ་ལས། རྡོ་རྗེ་སེམས་དཔའི་ཆོས་ཀྱི་སྐུར་གྱུར་ཏོ། །དེ་ནས་རྡོ་རྗེ་སེམས་དཔས་ལྗགས་ཀྱི་པདྨ་ལས། ཡིག་འབྲུ་བཞི་བཅུ་རྩ་གཉིས་ཁ་དོག་རྣམ་པ་སྣ་<milestone unit="line" n="687.5"/>ཚོགས་པའི་འོད་ཟེར་བསམ་གྱིས་མི་ཁྱབ་པ་འཕྲོས་པས། སྟོང་གསུམ་གྱི་སྟོང་ཆེན་པོ་ལྟ་བུའི་གྲངས་མ་ཡིན། ཇི་ལྟར་ནམ་མཁའ་ནས་གང་དུ་ཁྱབ་པ་ཐམས་ཅད་གཟུགས་དང་སྒྲ་ལ་སོགས་པས་བསྡུས་ལ། དེ་ཐམས་<milestone unit="line" n="687.6"/>ཅད་ཚིག་གི་བསྡུས། ཚིག་ཐམས་ཅད་ཡི་གེས་བསྡུས། ཡི་གེ་ཐམས་ཅད་སངས་རྒྱས་ཀྱི་རང་བཞིན་དུ་ལུང་བསྟན། ཕྱོགས་བཅུ་དུས་གསུམ་གྱི་སངས་རྒྱས་ཐམས་ཅད་ཀྱི་ལྗགས་དང་གསུང་ལ་ཕོག་པས། གང་ན་<milestone unit="page" n="688"/><milestone unit="line" n="688.1"/>སངས་རྒྱས་བཅོམ་ལྡན་འདས་གསུང་གི་སྒོ་ནས་ཆོས་ཀྱི་འཁོར་ལོ་བསྐོར་བར་བཞེད་པ་རྣམས་བསྐུལ་བའི་ས་ལ་བཞེངས་ཏེ་བཞུགས་པ་རྣམས་ལ། གསུང་གི་སྒོ་ནས་ཐུགས་དམ་གྱི་རྒྱུད་བསྐུལ་ཏེ། དགྱེས་པ་ཆེན་པོ་<milestone unit="line" n="688.2"/>ཆོས་ཉིད་ཀྱི་མཆོད་པ་ཕུལ་ནས། ཆོས་ཐམས་ཅད་ཚིག་དང་ཡི་གེའི་སྒོ་ནས། སངས་རྒྱས་པའི་དོན་ཐུགས་ཡེ་ཤེས་ཀྱི་ཀློང་རུམ་ནས་དགོངས་ནས་མགུར་གསང་བའི་བུམ་པར་ཕྱུང་ནས། ལྗགས་ཀྱི་དབང་པོ་མཆོག་<milestone unit="line" n="688.3"/>ལ་བཀྲམ་ནས་འགྲོ་བ་སེམས་ཅན་ལ་ཆོས་ཀྱི་འཁོར་ལོ་བསྐོར་བར་བསྐུལ། གང་ནས་སངས་རྒྱས་བཅོམ་ལྡན་འདས་ཆོས་ཀྱི་འཁོར་ལོ་བསྐོར་ཏེ། འགྲོ་བ་མི་རྟག་པར་བསྟན་པའི་སླད་དུ། ཐབས་ཀྱིས་མྱ་ངན་ལས་<milestone unit="line" n="688.4"/>འདས་པའི་ཚུལ་བསྟན་པར་བཞེད་པ་རྣམས་ལ་ཡང་ཕོག་པས། དགྱེས་པ་ཆེན་པོའི་མཆོད་པ་ཕུལ། ཐུགས་དམ་ཆེན་པོའི་རྒྱུད་བསྐུལ་ནས། ཐབས་ཀྱིས་མྱ་ངན་ལས་མི་འདའ་ཞིང་། འཇིག་རྟེན་དུ་ཡུན་རིང་དུ་<milestone unit="line" n="688.5"/>བཞུགས་པར་གསོལ་བ་གདབ། སྟུག་པོས་བརྒྱན་པའི་སངས་རྒྱས་རྣམས་ལ་ཕོག་པས། ཡིག་འབྲུ་གཟུགས་ཀྱི་མཆོད་པས་མཚན་དང་དཔེ་བྱད་དུ་ལྡན་པའི་སྒོ་ནས་བདག་དང་གཉིས་སུ་མེད་པར་ཐུགས་དམ་བསྐུལ།<milestone unit="line" n="688.6"/>ཡིག་འབྲུ་ཚིག་གི་མཆོད་པས་གསུང་དབྱངས་བསམ་གྱིས་མི་ཁྱབ་པ་དང་ལྡན་པའི་སྒོ་ནས་ཚིག་གི་དོན་གསལ་ནས་ཆོས་ཉིད་མ་སྐྱེས་པར་ཐུགས་དམ་བསྐུལ། ཡིག་འབྲུ་དོན་གྱི་མཆོད་པས་ཐམས་ཅད་མཁྱེན་པའི་ཡེ་<milestone unit="page" n="689"/><milestone unit="line" n="689.1"/>༄༅། །ཤེས་དང་ལྡན་པའི་སྒོ་ནས་དོན་གྱིས་རྟོགས་པར་བྱས་ལ་སངས་རྒྱས་པར་བྱས་ཏེ། འཁོར་བའི་རྒྱུ་བཙལ་གྱིས་མི་རྙེད་ཅིང་། ཐམས་ཅད་བྱང་ཆུབ་སྙིང་པོ་ཅན་དུ་ལྷུན་གྱིས་གྲུབ་པར་དབང་བསྐུར་ཏེ།<milestone unit="line" n="689.2"/>སླར་འདུས་ཏེ་རྡོ་རྗེ་སེམས་དཔའི་ཐུགས་ཀར་འདུས་པ་ལས། རྡོ་རྗེ་སེམས་དཔའི་ཐུགས་གཅིག་ཏུ་མི་སྣང་བ། གཉིས་སུ་མ་ཕྱེ། གྲངས་སུ་མ་བརྗོད། རིས་སུ་མི་སྣང་བ། བརྗོད་དུ་མེད་ཅིང་བརྗོད་པའི་མཐའ་ལས་<milestone unit="line" n="689.3"/>འདས་པ། སྨྲ་བ་ཡང་མེད་པ། མ་གསུངས་པ་མེད་པ། ཐུགས་ནམ་མཁའ་དང་འདྲ་བ་ལ། རྟོགས་པ་འོད་ཟེར་བཞིན་གདལ་བ་ལས། སྣང་བ་ཐམས་ཅད་ནི་ལྷའི་དཀྱིལ་འཁོར། བརྗོད་པ་ཐམས་ཅད་ནི་ཆོས་ཉིད་ཀྱི་<milestone unit="line" n="689.4"/>བརྗོད་པ། གྲགས་པ་ཐམས་ཅད་ནི་སྐྱེ་བ་མེད་པའི་ཀློང་། རི་བོ་རིམཔཨེཡངན་ཐམས་ཅད་ནི་ཐབས་དང་ཤེས་རབ་ཀྱི་རང་བཞིན། དགོངས་པ་ཐམས་ཅད་ནི་མ་སྐྱེས་པའི་ཀློང་དུ་ལྷུན་གྱིས་གྲུབ་པས། བྱང་ཆུབ་སེམས་<milestone unit="line" n="689.5"/>དཔའ་མཐའ་ཡས་པ་ཐམས་ཅད། རྡོ་རྗེ་སེམས་དཔའི་ཆོས་ཀྱི་སྐུར་ལྷུན་གྱིས་གྲུབ་པས། བྱང་ཆུབ་སེམས་དཔའ་རྣམས་ངོ་མཚར་དུ་གྱུར་ནས། བཅོམ་ལྡན་འདས་རྡོ་རྗེ་སེམས་དཔའ་ལ། མགྲིན་གཅིག་ཏུ་འདི་སྐད་<milestone unit="line" n="689.6"/>ཅེས་གསོལ་ཏོ། །ཨེ་མ་ཨ་ལ་ལ། བཅོམ་ལྡན་འདས་འདི་ཅིའི་རྒྱུ། ཅིའི་རྐྱེན། ཅི་ལས་བྱུང་བ་ལགས། ཐུགས་རྗེ་ཆེ་དང་ལྡན་པས་ལུང་བསྟན་དུ་གསོལ། །བདེབརགཤེགསཔསལུང་བསྟན་དུ་གསོལ། །རྡོ་རྗེ་<milestone unit="page" n="690"/><milestone unit="line" n="690.1"/>སེམས་དཔས་བཀའ་སྩལ་པ། འདི་ནི་རྣལ་འབྱོར་གྱི་ཚོགས་ཀྱི་རྒྱུད་དོ། །རྣལ་འབྱོར་གྱི་ཚོགས་ཀྱི་རྒྱུད་ནི་དེ་བཞིན་གཤེགས་པ་རྣམས་ཀྱི་རྐྱེན་ནོ། །རྡོ་རྗེ་སེམས་དཔའ་ཡང་རྣལ་འབྱོར་གྱི་ཚོགས་ཀྱིས་མཆོད་པ་ཕུལ་<milestone unit="line" n="690.2"/>བས་སངས་རྒྱས་པས། དེ་དག་ཐམས་ཅད་ནི་ཚོགས་ཀྱི་མཆོད་པ་ཕུལ་བ་ལས་བྱུང་བའོ། །བྱང་ཆུབ་སེམས་དཔའ་རྣམས་ཀྱིས་གསོལ་པ། ཚོགས་ཞེས་བགྱི་བ་ངེས་ཚིག་ཅི་ལགས། ཚོགས་ཀྱི་དཀྱིལ་འཁོར་ཇི་ལྟར་<milestone unit="line" n="690.3"/>བསྐྱེད། ཚོགས་ཀྱི་སློབ་དཔོན་ཇི་ལྟ་བུ་ལ་བགྱི། ཚོགས་ཀྱི་རྒྱལ་ཚབ་དང་གར་དང་གིང་ཅི་ལྟ་བུ་ལ་བགྱི། ཡུམ་ཇི་ལྟ་བུ་ལ་བགྱི། ཚོགས་ཀྱི་ཡོ་བྱད་ཅི་འཚལ། མཆོད་པ་ཇི་ལྟར་འབུལ། གྲངས་སུ་འཚལ། ཚོགས་ཀྱི་<milestone unit="line" n="690.4"/>འབྲས་བུ་ཅི་ཐོབ་པ་ལགས། ཡུན་ཅི་ཙམ་གྱིས་འགྲུབ། ཕུལ་བའི་ཡོན་ཏན་དང་། མ་ཕུལ་བའི་སྐྱོན་ཅི་མཆིས། བཅོམ་ལྡན་འདས་ཀྱིས་ལུང་བསྟན་དུ་གསོལ། །བདེ་བར་གཤེགས་པས་ལུང་བསྟན་དུ་<milestone unit="line" n="690.5"/>གསོལ། །བཅོམ་ལྡན་འདས་ཀྱིས་བཀའ་སྩལ་པ། ཁྱེད་ལ་སོགས་པ་རྣམས་མོས་ཤིང་ཐོས་པར་འདོད་ན། ཡིད་ལ་ཟུང་ལ་རྣ་བའི་དབང་པོས་ཉོན་ཅིག རྣལ་འབྱོར་གྱི་ཚོགས་རྒྱུད་ཆེན་པོ་འདི། དུས་གསུམ་གྱི་སངས་<milestone unit="line" n="690.6"/>རྒྱས་རྣམས་ཀྱིས་ཀྱང་གསུངས་ལ་ངས་ཀྱང་བཤད་དོ། དེ་ལ་ཚོགས་ཞེས་བྱ་བའི་ངེས་ཚིག་ནི། དོན་དང་མཐུན་པ་ལ་བཀའ་དང་མི་འགལ་ཞིང་གཞུང་བཞིན་བསྒྲུབ་པ་ལ་ཚོགས་པ་ལ་ཚོགས་ཞེས་བྱ་སྟེ། ཉན་ཐོས་<milestone unit="page" n="691"/><milestone unit="line" n="691.1"/>༄༅། །དང་རང་སངས་རྒྱས་དང་དགྲ་བཅོམ་པའི་མིང་ཡང་མེད་པ། ཤིན་ཏུ་རྣལ་འབྱོར་དབང་ཕྱུག་ཆེན་པོ། གསང་སྔགས་རྡོ་རྗེ་ཐེག་པ་ལ་མོས་ཤིང་གཞོལ་བ་དང་། འདི་དག་བཤད་ཅིང་བསྟན་པའི་སྣོད་དུ་<milestone unit="line" n="691.2"/>གྱུར་པ་ཡང་། རྩ་བ་དང་ཡན་ལག་གི་དམ་ཚིག་ལ་གནས་ཤིང་མ་ཉམས་པར་བསྲུང་བ་དང་། རས་གཅོད་དང་གཟུ་ལུམས་མ་ཡིན་པར། ཕྱི་ནང་གི་དབང་རྣམས་ལུང་བཞིན་དུ་ནོད་པ་དང་། རྒྱུད་དང་ཕྱི་ནང་གི་དོན་<milestone unit="line" n="691.3"/>ལ་མོས་ཤིང་མཁས་པའོ། །དེ་མ་གཏོགས་པ་དེ་རྣམས་དང་མི་ལྡན་པ་འཇུངས་པ་དང་། འཆིངས་པ་མ་གྲོལ་བ་དང་། དགོངས་པ་གནད་དུ་མ་ཕེབས་པ་རྣམས་ནི་མ་གཏོགས་སོ། །དེ་ལ་ཚོགས་ཀྱི་དཀྱིལ་འཁོར་<milestone unit="line" n="691.4"/>བསྐྱེད་པ་འདི་སྐད་དོ། །ཆོས་རྣམས་སྟོང་པའི་རང་བཞིན་ལས། ངོ་བོ་ཉིད་ཀྱིས་ཀུན་ཏུ་དག །ལྟ་བའི་ཆོས་ཉིད་ཚིག་ཙམ་མ་ཡིན་པར་རྟོགས་པ་དང་། སྤྱོད་པས་དེ་དང་མི་འགལ་བར་སྤྱོད་པ་དང་། ཕྲིན་ལས་ཀྱིས་<milestone unit="line" n="691.5"/>བབ་ཅོལ་དུ་མི་བྱེད་ཅིང་། གོང་འོག་རིན་པོ་ཆེ་འཕྲེང་བ་བརྒྱུས་པ་ལྟར་མ་ནོར་བ་དང་། བསྒོམ་ཞིང་བསྒྲུབ་པ་ལ་བཞད་གད་དང་གཉིད་དབང་དུ་མི་གཏོང་ཞིང་། དད་དང་བརྩོན་འགྲུས་ཀྱིས་མགོ་ལ་མེ་ཤོར་བ་དང་<milestone unit="line" n="691.6"/>འདྲ་བར་འབད་པ་དང་། རྣལ་འབྱོར་གྱི་དོན་གང་ལ་ཡང་ཤོང་ཡངས་སུ་ཆེ་བ་དང་། རྟོག་པ་དང་འཁུ་འཕྲིགས་མེད་ཅིང་། འཁུ་ལྡོག་དང་ཡ་ག་དང་མཚང་ཚིག་ལ་སོགས་པས་མི་སྨོད་ཅིང་། རྣལ་འབྱོར་གྱིས་མཆོད་<milestone unit="page" n="692"/><milestone unit="line" n="692.1"/>པའི་རྒྱུ་འདོད་པའི་ཡོན་ཏན་ལྔ་ལ་སོགས་པ་གང་ཡང་མ་ཚང་བ་མེད་ཅིང་། ཟུངས་སུ་ཡང་བཟུང་བས་ཐམས་ཅད་ཚང་ཞིང་ཚོགས་པ་ལ་ཚོགས་ཞེས་བྱ་བ་ལས། མ་ཚང་ཞིང་མ་ཚོགས་པ་དང་། མི་མཐུན་ང་་ཚོགས་པ་<milestone unit="line" n="692.2"/>ལ་ཚོགས་ཞེས་བྱ་བའི་ངེས་ཚིག་མེད་དོ། །དེ་ལ་ཚོགས་ཀྱི་སློབ་དཔོན་ནི་ཀུན་གྱིས་བྱ་བ་མ་ཡིན་གྱིས། ལྟ་བ་གཉིས་སུ་མེད་པའི་བྱང་ཆུབ་ཀྱི་སེམས་རྟོགས་པ། སྤྱོད་པ་གསང་བའི་བཀའ་དང་མི་འགལ་<milestone unit="line" n="692.3"/>ཞིང་། ཐབས་ལ་མཁས་པས་སྣོད་མ་ཡིན་པ་དང་། མུ་སྟེགས་དང་འོ་ག་པའི་ཕྱོགས་རྣམས་ཀྱིས་མ་ཚོར་མ་འཕྲིགས་པའི་ཐབས་ལ་མཁས་པར་སྤྱོད་པ་དང་། དབང་རིམ་པས་བརྩེགས་ཏེ། རིགས་པའི་རྒྱལ་པོ་རབ་<milestone unit="line" n="692.4"/>འབྱམས་ཀྱི་དབང་ཐོབ་ནས། དབང་རྒྱུད་དང་། དབང་རྫས་དང་། དབང་རྟགས་དང་། དབང་བསྒྲུབ་དང་། དབང་བསྙེན་། དབང་བསྐུར་བ་ལ་མཁས་པ་དང་། དམ་ཚིག་གཞི་དང་འདྲ་བར་་།ང་ཡངས་དང་། ཐེག་པ་<milestone unit="line" n="692.5"/>ཆེ་ཞིང་སྙིང་ལ་འཆང་སྟེ་བསྲུང་བ་དང་། ཕྲིན་ལས་ཀྱི་སྔགས་དང་ཕྱག་རྒྱ་དང་ཏིང་ངེ་འཛིན་དང་། མ་ནོར་བའི་ཚུལ་དགུ་སྟེ། དགོངས་པའི་ལྷ་ཚུལ་དང་། གར་ཡེ་ཤེས་ཀྱི་ཚུལ་དང་། ཕྱག་རྒྱ་སྐུའི་ཚུལ་དང་། སྔགས་<milestone unit="line" n="692.6"/>གསུང་གི་ཚུལ་དང་། སྙིང་པོ་ཐུགས་ཀྱི་ཚུལ། མཆོད་པ་ཡོན་ཏན་གྱི་ཚུལ། གླུ་ཕྲིན་ལས་ཀྱི་ཚུལ། སྐྱིལ་ཀྲུང་ཞི་བའི་ཚུལ། སྟངས་སྟབས་ཁྲོ་བོའི་ཚུལ་ཏེ། ཚིག་ཏུ་འབྲེལ་པ་དང་། གོང་འོག་མ་འཆོལ་བ་དང་།<milestone unit="page" n="693"/><milestone unit="line" n="693.1"/>༄༅། །དགོངས་པའི་དཀྱིལ་འཁོར་ཆེན་པོར་རྫོགས་པས་འཛིན་པའོ། །དེ་ལ་ཚོགས་ཀྱི་རྒྱལ་ཚབ་ནི། དཔེར་ན་རྒྱལ་པོའི་བཀའ་བསྒོ་བློན་པོས་གསུངས་པ་དང་འདྲའོ། །དགོངས་སྤྱོད་ཀྱི་དོན་ཐ་མི་དད་པ་དེ་<milestone unit="line" n="693.2"/>ཉིད་དང་མཚུངས་པ་ལས། གཞན་འདྲེན་པའི་ཐབས་ལ་མཁས་པ་དང་། སློབ་དཔོན་གྱི་སྐུ་བསྙེལ་བ་དང་། ཐུན་སྤོ་བ་དང་། སྙོམས་པ་ལ་སོགས་པ་ལ་བར་མི་གཅོད་ཅིང་འགྲུབ་པར་བྱ་བ་དང་། སློབ་དཔོན་གྱི་ཞལ་<milestone unit="line" n="693.3"/>ཚབ་ཏུ་ཆོས་བསྟན་པ་ལ་མཁས་པའོ། །ཚོགས་ཀྱི་གར་མ་ནི། ཕྲིན་ལས་རྣམ་བཞི་ལ་སོགས་པ་དང་། མཆོད་པ་དང་བརྡའི་དོན་མཐའ་དག་ལ་མཁས་པ་ལས་མ་གཏོགས་པ། ཁེ་ཤོང་དང་བློས་འདེབས་དང་། མོས་<milestone unit="line" n="693.4"/>པ་ཙམ་དུ་བྱ་བ་མ་ཡིན་ནོ། །ཚེགས་ཀྱི་གིང་ནི། རང་གི་དགོས་ཆེད་མི་ལན་རྣལ་འབྱོར་གྱི་སྤྱི་ཆས་ལ་བརྩོན་པ་དང་། ཞིང་བཅུར་གྱུར་པ་ལ་ཐུགས་རྗེས་སྒྲོལ་ངེས་པ་དང་། དགོངས་པ་དང་ལས་རྒྱུད་དུ་ལྡན་པ་ལས་<milestone unit="line" n="693.5"/>མ་གཏོགས་པ། སྒྲོལ་བ་བཙན་ཐབས་དང་། རང་གང་ལ་དགའ་བ་ལ་མངོན་སྤྱོད་དང་། དྲག་ཤུལ་གྱི་ལས་བརྩམས་པ་མ་ཡིན་ནོ། །ཚོགས་ཀྱི་ཡུམ་ནི། གཙོ་བོའི་དགོངས་པ་བཞིན་དུ་བྱེད་ནུས་པ་དང་། གཞུད་དགུ་<milestone unit="line" n="693.6"/>དང་ལྡན་ཏེ། ཚུལ་ཤེས་པ། ཡ་ཤ་ཆེ་བ། ནོག་ཐུབ་པ། གསང་སྒོ་དམ་པ། དམ་ལ་གནས་པ། དད་པས་མོས་པ། རྟོག་པ་ཆུངབ། མཚན གྱིསབརྒྱན པ། སེམས་བཟང་བ་དང་དགུར་ལྡན་པ་ལསམགཏོགསཔ།<milestone unit="page" n="694"/><milestone unit="line" n="694.1"/>འདོད་མོས་དང་། གཉན་བཙན་དང་། སྨོན་འདྲིད་དང་། མཚན་ངན་དང་། གསང་བ་འཛག་པ་ནི་མ་ཡིན་པའོ། །དེ་ལ་ཚོགས་ཀྱི་ཡོ་བྱད་ནི། སངས་རྒྱས་རྣམས་ལ་ཏ་སྦྲེབས་པ་དང་། སྐྱེམས་པ་དང་། བསེར་བ་དང་<milestone unit="line" n="694.2"/>བསྙུན་མི་མངའ་ཆགས་པ་མི་མངའ་བ་ལགས་ཀྱང་། དཔེར་ན་རྒྱལ་པོ་ཆེན་པོ་ལ་དཀོར་དང་ལོངས་སྤྱོད་ཀྱིས་མི་བྲེལ་མི་ཕོངས་པ་ལ་ཡང་འབངས་ལ་སོགས་པས་དཀོར་དང་ལོངས་སྤྱོད་ཕུལ་ན་འཕྲལ་གྱི་ཕན་པ་<milestone unit="line" n="694.3"/>དང་ཡུན་གྱི་བདེ་བ་དང་། བདག་གི་ཡིད་ལ་དད་པ་རྩོལ་བ་དང་འདྲ་བར་སངས་རྒྱས་རྣམས་ལ་བཞེད་པ་མི་མངའ་ན་ཡང་། ཕྱི་རབས་ཀྱི་རྣལ་འབྱོར་པས་ཚོགས་ཀྱིས་མཆོད་པས་འབྱོར་པ་བསགས། དཀོན་པ་<milestone unit="line" n="694.4"/>བཙལ། མོས་པ་དང་དད་པས་ཕུལ་ན། འདི་དང་ཕ་རོལ་གཉིས་ཀའི་ཕན་པ་དང་བདེ་བ་སྩོལ་བར་མཛད་ཅིང་། ཆོས་ཉིད་ཀྱི་དགའ་བདེ་ཆེན་པོ་ད་ལྟ་ཉིད་དུ་འགྲུབ་པར་སྩོལ་བར་མཛད་པས། དེའི་ཕྱིར་འདོད་པའི་<milestone unit="line" n="694.5"/>ཡོན་ཏན་ལྔ་པོ་གཞུང་བཞིན་དུ་བཤམ་པར་བྱ་སྟེ། གཟུགས་ལ་ཡང་གསུམ་སྟེ། རྒྱན་དང་དབྱིབས་དང་སྣོད་དོ། །རྒྱན་ལ་ཡང་རྣམ་པ་གསུམ་སྟེ། བཀོད་པ་ལྷའི་རྒྱན་དང་། མཛེས་པ་ལུས་ཀྱི་རྒྱན་དང་། གཞལ་ཡས་<milestone unit="line" n="694.6"/>སྤྲུལ་པའི་རྒྱན་ནོ། །དབྱིབས་ལ་ཡང་རྣམ་པ་གསུམ་སྟེ། ལྷའི་ཞལ་ཟས་ཀྱི་དབྱིབས་དང་། མིའི་ཞལ་ཟས་ཀྱི་དབྱིབས་དང་། འབྱུང་བ་རང་སྐྱེས་ཀྱི་དབྱིབས་སོ། །སྣོད་ལ་ཡང་རྣམ་པ་གསུམ་སྟེ། བཟའ་བའི་སྣོད་<milestone unit="page" n="695"/><milestone unit="line" n="695.1"/>༄༅། །དང་། བཅའ་བའི་སྣོད་དང་། བཏུང་བའི་སྣོད་དང་། དྲི་ལ་ཡང་རྣམ་པ་གསུམ་སྟེ། དབང་པོ་ཚིམ་བྱེད་ཀྱི་དྲི་དང་། མདོག་གསལ་རྒྱས་པ་སྨན་གྱི་དྲི་དང་། བཅུད་གསལ་ཡིད་འོང་ཞལ་ཟས་ཀྱི་དྲིའོ། །རོ་<milestone unit="line" n="695.2"/>ལ་ཡང་རྣམ་པ་གསུམ་སྟེ། རང་བཞིན་གྱིས་བརླབས་པ་ལན་ཚྭ་དང་། ཤིང་ཏོག་ལ་སོགས་པ་ཁ་བ་དང་། མངར་བ་དང་། སྒྱུར་བ་དང་། ཚ་བ་དང་། རྩུབ་པ་དང་། བསྐལ་བ་ལ་སོགས་པ་ཕྱིའི་འབྱུང་བ་རང་སྐྱེས་པའི་<milestone unit="line" n="695.3"/>རོ་དང་། འགྲོ་བ་རྣམས་ཀྱིས་བཙལ་བའི། ཕབ་དང་། རུ་མ་དང་། མནན་པ་དང་། འདུས་པ་དང་། བྱིབས་དང་། བྱ་ན་བཙོས་པ་དང་། སྦྱར་བ་དང་། བསྲེགས་པ་དང་། བསིངས་པ་ལ་སོགས་པའི་རོ་དང་། སྔགས་<milestone unit="line" n="695.4"/>དང་ཏིང་ངེ་འཛིན་གྱིས་བྱིན་གྱིས་བརླབས་པའི་རོ་དང་། ཆུང་ངུ་ལས་ཆེན་པོ། ཉུང་ངུ་ལས་མང་པོ། མི་ཞིམ་པ་ལས་ཞིམ་པོ། ལྷའི་རོ་མཆོག་བརྒྱད་དང་ལྡན་པའི་རོའོ། །སྒྲ་ལ་ཡང་རྣམ་པ་གསུམ་སྟེ། ཤེས་པས་ཟིན་<milestone unit="line" n="695.5"/>པའི་སྒྲ་གླུ་དབྱངས་ལ་སོགས་པ་སྙན་ཅིང་ཡིད་དུ་འོང་བའི་སྒྲ་སྣ་ཚོགས་དང་། ཤེས་པས་མ་ཟིན་པའི་སྒྲ་འབྱུང་བ་རང་རྒྱུད་ཀྱི་གྲགས་པའི་སྒྲ་དང་། རྩོལ་བ་དང་བཅས་པའི་སྒྲ་སྐྱེས་བུའི་ལག་པ་དང་རྐན་དང་།<milestone unit="line" n="695.6"/>དབུགས་དང་འདོམས་པའི་སྒྲའོ། །རེག་ལ་ཡང་རྣམ་པ་གསུམ་སྟེ། དྲོ་འཇམ་གོས་ཀྱི་རེག་པ་དང་། དགའ་འཇམ་དགྱེས་པ་ཡུམ་གྱི་རེག་པ་དང་། རྒྱན་གྱིས་སྒེག་པ་ཡུམ་གྱི་རིན་པོ་ཆེའི་ཆས་ཀྱིས་བརྒྱན་པའི་རེག་<milestone unit="page" n="696"/><milestone unit="line" n="696.1"/>པའོ། །དེ་ལྟ་བུ་འདོད་པའི་ཡོན་ཏན་ཐམས་ཅད་ནི། ཚོགས་ཀྱི་ཡོ་བྱད་ཡིན་ནོ། །ཚོགས་ཀྱི་ཡོ་བྱད་མི་འདོད་པའི་ཡོན་ཏན་རྣམ་པ་ལྔའོ། །དེ་དག་ཚང་ཞིང་ཚོགས་ན་ཡང་ལེགས། བརའངདརཚིགཆདསོང དེ་ཅིའི་ཕྱིར་ཞེ་ན།<milestone unit="line" n="696.2"/>མ་གཡོས་པ་ཐམས་ཅད་ཚོགས་ཀྱི་དཀྱིལ་འཁོར་ཆེན་པོ་ཡིན་ནོ། །སངས་རྒྱ༷ས་ཉིད་ཀྱིས་མཆོད་པའི་རྒྱན་དུ་བྱིན་གྱིས་བརླབས་པའོ། །དེ་བས་ཀྱང་ཐམས་ཅད་དུ་ཏིང་ངེ་འཛིན་ལ་གནས་ཤིང་གཉིས་སུ་མེད་པ་ལས།<milestone unit="line" n="696.3"/>རྟོགས་པ་སྨྲ་བསམ་ཡུལ་ལས་འདས། བསྒོམ་པ་དམིགས་སུ་མེད༷་པའོ། །ཨཱོཾ་མ་ཧྭ་ཤཱརྒྱ་ཏྭ་ཙྭ་ན་བཛྲ་སྭ་བྷ་ཝ་ཨུཏྣ་ཀོ྅ཧ༷། དབྱིངས་གཅིག་རང་བཞིན་མི་གཉིས་ཀྱང་། །མ་རིགས་རྨོངས་ལ་བསྟན་པའི་ཕྱིར། །ཁྱབ་<milestone unit="line" n="696.4"/>པའི་སྙིང་རྗེ་ཡོངས་ཀྱིས་འབྱུང་། །དེ་ཚེ་རྗེ་བ་མེད་པར་བསྒོམ། །ཨཱོཾ་དྷརྨ་དྷ་ཏུ་སྭ་བྷ་ཝ་ཨུཏྣ་ཀོ྅ཧ༷། །མཐའ་དབུས་མེད་པའི་བྱང་ཆུབ་སེམས། །ཆོས་རྣམས་ཀུན་གྱི་རྩ་བ་ཡིན། །སེམས་ནི་ཡི་གེའི་རང་བཞིན་རྒྱུ། །ཡི་<milestone unit="line" n="696.5"/>གེ་མཆོག་ཏུ་བསྒོམ་པར་བྱའོ། །ཧུ༷་བཛྲ་ཙིསྟ་ཧུ༷། ཨེ་ཡ༷་མ༷་ལ༷་བ༷་བི་ཤྭ་བི་ཤུདྷི། །མཁའ་དབྱིངས་ནམ་མཁའི་ཀློང་ཡངས་སུ། །འབྱུང་བ་རླུད་གི་སྒྲ་བཅས་ཏེ། །བདུད་རྩིའི་ཆུ་བསྐྱིལ་མྱ་མ་ཀི །གསེར་གྱིས་ས་གཞི་རི་<milestone unit="line" n="696.6"/>རབ་མཛེས། །ཁདོག་ལྔར་བཅས་རིན་ཆེན་ལྔར། །༷་ལས་རིན་ཆེན་གཞལ་ཡས་ཁང་། །ཏྭ་ལའི་བསྐྱེད་ཤིང་ཙོང་ཙོང་སྦྲེལ། །ཡིད་བཞིནརིནཆེནགྲནགསལ། །ལྡ་ལྡིའཇའཚོནསྤྲིནརུམཡང་། །མུ་ཏིག་ཆུན་པོ་<milestone unit="page" n="697"/><milestone unit="line" n="697.1"/>༄༅། །སྣ་ཚོགས་བྲེས། །ཉི་ཟླ་ཐབས་དང་ཤེས་རབ་ཀྱིས། །འཁོད་ཅིང་གསལ་བའི་བྱིན་༷རླབས་ཀྱི། །མ་རིག་མུན་སེལ་ཡེ་ཤེས་སྒྲོན། །གསེར་གྱི་དྲིལ་བུ་གཡེར་ཁ་ལས། །ཐེག་པའི་བྱེ་བྲག་སྣ་ཚོགས་<milestone unit="line" n="697.2"/>སྒྲོགས། །ཕྱི་ནང་མེད་པའི་བཞུགས་གནས་དེར། །ཡངས་དོག་མེད་པའི་དཀྱིལ་འཁོར་བསྐྱེད། །ཨཱོཾ་རྙོ་ན་ཙཀྲ་མཎྜལ་ཧུ༷། །དཀྱིལ་འཁོར་བཞི་བཅུ་རྩ་གཉིས་ནི། །མ་བསྐྱེད་རྫོགས་པའི་ཚུལ་གྱིས་སུ། །རང་རྒྱུད་<milestone unit="line" n="697.3"/>གཞན་དང་མཐུན་པར་བསྐྱེད། །སེམས་དཔའ་སུམ་ཅུ་རྩ་གཉིས་ཀྱང་། །མ་བསྐྱེད་རྫོགས་པའི་ཚུལ་གྱིས་བསྐྱེད། །བཛྲ་སཏྭ་ཧྭ༷། བཛྲ་རྭ་ཛ་ཛ། བཛྲ་རྭ་ག་ཧོ། བཛྲ་སྭ་རྙུ་རྙུ། བཛྲ་རཏྣ་ཏྲ༷། བཛྲ་སྒུརླ་རླ། བཛྲ་ཀེ་ཏུ་སྒྲོ།<milestone unit="line" n="697.4"/>བཛྲ་ཧ་ས་ཧ། བཛྲ་དྷརྨ་སྙི༷༷། བཛྲ་ཙཀྲ་དྷི། བཛྲ་ཏིཀྟ་དྷི༷༷། བཛྲ་བྷ་ཥ་བྷ། བཛྲ་ཀརྨུ་ཀ༷། བཛྲ་རཀྟ་ར༷། བཛྲ་ཡཀྟ་ལྟོ། བཛྲ་སརྙི་བ། ཧུ༷་ཧུ༷་ཧུ༷་ཧུ༷། ཧྲུ༷་ཧྲུ༷་ཏྣ༷་ཧྲུ༷། སྙི་སྙི་སྙི་སྙི། ཨ་ཨ་ཨ་ཨ། སྐུ་བསྐྱེད་གསལ་བཏབ་དབང་<milestone unit="line" n="697.5"/>བསྐུར་ནས། །སྤྱན་འདྲེན་ཆོ་ག་གཞུང་བཞིན་བྱ། །མཆོད་པ་ལ་སོགས་མཆོད་བྱས་ནས། །དེ་ཉིད་ལ་ནི་གནས་བསྒྱུར་ཏེ། ཧེ་རུ་དགུ་དང་ཡུམ་ཆེན་དགུ །གོ་རི་བརྒྱད་དང་ཕྲ་མེན་བརྒྱད། །སྤོར་མ་བརྒྱད་དང་སྒོ་མ་<milestone unit="line" n="697.6"/>བཞི། །དབང་ཕྱུག་ཉི་ཤུ་རྩ་བརྒྱད་དང་། །མཁའ་འགྲོ་སུམ་ཅུ་རྩ་གཉིས་དང་། །ཕོ་ཉ་སུམ་བརྒྱ་དྲུག་ཅུ་དང་། །མ་མོ་བདུན་དང་སྲིང་མོ་བཞི། །རྡོ་རྗེའི་གིང་ཆེན་བཅོ་བརྒྱད་རྣམས། །མ་བསྐྱེད་རྫོགས་པའི་ཚུལ་གྱིས་<milestone unit="page" n="698"/><milestone unit="line" n="698.1"/>སུ། །དཔལ་འབར་ཁྲོ་བོའི་རྒྱུད་བཞིན་བསྐྱེད། །སྐུ་བསྐྱེད་གསལ་བཏབ་དབང་བསྐུར་ནས། །སྤྱན་དྲང་མཆོད་པ་གཞུང་བཞིན་འབུལ། །དེ་དག་འདིར་བཤད་མངས་པའི་ཕྱིར། །གཞན་དང་མཐུན་པར་རྒྱལ་བས་<milestone unit="line" n="698.2"/>གསུངས་། །ཚོགས་རྒྱུད་ཆེན་པོ་ལས། དཀྱིལ་འཁོར་བསྐྱེད་པའི་ལེའུ་སྟེ་དང་པོའོ།། །།དེ་ནས་ཚོགས་ཀྱི་མཆོད་པ་ལ་ཡང་། དོན་རྣམ་པ་གསུམ་སྟེ། ཚོགས་བྱིན་གྱིས་བརླབ་པ་དང་། །ཚོགས་དྲང་བ་དང་།<milestone unit="line" n="698.3"/>ཚོགས་ཀྱི་མཆོད་པ་འབུལ་བའོ། །དེ་ལ་ཚོགས་བྱིན་གྱིས་བརླབ་པ་ནི། དེ་བཞིན་གཤེགས་པ་ཐམས་ཅད་ལ་འཁོར་རྣམ་པ་གཉིས་ཏེ། བསམ་པ་མྱ་ངན་ལས་འདས་ཤིང་། དགོངས་པ་ཆོས་ཉིད་དང་ལྡན་པའི་འཁོར་<milestone unit="line" n="698.4"/>དང་། འཇིག་རྟེན་དབང་དུ་སྡུད་པའི་འཁོར་རོ། །དེ་ལ་དགོངས་པ་ཆོས་ཉིད་དང་ལྡན་པའི་འཁོར་ནི། ཆོས་མཉམ་པ་ཉིད་ལ་བཞུགས་ནས། ཐུགས་རྗེ་དབྲི་བཀོལ་མི་མཛད་པའི་དོན་གྱིས། སེམས་ཅན་ཐམས་ཅད་<milestone unit="line" n="698.5"/>ཀྱི་དོན་ལ་མགོན་དང་། སྐྱབས་དང་དཔུང་གཉེན་མཛད་ཅིང་ཞུགས་པས། དམིགས་པ་ཡོད་ན་བཞེས་སུ་གནང་བ། བྱིན་གྱིས་བརླབས་ཤིང་། དངོས་གྲུབ་སྩོལ་བར་མཛད་པས། བྱིན་གྱིས་བརླབ་མི་དགོས་<milestone unit="line" n="698.6"/>སོ། །འཇིག་རྟེན་དབང་དུ་བསྡུས་པའི་འཁོར་ནི། ཆོས་མཉམ་པ་ལ་བཞུགས་ནས། ཐམས་ཅད་ལ་བྱ་ར་དང་ཚུལ་རྟོག་སྟེ། དམ་ཚིག་བསྲུངས་མ་བསྲུང་བལྟ། དམ་ཚིག་སྲུང་བ་ལ་སྟོངས་གྲོགས་བྱིང་། དམ་ཚིག་མི་<milestone unit="page" n="699"/><milestone unit="line" n="699.1"/>༄༅། །བསྲུང་ཞིང་ཉམས་པ་ལ་ཆད་པས་གཅོད། མནར་མེད་པར་ལྟུང་བར་བྱེད། རྣལ་འབྱོར་གྱི་མཆོད་པ་ལ་ཕུད་ཉམས་མ་ཉམས་དང་། གཙང་སྦྲ་བྱེད་མི་བྱེད་བལྟ། ཕུད་མ་ཉམས་ཤིང་གཙང་སྦྲ་བྱེད་ན།<milestone unit="line" n="699.2"/>ཅི་འདོད་པའི་དངོས་གྲུབ་དང་། གང་བཅོལ་བའི་ལས་བྱེད། ཕུད་ཉམས་ལ་གཙང་སྦྲ་མ་བྱས་ན། དངོས་གྲུབ་ཀྱི་བར་ཆད་བྱེད། ལས་བཅོལ་པ་ལོག་པར་བསྒྲུབ། རྣལ་འབྱོར་བྱིན་གྱིས་བརླབས་མ་བརླབས་དང་།<milestone unit="line" n="699.3"/>དགོངས་པ་དག་མ་དག་བལྟ། བྱིན་གྱིས་བརླབས་ལ་དགོངས་པ་དག་ན། བསྒོ་བ་ཉན་པ་དང་། ལུས་དང་གྲིབ་མ་བཞིན་འཁོར་བ་དང་། འཁོར་དང་རིགས་བསྲུང་བ་དང་། དབང་དང་མཐུ་སྟེར་བ་དང་། གཏོར་<milestone unit="line" n="699.4"/>མ་སྤྱི་བོ་ལ་མངོན་དུ་ཁྱེར་ཏེ། བྲན་སྙིང་ཉེ་བ་བཞིན་ལས་བྱེད་ཅིང་། ལུབུ་ལྡོག་མེད་ལ། རྣལ་འབྱོར་པའི་དགོངས་པ་མ་དག་པས། བྱིན་གྱིས་མ་བརླབས་ན། བར་ཆོད་ཀྱི་གེགས་བྱེད། ཆོ་འཕྲུལ་སྟོན། མཐུ་དབང་<milestone unit="line" n="699.5"/>འཕྲོག ལུབུ་ལྡོག་ཆ། མི་བདེ་བའི་དོན་དང་། སྡུག་བསྔལ་དང་། སྲོག་གི་བར་ཆད་དང་། འཁོར་དང་སྡེ་ལ་གནོད་པས། བྱིན་གྱིས་བརླབ་དགོས་ཏེ། དང་པོ་ཚོགས་ཀྱི་ཞལ་ཟས་ལ་ཕུད་མ་ཉམས་ཤིང་བསགས་ཏེ།<milestone unit="line" n="699.6"/>གཙང་སྦྲ་དང་ལྡན་པར་བསགས་ལ། དྲི་ཆབ་ལ་ཆོས་ཉིད་རྣམ་པར་དག་པའི་སྔགས་དང་། ཕྱག་རྒྱས་བྱིན་གྱིས་བརླབས་པས་བསངས་ལ། དེ་ནས་ཁྲོ་མོ་དབང་ཕྱུག་མའི་སྔགས་ཀྱིས་བྱིན་གྱིས་བརླབས་པ་ནི། ཆུ་<milestone unit="page" n="700"/><milestone unit="line" n="700.1"/>གཙང་མའི་ནང་དུ་ཙསྡོན་དམར་པོ་བརྡར་ཏེ། དེ་ལ་ཡི་གེ་ཧུ༷་ད༷མར་པོ་གཅིག་ཏུ་བསྒོམ། དེ༷་ནས་མ་ཧྭ་ཀྲོ་དྷི་ཤྭ་རྡི་ཞེས་བརྗོད་པས། ཁྲོ་མོ་དབང་ཕྱུག་མ་སྐུ་མདོག་དམར་མོ་ཚོན་གང་བ་ཞིག་ཏུ་གྱུར་པའི་ཐུགས་ཀར་ཡི་<milestone unit="line" n="700.2"/>གེ་ཨཱོཾ་བཀོད་ལ་སྲིན་མཐེབ་ཀྱི་བར་དུ་ཡིག་འབྲུ་བཟུང་སྟེ། ཨཱོཾ་མ་ཧྭ་ཀྲོ་དྷི་ཤྭ་རྡི་ཧཱུཾ་སྙི༷༷ཁྲུ། ཨཱོཾ་སརྦ་དྲ་བྱ༷་ཤོ་དྷ་ཡ་ཧུ༷། ཞེས་བརྒྱ་རྩ་བརྒྱད་བཟླས་པས། ཁྲོ་མོ་དབང་ཕྱུག་མ༷ ་འོད་དུ་ཞུ་ནས། ཚོགས་ཀྱི་ལོངས་སྤྱོད་ཐམས་<milestone unit="line" n="700.3"/>ཅད་མཁའ་དབྱིངས་རྣམ་པར་དག་པར་བྱིན་གྱིས་བརླབས་ཏེ། དེ་ནས་ཚོགས་ཀྱི་ལོངས་སྤྱོད་ལ། ཡི་གེ་ཧུ༷་མཐིང་ག་གཅིག་བཀོད་ལ། དེ་འཕྲོ་ཞིང་འདུས་པ་ལས། ཨཱོཾ་རཏྣ་བྷ་ག་ལ་ཁ༷་ཞེས་བརྗོད་ལ། ལག་པ་ཐལ་<milestone unit="line" n="700.4"/>མོ་སྦྱར་ཏེ་གཏུགས་ལ། ཚོགས་ཀྱི་མཆོད་པ་ཐམས་ཅད་རྒྱ་ཆེ་བ་ནམ་མཁའ་དང་མཉམ་པ། ལྷུན་སྡུག་པ་རི་རབ་དང་མཉམ་པ། གྲངས་མང་བ་སའི་སྐྱེ་འཁྲུངས་དང་མཉམ་པ། གཏིང་ཟབས་པ་རྒྱ་མཚོ་དང་མཉམ་པ་<milestone unit="line" n="700.5"/>མཚུངས་པར་བྱིན་གྱིས་བརླསབ་སོ། །དེ་ནས་ཚོགས་ཀྱི་ཞལ་ཟས་ལ། ཧུ༷་དང་མྱུ༷་ལས་རྡོ་རྗེ་སེམས་དཔའ་ཡབ་ཡུམ་དུ་གྱུར། ཡབ་ཡུམ་གཉིས་སུ་མེད་པའི་མཁའ་ལས། ཞི་ཁྲོའི་དཀྱིལ་འཁོར་བསམ་གྱིས་མི་ཁྱབ་<milestone unit="line" n="700.6"/>པར་འཕྲོས་པས། འཇིག་རྟེན་གྱི་རྣམ་རྟོག་ཐམས་ཅད་བསྲེག་སྤྱད་དུ་བྱས། རྒྱལ་བའི་དཀྱིལ་འཁོར་རབ་འབྱམས་བསམ་གྱིས་མི་ཁྱབ་པ་ལ། དགྱེས་པ་ཆེན་པོའི་མཆོད་པ་ལྷ་ལ་ལྷ་ཐིམ་པའི་ཚུལ་གྱིས་ཕུལ། མཉེས་<milestone unit="page" n="701"/><milestone unit="line" n="701.1"/>༄༅། །པ་ཆེན་པོས་ཆོས་ཉིད་དག་པའི་རྒྱུད་བསྐུལ་ནས། རྒྱལ་བའི་བྱིན་རླབས་དང་། དཔལ་གྱི་ཕམ་ཕབ་ཀྱིས་ཁམས་གསུམ་གྱི་སེམས་ཅན་དང་། ཕྱོགས་བཅུའི་འཇིག་རྟེན་གྱི་ཁམས་ན། རྡོ་རྗེ་སློབ་དཔོན་<milestone unit="line" n="701.2"/>དང་མཆེད་དང་ལྕམ་དྲལ། གསང་སྔགས་ཡོ་ག་རྣམ་གསུམ་གྱི་སྒོར་ཞུགས་ཤིང་། རྣལ་འབྱོར་གྱི་བཀའ་གཞུང་བཞིན་མཛད་པ་ཐམས་ཅད་ལ། འདོད་པའི་ལོངས་སྤྱོད་རྣམ་ལྔ་ཆོས་ཉིད་ཀྱི་རྒྱན་དུ་མཆོད་པ་<milestone unit="line" n="701.3"/>ཕུལ། ཐམས་ཅད་མཉེས་ཤིང་ཚིམ་པ་དང་། །འགྲངས་ཤིང་ངོམས་པར་བྱས། གཡར་དམ་ཉམས་པ་སོར་ཆུད་ནས། ལུས་ངག་ཡིད་གསུམ་གྱི་སྒྲིབ་པ་སྦྱངས། མ་མོ་དང་མཁའ་འགྲོ་ཐམས་ཅད་ལ་ཁྱབ་པས། དམ་<milestone unit="line" n="701.4"/>རྫས་གང་ལ་དད་པས་མཆོད། རང་རང་གི་དམ་ཚིག་བསྲུང་། དཔལ་གྱི་བཀའ་དང་དམ་ལས་མི་འདའ་བར་བྱས། རྣལ་འབྱོར་གྱི་ལས་དང་གཉེར་གཏད་མཐར་ཕྱིན་པར་དམ་ཚིག་མནོས་ཏེ། རྣལ་འབྱོར་གྱི་དགོངས་<milestone unit="line" n="701.5"/>པ་མཐར་ཕྱིན་པར་བྱིན་གྱིས་བརླབ་བོ། །ཚོགས་རྒྱུད་ཆེན་པོ་ལས། བྱིན་གྱིས་བརླབ་པའི་ལེའུ་སྟེ་གཉིས་པའོ།། །།དེ་ནས་ཚོགས་ཀྱི་མཆོད་པ་དྲང་བ་འདི་སྐད་དོ། །རྔ་སྒྲ་ཅང་ཏེའུ་པི་ཝང་དང། གླིང་བུ་དང་ནི་<milestone unit="line" n="701.6"/>ཀརྐོ་ཏ། །བྷརྟེ་ཆ་ལང་སྣ་ཚོགས་དང་། །གླུ་དང་ལེའུ་དང་ཚིག་དང་བཅས། སྙན་པའི་གླུ་དབྱངས་སྣ་ཚོགས་ཀྱི། །སྙན་གྱི་མཆོད་པ་བཞེས་སུ་གསོལ། །རྒྱལ་བའི་ཐུགས་དམ་མཉེས་གྱུར་ཅིག །གར་དང་ཕྱག་རྒྱ་<milestone unit="page" n="702"/><milestone unit="line" n="702.1"/>སྟངས་སྟབས་དང་། །གཟུགས་དང་དབྱིབས་དང་རྫས་དང་བརྟེན། །སྡུག་དང་མཛེས་དང་ཡིད་འོང་ཞིང་། །ཁ་དོག་གསལ་བ་སྣ་ཚོགས་ཀྱི། །སྤྱན་གྱི་མཆོད་པ་བཞེས་སུ་གསོལ། །རྒྱལ་བ་རྒྱ་མཚོའི་ཐུགས་དམ་<milestone unit="line" n="702.2"/>བསྐང་། །དྲི་དང་སྤོས་དང་བདུག་པ་དང་། །བསྲེག་དང་བཙོས་དང་སྦྱར་བ་དང་། །རླངས་པ་དུད་པ་སྣ་ཚོགས་ཀྱི། ཁྲངས་ཀྱི་མཆོད་པ་བཞེས་སུ་གསོལ། །དཀྱིལ་འཁོར་ཐུགས་དམ་བསྐང་གྱུར་ཅིག །བཟའ་དང་<milestone unit="line" n="702.3"/>བཅའ་དང་བ་་བ་དང་། །བཤོས་དང་ཞལ་ཟས་སྣ་ཚོགས་དང། །ཁ་དང་མངར་དང་སྒྱུར་བ་དང་། །ཚ་དང་རྩུབ་དང་ལན་ཚྭའི་རོ། །ལྗགས་ཀྱི་མཆོད་པ་བཞེས་སུ་གསོལ། །སྲས་བཅས་འཁོར་གྱི་ཐུགས་དམ་<milestone unit="line" n="702.4"/>བསྐང་། །ལྷ་དང་མི་ཡི་ན་བཟའ་དང་། །གོས་དང་རྒྱན་དང་ལྷབ་ལྷུབ་དང་། །རིན་ཆེན་དབུ་རྒྱན་ཅོད་པན་དང་། །དཔུང་རྒྱན་དོ་ཤལ་སེ་མོ་དོ། །དར་དཔྱངས་པ་ཏི་ཤམ་བུ་དང་། །སྙན་ཆ་མགུར་ཆུ་བླ་མེད་འདི། །སྐུ་<milestone unit="line" n="702.5"/>ཡི་མཆོད་པ་བཞེས་སུ་གསོལ། །དགའ་ལྡན་ལྷ་ཡི་ལོངས་སྤྱོད་དང་། །འབྱོར་ལྡན་མི་ཡི་ལོངས་སྤྱོད་དང་། །དགོངས་ལྡན་འཕྲུལ་གྱི་ལོངས་སྤྱོད་རྣམས། །དཀྱིལ་འཁོར་ཆེན་པོས་བཞེས་སུ་གསོལ། །འཕགས་<milestone unit="line" n="702.6"/>པའི་ཐུགས་དམ་བསྐང་གྱུར་ཅིག །འབྲུ་ཚིག་དོན་དང་མན་ངག་དང་། །གསལ་དང་གོ་འབྱེད་སྙིང་པོའི་རྒྱུ། །དབང་པོ་ཚིམས་བྱེད་རྒྱལ་བའི་བཀའ། །ཕྱགརྒྱཆེནཔོའིགསུངལྡན་པའི། །ཆོས་ཀྱི་མཆོད་པ་བཞེས་སུ་<milestone unit="page" n="703"/><milestone unit="line" n="703.1"/>༄༅། །གསོལ། །མ་ལུས་ཐུགས་དམ་བསྐང་གྱུར་ཅིག །ཅེས་དྲང་ངོ་། །ཚོགས་རྒྱུ་ཆེན་པོ་ལས། ཚོགས་དྲང་བའི་ལེའུ་སྟེ་གསུམ་པའོ།། །།དེ་ནས་ཚོགས་ཀྱི་མཆོད་པ་ཡང་རྣམ་པ་གསུམ་སྟེ། ཕྱི་གཟུགས་<milestone unit="line" n="703.2"/>ཀྱི་མཆོད་པ་དང་། ནང་སྒྲོལ་བའི་མཆོད་པ་དང་། གསང་བ་ཐབས་དང་ཤེས་རབ་བྱང་ཆུབ་སེམས་ཀྱིས་མཆོད་པའོ། །དེ་ལ་ཕྱི་གཟུགས་ཀྱི་མཆོད་པ་ལ་ཡང་རྣམ་པ་བཅུ་དྲུག་སྟེ། རྣམ་པར་མི་རྟོག་པ་དོན་གྱི་མཆོད་པ་<milestone unit="line" n="703.3"/>དང་། ཏིང་ངེ་འཛིན་གྱི་མཆོད་པ་དང་། གར་གྱི་མཆོད་པ་དང་། ཕྱག་རྒྱའི་མཆོད་པ་དང་། སེམས་དཔའ་བཅུ་དྲུག་གི་མཆོད་པ་དང་། སེམས་མ་བཅུ་དྲུག་གི་མཆོད་པ་དང་། འདོད་པའི་ཡོན་ཏན་རྣམ་པ་ལྔའི་མཆོད་<milestone unit="line" n="703.4"/>པ་དང་། ཀུན་ཏུ་བཟང་པོའི་མཆོད་པ་དང་། བདེ་བ་ཆེན་པོའི་མཆོད་པ་དང་། འདུས་བྱས་རྫས་ཀྱི་མཆོད་པ་དང་། བླ་ན་མེད་པའི་མཆོད་པ་དང་། རྣམ་པར་གྲོལ་བའི་མཆོད་པ་དང་། འཁོར་གསུམ་ཡོངས་སུ་དག་<milestone unit="line" n="703.5"/>པའི་མཆོད་པ་དང་། གཉིས་སུ་མེད་པའི་མཆོད་པ་དང་། མཉམ་པར་བཞག་པའི་མཆོད་པ་དང་། ལྷུན་གྱིས་གྲུབ་པའི་མཆོད་པའོ། །དེ་ལ་རྣམ་པར་མི་རྟོག་པ་དོན་གྱིས་མཆོད་པ་འདི་སྐད་དོ། །ཆོས་ཉིད་སྟོང་པའི་<milestone unit="line" n="703.6"/>རངབཞིནལ། །རྣམརྟོག་མཚན་མར་མི་གནས་ཤིང་། །དབུ་མ་ལ་ཡང་མི་གནས་ཤིང་། །མི་རྟོག་མི་གཡོ་སྐྱོན་བསལ་ཏེ། །གཟུང་འཛིན་གཉིས་ཀ་ལས་འདས་པའི། །མིརྟོགམཆོདཔབཞེསསུགསོལ། ཨཱོཾ་དྷརྨ་ ་<milestone unit="page" n="704"/><milestone unit="line" n="704.1"/>ཏུ་པྱུ་ཛ་སྲུ་ཧྭ་ཞེས་དགོངས་པ་བཟུང་ངོ་། །དེ་ནས་ཏིང་ངེ་འཛིན་གྱི་མཆོད་པ་འདི་སྐད་དོ། །ཕྱོགས་བཅུ་སྟོང་གསུམ་བསམ་མི་ཁྱབ། །རབ་འབྱམས་དཔག་ཏུ་མེད་པ་ན། །ཕྱི་ནང་སྣོད་བཅུད་མ་ལུས་ཀུན། །ཐབས་<milestone unit="line" n="704.2"/>དང་ཤེས་རབ་རང་བཞིན་ལས། །ཕྱག་རྒྱ་ཆེན་པོའི་དཀྱིལ་འཁོར་ཏེ། །རྟོགས་དང་ལྡན་པས་གསལ་བསྒོམས་ནས། །དབྱེར་མེད་ངོ་བོ་ཉིད་མཉམ་ཕྱིར། །དམིགས་པའི་ཏིང་འཛིན་མཆོད་པར་བཞེས། །ཨཱོཾ་ས་མྱ་དྷི་ཙ་<milestone unit="line" n="704.3"/>ཏུ་པྲུ་ཛ་གྲྭ་ཧྭ། ཞེས་དགོངས༷་པས་བརླབ་བོ། །དེ་ནས་གར་གྱིས་མཆོད་པ་འདི་སྐད་དོ། །ཨཱོཾ་གར་གྱི་རྒྱུ་དང་གར་གྱི་ཁུངས། །གར་གྱི་གར་ཐབས་དྲངས་དང་བཅས། །གར་གྱི་གླེང་གཞི་ཡོན་ཏན་གྱིས། །གར་གྱི་<milestone unit="line" n="704.4"/>མཆོད་པ་དབུལ་བར་བྱ། །ཨཱོཾ་དང་པོ་དམ་ཚིག་གར་ལགས་ཏེ། །ནམ་མཁའ་ཀུན་ཀྱང་གར་གྱིས་ཁེངས། །གར་མཁན་ཚུལ་དུ་སངས་རྒྱས་ཤིང་། །གསང་ཆེན་བདེ་བའི་མཆོག་སྟོན་པ། །ངོ་མཚར་ཆེ་ལ་ཕྱག་འཚལ་<milestone unit="line" n="704.5"/>ལོ། །གཡས་ཀྱི་སེ་གོལ་ཏ་ལ་ཧོ། །གཡོན་གྱི་སེ་གོལ་བཤམ་པ་བརྒྱ། །ཏ་ལ་ཀྟམ་རྒྱ་རྩེ་བསྡམས་པ། །འདས་པའི་སངང་་རྒྱས་ཀུན་འདུས་ན། །ཕྱི་ནང་གཞན་ལྟ་སྨོས་ཅི་འཚལ། །སྤྲིན༷་ཕུང་བཞིན་དུ་འཁོར་འདུས་<milestone unit="line" n="704.6"/>ནས། །གཟུགས་དང་སྒྲ་དང་དྲི་དང་རོ། །ལོ་ཙྭ་ན་ལ་སོགས་པ་ལྔས། །དུས་གསུམ་རྒྱལ་བའི་ཐུགས་དམ་བསྐངས་གྱུར་ནས། །རྣལ་འབྱོར་བཅོལ་བའི་ཕྲིན་ལས་གྲུབ་པར་མཛོད། །ཨཱོཾ་མ་ཧྭ་ཤཱརྒྱ་ཏ་ཡོ་ག་བྲ་བ་ནེ<milestone unit="page" n="705"/><milestone unit="line" n="705.1"/>༄༅། །ཨཀྟ་མུ་ས་སྭ་པྲ་བ་སྙེ། སུ་ཀ་ར་སུ་ཀ་ཏན་ཞེས་གར་གྱི་མཆོད་པ་ཕུལ་ནས། གར་འབྱུང་བའི་རྒྱུ་ནི། གཡོན་པས་ཁུ་ཚུར་བཅང་པ་ལས་འབྱུང་ངོ་། །གར་གྱི་གར་དྲང་ཐབས་ནི། སྒྲུབ་ཐབས་སྐུ་<milestone unit="line" n="705.2"/>གསུང་ཐུགས་སུ་འདུས་སོ། །གར་གྱི་ཡོན་ཏན་ནི། གར་བསྒྱུར་ནས་ཕྱག་རྒྱ་བཅང་བའི་ཚེ། །སྐུ་ལྷའི་ཕྱག་རྒྱར་གསལ་བར་བྱས་ནས། དེར་ཡང་གྲོལ་བར་འགྱུར་རོ། །དེ་ནས་ཕྱག་རྒྱའི་མཆོད་པ་འདི་སྐད་དོ། །ཕྱག་<milestone unit="line" n="705.3"/>རྒྱ་བཞུགས་ཚུལ་ལས། སྐུ་ཡི་ཕྱག་རྒྱ་འདའ་བ་མེད། །མི་འགྱུར་ཕྱག་རྒྱའི་མཆོད་པ་ལས། རྒྱལ་བ་མཉེས་ཏེ་དངོས་གྲུབ་སྩོལ། །སེམས་དཔའི་སྐྱིལ་མོ་མཉམ་གཞག་ནས། །གཡོན་པའི་ལག་བརྐྱང་རྐང་སྟེང་<milestone unit="line" n="705.4"/>ན། །གཡས་པ་དེ་སྟེང་མཉམ་གཞག་པ། །ཀུན་བཟང་ཉིད་ཀྱི་ཕྱག་རྒྱ་ཡིན། །ལག་པ་ཐལ་སྦྱར་སོར་བསྣོལ་ནས། །གུང་མོ་རྩེ་སྤྲད་མཐེའུ་ཆུང་བསྒྲེང་། །མཐེ་བོང་གཉིས་ཀྱང་དེ་བཞིན་བསྒྲེང་། །རྡོ་རྗེ་རིགས་ཀྱི་ཕྱག་<milestone unit="line" n="705.5"/>རྒྱ་ཡིན། །སོར་མོ་བཞི་པོ་རྒྱབ་བསྣོལ་ཏེ། །གཅིག་ལ་གཅིག་འཁྱུད་ལུ་གུ་རྒྱུད། །མཐེ་བོང་གཉིས་ཀྱང་མཐིལ་དུ་སྦྱར། །དེ་བཞིན་རིགས་ཀྱི་ཕྱག་རྒྱ་ཡིན། །ཐལ་མོ་ཁོང་སྟོང་སྦྱར་བ་ལས། །མཐེ་བོང་གློར་བཞག་<milestone unit="line" n="705.6"/>མཛུབ་སྦྱར་ཅན། །གུང་མོ་སོར་དྲུག་འོད་ལྟར་བཀྲམ། །རིན་ཆེན་རིགས་ཀྱི་ཕྱག་རྒྱ་ཡིན། །ལག་པ་ཐལ་མོ་དེ་ཉིད་ལས། །སོར་མོ་རྩེ་སྤྲད་དགུ་བྱས་ནས། །པདྨ་ཁ་འབུས་ཚུལ་དུ་བྱས། །པདྨ་རིགས་ཀྱི་ཕྱག་རྒྱ་<milestone unit="page" n="706"/><milestone unit="line" n="706.1"/>ཡིན། །ལག་པ་ཐལ་མོ་དེ་ཉིད་ལས། །སྲིན་ལག་གཉིས་ནི་ནང་དུ་བཀུག །བཞི་པོ་རྩེ་སྤྲད་ཕྱོགས་བཞིར་བགྲད། །ལས་ཀྱི་རིགས་ཀྱི་ཕྱག་རྒྱ་ཡིན། །ཕྱག་རྒྱ་དེ་ཉིད་བཅངས་པ་ལས། །བཞི་པོ་རྩེ་སྤྲད་གྱེན་བསྒྲེངས་<milestone unit="line" n="706.2"/>ནས། །དམ་དུ་བརྩུམས་ཏེ་བསྒྲེངས་པ་ནི། །རིགས་ཀྱི་ཡུམ་ལྔའི་ཕྱག་རྒྱ་ཡིན། །ཐལ་མོ་གཉིས་ནི་མཉམ་སྦྱར་ནས། །སོར་མོ་གཞན་རྣམས་རྒྱབ་ཏུ་བསྣོལ། །ཟུར་ཅན་མྱུ་གུའི་ཡི་ཚུལ། ས་ཡི་སྙིང་པོའི་ཕྱག་རྒྱ་<milestone unit="line" n="706.3"/>ཡིན། །གཡས་པའི་མཐེ་བོང་མཐེའུ་ཆུང་མནན། །སོར་མོ་གསུམ་ཕྱར་རལ་གྲིའི་ཚུལ། །གཡོན་པ་ཤུབས་ལྟར་བྱས་པ་ནི། །ནམ་མཁའི་སྙིང་པོའི་ཕྱག་རྒྱ་ཡིན། །ལག་པ་ཐལ་མོ་སྦྱར་ནས་ཀྱང་། །སོར་མོ་སྤེལ་ཏེ་ཡིད་<milestone unit="line" n="706.4"/>ཙམ་བསྣོལ། །པདྨ་ཁ་རྒྱས་ཚུལ་དུ་བྱས། །སྤྱན་རས་གཟིགས་དབང་ཕྱག་རྒྱ་ཡིན། །གཡས་གཡོན་སོར་བསྣོལ་གུང་མོ་བསྒྲེངས། །མཛུབ་མོ་རྡོ་རྗེའི་རྭ་ལྟར་བཀུག །མཐེ་བོང་གཉིས་ནི་གློར་བཞག་པ། །ཕྱག་ན་རྡོ་<milestone unit="line" n="706.5"/>རྗེའི་ཕྱག་རྒྱ་ཡིན། །གཡས་པ་སྐྱབས་ཀྱི་ཕྱག་རྒྱ་ལས། །གཡོན་པ་མཐེ་བོང་མཛུབ་མོ་སྤྲད། སྙེ་མ་འཛིན་པ་ལྟར་བྱས་པ། །སེམས་དཔའ་ཀུན་བཟང་ཕྱག་རྒྱ་ཡིན། །གཡས་པ་ལག་མཐིལ་ལྟེ་བར་བརྐྱང་། །གཡོན་པ་<milestone unit="line" n="706.6"/>བརླ་ལ་སེ་གོལ་ཚུལ། །པོ་ཏི་འཛིན་པ་ལྟར་བྱས་པ། །སྒྲིབ་པ་རྣམ་སེལ་ཕྱག་རྒྱ་ཡིན། །ལག་པ་གཡས་པ་མཆོག་སྤྱིན་ཚུལ། །གཡོན་པ་བརྐྱངས་ཏེ་ས་གནོན་གྱིས། །ཀླུ་ཤིང་འཛིན་པ་ལྷར་བྱས་པ། །བྱམས་པ་མཆོག་<milestone unit="page" n="707"/><milestone unit="line" n="707.1"/>༄༅། །གི་ཕྱག་རྒྱ་ཡིན། །ལག་པ་གཡས་གཡོན་རྟིང་སྦྱར་ནས། །སོར་མོ་ཕྱིར་བཀྱེད་རྩེ་མོ་དགུག །ཨུཏུལ་ཚུལ་དུ་བྱས་པ་ནི། །འཇམ་དཔལ་གཤོན་ནུའི་ཕྱག་རྒྱ་ཡིན། །ལག་པ་ཁུ་ཚུར་དཀུར་བརྟེན་<milestone unit="line" n="707.2"/>ནས། །འགྱིང་བའི་ཚུལ་དུ་གནས་པ་ལ། །འཛུམ་ཞིང་སྒེག་པས་གཡས་སུ་འདུད། །ལ་སེ་སྒེག་མོའི་ཕྱག་རྒྱ་ཡིན། །ལག་པ་གཡས་གཡོན་མཐེབ་མཛུབ་སྤྲད། །གཡོན་པས་ཕྲེང་བ་འཛིན་པ་ལ། །གཡས་པས་སྨིན་<milestone unit="line" n="707.3"/>མཚམས་འདྲེན་པ་ནི། །མ་ལེ་ཕྲེང་བ་འདྲེན་པའི་ཕྱག་རྒྱ་ཡིན། །གཡོན་པ་རིན་ཆེན་པི་ཝང་ལ སོར་མོས་དེའུ་གནོན་པ་ལས། །གཡས་པ་རྡེབ་པ་ལྟར་བྱས་པ། །དབྱངས་མཁན་མ་ཡི་ཕྱག་རྒྱ་ཡིན། །གཡོན་<milestone unit="line" n="707.4"/>པའི་ཐལ་མོ་བཀན་པ་ལ། །གཡས་པ་སྟེང་དུ་ལྟོ་བསྣོལ་ཏེ། །འཁྲིལ་བའི་ཚུལ་གྱིས་ཕྱག་རྒྱ་ནི། །གར་མཁན་སྐྱོང་མའི་ཕྱག་རྒྱ་ཡིན། །ལག་པ་གཡོན་པའི་གྲུ་མོ་ནས། །གཡས་པས་འདེགས་པ་ལྟར་བྱས་ལ། །གཡོན་<milestone unit="line" n="707.5"/>པ་སྤོས་ཕོར་ཚུལ་དུ་བྱ། དྷ་པེ་ཚིམ་བྱེད་ཕྱག་རྒྱ་ཡིན། །ལག་པ་གཡས་གཡོན་ཐལ་མོ་སྦྱར། །སྙིམས་པ་ཡིད་ཙམ་བཀན་པ་ལས། །འཐོར་བའི་ཐབས་སུ་སྤྱོད་པ་ནི། །པྲརྨྱེ་མེ་ཏོག་འཐོར་བའི་ཕྱག་རྒྱའོ། །ལག་པ་<milestone unit="line" n="707.6"/>གཡས་གཡོན་སྙིམས་པ་ལ༄ས། །མཐེ་ཆུང་གཉིས་ནི་དཀྱིལ་ནསབསྒྲེངས། །གཤིབསཏེགྱེན་དུ་བསྒྲེངས་པ་ནི། །ཞུན་མར་ཨུ་ལོའི་ཕྱག་རྒྱ་ཡིན། །ལག་པ་གཡོན་པ་སྐྱོར་བ་ལས། །གཡས་པའི་མཐེབ་སྲིན་ཕྱག་རྒྱ་<milestone unit="page" n="708"/><milestone unit="line" n="708.1"/>ཡིས། །གཏོར་ཐབས་ཚུལ་དུ་བྱས་པ་ནི། །གན་དྷི་དྲི་ཡི་ཕྱག་རྒྱ་ཡིན། །ལག་པ་ཁུ་ཚུར་བཅངས་ནས་ནི། །དྲི་མགོ་ཕྱག་རྒྱ་ཆེན་པོ་ལས། །བཏེགས་པའི་ཚུལ་དུ་ཕྱར་བ་ནི། །གཤིན་རྗེ་གཤེད་ཀྱི་ཕྱག་རྒྱ་ཡིན། །གཡོན་<milestone unit="line" n="708.2"/>པས་སྡིགས་པའི་མཛུབ་མོ་ལས། །གཡས་པ་རྡོ་རྗེ་བེ་ཅོན་གྱིས། །བརྡེག་པའི་ཐབས་སུ་འདེབས་པ་ནི། །དཔལ་ལྡན་ཆེན་པོའི་ཕྱག་རྒྱ་ཡིན། །རྟ་མགྲིན་དཔལ་ནི་རྟ་ཡི་རྒྱ། །ཡང་ན་གཡོན་པ་ཐོད་ཁྲག་ལས། །གཡས་<milestone unit="line" n="708.3"/>པ་སྦྲུལ་ཞག་སྡོམ་པ་ནི། །ཧ་ཡ་རྒི་ཝའི་ཕྱག་རྒྱ་ཡིན། །ལག་པ་གཡས་གཡོན་བསྣོལ་བ་ལས། །རྡོ་རྗེ་རྒྱ་གྲམ་ཚུལ་དུ་བྱ། །འགྱིང་བའི་ཐབས་སུ་བརྗིད་པ་ནི། །བདུད་རྩི་འཁྱིལ་བའི་ཕྱག་རྒྱ་ཡིན། །མཛུབ་མོ་ལྕགས་<milestone unit="line" n="708.4"/>ཀྱུ་ལྟར་བྱས་པ། །མི་ཕམ་མ་ཡི་ཕྱག་རྒྱ་ཡིན། །ཞགས་པ་བསྡོག་པ་ལྟར་བྱས་པ། །ཁྲོ་གཉེར་མ་ཡི་ཕྱག་རྒྱ་ཡིན། །འཁྱུད་པ་ལྕགས་སྒྲོག་ལྟར་བྱས་པ། །རོ་ལངས་མ་ཡི་ཕྱག་རྒྱ་ཡིན། །དྲིལ་བུ་འཁྲོལ་བ་ལྟར་བྱས་<milestone unit="line" n="708.5"/>པས། །རལ་གྲི་མ་ཡི་ཕྱག་རྒྱ་ཡིན། །པི་ཝང་རྡེབས་པ་ལྟར་བྱས་པས། །ལྷ་ཡི་ཐུབ་པའི་ཕྱག་རྒྱ་ཡིན། །གོ་ཆ་བགོ་བ་ལྟར་བྱས་པས། ལྷ་མིན་ཐུབ་པའི་ཕྱག་རྒྱ་ཡིན། །གསེག་པར་འཛིན་པ་ལྟར་བྱས་པ། །མི་<milestone unit="line" n="708.6"/>མགོན་ཐུབ་པའི་ཕྱག་རྒྱ་ཡིན། །པོ་ཏི་ཆོས་འཆད་ཕྱག་རྒྱ་ནི། །བྱོལ་སོང་ཐུབ་པའི་ཕྱག་རྒྱ་ཡིན། །རིན་ཆེན་སྒྲོམ་བུ་ཁ་འབྱེད་ནི། །ཡི་དྭགས་ཐུབ་པའི་ཕྱག་རྒྱ་ཡིན། །མེ་འབར་ཆུ་བླུག་ལག་གཉིས་ནི། །དམྱལ་<milestone unit="page" n="709"/><milestone unit="line" n="709.1"/>༄༅། །བའི་ཐུབ་པའི་ཕྱག་རྒྱ་ཡིན། །ཕྱག་རྒྱ་མཆོད་པ་སྣ་ཚོགས་ཀྱིས། །དཀྱིལ་འཁོར་ཐུགས་དམ་བསྐང་གྱུར་ཅིག །རྒྱལ་སྲས་མཆོད་པས་མཉེས་གྱུར་ནས། །མཐར་ཕྱིན་དངོས་གྲུབ་སྩལ་དུ་གསོལ། །ཨཱོཾ༷་མུ་<milestone unit="line" n="709.2"/>དྲ་ཙེ་རི་བཱ་ཛ་སྣ་ཧྭ། ཞེས་མ་ནོར་བར་འབུལ། དེ་ནས་སེམས་དཔའ་བཅུ་དྲུག་གི་མཆོད་པ་འདི་སྐད་དོ། །རྡོ་རྗེ་སེམས་དཔའ་བདེ་བ་ཆེ། །རྡོ་རྗེ་རྒྱལ་པོ་དགའ་བ་ཆེ། །རྡོ་རྗེ་ཆགས་པ་འདེབས་པ་ཆེ། །རྡོ་རྗེ་ལེགས་པ་<milestone unit="line" n="709.3"/>བླ་ན་མེད། །རྡོ་རྗེ་རིན་ཆེན་དྲི་མ་མེད། །རྡོ་རྗེ་ཉི་མ་གསལ་བ་ཆེ། །རྡོ་རྗེ་རྒྱལ་མཚན་དགའ་བ་ཆེ། །རྡོ་རྗེ་བཞེད་པ་ཐབས་ཆེན་པོ། །རྡོ་རྗེ་ཆོས་མཆོག་གསུང་བ་ཆེ། །རྡོ་རྗེ་འཁོར་ལོ་ཡིད་བཞིན་བསྐོར། །རྡོ་རྗེ་རྣོན་<milestone unit="line" n="709.4"/>པོ་ཐོགས་པ་མེད། །རྡོ་རྗེ་སྨྲ་བ་གསུང་བ་ཆེ། །རྡོ་རྗེ་ལས་རབ་འདུལ་མཁས་པ། །རྡོ་རྗེ་གནོད་སྤྱིན་གདུང་བ་སེམས། །རྡོ་རྗེ་གོ་ཆ་དཔའ་བོ་སྟེ། །རྡོ་རྗེ་ཁུ་ཚུར་ལེགས་པ་ཆེ། །སེམས་དཔའ་ཆེན་པོ་མཆོད་པ་ཡི། །ཕྱག་<milestone unit="line" n="709.5"/>རྒྱ་ཆེན་པོས་༷མཉེས་གྱུར་ཏེ། །མ་ལུས་དགྱེས་༷ཏེ་ཐུགས་དམ་བསྐང་། །རྩ་བའི༷་སྔགས་བརྗོད་སེམས་དཔའ༷་གཞན་ཡང་མཆོད་དོ། །དེ་ནས་སེམས་མ་བཅུ་དྲུག་གི་མཆོད་པ་འདི་སྐད་དོ། སེམསམ་དྲུགགིསྔགསརྣམས<milestone unit="line" n="709.6"/>དཔྱདདགོད། །ཨཱོཾ་སུ་ར་ཏོ་བཛྲ་མ་ནོད་པ་བཱདྷ། ཨཱོཾ་སུ་ར་ཏོ་བཛྲ་ཀི་ལི་ཀི་ལི་ཧུ༷། ཨཱོཾ་སུ་ར་ཏོ་བཛྲ་སྨེད་ཏ་ཧི༷༷ ཨཱོཾ་སུ་ར་ཏོ་བཛྲ་བྷར་སྙེ་ཧུ༷། བདེ་བ་ཟ་བྱེད་ཡབ་ཡུམ་ཕྱག་རྒྱར་གསལ། །བདེ་བ་རྨོངས་བྱེད་གཉིས་སུ་མེད་<milestone unit="page" n="710"/><milestone unit="line" n="710.1"/>པར་སྤྱོད། །བདེ་བ་རྒྱས་འདེབས་དཀྱིལ་འཁོར་ཕྲིན་ལས་རྫོགས། །བདེ་བ་ཚེ་འཕེལ་སྐྱེ་ཤི་མེད་པའི་ངང་། །ཨཱོཾ༷་ཧེ་མ་ཧྭ་སུ་ར་ཏོ་བྷ་མ་ས་ནི་ཏྲ་ཐུ། ཏྲ་ཐུ། མ་ཧྭ་སུ་ཏ་ཧ་སེ་ཧ་ཧྭ། ཨཱོཾ༷་མ་ཧྭ་སུ་ཏ་ཏ་བཛྲ་གི་ཏི་ཏེ་ཏེ། ཨཱོཾ༷་<milestone unit="line" n="710.2"/>མ་ཧྭ་སུ་ར་ཏ་བ༷ཛྲ་ནིརྟི་ཕེ་པ་ཕེ་པ། རྡོ་རྗེ་སྒེག་མོ་བྱང་ཆུ༷བ་སེམས་ཀྱི་ངང་། །རིན་ཆེན་ད༷པལ་ཕྲེང་གཟུངས་དང་ཏིང་ངེ་འ༷ཛིན། །པདྨ་དབྱངས་མཁན་གསུང་རབ་རྒྱ་མཚོ་སྒྲོགས། །ལས་ཀྱི་གར་མཁན་ཕྲིན་ལས་རྒྱ་<milestone unit="line" n="710.3"/>མཚོས་སྒྲོལ། །ཨཱོཾ་སུ་ར་ཏོ་བཛྲ་མ་དུ་ག་རེ་གུམ་གུམ། ཨཱོཾ་སུ་ར་ཏོ་བཛྲ་མ་ཀེ་ཏང་ཏང་། ཨཱོཾ་སུ་ར་ཏོ་བཛྲ་ཤ་ར་ཏ་ཨ་ཨུ། ཨཱོཾ་སུ་ར་ཏོ་བཛྲ་ཐྲེ་གན་ཏེ་ཧོ་ཧོ། རྡོ་རྗེ་བདུག༷་པ་མ་ནི་བྱང་ཆུབ་སེམས་ཉིད་འདོད་པའི་དང༷་།<milestone unit="line" n="710.4"/>རྡོ་རྗེ་མེ་ཏོག་མ་ནི་དཀྱིལ་འཁོ༷ར་གསལ་བར་འཐོར། །རྡོ་རྗེ༷་མར་མེ་མས་ནི་དཀྱིལ་འཁོར་གསལ་བར་མཐོང་། །རྡོ་རྗེ་དྲི་ཆབ་མས་ནི་བྱང་ཆུབ་སེམས་ཀྱི་ཐིག་ལེ་སྤྲོ། །ཨཱོཾ་སུ་ར་ཏོ་བཛྲ་མ་ཧྭ་རྭ་པེ་སྟི་ཤ་རུ་པེ་ཛ་ཛ ཨཱོཾ་<milestone unit="line" n="710.5"/>སུ་ར་ཏོ་བཛྲ་ཤསྟ་སུ་ཀི་ཧུ༷། ཨཱོཾ་སུ་ར་ཏོ་བཛྲ་གསྡེ་ཧོ་ཧོ། ཨཱོཾ་སུ་ར་ཏོ་བཛྲ་སྤརྙེ། ཐུགས་རྗེའི་ལྕགས་ཀྱུས་ཐུགས་ཀྱི་རྒྱུད་བསྐུལ་ཞིང་། །བྱམས་པའི་ཞགས་པས་གནས་ནས་སྤྱན་དྲངས་ལ། །དགའ་བའི་ཕོ་ཉ་ལྕགས་<milestone unit="line" n="710.6"/>སྒྲོག་གནས་སྤྱོད་ནས། །བདེགཤེགསརྟོགས་བྲལ་མས་ནི་དགྱེས་པ་བསྐྱེད། །ཞེས་ཏིང་ངེ་འཛིན་དང་མཐུན་པར་སྦྱར་རོ། །དེ་ནས་འདོད་པའི་ཡོན་ཏན་རྣམ་པ་ལྔ་ཡིས་མཆོད་པ་འདི་སྐད་དོ། །གཟུགས་ཀྱི་ལྷ་མོའི་<milestone unit="page" n="711"/><milestone unit="line" n="711.1"/>༄༅། །མཆོད་པ་ནི། གཟུགས་མཛེས་གསལ་བའི་མེ་ལོང་བསྣམས། །མཛེས་པའི་གཟུགས་ཀྱི་མཆོད་པ་འབུལ། །སྤྱན་གྱི་མཉེས་པས་དགྱེས་གྱུར་ཅིག །སྒྲ་ཡི་ལྷ་མོའི་མཆོད་པ་ནི། ཕྱག་གཉིས་དབྱངས་སྙན་<milestone unit="line" n="711.2"/>པི་ཝང་བསྣམས། །སྙན་པའི་རོལ་མོའི་མཆོད་པ་འབུལ། །སྙན་གྱི་མཆོད་པས་མཉེས་གྱུར་ཅིག །དྲི་ཡི་ལྷ་མོའི་མཆོད་པ་ནི། །ཕྱག་ན་ཚིམས་བྱེད་སྤོས་ཕོར་བསྣམས། །དྲི་མཆོག་སྣ་ཚོགས་མཆོད་པ་འབུལ། ཁྲངས<milestone unit="line" n="711.3"/>ཀྱི་དགྱེས་པས་མཉེས་གྱུར་ཅིག །རོ་ཡི་ལྷ་མོའི་མཆོད་པ་ནི། །རོ་མཆོག་ཞལ་ཟས་སྣ་ཚོགས་བསྣམས། །བདུད་རྩི་རོ་མཆོག་སྣ་ཚོགས་ཀྱིས། །ལྗགས་ལ་ཕོག་པས་མཉེས་གྱུར་ཅིག །རེག་གི་ལྷ་མོའི་མཆོད་པ་ནི། །ན་<milestone unit="line" n="711.4"/>བཟའ་པརྙི་ལི་ཀ་བསྣམས། །དྲོ་འཇམ་ཚ་བསིལ་རེག་བདེ་བའི། །སྐུ་ལ་གསོལ་བས་མཉེས་གྱུར་ཅིག །ཞེས་སྔགས་དང་ཕྱག་རྒྱ་དང་ལྡན་པས༷་ཀྱང་མཆོད་དོ། །དེ་ནས་ཀུན་ཏུ་བཟང་པོའི་མཆོད་པ་ནི། བདེ་བར་<milestone unit="line" n="711.5"/>གཤེགས་སོ་བཅོམ་ལྡན་འདས། །རྒྱལ་བ་རྒྱ་མཚོའི་ཡེ་ཤེས་ཀྱིས། །སྲིད་པ་རྒྱ་མཚོ་མཐའ་ཡས་ཀུན། །ཀུན་བཟང་མཆོད་སྤྲིན་མཆོག་ཏུ་རོལ། །ཨཱོཾ་ཤི་ས་མརྙ་བྷ་དྲ་སརྦ་ཏ་ཐུ་ག་ཏྭ་སྨྱོ་བི་ཤྭ་མུ་ཀེ་བྷ༷༷སརྦ་ཏཁྲི༷་ཨུདྨ་ཏེ་<milestone unit="line" n="711.6"/>སྤ་ར་ཎ་ཨི་མ༷་ག་ག་ན་ཁ༷་གྲྭ་ཧྭ། ཞེས་ལྟ་བ་ཡངས་པར་བྱའོ། །དེ་ནསབདེབཆེནཔོའིམཆོདཔ་འདི་སྐད་དོ། །བདེ་བ་ཆེན་པོ་དག་ལ་གང་གནས་པ། རྟག་པ་ཆེན་པོ་ལོངས་སྤྱོད་རྫོགས་པའི་སྐུ། །ཁམས་གསུམ་<milestone unit="page" n="712"/><milestone unit="line" n="712.1"/>ལས་འདས་བྱང་ཆུབ་རོལ་པ་ཆེ། །སྟོ༷ན་པས་བཙལ་ཀྱང་རྙེད་པར་ག་ལ་འགྱུར། །ཐིག་ལེ་ཆེན་པོ་ཡེ་ནས་གནས་པ་ལ། །ཡེ་ཤེས་སྙིང་པོ་འདི་ལས་གཞན་མེད་དོ། །འཁོར་བ་མྱ་ངན་སྐྱེ་ཤི་མེད་པའི་དབྱིངས། །བདེ་བ་<milestone unit="line" n="712.2"/>ཆེན་པོའི་ངང་ལ་རྣམ་པར་རོལ། །ཨཱོཾ་ཅི་ལ་བདེ་བས་ཅི་ལ་རོལ། །བདེ་མཆོག་དེ་དང་མི་མཉམ་བདེ། །སྲིད་པ་ཤིན་ཏུ་དག་བྱའི་ཕྱིར། །མི་སྲིད་དབྱིངས་སུ་མཉམ་སྦྱར་ནས། །བཅོམ་ལྡན་རྡོ་རྗེ་སེམས་དཔའ་<milestone unit="line" n="712.3"/>དང་། །དཀྱིལ་འཁོར་རྒྱལ་སྲས་བཅས་པ་ལ། །དམ་ཚིག་མཆོད་པ་འདི་འབུལ་ན། །ནམ་མཁའི་རྡོ་རྗེ་སྩལ་དུ་གསོལ། །སརྦ་ཏ་ཐུ་ག་ཏྭ་ཨསྙེ༷་མ་ཧྭ་སུ་ཁ་པུ་ཛི་ཏེ་ཧོ། །དེ་ནས་འདུས་བྱས་ཀྱི་མཆོད་པ་འདི་སྐད་<milestone unit="line" n="712.4"/>དོ། །རིན་ཆེན་སྣ་ཚོགས་རྒྱན་ལས་གྲུབ་པ་ཡི། །རྒྱལ་མཚན་འཕན་གདུགས་བླ་རེ་ལྷབ་ལྷུབ་དང་། །བདུག་སྤོས་དྲི་ཞིམ་མེ་ཏོག་སིལ་མ་བཀྲམ། །བདུད་རྩིའི་གྲི་དང་སྣང་གསལ་སྒྲོན་མར་བཅས། །ལྷ་དང་མི་ཡི་རོལ་<milestone unit="line" n="712.5"/>མོ་སྣ་ཚོགས་དང་། །གླུ་གར་ཏེའུ་དང་ཚིགས་སུ་བཅད་པས་བསྟོད། །བཟའ་བཏུང་བདུད་རྩིའི་རོ་མཆོག་རྣམ་མང་དང་། །རྒྱལ་སྲིད་རིན་ཆེན་སྣ་བདུན་ལ་སོགས་རྫས། །མཚན་མཆོག་བཙུན་མོ་ཡིད་དུ་འོང་བ་<milestone unit="line" n="712.6"/>ཡང་། །གོས་དང་རྒྱན་དངརིནཆེནརྒྱནགྱིས་མཛེས། །ཐབས་ལྡན་རོལ་པའི་ཚུལ་གྱིས་བཞེས་སུ་གསོལ། །བསོད་ནམས་ཚོགས་ཀྱི་དངོས་གྲུབ་སྩལ་དུ་གསོལ། །དེ་ནས་བླ་ན་མེད་པའི་མཆོད་པ་འབུལ་བ་ནི། །བླ་<milestone unit="page" n="713"/><milestone unit="line" n="713.1"/>༄༅། །མེད་མཆོག་གི་མཆོད་པ་དམ་པ་སྦྱར་བ་འདི། །ཡེ་ཤེས་ལྔ་ཡི་འོད་ཟེར་རྣམ་པར་འཕྲོ། །འདོད་པ་ལྔ་ཡི་ལོངས་སྤྱོད་མཁོ་དགུར་ལྡན། །ནམ་མཁའི་མཐའ་ཀླས་གཏེར་ཆེན་འབྱུང་གྱུར་ཅིག །ཕུང་པོ་བླ་<milestone unit="line" n="713.2"/>མེད་རྒྱལ་བ་ཡེ་ཤེས་ལྔ། །འབྱུང་བ་བླ་མེད་གསང་བའི་ཡུམ་ཆེན་ལྔ། །རྣམ་ཤེས་ཡུལ་དུས་སེམས་དཔའ་སེམས་མ་ལ། །མཆོད་པ་བླ་མེད་དུས་དང་རྒྱན་དུ་འབུལ། །དམྱལ་ཚོགས་མེ་ལྟར་འབར་བ་ཞི་བར་<milestone unit="line" n="713.3"/>མཛོད། །དེ་ནས་རྣམ་པར་གྲོལ་བའི་མཆོད་པ་འདི་སྐད་དོ། །ཕུང་པོ་ཁམས་དང་སྐྱེ་མཆེད་དང་། །ཕྱི་ནང་སྣོད་བཅུད་མ་ལུས་ཀུན། །སངས་རྒྱས་ཞིང་ཡིན་རྣམ་གྲོལ་བའི། །འཛིན་མེད་ཆགས་དང་བྲལ་བ་<milestone unit="line" n="713.4"/>ཡིས། །འཁོར་བའི་ཆོས་ལས་ཀུན་སྒྲོལ་བ། །མྱ་ངན་འདས་པའི་དཀྱིལ་འཁོར་བཀོད། །རྟོག་བྲལ་བག་ཆགས་མེད་པ་ལ། །འདི་ཞེས་མཚོན་པ་མེད་པ་ཡིས། ཁྲེས་རབ་ཤིན་ཏུ་རྣམ་པར་གྲོལ། བློ་ཆེན་པོ་དང་ལྡན་<milestone unit="line" n="713.5"/>པའི་བདག །བྱང་ཆུབ་ཉིད་དེ་རྣམ་གྲོལ་བའི། །ཐབས་ལྡན་གྲོལ་བའི་མཆོད་པ་འབུལ། །གཉིས་མེད་དོན་གྱི་ཚངས་པ་སྩོལ། དེ་ནས་འཁོར་གསུམ་ཡོངས་སུ་དག་པའི་མཆོད་པ་འབུལ་བ་ནི་འདི་སྐད་དོ། །མ་ཆགས་<milestone unit="line" n="713.6"/>པ་ཡང་ཆགས་པ་མེད། །ཆགས་པ་ལ་ཡང་མ་ཆགས་མེད། །བདག་མེད་རྟོགས་པ་མྱ་ངན་འདས། །འཛིན་མེད་དབྱིངས་ལ་ཡེ་ཤེས་རོལ། །རྒྱལ་སྲིད་དང་ནི་རང་གི་ལུས། །འཕགས་པ་རྣམས་ལ་འབུལ་གྱིས་<milestone unit="page" n="714"/><milestone unit="line" n="714.1"/>བཞེས། །བུ་དང་ཆུང་མ་བུ་མོ་དང་། །ནོར་དང་དབྱིག་དང་སྦས་པའི་གཏེར། །བླ་མ་རྣམས་ལ་འབུལ་ལགས་ཀྱིས། གོབ །རྟ་མཆོག་རྒྱན་གྱིས་བརྒྱན་པ་དང་། །དུད་འགྲོ་གླང་ཆེན་ནེ་ཤ་དང་། །འདབ་ཆགས་ལ་<milestone unit="line" n="714.2"/>སོགས་ཐམས་ཅད་ཀྱང་། །འཁོར་བཅས་རབ་འབྱམས་བཞེས་སུ་གསོལ། །སྡུག་བསྔལ་ལ་ཡང་སྡུག་བསྔལ་མེད། །འཁོར་བ་ལ་ཡང་འཁོར་བ་མེད། །མ་ལུས་བཞེས་ཏེ་དགྱེས་མཛོད་ལ། །འཁོར་བའི་ཁྲི་མུན་སྟོངས་<milestone unit="line" n="714.3"/>པར་མཛོད། དེ་ནས་གཉིས་སུ་མེད་པའི་མཆོད་པ་འབུལ་བ་འདི་སྐད་དོ། །རང་བཞིན་དཀྱིལ་འཁོར་སྤྱན་དྲངས་ནས། །གཟུགས་བརྙན་དཀྱིལ་འཁོར་གསལ་བྲིས་ཏེ། །ཏིང་འཛིན་དཀྱིལ་འཁོར་གསལ་བསྒོམས་<milestone unit="line" n="714.4"/>ནས། །བདེ་བར་གཤེགས་ལ་མཆོད་པ་འབུལ་པ་རྣམས། །གཉིས་མེད་དབྱིངས་ཀྱི་སྦྱོར་བ་ལས། །དམ་ཚིག་ཐུགས་དམ་བརྩེར་དགོངས་ཏེ། །གཉིས་སུ་མེད་པར་མཆོད་པ་འབུལ། །འཁོར་བ་དང་ནི་མྱ་ངན་<milestone unit="line" n="714.5"/>འདས། །གཉིས་སུ་འཕགས་པ་ཅང་མི་གསུང་། །དབྱེར་མེད་རང་བཞིན་གཅིག་པའི་ཕྱིར། །གཉིས་མེད་མཆོད་པ་བཞེས་སུ་གསོལ། །ཉོན་མོངས་ལ་སོགས་དུག་ལྔ་རྣམས། །ཐབས་མཁས་རྒྱལ་བའི་དཀྱིལ་འཁོར་<milestone unit="line" n="714.6"/>དེ། །ཐབས་དང་ཤེས་རབ་རོལ་པ་ལས། །གཉིས་མེད་མཆོད་པ་བཞེས་སུ་གསོལ། །མི་མཉམ་འཁོར་བའི་སྡུག་བསྔལ་བསལ་དུ་གསོལ། །དེ་ནས་མཉམ་པར་བཞག་པའི་མཆོད་པ་འབུལ་བ་འདི་སྐད་དོ། །མཉམ་<milestone unit="page" n="715"/><milestone unit="line" n="715.1"/>༄༅། །ཉིད་མི་གཡོ་མཉམ་ཉིད་སངས་རྒྱས་པའི། །ང་རྟོག་མཚན་མའི་སྤྱོད་ཡུལ་ངང་གིས་མེད། །གཟུང་འཛིན་མཚན་མ་ཀུན་ལས་འདས་པ་ཡི། །མཉམ་པ་ཆེན་པོའི་མཆོད་པ་རྣམ་པར་རོལ། །ལོག་རྟོག་སྒྱུ་<milestone unit="line" n="715.2"/>མར་རོལ་པའི་སེམས་ཅན་དང་། །ཡེ་ཤེས་སྒྱུ་མར་སྣང་བའི་སངས་རྒྱས་ཀྱིས། །ཡེ་ཤེས་ལོག་རྟོག་ཁྱད་པར་བསམ་ཡས་ཀྱང་། །སྒྱུ་མ་ཡིན་པས་རང་བཞིན་ཡོངས་ཀྱིས་མཉམ། །མཉམ་པ་ཆེན་པོའི་མཆོད་པ་བཞེས་<milestone unit="line" n="715.3"/>སུ་གསོལ། །རྣམ་པར་རྟོག་མེད་དུས་གསུམ་རྒྱལ་བའི་སྐུ། །ལྔ་ཡི་ཉོན་མོངས་དུག་ལྔ་རང་ཐད་ཀྱང་། །དོན་རྟོགས་གསལ་བའི་སྐྱེས་བུར་གཉིས་སུ་མེད། །མཉམ་པ་ཆེན་པོའི་མཆོད་པ་བཞེས་སུ་གསོལ། །རིག་དང་<milestone unit="line" n="715.4"/>མ་རིག་སྒྱུ་མའི་ཁྱད་པར་ལས། །ལྷུན་གྱིས་གྲུབ་པའི་ངང་ལ་བཙལ་མེད་པས། །གཉིས་མེད་དོན་གྱི་ངང་དུ་གཅིག་པའི་ཕྱིར། །མཉམ་པར་བཞག་པའི་མཆོད་པ་བཞེས་སུ་གསོལ། །དེ་ནས་ལྷུན་གྱིས་གྲུབ་པའི་མཆོད་<milestone unit="line" n="715.5"/>པ་འབུལ་བ་འདི་སྐད་དོ། །ཕུང་པོ་ལྷ་ཡི་དཀྱིལ་འཁོར་དུ། །ཕྱག་རྒྱ་ཆེན་པོར་ལྷུན་གྱིས་གྲུབ། །ལྷ་དང་ལྷ་མོའི་དཀྱིལ་འཁོར་དུ། །ཐམས་ཅད་མ་ལུས་ལྷུན་གྱིས་གྲུབ། །བྲོ་གར་འདུ་འཕྲོ་ལ་སོགས་པ། །འཛུལ་ལམ་<milestone unit="line" n="715.6"/>མཁའ་ལ་འགྲོ་བ་སོགས། །གར་ཡང་ཐོགས་པ་མེད་པ་ཡི། །མཁའ་འགྲོ་ཆེན་པོར་ལྷུན་གྱིས་གྲུབ། །སྒྲ་རུ་གྲགས་པ་ཇི་སྙེད་དང། །ཚིག་དང་ཡི་གེ་ཐམས་ཅད་པ། །གསུང་གི་ཕྱག་རྒྱར་ལྷུན་གྱིས་གྲུབ། །བཟའ་བཏུང་<milestone unit="page" n="716"/><milestone unit="line" n="716.1"/>ལོངས་སྤྱོད་ཐམས་ཅད་ཀུན། །སྐུ་དང་བདུད་རྩིར་ཐམས་ཅད་གྲུབ། །ཆོས་ཉིད་ལྷན་ནེ་ལྷང་ངེར་གསལ། །བདེ་ཆེན་རྒྱལ་པོར་ལྷུན་གྱིས་གྲུབ། །ལྷུན་གྲུབ་མཐར་ཕྱིན་མཆོད་པ་བཞེས། །གྲུབ་པའི་འབྲས་བུ་རྫོགས་<milestone unit="line" n="716.2"/>པར་མཛོད། །ཚོགས་རྒྱུད་ཆེན་པོ་ལས། ཕྱི་གཟུགས་ཀྱི་མཆོད་པའི་ལེའུ་སྟེ་བཞི་པའོ།། །།དེ་ནས་བསྒྲལ་བའི་མཆོད་པ་ལ་ཡང་རྣམ་པ་ལྔ་སྟེ། དང་པོ་བསྒྲལ་བའི་རྒྱུ་དང་། དེའི་དགོངས་པ་དང་། དེའི་ཕྲིན་<milestone unit="line" n="716.3"/>ལས་དང་། ཐུགས་དམ་བསྐུལ་བ་དང་། ཞལ་དུ་བསྟབ་པའོ། །དེ་ལ་དང་པོ་བསྒྲལ་བའི་རྒྱུ་ལ་ཡང་དོན་རྣམ་པ་ལྔ་སྟེ། གང་བསྒྲལ་བ་དང་། གང་གིས་བསྒྲལ་བ་དང་། དོན་ཆེད་ཅིའི་ཕྱིར་བསྒྲལ་བ་དང་། མ་བསྒྲལ་<milestone unit="line" n="716.4"/>བའི་སྐྱོན་ནོ། དེ་ལ་གང་བསྒྲལ་ན་ཞིང་བཅུར་གྱུར་པ་འདི་བསྒྲལ་ཏེ། དཀོན་མཆོག་གསུམ་གྱི་སྐུ་དགྲར་གྱུར་པ་དང་། ངན་པའི་ངང་ཚུལ་ཅན་ལ་སོགས་པ་བཅུ་པོ་དེ་བསྒྲལ་ལོ། །དེ་གང་གིས་བསྒྲལ་ན། ཐབས་ལ་<milestone unit="line" n="716.5"/>མཁས་པའི་སྐྱེས་བུ་ཆེན་པོས་ལྷའི་དཀྱིལ་འཁོར་དང་གཉིས་སུ་མེད་པས་བསྒྲལ་ལོ། །གང་དུ་བསྒྲལ་ན་འོག་མིན་ཆོས་ཀྱི་དབྱིངས་ཀྱི་ཕོ་བྲང་ཡུམ་གྱི་མཁའ་ཀློང་དུ་བསྒྲལ་ལོ། །དགོས་ཆེད་ཅིའི་ཕྱིར་བསྒྲལ་ན། དེ་<milestone unit="line" n="716.6"/>མནར་མེད་པར་ལྟུང་ངེས་པས། དེ་མཐོ་རིས་སུ་འགོད་པའི་ཕྱིར། ཐུགས་རྗེ་ཆེན་པོས་བསྒྲལ་ལོ། །དེ་མ་བསྒྲལ་བའི་སྐྱོན་ནི། རྡོ་རྗེ་ཐེག་པའི་བཀའ་བཅག་ཅིང་། རྣལ་འབྱོར་གྱི་ཆོས་སྤྱོད་ནུབ་ནས། རྒྱལ་ཁམས་<milestone unit="page" n="717"/><milestone unit="line" n="717.1"/>༄༅། །ཡོངས་སུ་ཕུང་བར་འགྱུར་བའི་སྐྱོན་ཡོད་དོ། །དེ་བསྒྲལ་བའི་དགོས་པ་ནི། བདག་ཉིད་ཕྱག་རྒྱ་ཆེན་པོའི་དཀྱིལ་འཁོར་དུ་གསལ་བ༷ར་བྱས་ལ། དཀྱིལ་འཁོར་ཆེན་པོར་དྲངས་ཏེ། འཁོར་བ་ཞེ་གཅོད་<milestone unit="line" n="717.2"/>པའི་རྒྱ་གད་བྱས་ལ། དང་པོ་ཡི་གེ་ར༷་དང་ཡ༷་དང་ཁ༷་གྱིས་བསྲེག་སྦྱངས་ཚུལ་བཞིན་བྱས་ལ། དང་པོ་མཚོན་ཆ་རྣམ་པ་ལྔའི་ཆར་ཕབ་སྟེ། ཙཀྲ་ཨཱོཾ་ཞེས་བརྗོད་ནས། རྡོ་རྗེའི་འཁོར་ལོ་སྤྱི་བོའི་གཙུག་ཏུ་བརྒྱབ་པའི།<milestone unit="line" n="717.3"/>གཏི་མུག་གནས་སུ་དག་པར་བཅོམ། ཙཀྲ་ཧུ༷་ཞེས་བརྗོད་ནས། རྡོ་རྗེ་སྙིང་གར་བརྒྱབ་པས། ཞེ་སྡང་གནས་སུ་དག་པར་བཅོམ། ཙཀྲ་སྲུ་རྒྱུ༷་ཞེས་བརྗོད་ནས། རིན་པོ་ཆེ་ལྟེ་བར་བརྒྱབ་པས་ང་རྒྱལ་གནས་སུ་དག་<milestone unit="line" n="717.4"/>པར་བཅོམ། ཙཀྲ་ཨུ༷་ཞེས་བརྗོད་ནས། པདྨ་ལྕེ་ལ་བརྒྱབ་པས་འདོད་ཆགས་གནས་སུ་དག་པར་བཅོམ། ཙཀྲ་ཧྭ་ཞེས་བརྗོད་ནས། རལ་གྲི་རྐང་པའི་མཐིལ་དུ་བརྒྱབ་པས། ཕྲག་དོག་གནས་སུ་དག་པར་བཅོམ<milestone unit="line" n="717.5"/>རྣམ་པར་ཤེས་པའི་སེམས་ཡི་གེ་ཧུ༷་དུ་བསྒྱུར། ཟླ་བའི་དཀྱིལ་འཁོར་གྱི་སྟེང་དུ་བཞག །འོག་ཏུ་ཡ༷་ལས་རླུད་གི་དཀྱིལ་འཁོར་གྱིས་བཏེགས། ཡབ་ཡུམ་སྦྱོར་བའི་མཚམས་སུ་འཕངས། སྒལ་ཚིགས་གསང་བའི་ཕྱག་<milestone unit="line" n="717.6"/>རྒྱ་བཞི་ལྡན་བསྒོམ་བྱས་ནས། །ཁྱོད་ནི་རྒྱལ་བའི་སྲས་སུ་འགྱུར། །སེམས་ཅན་ཁྱོད་ཀྱི་གསང་བ་ན། །ཡི་གེ་ཏི་གཅིག་གནས་པ་ནི། །དམྱལ་བའི་བཙོ་བསྲེག་གནས་ཡིན་ཏེ། །བཙོ་བསྲེག་གནས་སུ་ཁྱོད་མི་<milestone unit="page" n="718"/><milestone unit="line" n="718.1"/>གཏང་། །ཏི་ཡི་སྟེང་དུ་ཧ་གཅིག་བསྒོམ། །ཏི་ལས་ཧྭ་ལྗང་འོད་ལྡན་པས། །ཆོ་ག་རྣམ་གསུམ་འཕྲོ་འདུ་ལས། །དོན་ཡོད་གྲུབ་པ་རྒྱལ་བའི་སྐུ། །ཕྱག་རྒྱ་ལྔ་དང་ལྡན་པར་བསྒོམ། །རྒྱལ་བའི་སྲས་སུ་སྐྱེ་བར་<milestone unit="line" n="718.2"/>འགྱུར། །བཅོམ་ལྡན་འདས་ཀྱི་ཞལ་ནས་གསུངས། །འདིས་ཀྱང་སྦྱོར་བའི་ལས་མཛོད་ཅིག །གཞན་ཡང་ཕྲིན་ལས་རྣམ་བཞི་དང་། །བརྟུལ་ཞུགས་ཆེན་པོ་མཆོག་རྣམས་ཀྱིས། །སྤོར་དང་སྤར་བའི་ལས་མཛོད་<milestone unit="line" n="718.3"/>ཅིག །དེ་ནས་ཐུགས་དམ་རྒྱུད་བསྐུལ་བ་འདི་སྐད་དོ། །རྡོ་རྗེ་ཁྲོ་རྒྱལ་དཔལ་ཆེན་ཧེ་རུ་ཀ །དྲན་རྟོག་ཁྲོ་ཚུལ་ཞེ་སྡང་མི་མངའ་ཡང་། །གཏུམ་ཁྲོ་གདུག་པ་མ་ལུས་འདུལ་བའི་ཕྱིར། །ཐུགས་རྗེ་ཆེན་པོས་སྒྲོལ་བའི་ཕྲིན་<milestone unit="line" n="718.4"/>ལས་མཛོད། །འབར་བའི་དཀྱིལ་འཁོར་ཀུན་ལ་མཆོད་པ་ནི། །སྒེགམོ་རིན་ཆེན་ཕྲེང་ཐོགས་དབྱངས་དང་གར། །སྤོས་ཀྱི་དྲི་མཆོག་མེ་ཏོག་མར་མེ་དྲི། །ཧུ༷་མཛད་ཧུ༷་ལ་ཧུ༷་སྟེ་བཞེས་སུ་གསོལ། །བཅོམ་ལྡན་དཔལ་<milestone unit="line" n="718.5"/>ཆེན་བཛྲ་ཧེ་རུ་ལ། །བསྒྲལ་བའི་ཞིང་བཅུའི་རྣམ་ཤེས་མཆོད་པ་འབུལ། །རྡོ་རྗེ་རིགས་ཀྱི་ཐུགས་དམ་བསྐང་གྱུར་ནས། །ཐུགས་ཀྱི་དངོས་གྲུབ་སྩལ་དུ་གསོལ། །བཅོམ་ལྡན་དཔལ་ཆེན་བུརྙ་ཧེ་རུ་ལ། །བསྒྲལ་བའི་<milestone unit="line" n="718.6"/>གཟུགས་ཀྱི་ཕུང་པོ་མཆོད་པ་འབུལ། །དེ་བཞིན་རིགས་ཀྱི་ཐུགས་དམ་བསྐང་གྱུར་ནས། །སྐུ་ཡི་དངོས་གྲུབ་སྩལ་དུ་གསོལ། །བཅོམ་ལྡན་དཔལ་ཆེན་རཏྣ་ཧེ་རུ་ལ། །བསྒྲལ་བའི་ཚོར་བའི་ཕུང་པོ་མཆོད་པ་<milestone unit="page" n="719"/><milestone unit="line" n="719.1"/>༄༅། །འབུལ། །རིན་ཆེན་རིགས་ཀྱི་ཐུགས་དམ་བསྐང་གྱུར་ནས། །ཡོན་ཏན་དངོས་གྲུབ་དུས་འདིར་སྩལ་དུ་གསོལ། །བཅོམ་ལྡན་དཔལ་ཆེན་པདྨ་ཧེ་རུ་ལ། །བསྒྲལ་བའི་འདུ་ཤེས་ཕུང་པོ་མཆོད་པ་<milestone unit="line" n="719.2"/>འབུལ། །པདྨ་རིགས་ཀྱི་ཐུགས་དམ་བསྐང་གྱུར་ནས། །གསུང་གི་དངོས་གྲུབ་སྩལ་དུ་གསོལ། །བཅོམ་ལྡན་དཔལ་ཆེན་པདྨ་ཧེ་རུ་ལ། །བསྒྲལ་བའི་འདུ་བྱེད་ཕུང་པོ་མཆོད་པ་འབུལ། །ལས་ཀྱི་རིགས་ཀྱི་ཐུགས་དམ་<milestone unit="line" n="719.3"/>བསྐང་གྱུར་ནས། །ཕྲིན་ལས་དངོས་གྲུབ་དུས་འདིར་སྩལ་དུ་གསོལ། །ཡུམ་ཆེན་ཀྲོ་དྷི་ཤཱ་རྡི་ལ། །བསྒྲལ་བའི་བཀྲག་དང་མདངས་ཀྱི་མཆོད་པ་འབུལ། །རྡོ་རྗེ་དབྱིངས་ཕྱུག་ཐུགས་དམ་བསྐང་གྱུར་ནས། །མཁའ་ལ་<milestone unit="line" n="719.4"/>དབྱིངས་ཕྱུག་དངོས་གྲུབ་སྩལ་དུ་གསོལ། །ཡུམ་ཆེན་བུརྙ་ཀྲོ་དྷི་ཤཱ་རྡི་ལ། །བསྒྲལ་བའི་ཤ་དང་རུས་པའི་མཆོད་པ་འབུལ། །བུརྙ་ཡུམ་ཆེན་ཐུགས་དམ་བསྐང་གྱུར་ནས། །ཡུམ་ཆེན་ཀྲོ་དྷིའི་དངོས་གྲུབ་སྩལ་དུ་<milestone unit="line" n="719.5"/>གསོལ། །ཡུམ་ཆེན་རཏྣ་ཀྲོ་དྷི་ཤྭ་རྡི་ལ། །བསྒྲལ་བའི་ཁྲག་དང་ཆུ་ཡི་མཆོད་པ་འབུལ། །རཏྣ་ཀྲོ་དྷིའི་ཐུགས་དམ་བསྐང་གྱུར་ནས། །རིན་ཆེན་དབྱིངས་ཕྱུག་དངོས་གྲུབ་སྩལ་དུ་གསོལ། །ཡུམ་ཆེན་པདྨ་ཀྲོ་དྷི་ཤྭ་རྡི་<milestone unit="line" n="719.6"/>ལ། །བསྒྲལ་བའི་དྲོད་དང་མེ་ཡི་མཆོད་པ་འབུལ། །པདྨཡུམཆེནཐུགསདམབསྐང་གྱུར་ནས། །པདྨ་དབྱིངས་ཕྱུག་དངོས་གྲུབ་སྩལ་དུ་གསོལ། །ཡུམ་ཆེན་ཀརྨ་ཀྲོ་དྷི་ཤྭ་རྡི་ལ། །བསྒྲལ་བའི་དབུགས་དང་རླུད་གིས་<milestone unit="page" n="720"/><milestone unit="line" n="720.1"/>མཆོད་པ་འབུལ། །ཀརྨ་ཀྲོ་དྷིའི་ཐུགས་དམ་བསྐང་གྱུར་ནས། །ལས་ཀྱི་དབྱིངས་ཕྱུག་དངོས་གྲུབ་སྩལ་དུ་གསོལ། །ཀོ་རི་ལ་སོགས་ཁྲོ་མོ་བརྒྱད་རྣམས་ལ། །བསྒྲལ་བའི་རྣམ་ཤེས་བརྒྱད་ཀྱི་མཆོད་པ་འབུལ། །ཁྲོ་མོ་<milestone unit="line" n="720.2"/>བརྒྱད་ཀྱི་ཐུགས་དམ་བསྐངས་གྱུར་ནས། །སྟོང་པ་བརྒྱད་ཀྱི་དངོས་གྲུབ་སྩལ་དུ་གསོལ། །སེང་ཧ་ལ་སོགས་ཕྲ་མེན་བརྒྱད་རྣམས་ལ། །བསྒྲལ་བའི་དུར་ཁྲོད་བརྒྱད་ཀྱི་མཆོད་པ་འབུལ། །མགོ་བརྙན་བརྒྱད་<milestone unit="line" n="720.3"/>ཀྱི་ཐུགས་དམ་བསྐང་གྱུར་ནས། །གྲུབ་པའི་གནས་བརྒྱད་དངོས་གྲུབ་སྩལ་དུ་གསོལ། །རྟ་གདོང་ལ་སོགས་སྒོ་མ་བཞི་རྣམས་ལ། བསྒྲལ་བའི་ཡན་ལག་བཞི་ཡི་མཆོད་པ་འབུལ། །སྒོ་མ་བཞི་ཡི་ཐུགས་དམ་བསྐང་<milestone unit="line" n="720.4"/>གྱུར་ནས། །ཕྲིན་ལས་བཞི་ཡི་དངོས་གྲུབ་སྩལ་དུ་གསོལ། །དབང་ཕྱུག་ཁྲག་འཐུང་ཉི་ཤུ་བརྒྱད་རྣམས་ལ། །བསྒྲལ་བའི་བསྒྲལ་བའི་སྒལ་ཚིགས་ཉེར་བརྒྱད་མཆོད་པ་འབུལ། །དབང་ཕྱུག་ཉི་ཤུ་བརྒྱད་ཀྱི་ཐུགས་<milestone unit="line" n="720.5"/>དམ་བསྐང་། །བཅོལ་བའི་འབྲས་བུ་མཆིས་པའི་དངོས་གྲུབ་སྩལ་དུ་གསོལ། །མ་བདུན་སྲིང་བཞི་གསང་བའི་ཡུམ་ཆེན་ལ། །བསྒྲལ་བའི་གློ་སྙིང་ཕོ་མཆིན་ནང་རོལ་དང་། །མཁྲིས་པ་མཁལ་མ་ལ་སོགས་<milestone unit="line" n="720.6"/>འབུལ། །ཐུགས་དམ་གཉེན་བསྐང་དངོས་གྲུབ་སྩལ་དུ་གསོལ། །ཕོ་ཉ་སུམ་བརྒྱ་དྲུག་ཅུ་ལ། །བསྒྲལ་བའི་རུས་པ་སུམ་བརྒྱ་དྲུག་ཅུ་རྣམས། །ཕོ་ཉའི་ཚོགས་རྣམས་མཆོད་འབུལ་ཐུགས་དམ་བསྐང་། །ཕོ་ཉ་རྐང་<milestone unit="page" n="721"/><milestone unit="line" n="721.1"/>༄༅། །མགྱོགས་དངོས་གྲུབ་སྩལ་དུ་གསོལ། །རྡོ་རྗེ་གིང་ཆེན་ཀཏརགིང་མཆོག་བཅོ་བརྒྱད་ལ། །བསྒྲལ་བའི་རྩིབ་མ་བཅོ་བརྒྱད་མཆོད་པ་འབུལ། །གིང་ཆེན་ཐུགས་དམ་བསྐང་སྟེ་དངོས་གྲུབ་སྩོལ། །དེ་ནས་<milestone unit="line" n="721.2"/>ཞལ་དུ་བསྟབས་པ་འདི་སྐད་དོ། །བསྟབ་པོ་ཁ་ར༷་ཞལ་ཕྱེས་ཤིང་། །འབར་བ་ཆེན་པོ་ཞལ་ཕྱེས་ཤིག །རྣམ་རྟོག་མ་ལུས་ཞལ་དུ་བསྟབ། །དབུ་དང་ཕྱག་མང་ཞལ་ཕྱེས་ཤིག །དགྲ་བགེགས་མ་ལུས་ཞལ་དུ་<milestone unit="line" n="721.3"/>བསྟབ། །ཞིང་གསོལ་ཆས་བརྒྱད་ཞལ་ཕྱེས་ཤིག །བར་དུ་གཅོད་པ་ཞལ་དུ་བསྟབ། ཁྲ་ཟ་ཁྲག་འཐུང་ཞལ་ཕྱེས་ཤིག །བསྒྲལ་བའི་ཞིང་བཞི་ཞལ་དུ་བསྟབ། །རྔམ་བྱེད་མ་ལུས་ཞལ་ཕྱེས་ཤིག །བདུད་དང་སྲིན་པོ་<milestone unit="line" n="721.4"/>བར་གཅོད་བྱེད་པ་དང་། །རྡོ་རྗེ་སློབ་དཔོན་སྐུ་དགྲ་རྣམས། །མ་ལུས་བཞེས་ཏེ་རོལ་པར་མཛོད། །འབྱུང་པོའི་ཁྲག་ནི་ཆང་བས་ཞིམ། །འདོད་ཆགས་མཆོད་པ་བླ་ན་མེད། །འདོད་ཆགས་མཆོད་པ་བཞེས་སུ་<milestone unit="line" n="721.5"/>གསོལ། །གསུང་གི་དངོས་གྲུབ་སྩལ་དུ་གསོལ། །འབྱུང་པོའི་རུས་པ་མར་བས་ཞིམ། །ཞེ་སྡང་མཆོད་པ་བླ་ན་མེད། །ཞེ་སྡང་མཆོད་པ་འདི་བཞེས་ལ། །ཐུགས་ཀྱི་དངོས་གྲུབ་སྩལ་དུ་གསོལ། །འབྱུང་པོའི་ཤ་ནི་ཟན་<milestone unit="line" n="721.6"/>བས་ཞིམ། །གཏི་མུག་མཆོད་པ་བླ་ན་མེད། །གཏི་མུག་མཆོད་པ་འདི་བཞེས་ལ། །སྐུ་ཡི་དངོས་གྲུབ་སྩལ་དུ་གསོལ། །མ་ཧྭ་རཀྟ་མ་ཧྭ་མྱ༷་ས་མ་ཧྭ་ཀི༷་ནི་རི་ཏི་ཁ་ར༷་ཁུ་ཧི། ཚོགས་རྒྱུད་ཆེན་པོ་རྫོགས་སོ། །དེ་ནས་གསང་<milestone unit="page" n="722"/><milestone unit="line" n="722.1"/>བ་ཐབས་དང་ཤེས་རབ་བྱང་ཆུབ་སེམས་ཀྱི་མཆོད་པ་ལ་ཡང་དོན་རྣམ་པ་ལྔ་སྟེ། །གཟུངས་མ་བྱིན་གྱིས་བརླབ་པ་དང་། །གཉིས་སུ་མེད་པར་སྦྱོར་བ་དང་། །གསང་བའི་མཁའ་ལ་སེམས་ཅན་ཐམས་ཅད་དབང་<milestone unit="line" n="722.2"/>བསྐུར་ཏེ་གནས་སྤར་བ་དང་། དཀྱིལ་འཁོར་གྱི་ལྷ་ལ་བྱང་ཆུབ་སེམས་ཀྱི་མཆོད་པ་འབུལ་བ་དང་། བྱང་ཆུབ་སེམས་རྡོ་རྗེའི་ལྕེ་ཡིས་དངོས་གྲུབ་བླང་བ་དང་ལྔའོ། །དེ་ལ་དང་པོ་གཟུངས་མ་བྱིན་གྱིས་བརླབས་པ་ནི<milestone unit="line" n="722.3"/>གཟུངས་མ་ཉིད་ཡུམ་ཤེས་རབ་ཀྱི་ཕ་རོལ་དུ་ཕྱིན་པའི་རང་བཞིན་དུ། དུས་གསུམ་བདེ་བར་གཤེགས་པའི་བཞུགས་གནས་གཞལ་ཡས་ཁང་དུ་བྱིན་གྱིས་བརླབས་ལ། གསང་བའི་མཁའ་ལ་དཀྱིལ་འཁོར་གྱི་ལྷ་ཚང་<milestone unit="line" n="722.4"/>བར་གསལ་བར་བསྒོམ་པ་དང་། གནས་ལྔར་ཡི་གེ་དཔའ་བོ་འབྲུ་ལྔ་ལས། རིགས་ལྔར་གྱུར་པ་དང་། གསང་བའི་ཡུམ་བཞིའི་བསྐོར་བར་བྱིན་གྱིས་བརླབ་པའོ། །དེ་ནས་གཉིས་སུ་མེད་པར་སྦྱོར་བ་ནི། དང་པོ་སྤྱན་<milestone unit="line" n="722.5"/>གྱིས་བརྡ་ཞིག་མཛད་དེ། འདི་སྐད་བསྐུལ་ལོ། །མཚན་མཆོག་བརྒྱན་པའི་ཡུམ་མཆོག་ཤེས་རབ་སྤྱན། ཤེས་རབ་དོན་གྱི་བརྒྱན་པའི་ཐུགས་དམ་བསྐུལ། མི་དམིགས་སྙིང་རྗེ་ཐམས་ཅད་ཡོངས་ལ་སྙོམས། ཐབས་<milestone unit="line" n="722.6"/>དང་ཤེས་རབ་ཚུལ་ཁྲིམས་ཀྱིས། ས་མ་ཡ་སྟམ་ཞེས་བསྐུལ་བ་དང་། ཡུམ་གྱིས་ཡབ་ལ་འདི་སྐད་ཅེས་བསྐུལ་ལོ། །ཐབས་ལ་མཁས་པའི་འགྲོ་བ་འདྲེན་པའི་གཙོ། །འཁོར་བ་མ་སྤངས་གནས་སུ་དག་པ་ལ།<milestone unit="page" n="723"/><milestone unit="line" n="723.1"/>༄༅། །འཕགས་པ་རྣམས་ལ་དགྱེས་པའི་ཐུགས་དམ་བསྐུལ། བདེ་བ་ཆེན་པོའི་མཆོད་པ་རྒྱན་དུ་གཞེས། ས་མ་ཡ་ཧུ༷་ཞེས་བསྐུལ་བས། ཡབ་ཀྱི་ཕྱག་རྒྱ་ཆེན་པོ་བཞིས་མཉམ་པར་སྦྱར། ཧུ༷་ལས་གསང་བའི་རྡོ་<milestone unit="line" n="723.2"/>རྗེ་རྩེ་ལྔ་པར་བསྒོམ། རྡོ་རྗེའི་རྭ་ལྔ་ལ་རིགས་ལྔའི་སྙིང་པོ་འགོད། ཡུམ་གྱི་མཁའ་པདྨ་འདབ་མ་བརྒྱད་ལ་ཡུམ་གྱི་སྙིང་པོ་འགོད། པྲ་བེ་ཤ་ཕཊ་ཀྱི་སྒོ་ཕྱེས། སུ་ར་ཏོ་སྟུ༷་གྱིས་བསྐུལ་བས། དེ་བཞིན་གཤེགས་<milestone unit="line" n="723.3"/>པ་ཐམས་ཅད་དགྱེས་པ་གཅིག་ཏུ་བལྟས་ཏེ། མཉེས་པ་ཆེན་པོའི་ཐུགས་དམ་བསྐང་། དོན་དབྱིངས་དང་ཡེ་ཤེས། རྟགས་ཐབས་དང་ཤེས་རབ་གཉིས་སུ་མེད་པར་ལྷུན་གྱིས་གྲུབ་བོ། །དེ་ནས་གསང་བའི་མཁའ་ལ་<milestone unit="line" n="723.4"/>སེམས་ཅན་ཐམས་ཅད་གནས་སྤར་ཏེ་དབང་བསྐུར་བ་ནི། ནམ་མཁས་གང་ནས་གང་དུ་ཁྱབ་པར་ཆོས་ཀྱི་དབྱིངས་ཀྱིས་ཀྱང་གང་ནས་གང་དུ་ཁྱབ་པར། ཡུམ་གྱི་མཁའ་ཀློང་རྣམ་པར་དག་པས་ཁྱབ་པས། སྣོད་ཀྱི་<milestone unit="line" n="723.5"/>འཇིག་རྟེན་ཐམས་ཅད་ཡབ་ཡུམ་གྱི་མཁའ་དབྱིངས་རྣམ་པར་དག་པ་གཞལ་ཡས་ཁང་དུ་གྱུར་པའི་ནང་ན། །མཐའ་ཡས་པའི་སེམས་ཅན་ཐམས་ཅད་ཀྱི་སེམས་མེ་མར་རླུད་གིས་མ་བསྐྱོད་པ་ལྟར་གནས་པ་ལ། ཀུན་<milestone unit="line" n="723.6"/>གཞི་ཨའི་རང་བཞིན་དང་། ཡིད་ཧུ༷་གི་རང་བཞིན་དུ་བསྡུ། ཡུམ་གྱི་མཁའ་ལ་གནས་པ་དེ། ཡབ་ཡུམ་འོད་བསྣོལ་མར་གཏིབས་པས། ཨ་དང་ཧུ༷་དང་བྱང་ཆུབ་སེམས་གསུམ་དུ་འདྲེས་པ་ལས། ཐམས་ཅད་རྡོ་རྗེ་<milestone unit="page" n="724"/><milestone unit="line" n="724.1"/>སེམས་དཔའ་ཀུན་ཏུ་བཟང་པོའི་སྲས་སུ་གྱུར་ཏེ། སེམས་ཅན་ཐམས་ཅད་རྒྱལ་བའི་སྲས་སུ་བཞེངས། དཀྱིལ་འཁོར་གྱི་ལྷ་རྣམས་ཀྱིས་ཀྱང་། རྡོ་རྗེ་མིང་གི་དབང་བསྐུར་ཏེ། སངས་རྒྱས་ཀྱི་གདུང་འཛིན་ཅིང་བྱང་<milestone unit="line" n="724.2"/>ཆུབ་སེམས་ཀྱི་དབང་བྱིན་ཏེ་བཞག་གོ །དེ་ནས་དཀྱིལ་འཁོར་གྱི་ལྷ་རྣམས་ལ་བྱང་ཆུབ་སེམས་ཀྱི་མཆོད་པ་འབུལ་བ་ནི། མེ་ལོང་ཡུ་བ་ཅན་གྱི་ནང་དུ་བཞག་ལ། སྲིན་མཐེབ་ཀྱིས་ཕྱག་རྒྱས་གཙོ་བོ་དང་འཁོར་ཡན་<milestone unit="line" n="724.3"/>ལ་མཆོད་པ་ཕུལ་བས། དགྱེས་པ་ཆེན་པོའི་བདུད་རྩིས་མཉེས་ནས། དངོས་གྲུབ་སྩོལ་ཞིང་བྱིན་གྱིས་བརླབས་པར་མཛད་པའོ། །དེ་ནས་བྱང་ཆུབ་ཀྱི་སེམས་ལས་རྡོ་རྗེ་ཚེའི་དངོས་གྲུབ་བླང་བ་ནི། དཀྱིལ་འཁོར་<milestone unit="line" n="724.4"/>ལྷ་ཐམས་ཅད་ཡབ་ཡུམ་གཉིས་སུ་མེད་པར་སྦྱོར་བ་མཛད་པའི་བྱང་ཆུབ་ཀྱི་སེམས་ཀུསྡོ་དཀར་ཙ་རར་ཟག་པས་བདག་གི་བྱང་ཆུབ་ཀྱི་སེམས་དང་འདྲེས་ཏེ། ལྕེ་ལ་བླང་ནས་ཙིསྟ་ལ་ཐིམ་པས་ཡེ་ཤེས་སེམས་དཔའི་<milestone unit="line" n="724.5"/>སྐུ་ཚོན་གང་བར་གྱུར་ཏེ། སྐྱེ་ཤི་མེད་པའི་གཡུང་དྲུང་དུ་གྱུར་ཏོ། །ཚོགས་རྒྱུད་ཆེན་པོ་ལས། ཚོགས་ཀྱི་མཆོད་པ་ཕུལ་བའི་ལེའུ་སྟེ་ལྔ་པའོ།། །།དེ་ནས་ཚོགས་ཀྱི་མཆོད་པའི་གྲངས་ནི། རབ་ཀྱིས་ཉིན་ལན་<milestone unit="line" n="724.6"/>གསུམ་མཚན་ལན་གསུམ་དུ་དབུལ་བར་བྱའོ། །འབྲིང་གིས་དུས་བཞིར་དབུལ་བར་བྱའོ། །ཐམས་མས་ཀྱང་ཉིན་ལན་རེ་མཚན་ལན་རེ་དབུལ་བར་བྱའོ། །དེ་ཅིའི་ཕྱིར་ཞེ་ན་སྤྱད་ཐང་རེ་ཞིག་གྲོལ་ཐང་རེ་དང་། སྨིན་<milestone unit="page" n="725"/><milestone unit="line" n="725.1"/>༄༅། །པའི་མཆོག་རེ་རེ་འགྲུབ་པར་གསུངས་སོ། །དེ་ལ་ཚོགས་ཀྱི་མཆོད་པའི་འབྲས་བུ་ནི། རྒྱུ་མཚན་ཉིད་ཀྱི་ཐེག་པ་ལྟར། དཀའ་བ་ད་ལྟར་སྤྱད་ནས་འབྲས་བུ་ཕྱིས་འོང་དུ་རེ་བ་མ་ཡིན་ཏེ། ཚོགས་ཀྱི་<milestone unit="line" n="725.2"/>འབྲས་བུ་ནི་ཡི་གེ་འཁོར་ལོ་ཚོགས་ཆེན་གྱི་ས་ལ་ས་བཅུ་རིམ་གྱིས་བགྲོད་མི་དགོས་ཏེ། ད་ལྟ་ཉིད་ནས་རིགས་ལྔའི་སངས་རྒྱས་དང་མཉམ་པར་སངས་རྒྱས་པར་འགྱུར་རོ། །དེའི་ཕྱིར་སངས་རྒྱས་རྣམས་ཀྱིས་ཀྱང་<milestone unit="line" n="725.3"/>འདི་སྐད་གསོལ་ཏོ། །ཚོགས་ཀྱི་མཆོད་པའི་འབྲས་བུ་ནི། །ཕུང་པོ་མི་གནས་མྱ་ངན་འདས། །རིག་འཛིན་ས་ལ་བདེ་བར་གནས། །ཕྱོགས་བ་་སངས་རྒྱས་ཀུན་མཉེས་ཏེ། །བྱིན་གྱི་རླབས་ཀྱིས་དབང་བསྐུར་<milestone unit="line" n="725.4"/>ནས། །དངོས་གྲུབ་དམ་པར་སྩོལ་བར་མཛད། །ཆོས་ཀྱི་སྐུ་དང་གཉིས་སུ་མེད། །ཅེས་སངས་རྒྱས་རྣམས་ཀྱིས་གསུངས་སོ། །དེ་ལ་ཚོགས་ཀྱི་མཆོད་པ་འདིས། །ཡུན་ཅི་ཙམ་གྱིས་འགྲུབ་ཅེ་ན། །རབ་ཀྱིས་ཟླ་བ་<milestone unit="line" n="725.5"/>གཅིག་ནས་འགྲུབ། །འབྲིང་གི་ལོ་གཅིག་དག་ནས་འགྲུབ། །ཐ་མ་ལོ་གསུམ་ཚུན་ཆད་དུ། །ཚོགས་ཀྱི་མཆོད་པ་འབུལ་བྱས་ན། །རྡོ་རྗེ་སེམས་དཔའ་ཉིད་དུ་འགྱུར། །སངས་རྒྱས་བྱང་ཆུབ་ཐག་མི་རིང་། །ཞེས་<milestone unit="line" n="725.6"/>གསུངས་སོ། །ཚོགས་ཕུལ་བའི་ཡོན་ཏན་ནི། འཇིག་རྟེན་གྱི་ཁམས་འདིར་ཡང་རྒྱལ་བ་སྲས་དང་བཅས་པའི་ཞལ་མཐོང་བར་འགྱུར་བ་དང་། མ་མོ་དང་མཁའ་འགྲོ་ཐམས་ཅད་སྤྲིན་ཕུང་བཞིན་དུ་གཏིབས་ཏེ། ཅི་<milestone unit="page" n="726"/><milestone unit="line" n="726.1"/>བསྒོ་བའི་བཀའ་ཉན་ཅིང་། དངོས་གྲུབ་ཀྱི་སྟོངས་དང་གྲོགས་བྱེད་པས་མཐུ་དབང་ཕུན་སུམ་ཚོགས་པ་སྦྱིན་ཏེ། ཐམས་ཅད་དུ་བདེ་སྐྱིད་ཕུན་སུམ་ཚོགས་པ་དང་ལྡན་པ་དང་། ལོངས་སྤྱོད་ཐམས་ཅད་འཕེལ་བ་དང་<milestone unit="line" n="726.2"/>འཁོར་ཐམས་ཅད་འདུ་ཞིང་། ནད་དང་དུ༷༷ཁ་མི་འབྱུང་ཞིང་འཇིག་རྟེན་གྱི་ལྷ་མ་སྲིན་ཐམས་ཅད་ཀྱང་མཉེས་ཤིང་བྱིན་ཆེ་བར་མཐོང་བ་དང་། དེ་ལ་གར་གྱི་སྤྱི་གཙུག་ལྟར་ལེན་པ་དང་། སེམས་ཅན་ཐམས་ཅད་ཀྱིས་<milestone unit="line" n="726.3"/>ཀྱང་མིག་གི་འབྲུ་ལྟར་མཐོང་ངོ་། །ཡིད་དུ་འོངས་ཤིང་དགའ་བར་འགྱུར་བ་དང་། འཇིག་རྟེན་ཕྱི་མར་རིག་འཛིན་ཐམས་ཅད་ཀྱིས་མདུན་བསུ་སྟེ། ལྕང་ལོ་ཅན་གྱི་གནས་སུ་ཕྱིན་པར་འགྱུར་རོ། །ཚོགས་མ་ཕུལ་བའི་<milestone unit="line" n="726.4"/>སྐྱོན་ནི། བསྒྲུབས་ཀྱང་དོན་མེད་ཅིང་བདེ་བར་གཤེགས་པ་རྣམས་ཀྱང་ཞལ་འཛུམ་པར་མི་མཛད་ཅིང་། བསོད་ནམས་དང་སྐལ་བའི་སྐལ་བ་ཆུང་སྟེ་དམྱལ་བ་དང་ཡིད་དྭགས་དང་བྱོལ་སོང་གི་གནས་སུ་སྐྱེ་བར་<milestone unit="line" n="726.5"/>འགྱུར་རོ། །ཚོགས་རྒྱུད་ཆེན་པོ་ལས། ཚོགས་ཕུལ་བའི་ཕན་ཡོན་དང་མ་ཕུལ་བའི་སྐྱོན་བསྟན་པའི་ལེའུ་སྟེ་དྲུག་པའོ།། །།རྣལ་འབྱོར་གྱི་ཚོགས་རྒྱུད་ཆེན་པོ་རྫོགས་སོ། །<milestone unit="missing" rend="page" n="tbocrtifs/ngb_vol11/out_0728.tif"/></p></div1>
        </body>
    </text>
</TEI.2>