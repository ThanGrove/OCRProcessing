<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0352-text.xml">
    <teiHeader lang="tib">
        <fileDesc>
            <titleStmt>
                <title><!--ma mo lam rgyud lung zhes bya ba/-->མ་མོ་ལམ་རྒྱུད་ལུང་ཞེས་བྱ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0352-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=211.6; end=260.4--><milestone unit="line" n="211.6"/>༄༅། །རྒྱ་གར་སྐད་དུ། མ་མ་ཏན་ཏྲ་ཙེ་ཏྭ་མརྒེ་ནཱ་མ། བོད་སྐད་དུ། མ་མོ་ལམ་རྒྱུད་ལུང་ཞེས་བྱ་བ། ཡུམ་མུ་ཁ་ལེ་ལ་ཕྱག་འཚལ་ལོ། །འདི་སྐད་བདག་གིས་ཐོསཔའིདུསགཅིགན། བཅོམ་ལྡན་འདསདེབཞིན་<milestone unit="page" n="212"/><milestone unit="line" n="212.1"/>གཤེགས་པ་ཐམས་ཅད་ཀྱི་སྐུ་དང་གསུང་དང་། ཐུགས་རྡོ་རྗེ་བཙུན་མོའི་བྷ་ག་ལ་བཞུགས་ཏེ། དེའི་ཚེ་ནམ་མཁའ་ལས་སྒྲ་ཆེན་པོ་སྣ་ཚོགས་པ་དང་གཟུགས་སྣ་ཚོགས་པ་བྱུང་སྟེ། འཇིག་རྟེན་གྱི་མུ་ཁ་ལེ་ལ་སོགས་པ་<milestone unit="line" n="212.2"/>ལས་ལ་གནས་པའི་མཁའ་འགྲོ་མའི་ཚོགས་ཐམས་ཅད་དང་། རིག་པ་ཏིང་ངེ་འཛིན་གྱི་མུ་ཁ་ལེ་ལ་སོགས་པའི་རྩ་ལ་གནས་པའི་མཁའ་འགྲོ་མ་ཐམས་ཅད་དང་། ཡེ་ཤེས་ཀྱི་མུ་ཁ་ལེ་ལ་སོགས་པའི་འབྲས་བུ་ལ་<milestone unit="line" n="212.3"/>གནས་པའི་མཁའ་འགྲོ་མ་ཐམས་ཅད་དང་། འཕགས་པ་སྤྱན་རས་གཟིགས་ལ་བྱང་ཆུབ་སེམས་དཔའ་ཐམས་ཅད་དང་། ཀུན་དགའ་བོ་ལ་སོགས་པ་ཉན་ཐོས་དང་རང་རྒྱལ་བ་ཐམས་ཅད་དང་། མི་མཇེད་ཀྱི་བདག་<milestone unit="line" n="212.4"/>པོ་ཚངས་པ་དང་། ལྷ་རྣམས་ཀྱི་དབང་པོ་བརྒྱ་བྱིན་ལ་སོགས་ཏེ་ལྷ་ཐམས་ཅད་དང་། སྒྲ་གཅན་ལ་སོགས་ལྷ་མ་ཡིན་ཐམས་ཅད་དང་། ཉི་མ་ལ་སོགས་པ་གཟའ་ཐམས་ཅད་དང་། སྨིན་དྲུག་ལ་སོགས་པ་<milestone unit="line" n="212.5"/>སྐར་མ་ཐམས་ཅད་དང་། ཧ་རི་ཀ་སོགས་ཏེ་གནོད་སྤྱིན་ཐམས་ཅད་དང་། ལང་ཀ་མགྲིན་བཅུ་ལ་སོགས་ཏེ་སྲིན་པོ་ཐམས་ཅད་དང་། གཞན་ཡང་ལྷ་མ་སྲིན་སྡེ་བརྒྱད་དང་། ལྷ་འདྲེས་གཉན་བཅུ་ལས་ཀྱི་རྫུ་འཕྲུལ་<milestone unit="line" n="212.6"/>གྱི་མཐུ་དང་ལྡན་པ་ཐམས་ཅད་སྒྲ་དང་གཟུགས་དེས་བསྐུལ་ནས་ཡུམ་ཆེན་མོ་མུ་ཁ་ལེ་དང་། ཡབ་མངོན་རྫོགས་ལྷའི་ཐད་དུ་འདུས་པར་གྱུར་ཏོ། །དེ་ནས་འཇིག་རྟེན་པ་ཀུན་གྱི་ཡབ་དང་ཡུམ་གྱི་སྐུ་མདོག་<milestone unit="page" n="213"/><milestone unit="line" n="213.1"/>༄༅། །དང་རྒྱན་ལ་སོགས་པ་དེ་དག་གིས་འཇིགས་ཤིང་སྐྲག་སྟེ་འདར་ཞིང་དངངས་བཞིན་དུ་འཁོད་དོ། །ལྷ་དང་བྱང་ཆུབ་སེམས་དཔའ་རྣམས་ནི། ཡབ་དང་ཡུམ་ལ་ངོ་མཚར་ཆེར་སྐྱེས་ཏེ། ལྷ་ལ་སོགས་པའི་<milestone unit="line" n="213.2"/>མཆོད་པ་སྣ་ཚོགས་པས་མཆོད་དེ། ཀུན་གྱིས་བསྐོར་བ་ལན་གསུམ་བྱས་ནས་གནས་སོ། །དེ་ནས་ཡང་ནམ་མཁའ་ལས་སེམས་ཅན་མ་མོ་འདུལ་བ་སྤྱི་མཐུན་གྱི་སྨོན་ལམ་དང་། ལས་དང་ཏ་ཐུ་ག་ཏའི་ཐུགས་རྗེའི་<milestone unit="line" n="213.3"/>སྤྲུལ་པའི་ངང་ཉིད་ཀྱིས་སྒྲ་ཆེན་པོ་སྣ་ཚོགས་བྱུང་ནས། ཡབ་མངོན་རྫོགས་ལྷ་ཡི་རྒྱལ་པོ་བསྐུལ་ལོ། །དེའི་ཚེ་འཇིག་རྟེན་འདིར་ཡངས་ཆེར་གཡོས་ཏེ་སེམས་ཅན་ལོང་བས་གཟུགས་མཐོང་བ་ལ་སོགས་བཀྲ་ཤིས་པ་<milestone unit="line" n="213.4"/>སྣ་ཚོགས་ཀྱང་བྱུང་ངོ་། །དེ་ནས་ཡབ་ཀྱིས་ཡུམ་ལ་སེམས་ཅན་གྱི་དུག་གསུམ་རྣམ་པར་སྦྱར་བ་ཞེས་བྱ་བའི་བསྐོར་བ་ལན་གསུམ་བྱས་ཏེ། ཧ་ཧ་དང་ཧེ་ཧེ་ལ་སོགས་པའི་རོལ་པའི་གསུང་དང་ཡུམ་ཆེན་མོ་མུ་ཁ་ལེ་<milestone unit="line" n="213.5"/>ལ་གསོལ་པ། མ་མོས་འདུལ་བའི་སེམས་ཅན་ལ། །མ་མོའི་སྲིད་པ་བཀའ་སྩལ་ན། །མ་མོས་འདུལ་བའི་སེམས་ཅན་ལ། །མ་མོ་བགྲོད་པའི་ལམ་དང་ཡང་། །དེ་བཞིན་མ་མོ་བརྟེན་པ་ཡིས། །མ་མོ་ཐོབ་པའི་<milestone unit="line" n="213.6"/>འབྲས་བུ་དང་། །ས་དང་ལམ་དང་འབྲས་བུ་ཡིན། །རྟགས་དང་ཚད་དང་ངོ་བོ་དང་། །དེ་ཡིས་སྤང་བའི་རྣམ་རྟོག་དང་། །དེ་ལ་བར་དུ་གཅོད་པའི་བདུད། །མ་མོ་ལ་འཇུག་གང་ཟག་དང་། །འདི་རྣམས་ཁྱོད་ཀྱིས་<milestone unit="page" n="214"/><milestone unit="line" n="214.1"/>བཤད་དུ་གསོལ། །དེ་ནས་ཡུམ་ཆེན་མོས་གནས་དེར་འདུས་པའི་འཁོར་དེ་དག་ལ་འདི་སྐད་ཅེས་གསུངས་སོ། །གསང་བ་ལས་ཀྱང་ཆེར་གསང་ཤིན་ཏུ་གསང་བའི་ཡང་གསང་བ། ཟབ་པ་རབ་ཏུ་ཟབ་པ་ཀུན་ཏུ་ཟབ་<milestone unit="line" n="214.2"/>པ་ཟབ་པའི་ཡང་ཟབ་པ། ཕྲ་བ་ཀུན་ཏུ་ཕྲ་བ། ཀུན་ནས་ཕྲ་བའི་ཡང་ཕྲ་བ་དང་། གྲོལ་བ་ཡེ་ནས་གྲོལ་བ། ངེས་པར་གྲོལ་བའི་ཡང་གྲོལ་བ་སྟེ། གསང་སྔགས་མ་མོའི་དབང་བཞིན་དང་། བཅུ་དྲུག་གི་རང་བཞིན་གྱི་<milestone unit="line" n="214.3"/>མ་མོ་བཞི་དང་། བཅུ་དྲུག་ལ་སོགས་པ་དང་། ང་ཡིས་བཤད་ཀྱི་ལེགས་པར་ཉོན་ལ་ཡིད་ལ་ཟུང་ཞིག གལ་ཏེ་ངས་གསང་སྔགས་མ་མོ་བཤད་དམ་ཤེས་སམ། ལེ་ལོ་འམ་གྲགས་པའམ། སྙོམས་ལས་ལ་སོགས་པས་<milestone unit="line" n="214.4"/>ཚུལམ་ཡིན་པར་བཤད་ན་མཁའ་འགྲོ་ཁྲོས་པའི་བར་ཆོད་ཅེས་བྱ་སྟེ། ང་ཡི་མགོ་ཚལ་པ་བརྒྱ་དང་སྙིང་དུམ་བུ་སྟོང་དང་། ལྕེ་དུས་ཀྱི་མེས་ཚིག་སྟེ་ཤི་ནས་ན་རག་ཏུ་འཚེད་པར་འགྱུར་ལ། དེ་བཞིན་དུ་ཁྱད་ཀྱང་ངའི་<milestone unit="line" n="214.5"/>བཀའ་གནང་པ་ཐོབ་པར་བྱ་བའི་ཕྱིར་བིཌརུ་ལ་སོགས་པའི་མེ་ཏོག་དབུལ་བ་དང་། བསོད་ནམས་དང་ཡེ་ཤེས་ཀྱི་ཚོགས་བསག་པའི་ཕྱིར་གླེང་གཞི་དང་། གཞུང་དང་། རྗེས་སུ་ཡི་རང་བའི་ཚོགས་ཀྱི་འཁོར་ལོ་<milestone unit="line" n="214.6"/>བསྐོར་བ་དང་བར་གཅོད་ཉེར་བར་ཞི་བ་དང་། གནས་སྐབས་ཀྱི་དམ་ཚིག་ཉམས་པ་བསྐང་བའི་ཕྱིར། གཏོར་མ་དང་མཎྜལ་ཚུལ་བཞིན་དུབྱས་ཏེ་ལུས་ཙོག་པུར་འདུག་ནས། སེམས་མ་ཡེངས་པར་རྣ་བ་གཏད་དེ།<milestone unit="page" n="215"/><milestone unit="line" n="215.1"/>༄༅། །ངག་བསྒྲིམས་ཏེ་ཉོན་ལ། དེ་ལྟར་མཉན་ཞིང་གོ་བས་དགའ་བ་དང་སྒྲུབ་པ་ལྷུར་བྱས་ན་དངོས་གྲུབ་ཐམས་ཅད་འབྱུང་བར་ངེས་པའོ། །ཁྱོད་ཀྱིས་དེ་ལྟར་མ་བྱས་ན་གོང་གི་མཁའ་འགྲོ་ཁྲོས་པའི་ཆད་པས་<milestone unit="line" n="215.2"/>མགོ་ཚལ་པ་བརྒྱ་དང་། སྙིང་དུམ་བུ་སྟོང་དང་། ལུས་སེམས་གཞན་དུས་ཀྱི་མེས་ཚིག་སྟེ་ན་རག་ཏུ་སྲེག་པརའགྱུར་རོ་ཞེས་གསུངས་ནས། ཐམས་ཅད་སྣོད་དུ་རུང་བ་ཞེས་བྱ་བའི་དབང་བསྐུར་ནས། ལམ་རྣམ་<milestone unit="line" n="215.3"/>པར་དབྱེ་བ་ཞེས་བྱ་བའི་ཏིང་ངེ་འཛིནལ་སྙོམས་པར་བཞུགས་སོ། །དེ་ནས་ཏིང་ངེ་འཛིན་དེའི་མཐུས་ལམ་དབུའི་གཙུག་ནས། མ་མོའི་ལུས་ཀྱི་དབང་གི་ལམ་རྣམ་པར་སྤྱོད་པ་ཞེས་བྱ་བའི་སྒྲ་དང་འོདཟེར་དཀར་པོ་<milestone unit="line" n="215.4"/>བྱུང་ངོ་། །དེ་བཞིན་དུ་མགྲིན་པའི་གླིང་བུ་གསེརགྱི་བུམ་པ་ལས་ངག་གི་དབང་གི་ལམ་རྣམ་པར་སྤྱོད་པ་ཞེས་བྱ་བའི་འོད་ཟེར་དམར་པོདམར་པོ་འདྲ་བ་སྒྲ་དང་བཅས་པ་བྱུང་ངོ་། །ཐུགས་ཀའི་དཔལ་གྱིབེའུ་ལས་<milestone unit="line" n="215.5"/>སེམས་ཀྱི་དབང་གི་ལམ་རྣམ་པར་འབྱེད་པཞེས་བྱ་བའི་འོད་ཟེར་ཁ་དོག་ནག་པོ་ནག་པོ་འདྲ་བར་སྒྲ་དང་བཅས་པ་བྱུང་ངོ་། །སྐུའི་ལྟེ་བ་ལས་ཀྱང་ཡེ་ཤེས་ཀྱི་དབང་གི་ལམ་རྣམ་པར་འབྱེད་པ་ཞེས་བྱ་བའི་འོདཟེར་<milestone unit="line" n="215.6"/>དམར་སེར་དམར་སེར་འདྲ་བ་བྱུང་ཏེ་མ་མོའིལམ་ལ་སོགས་པ་བཀའ་སྩལ་པ། ཉོན་ཅིག་སྐལ་ལྡན་དད་པ་ཅན། །ལས་དང་སྨོན་ལམ་མཐུ་བཙན་པའི། །བརྟན་པའི་སེམས་ལྡན་བརྟུལ་ཞུགས་ཅན། །ཕ་རོལ་ཕྱིན་<milestone unit="page" n="216"/><milestone unit="line" n="216.1"/>བཅུ་ལ་སོགས་པའི། །ཐུན་མོངས་བསྲུང་བྱའི་ཚུལ་ཁྲིམས་ལྡན། །ཁྱད་པར་གསང་སྔགས་མ་མོ་ཡི། །བསྲུང་བའི་དམ་ཚིག་ལྡན་པ་ཡིས། །བགྲོད་པའི་ལམ་ནི་འདི་ལྟར་ཡིན། །སྐུ་ཡི་ལམ་དང་འབྲེལ་པ་ཡི། །མ་མོ་<milestone unit="line" n="216.2"/>བསྐྱེད་པའི་རིམ་པ་སྟེ། །དེ་ཡང་རེ་ཞིག་རྣམ་པ་བཞི། །གསང་བ་གཟུགས་བརྙན་གྱི་བསྐྱེད་དང་། །ཆེར་གསང་དག་པ་སྐྱེད་པའི་བསྐྱེད། ཁོ༑ན་ཏུ་གསང་བ་རང་བཞིན་གྱིས། །དག་པའི་མ་མོ་ལམ་ཡིན་ཏེ། །གསང་<milestone unit="line" n="216.3"/>བའི་ཡང་དག་གསང་བ་ནི། །གསང་བ་བསྐྱེད་པའི་དཀྱིལ་འཁོར་ཡིན། །དེ་ཡང་འདི་ལྟར་ཤེས་པར་བྱ། །གནས་བཞིར་ས་ལ་བྱས་པ་ཡི། ཁྲར་ཕྱོགས་འཁོར་ལོའི་རྩིབས་སྟེང་སོགས། །རང་བཞིན་མ་མོ་ཐ་དད་<milestone unit="line" n="216.4"/>པ། །དེ་ལ་བསྒོམ་བསྒྲུབ་བཟླས་པ་ནི། །རང་གི་གཟུགས་བརྙན་ཡིན་པས་ན། །གཟུགས་བརྙན་དམ་པས་བསྐྱེད་པ་སྟེ། །འདི་ཡིས་རྣམ་རྟོག་རགས་པ་འགེགས། །སྨན་མོ་ལྔ་བཅུའི་རང་བཞིན་ཏེ། །ཚོགས་ཀྱི་ལམ་<milestone unit="line" n="216.5"/>ཞེས་དེ་ལ་གྲགས། །བསྐྱེད་པ་དག་པའི་དཀྱིལ་འཁོར་ནི། །རང་གི་ལུས་ཀྱི་གནས་རྣམས་སུ། །མ་མོ་རང་རང་ས་བོན་ལས། །མ་མོ་རང་རང་སྐུར་བསྐྱེད་དེ། །ལུས་ནི་འདོམ་གང་གྲུ་བཞི་སྟེ། །གཡས་གཡོན་སྟེང་འོག་<milestone unit="line" n="216.6"/>སྒོ་ལ་སོགས། །བདུད་རྩི་ལྔ་དང་མཚོན་སྣ་ལྔ། །ཡང་ན་ཁ་དོག་རྣམ་པ་ལྔ། །ཀ་བ་བརྒྱད་ནི་རྐང་བརྒྱད་དེ། །རྒྱུས་པ་ཐིག་གི རངབཞིན ཡིན། །ཉིང་ལག་དུར་ཁྲོད་རང་བཞིན་ལ། །ཡན་ལག་དེ་བཞིན་རྒྱན་དུ་<milestone unit="page" n="217"/><milestone unit="line" n="217.1"/>༄༅། ཁེས། །ཡི་གེ་ལས་བསྐྱེད་བསྐྱེད་པར་གྲགས། །འདི་ཡིས་གཟུགས་བརྙན་རྣམ་རྟོག་འཇོམས། །མ་མོ་བཅུ་བཞིའི་རང་བཞིན་ཏེ། །སྦྱོར་བའི་ལམ་གྱི་ཆ་གཉིས་ཏེ། །དྲོད་དང་རྩེ་མོ་ཡིན་པར་འདོད། །རང་<milestone unit="line" n="217.2"/>བཞིན་དག་པའི་བསྐྱེད་པ་ནི། །རང་གི་ལུས་ཀྱི་གནས་རྣམས་སུ། །རང་གི་སྣང་བའི་དག་པ་ལས། །རང་གི་ཁམས་དང་ཕུང་པོ་དང་། །འབྱུང་བ་རྣམ་པ་འགགས་པ་དང་། །མ་མོ་སྐུ་ཡི་སྣང་བར་གསལ། །ཕུང་པོ་ལ་<milestone unit="line" n="217.3"/>སོགས་དག་པ་ན། །མ་མོ་དག་པའི་དཀྱིལ་འཁོར་ཡིན། །མ་མོ་ཡེ་ནས་རང་བཞིན་གནས། །དེ་ལ་རང་བཞིན་བསྐྱེད་པར་གྲགས། །གོང་གི་བསྐྱེད་པའི་དག་པ་ལ། །ཕུང་པོ་ལ་སོགས་རིམ་དེ་ལ། །རང་རང་མིང་གི་ཡི་<milestone unit="line" n="217.4"/>གེར་བསམ། །དེ་ལ་མ་མོ་མཁས་པར་འདོད། །འདི་ནི་དབྱིངས་ཀྱི་ཡུམ་དྲུག་སྟེ། །སྦྱོར་བའི་ལམ་གྱི་ཆ་གཉིས་ཏེ། །བཟོད་པ་དང་ནི་ཆོས་ཀྱི་མཆོག །དེ་ནས་གསང་བའི་བསྐྱེད་པ་ནི། །རང་གི་ཙིསྟའི་གཞལ་ཡས་<milestone unit="line" n="217.5"/>སུ། །མ་མོ་བདུན་ཅུ་རྩ་བརྒྱད་སྣང་། །རང་བཞིན་དག་པའི་དཀྱིལ་འཁོར་འཛོམ། །མུ་ཁ་ལེ་ཡི་རང་བཞིན་ཏེ། །མཐོང་བའི་ལམ་གྱི་བདག་ཉིད་ཡིན། །དེ་ལྟར་ལམ་གསུམ་བགྲོད་པ་ནི། །མ་མོ་བསྐྱེད་པའི་རིམ་པ་<milestone unit="line" n="217.6"/>ཡིན། །དེ་ལྟར་གྱུར་པ་གང་ལ་ཡང་། །མཁས་པས་འདི་ལྟར་ཤེས་པར་བྱ། །ཚོགས་ཀྱི་ལམ་ལ་ལམ་བཞི་སྟེ། །ཏིང་ངེ་འཛིན་ལ་སོགས་པས་ནི། །རང་གསལ་ཡེ་ཤེས་ལ་སྦྱོར་བས། །ཚོགསཀྱིལམགྱིསྦྱོར་ལམ་<milestone unit="page" n="218"/><milestone unit="line" n="218.1"/>ཡིན། །རྣམ་རྟོག་གང་གིས་མ་བསྐྱོད་པ། །ཚོགས་ཀྱི་བར་ཆད་མེད་པའི་ལམ། །རང་གསལ་ཡེ་ཤེས་ཟངས་ཀར་སྐྱེས། །ཚོགས་ཀྱི་གྲོལ་ལམ་ཡིན་པར་འདོད། །གང་ལས་ཡེ་ཤེས་ཁྱད་པར་འཕགས། །ཚོགས་་ཀྱི་ཁྱད་<milestone unit="line" n="218.2"/>པར་ལམ་དུ་འདོད། །སྦྱོར་ལམ་མཐོང་ལམ་དེ་བཞིན་ནོ། །དེ་ལྟར་བསྐྱེད་པའི་རིམ་དེ་ཡང་། །འདི་ལྟར་མཁས་པས་ཤེས་པར་བྱ། །སེམས་ཅན་རང་སེམས་གོལ་བ་ལས། །ཐེག་པའི་རིམ་པ་དུ་མ་དང་། །སྣང་བ་དུ་<milestone unit="line" n="218.3"/>མར་རང་སེམས་སྣང་། །མུ་སྟེགས་ཅན་ལ་ཆད་པ་དང་། །རྟག་པའི་རང་བཞིན་རང་སེམས་སྣང་། །ཉན་ཐོས་འདི་ལྟར་སྣང་བ་ལ། །ཕྲ་རབ་རྡུལ་དུ་རང་སེམས་སྣང་། །རང་རྒྱལ་རྟེན་ཅིང་འབྲེལ་པ་སྲ །རང་སེམས་<milestone unit="line" n="218.4"/>གོལ་བར་སྣང་བ་ཡིས། །ཐེག་ཆེན་འབྱུང་བཞི་རྒྱུ་འབྲས་ཀྱིས། །སྒྱུ་མའི་སྣོད་བཅུད་སྣང་བར་འདོད། །ཀྲི་ཡ་དང་ནི་ཡོ་ག་གཉིས། །ཏིང་འཛིན་སྔགས་དང་ཕྱག་རྒྱ་ལས། །ལྷ་དང་གཞལ་ཡས་ཁང་པར་<milestone unit="line" n="218.5"/>འདོད། །ཐབས་དང་ཆེ་བའི་བདེ་བའི་ཆ་གཉིས་ཏེ། །དེ་ལྟར་མུ་སྟེགས་ཅན་ལྟ་ནས། །གསང་སྔགས་ཐབས་ཀྱི་འདོད་པའི་བར ངེས་པར་རང་སེམས་གོལ་བ་སྟེ། ཁྲེས་རབ་རྣལ་འབྱོར་མ་མོ་ཡིས། །རང་སེམས་<milestone unit="line" n="218.6"/>གོལ་ས་ལས་གྲོལ་བ། །སྣོད་ཀྱི་འཇིག་རྟེན་གཞལ་ཡས་ཁང། །རིན ཆེན སྣ ལྔལསགྲུབ་པའི། །ཁང་པ་བརྩེགས་པ་གཉིས་འགྱུར་ཅན། །གསལ་ཞིང་དག་ལརངབཞིན མེད། །རངབཞིན ལྷུནགྲུབ ཡེ ནས་<milestone unit="page" n="219"/><milestone unit="line" n="219.1"/>༄༅། །གསལ། །གྲུ་བཞི་པ་ལ་སྒོ་བཞི་པ། །རྟ་བབས་བཞི་དང་ཡང་དག་ལྡན། །དུར་ཁྲོད་བརྒྱད་དང་ཤིང་བརྒྱད་དང། ཕྱོགས་སྐྱོང་བརྒྱད་དང་ཀླུ་བརྒྱད་དང་། ཆར་པ་སྤྲིན་བརྒྱད་དེ་བཞིན་ཏེ། །དྲ་བ་དྲ་བ་ཕྱེད་<milestone unit="line" n="219.2"/>པ་དང་། །ཁ་ཁྱེར་དང་ནི་ལྷ་མོ་ལྔ། །གཞན་ཡང་རྒྱན་གྱི་རྣམས་པ་ཀུན། །རྫོགས་པར་རང་གི་སེམས་སྣང་བ། །འདི་ནི་ཤེས་རབ་མ་མོའོ། །སྣོད་ཀྱི་སྣང་བ་དག་པ་སྟེ། །དཔེར་ན་སྦྲུལ་གྱི་སྣང་བ་ལ། །ཐག་པའི་སྣང་<milestone unit="line" n="219.3"/>བར་སྣང་བ་བཞིན། །ངམ་གློགས་གཡང་སར་སྣང་བ་ལས། །གཞལ་ཡས་ཁང་དུ་སྣང་བར་འདོད། །དེ་བཞིན་བཅ་ཀྱི་སེམས་ཅན་ཀྱང་། །རྒྱལ་རིགས་མུ་ཁ་ལེ་ར་སྣང་། །བྲམ་ཟེའི་རིགས་ནི་མ་མོ་དྲུག །རྗེ་རིགས་<milestone unit="line" n="219.4"/>མ་མོ་བཅུ་བཞི་ལ། །དམངས་རིགས་སྨན་མོའི་རིགས་སུ་སྣང་། །རྒྱལ་རིགས་ལ་སོགས་བུ་དང་ཚ། །མུ་ཁ་ལེ་ལ་སོགས་པ་ཡི། །རང་རང་ཐུགས་ཀྱི་ཉི་མ་ལས། །ཡེ་ཤེས་སེམས་མ་ཏིང་འཛིན་སེམས། །མ་མོ་གཉིས་<milestone unit="line" n="219.5"/>སུ་སྣང་བ་ན། །རང་སེམས་མ་མོར་གྱུར་པ་སྟེ། །དེ་ཚེ་བཅུད་ཀྱི་སྣང་བ་དག །དེ་ལྟར་སྣང་བ་མ་དག་པས། །ཚིག་ཏུ་སྣ་ཚོགས་སྨྲ་བྱེད་པ། །འདི་ནི་རང་དམ་རང་གིས་འདས། །མཐོང་བའི་ཆོས་ལ་དམྱལ་སོགས་<milestone unit="line" n="219.6"/>འཚེད། །དཔེར་ན་ཆུ་ཡི་སྒྲ་ཙམ་གྱི། །སྐོམ་པའི་གདུང་བ་སེལ་བ་མོད། །དེ་བཞིན་སྒྲ་དང་ཐ་སྙད་ཀྱིས། །དངོས་པོའི་དེ་ཉིད་རྟོགས་མ་ཡིན། །དེ་ལྟར་སྣོད་བཅུད་དག་པ་ཡང་། །ངེས་པར་ཀུན་ལ་སྣང་བ་<milestone unit="page" n="220"/><milestone unit="line" n="220.1"/>མིན། །གཞལ་ཡས་ཁང་གི་མཚན་ཉིད་ཀྱང་། །ཇི་ལྟར་གནས་པར་ཤེས་གྱུར་ཅིང་། །རྒྱན་ལ་སོགས་པའི་མཚན་ཉིད་ཀྱང་། །ཇི་ལྟར་ཤེས་པ་དེ་ལྟར་ཡང་། །ཕུང་པོ་ཁམས་ལ་སོགས་པ་ཡི། །དག་པ་སྒྱུ་མའི་རང་<milestone unit="line" n="220.2"/>བཞིན་ཅན། །སྣང་ལ་རང་བཞིན་མེད་པ་ལ། །གསལ་ལ་རྟོག་པ་མེད་པ་མྲ ཁོ།ས་པ་དག་ལ་མ་མོར་སྣང་། །དེ་ཡང་སེམས་གནས་རིམ་པ་ལ། །མ་བརྟེན་སྣང་བར་མི་འགྱུར་ཏེ། །སྒོམ་པའི་ཐུན་དང་མཚམས་དང་<milestone unit="line" n="220.3"/>ཡང་། །བྱིང་བ་དང་ནི་རྒོད་པ་དང་། །སེམས་ཀྱི་སྒྲ་རྣམས་ཤེས་བྱ་བ། །དེ་ཙམ་སེམས་ཀྱི་གནས་ས་བཙལ། །དེ་ལྟར་མ་བྱས་རང་ཉོན་མོངས། །འདི་དང་ཕྱི་མ་འབྲས་བུ་མེད། །མན་ངག་ཐབས་ཀྱི་ཡན་ལག་<milestone unit="line" n="220.4"/>རྫོགས། །རང་སེམས་ངེས་པར་མ་མོར་སྣང་། །དེ་ཚེ་སངས་རྒྱས་སེམས་ཅན་མེད། །འཁོར་དང་མྱ་ངན་འདས་པ་མེད། །མ་མོ་རྫོགས་པ་དེ་བཞིན་ཏེ། །རྫོགས་ཆེན་བྱ་བྲལ་རྫོགས་པ་ལས། །མ་མོ་བསྙེད་པ་ཇི་བཞིན་<milestone unit="line" n="220.5"/>དུ། །ཐབས་དང་མན་ངག་མཁས་པས་སྦྱར། །དེ་ལྟར་གཟུགས་བརྙན་ལ་སོགས་པ། །དབང་པོ་རབ་འབྲིང་རིམ་པར་གསུངས། །དེ་ནས་བསྐྱེད་པའི་བྱེད་པ་ཡང་། །སྐྱེ་གནས་ཀྱི་ནི་རྣམ་པ་བཞི། །རྨོབ་དང་ཡུམ་གྱི་<milestone unit="line" n="220.6"/>མཁའ་ལས་ནི། །སྦྱོར་བའི་བྱང་སེམས་དཀར་དམར་ལས། །གཟུགས་བརྙན་མ་མོའི་སྐུ་བསྐྱེད་པ། །གཟུགས་བརྙན་གྱིས་ནི་མངལ་སྐྱེས་ཡིན། །ཡི་གེ་ལས་ནི་མ་མོར་གྱུར། །གཟུགས་བརྙན་གྱིས་ནི་དྲོད་སྐྱེས་<milestone unit="page" n="221"/><milestone unit="line" n="221.1"/>༄༅། །ཡིན། །ཡི་གེ་ལས་ནི་ཕྱག་མཚན་ཏེ། །ཕྱག་མཚན་ལས་ནི་མ་མོའི་སྐུ། །སྒོང་སྐྱེས་ཚུལ་གྱིས་མ་མོའི་སྐུའོ། །སྐད་ཅིག་ལས་ནི་མ་མོའི་སྐུ། །བརྫུས་སྐྱེས་ཚུལ་གྱི་མ་མོ་ཡིན། །སྐྱེ་བ་རྣམ་བཞི་འཁོར་བ་<milestone unit="line" n="221.2"/>སྟེ། །འཁོར་བའི་རྒྱུད་འདི་གཅད་པའི་ཕྱིར། །མ་མོ་སྐྱེ་བ་རྣམ་བཞིར་གསུངས། །སྲིད་པ་བར་དོར་ལས་དང་པོ། །ལྷ་དང་དམྱལ་བ་རྒྱུན་གཅད་ཕྱིར། །མ་མོ་བརྫུས་སྐྱེས་གསུངས་པ་ཡིན། །མི་དང་དུད་འགྲོ་ཕལ་ཆེར་<milestone unit="line" n="221.3"/>དང་། །ཚངས་པའི་སྒོ་ང་ལུགས་བཅུག་ལ། གནོད་སྦྱིན་ཕལ་ཆེར་རྒྱུན་བཅད་ཕྱིར། །མ་མོ་མངལ་ནས་བསྐྱེད་པ་བསྟན། །བྱ་དང་ཟེར་མོ་ལ་སོགས་པ། །དེ་བཞིན་ཚངས་པའི་སྒོང་ང་དག །རྒྱུན་གཅོད་མ་མོའི་སྒོང་<milestone unit="line" n="221.4"/>སྐྱེས་གསུངས། ཁེག་དང་སྲོ་མ་སྲིན་བུ་སོགས། །རྒྱུད་གཅད་མ་མོའི་དྲོད་སྐྱེས་བསྟན། །དེ་ལྟར་སྐྱེ་བ་རྣམ་བཞི་ཡང་། །བརྫུས་སྐྱེས་མ་མོ་མུ་ཁ་ལེ། །ཡང་ནི་མ་མོ་དྲོད་གཤེར་ལས། །བཅུ་བཞི་མ་མོ་སྒོང་སྐྱེས་<milestone unit="line" n="221.5"/>ལས། །ལྔ་བཅུ་མངལ་ནས་སྐྱེ་བར་འདོད། །འདི་ཡང་དབང་པོ་རབ་འབྲིང་ལ། །རབ་ཀྱིས་ཕྱི་དང་ནང་གཉིས་བསྒོམ། །འབྲིང་གིས་ནང་གི་ལྷ་རྣམས་བསྒོམ། །ཐ་མ་དབུས་ཀྱི་ཡབ་ཡུམ་ལ། །དེ་ནས་སྐུ་ཡི་ཆ་<milestone unit="line" n="221.6"/>ནས་ནི། །ཐ་མ་སྤྱན་ལ་སེམས་གཏད་ཏེ། །དེ་ལ་སེམས་གནས་རྟགས་བྱུང་ན། །ཟླ་བ་ཚེས་ནས་འཕེལ་བ་བཞིན། །ནང་ནས་ཕྱི་རུ་རྫོགས་པར་བསྒོམ། །བརྫུས་སྐྱེས་ལ་སོགས་ཀུན་ལ་ཁྱབ། །དེ་ལྟར་མ་མོའི་<milestone unit="page" n="222"/><milestone unit="line" n="222.1"/>བསྒོམས་པ་ལ། །སེམས་བཟུང་ཡན་ལག་བསམ་མི་ཁྱབ། །དེ་ལྟར་མ་མོའི་ལམ་གསུམ་ལས། །མ་མོ་བཞི་པོའི་ལམ་བྱུང་སྟེ། །ཟབ་པ་མ་མོའི་རྩ་ཡིན་ཏེ། །རབ་ཏུ་ཟབ་པ་རླུད་ཡིན་ལ། །ཀུན་ཏུ་ཟབ་པ་ཐིག་ལེ་<milestone unit="line" n="222.2"/>ཡིན། །ཟབ་པའི་ཟབ་པ་བྱང་ཆུབ་སེམས། །དེ་དག་རྫོགས་པའི་རིམ་པ་ཡི། །མུ་ཁ་ལེ་ལ་སོགས་པ་ཡིན། །བསྒོམ་པའི་ལམ་དུ་ཤེས་པར་བྱ། །དེ་དག་རིམ་པར་དབྱེ་བར་བྱ། །དང་པོ་རྩ་ལ་རྣམ་པ་བཞི། །སྙིགས་མའི་རྩ་<milestone unit="line" n="222.3"/>ནི་དངས་མ་དག །བདུན་ཅུ་རྩ་གཉིས་ཡིན་པ་སྟེ། །བརྒྱ་དང་ཉི་ཤུ་དྭངས་མའི་རྩ། །དྭངས་མ་ལ་ནི་དངས་མའི་རྩ། །སུམ་ཅུ་རྩ་གཉིས་ཡིན་པར་འདོད། །སྙིང་པོའི་རྩ་ནི་རྣམ་པ་གསུམ། །དེ་ཡང་མ་མོའི་རིགས་བཞི་<milestone unit="line" n="222.4"/>ཡིན། །སྙིགས་མའི་རྩ་ལ་བད་མཁྲིས་གནས། །དྭངས་མའི་རྩ་ན་རྐང་དང་ཚིལ། དྭངས་མའི་དྭངས་མ་བྱང་ཆུབ་སེམས། །སྙིང་པོའི་རྩ་ན་སྐུ་གསུང་ཐུགས། །དཔེར་ན་ཤིང་གི་མྱུ་གུ་ལས། །སྡོང་པོ་ཡན་ལག་ལ་སོགས་<milestone unit="line" n="222.5"/>སྐྱེས། །དེ་བཞིན་སྙིང་པོའི་རྩ་ལས་ནི། །འཁོར་ལོ་དང་ནི་ཐིག་ལེ་ཆགས། །ལྟེ་བར་ཡེ་ཤེས་ཐིག་ལེ་ནི། །གཤོམ་མེད་ཨ༷་གི་རྣམ་པ་ལས། །འཁོར་ལོ་དྲུག་ཅུ་རྩ་བཞིར་ཆགས། །ཐབས་དང་ཤེས་རབ་དངས་མ་ལས ཕྲ་<milestone unit="line" n="222.6"/>མོའི་དྭངས་མ་དྲུག་ཅུ་བཞི། །སྤྲུལ་པའི་སྐུ་ཡི་ཚུལ་ཅན་གནས། །སྙིང་གར་གཤོམ་མེད་ཧུ༷་གི་ཚུལ། །འབྱུང་བའི་དྭངས་མ་ལྔ་འདུས་ཚུལ། །དེ་ལས་འདབ་བརྒྱད་འཁོར་ལོའི་ཚུལ། །རྣམ་ཤེས་དྭངས་མ་བརྒྱད་ཀྱི་<milestone unit="page" n="223"/><milestone unit="line" n="223.1"/>༄༅། །དངོས༷། །ཆོས་ཀྱི་སྐུ་ཡི་ཚུལ་ཅན་ནོ། །མགྲིན་པར་ཨ༷་གི་རང་བཞིན་ལས། །ཕུང་པོ་ལྔ་ཡི་དྭངས་མ་འདུས། །དེ་ལས་འདབ་མ་བཅུ་དྲུག་ཚུལ། །རོ་ཡི་དྭངས་མ་བཅུ་དྲུག་འདུས། །ལོངས་སྤྱོད་རྫོགས་པའི་སྐུ་ཡི་<milestone unit="line" n="223.2"/>ཚུལ། །སྤྱི་བོར་ཨོ་གྱི་རྣམ་པ་ལ། །བྱང་སེམས་དཀར་དམར་རྣམ་པ་ལས། །བད་མཁྲིས་དྭངས་མ་སུམ་ཅུ་གཉིས། །བདེ་བ་ཆེན་པོའི་སྐུ་ཡི་ཚུལ། །འཁོར་ལོ་བཞི་ལ་སྐུ་བཞི་གནས། །དེ་ལྟར་རྩ་རྣམས་འཁོར་ལོ་<milestone unit="line" n="223.3"/>རྣམས། ཁྲེས་ན་རྩ་དང་འཁོར་ལོ་ལ། །རང་སེམས་གནས་ཏེ་བསྐྱེད་རིམ་འགགས། །རྩ་ཡི་བསྒོམ་པའི་ལམ་དུ་འདོད། །རླུ་་ནི་རིགས་གཅིག་རིགས་གཉིས་གསུམ། །རིགས་བཞི་ནས་བཟུང་ཉི་ཁྲིའི་བར། །རྩ་ཡི་ལམ་<milestone unit="line" n="223.4"/>བྱུང་སྣ་རུ་བགྲང་། །དགག་པ་ལ་ཡང་རྩ་རུ་ཤེས་པ་སྟེ། །རྫོགས་པའི་རིམ་པ་འདི་དག་ལ། །བླ་མའི་མན་ངག་མ་རྙེད་ན། །སེམས་གནས་རྙེད་པར་མི་འགྱུར་རོ། །དེ་ལྟར་རྩ་དང་རླུད་ལ་ཡང་། །དབང་པོ་རབ་འབྲིང་ཕྱེ་བ་<milestone unit="line" n="223.5"/>ཡིས། །ཉིན་མཚན་བསྒོམ་པ་བསམ་མི་ཁྱབ། །ཐིག་ལེ་ཧུ༷་ལས་ཙིསྟར་གྱུར། །སྙིང་ནི་རྩེ་བཟློག་མགྲིན་པ་ན། །སྲོག་གི་སྐར་ཁུང་ཁ་ཕྱེ་ནས། །དེར་དམིགས་ཐིག་ལེའི་རྣལ་འབྱོར་ཡིན། །གསང་བའི་རྡོ་རྗེ་པདྨ་ཡི། །བྷ་<milestone unit="line" n="223.6"/>གའམ་ནི་ཟེ་འབྲུ་ལ། །བྱང་སེམས་དཀར་དམར་སྒོམ་བྱེད་པ། །བྱང་ཆུབ་སེམས་ཀྱི་སྒོམ་ལམ་ཡིན། །རྩ་ནས་བྱང་ཆུབ་སེམས་ཀྱི་བར། །དེ་དག་ཀུན་གྱི་མཚན་ཉིད་ཀྱང་། །མཁས་པས་ཤེས་པར་བྱ་བ་སྟེ། །མཚན་ཉིད་<milestone unit="page" n="224"/><milestone unit="line" n="224.1"/>ངེས་ཚིག་ལས་དང་ཚུལ། །དབྱེ་བ་ལ་སོགས་རྣམ་པ་བཅུ། །མཚན་ཉིད་རྒྱས་པར་ཤེས་པར་བྱ། །དེ་དག་སྒོམ་པའི་ལམ་ཡིན་ཏེ། །རྩ་ནི་སྒོམ་པའི་སྦྱོར་ལམ་ཡིན། །རླུད་ནི་སྒོམ་པའི་བར་ཆད་མེད། །ཐིག་ལེ་རྣམ་པར་<milestone unit="line" n="224.2"/>གྲོལ་བ་སྟེ། །བྱང་སེམས་ཁྱད་པར་ལམ་ཡིན་པས། །མཁས་པས་རྫོགས་ལ་ནན་ཏན་བྱ། །རྫོགས་པ་ལས་སུ་རུང་བ་ན། །དེ་ལ་བསྐྱེད་པ་དགག་སྒྲུབ་མེད། །རང་སེམས་རྫོགས་པར་སྣང་ཙམ་ན། །བསྐྱེད་པའི་མ་མོ་མིང་<milestone unit="line" n="224.3"/>ཡང་མེད། །དེ་ཕྱིར་བསྐྱེད་པ་གོལ་ས་ཡིན། །རྫོགས་པའི་ལམ་གྱི་ཚུལ་ལ་ཡང་། །སྐྱེ་བ་བཞི་ཡི་རིམ་པར་སྦྱར། །རྩ་དང་རླུད་གི་ཐིག་ལེ་ལས། །ཡེ་ཤེ་རྒྱན་གྱི་རྣམ་པ་སྟེ། །རྩ་ནི་རྩི་སྐྱ་ལྷ་བུ་ལ། །ཡི་གེ་ཟིལ་པ་ལྷ་བུར་<milestone unit="line" n="224.4"/>གནས། །ལྟེ་བར་ཀ་ཡི་སྡེ་ཚན་ལ། །སྤྱི་བོ་དང་ནི་མགྲིན་པ་མྲ །ཨ་ཡི་སྡེ་ཚན་རྣམ་པར་གནས། །སྙིང་གར་ཨ་གཅིག་གཞན་མ་ཀ །ལྟེ་བར་ཤེས་རབ་ངོ་བོ་ལས། །སྙིང་གར་ཐབས་ཀྱི་སྦྱོར་བས་བརྒྱན། །མགྲིན་པ་ཡུམ་<milestone unit="line" n="224.5"/>གྱི་རང་བཞིན་ལ། །སྤྱི་བོར་ཡབ་ཀྱི་རྒྱན་གྱིས་བརྒྱན། །ཐབས་དང་ཤེས་རབ་ཁ་སྦྱོར་ལས། །མ་མོ་རང་གསལ་ཡེ་ཤེས་ཆ། །ཡབ་དང་ཡུམ་གྱི་ཁ་སྦྱར་བ། །མ་མོ་ལྷུན་གྲུབ་ཆོས་ཀྱི་ཆ། །སྙིགས་མའི་རྩ་རྣམས་འགྲོ་འདོད་<milestone unit="line" n="224.6"/>ཀྱི། །རྩ་བ་འཇོངས་མོ་ལྟ་བུ་ལ། །སྦོམ་ཕྲ་བད་མཁྲིས་རྩ་ལས་ཤེས། །བརྒྱ་དང་ཉི་ཤུ་དར་དཀར་གྱི། །སྐུད་པ་ཙམ་དུ་ངེས་པ་ཡིན། །དབྱིབས་ནི་པདྨ་འཁོར་ལོ་འདྲ། །སུམ་ཅུ་རྩ་གཉིས་དར་དཀར་གྱི། །རྩ་བ་ཕྲ་སྟེ་<milestone unit="page" n="225"/><milestone unit="line" n="225.1"/>༄༅། །རིང་ཐུང་ཡང་། །སོར་གཉིས་མཁས་པས་ཤེས་པར་བྱ། །སྙིང་བོའི་རྩ་ནི་ཡུངས་ཀར་ཙམ། །ཚངས་པའི་བུ་ག་ནས་སོར་གཉིས། །སྐྱེས་ནས་སྣ་རྩེའི་བར་དུ་གནས། །དབུ་མ་ཤིང་གི་རྣམ་པ་ལ། །གཡས་གཡོན་<milestone unit="line" n="225.2"/>སྦྲུལ་གྱི་རྣམ་པར་གནས། །གོ་རོ་ཙ་ན་དབུས་ན་གནས། །མགྲིན་པའི་གླིང་དུ་ནས་དེ་བཞིན། །སྒལ་ཚིགས་དབྱུག་པ་ལ་བརྟེན་གནས། །འདི་དག་གནས་པའི་ཚུལ་རྣམས་ཀྱང་། །སངས་རྒྱས་སྒོམ་ཏེ་མ་མཛད་<milestone unit="line" n="225.3"/>ལ། །སེམས་ཅན་སྒྲིན་ཏེ་མ་བཅོས་པས། །རང་བཞིན་གནས་ཏེ་མ་མོར་འདོད། །རང་བཞིན་མ་མོའི་དོན་རྟོགས་ནས། །བསྐྱེད་པའི་མ་མོ་གོལ་དང་སྒྲིབ། །རླུད་ལ་སོགས་པ་ཀུན་ལ་སྦྱར། །དེ་དག་སྒོམ་ལམ་ཡིན་པར་<milestone unit="line" n="225.4"/>བཤད། །དེ་ནས་འབྲས་བུའི་ལམ་བཤད་དེ། །སྒོམ་ལམ་ངག་དབང་རང་བཞིན་ལས། །འབྲས་ལམ་སེམས་ཀྱི་ངོ་བོ་ཐོབ། །ཕྲ་བ་དང་པོའི་བདེ་བ་སྟེ། །ཀུན་ཏུ་ཕྲ་བ་མཆོག་གི་བདེ། །ཀུན་ནས་ཕྲ་བ་བདེ་བྲལ་<milestone unit="line" n="225.5"/>བདེ། །ཕྲ་བའི་ཕྲ་བ་ལྷན་ཅིག་བདེ། །འདི་དག་འབྲས་བུའི་ལམ་ཡིན་ཏེ། །དང་པོ་བདེ་བ་མུ་ཁ་ལེ། །གཉིས་པ་གཡང་ས་མ་མོ་དྲུག །གསུམ་པ་མ་མོ་བཅུ་བཞི་སྟེ། །བཞི་པ་ལྔ་བཅུ་ཡིན་པར་འདོད། །འདོད་ཆགས་ཆེན་པོ་<milestone unit="line" n="225.6"/>གཅིག་ཉིད་ལ། །བདེ་བའི་བྱེ་བྲག་བཞི་རུ་བྱུང་། །རྡོ་རྗེའི་རྩ་བར་ཕྱིན་པ་ལ། །དང་པོའི་བདེ་བར་འདོད་པ་ཡིན། །རྡོ་རྗེའི་སྐེད་པར་ཕྱིན་པ་ལས། །མཆོག་གི་བདེ་བར་འདོད་པ་ཡིན། །བྷ་གའི་ནང་དུ་གཉིས་པ་<milestone unit="page" n="226"/><milestone unit="line" n="226.1"/>དང་། །གསུམ་པ་བསྐྱོད་པའི་བདེ་བ་ཡིན། །མ་མོའི་རང་བཞིན་དེ་ཤེས་ན། །ཟབ་མོའི་མ་མོའི་གོལ་ས་སྟེ། །དེ་ལ་གནས་པ་ཡོད་མ་ཡིན། ཇི་ལྟར་སྣང་ཞིང་སྲིད་པ་ནས། །རྡོ་རྗེ་པདྨ་སྦྱོད་པའི་བར། །ཐམས་ཅད་མ་མོར་<milestone unit="line" n="226.2"/>རང་གསལ་ཏེ། །དེ་ལྟར་རྟོགས་ན་དངོས་གྲུབ་ཉེ། །རང་གསལ་མ་མོ་མ་རྟོགས་པས། །མ་མོར་སྨྲ་བ་ཐང་རེ་ཆད། །མ་མོར་སྤྱོད་པ་སྙིང་རེ་རྗེ། །དེ་ལ་སེམས་གནས་རིམ་པ་ཡང་། །བདེ་བ་དང་པོ་ནས་བཟུང་ནས། །རིམ་<milestone unit="line" n="226.3"/>གྱི་རང་སེམས་བདེ་བ་སྲ །གནས་ཀྱི་བར་དུ་གོམས་པར་བསླབ། །གོམས་ནས་རང་སེམས་བདེ་བ་སྟེ། །བདེ་ལམ་མ་མོ་ཡིན་པར་ངེས། །མཚན་མའི་རྣམ་རྟོག་དེ་ལ་མེད། །རྣམ་རྟོག་གསུམ་ལས་གྲོལ་བས་ན། དེ་ལས་<milestone unit="line" n="226.4"/>གྲོལ་བའི་མ་མོར་འདོད། །འཇིག་རྟེན་ཆགས་པ་ལ་སོགས་པ། །སྤོང་བའི་སེམས་བཅུ་དེ་ལ་ཡོད། །དེ་དག་འབྲས་བུའི་ལམ་ལ་ཡང་། །སྦྱོར་ལམ་ལ་སོགས་གོང་དང་འདྲ། །མ་མོ་ལམ་རྒྱུད་ལུང་ལས། །སྔོན་དུ་འགྲོ་བའི་<milestone unit="line" n="226.5"/>ལམ་བསྟན་པའི་ལེའུ་སྟེ་དང་པའོ།། །།དེ་ན་དྲུག་པ་རྣམ་གྲོལ་ལམ། །གྲོལ་བ་མེ་ལོང་ཡེ་ཤེས་ཏེ། །དག་ཅིང་གསལ་ལ་རྙོག་པ་མེད། །ཡེ་ན་གྲོལ་བ་མཉམ་པ་ཉིད། །བླང་དང་དོར་བའི་ཆོ་རྣམས་<milestone unit="line" n="226.6"/>མེད། །ངེས་པར་གྲོལ་བ་སོ་སོར་རྟོགས། །གོལ་དང་དངོས་ཀྱི་ཆོས་རྣམས་ནི། །སོ་སོར་རྟོགས་པའི་ངེ་པའོ། །གྲོལ་བའི་གྲོལ་བ་དག་པ་ན། །བྱ་བ་ནན་ཏན་ཡེ་ཤེས་ཏེ། །ཆོས་དབྱིངས་ཡེ་ཤེས་བྱ་བ་ཡིན། །དེ་ལ་ནན་<milestone unit="page" n="227"/><milestone unit="line" n="227.1"/>༄༅། །ཏན་ཡེ་ཤེས་ཡིན། །དེ་ལྟར་ཡེ་ཤེས་ལྔ་ཡི་ངང་། །གྲོལ་བའི་མ་མོ་ཡིན་པར་གསུངས། །ཆུ་ནི་ཡེ་ནས་དངས་པ་ལས། །གློ་བུར་རྙོག་མས་དངས་མ་ཡིན། །དེ་བཞིན་རང་གི་སེམས་ཉིད་ཀྱང་། །ཡེ་ནས་གྲོལ་<milestone unit="line" n="227.2"/>བའི་རང་བཞིན་པས། །གྲོལ་བའི་མ་མོ་ཡིན་པར་བཤད། །དེ་ལྟར་གྲོལ་བའི་མ་མོ་ལ། །བླང་བར་བྱ་བ་ཡེ་ནས་མེད། །དོར་བའང་ཡེ་ནས་ཡོད་མ་ཡིན། །བླང་དོར་མེད་པའི་ངོ་བོ་སྟེ། །མ་བཅོས་རང་བཞིན་ལྷུན་གྱིས་<milestone unit="line" n="227.3"/>གྲུབ། །བྱ་བཙལ་བྲལ་བའི་སྟོང་པ་ཉིད། །མ་མོ་ཀུན་གྱི་ཡང་རྗེ་མོ། །འདི་ལས་སྐུ་ལ་སོགས་པར་སྣང་། །སྣང་ཙམ་ཉིད་ན་སྣང་བ་མེད། །སྣང་ན་མེད་ལས་སྣང་བ་མཚར། །སྐྱེ་བ་མེད་ལས་སྐྱེས་པ་མེད། །དེ་ལྟའི་མ་མོ་<milestone unit="line" n="227.4"/>གྲོལ་ལམ་ལ། །མཁས་པས་དང་པོ་བླ་མ་ལས། །མན་ངག་བཙལ་ཏེ་གཏན་ལ་དབབ། །དེ་ནས་མོས་པ་ཡིད་ལ་བྱ། །མོས་པའི་ཡིད་ནི་རྣམ་རྟོག་སྟེ། །འདི་ཉིད་འགགས་པས་འདི་ཉིད་ཐོབ། །འདི་ཉིད་རྟོག་བྲལ་ལྷུན་<milestone unit="line" n="227.5"/>གྱིས་གྲུབ། །མ་མོ་ལྷུན་གྱིས་གྲུབ་པའི་སྐུ། །འདི་ཐོབ་བྱ་བའི་འབྲས་བུ་མེད། །འདི་རྟོགས་རྟོགས་པའི་བྱ་བ་མེད། །འདི་དག་མ་མོའི་རང་གནས་ཡིན། །དེ་ལ་ཡིད་ཆེས་ནན་ཏན་གྱིས། །མ་མོ་ལམ་རྒྱུད་ལུང་ལས། གྲོལ་<milestone unit="line" n="227.6"/>བའི་ལམ་བསྟན་པའི་ལེའུ་སྟེ་གཉིས་པའོ།། །།དེ་ནས་མ་མོའི་ས་བསྟན་པ། །རྣམ་རྟོག་ལ་ཀྱིས་མི་ཤིགས་པའི། །ཕྱིར་ན་མ་མོའི་་ཞེ་བྱ། །དེ་ནི་ས་ཡི་མཚན་ཉིད་དེ། །འཇིག་རྟེན་འདས་པའི་ཡོན་ཏན་<milestone unit="page" n="228"/><milestone unit="line" n="228.1"/>ཀུན། །བརྟེན་མིན་སྐྱེ་བའི་ཕྱི་རིམ་མམ། །ཡང་ན་གོང་མ་གོང་མ་ཡིས། །མཚན་ཉིད་བརྟེན་པའི་ཕྱིར་ན་ནི། །ས་ཡི་མཚན་ཉིད་ལས་བྱུང་བས། །བརྟན་པས་ས་ཡི་ལས་སུ་གསུངས། །སྲ་བ་ས་ཡི་མཚན་ཉིད་དེ། །དེ་ལྷར་<milestone unit="line" n="228.2"/>སྐྱེས་བུས་ཤེས་གྱུར་ན། །མ་མོའི་ས་ལ་མཁས་པ་ཡིན། །ས་ལ་མཁས་པར་མ་འོངས་ན། །བརྟན་དང་སྲ་བར་མི་འགྱུར་ཏེ། །དེ་ལྟར་ས་ལ་མི་གནས་པར། །མ་མོ་སྒྲུབ་པ་སྙིང་རེ་རྗེ། །རེ་ཞིག་ས་ལ་རྣམ་པ་གསུམ། །འཇིག་<milestone unit="line" n="228.3"/>རྟེན་རིག་འཛིན་ས་དང་ཡང་། །མ་མོ་བྱ་བྲལ་རྫོགས་པའི་ས། །འཇིག་རྟེན་འདས་པའི་རིག་འཛིན་ས། །དེ་ལྟར་ས་ནི་རྣམ་པ་གསུམ། །བཅུ་བདུན་ས་ཡི་རང་བཞིན་འདོད། །འཇིག་རྟེན་རིག་འཛིན་ས་ལ་གཉིས། །ཚོགས་<milestone unit="line" n="228.4"/>ཀྱི་རིག་འཛིན་ས་དང་ཡང་། སྦྱོར་བ་རིག་འཛིན་ས་དང་གཉིས། རང་གི་སེམས་ཀྱི་ཆ་གཉིས་ཏེ། །སེམས་ནི་སྣ་ཚོགས་བག་ཆགས་ཏེ། །བག་ཆགས་དག་ནི་སེམས་ཀྱི་ཆ། །བེམ་པོ་མ་ཡིན་སེམས་སུ་འདོད། །ཡེ་ཤེས་ཆ་<milestone unit="line" n="228.5"/>གཉིས་ས་གཉིས་ཡིན། །འཇིག་རྟེན་འདས་པའི་རིག་འཛིན་ས། །བཅུ་པོའི་རང་བཞིན་ངེས་པ་སྟེ། །རབ་ཏུ་དགའ་དང་དྲི་མ་མེད། །འོད་བྱེད་པ་དང་འོད་འཕྲོ་དང་། །སྦྱང་དཀའ་དྲུག་པ་རིང་དུ་སོང་། །བདུན་པ་མི་གཡོ་<milestone unit="line" n="228.6"/>ལེགས་པའིབློ། །དེབཞིནདགུདངབཅུ་པའི་བར། །རིག་འཛིན་ས་བཅུཡིན་པར་གསུངས། །བྱ་བྲལ་རྫོགས་པའི་ས་ལྔ་སྟེ། །མི་འགྱུར་ཆོས་ཉིད་དབྱིངས་ཀྱི་ས། །དང་པོ་ས་ཡིརངབཞིནནི། །མེལོང་ཡེ་ཤེས་དག་པའི་<milestone unit="page" n="229"/><milestone unit="line" n="229.1"/>༄༅། །ས། །བྱ་བྲལ་རྫོགས་པའི་ས་གཉིས་སོ། །བླང་དོར་བྲལ་བ་མཉམ་པའི་ས། །གསུམ་པ་ཡིན་ཏེ་གོལ་དང་དངོས། །སོ་སོ་རྟོགས་པ་ས་བཞི་ཡིན། །བྱ་བ་ནན་ཏན་སྲ་ཞིང་བརྟན། །ལྔ་པ་ས་ཡི་རང་བཞིན་<milestone unit="line" n="229.2"/>ཡིན། །དེ་ལྷར་ལྔ་དང་བཅུ་དང་གཉིས། །ས་ཡི་རང་བཞིན་དེ་དག་ཀྱང་། །ཐ་དད་ཡོད་པ་མ་ཡིན་ཏེ། །རང་སེམས་དག་པའི་ཆ་ལས་ནི། །ས་ཡི་རིམ་པ་འབྱུང་འགྱུར་ཏེ། །རང་སེམས་དག་པའི་ཆ་མེད་པར། །ས་ཡི་རང་<milestone unit="line" n="229.3"/>བཞིན་གང་འདོད་པ། །དེ་ནི་དམུ་ཅོར་སྨྲ་བ་ཡིན། །ས་དང་སེམས་སུ་དབྱེ་བ་ཡང་། །ནམ་ཡང་ཡོད་པ་མ་ཡིན་ནོ། ཁྲེས་ཤིང་རིག་པའི་ཕྱིར་ན་སེམས། །སྲ་ཞིང་བརྟན་པའི་ཕྱིར་ན་ས། །འགྲོ་ཞིང་བགྲོད་པའི་ཕྱིར་ན་<milestone unit="line" n="229.4"/>ལམ། །དེ་ཙམ་དེ་ཡི་ཆ་ལ་ནི། །ས་དང་ལམ་གྱི་ཐ་སྙད་བཏགས། །དོན་དམ་གང་ཡང་ཡོད་མ་ཡིན། །ཡོད་ན་གོང་མ་འབྱུང་མི་འགྱུར། །འོག་མ་ཉིད་ཀྱང་དེ་བཞིན་ནོ། །དེ་དག་ས་ཡི་རིམ་པའོ མ་མོ་ལམ་རྒྱུད་ལུང་ལས།<milestone unit="line" n="229.5"/>མ་མོའི་ས་བསྟན་པའི་ལེའུ་སྟེ་གསུམ་པའོ།། །།དེ་ནས་ཡང་དག་རབ་བཤད་པ། །མ་མོའི་འབྲས་བུའི་རིམ་པ་ཡང་། །རྣམ་པ་ལྔ་རུ་དབྱེ་བ་ལས། །ཚོགས་ལམ་དབང་གི་འབྲས་བུ་སྟེ། །སྦྱོར་ལམ་ཚོགས་ཀྱི་འབྲས་<milestone unit="line" n="229.6"/>བུ་ཡིན། །མཐོང་ལམ་སྦྱོར་བའི་འབྲས་བུ་ཡིན། །སྒོམ་ལམ་མཐོང་བའི་འབྲས་བུ་ལ། །སྒོམ་པའི་འབྲས་བུ་འབྲས་བུའི་ལམ། །འབྲས་བུའི་ལམ་གྱི་འབྲས་བུ་ནི། །བྱ་བྲལ་རྫོགས་པ་ཡིན་པར་འདོད། །འདི་ནི་ལམ་གྱི་<milestone unit="page" n="230"/><milestone unit="line" n="230.1"/>འབྲས་བུ་སྟེ། །སྔ་མ་རྒྱུ་སྟེ་ཕྱི་མ་ལམ། །འབྲས་བུ་ཡིན་པར་ཐམས་ཅད་འདོད། །ལམ་འབྲས་རྒྱུ་འབྲས་ཇི་བཞིན་དུ། །ས་ཡི་རྒྱུ་འབྲས་དེ་བཞིན་ཏེ། །མཚན་ཉིད་འབྲས་བུ་བཞི་བཅུ་གཉིས། འབྲས་བུ་འདི་དག་ཐམས་<milestone unit="line" n="230.2"/>ཅད་ཀྱང་། །རང་གི་སེམས་ཀྱི་ཆ་ཡིན་ཏེ། །སེམས་ལས་གཞན་པའི་རྒྱུ་འབྲས་ནི། །གང་ཡང་ཡོད་པ་མ་ཡིན་ནོ། །དེ་ལྟར་འབྲས་བུ་འདོད་པས་ཀྱང་། །སེམས་ཀྱི་མན་ངག་བཙལ་བར་བྱ། །སེམས་ཀྱི་མན་ངག་རྙེད་གྱུར་<milestone unit="line" n="230.3"/>ན། །འབྲས་བུ་ཐ་སྙད་བཏགས་པ་ཙམ སེམས་ལས་གཞན་པ་གང་ཡང་མེད། །དེ་ལྟར་སེམས་རྟོགས་འབྲས་བུ་ནི། །ཐོབ་བྱ་ནམ་ཡང་ཡོད་མ་ཡིན། །ཐོབ་བྱ་མེད་པའི་འབྲས་བུ་ནི། །རང་རིག་རང་གསལ་ཡེ་ནས་<milestone unit="line" n="230.4"/>གྲུབ། །འདི་ནི་འབྲས་རབ་རང་བཞིན་དག །དག་པ་མེད་ལས་དག་པའི་ཚུལ། །སྐྱེ་བ་མེད་ལས་སྐྱེས་པའི་ཚུལ། །སྣང་བ་མེད་ལས་སྣང་བའི་ཚུལ། །ཚུལ་ལ་བཏགས་ནས་འབྲས་བུར་བཏགས། །བཏགས་པ་ཡོད་པ་མ་<milestone unit="line" n="230.5"/>ཡིན་ཏེ། །མན་ངག་ཅན་གྱིས་ཤེས་པར་བྱ། །མ་མོའི་འབྲས་བུ་བསྟན་པ་སྟེ། །དེ་ལས་གཞན་པའི་སྨྲ་བ་དག །བུད་མེད་ཚུལ་ལས་གྲུབ་པ་ཡིས། །མ་མོའི་གཟུགས་ལ་མ་མོར་འདོད། །རྐྱན་ལ་སོགས་པ་དེ་བཞིན་<milestone unit="line" n="230.6"/>འདོད། །དེ་ནི་མི་ཤེས་མུན་པས་བསྒྲིབས། །གཟུགས་ནི་མ་མོ་མ་ཡིན་ཏེ། །ཐམས་ཅད་སེམས་སུརངབཞིནཕྱིར། །གཟུགས་ཀྱི་མ་མོ་གོལ་བ་ཡིན། །གཟུགས་ནི་སེམས་ཀྱི་སྣང་བ་སྟེ། །དཔེར་ན་བྱད་ཀྱི་གཟུགས་བརྙན་<milestone unit="page" n="231"/><milestone unit="line" n="231.1"/>༄༅། །བཞིན། །དེ་ལྟར་རྒྱུ་འབྲས་གང་འདོད་ཀྱང་། །སེམས་ཀྱི་རྩ་བ་བྱང་ཆུབ་སེམས། །སྐྱེ་མེད་སྟོང་པའི་རྩ་བ་བཙལ། །རྩ་བ་རྙེད་ན་རྩེ་མོ་ཉམས། །འབྲས་ཐོབ་འབྲས་བུའི་ཁྱད་པར་འབྱུང་། །འབྱུང་བ་མེད་ལས་<milestone unit="line" n="231.2"/>བྱུང་བ་མཚར། །ཐོབ་པ་མེད་ལས་ཐོབ་པ་མཚར། །རིག་པ་མེད་ལས་རང་རིག་མཚར། །གསལ་བ་མེད་ལས་རང་གསལ་མཚར། །དེ་ལྟའི་འབྲས་རབ་དམ་པ་འདི། །འབྲས་ཐོབ་འབྲས་བུའི་ནང་ན་ཐོབ། །མ་མོ་ལམ་<milestone unit="line" n="231.3"/>རྒྱུད་ལུང་ལས། མ་མོའི་འབྲས་བུ་བསྟན་པའི་ལེའུ་སྟེ་བཞི་པའོ།། །།དེ་ནས་ཡང་དག་རབ་བཤད་པ། །ས་དང་ལམ་གྱི་ངོ་བོ་ནི། །དྲན་པ་ཉེར་གཞག་བཞི་དང་ཡང་། །སྤོང་བ་བཞི་དང་རྫུའཕྲུལ་གྱི། །རྐང་པ་བཞི་<milestone unit="line" n="231.4"/>དང་ཚོགས་ལམ་གྱི། །མཚན་ཉིད་ཡིན་པར་འདོད་པའོ། །ངོ་བོ་སེམས་ཀྱི་རང་བཞིན་ཡིན། །དེ་ཡང་འདི་ལྟར་ཤེས་པར་བྱ། །ལུས་དྲན་ཉེ་བར་གཞག་པ་ཡང་། །མ་མོ་ལུས་དྲན་ཉེར་གཞག་སྟེ། །མི་བརྗེད་ཕྱིར་ན་དྲན་པ་<milestone unit="line" n="231.5"/>སྟེ། །ཀུན་ལ་ཚུལ་འདི་ཤེས་པར་བྱ། །སྦྱོར་བའི་ལམ་གྱི་མཚན་ཉིད་བཅུ། །དབང་པོ་ལྔ་དང་སྟོབས་ལྔ་སྟེ། །ངོ་བོ་སེམས་ལས་གཞན་མ་ཡིན། །མཐོང་བའི་ལམ་ལ་བདུན་ཡིན་ལ། །བསྒོམ་པའི་ལམ་ཡང་ལྔ་ཡིན་<milestone unit="line" n="231.6"/>ཏེ། །འབྲས་བུ་ལམ་གྱི་མཚན་ཉིད་ནི། །གསུམ་དུ་མཁས་པས་ཤེས་པར་བྱ། །བྱ་བྲལ་རྫོགས་པའི་མཚན་ཉིད་ནི། །སྟོང་པ་མ་བཅོས་ལྷུན་གྲུབ་ཡིན། །མ་མོའི་མཚན་ཉིད་རྟོགས་པ་ལ། །མཚན་མ་མི་འབྱུང་གང་ཡང་<milestone unit="page" n="232"/><milestone unit="line" n="232.1"/>མེད། །དཔེར་ན་མེ་ལས་དུ་བ་བཞིན། །དུ་བས་མཚོན་པའི་མེ་དང་ནི། །མཚན་མས་མཚན་པའི་མཚན་ཉིད་དང་། །གོལ་ས་གང་ཡང་ཡོད་མ་ཡིན། །དེ་བས་དང་པོའི་མཚན་ཉིད་ལ། །མཁས་པས་ནན་ཏན་བྱ་བ་<milestone unit="line" n="232.2"/>ཡིན། །མཚན་ཉིད་ལས་ནི་མཚན་མ་འབྱུང་། །མཚན་མའི་སྒོ་ནས་མཚན་ཉིད་ལ། །གནས་པ་ཡིན་པར་རྟོགས་པ་སྐྱེ། །རྟོགས་པས་སྒྲོ་དང་སྐུར་པ་སྤོང་། །སྤངས་པས་ངན་འགྲོ་སྲིད་ལམ་སྒྲོལ། །མཚན་མ་མེད་པའི་<milestone unit="line" n="232.3"/>མཚན་ཉིད་ནི། །པི་ལུ་ར་དང་པི་ཐ་ར། །མུ་སྟེགས་པ་ཡི་སྒྲུབ་པ་ཡིན། །མཚན་ཉིད་དབྱེ་བ་དེ་ལྟར་ཏེ། །སྤྱི་ཡི་མཚན་ཉིད་འདི་ལྷར་ཡིན། །མ་ནུ་ས་རའི་དོན་མ་རྟོགས། །རང་སེམས་གོལ་བའི་སྣང་བ་ལས། །སྒྱུ་མ་རང་<milestone unit="line" n="232.4"/>གསལ་ཡུལ་ལ་རོལ། །རང་རང་སྒྱུ་མར་སྣང་བ་ལ། །གོང་མ་གོང་མས་གཞལ་བ་ན། །འོག་མ་འོག་མས་མེད་པར་སྣང་། །མེད་པ་སྣང་དུ་མི་རུང་སྟེ། །གོལ་བས་ཡོད་པ་ལྟ་བུར་སྣང་། །སྨིག་རྒྱུ་འཛིན་པའི་ཤེས་པ་<milestone unit="line" n="232.5"/>བཞིན། །མེད་པ་སྣང་བས་ངོ་མཚར་ཏེ། །གྲོལ་བ་ཤེས་པས་ངོ་མཚར་རོ། །གོལ་བའི་ངོ་མཚར་དམན་པ་ནི། །ལས་ཀྱི་ཆོ་འབྲུལ་ངོ་མཚར་ཏེ། །གོལ་བ་ཁྱད་པར་ངོ་མཚར་ཆེ། །བླ་མའི་མན་ངག་ངོ་མཚར་ཆེ མ་མོ་<milestone unit="line" n="232.6"/>བསྐྱེད་དང་རྫོགས་པ་དང་། །རྫོགས་ཆེན་ཡང་ནི་གོལ་བ་སྟེ། །ཏིང་འཛིན་ཆོ་འཕྲུལ་ངོ་མཚར་ཆེ། །ཏིང་འཛིན་ཆོ་འཕྲུལ་ངོ་མཚར་ཅན། །དྲི་ཟའི་གྲོང་ཁྱེར་ཇི་བཞིན་དུ། །སྣང་སྟེ་མེད་པ་ཁོ་ནའོ། །དེ་ལྟར་མེད་པའི་ཏིང་<milestone unit="page" n="233"/><milestone unit="line" n="233.1"/>༄༅། །འཛིན་ལ། །བསྒོམ་དང་བཟླས་པས་ཅི་ཞིག་བྱ། །མེད་པས་ཡོངས་གྲུབ་འགྱུར་བ་ན། །བླ་མའི་མན་ངག་ཅི་ལ་དགོས། །དེ་དག་རིག་པ་བདེན་མོད་ཀྱིས། །རེ་ཞིག་འདི་ལྟར་ཤེས་པར་བྱ། །མེད་པ་གསུང་པ་<milestone unit="line" n="233.2"/>གཉིས་པ་ལ། །རེ་ཞིག་ཡོད་པ་གཉིས་པ་ཡིན། །གོལ་བ་དངོས་པོ་གཉིས་པ་ལ། །དངོས་པོའི་གནས་པ་བཞི་པ་སྟེ། །གོལ་བའི་དངོས་པོར་མི་འགྱུར་ཞིང་། །མེད་པས་ཡོད་པར་མི་འགྱུར་ཀྱང་། །མཛུབ་མོས་ཟླ་བ་སྟོན་པ་<milestone unit="line" n="233.3"/>ལྟར། །ཡོད་པའི་མཚན་ཉིད་ཚོལ་བ་ལྟར། །མེད་པ་ཐབས་ཀྱི་ཡན་ལག་ཡིན། །དངོས་པོའི་གནས་ཐབས་ཚོལ་བ་ལས། །གོལ་བ་ཐབས་ཀྱི་བྱེ་བྲག་ཡིན། །དཔེར་ན་སྭ་ལུའི་ས་བོན་ལས། །སྭ་ལུའི་འབྲས་བུ་འབྱུང་བ་<milestone unit="line" n="233.4"/>ལ། །ས་གཞི་དང་ནི་ལུད་དང་ཆུ། །རྨོད་པ་ལ་སོགས་རིམ་པ་ཀུན། །སྭ་ལུའི་འབྲས་བུར་མི་འགྱུར་ཏེ། །སྭ་ལུའི་རྒྱུ་ལ་ས་ལུ་ཡི། །འབྲས་བུ་འབྱུང་བའི་ཐབས་སུ་སྣང་། །དེ་བཞིན་རྟོག་བཅས་གསུམ་པ་ཡང་། །བཞི་པོ་<milestone unit="line" n="233.5"/>རྟོགས་མེད་འབྱུང་བའི་རྟགས། །ཡིན་པར་འདས་པའི་སངས་རྒྱས་གསུངས། །ཇི་ལྟར་སྣང་བའི་རྣམ་རྟོག་འདི། །སྐྱེ་བའི་རིམ་པ་མ་བཀག་པར། །རྣམ་རྟོག་མྱོས་པའི་སེམས་འདི་ཡིས། །སྟོང་པ་ལྷུན་གྲུབ་ཇི་ལྟར་<milestone unit="line" n="233.6"/>རྟོགས། །དེ་ཕྱིར་བསྐྱེད་པ་མེད་པ་ཡོད། །ཡོད་པ་ཟབ་པ་མ་ཡིན་ཏེ། །དོན་བྱེད་མི་ནུས་མེད་དང་འདྲ། །མེད་པས་དམན་པ་མ་ཡིན་ཏེ། །དོན་བྱེད་ཕྱིར་ན་ཡོད་ཀྱང་འདྲ། །བསྐྱེད་པའི་རྣམ་རྟོག་ཕྲ་བ་འདི། །རྫོགས་པའི་<milestone unit="page" n="234"/><milestone unit="line" n="234.1"/>རིམ་པས་མ་བསལ་བར། །སྐྱེ་མེད་རྟོགས་པར་མི་འགྱུར་ཏེ། །བསྐྱེད་པའི་རྟོགས་པས་ཉམས་ཕྱིར་རོ། །རྫོགས་དང་རྫོགས་ཆེན་དེ་བཞིན་ཏེ། །རྣམ་རྟོག་རླུད་འདི་མ་འགགས་པར། །ཡེ་ཤེས་མེ་འདི་འབར་མི་འཀྱུར། །ཡེ་<milestone unit="line" n="234.2"/>ཤེས་མེ་འདི་མ་འབར་ན། །མ་རིག་མུན་སེལ་མི་འགྱུར་ཏེ། །མ་རིག་མུན་པ་མ་བསལ་བར། །རང་རིག་རང་གསལ་རང་ལས་འབྱུང་། །རང་རིག་རང་གིས་མ་གསལ་བར། །སྐུ་ལ་སོགས་པའི་ཐ་སྙད་མེད། །དཔེར་ན་བུ་<milestone unit="line" n="234.3"/>གའི་རླུད་མ་བཀག །མར་མེ་འབར་བར་མི་འགྱུར་ལ། །མར་མེ་འབར་བར་མ་གྱུར་ན། །མུན་པ་བསལ་བར་མི་འགྱུར་རོ། །བསྐྱེད་པའི་རིམ་པར་མི་གནས་ཀྱང་། །སྤྱིན་པའི་ཚོགས་ལ་འབད་དེ་བསླབ། །དེ་ཡིས་རང་<milestone unit="line" n="234.4"/>སེམས་སྨིན་པར་འགྱུར། །སྨིན་པས་རྣམ་རྟོག་ཉེར་ཞི་ནས། །བསྐྱེད་པའི་རིམ་པར་ལེགས་གནས་འགྱུར། །ལམ་གྱི་ངོ་བོ་དེ་ལྟ་བུ། །གང་གིས་མི་ཤེས་དམུ་ཅོར་དུ། །ཐབས་དང་བྲལ་བའི་སྟོང་པ་ནི། །ནམ་མཁའི་གོས་<milestone unit="line" n="234.5"/>ཅན་འདོད་པ་ཡིན། །མ་མོ་ལམ་རྒྱུད་ལུང་ལས། ལམ་གྱི་མཚན་ཉིད་བསྟན་པའི་ལེའུ་སྟེ་ལྔ་པའོ།། །།དེ་ནས་མ་མོའི་་དང་ལམ། །འབྲ་བུའི་རྟགས་ནི་བཤད་པར་བྱ། །སྦྱིན་དང་ཚུལ་ཁྲིམ་ལ་སོགས་<milestone unit="line" n="234.6"/>ཀྱིས། །ས་ཡི་མཚན་ཉིད་དེ་དག་ལ། །འཁོར་གསུམ་རྣམ་པར་དག་པ་སོགས། །ས་བ་་རྟགས་སུ་ཤེས་པར་བྱ། །བྱམས་དང་སྙིང་རྗེ་དང་པོའི་རྟགས། །དགའ་དང་བཏང་སྙོམས་འཇིག་རྟེན་གྱི། །རིག་འཛིན་ས་ནི་<milestone unit="page" n="235"/><milestone unit="line" n="235.1"/>༄༅། །གཉིས་པའི་རྟགས། །གསེར་གྱི་ས་གཞི་མནན་ན་ནེམ། །བཏེགས་ན་འབར་བ་ལ་སོགས་པ། །བྱ་བྲལ་ལྷུན་གྲུབ་ས་ཡི་རྟགས། །དེ་ལྟར་ས་ཡི་རྟགས་བསྟན་ནས། །འབྲས་བུའི་རྟགས་ནི་འདི་ལྟ་སྟེ། །དང་<milestone unit="line" n="235.2"/>པོར་སྣང་བ་འགགས་པ་ལས། །བསྐྱེད་པའི་རིམ་པ་གང་སྣང་བ། །མ་མོ་བསྐྱེད་པའི་རྟགས་ཡིན་ཏེ། །བསྐྱེད་པ་ལ་སོགས་སྣང་བ་འགགས། །རྫོགས་པའི་ཚུལ་དུ་གང་སྣང་བ། །དེ་ནི་མ་མོའི་འབྲས་བུའི་རྟགས། །རྟོགས་<milestone unit="line" n="235.3"/>པའི་སྣང་བ་ལ་སོགས་འགགས། །རྫོགས་པ་ཆེན་པོར་གང་སྣང་བ། །རྫོགས་པ་ཆེན་པོའི་འབྲས་བུའི་རྟགས། །བླང་དོར་གང་ཡང་མེད་པ་སྟེ། །བྱ་བྲལ་རྫོགས་པའི་འབྲས་བུའི་རྟགས། །དེ་ལྟར་འབྲས་བུའི་རྟགས་བཤད་<milestone unit="line" n="235.4"/>ནས། །ལམ་གྱི་རྟགས་ནི་འདི་ལྟར་ཏེ། །དང་པོ་ཚོགས་ཀྱི་ལམ་རྟགས་ཀྱང་། །ཐུན་མོང་བརྒྱད་དང་ཐུན་མོང་མིན། །བཞི་ནི་ངེས་པར་སྐྱེ་བ་སྟེ། །ཚོགས་ཀྱི་ལམ་ལ་ཡེ་གནས་ན། །ལུས་ལ་ཕྱི་ནང་སྲིན་འབུ་མེད། །སྐྲ་<milestone unit="line" n="235.5"/>དཀར་མེད་དེ་མཐོན་མཐིང་འདྲ། །གཉེར་མ་མེད་དེ་ལོ་བརྒྱ་ཐུབ། །ཁམས་ཀྱི་ཟས་བྲལ་གཉིད་མེད་སོགས། །ཐུན་མོང་རྟགས་བརྒྱད་འབྱུང་བའོ། །ལུས་ལ་དྲོད་དང་རྡུལ་ལ་སོགས། །ཐུན་མོང་མ་ཡིན་རྟགས་རྣམས་<milestone unit="line" n="235.6"/>འཛིང། །དེབཞིནསྦྱོརབའིལམ་རྟགས་ནི། །ཐུན་མོང་བརྒྱད་དང་ཐུན་མོང་མིན། །བཞི་སྟེ་བཅུ་གཉིས་ངེས་པར་འབྱུང་། །མཐོང་ལམ་ཐུན་མོང་རྟགས་རྣམས་དང་། །ཐུན་མོང་མ་ཡིན་རྟགས་རྣམས་ནི། །མཐོང་བའི་<milestone unit="page" n="236"/><milestone unit="line" n="236.1"/>ལམ་གྱི་མཚན་ཉིད་བཞིན། །ཇི་ལྟར་འཇིག་རྟེན་སྣང་བ་བཞི། །དང་པོ་སྤྲིན་གྱི་རྣམ་པ་ལ། །གཉིས་པ་དུ་བ་ལྟ་བུ་སྟེ། །གསུམ་པ་གློག་གི་རྣམ་པ་ལ། །བཞི་པ་མར་མེ་ལྟ་བུར་སྣང་། །དེ་རྣམས་མཐོང་བའི་ལམ་རྟགས་<milestone unit="line" n="236.2"/>སོ། །ཐུན་མོང་རྟགས་རྣམས་ཀུན་ལ་སྦྱར། །དེ་ནས་སྒོམ་པའི་ལམ་རྣམས་ནི། །བསྒོམ་པ་ལམ་གྱི་མཚན་ཉིད་ནི། །ཇི་ལྟར་བསྒོམ་པ་གནས་གྱུར་པ། །ལམ་གྱི་མཚན་ཉིད་དེ་ཉིད་དུ། །ཇི་ལྟར་འཇིག་རྟེན་གྲགས་པ་<milestone unit="line" n="236.3"/>སྣང་། །དང་པོར་སྤྲིན་གྱི་རྣམ་པ་སྟེ། །གཉིས་པ་དུ་བ་ལྟ་བུ་ལ། །གསུམ་པ་གློག་གི་རྣམ་པ་ལ། །བཞི་པ་མར་མེ་ལྟ་བུར་སྣང་། །དེ་ནི་སྒོམ་པའི་ལམ་རྟགས་སོ། །དེ་ནས་འབྲས་བུའི་ལམ་རྟགས་ཀྱང་། །རེ་ཞིག་འདི་ལྟར་<milestone unit="line" n="236.4"/>ཤེས་པར་བྱ། །འབྲས་བུ་ལམ་གྱི་མཚན་ཉིད་ལ། །སེམས་ནི་ངེས་པར་གནས་པས་ན། །འབྲས་བུ་ལམ་གྱི་ངོ་བོ་སྲ །ཕྱི་དང་ནང་དུ་སྣང་བ་མཐོང་། །དང་པོར་སྤྲིན་གྱི་རྣམ་པར་མཐོང་། །གཉིས་པ་དུ་བ་ལྟ་བུ་སྟེ། །གསུམ་<milestone unit="line" n="236.5"/>པ་སྲིན་བུ་མེ་ཁྱེར་ལ། །བཞི་པ་མར་མེ་ལྟ་བུ་སྟེ། །དོན་དང་འབྲེལ་པའི་རྟགས་ཡིན་ནོ། །བྱ་བྲལ་རྫོགས་པའི་ལམ་རྟགས་ནི། །ཇི་ལྟར་འདི་ལྟར་སྣང་བ་ཀུན། །བྱ་བྲལ་ལམ་གྱི་མཚན་ཉིད་དེ། །སྟོང་པ་ནམ་མཁའ་ལྟ་བུར་<milestone unit="line" n="236.6"/>ང་། །དེ་ལྟར་རྒྱུད་ན་བྱ་བྲལ་རྫོགས། །དངོས་པོར་སྨྲས་པ་ཡོད་མ་ཡིན། །དངོས་པོར་འདོད་པས་དངོས་མ་གྲུབ། །དངོས་མེད་དངོས་པོའི་དངོས་སྟོབས་ཡིན། །མཚན་མ་སྟོང་པར་སྣང་བའི་ཚེ། །ཕྱི་དང་ནང་གི་ཆོས་<milestone unit="page" n="237"/><milestone unit="line" n="237.1"/>༄༅། །རྣམས་ཀུན། །སྟོང་པ་ཉིད་དུ་གྱུར་རམ་ཅི། །འགྲོ་བ་རོལ་པ་རྣམ་འཇིག་ཅིང་། །འཁོར་བའི་དོང་སྤྲུག་འགྱུར་རམ་ཅི། །དེ་ནི་དེ་ལྷར་མ་ཡིན་ཏེ། །ཕྱི་དང་ནང་དུ་སྣང་བ་ཡང་། །རང་གི་སེམས་ཀྱི་སྣང་བ་<milestone unit="line" n="237.2"/>སྟེ། །སྣང་བ་ལོགས་ན་ཡོད་མ་ཡིན། །དཔེར་ན་སྐར་ཁུང་ཁང་པ་དང་། །ར་བ་ལ་སོགས་སྣང་བ་ཡང་། །ཐབ་ཀྱི་མེ་ཡི་སྣང་བ་སྟེ། །མེ་ཉིད་མེད་པར་གྱུར་པ་ན། །མེ་ཡི་སྣང་བ་མེད་པར་འགྱུར། །ཇི་སྲིད་མེ་ནི་ཡོད་པར་<milestone unit="line" n="237.3"/>མྲ །མེ་ཡི་སྣང་བ་ཡོད་པར་འགྱུར། །དེ་ཕྱིར་རང་སེམས་རྟོག་པས་སྟོང་། །ཕྱི་ནང་དངོས་པོ་དེ་བཞིན་སྟོང་། །རང་སེམས་སྟོང་པར་མ་གྱུར་ན། །ཕྱི་ནང་སྟོང་པར་མི་འགྱུར་རོ། །རང་སེམས་སྟོང་པར་གྱུར་པའི་ཚེ། །ཕྱི་<milestone unit="line" n="237.4"/>དང་ནང་དུ་སྣང་བ་ཡི། །རང་གི་རྟོག་པས་སྟོང་པ་ལས། །ཆད་ལྟའི་སྟོང་པ་དེ་མ་ཡིན། །རང་གི་རྟོག་པས་སྟོང་པའི་ཕྱིར། །ཕྱི་ནང་ཆོས་ནི་མེད་པ་ཡིན། །ཕྱི་ནང་ཆོས་རྣམས་ཡོད་ཀྱང་མེད་པའི་ཕྱིར། །འགྲོ་བའི་རོལ་པ་མི་<milestone unit="line" n="237.5"/>འཇིག་ཅིང་། །འཁོར་བ་དོང་སྤྲུག་མི་འགྱུར་རོ། །དཔེར་ན་མིག་གིས་གཟུགས་ལ་བལྟས། །དེ་ནི་གཟུགས་སུ་སྣང་བ་སྟེ། །མིག་གཟུགས་གཟུགས་ཀྱི་སྣང་བས་སྟོང་།།གཟུགས་ཀྱི་སྣང་བས་སྟོང་པ་ལས། །ཕྱི་ནང་<milestone unit="line" n="237.6"/>གཟུགས་མེད་མ་ཡིན་ནོ། །དེ་བཞིན་རང་སེམས་རྟོགས་པས་སྟོང་། །ཕྱི་ནང་ཆོས་ནི་མེད་མ་ཡིན། །འདི་ནི་མཚན་ཉིད་རྒྱལ་པོ་ཡིན། །རང་སེམས་མར་མེ་ལྟར་སྣང་སོགས། །དངོས་པོའི་མཚན་མར་གསུངས་པ་<milestone unit="page" n="238"/><milestone unit="line" n="238.1"/>ཡིན། །སྐུ་ལ་སོགས་པ་སྣ་ཚོགས་འབྱུང་། །མངོན་པར་ཤེས་པ་དྲུག་སྐྱེས་ཏེ། །སྔོན་གྱི་གནས་ནི་ཤེས་པ་དང་། །གཞན་གྱི་སེམས་ཀྱང་ཤེས་པ་དང་། །འཆི་འཕོ་དང་ནི་སྐྱེ་བ་དང་། །རྫུ་འཕྲུལ་གྱི་ནི་མངོན་ཤེས་<milestone unit="line" n="238.2"/>དང་། །གཞན་ཡང་མངོན་པར་ཤེས་པ་ཡང་། མིག་གིས་འཇིག་རྟེན་གཟུགས་རྣམས་ནི། །སྐད་ཅིག་གཅིག་ལ་མཐོང་བ་དང་། རྣ་བས་སྒྲ་ནི་སྣ་ཚོགས་ཐོས། །སྣ་ཡིས་སྣ་ཚོགས་དྲི་ཚོར་ཞིང་། །ལྕེ་ཡིས་སྣ་ཚོགས་རོ་མྱོང་<milestone unit="line" n="238.3"/>ཞིང་། ལུས་ཀྱི་རེག་བྱ་རྟོགས་པར་འགྱུར། །དེ་དག་རྟགས་ཀྱི་རིམ་པའོ། །མ་མོའི་རྒྱུད་ལུང་ལས། མ་མོའི་རྟགས་བསྟན་པའི་ལེའུ་སྟེ་དྲུག་པའོ།། །།དེ་ལྟར་མ་མོའི་རྟགས་བསྟན་པ། །ལམ་ཐོབ་པ་ཡི་ཚད་བཤད་<milestone unit="line" n="238.4"/>པ། །མཉམ་གཞག་དང་ནི་རྗེས་ཐོབ་སྟེ། །རྗེས་ཐོབ་འགྲོ་དང་ཟ་དང་ཉལ། །ཀུན་ཏུ་བཟང་མོའི་གཟུགས་བརྙན་གྱིས། །བསྐྱེད་པའི་རིམ་པའི་སྣང་བ་སྟེ། །ཚོགས་ཀྱི་ལམ་གྱི་མཐར་ཕྱིན་ཚད། །དེ་བཞིན་དག་པས་བསྐྱེད་<milestone unit="line" n="238.5"/>པ་ལ། །འགྲོ་འདུག་ལ་སོགས་ལ་སེམས་པ། །སྤྱོར་བའི་ལམ་གྱི་མཐར་ཕྱིན་ཚད། །དེ་ལས་སེམས་ཀྱི་ཁྱད་འཕགས་ཏེ། །དག་པ་རང་བཞིན་བསྐྱེད་པ་ལ། །ཉིན་མཚན་རྟག་ཏུ་སེམས་གནས་པ། །སྦྱོར་ལམ་ཆ་<milestone unit="line" n="238.6"/>གཉིས་མཐར་ཕྱིན་ཚད། །ཡིན་པ་ཉིད་དུ་ཐེ་ཚོམ་མེད། །བསྐྱེདཔཙིཀྟའིདཀྱིལའཁོར་ལ། །ལོ་དང་བསྐལ་པར་སེམས་གནས་པ། །མཐོང་བའི་ལམ་གྱི་མཐར་ཕྱིན་ཚད། །རྩ་དང་རླུད་སོགས་ངོ་བོ་སྲ །རྟག་ཏུ་མི་འགྱུར་<milestone unit="page" n="239"/><milestone unit="line" n="239.1"/>༄༅། །སེམས་གནས་པ། །སྒོམ་པའི་ལམ་གྱི་མཐར་ཕྱིན་ཚད། །ཡིན་པ་ཉིད་དུ་རྣམ་པར་འདོད། །རང་སེམས་རྟག་ཏུ་གང་གནས་པ། །འབྲས་བུ་ལམ་གྱི་མཐར་ཕྱིན་ཚད། །ཡིན་པ་ཉིད་དུ་ཐེ་ཚོམ་མེད། །བྱ་བྲལ་<milestone unit="line" n="239.2"/>རྫོགས་པའི་ངོ་བོ་སྲ །ཇི་སྲིད་འཁོར་བ་སྟོངས་ཀྱི་བར། །ཡེ་ཤེས་ངང་དུ་གནས་པ་དེ། །བྱ་བྲལ་རྫོགས་པའི་མཐར་ཕྱིན་ཚད། །ཡིན་པ་ཉིད་དུ་ཤེས་པར་བྱ། །དེ་ལྟར་ཚད་དང་མི་ལྡན་པས། །རང་འདོད་བསམ་པ་སྣ་<milestone unit="line" n="239.3"/>ཚོགས་ཀྱིས། །ལས་ལ་སོགས་པ་ཁས་འཆེས་ཤིང་། །སྒྲོ་དང་སྐུར་པའི་མཐའ་ལ་གནས། །འདི་ནི་ལོག་ལྟ་མ་རུངས་པ། །མཐོང་བའི་ཆོས་ལ་དམྱལ་སོགས་འཚེད། །དེ་བས་ལམ་དང་ལམ་གྱི་ཚད། །མན་ངག་ཅན་ལ་<milestone unit="line" n="239.4"/>ཤེས་པར་བྱ། །མན་ངག་ཡོད་ན་བསམ་གཏན་བྱ། །མེད་ན་འབད་མེད་བཟླས་སོགས་བྱ། །ཐ་མལ་པ་ཡི་སྤྱོད་པ་ལ། །སྐད་ཅིག་གནས་པར་མ་གསུངས་སོ། །དཔེར་ན་རྒྱལ་པོའི་རྒྱལ་བུ་ཡང་། །རྒྱལ་བུའི་བྱ་བ་ཁོ་ན་<milestone unit="line" n="239.5"/>ལས། །རིགས་ངན་བྱ་བ་སྤངས་ནས་གནས། །འདི་བཞིན་མ་མོའི་ལམ་འདི་ནི། །འཇིག་རྟེན་ལམ་གཞན་བགྲོད་མ་ཡིན། །ལམ་གཞན་བགྲོད་དང་སྐྱེ་བ་མེད། །དེ་བས་འབད་པ་ཐམས་ཅད་ཀྱིས། །མ་མོའི་ལམ་ལ་ནན་<milestone unit="line" n="239.6"/>ཏན་བྱ། །དེ་བས་རང་ལ་ལམ་རྣམས་སྐྱེས། །སྐྱེས་ཚུལ་ཚད་དུ་ཕྱིན་པ་དང་། །འབྲས་བུ་རང་བྱུང་ཐོབ་པར་འགྱུར། །རང་བྱུང་སངས་རྒྱས་མཚན་ཉིད་དེ། དེ་བས་མ་མོ་ལ་སོགས་སངས་རྒྱས་དང་། ཐ་དད་མེད་པས་གང་<milestone unit="page" n="240"/><milestone unit="line" n="240.1"/>ཡང་མེད། །དེ་ནི་མཐར་ཕྱིན་འབྲས་བུའི་ཚད། །ཡིན་ཏེ་རྟོགས་ལ་སོགས་པ་ཀུན། །བརྟན་དང་སྲ་བའི་ས་ཡི་ཡང་། །མཐར་ཕྱིན་པ་ཡི་ཚད་ཡིན་ནོ། །སྟོང་པ་ནམ་མཁའ་ལྟ་བུར་སྣང་། །མཚན་མ་མཐར་ཕྱན་པ་ཡ་<milestone unit="line" n="240.2"/>ཚད། །ཡིན་ནོ་དེ་ལྟར་ནན་ཏན་གྱིས། །དེ་དག་མཐར་ཕྱིན་པ་ཡི་ཡིན། །མ་མོ་ལམ་རྒྱུད་ལུང་ལས། །མཐར་ཕྱིན་པའི་ཚད་བསྟན་པའི་ལེའུ་སྟེ་བདུན་པའོ།། །།དེ་ན་ཡང་དག་རབ་བཤད་པ། །དེ་ཡི་སྤངས་<milestone unit="line" n="240.3"/>པའི་རྣམ་རྟོགས་ཀྱང་། །འདི་ལྟར་ཤེས་པར་བྱ་བ་སྟེ། །མཐོང་བའི་ལམ་ལས་སྤང་བ་ནི། །ཇི་ལྟར་འཇིག་རྟེན་གྲགས་པ་དང་། །མདོ་སྡེཀྲི་ཡ་ཡོ་ག་དང་། །གཉི་ག་རྒྱུ་དང་ཐབས་ཀྱི་ནི། །ལམ་རྣམས་འདི་ལྟར་རྣམ་རྟོག་<milestone unit="line" n="240.4"/>སྟེ། །དེ་དག་སྤངས་ནས་མ་མོ་ཡི། །མཐོང་བའི་ལམ་ན་གང་གནས་པ། །སྤོང་བ་དང་པོ་ཡིན་པར་ངེས མ་མོ་མཐོང་བའི་ལམ་པ་ཡི། །མཉམ་གཞག་རྗེས་ཐོབ་མ་ལུས་པ། །སྦྱོར་བའི་ལམ་གྱི་རྣམ་རྟོག་སྟེ། །རྣམ་རྟོག་དེ་<milestone unit="line" n="240.5"/>ཉིད་སྤངས་ནས་ཀྱང་། །སྦྱོར་བའི་ལམ་ཉིད་ཉམས་སུ་བླངས། །ཐུན་མོང་རྣམ་རྟོག་འོག་མ་བཞིན། །དེ་ནི་སྩོར་ལས་སྤང་བྱའོ། །སྦྱོར་བའི་ལམ་གྱི་མཚན་ཉིད་གང་། །མཐོང་བའི་ལམ་པའི་རྣམ་རྟོག་ལས། །མཐོང་བའི་<milestone unit="line" n="240.6"/>ལམ་པས་དེ་ཉིད་སྤང་། །རྣམ་་ག་གཉིས་པས་ཐུན་མོང་ ། །ཐུན་མོང་ཡིན་ཕྱིར་གཉིས་ཀ་སྤང་། །མཐོང་བའེ་ལམ་གྱི་མཚན་ཉིད་གང་། །་མ་པའི་ལམ་པའི་རྣམ་རྟོག་ཡིན། །རྟོགས་པ་ཡིན་ཕྱིར་དེ་ཉིད་སྤང་། །རྣམ་<milestone unit="page" n="241"/><milestone unit="line" n="241.1"/>༄༅། །རྟོག་གསུམ་ནི་ཐུན་མོང་ལ། །གསུམ་པོ་དེ་ཉིད་སྤང་བར་གསུང་། །སྒོམ་པའི་ལམ་གྱི་མཚན་ཉིད་གང་། །འབྲས་བུའི་ལམ་གྱི་རྣམ་རྟོག་སྟེ། །འབྲས་བུའི་ལམ་པས་དེ་ཉིད་སྤང་། །འབྲས་བུའི་ལམ་སྤོང་ཐུན་<milestone unit="line" n="241.2"/>མོང་བཞི། །སྤང་བ་རུ་ནི་སངས་རྒྱས་གསུངས། འབྲས་བུའི་ལམ་གྱི་མཚན་ཉིད་ནི། །བྱ་བྲལ་རྫོགས་པའི་རྣམ་རྟོག་ཡིན། །བྱ་བྲལ་རྫོགས་པའི་དེ་ཉིད་སྤོང་། །ཐུན་མོང་ལྔ་ཡང་དེ་བཞིན་ནོ། །སྤང་བར་བྱ་བའི་རྣམ་རྟོག་<milestone unit="line" n="241.3"/>ཀྱང་། །ཡོད་ནས་སྤང་ངམ་མེད་ནས་སྤོང་། །གོང་མས་འོག་མ་ཇི་ལྟར་སྤོང་། །དེ་ལྟར་འདི་དག་ཤེས་པར་བྱ། །རྣམ་པར་རྟོག་པའི་ངོ་བོ་ཡང་། །ཡེ་ནས་ཡོད་པ་མ་ཡིན་ཏེ། །དཔེར་ན་འཇིག་རྟེན་གྲགས་པ་ཡང་། །ཀ་བ་<milestone unit="line" n="241.4"/>བརྩིགས་པ་རེ་རྡེ་སོགས། །ཕྱི་རུ་སྣང་བ་དེ་དག་དང་། །སྐྱེས་པ་བུད་མེད་མ་ནིང་སོགས། །ནང་དུ་སྣང་བ་དེ་དག་ནི། །ཚོགས་ཀྱི་ལམ་པའི་རྣམ་རྟོག་ལས། །དེ་དག་ཡེ་ནས་ཡོད་མ་ཡིན། །རང་སེམས་གོལ་བའི་སྣང་བ་<milestone unit="line" n="241.5"/>སྟེ། །སེམས་དང་མེད་དེ་གོལ་ནས་སེམས། །གོལ་ས་སད་ན་སེམས་མེད་སྟེ། །སྣང་བ་ཡེ་ནས་ཡོད་མ་ཡིན། །དེ་ལྟར་མེད་པར་རྟོགས་པ་ལ། །སྤོང་བའི་ཐ་སྙད་བཏགས་པ་སྟེ། །སྤང་བ་དངོས་སུ་མ་ཡིན་ནོ། །མེད་ལ་<milestone unit="line" n="241.6"/>རྟོགས་ནས་སྤོང་ཡོད་ན། །མེད་པ་སྤོང་དུ་མི་འདོད་སྟེ། །གཉིས་ཀ་དངོས་པོ་ཡིན་པའི་ཕྱིར། །མེད་པ་ལ་ཡང་སྤང་བ་མེད། །མེད་ལས་ཡོད་པ་ལྟར་སྣང་བ། །དེ་དག་རྟོགས་པ་ལ་སྤོང་ཞེས། །རྣམ་པར་འདྲེན་པ་རྣམས་<milestone unit="page" n="242"/><milestone unit="line" n="242.1"/>ཀྱིས་གསུངས། །མཐོང་བས་བསྐྱེད་པའི་རིམ་པ་ཡང་། །སྦྱོར་བའི་ལམ་པའི་རྣམ་རྟོག་ལ། །ཚོགས་ཀྱི་བསྐྱེད་པའི་རིམ་དེ་ཡང་། །དངོས་སུ་ཡོད་པ་མ་ཡིན་ཏེ། །རང་སེམས་སྣང་བ་དག་པ་ལས། །བསྐྱེད་པའི་མ་མོ་སྐུ་<milestone unit="line" n="242.2"/>ལྟར་སྣང་། །སྣང་སྟེ་སྣང་ལ་རང་བཞིན་མེད། །མེད་པ་དངོས་སུ་སྤང་བ་མེད། མེད་པ་རྟོགས་ལ་སྤོང་ཞེས་བཏགས། །བཏག་པ་ནམ་ཡང་ཡོད་མ་ཡིན། །དེ་ལྟར་སྦྱོར་བའི་ལམ་དེ་ཡང་། །མཐོང་བའི་ལམ་གྱི་རྣམ་རྟོག་<milestone unit="line" n="242.3"/>སྟེ། །སྤོང་བ་ལ་སོགས་དེ་བཞིན་ནོ། །གོང་མ་རྣམས་དང་དེ་བཞིན་སྦྱར། །གནས་སྐབས་རང་སེམས་གོལ་བ་སྟེ། །དེ་ཡང་རེ་ཞིག་གོལ་ས་བཙལ། །སེམས་བཟུང་ཡན་ལག་བསམ་མི་ཁྱབ། །གོལ་ས་བསམ་གྱིས་མི་ཁྱབ<milestone unit="line" n="242.4"/>བོ། །གོང་མས་འོག་མ་སྤོང་བ་ཡང་། །འོག་མའི་རྣམ་རྟོག་འགགས་ཙམ་ན། །གོང་མའི་རྣམ་པར་རྟོག་པ་སྟེ། །དེ་ཡི་ཆ་ཙམ་ལ་དངོས་ནས། །གོང་མའི་ཡེ་ཤེས་སྣང་བ་ཡི། །འོག་མའི་རྣམ་རྟོག་སྤང་ཞེས་བཏགས། །མ་<milestone unit="line" n="242.5"/>མོའི་དངོས་པོ་རང་གནས་ལ། །སྤོང་དང་རྣམ་རྟོག་ཐ་སྙད་མེད། །རང་སེམས་གོལ་བའི་བྱེ་བྲག་ལ། །རྣམ་རྟོག་སྤང་ཞེས་གྲགས་པ་ཡིན། །དོན་དམ་པ་ཡི་མཚན་ཉིད་ནི། །རྣམ་རྟོག་ཉིད་ནི་མ་མོ་ལ། །མ་མོ་ཉིད་ནི་རྣམ་<milestone unit="line" n="242.6"/>རྟོག་ཡིན། །དེ་ལྟར་རྟོགས་ན་གྲོལ་བ་ལས། །གཞན་པའི་ལྟ་བས་གྲོལ་བ་མེད། །གྲོལ་བ་ཞེས་པ་ཐ་སྙད་དེ། །ཐ་སྙད་སྤང་བ་རང་གསལ་ཡིན། །དེ་དག་ཤེས་རབ་མ་མོ་ཡིས། །རྣམ་རྟོག་སྤོང་བའི་མཚན་ཉིད་དོ། །མ་མོ་<milestone unit="page" n="243"/><milestone unit="line" n="243.1"/>༄༅། །ལམ་རྒྱུད་ལུང་ལས། རྣམ་པར་རྟོག་པ་སྤང་བའི་ཚུལ་བསྟན་པའི་ལེའུ་བརྒྱད་པའོ།། །།དེ་ན་ཡང་དག་རབ་བཤད་པ། །དེ་ལ་བར་དུ་གཅོད་པའི་བདུད། །མཁ་པ་འདི་ལྟར་ཤེ་པར་<milestone unit="line" n="243.2"/>བྱ། །བདུད་ནི་རྣམ་པ་བཞི་ཡིན་ཏེ། །འདོད་ཆགས་ཞེ་སྡང་ལ་སོགས་པ། །ཕལ་པ་ཉོན་མོངས་བདུད་ཡིན་ཏེ། །འདོད་ཆགས་ཆེན་པོ་ལ་སོགས་པ། །མ་མོ་རང་གསལ་བྱ་བྲལ་རྫོགས། །ཇི་ལྟར་གོལ་བའི་མ་མོ་དེ། །བླ་མ་<milestone unit="line" n="243.3"/>ལྷ་ཡི་བུ་ཡི་བདུད། །སྐྱེས་མེད་དོན་ལ་གང་གོལ་བ། །སྐྱེ་བ་ཡིན་ཕྱིར་འཆི་བདག་འདུད། །སྟོང་པ་གཅིག་ལ་གང་གོལ་ནས། །སྣ་ཚོགས་དུ་མར་གང་འཛིན་པ། །དེ་ནི་ཕུང་པོའི་བདུད་དུ་གྲགས། །དེ་དག་བདུད་བཞིའི་<milestone unit="line" n="243.4"/>ངོ་བོ་སྟེ། །ཚོགས་ཀྱི་ལམ་ལ་བདུད་བཞི་སྟེ། ཚོགས་ཀྱི་སྐབས་ཀྱི་ཉོན་མོངས་དྲུག །ཉོན་མོངས་པ་ཡི་བདུད་ཡིན་ཏེ། །ཉོན་མོངས་བདུད་ཀྱང་མ་བྲལ་ན། །རང་སེམས་བདེ་བར་མི་འགྱུར་རོ། །ཚོགས་ཀྱི་ཉེར་ལེན་ཕུང་པོ་<milestone unit="line" n="243.5"/>སོགས། །ཕུང་པོའི་བདུད་དུ་རིག་པར་བྱ། །ཚོགས་ཀྱི་གོལ་སྒྲིབ་གང་སྟོན་པ། །བླ་མ་ལྷ་ཡི་བུ་ཡི་བདུད། །ཚོགས་ལམ་དམ་པར་སྐྱེ་བ་མེད། །སྐྱེ་བ་མེད་ལས་གང་སྐྱེས་པ། །འཆི་བདག་བདུད་དུ་རིག་པར་བྱ། །དེ་ལྟ་བུ་<milestone unit="line" n="243.6"/>ཡི་བདུད་བཞི་བྱུང་བ་ཡང་། །ལྷ་ཡི་བུ་ཡི་བདུད་ཡིན་པས། །དད་པ་དང་ནི་རྩོལ་བ་དང་། གསེར་དངུལ་ལ་སོགས་རིན་ཆེན་དང་། །རྟ་དང་གླང་པོ་ལ་སོགས་པས། །ལྷ་ཡི་བུ་ཡི་བདུད་སྤངས་ཏེ། བླ་མ་དམ་པ་རྟག་ཏུ་<milestone unit="page" n="244"/><milestone unit="line" n="244.1"/>བ ན། མན་ངག་ག ་གྱ་རྩ་བ་བཅད། །བདུད་ཀྱ་འ གས་པ་རྟག་ཏུ་སྤང་། །འཇིགས་པའི་བདུད་བཞི་གཤོམ་པ་ཡང་། །དམ་པའི་བླ་མ་ལས་ཤེས་བྱ། །དེ་ནས་སྦྱོར་བའི་བདུད་བཞི་ཡང་། །སྦྱོར་བའི་སྐབས་ཀྱི་<milestone unit="line" n="244.2"/>ཉོན་མོངས་དྲུག །ཉོན་མོངས་པ་ཡི་བདུད་དུ་གྲགས། །སྦྱོར་བའི་ལམ་གྱི་གོལ་བ་ནི། །སྟོན་པ་བླ་མ་ལྷ་ཡི་བདུད། །ཉོན་མོངས་སྐྱེ་བ་ཡང་དེ་ཉིད། །སྦྱོར་ལམ་ཟབ་མོ་སྐྱེ་བ་མེད། །སྐྱེ་བ་མེད་ལས་སྐྱེ་བར་གོལ། །འདི་<milestone unit="line" n="244.3"/>དག་འཆི་བདག་བདུད་ཡིན་ཏེ། །འདི་ཡང་འདི་ལས་བྱུང་བ་ཡིན། །སྦྱོར་བའི་ལམ་གྱི་ཉེར་ལེན་སོགས། །རྣམ་རྟོག་དུ་མ་ཕུང་པོའི་བདུད། །དེ་ཡང་ལྷ་ཡི་བུ་ལས་བྱུང་། དེ་ལྟར་བདུད་ཀྱི་རྩ་བ་ཡང་། །ལྷ་ཡི་བུ་ཡི་<milestone unit="line" n="244.4"/>བདུད་ཡིན་པས། མིག་དང་འདྲ་བའི་བླ་མ་ལ། མོས་པ་དང་བ་ལ་སོགས་བྱ། །བདུད་ཀྱིས་འཇིགས་པས་སྐྲག་པར་བྱ། །སྐྲག་ནས་བདུད་གཞོམ་བདེ་ཐབས་བཙལ། །དེ་ནས་མཐོང་བའི་བདུད་བཞི་ཡང་། །མཐོང་<milestone unit="line" n="244.5"/>བའི་གོལ་བ་གང་སྟོན་པ། །བླ་མ་འདྲ་བས་ལྷ་ཡི་བདུད། །འཕྲལ་དུ་དགའ་བདེ་ལྷ་དང་འདྲ། །བདེ་ལ་བར་ཆོད་བདུད་དུ་འགྱུར། །དེ་ལས་ཉོན་མོངས་བདུད་འབྱུང་སྟེ། །གོལ་ལམ་གྲུབ་པ་སེམས་ཉོན་མོངས། །ཉོན་<milestone unit="line" n="244.6"/>མོངས་པ་ཡི་བདུད་དུ་འགྱུར། །སྡུག་བསྔལ་བསྐྱེད་པ་ཉོན་མོངས་ཏེ། །དགེ་ལ་བར་དུ་གཅོད་པས་བདུད། །འདི་ཡང་བདུད་ཀྱི་རྩ་བ་སྟེ། །ཉོན་མོངས་དབང་གིས་གསུམ་པོ་འབྱུང་། །དེ་ལྟར་གྱུར་པའི་ཉོན་མོངས་འདི<milestone unit="page" n="245"/><milestone unit="line" n="245.1"/>༄༅། །ནམ་ཡང་མི་གཤོམ་མ་ཡིན་ནོ། །དེས་བསྟན་ལམ་གོལ་དུ་མ་ནི། །ཕུང་པོའི་བདུད་དུ་ངེས་པ་སྟེ། །དུ་མ་འདུ་པས་ཕུང་པོ་སྟེ། །དེ་ཡི་བར་དུ་གཅོད་པས་བདུད། །བདུད་དེ་མྱུར་དུ་མ་བཅོམ་ན། །འཁོར་<milestone unit="line" n="245.2"/>བར་སྐྱེ་བ་སྐད་ཅིག་མེད། །དེས་བསྟན་གོལ་བས་སྐྱེ་བ་སྟེ། །འདི་ནི་འཆི་བདག་བདུད་ཡིན་ནོ། །སྐྱེ་མེད་མ་རྟོགས་འཆི་བ་སྟེ། །ཚེ་ལ་བར་ཆོད་བདུད་ཡིན་ནོ། །སྐྱེ་མེད་ཆོས་ལ་གནས་གྱུར་ན། །འཆི་བདག་བདུད་ནིསྤྲེ་<milestone unit="line" n="245.3"/>དང་འདྲ། །དེ་ནི་མཐོང་བའི་བདུད་བཞི་ཡིན། །དེ་ནས་སྒོམ་ལམ་འདུད་བཞི་ཡང་། །སྒོམ་པའི་ལམ་ལ་གོལ་བ་སྟོན། །བསླུ་བའི་བླ་མ་ལྷ་ཡི་བདུད། །དེ་ཡིས་བསྟན་པས་སེམས་ཉོན་མོངས། ཉོན་མོངས་བདུད་དུ་ཤེས་<milestone unit="line" n="245.4"/>པར་བྱ། །ཉོན་མོངས་དབང་གིས་འཆི་བ་འབྱུང་། །དེ་ནི་འཆི་བདག་བདུད་ཡིན་ནོ། །སྒོམ་པའི་ལམ་གྱི་ཉེར་ལེན་ནི། །དེ་ཉིད་ཕུང་པོའི་བདུད་ཡིན་ཏེ། །ཕུང་པོ་མ་གཏོགས་བདུད་གཞན་ནི། །ནམ་ཡང་ཡོད་པ་མ་ཡིན་<milestone unit="line" n="245.5"/>ནོ། །དེ་ལྟར་འདུད་ཀྱི་རྩ་བ་ནི། །ཕུང་པོའི་བདུད་དུ་ངེས་པ་ཡིན། །བདུད་མ་བཅོམ་པར་ས་དང་ལམ། །ནམ་ཡང་བགྲོད་པར་མི་འགྱུར་རོ། །དེ་ནས་འབྲས་བུའི་བདུད་བཞི་ཡང་། །འབྲས་བུ་གོལ་བར་གང་སྟོན་<milestone unit="line" n="245.6"/>པའི། །བསོག་པའི་བླ་མ་ལྷ་ཡི་བདུད། །དེ་ལྟར་འབྲས་ལམ་བསྒྲུབས་པ་ལས། །སེམས་ཅན་ཉོན་མོངས་ཉོན་མོངས་བདུད། །དེས་ནི་སྐྱེ་བའི་གཡང་སར་ལྷུང་། །འཆི་བདག་བདུད་དུ་ངེས་པའོ། །དེ་ཡི་སྣ་ཚོགས་དུ་མ་<milestone unit="page" n="246"/><milestone unit="line" n="246.1"/>ཡིས། །ཕུང་པོའི་བདུད་དུ་ངེས་པའོ། །དེ་ནི་འབྲས་བུའི་བདུད་བཞིའོ། །བྱ་བྲལ་རྫོགས་པའི་བདུད་བཞི་ནི། །བྱ་བྲལ་རྫོགས་པ་གོལ་བ་སྲ །སྟོན་པ་ལྷ་ཡི་བུ་ཡི་བདུད། །དེ་ལས་སེམས་པ་སེམས་ཉོན་མོངས། །ཉོན་<milestone unit="line" n="246.2"/>མོངས་པ་ཡི་བདུད་ཡིན་ཏེ། །ཉོན་མོངས་དུ་མ་ཕུང་པོའི་བདུད། །ཕུང་པོས་འཇིགས་པའཆི་བདག་བདུད། །འདི་ནེ་འབྱུང་བའི་བདུད་བཞི་སྟེ། །བདུད་བཞི་བཅོམ་པར་མ་བྱས་ན། །མ་མོའི་མཚན་མ་རྙེད་མི་<milestone unit="line" n="246.3"/>འགྱུར། །མ་མོ་མ་རྙེད་བདེ་མི་རྙེད། །སྟོང་པ་མ་རྙེད་དངོས་མི་རྙེད། །ཉེ་བར་འཚོ་བས་སྲོག་ཡིན་ཏེ། །སྲོག་ལ་བར་དུ་གཅོད་པས་བདུད། །འཇིགས་ཤིང་སྐྲག་པར་བྱེད་པས་བདུད། །ལྷུང་ཞིང་བར་དུ་གཅོད་པས་<milestone unit="line" n="246.4"/>བདུད། །ལམ་ལོག་གཡང་སར་འཁྲིད་པས་བདུད། །རང་རིག་རང་གསལ་འཇོམས་པས་འདུད། །ཡེ་ཤེས་སྒྲོན་མ་གསོད་པས་བདུད། །དེ་ལྟའི་བདུད་ཀྱི་མ་འཇིགས་པར། །བདུད་ཀྱི་མཚན་ཉིད་ཤེས་པར་བྱ། །བྱ་<milestone unit="line" n="246.5"/>བྲལ་ལྷུན་རྫོགས་རང་རིག་ལས། །རང་སེམས་གོལ་བས་བདུད་ལྟར་སྣང་། །སེམས་ལས་གཞན་པའི་བདུད་དག་ནི། །གང་ཡང་ཡོད་པ་མ་ཡིན་ནོ། །དཔེར་ན་སྨན་དང་སྔགས་དག་ལས། །སྐྱེས་པ་དང་ནི་བུད་མེད་<milestone unit="line" n="246.6"/>སྣང། །དེབཞིནརངསེམསགོལ་བ་ལས། །འཆི་དག་ལ་སོགས་བདུད་ལྟར་སྣང་། །སྣང་ཡང་སེམས་ལས་གཞན་མེད་ཀྱིས། །རང་གི་གོལ་བའི་སེམས་བཅོམ་ན། །བདུད་ཀྱི་ཕུང་པོ་འཇིགས་པར་འགྱུར། །དེ་ཕྱིར་<milestone unit="page" n="247"/><milestone unit="line" n="247.1"/>༄༅། །བདུད་འཇོམས་མཐུ་དང་རྩལ། །སུ་ལའང་ཡོད་པ་མ་ཡིན་གྱི། །བླ་མ་དམ་པ་རྟག་ཏུ་བསྟེན། །དམ་པའི་དོན་ལ་ཡིད་ཆེས་བྱ། །དམན་པའི་ལྟ་བ་དོར་བར་བྱ། །མཆོག་གི་ལྟ་བ་དང་དུ་བླང་། །མ་རིག་<milestone unit="line" n="247.2"/>མུན་པ་རབ་བསལ་བྱ། །དེ་ལྟར་ཤེས་ན་བདུད་ལ་ནི། །སྐྱེས་བུས་འཇིགས་པར་མི་བྱའོ། །བདུད་མེད་རང་གི་སེམས་ཡིན་ན། །དེ་ལས་འཇིགས་པ་སུ་ཞིག་སྐྱེ། །དེ་ལྟར་མཚན་ཉིད་མ་ཤེས་ཤིང་། །རྟོགས་པར་ཡང་<milestone unit="line" n="247.3"/>ནི་མ་གྱུར་ན། །མི་འཇིགས་པར་ཡང་མ་ཡིན་པ། །མི་གནོད་པ་ཡང་མ་ཡིན་ནོ། །དེས་ན་བྱ་བྲལ་ལྷུན་གྲུབ་ལས། །རང་སེམས་བདུད་དུ་ཇི་ལྟར་འགྱུར། །རང་སེམས་ཡེ་ནས་སྟོང་པ་སྟེ། །དེར་རྟོགས་རྐྱེན་དང་ཡང་མི་<milestone unit="line" n="247.4"/>འཕྲད། །གོལ་བའི་རྐྱེན་དང་དེར་འཕྲད་པས། །དེ་ལྟར་རང་སེམས་བདུད་དུ་སྣང་། །རྟོགས་པའི་རྐྱེན་ནི་རྣམ་པ་བཞི། །དམ་པའི་རྒྱུད་དོན་དེ་དང་གཅིག །བླ་མ་དམ་པ་དེ་དང་གཉིས། །དམ་པའི་རྡོ་རྗེ་སྤུན་དང་<milestone unit="line" n="247.5"/>གསུམ། །མན་ངག་གདམས་པ་དེ་དང་བཞི། །འདི་བཞི་རྟོགས་པའི་རྐྱེན་བཞི་སྟེ། །འདི་དང་མ་འཕྲད་རང་སེམས་གོལ། །གོལ་བའི་རྐྱེན་དང་ཡེ་ནས་འཕྲད། །དེ་ཡང་རྣམ་པ་བཞི་ཡིན་ཏེ། །བདག་དང་རྟོག་པ་རིལ་པོ་<milestone unit="line" n="247.6"/>སོགས། །དེར་འཛིན་ལོག་པའི་ཤེས་པ་ནི། །འདི་ནི་ལོག་པའི་རྒྱུད་དོན་ཏེ། །ཡེ་ནས་ཡོད་པར་རྒྱལ་བས་གསུངས། །ཕ་དང་མ་དང་དགྲ་དང་གཉེན། །འདི་ནི་ལོག་པའི་བླ་མ་སྟེ། །འཁོར་བ་ཐོགས་མེད་དུས་ནས་<milestone unit="page" n="248"/><milestone unit="line" n="248.1"/>ཡོད། །སྐྲུན་དང་ཆུང་མ་ལ་སོགས་པ། །འདི་དག་ལོག་པ་རྡོ་རྗེའི་སྐྲུན། །དང་པོ་ཉིད་ནས་ཡོད་པའོ། མི་ཆོས་བླ་མའི་ཆོས་རྣམས་ནི། །དེ་དག་གོལ་བའི་མན་ངག་སྟེ། །ཡེ་ནས་ཡོད་པ་དེ་ཉིད་ཤེས། །དེ་ལྟར་གོལ་བའི་<milestone unit="line" n="248.2"/>རྐྱེན་བཞི་ནི། །དང་པོ་ཉིད་ནས་ཡོད་པ་སྟེ། ༢།དཔེར་ན་ལུས་དང་གྲིབ་མ་བཞིན། །གོལ་བའི་རྐྱེན་གྱིས་རང་སེམས་གོལ། །རང་སེམས་གོལ་བས་འཇིགས་པ་སྟེ། །འཇིགས་དང་སྐྲག་དང་རང་སེམས་བདུད། །དེ་<milestone unit="line" n="248.3"/>ལྟར་མ་ཤེས་མ་མོ་བསྒྲུབས། །བསྒྲུབས་ཀྱང་མ་མོ་མི་འགྲུབ་སྟེ། །ནམ་མཁའི་མེ་ཏོག་ཚོལ་བ་བཞིན། །དེ་དག་ངལ་བ་དོན་མེད་ཡིན། །དེ་བས་འབད་པ་ཐམས་ཅད་ཀྱིས། །དམ་པའི་རྒྱུད་ཀྱི་རྗེས་འབྲང་ཞིང་། །བླ་<milestone unit="line" n="248.4"/>མ་དམ་པ་རྟག་ཏུ་བསྟེན། །དེ་ལས་མན་ངག་དམ་པ་བཙལ། །དམ་པའི་གྲོགས་ཀྱང་རྟག་ཏུ་འགྲོག །འདི་ནི་རང་སེམས་རྟོགས་པའི་རྐྱེན། །རྐྱེན་བཞི་ཡིན་པར་ང་ཡིས་གསུངས། །དེ་ལྟར་སེམས་ཉིད་རྟོགས་པ་<milestone unit="line" n="248.5"/>ན། །བདུད་ཅེས་བྱ་བ་མིང་ཡང་མེད། །འཇིགས་པ་ལ་སོགས་དེ་བཞིན་ནོ། །གཉེན་ཅེས་བྱ་བ་མིང་ཡང་མེད། །དགྲ་བོ་ལ་སོགས་དེ་བཞིན་ནོ། །ད་ལྟར་བླ་མ་དམ་པ་ལས རང་སེམས་རྟོགས་པའི་རྣལ་འབྱོར་<milestone unit="line" n="248.6"/>པས། །དགྲ་དང་བདུད་ཀྱི་སྡེ་དང་སྟོབས། །རང་སེམས་ངང་གིས་འཇིགས་པར་འགྱུར། །དཔེར་ན་སྒྱུ་མོའི་སྦྱོར་བ་ཤེས། །སྒྱུ་མར་སྣང་ཡང་ཡང་དག་གི །རྟོག་པ་ལོག་ནས་སྒྱུ་མར་འཛིན། །དེབཞིནབདུདཀྱིམན་ངག་<milestone unit="page" n="249"/><milestone unit="line" n="249.1"/>༄༅། ཁྲེས། །རེ་ཞིག་བདུད་དུ་སྣང་བྱེད་ཀྱང་། །ཐ་དད་བདུད་ཀྱི་ཞེན་པ་ལོག །རང་སེམས་བདུད་དུ་སྣང་བ་འཛིན། །རང་སེམས་བདུད་དུ་ཤེས་པ་ལས། །ཐ་དད་བདུད་ཀྱི་འཇིགས་དང་བྲལ། །བདུད་ཀྱི་<milestone unit="line" n="249.2"/>བཇིགས་པ་མ་སྐྱེས་ན། །དངོས་གྲུབ་ཉེ་བའི་རྒྱུ་རུ་འགྱུར། །དེ་དག་བདུད་ཀྱི་བྱེ་བྲག་གོ །མ་མོ་ལམ་རྒྱུད་ལུང་ལས། མ་མོ་ལམ་གྱི་བདུད་བསྟན་པའི་ལེའུ་སྟེ་དགུ་པའོ།། །།དེ་ནས་མ་མོ་འཇུག་པ་ཡི། །གང་ཟག་<milestone unit="line" n="249.3"/>ལེགས་པར་བཤད་བྱ་བ། །ཡེ་ཤེས་མ་མོ་སྒོམ་བྱ་བའི། །གང་ཟག་འདི་ལྟར་ཤེས་པར་བྱ། །དད་དང་བརྩོན་འགྲུས་ཆེ་བ་དང་། །ངོ་ཚ་ཤེས་ཤིང་ཁྲེལ་ཡོད་དང་། །མི་དགེའི་བྱ་བ་ཀུན་སྡོམ་ཞིང་། །ལུས་ངག་དགེ་ལ་དམ་<milestone unit="line" n="249.4"/>ཚིག་སྡོམ། །བྱང་སེམས་སྙིང་རྗེ་དགའ་སེམས་ལྡན། །དུས་དྲུག་དམ་ཚིག་གཏན་དུ་བསྲུང་། །དཀོན་མཆོག་སྤྱི་ཆང་དང་དུ་ལེན། །དམན་པ་རྣམས་ལ་སྙིང་རྗེ་ལྡན། །དྲེགས་པ་ང་རྒྱལ་གདུལ་དཀའ་འདུལ། །ཕ་རོལ་<milestone unit="line" n="249.5"/>ཕྱིན་བཅུ་བརྒྱུད་ལ་སྐྱེས། །རིག་པའི་བརྟུལ་བཞུགས་མངོན་དུ་བྱ། །གཏོར་མ་མཎྜལ་རྟག་ཏུ་བྱེད་། བླ་མ་མཉེས་པའི་ཐབས་ལ་མཁས། །རྡོ་རྗེ་སྐྲུན་ལ་དགའ་སེམས་ཆེ། བུད་མེད་ཚོགས་ལ་སྨོད་མི་བྱ། །མ་མོའི་དམ་<milestone unit="line" n="249.6"/>ཚིག་དབང་རྣམས་ཐོབ། །རྒྱ་ཆེན་ཆོས་ལ་མོས་པ་བསྐྱེད། །བློ་གྲོས་ཟབ་ཅིང་རྒྱ་ཆེ་ལ། །མན་ངག་མཐའ་རུ་ཕྱིན་པ་ཡིས། །གང་ཟག་ཡེ་ཤེས་ལམ་ལ་འཇུག །ལས་ཀྱི་མ་མོ་སྒྲུབ་པ་ཡི། །གང་ཟག་མཚན་ཉིད་འདི་<milestone unit="page" n="250"/><milestone unit="line" n="250.1"/>ལྟར་བརྟགས། །འཇིགས་མེད་སྙིང་སྟོབས་ཆེ་བ་ཡིས། །ལུས་སེམས་ངག་ནི་རིག་པ་དང་། །སྙིང་རྗེ་ཤས་ཆུང་གསོད་ལ་དགའ། །རྣམ་རྟོག་ཤས་ཆུང་གཉིད་ཡང་ཆུང་། །མ་ཞུམ་པ་ལ་འཇིགས་པ་མེད། །གསོད་ལ་<milestone unit="line" n="250.2"/>དགའ་ཞིང་ཤ་ཁྲག་ལ། །རྟག་ཏུ་རོལ་པར་བྱེད་པ་དང་། །དུར་ཁྲོད་ངམ་གྲོག་ལ་སོགས་པའི། །གནས་ལ་དགའ་ཞིང་སྡུག་སྲན་ཆེ། །མ་མོའི་དམ་རྫས་ཆོལ་བ་ལ། །ཉིན་མཚན་སྲོག་ཀྱང་འདོར་བར་བྱེད། །ལས་ཀྱི་<milestone unit="line" n="250.3"/>མ་མོའི་མཚན་ཉིད་མཁས། །བསྙེན་དང་བསྒྲུབས་པ་ལ་སོགས་པའི། །ལས་ཀྱི་སྒྲུབ་པ་ཀུན་ལ་མཁས། །སྲོག་དང་ཐུན་གྱི་ལས་སོགས་པའི། །ལས་ཀྱི་ཁ་ཚར་ཀུན་ལ་མཁས། །མ་མོ་སྤྱི་དང་བྱེ་བྲག་གི །དམ་ཚིག་<milestone unit="line" n="250.4"/>རྟག་ཏུ་བསྲུང་ལ་བརྩོན། །རྟག་ཏུ་གནས་སུ་རྒྱན་རྒྱ་འཁྲུལ་འགྲམས་ཤིང་། །མཆོད་དང་གཏོར་མ་རྒྱུན་མི་གཅོད། །མ་མོ་རྒྱུ་བའི་དུས་ཤེས་ཤིང་། །རྒྱུ་བའི་དུས་སུ་གཏོར་མ་གཏོང་། །ཐུན་ཡང་དབབ་པ་ཤེས་པ་<milestone unit="line" n="250.5"/>དང་། །ཟླ་བ་དྲུག་དང་ལོ་གཅིག་གམ། །ལོ་གསུམ་སྟན་ནི་དྲོད་མི་ཡལ། །སྦྲིད་དང་མི་ཚིག་བར་མི་གཅོད། །ཐུན་གྱི་སྐབས་སུ་གཉིད་དེ་བཞིན། །བྲང་བརྡུང་འོ་དོད་རྟག་ཏུ་འབོད། །ཆོ་ངེས་སེམས་འཁྲུག་མཆི་མ་<milestone unit="line" n="250.6"/>གཏོང་། །དུར་ཁྲོད་ཆས་ལ་དགའ་ཞིང་རོལ། །ཆ་ལུགས་བདུད་དང་སྲིན་པོ་འདྲ། ཁྲ་རྩ་ནག་ལ་རལ་པ་ཁམ། །མངོན་སྤྱོད་ལས་ཀྱི་མན་ངག་གི།བླ་མ་རྟག་ཏུ་བསྙེན་ཅིང་བསྟེན། །དད་དང་བརྩོན་འགྲུས་ཆེ་བ་<milestone unit="page" n="251"/><milestone unit="line" n="251.1"/>༄༅། །ལ། །གཡེང་དང་བློ་རྒོད་སེམས་མེད་པ། ལས་ཀྱི་མ་མོ་བསྒྲུབ་པ་ཡི། གང་ཟག་འདི་ནི་ཡིན་པར་གསུངས། །དེ་ལྟར་གྱུར་པའི་གང་ཟག་གིས། །གསང་གསོལ་ཀྱི་རིམ་པ་དང་། །དབབ་གཅད་ལས་<milestone unit="line" n="251.2"/>ཀྱི་མཐའ་རྣམས་ཀྱིས། །འགྲུབ་པར་འདི་ལ་ཐེ་ཚོམ་མེད། །ཐེ་ཚོམ་སྤང་བའི་ལས་རྣམས་ནི། །འགྲུབ་པར་མཁས་པས་ཤེས་པར་བྱ། །དེ་དག་མ་མོ་སྒྲུབ་པ་ཡིས། །གང་ཟག་མཚན་ཉིད་བསྟན་པའོ། །གང་ཟག་མཚན་<milestone unit="line" n="251.3"/>ཉིད་མ་ཤེས་ཤིང་། །མཚན་ཉིད་མི་ལྡན་སློབ་མ་ལ། །མ་མོའི་སྒྲུབ་པ་སྟོན་བྱེད་པས། །དེ་ཡི་བླ་མ་དམུ་ཅོར་ཏེ། །སློབ་དཔོན་ཕུང་སྟེ་སློབ་མ་ཕུང་། །གཉིས་ཀ་ཕུང་བྱེད་དམྱལ་བར་སྐྱེ། །དཔེར་ན་སེང་གེའི་འོ་མ་<milestone unit="line" n="251.4"/>ཡང་། །རིན་ཆེན་སྣོད་དུ་བཞོ་བྱ་ཞིང་། །རྫ་དང་ཁམ་ཕྱིའི་སྣོད་དུ་མིན། །རྫ་མ་ཆགས་ལ་འོ་མ་འབོ། །དེ་བཞིན་གསང་བའི་མ་མོ་ཡིས། །མན་ངག་སྙིང་ཁུ་ཀུན་ལ་མིན། །ཕྱལ་བའི་མན་ངག་ཝ་དང་འདྲ། །མ་མོ་ལམ་<milestone unit="line" n="251.5"/>རྒྱུད་ལུང་ལས། གང་ཟག་བསྟན་པའི་ལེའུ་སྟེ་བཅུ་པའོ།། །།དེ་ནས་མ་མོ་བསྒོམ་པ་དང་། །ལས་ཀྱི་མ་མོ་སྒྲུབ་པ་ཡི། །ཐུན་དང་ཐུན་མཚམས་འདི་ལྟ་སྟེ། །བུད་མེད་བལ་ནི་སྐྱེན་པ་དྲུག །ཡུད་ཙམ་ཡིན་ཏེ་<milestone unit="line" n="251.6"/>ཡུད་ཙམ་དྲུག །སྐད་ཅིག་ཡིན་ཏེ་སྐད་ཅིག་དྲུག །ཐང་གཅིག་ཡིན་ཏེ་ཐང་གཅིག་དྲུག །དང་པོ་ཐུན་དུ་མཁས་པས་བཟུང་། །མཚམས་ནི་ཐུན་པས་རིང་དུ་བྱ། །གསལ་ལ་རྣམ་པར་མ་འདྲེས་པ། །དང་པོའི་ཐུན་<milestone unit="page" n="252"/><milestone unit="line" n="252.1"/>ལ་སེམས་ཟིན་ན། །གཉིས་པའི་ཐུན་ལ་ཐང་གཅིག་ནི། །ཉིས་འགྱུར་གྱིས་ནི་རིང་བར་བྱ། །མཚམས་ཀྱང་ཐུན་དང་མཉམ་པར་བྱ། །དེ་ལ་རྟོག་མེད་སེམས་གནས་ན། །དེ་ཡི་ཉེས་འགྱུར་ཐུན་ལ་བསམ མཚམས་<milestone unit="line" n="252.2"/>ནི་ཕྱེད་ཀྱིས་རིང་བར་བསམ། །དེ་བཞིན་རང་གསལ་སེམས་གནས་ན། །དེ་ཡིས་སུན་འགྱུར་ཐུན་དུ་བསམ། །མཚམས་ནི་ཐང་གཅིག་བཅུ་རུ་བྱ། །དེ་ལ་རང་རིག་རང་གསལ་ན། །ཐུན་ནི་བཞི་འགྱུར་གྱུར་པ་སྟེ། །དེ་<milestone unit="line" n="252.3"/>ལ་མཚམས་ཀྱི་མིང་ཡང་མེད། །ཐོ་རངས་སྐྱ་རེངས་ཤར་ཙམ་ནས། །དགོངས་ཀའམ་ནི་སྲོས་ཀྱི་བར། །རང་སེམས་ཡུལ་ལ་གནས་པར་འབྱུང་། །ནམ་སྲོས་ཐུན་ནི་སྐད་ཅིག་སྟེ། །ཉིན་མཚན་ཐུན་ནི་ཕྱེད་པར་<milestone unit="line" n="252.4"/>འགྱུར། །དེ་ནས་ཟླ་བ་ཕྱེད་དང་གཅིག །དེ་ནས་ཟླ་བའི་ཐུན་འཕེལ་ནས། །ལོ་ཡི་ཐུན་དང་ལོ་འཕལ་དང་། །བསྐལ་པའི་བར་དུ་ཐུན་འཕེལ་ཏེ། །ཚེས་གཅིག་ལ་ནི་རང་སེམས་ཐོབ། །དང་པོ་ཐང་གཅིག་བཅུ་ཡི་ཐུན།<milestone unit="line" n="252.5"/>དེ་ཡང་ཉིན་ཐུན་བཞི་ཡི་ཚུལ། །ཐོ་རངས་དང་ནི་ཉི་ཤར་མཚམས། །ཟན་ཟོས་ནས་ནི་ཉིན་ཕྱེད་བར། །ཐུན་གཉིས་པ་ཡི་མཚམས་ཡིན་ཏེ། །ཉིན་ཕྱེད་ནས་ནི་ཉི་མ་རྒས། །གསུམ་པའི་ཐུན་མཚམས་ཡིན་པར་<milestone unit="line" n="252.6"/>འདོད། །དེ་ལྟར་འགྱུར་བའི་ཐུན་བཞི་ཡང་། །མ་མོ་བཞི་ཡིརངབཞིནཏེ། །ཐུནགཉིས་པ་ལ་སོགས་པ་ཡང་། །ཐུན་བཞི་ཀུན་ལ་སྦྱར་བར་བྱ། །ཐུན་དེར་བསྒོམ་པའི་སྦྱོར་བ་ཡང་། །མན་ངག་ཅན་གྱིས་འདི་ལྟར་<milestone unit="page" n="253"/><milestone unit="line" n="253.1"/>༄༅། །བྱ། །མན་ངག་ལེགས་པར་ཐོབ་པ་དང་། །ཁྱད་པར་ཅན་གྱི་གནས་བཙལ་ཏེ། །བར་ཆད་གང་ཡང་མེད་པའི་གནས། །བདེ་ཞིང་འཇམ་པའི་སྟན་ལ་ཡང་། །ལེགས་པའི་གོས་དང་ཟས་བཤམས་<milestone unit="line" n="253.2"/>ལ། །ངལ་དུབ་སྐྱོ་བའི་སེམས་སྤངས་ཏེ། །གཉིད་དང་མྱོས་པ་མ་ཡིན་པ། །ལུས་ངག་སེམས་ནི་བདེ་བ་དང་། །གཞན་གྱིས་གཡེངས་པར་མ་ཡིན་པར། །རང་སེམས་དུལ་ཞིང་གནས་པ་ཡིས། །དུས་གསུམ་སྟན་ལ་<milestone unit="line" n="253.3"/>ལེགས་འདུག་སྟེ། དང་པོར་ལུས་སེམས་ཆ་ལ་དབབ། །དེ་ནས་དམིགས་པའི་དཀྱིལ་འཁོར་ལ། །རང་གི་སེམས་ནི་བབ་ཀྱི་གཏད། །མགལ་མེ་ཡི་ནི་འཁོར་ལོ་ལྷར། །ཡུལ་ལ་རབ་ཏུ་རྒྱུག་པའི་སེམས། །དེ་ཉིད་ལས་<milestone unit="line" n="253.4"/>ནི་བཟློག་ནས་སུ། །དམིགས་པའི་ཡུལ་ལ་རང་བབ་གཏད། །དེ་ལྟར་ཡང་ཡང་བསྒོམ་པ་དང་། །ཏིང་འཛིན་སེམས་ཀྱི་བདུད་གཉིས་འབྱུང་། །བྱིང་བ་རང་སེམས་སྣུབ་པའི་བདུད། །རྒོད་པ་རང་སེམས་ཁྲིད་པའི་<milestone unit="line" n="253.5"/>བདུད། །དེ་ལྟར་གྱུར་པའི་བདུད་གཉིས་ནི། །མཁས་པས་འདི་ལྟར་གསལ་བར་བྱ། །གཉིད་དང་རྨུགས་པ་འཐིབས་པ་གསུམ། །འདི་ནི་བྱིང་བའི་རྣམ་གྲངས་ཏེ། །ཆེན་པོ་འབྲིང་དང་ཆུང་ངུ་སྟེ། །དེ་དག་དགུ་རུ་རིམ་<milestone unit="line" n="253.6"/>པས་དབྱེ། །འདི་ནི་བསལ་བའང་རྣམ་གསུམ་སྟེ། །ཆེན་པོ་བསྐོར་བ་བྱས་པས་སེལ། འབྲིང་པོ་བྱད་ལ་ཆུ་གཏོར་ཏེ། །ཆུང་ངུ་ལུས་བསིགས་མིག་ཕྱེ་སེལ། །དེ་ནས་རྒོད་པ་ བཅུམ་པ་ཡང་། །ཆེ་འབྲིངགོངབཞིན་<milestone unit="page" n="254"/><milestone unit="line" n="254.1"/>ཤེས་བྱ་སྟེ། །ཆེན་པོ་འཇིགས་པ་ཆེན་པོས་བསལ། །འབྲིང་པོ་སྤྲོ་བ་ཆེན་པོས་ཏེ། །ཆུང་ངུ་ཤེས་པ་སྦྲིམས་པས་སེལ། །དེ་ལྟར་བྱས་ན་མ་མོ་འགྲུབ། །དེ་ལྟར་མ་གྱུར་གོལ་བས་ནི། །འབྲས་བུ་མི་འབྱུང་རང་རྒྱུད་<milestone unit="line" n="254.2"/>རླག །དཔེར་ན་རལ་གྲིའི་འཁྲུལ་འཁོར་བཞིན། དེ་བས་འབད་མེད་ནན་ཏན་བྱ། །དཔའ་བོ་དག་གམ་རིག་འཛིན་གྱིས། །བསྲེགས་བཅད་བརྡར་བའི་གསེར་བཞིན་དུ། །ཡོངས་སུ་བརྟག་ནས་མ་མོའི་ལམ། །བླང་<milestone unit="line" n="254.3"/>བར་བྱ་ཡིས་མོས་པའམ། །དད་པ་ཙམ་གྱིས་འཇུག་པ་མིན། །ཞུགས་ན་ཕུང་བ་ཁོ་ན་སྟེ། །འཇིག་རྟེན་འདི་རུ་བཀྲ་མི་ཤིས། །མ་མོ་འཁོར་གྱིས་ཕྱག་མི་ཟེར། །མ་མོའི་ཆོས་ལ་སྐུར་པ་འདེབས། །ཟབ་མོའི་དོན་ཡང་<milestone unit="line" n="254.4"/>འདོར་བར་བྱེད། །ལས་ཀྱི་མ་མོ་ཁ་གཏིང་འཁྲུག །འཇིག་རྟེན་དག་ཏུ་རིམས་དང་ནད། །ཐོག་དང་སེར་བ་ས་གཡོས་སོགས། །བཀྲ་མི་ཤིས་པའི་རྟགས་རྣམས་འབྱུང་། །དེ་བས་འབད་མེད་བླ་མ་བཀུར། །བླ་མ་ལས་<milestone unit="line" n="254.5"/>ནི་མན་ངག་འབྱུང་། །མན་ངག་ལས་ནི་ལམ་དང་ས། །སྐྱེ་བ་ཉིད་དུ་ཐེ་ཚོམ་མེད། །མ་མོ་ལམ་རྒྱུད་ལུང་ལས། །ཡེ་ཤེས་མ་མོ་བསྒོམ་པའི་ཐུན་བསྟན་པའི་ལེའུ་སྟེ་བཅུ་གཅིག་པའོ།། །།དེ་ནས་ལས་ཀྱི་མ་མོ་ཡི། །ཐུན་<milestone unit="line" n="254.6"/>མཚམས་འདི་ལྟར་ཤེས་བྱ་སྟེ། །ཉིན་ཐུན་སྤོངས་པ་གང་ཡིན་པ། །ལས་ཀྱི་མམོཐུནཚོདསྤྱད། །བྱེབྲག་འདི་ལྟར་ཤེས་པར་བྱ། །ནམ་སྲོས་སྲོད་ནི་འཁོར་གྱི་བར། །དམུ་དང་སྨན་མོ་ཕལ་ཆེར་རྒྱུ། །ཐུན་མཚམས་<milestone unit="page" n="255"/><milestone unit="line" n="255.1"/>༄༅། །དང་པོ་ཡིན་པར་ངེས། །སྲོད་ནས་ནམ་གྱི་འཇིང་གི་བར། །བཙན་དང་སྨན་མོ་ཐམས་ཅད་རྒྱུ། །ཐུན་མཚམས་གཉིས་པ་ཡིན་པར་འདོད། །འཇིང་ནས་ནམ་ཕྱེད་བར་དུ་ཡང་། །བདུད་དང་བཅུ་བཞི་རྒྱུ་<milestone unit="line" n="255.2"/>བའི་དུས། །ཐུན་མཚམས་གསུམ་པ་ཡིན་པར་གསུངས། །ནམ་ཕྱེད་ནས་ནི་ཐོ་རངས་པར། །རྒྱལ་པོ་དང་ནི་མ་མོ་དྲུག །རྒྱུ་བའི་དུས་དེ་ཐུན་བཞི་པ། །དེ་ལྟར་རྒྱུ་བའི་ཐུན་བཞི་ནི། །ལས་ཀྱི་མ་མོའི་ཐུན་དང་<milestone unit="line" n="255.3"/>མཚམས། །ཐུན་དང་རང་སེམས་མ་གཡེངས་པར་། །སྔགས་དང་ཏིང་འཛིན་བར་མི་གཅད། །ལས་ཀྱི་མ་མོ་སྒྲུབ་པ་དང་། །བཀྲ་ཤིས་ཉིན་མོའི་དུས་སྤངས་ནས། །མཚན་མོ་བར་གཅོད་དུས་ཡིན་ཏེ། །ཉིན་མོ་བཀྲ་<milestone unit="line" n="255.4"/>ཤིས་ལ་སོགས་པ། །མཚན་མོ་ཡི་དྭགས་གདོན་གྱི་དུས། །དུས་དེར་བསྒྲུབས་ན་ཉེ་བར་འགྲུབ། །དཔེར་ན་མི་ལ་བདུད་འགྲོ་ན། །རྐུན་མ་ལ་སོགས་ནུབ་མོ་འགྲོ། །གཞན་ནི་ཉིན་མོ་དོན་གྲུབ་སྟེ། །ཝ་སོགས་མཚན་<milestone unit="line" n="255.5"/>མོ་དོན་འགྲུབ་ལྟར། །ཡེ་ཤེས་མ་མོ་ཉིན་མོ་བསྒོམ། །ལས་ཀྱི་མ་མོ་མཚན་མོ་བསྒྲུབ། །དངོས་གྲུབ་སོ་སོ་མྱུར་ཕྱིར་རོ། །དེ་ལྟར་མཚན་མོའི་དུས་དེ་ཡང་། །དུས་ནི་བཞི་རུ་ཤེས་བྱ་སྟེ། །དང་པོ་བསྙེན་པའི་དུས་སུ་<milestone unit="line" n="255.6"/>ཡང་། །སྒྲུབ་པ་ཡིནིདེབཞིནདུས། །ལས་ཀྱི་དུས་དང་ལས་ཀྱི་ལྔ། །དུས་བཞིར་ཐུན་ཡང་བཞི་པ་སྟེ། །དེ་ཡི་འོག་མའི་ཐུན་རྣམས་ལ། །ཉིན་མོ་སྤོང་བ་མཚན་མོའི་དུས། །ཉིནམོདམཚིགཉམསཔརའགྱུར། །དེ་<milestone unit="page" n="256"/><milestone unit="line" n="256.1"/>ཡང་རྒྱུ་བའི་དུས་སུ་ཡང་། །གཞན་ལ་ངལ་བ་དོན་མེད་ཡིན། །བསྙེན་པའི་དུས་བཞིའི་མ་མོ་སྟེ། །དམིགས་ནས་སྔགས་ཀྱི་བར་མི་གཅད། །གླལ་ཀྱང་མ་ཤོར་བསྒྲུབས་པ་ཡིས། །མ་མོ་རང་དབང་མེད་པར་<milestone unit="line" n="256.2"/>འགུགས། །རང་དབང་མེད་པར་རྣམ་པ་མང་། །སྔགས་དང་རྫས་དང་ཏིང་འཛིན་དང་། །ཚིག་དང་མན་ངག་ཐུན་ལ་སོགས། །འདི་ནི་ཐུན་གྱི་རང་དབང་མེད། །སྒྲུབ་པའི་སྐབས་སུ་ཐ་དད་སྤོངས། །ལས་ཀྱི་སྐབས་སུ་<milestone unit="line" n="256.3"/>དགྲ་ལ་སྟེ། ལྷག་མའི་སྐབས་སུ་མེ་ལྷ་ཡིན། །མ་མོ་ལམ་རྒྱུད་ལུང་ལས། ལས་ཀྱི་མ་མོའི་ཐུན་བསྟན་པའི་ལེའུ་སྟེ་བཅུ་གཉིས་པའོ།། །།དེ་ནས་ཡང་དག་བཤད་བྱ་བ། །མ་མོ་ལས་ཀྱི་རྫུ་འཕྲུལ་<milestone unit="line" n="256.4"/>ནི། །མཁས་པས་འདི་ལྟར་ཤེས་པར་བྱ། །རྡོ་རྗེ་མེ་ཡི་རྫུ་འཕྲུལ་ནི། །མུ་ཟི་སྦྱོར་བ་མཁས་པ་ཡིས། །རྡོ་རྗེ་ལས་ཀུན་མེ་ལ་རེག །རྡོ་རྗེ་མེ་རུ་འབར་བར་ངེས མི་མཐོང་བ་ཡི་རྫུ་འཕྲུལ་ནི། །འུག་པ་མ་ཉམས་བུམ་<milestone unit="line" n="256.5"/>པར་འཇུག །ལམ་གྱི་སུམ་མདོར་དོང་བྲུས་ཏེ། །མི་ཡིས་མི་མཐོང་ནམ་ཕྱེད་སྦ། །དེ་ནས་རོ་དེ་རུལ་བ་དང་། །མི་ཡིས་མ་མཐོང་བར་བླངས་ནས། །རང་གི་མི་བལྟ་ལག་པ་ཡིས། །རུས་པ་གང་ཉིད་བརྡར་བྱས་<milestone unit="line" n="256.6"/>ནས། །རང་གི་དཔྲལ་བར་བསྐུས་བྱས་ན། །སུས་ཀྱང་མཐོང་བར་མི་འགྱུར་རོ། །དེ་ནི་སྤྱི་རུ་འོད་དབྱུང་བར། །འདབ་ཆགས་དངུལ་བྱའི་སྦྱོར་བ་ལས། །གང་དུ་འགྲོ་དང་ཇི་ཙམ་འདོད། །འོད་ནི་ངེས་པར་འབྱུང་<milestone unit="page" n="257"/><milestone unit="line" n="257.1"/>༄༅། །བའོ། །ཁང་པའི་ནང་དུ་འོད་འདོད་ན། །གསལ་བའི་འོད་ཟེར་དང་བའི་རྡོ། །དེ་ལས་འོད་ནི་སྔོན་དམར་འབྱུང་། །མ་མོ་འོད་ཀྱི་རྫུའཕྲུལ་ལོ། །འབྲས་བུ་མཆོག་གི་ཁུ་བ་ཡིས། ཁོག་བུ་དག་ལ་ཡི་<milestone unit="line" n="257.2"/>གེའམ། །རང་གི་ཅི་འདོད་གཟུགས་བྲིས་ལ། །དེ་ནས་ཕྱི་བདར་ལེགས་པར་བྱ། །ནག་པོ་མཚུར་གྱི་ཆུ་ནས་དབྱུང་། །གང་འདོད་ཡི་གེའི་གཟུགས་རྣམས་འབྱུང་། །དེ་ནི་ཡི་གེའི་རྫུ་འཕྲུལ་ཡིན། ཁེང་གི་ཕུར་པ་དག་<milestone unit="line" n="257.3"/>ལ་ནི། །རྩེ་མོར་རྫས་ཀྱི་རྡོ་རྗེ་བཅུག །རྒྱ་མདུད་བར་མར་མེ་གཞོབ་སྐུ། །རྡོ་དང་ལྕགས་དང་ཤིང་ལ་སོགས། །གང་ལ་བཏབ་པ་ཐེབས་པ་སྟེ། །རྒྱ་མདུད་མཚམས་སུ་གདོན་མི་ཟ། །དེ་ནི་ཕུར་པའི་རྫུ་འཕྲུལ་ཏེ། །རང་<milestone unit="line" n="257.4"/>གཞན་ཕུར་པས་བཏབ་པ་ནི། །ཧེ་རུ་ཀ་དང་རིག་འཛིན་འགྲུབ། །གཞན་གྱིས་གྲུབ་པ་མ་ཡིན་ནོ། །ཕུར་པ་མེ་ཡི་རྫུ་འཕྲུལ་ནི། །ཆུ་ཤིང་སྙིང་པོ་མ་ཉམས་པ། །དེ་ལས་ཕུར་པའི་གཟུགས་བྱས་ཏེ། །དར་དམར་རས་<milestone unit="line" n="257.5"/>ཀྱིས་གྲིལ་བྱས་ཏེ། །སྣང་བ་གང་ཡང་མེད་པ་ཡི། །མུན་པར་ཕུར་པ་དེ་བཞག་ན། །ངེས་པར་མེ་རུ་སྣང་བ་སྟེ། །སྣང་བ་དག་ལས་མ་ཡིན་ནོ། །དེ་དག་མ་མོའི་རྫུ་འཕྲུལ་ཏེ། །ཐམས་ཅད་རྫས་ཀྱི་སྦྱོར་བ་སྟེ། །རྫུ་<milestone unit="line" n="257.6"/>འཕྲུལ་ཡིན་ཕྱིར་རྟོག་པ་མེད། །འཇིགས་པ་འབྱུང་བས་མཐུ་རུ་བསྟན། །འཇིགས་ལས་རྣམ་རྟོག་སྐྲག་པ་འབྱུང་། །རྣམ་རྟོག་སྐྲག་ལས་གདོན་འཇུག་སྟེ། །གདོན་ལས་ནད་བཞུགས་ན་ནས་འཆི། །འཆི་བ་མཐུ་ཡི་<milestone unit="page" n="258"/><milestone unit="line" n="258.1"/>དངོས་གྲུབ་ཡིན། །གཞན་ཡང་སྔགས་ཀྱི་རྫུ་འཕྲུལ་དང་། །སྔགས་དང་རྫས་ཀྱི་རྫུ་འཕྲུལ་དང་། །ཟོར་གྱིས་རྫུ་འཕྲུལ་ལ་སོགས་པ། །མན་ངག་ཅན་ལས་ཤེས་པར་བྱ། །དེ་ལྟར་རྫུ་འབྲུལ་བསྟན་པས་ཀྱང་ མུ་<milestone unit="line" n="258.2"/>སྟེགས་རྫུ་འཕྲུལ་ང་རྒྱལ་བཅག །མ་མོ་ལམ་རྒྱུད་ལུང་ལས། མ་མོའི་རྫུ་འཕྲུལ་བསྟན་པའི་ལེའུ་སྟེ་བཅུ་གསུམ་པའོ།། །།དེ་ལྟར་ལམ་གྱི་རྒྱུད་ལུང་ལས། །ལེའུ་བཅུ་གསུམ་གསུངས་པ་ཡི། །མ་མོ་སྤྱི་ཡི་<milestone unit="line" n="258.3"/>དོན་དེ་ཡང་། །བཅུ་དྲུག་བར་དུ་གསུངས་པའི་དོན། །ཡེ་ཤེས་མ་མོ་བསྒོམ་པ་ཡི། །སྦྱི་དང་བྱེ་བྲག་གཉིས་ཀ་ཡིན། །ལས་ཀྱི་མ་མོའི་སྒྲུབ་པ་ཡིས། །སྤྱི་དང་བྱེ་བྲག་གཉིས་ཀ་ཡིན། །ཐུན་མོང་བཤད་པར་ཤེས་བྱ་<milestone unit="line" n="258.4"/>ཡི། །སྒོམ་དང་སྒྲུབ་པར་བྱེད་པ་ལ། །མ་མོ་སྤྱི་དང་བྱེ་བྲག་ལ། །དབྱེ་བ་ཡོད་པ་མ་ཡིན་ནོ། །སྒྱི་ནི་མ་མོ་སྤྱི་སྒྲུབ་སྟེ། བྱེ་བྲག་བྱེ་བྲག་སྒྲུབ་པ་ཡིན། །བསྒྲུབ་པར་བྱ་བ་མ་མོ་ལ། །སྒྲུབ་པར་བྱས་པས་སྒྲུབ་ཐབས་<milestone unit="line" n="258.5"/>ཡིན། །སྒྲུབ་ཐབས་མན་ངག་གདོན་ལས་ཤེས། །མན་ངག་བླ་མའི་ཞལ་ལ་རག །ཞལ་ནི་ཐུགས་ཀྱི་དཀྱིལ་ནས་འབྱུང་། །དེ་བས་མ་མོ་སྒྲུབ་འདོད་ན། །བླ་མའི་ཐུགས་བཟུང་ཐབས་ལ་འབད། །ཐུགས་བཟུང་ཐབས་<milestone unit="line" n="258.6"/>ནི་འདི་ལྟ་སྟེ། །རང་གི་རང་རྒྱལ་རིགས་དང་ཆེ། །ཁེ་དང་གྲགས་པ་ལ་སོགས་སྤང་། །རང་གི་རྫས་དང་ལོངས་སྤྱོད་དང་། །བུ་དང་ཆུང་མ་ནོར་གྱི་དབྱིག །རང་གི་ལུས་དང་ཡིད་ཀྱིས་ཀྱང་། །དེ་ཡིས་ཐུགས་བསྲུང་<milestone unit="page" n="259"/><milestone unit="line" n="259.1"/>༄༅། །ལེགས་པར་བྱ། །འགྲོ་དང་འདུག་པའི་སྤྱོད་ལམ་ལ། །སྐྱེལ་དང་བསུ་དང་གདན་སྟབས་དང་། །ཟས་ཀྱི་ཕུད་ཕུལ་བག་གྱིས་བལྟ། །མདོར་ན་དེ་དང་ཅི་མཐུན་བྱ། །མཁས་པས་བྱེ་བྲག་ཤེས་པར་<milestone unit="line" n="259.2"/>བྱ། །གཞན་ཡང་བླ་མའི་གཉེན་འདུན་དང་། །རྫས་དང་ལོངས་སྤྱོད་ཐམས་ཅད་ལ། །མཁས་པས་འདི་ལྟར་ཤེས་པར་བྱ། །གཉེན་འདུན་བུ་དང་ཆུང་མ་ལ། །ཇོ་བོའམ་ཡི་དམ་ལྷ་ཡི་ཚུལ། །དེ་ལ་མཆོད་དང་བསྙེན་<milestone unit="line" n="259.3"/>དང་བཀུར། །བླ་མའི་གཉེན་དང་དེ་བཞིན་ཏེ། །བླ་མ་དེ་ལས་ཁྱད་པར་འཕགས། །བླ་མའི་རྫས་ནི་དུག་བཞིན་དུ། །སྤྱད་དུ་མི་རུང་རེག་མི་རུང་། །གྱག་ཏུ་མི་རུང་སྟོར་མི་རུང་། །དེ་ལྟར་སྤྱོད་ན་དམ་ཚིག་ལྡན། །དམ་<milestone unit="line" n="259.4"/>ཚིག་སྔགས་ཀྱི་ས་གཞི་ཡིན། །དེ་ལས་བསྒོམས་བསྒྲུབས་དངོས་གྲུབ་འབྱུང་། །གསང་སྔགས་སྤྱོད་པའི་རྣལ་འབྱོར་པས། །བག་མ་གསར་པའི་ཚུལ་བཞིན་དུ། །དེ་ལྟར་སྤྱད་ན་དམ་ཚིག་ལྡན། །སྒོམ་སྒྲུབ་དུས་སུ་རྣལ་<milestone unit="line" n="259.5"/>འབྱོར་པས། །བྱ་རྣམས་མནོངས་པའི་ཚུལ་བཞིན་དུ། །བླ་མ་བསྟེན་པའི་རྣལ་འབྱོར་པས། །རང་གི་མིག་གི་འབྲས་བུ་བཞིན། །མིག་གི་འབྲས་བུ་གཅེས་པ་བཞིན། །མན་ངག་དམ་པ་དེ་བས་འཕངས། །མན་ངག་<milestone unit="line" n="259.6"/>དོན་ལ་སྒྲུབ་འདོད་ན། །རྫས་དང་ཡོ་བྱད་ཆགས་མི་བྱ། །རྫས་དང་ཡོ་བྱད་བཙལ་དཀའ་ཞིང་། །རྙེད་ནས་རང་ལ་ཕངས་པ་ལྟར། །མན་ངག་དམ་པ་བཙལ་དཀའ་ཞིང་། །རྙེད་ནས་སྤེལ་བ་བདེ་བས་དཀའ། །བུ་དང་<milestone unit="page" n="260"/><milestone unit="line" n="260.1"/>ཆུང་མ་སྙིང་སྡུག་སྟེ། །རྡོ་རྗེ་མཁའ་འགྲོ་དེ་བས་སྡུག །ཟས་དང་རྫས་ཀྱིས་ཚིམ་པ་ལས། །ལུས་སེམས་བདེ་བར་སྣང་བ་སྟེ། གཉིས་མེད་ཡེ་ཤེས་རོ་རྟོགས་ན། །དེ་ཡི་བདེ་བ་དེ་ཡིས་འཕེལ། །བདེ་བ་བླ་མ་ལས་<milestone unit="line" n="260.2"/>རྟོགས་ཕྱིར། །དམ་པའི་བླ་མ་རྟག་ཏུ་བསྟེན། །མ་མོ་ལམ་རྒྱུད་ལུང་ལས། ཐམས་ཅད་མ་མོ་སྤྱི་དང་བྱེ་བྲག་ཏུ་བསྟན་པའི་ལེའུ་སྟེ་བཅུ་བཞི་པའོ།། །།རྒྱ་གར་གྱི་མཁས་གྲུབ་གུ་རྒྱ་གསང་བ་དང་འབྲོག་མིས་<milestone unit="line" n="260.3"/>བསྒྱུར་བའོ།། །།རྫོགས་སོ།།<milestone unit="line" n="260.4"/>༄༅། །རྒྱ་གར་སྐད་དུ། ཨེ་ཀ་ཛུ་ཏི་སྙིང་ཁ་རག་མོ་ཏྲག་རསྒ་མ་ཧྭ་ཀྲོ་དྷི་ཀྭ་སྙི་ཏནྟྲ་ནཱ་མ། བོད་སྐད་དུ། སྔགས་ཀྱི་སྲུང་མ་དཔལ་ཨེ་ཀ་ཛུ་རྟིའི་རྒྱུད་ཅེས་བྱ་བ། བཅོམ་ལྡན་འདས་རྡོ་རྗེ་ཧེ་རུ་ཀའི་རྒྱལ་པོ་ལ་</p></div1>
        </body>
    </text>
</TEI.2>