<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0146-text.xml">
    <teiHeader lang="tib">
        <fileDesc>
            <titleStmt>
                <title><!--byang chub kyi sems rma bya mjing bsnol gyi rgyud/-->བྱང་ཆུབ་ཀྱི་སེམས་རྨ་བྱ་མཇིང་བསྣོལ་གྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0146-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=143.3; end=160.1--><milestone unit="line" n="143.3"/>དགུ་པ་རྫོགས་སོ།། །།བི་མ་དང་གཡུ་སྒྲས་བསྒྱུར་རོ།། །། ༄༅། །རྒྱ་གར་སྐད་དུ། བོ་དྷི་ཙིསྟ་མ་ལྷུ་ར་རྒི་བཱ་གྲནྟྲ་ཏནྟྲ་ཕ་ལ་མ་ནུསྟ་ར་ལྭ་ན། བོད་སྐད་དུ། བྱང་ཆུབ་ཀྱི་སེམས་རྨ་བྱ་<milestone unit="line" n="143.4"/>མཇིང་བསྣོལ་གྱི་རྒྱུད་ལས། འབྲས་བུ་བླ་ན་མེད་པའི་ཐེག་པ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་འོག་མིན་གྱི་གནས་སྙིང་པོ་བྱང་ཆུབ་<milestone unit="line" n="143.5"/>ལ་བཞུགས་པའི་སྐུ་རྡོ་རྗེ་སེམས་དཔའ་ལ་གཟིགས་ནས། ཀྱེ་མ། ཐུགས་རྗེ་ཆེན་པོ་བདག་གི་གདུང་བརྒྱུད་འཛིན་པའི་བྱང་ཆུབ་སེམས་དཔའ་རྣམས་ལ་འབྲས་བུ་བླ་ན་མེད་པའི་ཐེག་པ་ཇི་ལྟར་བསྟན་པར་བྱ་ཞེས་<milestone unit="line" n="143.6"/>ཞུས་པས། རྡོ་རྗེ་འཛིན་པ་ཁྱོད་ཉོན་ཅིག །འབྲས་བུ་བླ་ན་མེད་པའི་ཐེག་པ་ལ་སྤྱིར་ལྔ་སྟེ། དེ་ཡང་གཞི་ལམ་འབྲས་བུ་རྣམ་གསུམ་གྱིས་དོན་ངེས་པར་བྱེད་པ། དེ་གཞི་དངོས་པོའི་འདུག་ཚུལ་གྱི་ལེའུས་སེམས་<milestone unit="page" n="144"/><milestone unit="line" n="144.1"/>ཅན་ཐམས་ཅད་ཀྱི་དོན་མི་འགྱུར་བར་བསྟན་པ་དང་། དེའི་དོན་ངེས་པར་བྱེད་པ་ལམ་ལ་གནས་པ་མཉམ་པ་ཉིད་ཀྱི་ལེའུས། ཆོས་ཇི་བཞིན་པར་བཞག་པ་བསྟན་པ་དང་། འབྲས་བུ་རང་རིག་པའི་ཡེ་ཤེས་རྟོགས་པ་<milestone unit="line" n="144.2"/>མངོན་དུ་བྱེད་པ་བསྟན་པ་དང་། དེ་ཡང་སྤྱོད་པ་རྣམ་པར་དག་པ་འདམ་གྱི་པདྨ་ལྟར་བསྟན་པའི་ལེའུ་ཡིས། འཕྲལ་བྱུང་གི་རྣམ་རྟོག་ཆོས་ཉིད་དུ་བསྟན་པ་དང་། ཡོན་ཏན་གྱི་རྩལ་མ་འགགས་པ་དང་། ནམ་མཁའ་<milestone unit="line" n="144.3"/>སྤྲིན་དང་ཆར་གྱི་ཚུལ་དུ་བསྟན་པའི་ལེའུས། གཞན་དོན་མཐར་ཕྱིན་པར་བསྟན་པའི་ལེའུ་སྟེ་དང་པོའོ།། །།བཅོམ་ལྡན་འདས་མྱ་ངན་མེད་པའི་དཔལ་ལ་ཕྱག་འཚལ་ལོ། །གཞི་རྩ་མེད་པའི་ཆོས་ཉིད་བྱང་ཆུབ་<milestone unit="line" n="144.4"/>སེམས། །ཟབ་ཅིང་ཕྲ་བས་དཔག་པའི་ཡུལ་ལས་འདས། །ཡངས་ཤིང་ཁྱབ་པས་ནམ་མཁའི་མཐའ་དང་མཉམ། །སྦོམ་ཞིང་རགས་པས་སྣང་སྲིད་དབང་དུ་སྡུད། །དེ་འདྲའི་ཆོས་སྐུ་བླ་མེད་བྱང་ཆུབ་སེམས། །མ་བྱུང་<milestone unit="line" n="144.5"/>མ་སྐྱེས་འོད་ཀྱི་སྙིང་པོ་ཅན། །འགྲོ་བ་ཡོངས་ཀྱི་དཔལ་མགོན་བྱང་ཆུབ་སེམས། །སྒྲ་དང་ཐ་སྙད་ཚིག་གི་སྤྱོད་ཡུལ་མིན། །དཔག་མེད་བསམ་འདས་མི་གནས་མྱ་ངན་འདས། །དོན་གྱི་སྙིང་པོ་བླ་མེད་བྱང་ཆུབ་<milestone unit="line" n="144.6"/>སེམས། །སྨྲ་བསམ་བརྗོད་མེད་རིག་པས་ཕ་རོལ་ཕྱིན། །མི་སྐྱེ་མི་འགག་རང་རིག་བྱང་ཆུབ་སེམས། །མི་གནས་བདག་མེད་རྣམ་པར་དག །མ་བཅོས་ལྷུན་གྲུབ་སྙིང་པོ་བྱང་ཆུབ་མཆོག །ཅིར་ཡང་སྣང་བ་བདེ་ཆེན་<milestone unit="page" n="145"/><milestone unit="line" n="145.1"/>༄༅། །ལོངས་སྤྱོད་སྐུ། །རང་བྱུང་ཡེ་ཤེས་སྤྲུལ་སྐུ་བྱང་ཆུབ་སེམས། །བདག་མེད་ཕྱོགས་བྲལ་དོན་དམ་ལྷུན་གྱིས་རྫོགས། །ཉག་གཅིག་མ་འགགས་སྙིང་པོ་བྱང་ཆུབ་སེམས། །མི་བསྐྱོད་དབྱིངས་ནས་རང་བྱུང་<milestone unit="line" n="145.2"/>ཀུན་ལ་ཁྱབ། །མཁའ་ལྟར་དངོས་མེད་ཞི་བ་གཅིག་ཏུ་གྲགས། །ཉི་མའི་སྙིང་པོ་དངོས་མེད་མྱ་ངན་འདས། །རང་བྱུང་འགག་མེད་སྐར་ཚོགས་གྲངས་མང་ཡང་། །བདག་ཉིད་ཆེན་པོ་མི་འགྱུར་བདག་ཉིད་སྐུ། །ཐུགས་<milestone unit="line" n="145.3"/>རྗེ་ཐབས་མཁས་ནམ་མཁའ་སྤྲིན་གྱི་ཚུལ། །ཕན་གནོད་ཡོད་མེད་སྙིང་པོ་ཡ་བྱང་་་ལམ་ཡངབྱུང་།མ་བརླ། །ལས་དང་ཐུགས་རྗེ་ནམ་མཁའ་སྤྲིན་གྱི་ཚུལ། །གཞི་རྩ་མེད་པའི་ཆོས་ཉིད་བྱང་ཆུབ་སེམས། །རིག་པའི་རྩལ་<milestone unit="line" n="145.4"/>ཆེན་མ་འགགས་རང་བཞིན་ཡོངས་ལ་ཁྱབ། །རྡོ་རྗེ་སེམས་དཔའ་ཐུགས་རྗེ་འོད་པོ་ཆེ། །ཉི་མ་ཐག་དང་ཆུ་སྲིན་ག་བུར་བཞིན། །རྡོ་རྗེ་སེམས་དཔའི་ཞལ་ཆེམས་ཉག་གཅིག་མ། །དགའ་རབ་རྡོ་རྗེ་མཁས་པའི་སྐྱེས་<milestone unit="line" n="145.5"/>མཆོག་གིས། །ལས་འཕྲོ་སྐལ་བར་ལྡན་པའི་ཐུགས་རྒྱུད་ལས། །བསྣན་འབྲི་མེད་པའི་རིན་ཆེན་གཏེར་འདི་ཆོངས། །སྣོད་ངན་བུ་དང་རྒྱུད་ངན་སློབ་མ་ལ། །ཆུ་སྲིན་གྲེ་བ་བཞིན་དུ་དམ་དུ་སྡོམས། །ཞེས་བཀའ་སྩལ་<milestone unit="line" n="145.6"/>ཏོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོས། རྒྱུད་དག་པའི་རྡོ་རྗེ་སེམས་དཔའ་ལ་ཞུ་བ་དྲུག་ཞུས་པ། ཀྱེ་ཀྱེ་ཐུགས་རྗེ་ཆེན་པོ། ཁམས་གསུམ་གྱི་སེམས་ཅན་ཐམས་ཅད་ནི། ནད་པ་ལྟ་བུའོ། །དུག་ལྟ་<milestone unit="page" n="146"/><milestone unit="line" n="146.1"/>བུའོ། །རོ་མྱགས་ཀྱི་འདམ་རྫབ་ལྟ་བུའོ། །མུན་པ་ལྟ་བུའོ། །སྦྱོར་རྩི་ལྟ་བུའོ། །ཚེར་མ་ལྟ་བུའོ། །ཞེས་ཞུས་པས། རྡོ་རྗེ་འཛིན་པ་ཉོན་ཅིག །ངས་གདམས་པའི་ཚིག་གསུམ་བསྟན་གྱིས། ལེགས་པར་ཡིད་ལ་ཟུང་<milestone unit="line" n="146.2"/>ཞིག །འཁོར་བའི་རྒྱ་མཚོ་ལས་ཐག་རིང་རྣམ་པར་དག་པའི་ཞིང་དུ་བསྒྲལ་བ་དང་། འཁོར་བའི་འདམ་རྫབ་ལ་རྡོ་རྗེའི་རྫོང་བཅའ་བ་དང་། སྡུག་བསྔལ་གྱི་བྱེ་བྲག་ནོར་བུ་རིན་པོ་ཆེར་བསྒྱུར་བ་དང་གསུམ་ལས།<milestone unit="line" n="146.3"/>རིགས་ཀྱི་བུ་ཕྱི་སྣོད་ཀྱི་འཇིག་རྟེན་ཐམས་ཅད་འབྱུང་བ་ལྔས་བསྡུས་པ་ཐམས་ཅད་སྔོན་བྱུང་གི་དུས་ནས་སངས་རྒྱས་ཀྱི་ཞིང་ཡོངས་སུ་དག་པ། མ་བྱས་པས་སྣང་བ་བདེ་ཞིང་ཡངས་པ། ཟུག་རྔུ་མེད་པ། རྒྱ་ཡོངས་སུ་<milestone unit="line" n="146.4"/>མ་ཆད་པ་ཚིག་དང་དབང་པོའི་སྤྱོད་ཡུལ་མེད་པ། བརྗོད་བྱ་ཐམས་ཅད་ལས་འདས་པ། འདས་ཞེས་བྱ་བ་ཡང་མིང་གི་རྣམ་གྲངས་ཏེ། དེ་ཅི་ལ་ཡང་མི་གནས་པའོ། །དེས་ནི་འཁོར་བའི་རྒྱ་མཚོ་མཐའ་རིང་བ་རྣམ་<milestone unit="line" n="146.5"/>པར་དག་པའི་ཞིང་དུ་བསྒྲལ་བའོ། །ཁམས་གསུམ་སེམས་ཅན་ཐམས་ཅད་སྡུག་བསྔལ་གྱི་གྲུར་ཚུད། མ་རིག་པའི་རྒྱར་འཐུམས་ནས་སྡུག་བསྔལ་བར་གནས་ཀྱང་། སྙིང་པོ་བྱང་ཆུབ་ཀྱིས་སེམས་རང་བྱུང་གིས་འོད་<milestone unit="line" n="146.6"/>གསལ་བ། རྒྱུ་རྐྱེན་མེད་པར་ཀ་དག་པས། རྡོ་རྗེ་ལྟ་བུའི་ཡེ་ཤེས་ལ་གནས་སུ་རུང་གིས། རྡོས་པ་ཅན་ཤེས་རབ་ཀྱི་སྙིང་པོ་མེད་པ་ནི་མ་ཡིན་ནོ། །རྒྱུད་དྲུག་གི་སེམས་ཅན་ཐམས་ཅད། རྡོ་རྗེ་ལྟ་བུའི་སྐུ་དྲི་མ་མེད་པར་<milestone unit="page" n="147"/><milestone unit="line" n="147.1"/>༄༅། །གནས་པས་ཡོངས་ལ་ཁྱབ་པ། གཞན་དབང་དུ་མ་གྱུར་པ། ཟད་ཅིང་བྲི་བ་མེད་པས་རྒྱ་མ་ཆད་པ། ཐབས་ཀྱི་རྒྱལ་པོ་སྟོབས་ཀྱི་རིག་པ་ཤར་བས། འཁོར་བ་ཉིད་རང་བྱུང་གི་ཡེ་ཤེས་སུ་ཀ་དག །སྡུག་<milestone unit="line" n="147.2"/>བསྔལ་གྱི་འདམ་རྫབ་ཉིད་ཆོས་ཉིད་བདེ་བ་ཆེན་པོར་རང་དག་པས། འཁོར་བའི་འདམ་རྫབ་ལ་རྡོ་རྗེའི་རྫོང་བཅའ་བའོ། །རིགས་ཀྱི་བུ་ཉོན་ཅིག །སེམས་ཅན་ཐམས་ཅད་ལ་ལུས་གསུམ་དུ་ཤེས་པར་བྱའོ། །ཡེ་<milestone unit="line" n="147.3"/>ཤེས་ཀྱི་ལུས་སྡུག་བསྔལ་གྱི་མཐའ་ལས་གྲོལ་བའོ། །བག་ཆགས་མིན་པའི་ལུས་ཤ་ཁྲག་གི་རྡོས་པ་ཅན། གཉིས་འབྲེལ་གྱི་ལུས་སེམས་བདེ་སྡུག་གཉིས་འཛིན། གཞི་ཤེས་པ་ཆོས་ཀྱི་སྐུ་ལ། བག་ཆགས་ཀྱི་ནད་མེད་<milestone unit="line" n="147.4"/>ཀྱང་། རྣམ་རྟོག་སེམས་ཀྱི་ཡུལ་ལས་བག་ཆགས་ནད་དུ་ལངས་ཀྱང་། གསོ་བྱེད་སྨན་པའི་རྒྱལ་པོས་བཟང་དྲུག་སྨན་གྱིས་གསོ་ཞེས་བྱུང་སྟེ། མ་རིག་པ་འཁོར་བའི་ནད། རིག་པ་མྱ་ངན་ལས་འདས་པས་གསོ། རྣམ་<milestone unit="line" n="147.5"/>རྟོག་དུག་ལྟ་བུའི་ནད་ཆོས་ཡེ་ཤེས་ཀྱི་བདུད་རྩི་ཆེན་པོས་གསོ། །སྡུག་བསྔལ་འདམ་རྫབ་ཆེན་པོའི་ནད། །བདེ་བ་ཆེན་པོའི་ཡེ་ཤེས་ཀྱིས་གསོ། །གཏི་མུག་མུན་པ་ལྟ་བུའི་ནད། ཤེས་རབ་མར་མེ་རླུད་གིས་མ་བསྐྱོད་<milestone unit="line" n="147.6"/>པ་ལྟ་བུས་གསོ། །བག་ཆགས་སྦྱོར་རྩི་ལྟ་བུའི་ནད། རང་བཞིན་མེད་པ་མན་ཤེལ་ལྟ་བུས་གསོ། །རྟོག་པ་རྩིང་ཞིབ་ཟུག་རྔུ་ཚེར་མ་ལྟ་བུའི་ནད། མཉམ་པ་ཉིད་མི་གཡོ་བ་རྒྱ་མཚོ་ལྷ་བུས་གསོ། དེས་ནི་སྡུག་བསྔལ་གྱི་<milestone unit="page" n="148"/><milestone unit="line" n="148.1"/>བྱེ་བྲག་ནོར་བུ་རིན་པོ་ཆེ་ལྟར་བསྒྱུར་བ་ཞེས་བྱའོ། །ཞེས་བྱང་ཆུབ་ཀྱི་སེམས་རྨ་བྱ་མཇིང་བསྣོལ་གྱི་རྒྱུད་ལས། གཞི་ཆོས་སྐུའི་རང་བཞིན་བསྟན་པའི་ལེའུ་སྟེ་གཉིས་པའོ།། །།དེ་ནས་བྱང་ཆུབ་སེམས་དཔའ་<milestone unit="line" n="148.2"/>སེམས་དཔའ་ཆེན་པོས། ཡང་ཞུསླ་པ། ཀྱེ་མ་བཅོམ་ལྡན་རྡོ་རྗེ་འཆང་། །ཟག་མེད་ལམ་ལ་རབ་གནས་པའི། །དེ་བཞིན་གཤེགས་པའི་བསམ་གཏན་གྱིས། །བློ་དངོས་གཉིས་མེད་སྦྱོར་བ་ནི། །སངས་རྒྱས་ཉིད་ཀྱི་<milestone unit="line" n="148.3"/>དགོངས་པ་སྟེ། །ཐབས་ལ་མཁས་པས་བསྟན་དུ་གསོལ། ཞེས་ཞུས་པས། རྡོ་རྗེ་སེམས་དཔའ་ཁྱོད་ཉོན་ཅིག །དྲི་བ་དྲིས་པ་ལེགས་སོ། །དེ་བཞིན་གཤེགས་པའི་དགོངས་པ་དཔག་ཏུ་མེད་ཀྱང་། སེམས་ཅན་གྱི་བློའི་<milestone unit="line" n="148.4"/>བྱེ་བྲག་དང་སྦྱར་ནས། ཆོས་ཇི་བཞིན་པ་ལ་བློ་དེ་བཞིན་མི་གནས་པའི་ཆེད་དུ། མར་མེའི་སྡོང་བུ་བསྣན་པའི་ཚུལ་དུ་མ་བཅོས་ཇི་བཞིན་གནས་ན་དེ་བཞིན་ཉག་གཅིག་ཅེས་བྱའོ། །དེ་ཡང་ལུང་ལས། བསྟན་བྱ་སྟོན་<milestone unit="line" n="148.5"/>བྱེད་གཉིས་ཡོད་ན། །བསྒོམ་བྱ་སྒོམ་བྱེད་ཅི་ཕྱིར་མེད། །ཞེས་འབྱུང་སྟེ། བྱང་ཆུབ་ཀྱི་སྙིང་པོ་ལ་བྱང་ཆུབ་ཀྱི་སྙིང་པོ་བསྟན་ཏེ། སྙིང་པོ་བསྟན་པར་བྱ་བའི་དོན་དུ། དུས་རྟག་ཏུ་སྙིང་པོ་ལ་གནས་པར་བྱའོ། །རྟོགས་<milestone unit="line" n="148.6"/>པའི་དོན་ཤེས་བྱ་བ་མ་རིག་ཀྱང་། བཀའ་ལུང་གི་ཕྱི་མོ་རང་རྒྱུད་ལ་མ་གསལ་གྱི་བར་དུ། ཤེས་བྱ་ལ་གསལ་གདབ་ཅིང་ཏིང་ངེ་འཛིན་ལ་གནས་པར་བྱའོ། །བྱང་ཆུབ་སྙིང་པོ་འགྱུར་མེད་ཆོས་ཀྱི་སྐུ། །གཞན་ནས་མ་<milestone unit="page" n="149"/><milestone unit="line" n="149.1"/>༄༅ བཙལ་སེམས་ཉིད་མངོན་སངས་རྒྱས། །རང་ལ་གནས་པའི་དོན་དེ་སེམས་ཀྱིས་སེམས་ལ་ལྟོས། །མ་བྱུང་མ་སྐྱེས་རང་བྱུང་ཆོས་ཀྱི་སྐུ། །མི་གཡོ་མི་འགྱུར་མཉམ་པ་ཆེན་པོར་གཞག །གསལ་བ་རྟོག་<milestone unit="line" n="149.2"/>མེད་ཡེ་ཤེས་ཆོས་ཀྱི་སྐུ། །མ་བཅོས་བདེ་བ་ཆེན་པོའི་ངང་དུ་གཞག །སྐུ་གསུམ་ལྷུན་གྲུབ་བཀོད་པ་རྒྱན་གྱི་སྐུ། །བདེ་ཆེན་འདུ་འབྲལ་མེད་པའི་ངང་ལ་གཞག །ཐིག་ལེ་ཉག་གཅིག་རང་བཞིན་སྤྲོས་དང་བྲལ། །སྣ་<milestone unit="line" n="149.3"/>ཚོགས་ཤར་ཀྱང་ཉག་གཅིག་ཉིད་དུ་བསྒོམ། །ནམ་མཁའི་མཐོངས་ནས་གསལ་བའི་ཉི་ཤར་བཞིན། །སྐྱེ་མེད་དབྱིངས་ནས་རང་བྱུང་འོད་གསལ་བ། །ཐུགས་རྗེ་སྤྲུལ་པའི་འོད་ཟེར་འཕྲོ་བར་བསྒོམ །སྣང་སྲིད་རྣམ་<milestone unit="line" n="149.4"/>དག་པདྨའི་དཀྱིལ་འཁོར་ན། །བསྐྱེད་རྫོགས་རྣམ་གསུམ་མ་ཆགས་མ་བཙལ་ལྷུན་གྱིས་རྫོགས། །བསོད་ནམས་ཡེ་ཤེས་ཚོགས་རྫོགས་དག་པའི་སྐུ། །ཀུན་ཏུ་བཟང་པོའི་མཛད་སྤྱོད་རྫོགས་པར་བསྒོམ། སྒྲིབ་གཉིས་<milestone unit="line" n="149.5"/>མ་སྦྱངས་ཚོགས་གཉིས་ལྷུན་གྱིས་རྫོགས། །མན་ཤེལ་སྐུ་ལྟར་དྲི་མེད་གདོད་ནས་དག །རྣམ་རྟོག་སྐྱོན་བྲལ་ཡེ་ཤེས་ལྷུན་གྱིས་གྲུབ། །རང་བྱུང་རྡོ་རྗེ་སྙིང་པོ་ཡིན་པར་བསྒོམ། །མ་བཅོས་ཆོས་སྐུ་ཀུན་གཞི་བྱང་ཆུབ་<milestone unit="line" n="149.6"/>སེམས། །ས་ལ་མ་བགྲོད་ལམ་ལ་མི་གནས་ཀྱང་། །རྟོགས་པ་གདེང་དུ་མ་གྱུར་བར་དུ་བསྒོམ། །སངས་རྒྱས་ཉག་གཅིག་ཆོས་ལ་མི་གནས་ཀྱང་། །ལུབྲུལ་རྟོག་སྤང་ཕྱིར་ཆོས་ཉིད་ངང་དུ་བསྒོམ། །དུག་ལྔ་ཡེ་ཤེས་ལྔ་<milestone unit="page" n="150"/><milestone unit="line" n="150.1"/>རུ་སངས་རྒྱས་ཀྱང་། །རྣམ་གྲོལ་ཟག་མེད་ལྔ་རུ་གསལ་བར་བསྒོམ། །འབྱུང་ལྔ་ལྷ་མོ་ལྔ་རུ་སངས་རྒྱས་ཀྱང་། །མཛེས་པའི་ལྷ་མོ་སྤྲུལ་སྐུར་གསལ་བར་བསྒོམ། །སྣང་སྲིད་རྣམ་དག་བརྗོད་པ་ལས་འདས་<milestone unit="line" n="150.2"/>ཀྱང་། །ཞིང་ཁམས་རྣམ་དག་ཆོས་ཀྱི་སྐུ་ཡི་ངང་དུ་བསྒོམ། །བྱང་ཆུབ་སེམས་ལ་སྐྱེ་ཤི་མི་མངའ་ཡང་། །འདུ་འབྲལ་མེད་པའི་རྐྱེན་གྱི་ཐེག་པ་བསྒོམ། །སྣོད་བཅུད་དངོས་པོ་ཡེ་ནས་རྣམ་དག་ཀྱང་། །ཅི་ལའང་མ་<milestone unit="line" n="150.3"/>ཆགས་མི་རྟོག་ཏིང་འཛིན་བསྒོམ། །འཁོར་དང་ལོངས་སྒྲོད་སྐར་ཚོགས་རྒྱས་པ་ཡང་ ཅི་ལའང་མ་ཆགས་རང་བཞིན་རྣམ་དག་བསྒོམ། །སྒྱུ་མའི་ཕུང་པོ་ཡེ་ཤེས་གནས་ཡིན་ཀྱང་། །མ་ཆགས་མི་གནས་བཏང་<milestone unit="line" n="150.4"/>སྙོམས་ཆེན་པོར་གཞག །ཀུན་གཞིའི་རྣམ་ཤེས་ཀུན་ལ་མི་འཁོར་བས། །རང་བྱུང་ཡེ་ཤེས་བདག་མེད་མྱ་ངན་འདས། །རྟག་ཆད་ཚིག་ལས་འདས་པར་སུན་ཕྱུང་ནས། །མཐོ་དམན་ཀློང་དུ་ཁོད་བསྙམས་ཏེ། །མཉམ་<milestone unit="line" n="150.5"/>པ་ཆེན་པོས་མཉམ་ལས་འདས་པར་བསྒོམ། །བརྗོད་པའི་ཐ་སྙད་ཀུན་ལས་འདས་རྟོགས་ན། །རྣམ་དག་བྱང་ཆུབ་དབྱིངས་ཀྱི་བསྒོམ་པ་ཡིན། །ཞེས་བྱང་ཆུབ་ཀྱི་སེམས་རྨ་བྱ་མཇིང་བསྣོལ་གྱི་རྒྱུད་ལས། གཞི་ལམ་<milestone unit="line" n="150.6"/>དང་བཅས་པའི་ལེའུ་སྟེ་གསུམ་པའོ།། །།དེ་ནས་ཡང་བྱང་ཆུབ་སེམས་དཔའ་སེམས་དཔའ་ཆེན་པོས་ཞུས་པ། །སྟོན་པ་ཐུགས་རྗེ་ཆེ་མངའ་བ། །འགྲོ་བའི་མགོན་པོདེབཞིནགཤེགས། །གཞི་ལམ་གཉིས་སུ་<milestone unit="page" n="151"/><milestone unit="line" n="151.1"/>༄༅། །མེད་པ་ཡི། །ལམ་གྱི་འབྲས་བུ་བཤད་དུ་གསོལ། །ཞེས་ཞུས་ཏེ། རིགས་ཀྱི་བུ་ཉོན་ཅིག །དྲི་བ་དྲིས་པ་དེ་ལེགས་སོ། །ཡང་དག་པར་རྫོགས་པའི་སངས་རྒྱས་ཀྱི་གདམས་པ་རིན་པོ་ཆེ་ནི། བརྗོད་<milestone unit="line" n="151.2"/>པས་ཐོག་ཏུ་མི་ཕེབས་ཤིང་བསྟན་པར་དཀའ་ན་ཡང་། ངས་རེ་ཞིག་མཚོན་པའི་ཚིག་འགའ་ཙམ་སྨྲ་ཡིས། ལེགས་པར་ཡིད་ལ་ཟུང་ཞིག །རིགས་ཀྱི་བུ་འབྲས་བུ་བླ་ན་མེད་པ་ནི་གུད་ནས་མི་འབྱུང་ངོ་། །གཞི་ལམ་<milestone unit="line" n="151.3"/>གཉིས་སུ་མེད་པར་མཉམ་པའི་དུས་ན། དེ་བཞིན་གཤེགས་པའི་བསམ་གཏན་ཞེས་བྱ་སྟེ། ལྷག་མཐོང་དང་ནི་ཞི་གནས་གཉིས་སུ་མེད་པར་རང་བྱུང་གི་ཡེ་ཤེས་མར་མེ་རླུང་གིས་མ་བསྐྱོད་པ་ལྟར། ཤེས་བྱ་ཉམས་སུ་<milestone unit="line" n="151.4"/>མྱངས་ན། གཞི་ལམ་འབྲས་བུ་མཐར་ཕྱིན་སངས་རྒྱས་ཉག་གཅིག་མ་ཞེས་བྱ་སྟེ། ཡེ་ཤེས་དབྱིངས་ན་གསལ་ན་འབྲས་བུ་ཉག་གཅིག་མ། །དབྱིངས་ཉིད་རིག་པར་ཤེས་ན་འབྲས་བུ་ཉག་གཅིག་མ། །གཟུགས་སྐུ་<milestone unit="line" n="151.5"/>འོད་དུ་ཤར་བ་འབྲས་བུ་ཉག་གཅིག་མ། །བདེ་ཆེན་ཟག་པ་མེད་པས་འབྲས་བུ་ཉག་གཅིག་མ། །སྣང་སྲིད་དབང་དུ་འདུས་ན་འབྲས་བུ་ཉག་གཅིག་མ། །ཏིང་འཛིན་རོ་ལ་མ་ཆགས་ན་འབྲས་བུ་ཉག་གཅིག་<milestone unit="line" n="151.6"/>མ། །འཁོར་བ་རང་བཞིན་མེད་ན་འབྲས་བུ་ཉག་གཅིག་མ། །མཚན་མ་ཟིལ་གྱིས་གནོན་ན་འབྲས་བུ་བདེ་བ་ཆེ། །ཞེས་པའི་དོན་ནོ། ་།་ཆོས་ཀྱི་སྐུ་ལས། འབྲས་བུ་གཟུགས་སྐུ་གཉིས་བྱུང་བ་ཡང་། ཐིག་ལེའི་རྩལ་<milestone unit="page" n="152"/><milestone unit="line" n="152.1"/>མ་འགགས་པ་ཡིན་ཏེ། དེ་ཡང་རྒྱུ་འབྲས་དབྱེར་མི་ཕྱེད་པའི་རྩལ་ཉིད་རྩལ་དུ་ཤེས་པའི་དུས་ན་འབྲས་བུ་སྐུ་གསུང་ཐུགས་མཐར་ཕྱིན་པའོ། །སྐུ་གསུམ་རང་བྱུང་དུ་ཤར་ནས། ཡེ་ཤེས་གཟུགས་ཀྱི་སྐུར་སྣང་ལ་<milestone unit="line" n="152.2"/>གཟུགས་ཉིད་རང་བཞིན་རྣམ་པར་དག་སྟེ་མཚན་མ་ལས་འདས་ན་འབྲས་བུ་ཡེ་ཤེས་སུ་གྲུབ་པའོ། །ངོ་བོ་ཉིད་ཀྱི་སྣང་བ་སྣང་ཚོད་དང་གྲག་ཚོད་མེ་ལོང་གཡའ་དག་པ་ལྟར་བསྟན་ཀྱང་། །དོན་དམ་པ་སྤྲོས་དང་བྲལ་<milestone unit="line" n="152.3"/>བ་རང་བཞིན་རྣམ་པར་དག་ན་འབྲས་བུ་མི་གནས་པའི་ཡེ་ཤེས་ཆེན་པོ་ཞེས་བྱའོ། །མཚན་མ་དང་བྲལ་བ་ཆོས་ཀྱི་སྐུ་བྱ་བ་ཐམས་ཅད་དང་བྲལ་ན་འབྲས་བུ་བླ་ན་མེད་པ་ཞེས་བྱའོ། །ཕྱིར་མི་ལྡོག་པའི་ལུང་ངེས་པ་<milestone unit="line" n="152.4"/>བཀའ་ལུང་གི་ཕྱི་མོ་ལས། ཡེ་ཇི་བཞིན་པའི་རྡོ་རྗེ་འཆང་ཆེན་པོ། རྒྱུད་དག་པའི་རྡོ་རྗེ་འཆང་ལ་སྣང་བའི་དུས་ན་རྒྱུ་འབྲས་དབྱེར་མི་ཕྱེད་པའི་རང་བྱུང་གི་བཅོམ་ལྡན་འདས་ཞེས་བྱ་སྟེ། རྒྱུད་དག་པའི་དབྱིངས་ཉིད་<milestone unit="line" n="152.5"/>ནས་འབྲས་བུ་ཡེ་ཤེས་ཀྱི་དཀྱིལ་འཁོར་རང་སྣང་བའི་དུས་ན། རྒྱུ་འབྲས་ཀྱི་ཆོས་ཐམས་ཅད་མི་ཕྱེད་པས་སངས་རྒྱས་མར་མེ་མཛད་སྟོང་གི་གཙུག་ཕུད་རིན་པོ་ཆེ་ཞེས་བྱ་བར་གྲགས་ཏེ་འབྲས་བུ་མཐར་ཕྱིན་<milestone unit="line" n="152.6"/>པའོ། །རང་གི་ཤེས་བྱ་མཐར་ཕྱིན་པའི་དུས་སུ་བདུད་དང་མུ་སྟེགས་ཀྱིས་གླགས་མི་རྙེད་ལ། ཕྱ་དང་དབང་ཕྱུག་གིས་གྲོགས་བྱར་མེད་དེ། རྒྱལ་མཚན་གྱི་རྩེ་མོ་ལྟར་ནུབ་པ་མེད་ཅིང་། ནོར་བུ་རིན་པོ་ཆེ་ལྟར་ཟད་མི་<milestone unit="page" n="153"/><milestone unit="line" n="153.1"/>༄༅། ་༑ས་ལ། ཤེས་བྱ་རང་གི་ངོ་བོར་ཤེས་བྱ་རང་གི་ངོ་བོས་དབང་བསྒྱུར་བའི་དུས་ན་འཕགས་པ་གཙུག་ཏོར་དྲི་མ་མེད་པ་ཞེས་གྲགས་སོ། །བྱང་ཆུབ་སེམས་ལ་བྱང་ཆུབ་ཀྱི་སེམས་གནས་པའི་དུས་སུ་རྒྱ་<milestone unit="line" n="153.2"/>མཚོ་ཆེན་པོར་ཆུ་བྲན་འདུ་བའི་ཚུལ་ཏེ། ཆོས་ཉིད་སྐྱེ་བ་མེད་པའི་ཀློང་དུ་ཆོས་ཅན་མཚན་མར་སྣང་བ་ཐམས་ཅད་རང་བཞིན་གྱིས་རྣམ་པར་དག་པས་བྱང་ཆུབ་སེམས་དཔའ་ཀུན་ཏུ་བཟང་པོ་ཞེས་གྲགས་<milestone unit="line" n="153.3"/>སོ ཆོས་ཐམས་ཅད་ལ་དབྱེ་བ་མེད་ཅིང་བཟང་ངན་མི་བལྟ། བདག་གཞན་དུ་མི་བལྟ་བའི་དུས་ན། ནམ་མཁའ་དང་ཉི་མའི་ཚུལ་ཏེ། བྱང་ཆུབ་སེམས་དཔའ་བྱམས་པ་ཀུན་ནས་གཟིགས་ཞེས་གྲགས་<milestone unit="line" n="153.4"/>སོ ཆོས་ཐམས་ཅད་གང་ཡང་མི་ལེན། གང་ཡང་མི་འདོར་གང་གིས་ཀྱང་མི་བསྒྲིབ། །གང་གིས་ཀྱང་གྲོགས་མི་ནུས། གང་ལ་ཡང་མི་བརྟེན། གང་དུ་ཡང་མི་གོལ། རང་བཞིན་རྣམ་པར་དག་པས་མཐའ་<milestone unit="line" n="153.5"/>མེད། ཁོ།ས་བྱའི་ངོ་བོ་ལ་མ་བསྒྲིབས་ཡོངས་སུ་གསལ་བས། ཆད་པའི་མཐའ་མེད་པས། འཕགས་པ་ནམ་མཁའི་སྙིང་པོ་ཞེས་གྲགས་སོ། །ཞེས་བྱང་ཆུབ་སེམས་དཔའ་རྨ་བྱ་མཇིང་བསྣོལ་གྱི་རྒྱུད་ལས། གཞི་ལམ་<milestone unit="line" n="153.6"/>འབྲས་བུ་རྣམ་པ་གསུམ་མཐར་ཕྱིན་པར་བསྟན་པའི་ལེའུ་སྟེ་བཞི་པའོ།། །།དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོས་ཡང་ཞུས་པ། འཇམ་དཔལ་གཞོན་ནུ་དཔལ་བོ་མཆོག །གཞི་ལམ་འབྲས་བུ་<milestone unit="page" n="154"/><milestone unit="line" n="154.1"/>མཐར་ཕྱིན་པས། །ཉོན་མོངས་འཁོར་བའི་རྒྱུན་བཅད་དེ། །དག་པའི་ཞིང་དུ་ཡང་དག་བསྒྲལ། །རྣམ་རྟོག་དཔའ་བོ་ཟིལ་གྱིས་མནན་པའི་ཕྱིར། །སྤྱོད་པའི་ཚུལ་ཁྲིམས་བཤད་དུ་གསོལ། །ཞེས་ཞུས་པས། རྡོ་རྗེ་<milestone unit="line" n="154.2"/>འཛིན་པ་ང་ལ་ཉོན། །སྤྱོད་པ་རྣམ་པ་གསུམ་དུ་བརྟགས། །གླང་པོ་ཆེ་ལམ་དུ་ཞུགས་པའི་སྤྱོད་པ་དང་། སྨྱོན་པ་སྙིང་སྟོར་དྲན་པ་མེད་པའི་སྤྱོད་པ་དང་། ཤེད་མ་བྱེའི་བུ་ཆུང་ལྟ་བུའི་སྤྱོད་པའོ། །དེའི་གྲོགས་གསུམ་ལ།<milestone unit="line" n="154.3"/>འདམ་གྱི་པདྨའི་མེ་ཏོག་དང་། བྱ་ཐིབ་ཚང་དུ་འཇུག་པ་དང་། བུ་གཅིག་པའི་མ་ལྟ་བུ་སྟེ། དེ་ནི་རྣལ་འབྱོར་ཆེན་པོའི་སྤྱོད་པ་ཡིན། དཔའ་བརྟུལ་སྟག་གི་སྤྱོད་པ་དང་། བརྟུལ་ཞུགས་ཕག་གི་སྤྱོད་པ་དང་། ཆགས་<milestone unit="line" n="154.4"/>མེད་བུང་བའི་སྤྱོད་པ་དང་། དབང་སྡུད་མུ་སྟེགས་ཀྱི་སྤྱོད་པ་དང་། བདེ་བ་མཐུན་འཇུག་གི་སྤྱོད་པའོ། །དེ་ནི་རྣལ་འབྱོར་འབྲིང་གི་སྤྱོད་པ་ཡིན་ནོ། །དམན་པ་ཕྱག་དར་ཁྲོད་པའི་སྤྱོད་པ་དང་། མཚོན་པ་ཉམས་མྱོང་<milestone unit="line" n="154.5"/>གི་སྤྱོད་པ་དང་། འདོད་པ་བྱ་ཡི་སྤྱོད་པའོ། །དེ་ནི་རྣལ་འབྱོར་ཐ་མའི་སྤྱོད་པའོ། །བཅོམ་ལྡན་འདས་ཀྱིས་བཀའ་སྩལ་པ། །ལྟ་བ་ཀློང་དུ་གྱུར་པའི་སྤྱོད་པ་ནི། ཐ་མལ་གྱི་ཤེས་པའོ། །ཞེས་ཐུགས་ཀྱི་རྒྱུད་ནས་ཀྱང་<milestone unit="line" n="154.6"/>བཤད་པའོ། །ཆོས་ཉིད་ཀློང་དུ་གྱུར་པའི་སྤྱོད་པ་ནི། །ཅི་ལ་ཡང་མ་ཆགས་མ་ཞེན་པའོ། །ཉམས་མྱོང་རྒྱུད་ལ་སྐྱེས་པའི་སྟོང་པ་ནི། སྲབ་ལ་འཕྱར་བའོ། །བརྟུལ་ཞུགས་སྤྱོད་པའི་སྤྱོད་པ་ཡི། བྱ་རི་སྐྱེགས་ལྟ་བུ་སྟེ་མ་<milestone unit="page" n="155"/><milestone unit="line" n="155.1"/>༄༅། །ངེས་པའོ། །ཞེས་གསུངས་སོ། །བྱང་ཆུབ་སེམས་དཔའི་སྤྱོད་པའི་མཐའ་ནི་མ་བཅོས་པའོ། །རང་བཞིན་རྣམ་པར་དག་པའི་དུས་ཅི་ལ་ཡང་མ་ཞེན་པའི་སྤྱོད་པ་རྣམ་པར་དག་པའོ། །བདེ་བ་ཆེན་པོའི་<milestone unit="line" n="155.2"/>ཡུལ་ཤར་བའི་དུས་སུ། ཟུག་རྔུའི་མཐའ་རང་བཞིན་གྱིས་འགགས་པའོ། ཁེས་རབ་ཁྱད་པར་ཅན་རྒྱུད་ལ་སྐྱེས་པའི་དུས་ན། སྙིང་རྗེ་ཆེན་པོ་ཁྱད་པར་ཅན་གྱི་སྤྱོད་པ་སྐྱེ་བར་འགྱུར་རོ། །འདོད་པ་མེད་པ་འགྲོ་བ་<milestone unit="line" n="155.3"/>རིགས་དྲུག་གི་གནས་ཡུལ་སྣང་བའི་དུས་སུ། ཆོས་ཐམས་ཅད་ཅི་ལ་ཡང་མ་ཆགས་པའི་སྤྱོད་པ་སྐྱེ་བར་འགྱུར་རོ། །སངས་རྒྱས་ཀྱི་ཞིང་ཡོངས་སུ་དག་པ་ཡུལ་དུ་སྣང་བའི་དུས་སུ། ཐུན་མོང་གི་དངོས་པོ་འགགས་<milestone unit="line" n="155.4"/>ནས་ངོ་ཚ་བ་དང་བག་ཚ་བའི་འདུ་ཤེས་མེད་དེ། ཚིག་ནམ་མཁའ་ལ་ཁུངས་འདོན་ཅིང་སྤྱན་ནམ་མཁའ་ལ་གཟིགས་ཏེ། མཛུབ་མོ་ནམ་མཁའ་ལ་གཏོད་པའི་སྤྱོད་པ་འཆར་རོ། །ཆོས་ཀྱི་སྐུའི་སྤྲུལ་པའི་སྐུ་ཉམས་སུ་<milestone unit="line" n="155.5"/>བསྟར་བའི་དུས་སུ། ལུས་ལ་གྲང་དྲོ་དང་ན་ཚ་མེད་ཅིང་གཅེར་བུའི་སྤྱོད་པ་ཤུགས་འབྱུང་དུ་འཆར་ཏེ་ནམ་མཁའི་རི་མོ་ལ་ཁུངས་འདོན་པའོ། །ཟག་པ་མེད་པའི་ཏིང་ངེ་འཛིན་གྱི་རོ་ཉམས་སུ་མྱོང་བའི་དུས་སུ། ཟས་<milestone unit="line" n="155.6"/>ཀྱི་འདུ་ཤེས་ཆུང་ཞིང་གྲོགས་ལ་མ་ཆགས་པར་རི་དྭགས་རྨས་མ་ལྟར་གཅིག་པུར་རི་སུལ་འགྲིམ་པའི་སྤྱོད་པ་འཆར་རོ། །སེམས་ཡེ་ཤེས་ཀྱི་དབང་དུ་འདུས་ཤིང་སྣང་བ་ཆོས་ཉིད་ཀྱི་དབང་དུ་འདུས་པའི་དུས་ནི།<milestone unit="page" n="156"/><milestone unit="line" n="156.1"/>ནམ་མཁའ་ལ་འགྲོ་བ་དང་ཆུ་ལ་མི་ནུབ་པར་འགྲོ་བ་དང་། གཞན་གྱིས་མི་སྣང་བའི་རྩོལ་བ་སྤྱོད་པར་འགྱུར་རོ། །རིག་པ་དབྱིངས་ལ་ཤར་བའི་དུས་སུ། ཡུལ་གཞན་གྱི་སྣང་བ་མཐོང་བར་འགྱུར་རོ། །སེམས་ལས་<milestone unit="line" n="156.2"/>སུ་རུང་བའི་དུས་སུ། གཞན་གྱི་སེམས་ཤེས་ཤིང་དངོས་པོ་ཐམས་ཅད་ལ་རྫུན་དུ་སྣང་བར་འགྱུར་རོ། །ཆོས་ཉིད་སྟོང་པ་ཉིད་ལས་སུ་རུང་བའི་དུས་སུ་ཕྱིའི་འབྱུང་བ་དང་མི་མ་ཡིན་གྱི་སྒྲ་ཐམས་ཅད་སེལ་བར་འགྱུར་<milestone unit="line" n="156.3"/>རོ། །སྤྱོད་པ་རྣམ་པར་དག་པ་དེ་རྣམས་ནི་རྒྱུད་དག་པའི་རྡོ་རྗེ་སེམས་དཔའ་ལ་སྣང་སྟེ། ལུས་མ་བོར་བར་མངོན་པར་རྫོགས་པར་སངས་རྒྱས་པའོ། །ན་མོ་བུརྙ་ཡ། ཏབྱ་ཐུ་དྷརྨུ་སརབྷརི། མསྣྲུཤིཨུཔྲབྷ། བྷ་བ་བ་<milestone unit="line" n="156.4"/>ཏི་པ་པ་རི། སུ་ཀ་ཨ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དགའ་མགུ་ཡི་རང་སྟེ། བཅོམ་ལྡན་འདས་ལ་ཐལ་མོ་མཉམ་པར་སྦྱར་ནས། ཡན་ལག་ལྔ་ས་ལ་བཙུགས་ཏེ། ཀྱེ་ལེགས་སོ་ལེགས་སོ་<milestone unit="line" n="156.5"/>དཔལ་ལྡན་མགོན་པོ་ཆེ། །ཞལ་ནས་ཕྱུང་བས་བཀའ་སྩལ་ཏེ། །གསུང་བ་དེ་ཉིད་དོན་གྱི་མཆོག །བདག་བློའི་མུན་པ་ཁ་འབྱེད་པའི། །སྣང་གསལ་ཐུགས་རྗེ་འོད་ཀྱི་མེ། །སེམས་ཅན་ཀུན་གྱི་བསྐྱབས་མཛད་<milestone unit="line" n="156.6"/>པས། །མགོན་པོ་དྲི་མེད་ཡེ་ཤེས་སྐུ། །འགྲོ་བའི་དོན་དུ་སྐུར་སྤྲུལ་པའི། །རང་བྱུང་སངས་རྒྱས་རྣམ་པར་གཟིགས། །བྱམས་མགོན་ཐུགས་རྗེས་སྐྱབས་མཛད་ཅིང་། །སངས་རྒྱས་ལོག་པར་དད་སེལ་ལ། །གུས་པའི་<milestone unit="page" n="157"/><milestone unit="line" n="157.1"/>༄༅། །ཚུལ་གྱིས་སྐྱབས་སུ་མཆི། །ཞེས་བརྗོད་ནས་བསྟོད་པའོ། །བྱང་ཆུབ་ཀྱི་སེམས་རྨ་བྱ་མཇིང་བསྣོལ་གྱི་རྒྱུད་ལས། སྤྱོད་པ་བརྟག་པའི་ལེའུ་སྟེ་ལྔ་པའོ།། །།དེ་ནས་བྱང་ཆུབ་སེམས་དཔའ་སེམས་<milestone unit="line" n="157.2"/>དཔའ་ཆེན་པོས་དྲི་བ་དྲིས་པ། འཇམ་དཔལ་གཞོན་ནུ་ཐུགས་རྗེ་ཅན། །ཞུ་བ་ཞུས་པ་ལེགས་གསུངས་པས། །འགྲོ་མགོན་རྡོ་རྗེ་སེམས་དཔར་བཤད། །སངས་རྒྱས་ཐུགས་ཀྱི་དཔལ་བེལྭ །སངས་རྒྱས་དབུ་ཡི་གཙུག་<milestone unit="line" n="157.3"/>ཏོར་དང་། །སངས་རྒྱས་ཞལ་གྱི་ལྗགས་བཟང་ནས། །འོད་ཟེར་འབྱུང་བ་བསྟན་དུ་གསོལ། །ཞེས་དྲི་བ་དྲིས་ཏེ། །རྡོ་རྗེ་འཛིན་པ་ཁྱོད་ཉོན་ཅིག །ཁྱོད་ཀྱིས་དྲི་བ་དྲིས་པ་དེ་ལེགས་སོ། །ཕྱོགས་བཅུ་་དུས་གསུམ་གྱི་<milestone unit="line" n="157.4"/>སངས་རྒྱས་ཐམས་ཅད་ལས་ཐུགས་རྗེ་འབྱུང་བ་ནི་ངས་བརྫོད་ཀྱིས་མི་ལངས་ཤིང་བསམ་གྱིས་མི་ཁྱབ་པ་མ་འོངས་པའི་སེམས་ཅན་ལ་མདོ་ཙམ་ཞིག་བསྟན་ཀྱིས་ཉོན་ཅིག །ཐུགས་རྗེའི་བྱེ་བྲག་གང་གི་ཡང་རྩལ་མ་<milestone unit="line" n="157.5"/>འགགས་པར་ཡིན་གྱིས། དཔེར་ན་ནམ་མཁའ་ལས་སྤྲིན་དང་། ཆར་གྱི་ཚུལ་བཞིན་འབྱུང་སྟེ། ཐུགས་རིན་པོ་ཆེའི་དཔལ་བེའུ་ནས། སངས་རྒྱས་བྱམས་པ་མི་མཉམ་མགོན་པོ་ཞེས་བྱ་བ་བྱུང་ནས། རང་བཞིན་རྣམ་<milestone unit="line" n="157.6"/>པར་དག་པའི་ཆོས་བསྟན་ཏོ། །དབུ་ཡི་གཙུག་ཏོར་ནས་འཇམ་དཔལ་དྲི་མེད་སྙིང་པོ་ཞེས་བྱ་བ་བྱུང་ནས། སྐུ་གདུང་དང་རིང་བསྲེལ་གྱི་ཆོས་བསྟན་ཏོ། །ཞལ་གྱི་ལྗགས་བཟང་ནས་སངས་རྒྱས་བྱེ་བ་རྣམ་པར་<milestone unit="page" n="158"/><milestone unit="line" n="158.1"/>གཟིགས་ཞེས་བྱ་བ་བྱུང་ནས། རྒྱུ་འབྲས་ཀྱི་ཆོས་མ་ལུས་པ་བསྟན་ཏོ། །སངས་རྒྱས་སྟོང་གི་ཡོན་ཏན་ནི། །སངས་རྒྱས་གཅིག་པུ་ཉིད་ལ་འདུས། །གཅིག་པུར་རབ་ཏུ་སྣང་བའི་ཆོས། །འགྲོ་བ་ཀུན་ལ་རང་བཞིན་<milestone unit="line" n="158.2"/>གནས། །ཞེས་འབྱུང་སྟེ། ཕྱོགས་བཅུ་དུས་གསུམ་གྱི་སངས་རྒྱས་ཐམས་ཅད་ཀྱི་ཡོན་ཏན་ནི་བསམ་གྱིས་མི་ཁྱབ་པ་ཞིག་འབྱུང་སྟེ། དེ་དག་ཀྱང་སངས་རྒྱས་འོད་དཔག་མེད་ཆེན་པོའི་རྩལ་སྣང་ངོ་། །སངས་རྒྱས་འོད་<milestone unit="line" n="158.3"/>དཔག་མེད་ཉིད་འགྲོ་བ་ཡོངས་ཀྱི་སྙིང་པོར་ཤར་བས། འགྲོ་བ་སེམས་ཅན་ཐམས་ཅད་ལ། །སྙིང་པོ་རྣམ་དག་ཡེ་ཤེས་རྫོགས། །ཞེས་གསུངས་སོ། །སངས་རྒྱས་ཀུན་གྱི་གཙུག་ཕུད་ལྔ། །རྒྱལ་མཚན་རྩེ་མོ་བཞིན་དུ་<milestone unit="line" n="158.4"/>གནས། །སངས་རྒྱས་ཀུན་གྱི་ཆེ་བ་ལྔ། །ནམ་མཁའ་བཞིན་དུ་ཁྱབ་པར་གནས། །རྡོ་རྗེ་སྙིང་པོ་བླ་ན་མེད། །རིན་ཆེན་གཙུག་ཏོར་དྲི་མ་མེད། །ཉེས་པའི་རྐྱེན་རྟོགས་སེལ་བར་བྱེད། །པདྨའི་སྙིང་པོ་འོད་<milestone unit="line" n="158.5"/>འབར་བ མཐའ་ལ་མི་གནས་ཕྱག་རྒྱ་ཆེ། །མགོན་པོ་དྲི་མ་མེད་པའི་སྐུ། །ཡོན་ཏན་ཀུན་གྱི་སྙིང་པོར་བཤད། །ཐབས་མཁས་ཐུགས་རྗེ་སྟོབས་ཀྱི་བདག །བདུད་བཞི་འདུལ་མཛད་དཔའ་བོའི་མཆོག །དག་པའི་<milestone unit="line" n="158.6"/>ཞིང་དུ་ཡང་དག་སྒྲོལ། །ཐུགས་རྗེའི་ཆུ་བོ་རྒྱུན་མ་ཆད། ཁྲེས་རབ་གྲུ་ཡིས་སྒྲོལ་མཛད་པ། །སྤྲིནཆེནགློགགིཕྲེངབ་ཅན། ཁུན་གྱི་རྡོ་རྗེ་ཐུགས་རྗེའི་བདག །སྙིང་པོ་བདག་མེད་ཡ་མ་བརླ། །རྟོག་པའི་རྗེས་འབྲང་<milestone unit="page" n="159"/><milestone unit="line" n="159.1"/>༄༅། །གཅོད་པའི་མཚོན། །ནམ་མཁའ་ཉི་མའི་ཚུལ་བཞིན་དུ། །སྣང་མེད་བདེ་བའི་དབྱིངས་ཉིད་ནས། །འགག་མེད་རང་བྱུང་ཡེ་ཤེས་སྐུ། །ནམ་མཁའ་སྤྲིན་གྱི་ཚུལ་བཞིན་དུ། །རང་བྱུང་སྤྲོས་མེད་མཁའ་ལ་<milestone unit="line" n="159.2"/>དེངས། །རྒྱུ་འབྲས་དག་པའི་དབྱིངས་ཉིད་ལས་འབྲས་བུ་ཡེ་ཤེས་ཀྱི་དཀྱིལ་འཁོར་རང་སྣང་བའི་དུས་སུ་སྣོད་བཅུད་ཐམས་ཅད་ཆོས་ཉིད་ཀྱི་ཀློང་དུ་གདལ། མི་འབྱེད་པའི་བལྟ་བ་ནམ་མཁའ་དང་མཉམ་པར་རེ་<milestone unit="line" n="159.3"/>དོགས་ཀྱི་འཕྲང་བཅད། ཟག་པ་མེད་པའི་ཡེ་ཤེས་རང་སྣང་བས་བདག་རང་གཞན་གྱི་དོན་མཐར་ཕྱིན། ཤེས་རབ་ཀྱི་སྟོབས་མ་འགགས་པས་བདུད་དང་སྲིན་པོའི་མཐུ་བྱིན་ཟིལ་གྱིས་གནོན། ཀྱེ་ཀྱེ་རྡོ་རྗེ་འཛིན་པ་<milestone unit="line" n="159.4"/>ཉོན་ཅིག །ཐབས་ལ་མཁས་པའི་བྱང་ཆུབ་སེམས་དཔའ་ནི་སེམས་ཅན་གྱི་ཕ་མ་ཡིན་གྱིས། དེ་ཡང་དྲི་མ་མེད་པའི་དོན་གྱིས་གནས་པར་བྱའོ། །རྟོགས་པའི་དོན་ལ་རྩེ་གཅིག་ཏུ་མ་ཡེངས་པར་གནས་ན། བྱང་ཆུབ་<milestone unit="line" n="159.5"/>སེམས་དཔའི་བསམ་གཏན་ཞེས་བྱ་སྟེ། རྡོ་རྗེའི་གདན་ལ་རྡོ་རྗེ་བཞག་པའོ། །འཇམ་དཔལ་དྲི་མེད་སྙིང་པོ་ངས། སེམས་ཅན་རྣམས་ཀྱི་དོན་གྱི་ཕྱིར། གསང་བའི་རྒྱུད་གསུམ་ཡང་དག་ཐུགས་ཀྱི་རྒྱུད། །ཐུགས་ཀྱི་<milestone unit="line" n="159.6"/>ཀློང་ནས་བྱུང་ནས་གདམས་པར་བཞག །སངས་རྒྱས་ལག་ཏུ་གཏད་པའི་ཕྱིར། །སངས་རྒྱས་གཙུག་ཕུད་རྣམ་པར་རྒྱལ་བ་ཞེས་བྱ་བའི་ཐུགས་ལས་ནོར་བུ་དྲི་མ་མེད་པའི་རྒྱུད་མཛད་དོ། །འབྲས་བུ་བླ་ན་ཡོད་པ་དང་།<milestone unit="page" n="160"/><milestone unit="line" n="160.1"/>བླ་ན་མེད་པའི་ཐེག་པ་ཤན་པྱེ་བའི་ཕྱིར། ལྗགས་ཀྱི་པཟློ་ལས་སངས་རྒྱས་བྱེ་བ་རྣམ་པར་གཟིགས་བྱ་བ་ཕྱུང་ནས། བྱང་ཆུབ་ཀྱི་སེམས་རྨ་བྱ་མཇིང་བསྣོལ་གྱི་རྒྱུད་མཛད་དོ། །སངས་རྒྱས་ལ་སྤྲུལ་པའི་སྐུ་ཡེ་ཤེས་ཀྱི་</p></div1>
        </body>
    </text>
</TEI.2>