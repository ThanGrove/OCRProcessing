<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0348-text.xml">
    <teiHeader lang="tib">
        <fileDesc>
            <titleStmt>
                <title><!--phur pa bcu gnyis kyi 'byung ba'i rgyud chen po/-->ཕུར་པ་བཅུ་གཉིས་ཀྱི་འབྱུང་བའི་རྒྱུད་ཆེན་པོ།</title>
            </titleStmt>
            <publicationStmt lang="eng">
                <idno type="thdl">ngb-pt-0348-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=514.2; end=539.1--><milestone unit="line" n="514.2"/>བྱེད་པ་རྫོག་སོ།། །། ༄༅། །རྒྱ་གར་སྐད་དུ། ཀི་་ཡ་དྷ་ཤ་དྭ་ཡ་ཏསྨོམ་ཧྭ་ཡུ་ན།བོད་སྐད་དུ། ཕུར་བུ་བབྱུགཉི་འབྱུང་བའི་རྒྱུད་ཆེན་པོ་བསྟན་པའོ། །བམོལྡན་འད་འཇིག་བྱེད་<milestone unit="line" n="514.3"/>ཆེན་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །བཅོམ་ལྡན་འདས་ཁྲོ་བོ་འཇིགས་བྱེད་ཀྱི་རྒྱལ་པོ། །བཛྲ་ཀི་ལ་ཡ་དྲག་པོ་མཐིང་ནག་འབར་བའི་གནས་ན་བཞུགས་ནས། །གདུག་པ་<milestone unit="line" n="514.4"/>ཅན་ཐམས་ཅད་འདུལ་བ། དྲེགས་པ་ཅན་ཐམས་ཅད་ཚར་བཅད་པའི་ཕྱིར། རབ་ཏུ་དྲག་པོ་མི་གཡོ་བའི་ཏིང་ངེ་འཛིན་ལ་སྙོམས་པར་ཞུགས་ནས། ཉིད་ཀྱིས་བྱིན་རླབ་ལས། །ཀརྨ་ཧེ་རུ་ཀ་ཞེས་བརྗོད་པས། །ཁྲོ་བོ་ཀརྨ་<milestone unit="line" n="514.5"/>ཧེ་རུ་ཀ །སྐུ་ལྗང་ནག་ཤིན་ཏུ་མི་བཟད་པ་བཏོན་ནས། །བཅོམ་ལྡན་འདས་བཛྲ་ཀི་ཀ་ལ་ཡ་ལ་འདི་སྐད་ཅེས་གསོལ་ཏོ། །ཀྱེ་ཀྱེ་བཅོམ་ལྡན་འདས། ཆོས་ཐམས་ཅད་ཞི་བའི་ཏིང་ངེ་འཛིན་གྱིས་མི་འདུལ་ན། ཐུགས་རྗེ་<milestone unit="line" n="514.6"/>གང་གིས་འདུལ་བའི་དུས་ལ་བབ་པར་ཤེས་པ་ལགས། གང་གིས་འདུལ་བའི་དུས་ལ་བབ་པར་གཟིགས་པ་ལགས། །ཁྲོ་བོ་ཆེན་པོས་ལུང་བསྟན་དུ་གསོལ། །བདེ་བར་གཤེགས་པ་ལུང་བསྟན་དུ་གསོལ། །ཐབས་<milestone unit="page" n="515"/><milestone unit="line" n="515.1"/>༄༅། །མཁས་པའི་བདག་ཉིད་ཅན། དེའི་དུས་ལ་བབ་པ་ལགས་སོ། །ཕྲིན་ལ་ཀྱི་མངའ་བདག་ཅེས་གསོལ་པ་དང་། དཔལ་བཛྲཀི་ལ་ཡ་ས་ཨེ་ཧྲེ་ཧོ་ཤ་ཧུ༷་ཞེས་བརྗོད་པས། ནམ་མཁའི་གཏོས་ཀྱི་ཕྱོགས་རིས་<milestone unit="line" n="515.2"/>མེད་པ། །ཆོས་ཉིད་བདེ་བའི་རོ་བདལ་བ་བསྐྱེད་དོ། །ཡ༷་ཀརྨ་རསྒ་ཧུ༷་ཞེས་བརྗོད་པས། རྡོ་རྗེ་རླུད་ནག་འཅོས་མས་དབང་དུ་བསྡུས་ཤིང་བྱིན་གྱིས་བརླབ་ནས་རྒྱས་བཏབ་པས། ཕྲིན་ལས་ཐོགས་པ་མེད་པའི་དོན་<milestone unit="line" n="515.3"/>མཛད། མ་ཧྭ་རཀྟ་ཛ་ལ་མཎྜལ་ཞེས་བརྗོད་པས། ཁྲག་གི་རྒྱ་མཚོ་གཏིང་དཔག་མེད་པས། སྡུག་བསྔལ་དབང་དུ་བསྡུས་ནས། འབྲས་བུ་གཅིག་གི་རང་བཞིན་དུ་ཤར་བར་མཛད། ཀེང་ནི་རི་ཛ་ལ་མཎྜལ་ཞེས་བརྗོད་<milestone unit="line" n="515.4"/>པས་འཁོར་བ་གནས་སུ་དག་པ་དང་། ཆོ་འཕྲུལ་མངོན་པར་འདུ་མཛད་པའི་ཕྱིར། ཀེང་རུས་གྱི་རི་རབ་ཏུ་གྱུར། བྷན་དྷ་ཙྭ་ན་ཙཀྲ་ཛ་ལ་མཎྜལ་ཞེས་བརྗོད་པས། བྷན་དྷའི་གཞལ་ཡས་ཁང་གྲུ་གསུམ་མཐིང་ནག་རབ་ཏུ་<milestone unit="line" n="515.5"/>འབར་བ་གཅིག་ཏུ་གྱུར། དེ་ནས་ཁྲོ་བོ་ཀརྨ་ཧེ་རུ་ཀས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །ཨེ་མ་ཧོ། བཅོམ་ལྡན་འདས་ཐུགས་རྗེ་དཔྱང་ཐག་ཆད་ཅིང་ངན་སོང་འཁོར་བར་སྐྱེས་ངེས་པ་ལ། འདི་ལྟར་རྫུ་<milestone unit="line" n="515.6"/>འཕྲུལ་བསྟན་པ་ངོ་མཚར་ཆེའོ། །འདི་ལྟ་བུའི་ངོ་མཚར་བསྟན་པ་ངོ་མཚར་ཆེའོ། །འདིའི་རྗེས་སུ་སྒྲུབ་པའི་རྣལ་འབྱོར་པས། །གནས་ནི་གང་དང་གང་དུ་བསྟན། དམིགས་པ་ནི་གང་དང་གང་ལ་བགྱི། རྣལ་འབྱོར་རྒྱུ་དང་<milestone unit="page" n="516"/><milestone unit="line" n="516.1"/>ལྡན་པར་བྱ། །ཕུར་པའི་རྒྱུ་ནི་གང་དང་གང་ལགས། ཕུར་པ་བསྒོམ་པ་ཅི་ལྟར་སྒོམ། བྱིན་གྱིས་བརླབ་པ་ཅི་ལྟར་རླབ། བརྡེག་པའི་དུས་ཚོད་གང་ལ་བབ་པ་ལགས། དམ་ཚིག་གང་དུ་བསྟན་པ་ལགས། ལྟ་བ་ཅི་ལ་<milestone unit="line" n="516.2"/>དམིགས་པ་ལགས། ཡོ་བྱད་དང་རྫས་གང་འཚལ། རྟགས་དུ་ནས་འབྱུང་། འདི་བརྩམ་པའི་དགོས་ཆེད་དང་། ཡོན་ཏན་ཅི་ཐོབ། བཅོམ་ལྡན་འདས་ཀྱིས་བཤད་ཅིང་ལུང་བསྟན་དུ་གསོལ། ཀི་ལ་ཡ་ཡིས་བཀའ་སྩལ་<milestone unit="line" n="516.3"/>པ། །ཉོན་ཅིག་ཀརྨ་ཧེ་རུ་ཀ །ཕུར་པ་བསྒྲུབ་པའི་གནས་རྣམས་ནི། །ཡང་དག་དོན་དུ་བཤད་པར་བྱ། །དང་པོར་གཞུང་དང་ལྡན་བྱ་ནས། །དུར་ཁྲོད་གནས་དང་ཤིང་གཅིག་དྲུང་། །རྒྱ་གྲམ་ལམ་དུ་བྱ་བ་དང་། །འབྱུང་<milestone unit="line" n="516.4"/>པོ་མང་པོ་གང་ཡོད་སར། །དྲག་པོའི་ལས་འདི་བྱ་བར་གྱིས། །ལས་ལ་ཕན་འདོགས་ཡོད་པ་དང་། །གྲིམས་འབྱིན་ཤུགས་ཀྱི་ཏིང་འཛིན་ལེགས། །དེ་ལ་ཐབས་དང་རྟགས་མེད་ན། །བདག་གི་གཟུགས་ཕུང་རླག་པ་<milestone unit="line" n="516.5"/>དང་། །ཚེ་དང་སྲོག་གི་བར་ཆད་འོང་། །ནགས་ཚལ་ཆེན་པོའི་ནང་ན་བ། །དེར་ནི་ལེགས་བར་དཔྱད་པ་ཡིས། །ཀླུ་ཡི་མིག་དང་འབྱུང་པོའི་སྲང་། །ས་ཡི་བགེགས་དང་མ་རུངས་པ། །ཚ་སྒོ་དམྱལ་བའི་རྒྱུ་མེད་པར། །ལས་<milestone unit="line" n="516.6"/>ཀྱི་བྱ་བ་གཞུང་བརྩམས་ནས། །བཀྲ་ཤིས་དོན་གྱི་གནས་ཡིན་པས། །སྒྲུབ་ཡུན་རིང་ན་བཀྲ་ཤིས སོ། །མེཏོག གླིངདངརིན ཆེན རི། །དཔག་བསམ་ཤིང་དང་སྐད་སྙན་བྱ། །འབྲུསྣ ཚོགས དངགནམ་ས་<milestone unit="page" n="517"/><milestone unit="line" n="517.1"/>༄༅། །ལེགས། །དབྱིབས་ལེགས་ལུང་པ་རན་པར་ནི། །བཀྲ་ཤིས་གཞུང་བསྲང་ཡུན་རིང་བས། །གནས་ཀྱི་དམ་པ་ཡིན་ཞེས་བཤད། །དྲག་པོའི་ལས་སུ་བྱ་བ་ལ། །དང་པོར་ཕུར་པ་སྒྲུབ་པའི་གནས། །ནགས་རི་<milestone unit="line" n="517.2"/>ཚེར་མ་ཅན་གྱི་ཤིང་། །གཅན་གཟན་གདུག་པ་སྣ་ཚོགས་ཡོད། །གནམ་ནི་གྲི་འདྲ་རལ་གྲིའི་ཤུལ། །ས་ནི་གྲུ་གསུམ་མེ་དཔུང་འབར། །ལོགས་ལ་དུར་ཁྲོད་གླིང་ཡོད་པ། །མཁས་པས་བརྟགས་ཏེ་བཙལ་བྱས་ན། །དེ་ནི་<milestone unit="line" n="517.3"/>ཕུར་པའི་སྒྲུབ་གནས་ཡིན། །ཚེར་མ་ཅན་གྱི་ཤིང་དག་དང་། །དུག་ཤིང་གདུག་པ་ཡོད་པ་དང་། །བྲག་ལ་ར་རོད་མང་བ་དང་། །གྲོག་པོ་མང་པོ་གཏིང་ཟབས་དང་། །སྟག་གི་སོ་འདྲ་སྦྲུལ་གྱི་ལྕེ། །སྡིག་པའི་རྭ་འདྲ་ཆུ་སྲིན་<milestone unit="line" n="517.4"/>ཁ། །བན་གླང་སྣང་འཐབ་བྲག་ཆུའི་བར། །རྐང་གཅིག་ཤིང་དང་མ་རུངས་པ། །སྔོན་ཆད་ལྷ་མི་ཕུང་ས་དག །གཡུལ་བཀྱེ་བ་དང་མཚོན་འཐབ་དང་། །བསད་བཅད་པ་དང་མ་རུངས་དུས། །སྲིན་པོ་བསྒྲལ་བའི་བཅས་<milestone unit="line" n="517.5"/>གཞི་དང་། །སྲོག་ཆགས་བསྒྲལ་བའི་ཁྲག་རྗེས་དང་། །གཡུལ་ངོ་བགོས་པའི་ས་མཁར་རྙིང་། །མང་པོར་བསད་ཅིང་ཕུང་བའི་ས། བྲག་ནི་སྲིན་མོ་ངུས་པ་འདྲ། །རི་ནི་ཐལ་ཕུང་བསྙིལ་བ་འདྲ། །ལུང་པ་མེ་ཡིས་བསྲེགས་<milestone unit="line" n="517.6"/>འདྲ་བ། ཁྲེང་རྩི་རྐང་ཐང་བྲོས་འདྲ་བ། །སྒང་དེའུ་མི་རོ་སྦས་འདྲ་བ། །འདི་ནི་བརྡེག་ཅིང་བསྒྲལ་གནས་ཡིན། །སེམས་ལ་ཆོས་ཉིད་མི་གསལ་ཞིང་། །ཉམས་དང་ཏིང་འཛིན་གཡེལ་བས་ནི། །གནས་འདི་དག་ཏུ་ཡོངས་<milestone unit="page" n="518"/><milestone unit="line" n="518.1"/>མི་བྱ། །ནམ་ཕུགས་རྣལ་འབྱོར་དག་ལ་འགྱོད། །དེ་བས་གཞུད་དང་མཐུན་པ་ཡི། །བཀྲ་ཤིས་པ་ཡི་གནས་དག་ཏུ། །ཡུན་རིངས་བསྲིངས་ན་གནས་རྟོལ་མེད། །དམ་ཚིག་མ་ཉམས་ངེས་ཐུབ་དང་། །ཏིང་འཛིན་བརྟན་<milestone unit="line" n="518.2"/>པའི་བློ་ཆེན་གྱིས། །གནས་ནི་དེ་དང་དེ་དག་ཏུ། །ཆོ་གའི་ལས་ནི་བརྩམས་བྱས་ན། །ངེས་པར་གྲུབ་ན་གདོན་རྗོལ་མེད། །དེ་ལྟར་བུ་ཡི་ས་རྙེད་ན། །དང་པོར་བྱིན་བརླབས་མཚམས་བཅད་ནས། །མ་རུངས་ཡོད་ན་གཏོར་<milestone unit="line" n="518.3"/>མ་སྦྱིན། །དེ་བས་ཞག་གྲངས་འདི་ཙམ་མམ། །དྲག་པོའི་ལས་འདི་མ་འགྲུབ་པར། །གནས་འདིར་རྣལ་འབྱོར་བདག་གནས་པས། །གཏོར་མ་བྱིན་པ་འདི་ལོང་བ། །མ་འགྲུབ་བར་དུ་གཞན་དུ་དེངས། །དེ་སྐད་བྱས་ལ་<milestone unit="line" n="518.4"/>གཏོར་མ་སྦྱིན། །བསྒོ་བའི་ཚིག་རྣམས་བསྒོ་བར་བྱ། །དེ་ནས་དཀྱིལ་འཁོར་གཞུང་བཞིན་བརྩིགས། །དམ་རྫས་ཆག་ཆག་གཞུང་བཞིན་གདབ། །ཁ་དོག་ཚོན་རྣམས་དགྱེ་བྱས་ནས། །དབུས་སུ་དྲག་པོ་གྲུ་གསུམ་<milestone unit="line" n="518.5"/>བྲི། །མཐའ་མ་མཚོན་གྱི་འཁོར་ལོ་ལ། །ཁྲོ་བོ་རྣམས་ཀྱང་རིམ་བཞིན་དགོད། །དེ་བཞིན་བརྒྱད་དང་བརྒྱད་དུ་བསྟན། །བཞི་པོ་དག་ཏུ་གང་བསྟན་དང་། །ཉི་ཤུ་རྩ་བརྒྱད་ལ་སོགས་པ། །མཁས་པས་གཞུང་བཞིན་དགོད་<milestone unit="line" n="518.6"/>པར་བྱ། །གཞན་ཡང་ཕུར་པའི་རྫས་དགོད་པ། །འོག་ནས་འབྱུང་བས་ཤེས་པར་བྱ། །དེ་ཕྱི་མཚན་དང་ལྡན་པ་དང་། །ཞག་གྲངས་ཚང་བའི་སྒྲུབ་རྫས་བཞི། །ཡོབྱདཚོགསཔརམཆོགཏུབྱ། །གནས་རྣམས་འདི་དག་<milestone unit="page" n="519"/><milestone unit="line" n="519.1"/>༄༅། །ཡོན་ཏན་ནི། །མྱུར་བ་འགྲུབ་དང་ཤུགས་འབྱིན་དང་། ངན་པའི་ལས་ཀྱིས་ངན་པ་འགྲུབ། །དོན་ལ་ཐེ་ཚོམ་མེད་པར་ནི། །ངན་པའི་གནས་སུ་འགྲུབ་པར་བཤད། །བཀྲ་ཤིས་བཟང་པོའི་གནས་སུ་<milestone unit="line" n="519.2"/>ནི། །ཡུན་རིང་བསྲིང་ན་ཕུང་འཚེངས་མེད། །དོན་ལ་དེས་ཀྱང་འགྲུབ་པར་བཤད། །བཟང་ངན་གནས་ཀྱི་ཆ་དབྱེ་བ། །བདག་གི་རྟོགས་པའི་ཚད་དང་སྦྱར། །རྟོགས་པ་ཆུང་ན་བཟང་པོ་བདམ། །ཏིང་འཛིན་ཟབ་ན་ངན་པ་<milestone unit="line" n="519.3"/>བདམ། །མྱུར་བར་ཐོགས་པ་མེད་པར་ནི། །གང་ལ་དམིགས་པ་འགྲུབ་ཅེས་བཤད། །འདི་ནི་ཕུར་པ་གནས་བསྟན་པའི་ལེའུ་དང་པོའོ།། །།བསྒྲལ་བའི་དམིག་རྣམ་བསྟན་པ་ནི། །ཀུན་ལ་བྱ་བ་གཞུང་ལ་<milestone unit="line" n="519.4"/>མེད། །ཉམས་པར་གྱུར་པ་བདུན་ཡོད་དེ། །སྲོག་ལས་ཉམས་དང་དམ་ལས་ཉམས། །བཀའ་ལས་ཉམས་དང་དོན་ལས་ཉམས། །ལས་ཀྱི་ཉམས་དང་མཚན་མས་ཉམས། །འདོད་པ་འཀྱུར་བས་ཉམས་པ་ནི། །འདི་ལ་<milestone unit="line" n="519.5"/>ཉམས་པ་ཞེས་བྱ་སྟེ། །དེ་དག་སོ་སོའི་མཚན་ཉིད་ནི། །སྲོག་ལས་ཉམས་པའི་མཚན་ཉིད་ནི། །ཕ་དང་མ་དང་མཁན་པོ་གསོད། །སློབ་མ་གསོད་དང་ནང་དམེ་ཅན། །འདི་ནི་ནམ་ཡང་ལྷུང་བས་ན། །བསྒྲལ་བའི་དམིགས་<milestone unit="line" n="519.6"/>ནི་འདི་ཡིན་ནོ། །དམ་ལས་ཉམས་པའི་མཚན་ཉིད་ནི། །རྡོ་རྗེ་སློབ་དཔོན་བཀའ་བསླུ་དང་། །ངན་སེམས་འཕྱ་སེམས་བྱེད་པ་དང་། །སྔགས་དང་ཕྱག་རྒྱ་རྒྱུན་གཅོད་དང་། །གསང་བའི་མན་ངག་གཞན་ལ་སྤེལ། །འདི་ནི་<milestone unit="page" n="520"/><milestone unit="line" n="520.1"/>ཉམས་པ་ཆེན་པོ་སྟེ། །འདི་ནི་བསྒྲལ་བའི་དམིགས་གཅིག་ཡིན། །བཀའ་ལས་ཉམས་པའི་མཚན་ཉིད་ནི། །དམ་ལ་བཏགས་ན་རྐུ་མཚང་འབྲུ། །སྒྲུབ་ལ་སྦྲན་ན་ཡ་ག་འདོགས། །མན་ངག་བསྟན་ན་སྐུར་<milestone unit="line" n="520.2"/>པ་འདེབས། །བདེན་པར་བསྟན་ན་ལོག་པར་ཁྲིད། །དོན་རྟགས་བསྟན་ན་གོལ་བར་འཛིན། །འདི་ནི་ཉམས་པའི་དམ་པ་སྟེ། །འདི་ལ་བསྒྲལ་བ་ལྷུར་ཡང་བརྩམ། །འདི་དག་བསྒྲལ་བའི་ཕྲིན་ལས་ནི། །གཞུང་ཀུན་ལས་<milestone unit="line" n="520.3"/>ནི་གསལ་བར་འབྱུང་། །དོན་ལས་ཉམས་པའི་མཚན་ཉིད་ནི། །བྱ་རུ་མི་རུང་སྣ་ཚོགས་བྱེད། །རྫས་དང་ལག་ཆ་མངོན་དུ་འཛིན། །ཏན་གན་སྦྱོར་སྒྲོལ་དངོས་པོར་སྤྱོད། །ལྟ་བའི་ཏིང་འཛིན་རྒྱབ་ཏུ་བོར། །སྤྱོད་པ་དཔའ་<milestone unit="line" n="520.4"/>བརླངས་དང་དུ་ལེན། །ཁྲོ་ག་་ང་རྒྱལ་རང་གར་གཏོང་། །དོན་གྱི་མནངག་ལོག་པར་གོ །ཕ་རོལ་ལོག་པར་འདྲེན་པའི་ཆོས། །ཕྱིན་ཅི་ལོག་གི་དོན་ལ་མཁས། །བཀའ་གཞུང་བོར་ལ་རྫོབ་པ་ཆེ། །ལོག་པར་སྤྱོད་པ་<milestone unit="line" n="520.5"/>མཐའ་དག་ཡོད། །འདི་ནི་རྭ་ཏྲ་དངོས་ཡིན་ཏེ། །མངོན་སྤྱོད་བསྒྲལ་ཀྱང་མི་སྐྱོན་ནོ། །ལས་ཀྱིས་ཉམས་པའི་མཚན་ཉིད་ནི། །བདག་དང་སྐྱེ་གནས་མི་གཅིག་པར། །བསྒྲལ་བའི་ལས་ཀྱི་གློར་འོངས་ནས། །སྔོན་ཆད་<milestone unit="line" n="520.6"/>མཁན་འཁོན་ཡོངས་མེད་པར། །གླགས་ལ་བབ་པར་དྲན་ནས་ཀྱང་། །ཞི་བ་དྲང་པོས་མི་ཉན་པར། །ཉེས་མེད་གཞན་ལ་འཛུགས་པ་དང་། །དཔུང་པ་སྙོགས་ལ་ཀླན་ཀ་ཚོལ། །ཁ་ལྕེ་རྒོད་ཅིང་བཞིན་མདོག་<milestone unit="page" n="521"/><milestone unit="line" n="521.1"/>༄༅། །བཟློག །བརྒལ་ས་མེད་ཅིང་བདག་ལ་རྒོལ། །ཕྲོག་མི་དགོས་པར་དག་ལ་ཕྲོག །བདག་གིས་ཉེ་པར་མ་དྲན་ཞིང་། །བདག་གི་བརྒལ་བར་མ་བསམ་ཀྱང་། །ལས་ཀྱི་བདག་ལ་གནད་འཛུག་<milestone unit="line" n="521.2"/>ཤིང་། །བདག་ལ་མཐུ་དང་རྩལ་འདེད་པ། །ལས་ཀྱིས་ཉམས་པ་འདི་ཡིན་ནོ། །གཞན་ཡང་ལས་ཀྱིས་ཉམས་པ་ནི། །གལ་མི་ཆེ་བར་ཀླན་ཀ་ཚོལ། །ཕན་རྒྱུ་མེད་པར་བདག་ལ་འཚེ། །འོང་རྒྱུ་མེད་པར་བསྒྲུབས་སར་<milestone unit="line" n="521.3"/>འོང་། །ལས་ཀྱི་ཉམས་པའི་རྟགས་ཡིན་པས། །འདི་ནི་ནམ་ཡང་བསྒྲལ་དགོས་པས། །ལས་ཀྱི་འཁོར་བས་སྡིག་མེད་བཤད། །མཚན་མས་ཉམས་པའི་མཚན་ཉིད་ནི། །ཆོས་ལ་ཕྱོགས་ཆར་བཟུང་བ་ཉམས། །ལྟ་བ་<milestone unit="line" n="521.4"/>སྒོས་ཁུར་བཅས་པས་ཉམས། །དམ་ཅན་ཡོངས་ལ་ཐུགས་དཀྲུག་ཅིང་། །རང་བཞིན་མེད་པའི་ཆོས་བཤད་ཀྱང་། །མཚན་མ་ཅན་གྱི་ཆོས་བཟུང་ནས། །ལྷ་སྲིན་བྲན་དུ་ངས་འཁོལ་ལོ། །མཐུ་འགྲན་བྱེད་པ་སུ་ཞིག་<milestone unit="line" n="521.5"/>ཡོད། །ང་ཡི་ཉམས་སུ་དཔལ་ཆེན་བྱུང་། །ང་ནི་ཁྲོ་བོའི་རྒྱལ་པོ་ཡིན། །གཞན་ལ་ཁྲོ་ཞིང་འཚེ་ལ་སོགས། །འདི་ནི་མཚན་མས་ཉམས་པ་སྟེ། །བསྒྲལ་བ་བྱས་ཀྱང་དམ་མི་ཉམས། །འདོད་པར་གྱུར་པ་ཉམས་པ་ནི། །དེ་<milestone unit="line" n="521.6"/>ཡི་མཚན་ཉིད་བཤད་བྱ་བ། །ཉན་པ་གོ་རྟོགས་གསལ་མེད་པར། །ལ་ལརམཐུཆེནབཙནའདོད་པས། །ལས་ཀྱི་དོན་དུ་མཚན་མ་སྤྱོད། །སྡིག་པའི་ཕྱག་རྒྱར་མི་མགོ་ཐོགས། །རལ་པ་བསིག་ཅིང་སོ་གཙིགས་<milestone unit="page" n="522"/><milestone unit="line" n="522.1"/>བྱེད། །དམར་གྱི་གཏོར་མ་གློ་ལ་ཐོགས། །ཞིང་གི་པགས་པ་ཕྲག་ལ་བཀལ། །སྒྲོ་བ་ནག་པོ་ཤ་དང་ཚིལ། །སྣོད་བཀང་ཁུར་ཞིང་ལོག་ཆོས་སྤྱོད། །སྤྱོད་པའི་དོན་ཀུན་གཞུང་བོར་ནས། །བྱ་བ་མི་འཚམ་སྣ་ཚོགས་<milestone unit="line" n="522.2"/>བྱེད། །ངོ་དང་གདོང་པ་ཁྲག་གིས་བྱུགས། །ཚུལ་འགལ་དམ་འདྲལ་སྣ་ཚོགས་བྱེད། །ཐོ་ཅོར་སྤྱོད་ཅིང་དམ་མི་བསྲུང་། །སྤྱོད་པ་བརླང་པོས་བཀའ་གཞུད་སྨད། །སངས་རྒྱས་ཀུན་གྱི་ཞབས་འདྲེན་བྱས། །རྣལ་འབྱོར་<milestone unit="line" n="522.3"/>སྔགས་པའི་རྐང་ནས་དྲངས། །དཔལ་ཆེན་འབར་བ་ཐུགས་ཁྲལ་བསྐྱེད། །མ་མོ་མཁའ་འགྲོ་གཟན་ཚོགས་བཀྲམ། །རྣལ་འབྱོར་ཡོངས་ལ་དམེ་ཚོགས་བྱས། །གཞན་ཡང་མཚན་ཉིད་གང་ཡིན་པ། །འདོད་པས་ཉམས་<milestone unit="line" n="522.4"/>པའི་མཚན་ཉིད་ནི། །འདོད་ཆགས་ནོར་གྱིས་བསླུས་པ་དང་། ཁྲེ་བར་ཤེས་ཀྱང་འདོད་པས་བརྒྱལ། །ཕུང་བར་ཤེས་ཀྱང་སྔགས་འཆང་འཇོམས། །དུག་ཏུ་སྣང་ཡང་ལྷོ་རུ་ཟ། །གཉན་པ་ཡིན་ཀྱང་ཐབས་ཀྱིས་<milestone unit="line" n="522.5"/>སྨོད། །བཙུན་པ་ཡིན་ཀྱང་ངམས་པར་ཤོམ། །ཐོབ་ཏུ་འདོད་ན་གསང་སྔགས་རྐུ། །བཟའ་རུ་ཡོད་ན་རྣལ་འབྱོར་ཟ། །ཟས་སུ་སྒྲུབ་པའི་ལོངས་སྦྱོད་རྐུ། །ནོར་དུ་གཞུང་སྤྱོད་རྣལ་འབྱོར་འཇོམས། །འདི་དག་འདོད་པས་<milestone unit="line" n="522.6"/>ཉམས་པ་སྟེ། །འདི་དག་བསྒྲལ་ན་རྣལ་འབྱོར་བཙུན། །བ་་ཞིང་ཚར་བཅད་བསྟན་པ་གཉན། །མེད་ཅིང་སྟོངས་ན་བར་ཆད་ཉུང་། །འདི་དག་བསྒྲལ་བར་མ་བྱས་ན། །མཐོ་རིས་འགྲིབས་ལ་དམྱལ་ཁམས་<milestone unit="page" n="523"/><milestone unit="line" n="523.1"/>༄༅། །འཕེལ། །རྣལ་འབྱོར་དམ་ཅན་སྤྱིད་ལུགས་ནས། །ཐེག་པ་ཆེན་པོའི་ཆོས་སྒོ་འགག །འདི་དག་བསྒྲལ་བར་བྱ་ན་ནི། །རྣལ་འབྱོར་བསྒྲུབ་ལ་བར་ཆད་མེད། །ཐེག་པ་ཆེན་པོའི་མཐུ་ངར་བས། །ལེགས་<milestone unit="line" n="523.2"/>པའི་ཡོན་ཏན་བརྗོད་ལས་འདས། །ཐབས་ཀྱི་ཐ་མའི་ཐ་མ་ནི། །ཏིང་ངེ་འཛིན་གྱི་རྩལ་ཆུང་ན། །འདི་དག་བསྒྲལ་བར་བྱས་ན་ནི། །དམྱལ་བའི་གནས་སུ་ཡུན་ཐུང་འགྱུར། །འདི་ནི་བསྒྲལ་བ་དམིགས་བསྟན་ལེའུ་གཉིས་<milestone unit="line" n="523.3"/>པའོ།། །།རྣལ་འབྱོར་གང་དག་གིས་བྱ་བ། །འདི་དག་ཉིད་དུ་བཤད་པ་སྟེ། །དང་པོ་ཤེས་རབ་རྣམ་གསུམ་གྱིས། །གཏན་ཚིག་དོན་ལ་ཡིད་ཆེས་ནས། །དེ་ནས་ངེ་པར་དབང་ཐོབ་སྟེ། །སྙིང་རྗེའི་སེམས་དང་<milestone unit="line" n="523.4"/>ལྡན་པ་ཡིས། །ཁམས་གསུམ་འཁོར་བ་གཟུང་བར་བྱ། །དོན་འདི་དག་དང་མི་ལྡན་ཞིང་། །ངེས་པའི་ལུང་རྣམས་མ་ཐོབ་དང་། །མཁས་ལ་སྒྲོ་སྐུར་འདོགས་པ་དང་། །གསང་སྔགས་ཐེག་ཆེན་སྐུར་<milestone unit="line" n="523.5"/>འདེབས་དང་། །རང་ཤེས་སྤྱད་ཚིག་ཚུལ་གནས་དང་། །དམ་ཚིག་ཉམས་པར་གྱུར་པ་དང་། །དོན་མེད་ཕྱལ་བར་གཏོང་བ་རྣམས། །འདི་ནི་རྣལ་འབྱོར་མ་ཡིན་ཏེ། །ལོག་པའི་ལམ་དུ་ཤེས་པར་བྱ། །དེ་ཡིས་སྤྱད་ཀྱང་<milestone unit="line" n="523.6"/>ཡོང་མི་གྲུབ། །སླར་ལ་རང་སེམས་རླག་པ་དང་། །འབྲས་བུ་མནར་མེད་དམྱལ་བར་སྐྱེ། །འདི་དག་རྩོམ་པའི་རྣལ་འབྱོར་པས། །རིགས་ཀྱི་རྣལ་འབྱོར་གྲལ་དུ་སྨོས། །ཐེག་པ་བསམ་ཡས་སེམས་ལ་གསལ། །བལྟ་བ་<milestone unit="page" n="524"/><milestone unit="line" n="524.1"/>ཕྱོགས་མེད་གདེང་དུ་འཇོག །བསྒོམ་པ་མ་ཡེངས་གསེར་ཕུར་འདེབས། །དམ་ཚིག་ཉན་ཐོས་ཁྲིམས་བཞིན་བསྲུང་། ཁུ་དང་སྒྲུབ་ཐབས་མཐའ་དག་འཆང་། །ཕྱོགས་སུ་འཇིག་རྟེན་མཁས་པ་བརྟེན། །རྫས་དང་ལག་ཆ་<milestone unit="line" n="524.2"/>རྟགས་སུ་འཆང་། །དོན་དང་མན་ངག་གཞུང་དུ་བསྒྲུབ། །ཚུལ་ལྡན་ངང་ཚུལ་བཟང་ལ་ཤིས། །སྦྱོར་སྒྲོལ་མཆོད་པ་རྒྱུན་ཆད་མེད། །ཕུང་པོ་ལྷ་དང་གཉིས་མེད་མཆོད། །སེམས་ནི་ཆོས་ཉིད་ངང་ལ་གནས། །རྣལ་འབྱོར་<milestone unit="line" n="524.3"/>རྟགས་ལྡན་དམ་པ་དེས། །ལས་སུ་བྱ་བ་ཀུན་རྫོགས་ནས། །འཛབ་བཟླས་གྲངས་མེད་རྒྱུན་འདོན་པས། །སྔགས་དང་ཕྱག་རྒྱ་མཐུ་ཕྱིན་ཆེ། །ལས་དང་བྱ་བ་གདོན་མི་ཟ། །ངེས་པར་བརྩམས་པས་དགོས་པ་<milestone unit="line" n="524.4"/>འགྲུབ། །དམར་གྱི་གཏོར་མ་གཞུང་བསྲང་ཞིང་། །ཅིབ་གྱི་བཀའ་ཉན་འཁོལ་མཁས་པས། །དགར་ཞིང་དགུག་པ་བྱ་བར་ཤིས། །དྲག་ཤུལ་ཐབས་ཀྱི་ཕོ་ཉ་ནི། །རྫུའཕྲུལ་ཤུགས་ལས་ཐབས་ཀྱིས་འགྱེད། །རྣམ་རྟོག་<milestone unit="line" n="524.5"/>མཚན་མ་ལས་ཀྱིས་འགྲུབ། །དེ་དག་བྱས་ན་ཆུད་མི་ཟ། ཁྲེས་པའི་ནང་ན་དམ་པ་ནི། ཁུད་ལ་བློ་ཞེན་སྒྲུབ་ལ་ཞུགས། །ཡི་དམ་ལྷ་ལ་རྟགས་གནས་ན། །དེ་ལ་བར་ཆད་ཡོངས་མི་འབྱུང་། །གལ་ཏེ་འབྱུང་བར་གྱུར་ན་<milestone unit="line" n="524.6"/>ཡང་། །དེ་ལ་རེག་པ་ཙམ་གྱིས་འགྲུབ། །གཞན་གྱི་ལས་འདི་བརྩམ་པ་ཡི། །རྣལ་འབྱོར་པ་ནི་གང་ཡིན་ན། །ཕྲིན་ལས་བྱེ་བྲག་ཕྱེད་པ་དང་། །རྣམ་རྟོག་མཚན་མ་སྤངས་པ་དང་། །གཙང་སྨེ་མེད་པར་སྤྱོད་པ་དང་། །བླང་<milestone unit="page" n="525"/><milestone unit="line" n="525.1"/>༄༅། །དོར་མེད་པར་སྒྲུབ་པ་ཡིས། །གང་ལ་དམིགས་པ་འགྲུབ་པར་བྱེད། །ཕུན་སུམ་ཚོགས་པ་གསུམ་ལྡན་ཞིང་། །དུས་ཚོད་གྲངས་སུ་བསྟན་པ་ཤེས། །ཉ་དང་ཤི་ཀ་ཚེས་བརྒྱད་ལ། །དྲག་པོའི་ལ་ལ་རབ་<milestone unit="line" n="525.2"/>བརྩོན་པས། །ལས་སུ་བྱ་བ་དེ་བྱས་ཏེ། །མ་མོ་མཁའ་འགྲོ་བཀའ་ཉན་ཚོགས། །དེ་ཡིས་བཀོལ་ན་བྲན་བཞིན་ཉན། །དེ་ཡིས་བཀོལ་ན་བུ་བཞིན་སྒྲུབ། །དེ་ཡིས་བྱ་བ་ཆུད་མ་ཟོས། །ཚེ་དང་ལོངས་སྤྱོད་འབྱོར་པ་<milestone unit="line" n="525.3"/>དང་། །ལེགས་པ་ཀུན་རྫོགས་དངོས་གྲུབ་སྟེར། །དེ་ཡིས་ཡིད་ལ་བསམས་པ་བཞིན། །ཅི་འདོད་རང་ལ་འབྱུང་བར་འགྱུར། །གཞན་ཡང་འཇིག་རྟེན་བསམ་པ་དག །ཕན་པ་དང་ནི་གནོད་པ་གཉིས། །གཞན་ལ་ཕན་ཅིང་<milestone unit="line" n="525.4"/>སྒྲུབ་འདོད་ན། །སད་དང་སེར་བ་བཅད་པ་དང་། །ཆར་ཆུ་དུས་སུ་ཕེབས་པ་དང་། །མི་ནད་ཕྱུགས་ནད་ཆད་ལ་སོགས། །དེ་ཡི་གཏན་ཚིགས་འདི་ལ་གནས། །གཞན་ལ་གནོད་པའི་རྒྱུ་བཙལ་ན། །དབྱར་སྟོན་གཉིས་ལ་<milestone unit="line" n="525.5"/>གནོད་བྱ་བ། །སད་དང་སེར་གཏོང་གཏན་ཚིགས་དང་། ཁྲ་དང་ཆུ་དང་ཐོག་བཏིང་བ། །དབྱར་དགུན་མི་ནད་རིམས་གཏོང་བ། །བུ་ཚ་རབས་ཆད་ཚེ་ཐུང་བ། །དེ་ཡི་གཏན་ཚིག་འདི་ན་ཡོད། །དེ་ལྟར་གཏན་ཚིགས་སུས་<milestone unit="line" n="525.6"/>ཤེས་པ། །རྣལ་འབྱོར་དོན་དང་ལྡན་པ་སྟེ། །འདི་ནི་བརྩམ་པར་བྱ་བར་གསུངས། །རྣལ་འབྱོར་ཅི་ལྡན་བརྩམ་པའི་ལེའུ་གསུམ་པའོ།། །།ཀི་ལ་ཡ་ཡི་རྒྱུད་རྣམས་ནི། །གང་དང་གང་ལ་བྱ་བ་དང་། །དོན་དང་<milestone unit="page" n="526"/><milestone unit="line" n="526.1"/>གཏན་ཚིགས་འདིར་ཞིབ་སྟེ། །མཆོག་ཏུ་བསྔགས་པ་འདི་ལས་འབྱུང་། །ལྕགས་སམ་ཟངས་སམ་གང་རྙེད་པ། །དྲག་པོའི་ལྕགས་ཀྱི་ཕུར་པ་ལ། །གྲི་ལྕགས་མདེའུ་རྙིང་རྟགས་ཕྱིན་དང་། །གནམ་ལྕགས་ཐོག་གི་ལྕགས་<milestone unit="line" n="526.2"/>དག་དང་། །གཅོད་དང་རྣོ་དང་སྲ་ལ་སོགས། །ལྕགས་སྣ་ལྔ་པོ་དག་ལས་ནི། །ཁྲོ་རྒྱལ་གནས་པའི་རྒྱ་མདུད་དང་། །གཞལ་ཡས་ཁང་གི་རྟགས་སུ་བྱ། །ལོགས་བརྒྱད་ཁྲོ་མོ་བརྒྱད་པོ་ལ། །བར་གྱི་རྒྱ་མདུད་བརྩེག་པ་<milestone unit="line" n="526.3"/>ལ། །ཐབས་དང་ཤེས་རབ་དབྱེར་མེད་དོ། །གཞལ་ཡས་ཁང་རང་བརྩེག་མར་གནས། །རྩེ་མོ་ཟུར་གསུམ་འཇོམས་པའི་ཚུལ། །དྲག་པོ་རྐྱེན་གྱིས་ཡང་དག་བཤད། །དབང་ལ་ཟངས་ཀྱི་ཕུར་པ་དང་། །རྒྱས་པ་གསེར་<milestone unit="line" n="526.4"/>ལ་སོགས་པ་དང་། །ཞི་བ་ཙསྡོན་དཀར་པོ་དག །རྩེ་མོ་དབྱིབས་ནི་སོ་སོར་འབར། །བྱ་བའི་ཚད་རྣམས་མཐུན་པར་བཤད་། །གཞན་ཡང་ཚེར་མ་ཅན་གྱི་ཤིང་། །རབ་ཏུ་མི་སྲུན་གནས་དག་ནས། །གང་དག་སྐྱེད་པ་<milestone unit="line" n="526.5"/>གང་ཡིན་དང་། །དུག་དང་གཅན་གཟན་གདུག་པ་དང་། །རབ་ཏུ་ག་་པའི་གནས་དག་ནས། །སྐྱེས་པའི་ཤིང་མཆོག་ཚེར་མ་ཅན། །སྐྱེར་པ་དང་ནི་སིང་ལྡིང་དང་། །གང་དག་སྐྱེར་ལྡིང་མཛོ་མོ་ཤིང་། །རྩ་བའི་<milestone unit="line" n="526.6"/>ལོགས་སུ་རྒྱ་མདུད་བྱ། །རྩེ་མོའི་ལོགས་སུ་ཟུར་གསུམ་བྱ། །དབྱིབས་དང་ཁ་དོག་གོང་དང་མཐུན། །གཞན་ཡང་གདུག་པའི་ཚེར་མ་ཅན། །གོང་མ་དེ་དག་མ་འབྱོར་ན། །གང་རྙེད་པ་ལ་བྱ་བར་བཤད། །གཞུང་དང་<milestone unit="page" n="527"/><milestone unit="line" n="527.1"/>༄༅། །མཐུན་པ་རྙེད་ན་ལེགས། །དེ་དག་གང་ཡང་མ་རྙེད་ན། །ཏིང་ངེ་འཛིན་གྱིས་དཀྱིལ་འཁོར་ལྷ། །ཡིད་ལ་དྲན་ཞིང་གསལ་བསྒོམ་ནས། །སྔགས་དང་བྱ་བ་མ་ནོར་ན། །དེས་ཀྱང་བྱ་བར་གཞུང་ལས་<milestone unit="line" n="527.2"/>བཤད། །དེ་དག་རིང་ཐུང་ཚད་བསྟན་པ། །སོར་བཞི་པ་དང་སོར་བརྒྱད་པ། །བཅུ་གཉིས་དག་ཏུ་བཤད་པ་སྟེ། །དེ་ལས་ཐུང་བར་མ་གསུངས་ཤིང་། །དེ་ལས་རིང་བར་ཡང་མ་བསྟན། །སོར་བཞི་འབྱུང་བ་བཞི་ཡི་<milestone unit="line" n="527.3"/>ཚད། །སོར་བརྒྱད་རྣམ་ཤེས་བརྒྱད་ཀྱི་ཚད། །བཅུ་གཉིས་སྐྱེ་མཆེད་བཅུ་གཉིས་ཏེ། །རྟགས་དང་སྦྱར་ཏེ་དེ་རྣམས་བསྟན། །རྟགས་ཕྱིན་པ་ཡི་ལྕགས་རྣམས་ཀྱིས། །དེ་ཡི་ཡོན་ཏན་བཤད་པ་ནི། །དཔེར་ན་ནགས་ཀྱི་<milestone unit="line" n="527.4"/>སྡོང་པོ་ལ། །སྔོན་ཆད་བཅད་པའི་སྟུ་རེ་དག །དེ་དག་ཡོད་པར་གྱུར་ན་ནི། །ཆོད་མི་ཆོད་ཀྱི་ཐེ་ཚོམ་མེད། །དེ་དག་སྔོན་ཆད་མ་བཅད་པས། །ཆོད་དམ་མི་ཆོད་ཡོངས་མ་ངེས། །དེ་བཞིན་རྒྱུ་ཡང་དེ་དང་འདྲ། །མདོར་<milestone unit="line" n="527.5"/>ན་རྣལ་འབྱོར་རྩལ་མཆོག་གཅེས། །རེ་ཞིག་དེ་ཡང་སྐྱོན་མེད་དེ། །ཡོན་ཏན་ཡོད་པར་འདི་ལས་བསྟན། །ནག་པོའི་ཤིང་གི་དུག་ཅན་ལས། །ཕུར་པ་བྱས་པའི་ཕན་ཡོན་ནི། །ནག་པོ་གཞན་གྱིས་མི་ཚུགས་ལ། །དུག་<milestone unit="line" n="527.6"/>གིས་ཕ་རོལ་གསོད་པར་བྱེད། །ཚེར་མ་ཅན་གྱི་ཤིང་རྣམས་ནི། །སྐྱེར་པས་ཚེ་དང་ལོངས་སྤྱོད་འཕེལ། །མཛོ་མོས་དབང་དུ་བྱ་བ་འགྲུབ། །གཞན་ཡང་ཁ་དོག་ རིགས་སུ་སྦྱར། །མདོརནབདེགཤེགསསབོན་<milestone unit="page" n="528"/><milestone unit="line" n="528.1"/>གྱིས། །བྱིན་གྱིས་བརླབ་པ་གཅེས་བར་བཤད། །དེ་བས་ཀྱང་ནི་དམ་ཚིག་གཙོ། །རྣལ་བྱོར་རྣམས་ལ་དམ་པར་བསྔགས། །དང་པོར་གཞུང་ལས་བསྟན་པ་བཞིན། །དེ་དག་མ་ནོར་བཤམ་པར་བྱ། །ཚོགས་པས་ཐེ་<milestone unit="line" n="528.2"/>ཚོམ་མེད་ཅེས་བྱ། །བཤམས་པས་བྱ་བ་ཆུད་མི་ཟོས། །ཀུན་གྱི་རྒྱུ་ནི་བྱང་ཆུབ་སེམས། །བྱང་ཆུབ་སེམས་ནི་བསྔགས་པ་སྟེ། ཁུ་ནི་རྒྱལ་པོར་རང་ཤར་བའོ། །གཞན་ཡང་ཕུར་པའི་རྒྱུ་བསྟན་པ། །ཟངས་ལྕགས་<milestone unit="line" n="528.3"/>་བར་བ་གང་ཡོད་པར། །དེ་ཡང་དོད་ཅིང་ལེགས་པར་བྱ། །མ་དོད་པ་ཡི་སྐྱོན་རྣམས་ནི། །གང་དགར་བྱས་ན་ཚུལ་ལས་ཉམས། །སྟམ་ཅོལ་བྱས་ན་བཀའ་ལས་འགལ། །རྙེད་བཙན་བྱས་ན་བྱིན་རླབ་ཆུང་། །ཡོད་<milestone unit="line" n="528.4"/>བཙན་བྱས་ན་སྒོམ་མི་བདེ། །ངན་དགུར་བཤམས་ན་རྟོག་པར་འགྱུར། །ལེགས་པར་བྱས་ན་ཡི་རང་ཞིང་། །ཚོགས་པར་བསགས་ན་གཞུང་དང་མཐུན། །དད་པར་བྱས་ན་དང་བ་སྐྱེ། །བཀའ་བཞིན་བྱས་ན་བྱིན་<milestone unit="line" n="528.5"/>རླབས་ཡོད། །མདོར་ན་རྟོགས་པ་གཙོ་བོ་ཡིན། །རྟོགས་པའི་དོན་ལ་མཐར་ཕྱིན་ན། །རྣམ་རྟོག་ལས་འདི་ཡོངས་མི་དགོས། །མ་རྟོགས་པ་ལ་འདི་དགོས་པས། །ལོག་པའི་ཕྱོགས་རྣམས་འདུལ་སླད་དུ། །འདི་ལ་རྒྱུ་<milestone unit="line" n="528.6"/>བཤམ་འབྱུང་བ་ཡིན། །མི་རྟོག་པ་ལ་རྟོག་མི་དགོས། །རྣམ་པར་རྟོག་ལ་ཁྲོ་འདུལ་བཟང་། །ཉོན་མོངས་པ་ལ་གཉེན་པོ་འཇེབས། །རྟོག་པ་བསལ་བར་བཤམ་པ་གཅེས། །གཞན་ལ་ཚུགས་ན་གྲངས་མང་<milestone unit="page" n="529"/><milestone unit="line" n="529.1"/>༄༅། །ཟློས། །རྟགས་ཕྱིན་འདོད་ན་ཡུན་དུ་བསྲིང་། །དོན་ལ་རུབ་ན་མ་ཡེངས་ཀྱིས། །རིངས་པར་འདོད་ན་བརྩོན་འགྲུ་སྐྱེད། །དོན་འདི་ཡིད་ལ་བཞག་ནས་ཀྱང་། །སྔགས་པས་དེ་ལ་ནན་ཏན་སྐྱེད། །འདི་<milestone unit="line" n="529.2"/>ནི་ཕུར་པའི་རྒྱུ་བསྟན་པའི་ལེའུ་སྟེ་བཞི་པའོ།། །།ཕུར་པ་ཇི་ལྟར་བསྒོམ་པ་ཡི། །དོན་འདི་ཡང་དག་བསྟན་པ་ནི། །ངེས་པ་ཉིད་དུ་བཤད་བྱ་སྟེ། །བྱིན་གྱིས་བརླབ་པས་ཐབས་ལ་ནི། །ངེས་པར་རྣམ་པ་ལྔ་<milestone unit="line" n="529.3"/>ཡོད་དེ། །གཉིས་སུ་མེད་པར་བྱིན་བརླབ་དང་། །ཁྲོ་བོ་ཆེན་པོར་བྱིན་བརླབ་དང་། ཤེན་ཏུ་བརྗིད་ཆེ་བྱིན་བརླབ་དང་། །ཕུར་པ་རྫས་སུ་བྱིན་བརླབ་དང་། །མཐུ་དཔུང་ཆེ་བར་བྱིན་བརླབ་པའོ། །ཨོ་བཛྲ་ཀི་ལི་ཀི་ལ་<milestone unit="line" n="529.4"/>ཡ་ཀི་ལ་ཡ། ཧུ༷་ཧུ༷་ཧ་ཧེ་ཕཊ། ཛ༷༷སྨྱོ་རུ་ལུ་མུ་ར་ཡ་ཕཊ། དེ་ལ་ལག་པ་གཏིང་སྦྱར་ནས། །སོར་བཅུའི་བར་དུ་ཕུར་པ་བཅུག །བཅུ་ཡིས་བྱིན་བརླབ་ཚུལ་བཞིན་བྱ། །ཧུ༷་ཧུ༷་ཀི་ལ་ཡ་སརྦ་བི་ནཱ་ཡ་ཀ་སརྦ་ཏ་ཐུ་ག་ཏ་ཧ་ཧི་<milestone unit="line" n="529.5"/>ཁུ་ཧི་ཧུ༷་ཕཊ། །དེ་ནས་བྱིན་གྱིས་བརླབ་པར་བྱ། །ལྕགས་སམ་ཤིང་ངམ་གང་ཡིན་པ། །ཁྱི་ཁྲག་ར་ཁྲག་གིས་བྱུགས་ལ། །དུག་དང་མ་རུངས་པས་ཀྱང་བྱུག །ཧུ༷་དང་ཛ༷༷་དང་ཕཊ་ལ་སོགས། །སྤྲོ་བསྡུ་ཚུལ་བཞིན་བྱས་<milestone unit="line" n="529.6"/>ནས་ཀྱང་། །བྱིན་བརླབ་བསམ་རྒྱུད་ངེས་པ་བཞག །ཡང་ན་བྱིན་བརླབ་ངེས་པ་ནི། །དབུ་ཡི་རྒྱ་མདུད་ཆོས་ཀྱི་སྐུ། །བར་གྱི་རྒྱ་མདུད་ལོངས་སྤྱོད་རྫོགས། །རྩེ་མོ་སྤྲུལ་པའི་སྐུ་ཡིན་ཏེ། །ཁྲོ་རྒྱལདཔལཆེན་ཡབ་ཡུམ་<milestone unit="page" n="530"/><milestone unit="line" n="530.1"/>དང་། །འཁོར་གྱི་དཀྱིལ་འཁོར་གསལ་བཀོད་དང་། །ཕོ་ཉ་ཡང་སྤྲུལ་ལ་སོགས་པ། །ཅི་བགྱི་ལ་སོགས་རིམ་བཞིན་སྤྲོ། །འབར་འཐུང་སྔགས་ཀྱི་རྒྱལ་པོ་ཡིས ངེས་པར་ལེགས་པའི་ཕུར་པ་ལ། །ཡང་དག་བརྟན་<milestone unit="line" n="530.2"/>པས་བྱིན་གྱིས་བརླབས། །རྣལ་འབྱོར་སྔགས་ཀྱི་བློ་ལྡན་པས། །དམ་པའི་དོན་དུ་གཞུང་བསྲང་ནས། །དྲག་པོས་བཟླས་ལ་ཡིད་རྩོམ་བྱ། །ངེས་པར་སྙིང་པོ་འབྲུ་བཀོད་དེ། །ཆོ་ག་གསུམ་གྱི་སྦྱོར་བ་ཡིས། །ཙ་ན་ཀ་<milestone unit="line" n="530.3"/>ཙམ་དགོད་པར་བྱ། །རིམ་པས་འཕྲོ་བ་མང་པོ་ཡིས། །སྟོང་གསུམ་འཇིག་རྟེན་ཕུར་པས་བརླབ། །མཐའ་ཡས་སེམས་ཅན་ལ་སོགས་པ། །བསྒྲལ་བའི་དངོས་པོ་གང་ཡིན་པ་། །ར༷་ཡ༷་ཁ༷་གིས་བསྲེགས་སྦྱངས་<milestone unit="line" n="530.4"/>ནས། །རྣམ་ཤེས་སྙིང་གི་དཀྱིལ་འཁོར་དུ། །བྱང་ཆུབ་སེམས་ཀྱི་རྩེ་གཏད་དེ། །དཀར་ནག་མཚམས་སུ་བརྒྱབ་ནས་ཀྱང་། །དགེ་སྡིག་ལས་ཀྱི་གཤག་ཕྱེ་སྟེ། །རྣམ་པར་རྟོག་པའི་སྡིག་སྦྱངས་ནས། །མཎྜལ་འོད་ཀྱི་<milestone unit="line" n="530.5"/>འདུལ་སྦྱོང་གིས། །དུག་གསུམ་རིམ་པར་བཅོམ་ནས་ཀྱང་། །ཧ་ཏ་ཁ་ཡིས་བརྔམ་པ་བྱས། །གསེར་ཞུན་བཞིན་དུ་སེམས་གནས་པ། །འཕྲོ་བའི་དགོངས་པས་བཏེགས་ནུས་ཀྱང་། །གཉིས་མེད་ཡུམ་གྱི་མཁའ་ལ་<milestone unit="line" n="530.6"/>བསྟིམ། །ངེས་པར་རིམ་གྱིས་སྲས་བྱས་ལ། །ཨོ་ཨུ༷༷ཧུ༷་གིས་བྱིན་བརླབས་ཏེ། །སྐུ་གསུང་ཐུགས་སུ་གསལ་བྱས་ནས། །ཕྱིར་ཡང་ངན་སོང་སྒོ་གསུམ་བཅད། །རྣམ་རྟོག་བསྒྲལ་བའི་ཞིང་བཅུར་བརླགས། །བསྒྲལ་བ་<milestone unit="page" n="531"/><milestone unit="line" n="531.1"/>༄༅། །དབྱིངས་དང་ཡེ་ཤེས་ཏེ། །དོན་དུ་ཐབས་དང་ཤེས་རབ་ལ། །ཆོས་ཀྱི་སྐུ་ཡི་བྱིན་རླབས་ཀྱིས། །རྣམ་པར་དག་པའི་ངང་དུ་བསྒོམ། །འདི་ནིཕུར་པ་བསྒོམ་པའི་ལེའུ་ལྔ་པའོ།། །།བྱིན་གྱིས་<milestone unit="line" n="531.2"/>བརླབ་པ་བསྟན་པ་ནི། །རྒྱ་མདུད་རྩ་བའི་ལོགས་སུ་ནི། །ཆོས་ཀྱི་སྐུ་ཡི་ཁྲོ་བོར་བརླབ། །ལོགས་བརྒྱད་ཁྲོ་མོ་བརྒྱད་ཡིན་ཏེ། །བར་ཀྱི་རྒྱ་མདུད་ལོངས་སྤྱོད་རྫོགས། །རྩེ་མོ་སྤྲུལ་པའི་སྐུར་བརླབ་སྟེ། །དོན་དུ་མངའ་<milestone unit="line" n="531.3"/>གསོལ་འདི་སྐད་དོ། །ཧུ༷་བཞི་གསལ་འཕྲོ་ཧྭ༷་ལས་བཞི་ཚོགས་བརྒྱད། །དབུ་ལ་རྒྱ་མདུད་བསྟན་པས་ཁྲོ་རྒྱལ་བཅུ། །རྩིབས་ལ་ལོགས་བརྒྱད་པ་བསྟན་པས་ཁྲོ་མོ་བརྒྱད། །རྩེ་མོ་ཟུར་གསུམ་བསྟན་པས་སྐུ་<milestone unit="line" n="531.4"/>གསུང་ཐུགས། །ཁོང་སྟོང་བྱང་ཆུབ་སེམས་ཀྱི་ཐིག་ལེ་ལས། །ཁྲོ་རྒྱལ་འདས་པའི་སྲས་མཆོག་ཀི་ལ་ཡ། །ཡོན་ཏན་རྫོགས་པའི་སྐུ་ལ་ཕྱག་འཚལ་ལོ། །མ་གཡོས་ཆོས་མཆོག་སྐུ་གསུང་ཐུགས་ཀྱི་བདག །སྡུག་བསྔལ་<milestone unit="line" n="531.5"/>ལོག་པར་འ་ས་པའི་སེམས་ཅན་རྣམས། ཐུགས་རྗེས་བྱེ་བྲག་དབྱིངས་སུ་སྒྲོལ་མཛད་པ། །ཐབས་ཀྱིས་བསྒྲལ་བའི་སྐལ་དང་མི་ལྡན་ཡང་། ཤུགས་ཀྱི་བསྒྲལ་བའི་ཕྲིན་ལས་མཛད་དུ་གསོལ། །ཨོ་བཛྲ་བྷ་བྷ་སྙ་ཏ་<milestone unit="line" n="531.6"/>ཡ། །སརྦ་བཱ་པ༷་ཀི་ལ་ཡ་དྷ་རོ། ཨུ་ཙྭ་བཱ་ཡ་ཏི། །ཀྭ་ཡ་ལྷུཀ་ཙིཏི་ཧུ༷་ཧུ༷་ཕཊ་ཕཊ། །བྱིན་རླབས་མཚམས་བཅད་དྲག་པོ་ཡིས། །དབང་བསྡུས་ཡོངས་སུ་སྤང་བར་བྱ། །ཐབས་ལ་མཁས་པའི་བྱིན་རླབས་ཀྱིས། །ཡོངས་<milestone unit="page" n="532"/><milestone unit="line" n="532.1"/>ཀྱིས་བསྡུ་ཞིང་གཟིར་བ་དང་། །ཐབས་ཀྱི་དབང་དུ་བྱ་བའི་ཕྱིར། །འབར་བའི་ཐུགས་རྗེས་མཚམས་བཅད་དོ། །འདི་ནི་ཕུར་བུ་བྱིན་རླབས་ལེའུ་དྲུག་པའོ།། །།བརྡེག་པའི་དུས་ཚོད་བསྟན་པ་ནི། །གནམ་<milestone unit="line" n="532.2"/>སྟོང་དང་ནི་ཚེས་བརྒྱད་ལ། །བཅོ་ལྔ་ཉི་ཤུ་གཉིས་ལ་བྱ། །མིག་དམར་ཕུར་བུ་གཟའ་རྣམས་ཀུན། །བརྡེག་པའི་དུས་ལ་འབབ་པར་ཤེས། །དང་པོ་དཀྱིལ་འཁོར་གཞུང་བཙུགས་ཏེ། །བསྙེན་བསྒྲུབ་ཆོ་ག་ཚང་བྱས་<milestone unit="line" n="532.3"/>ནས། །འཛབ་གྲང་བསྙེན་པ་འབུམ་དུ་གདོན། །བཟླས་བརྗོད་ཉིན་མཚན་བར་མི་གཅད། །རྟགས་དང་མཚན་མ་ཕྱིན་པ་དང་། །བརྡེག་པའི་དུས་ལ་བབ་པར་ཤེས། །ནམ་གྱི་གུང་དང་ཉི་མ་དྲོས། །དེ་ལ་བརྡེག་པའི་<milestone unit="line" n="532.4"/>རབ་ཏུ་ཤིས། །དུར་ཁྲོད་ཆེན་པོ་གང་ན་བར། །བསྒྲལ་བ་ལ་སོགས་ཚུལ་བཞིན་བྱ། །རྒྱ་གྲམ་ལམ་གྱི་གང་ན་བར། །བརྡེག་པ་ལ་སོགས་ཚུལ་བཞིན་བྱ། །འདི་དག་བརྡེག་པའི་དུས་ཚོད་ཀྱང་། །སྲོད་ལ་ཞུགས་<milestone unit="line" n="532.5"/>པས་ཐོ་རངས་ཁ། །འདི་དག་བརྡེག་པར་ཡོང་མི་བྱ། །འདི་དག་བརྡེག་པར་བྱ་བ་ནི། །ཡུན་ནི་ལོ་དང་ཟླ་ཙམ་ནི། །གྲངས་ནི་བྱེ་བ་འབུམ་དུ་བཟླས། །མཆོད་པ་དུས་དྲུག་རྒྱུན་མི་གཅོད། །ཆོ་ག་བཟླས་བརྗོད་ཚང་<milestone unit="line" n="532.6"/>བྱས་ནས། །དབང་པོ་མངོན་པར་ཁུག་ན་རབ། །ཐ་ན་མིག་རྣོན་ལ་སོགས་པས། །དེར་ནི་ངེས་པར་འོང་བ་ཡིན། །བྱ་བ་ལ་སོགས་མཚན་མ་ལ། །བརྡེག་པའི་དུས་ཚོད་ཡིན་པར་ནི། །རྣལ་འབྱོར་པས་ནི་ཤེས་པར་<milestone unit="page" n="533"/><milestone unit="line" n="533.1"/>༄༅། །བྱ། །གཞན་ཡང་བརྡེག་པའི་དུས་ཚོད་ནི། །དང་པོར་བསྒྲུབ་པ་ཁས་བླངས་པ། །མ་ཐོན་བར་དུ་དུས་ཚོད་མིན། །ཚང་ནས་བརྡེག་པའི་དུས་ཚོད་ནི། །བླ་དགུག་པ་ཡི་ཕོ་ཉ་ལ། །འདི་དག་བཏང་ནས་<milestone unit="line" n="533.2"/>བརྡེག་བྱ་སྟེ། །ཧུ༷། །དཔལ་གྱི་ཕོ་ཉ་ལས་མཁན་མོ། །དམར་དཀར་ཡངམོ་དུང་གི་མཆེ་བ་ཅན། །མཁའ་ལ་འབྱུང་བའི་མཛོད་བསྐྱིལ་མ། །ལག་ན་སེམས་ཅན་སྲོག་གཅོད་མ། །ཞལ་ནི་སེམས་ཅན་ཡོངས་སུ་<milestone unit="line" n="533.3"/>གསོལ། །བསྐལ་པའི་ཐོག་ཐོག་ཆར་བར་འབེབས། །བསྐལ་པ་བརྒྱད་ཀྱི་ཕ་རོལ་ན། །དམ་ཉམས་དགྲ་བོའི་བླ་འདྲེན་མ། །དགྲ་བོའི་བླ་ལ་ནན་མ་ཆུང་། །ནག་མོ་ལྕགས་ཀྱི་ལན་ཚར་ཅན། །ཁྱུང་གི་ཁ་ཐོགས་<milestone unit="line" n="533.4"/>གཡས་པ་ན། །བྷསྟོ་གྲི་ཐོགས་གསོད་ལ་རྔམས ཚངས་པ་བསྐྱིལ་བའི་ཆ་ལུགས་ཅན། །མི་སྡུག་མགོ་ལ་གཅེར་བུའི་ལུས། །བསྐལ་པ་བརྒྱད་ནས་བླ་ཚོལ་ཚོལ། །དཔག་ཚད་བརྒྱད་ནས་སྲོག་འགུགས་<milestone unit="line" n="533.5"/>འགུགས། །དགྲ་བོའི་བླ་དང་སྲོག་ལ་ཡ། །དམར་མོ་ཆེན་མོ་མེ་འགྲོ་མ། །གདུག་པ་འདུལ་བ་གང་བ་ལས། །གསོད་ལ་རྔམས་པ་ལས་ལ་བཙོན། །མཆེ་གཙིགས་གཡང་གཞི་གོས་སུ་གྱོན། །རབ་ཏུ་མི་སྲུན་བླ་<milestone unit="line" n="533.6"/>འགུགས་པ། །དམ་ཉམས་དགྲ་ལ་ས་མ་ཡ། །ལྗང་ནག་བསྤྱིངས་པའི་ཐོད་གདེངས་ཅན། །སེར་མོ་རལ་ཅན་འབུམ་གྱིས་བསྐོར། །སྔོན་ནས་དགྲ་བོའི་བླ་འགུགས་མ། །གང་ལ་བྱ་བ་གྲུབ་པར་བྱོས། །ནམ་མཁའི་ལྷ་<milestone unit="page" n="534"/><milestone unit="line" n="534.1"/>མོ་ཕུར་པའི་ལྷ། །ལག་བརྒྱ་གཟུགས་ཀྱི་ཕུར་པ་འདྲིལ། །སྤྱན་བརྒྱ་ཁྲག་གིས་མཆི་མ་འཛག །ཞལ་བརྒྱ་གདུག་པའི་སྔགས་ཟོར་ཟློ། །ཚེམས་ཀྱིས་སྐྱེ་ཤི་རྩད་ཀྱང་ཆོད། །ཕུར་པའི་ལས་མཁན་ཆེན་མོ་ལ། །རབ་ཏུ་མི་<milestone unit="line" n="534.2"/>སྲུན་ལས་ལ་བརྩོན། །གང་ལ་བྱ་བ་གྲུབ་པར་བྱོས། །གཞན་ཡང་ཕོ་ཉ་གྲངས་མེད་ཀུན། །དེ་དག་ལས་ལ་གཏང་བར་བྱ། །དེ་དག་མངོན་པར་ཁུགས་པ་དང་། །ཏིང་འཛིན་རབ་འབྲིང་གསུམ་དུ་བྱ། རབ་ཀྱིས་མངོན་<milestone unit="line" n="534.3"/>དུ་ཁུག་པར་བྱ། །འབྲིང་གིས་ལདྷི་འགུལ་བར་བྱས། །ཐ་མས་ཉམས་དང་རྟགས་ཙམ་འོང་། །གཟོད་ཅིག་བརྡེག་པའི་དུས་ཚོད་ཡིན། །དེ་རྣམས་མེད་པར་དུས་ཚོད་མིན། །ཆོ་ག་ཚང་བར་གྱུར་ན་ནི། །བརྡེག་པའི་<milestone unit="line" n="534.4"/>དུས་ཚོད་ཡིན་པར་ནི། །དུས་ལ་བབ་པར་ཤེས་པར་བྱ། འདི་ནི་བརྡེག་པའི་དུས་ཚོད་ལེའུ་བདུན་པའོ།། །།དམ་ཚིག་གང་ཡིན་བསྟན་པ་ནི། །གཞི་ནི་དམ་ཚིག་གཙོ་བོ་སྟེ། །དམ་ཚིག་མ་ཉམས་གཞུད་ཚུགས་<milestone unit="line" n="534.5"/>ན། །འདི་དག་འགྲུབ་པར་འགྱུར་བར་བཤད། །ཉམས་པ་འགྱུར་པས་མི་འགྲུབ་སྟེ། །སླར་ལ་རང་ཉིད་རླག་པར་འགྱུར། །སྐུ་ཡི་དམ་ཚིག་འདའ་དཀའ་བའི། གསུང་གི་དམ་ཚིག་བར་མི་གཅད། །ཐུགས་ཀྱི་དམ་ཚིག་<milestone unit="line" n="534.6"/>གསང་ཐུབ་པས། །ལས་ནི་བརྩམས་ནས་འགྲུབ་ཅེས་ནི། །དཔའ་བོ་ཁྲོ་བོས་ཡང་དག་བཤད། །དམ་ཚིག་དག་པ་འདི་ཡིས་ནི། །རྒྱལ་བ་མཉེས་ཏེ་དངོས་གྲུབ་ཐོབ། །བཀའབཞིན སྤྱོད ལ གཞུང་བཞིན་<milestone unit="page" n="535"/><milestone unit="line" n="535.1"/>༄༅། །བསྒྲུབ། །ངེས་པའི་དམ་ཚིག་དམ་པ་ཡིན། །ངེས་པའི་དམ་ཚིག་བསྟན་པར་ནི། །ཡང་དག་རྒྱལ་པོས་ཡང་དག་གསུངས། །འདི་ནི་དམ་ཚིག་བསྟན་པའི་ལེའུ་བརྒྱད་པའོ།། །།ལྟ་བ་ཅི་ལ་<milestone unit="line" n="535.2"/>དམིགས་པ་ནི། །ཡང་དག་ཉིད་དུ་བསྟན་བྱ་སྟེ། །ལྟ་བའི་རྒྱལ་པོ་ངེས་པའི་དབྱིངས། གཟོད་ནས་མ་སྐྱེས་སེམས་ཀྱི་དབྱིངས། །རྣམ་པར་དག་པ་ཡུམ་གྱི་ཚུལ། །མ་སྐྱེས་མི་འགག་ཐབས་ཀྱི་སྐུ། །རིགས་པའི་རྒྱལ་པོ་<milestone unit="line" n="535.3"/>རང་བྱུང་བས། །ཐམས་ཅད་མ་ལུས་དབང་དུ་སྡུད། །ཐབས་ཀྱི་རྒྱལ་པོར་བདག་གནས་པས། །འགྲོ་ཀུན་བླ་ན་མེད་པར་སྒྲོལ། །ཆོས་ཀྱི་རྩ་བ་སེམས་ཡིན་པས། །བརྟག་པའི་དོན་དུ་རང་སེམས་བཟང་། རང་གི་<milestone unit="line" n="535.4"/>སེམས་ཀྱི་དོན་རྟོགས་ཤིང་། །མཉམ་པའི་རྒྱལ་པོ་ཀློང་གྱུར་ན། །ཞལ་ནས་གསུངས་པ་ཐམས་ཅད་དང་། །ཚིག་ཏུ་བརྗོད་པ་བསྙེན་པ་ལ། །ཐུགས་ལ་དགོངས་པ་ཏིང་འཛིན་ཏེ། །ཕྱག་གིས་བསྒྱུར་བ་ཕྱག་རྒྱ་<milestone unit="line" n="535.5"/>སྟེ། །ཕུར་པའི་ཕྱག་རྒྱ་ལྔ་རུ་བཤད། །ཕུར་པ་དམ་ཚིག་ཕྱག་རྒྱ་ནི། །ལག་པ་གཉིས་ཀྱི་རྟིང་སྦྱར་ནས། །གུང་མོ་རྩེ་སྤྲད་དྲག་ཏུ་གཟིར། །དེ་ནི་ཕུར་བུའི་དམ་ཚིག་རྒྱ། །ཆང་བས་སོར་བརྒྱད་རིམ་པས་བཟུང་། །གུང་<milestone unit="line" n="535.6"/>མོ་རྩེ་མོ་མན་ཆད་ལ། །ཕུག་པ་བརྡེག་པའི་ཕྱག་རྒྱ་ཡིན། །ལག་པ་གཉིས་ནི་ཐལ་སྦྱར་ནས། །གུང་མོ་རྩེ་སྤྲད་མཐེའུ་ཆུང་བརྒྱད། །སྲིན་ལག་འཛུབ་མོ་རྒྱབ་བསྣོལ་ཏེ། །མཐེབོངགཤིབསཏེརབ་ཏུ་དྲིལ། །འདི་ནི་<milestone unit="page" n="536"/><milestone unit="line" n="536.1"/>ཕུར་པ་དྲིལ་བའི་རྒྱ། །ལག་པ་གཉིས་ཀྱི་རྟིང་སྤྲད་ནས། །སོར་བཅུ་ཁྲོ་བཅུར་བྱིན་རླབས་ཏེ། །སྲས་མཆོག་དཀྱིལ་དུ་གཞག་ནས་ནི། །བྱིན་གྱིས་བརླབ་པ་བྱས་ན་ནི། །ཕུར་པ་བྱིན་གྱིས་བརླབས་པའི་རྒྱ། །མཐེབ་<milestone unit="line" n="536.2"/>མཛུབ་གཉིས་ཀྱི་བར་དུ་ནི། །ཕུར་པ་བཅུག་ལ་ཡར་འཕངས་པས བབས་པས་བརྡེག་པའི་གཟུགས་ལ་བསྐུལ། །འདི་ནི་ཕུར་པ་བསྐུལ་བའི་རྒྱའོ། །དོན་དུ་ཕྱག་རྒྱ་ལ་སོགས་པ། །ཡང་དག་རྟོགས་ན་ཀུན་ཡང་<milestone unit="line" n="536.3"/>རྒྱ། །མ་རྟོགས་མཚན་མས་རྟོག་པའི་ཞིང་། རྟོག་པའི་རྒྱུ་ཉིད་ཆོས་ཉིད་ལ། འཁོར་བའི་རྒྱུ་ཉིད་བྱང་ཆུབ་སྟེ། །བསད་པ་འབའ་ཞིག་ལས་སུ་རུང་། །རྣམ་རྟོག་སེམས་ཅན་ཀུན་བསད་ན། །དམ་པའི་བདེ་གཤེགས་ཀུན་<milestone unit="line" n="536.4"/>མཉེས་ཏེ། །ངེས་པར་ལེགས་པའི་དགོངས་པ་འཕེལ། །སངས་རྒྱས་བཀའ་ལས་དེ་ལྟར་འབྱུང་། །དམ་པ་སེམས་ཀྱི་རང་བཞིན་པའོ། །ལྟ་བ་འདི་ལ་དམིགས་པས་བྱ། འདི་ནི་ལྟ་བ་དམིགས་པའི་ལེའུ་དགུ་<milestone unit="line" n="536.5"/>པའོ།། །།ཡོ་བྱད་རྫས་རྣམས་བསྟན་པ་ནི། །སྦྱང་དུག་ལ་སོགས་དུག་རྣམས་ཀྱི། །དྲག་པོས་བསྒྲལ་ཕྱིར་བསད་པར་འབྱུང་། །ཁྱད་པར་ལ་སོགས་གཏོར་མ་ནི། །མཁའ་འགྲོ་སྐུལ་ཕྱིར་དགོད་པར་<milestone unit="line" n="536.6"/>འབྱུང་། །ཟངས་ལྕགས་མཆོག་ཏུ་ཚེར་མ་ཅན། དྲག་པོས་གདུལ་ཕྱིརགོངབཞིནབཤམ། །རྐང་རྗེས་ས་དང་དྲི་མ་རྣམས། །ངེས་པར་ཡོད་ན་བཟང་བར་བསྟན། །གཞན་ཡང་ཕུར་པའི་རྫས་རྣམས་ཀུན། །གོང་ནས་<milestone unit="page" n="537"/><milestone unit="line" n="537.1"/>༄༅། །འབྱུང་བ་དེ་ཤེས་བྱ། །འདི་ནི་ཡོ་བྱད་རྫས་ཀྱི་ལེའུ་བཅུ་པའོ།། །།རྟགས་ཀྱི་ཞགས་གྲངས་བསྟན་པ་ནི། །ཁྱད་པར་བསྙེན་པ་གཞུད་བཙུགས་ཏེ། བཀའ་ཡི་སྒྲུབ་པ་ཚུལ་བཞིན་དུ། །གཞུད་ལས་<milestone unit="line" n="537.2"/>འབྱུང་བ་དེ་བྱས་ན། །རབ་ཀྱིས་ཟླ་བ་གཅིག་གིས་འགྲུབ། །རྟགས་ནི་ཞག་བདུན་ཉིད་ཀྱིས་འགྲུབ། །འབྲིང་པོས་ལོ་གཅིག་བྱས་ན་འགྲུབ། །རྟགས་ནི་ཟླ་བ་ཕྱེད་ན་ཕྱིན། །ཐ་མས་ལོ་གསུམ་ཚུན་ཆད་ཀྱིས། །འགྲུབ་<milestone unit="line" n="537.3"/>པར་འགྱུར་ཏེ་གདོན་མི་ཟ། །རྟགས་ནི་ལོ་དུས་དག་ན་འགྱུར། །ཡན་ལག་བསྐུམས་པའི་ནད་ལ་སོགས། །རྟགས་རྣམས་ཀུན་ནི་ཚུལ་བཞིན་འབྱུང་། །འདི་ནི་ཕུར་པ་རྟགས་བསྟན་པའི་ལེའུ་བཅུ་གཅིག་<milestone unit="line" n="537.4"/>པའོ།། །།འདི་བརྩམས་དགོས་ཆེད་ཡོན་ཏན་ནི། །སེམས་ཅན་གང་ཟག་ཕལ་པ་དག །རས་ཆོད་བྱེད་པའི་ཚུལ་ལས་ཉམས། །བཀའ་འགལ་བྱེད་ཅིང་དཀྱིལ་འཁོར་འདྲལ། །མ་ཉེས་འཇོམས་ཤིང་སྐུར་པ་<milestone unit="line" n="537.5"/>འདེབས། །དེ་ལ་འདི་བརྩམས་དགོས་ཆེད་ཡོད། །དོན་འདི་མ་ནོར་གང་སྤྱོད་པ། །ཀི་ལ་ཡ་ཡི་ཡོན་ཏན་ནི། །ཚེ་རིང་ནད་ཀྱང་མེད་པ་དང་། །དཔལ་དང་འབྱོར་པ་འཕེལ་བ་དང་། །གདོན་དང་འབྱུང་པོ་ཐུལ་བ་<milestone unit="line" n="537.6"/>དང་། །ལྷ་སྲིན་མཐུ་ཆེན་ཀུན་འཁོལ་དང་། །དྲེགས་པ་དབང་ཕྱུག་བཀའ་ཉན་དང་། ཅི་བགྱི་ལ་སོགས་བྲན་བཞིན་འཁོར། །འཇིག་རྟེན་འདིར་ཡང་ཀུན་བསམ་འགྲུབ། །གཞན་ཡང་ཡོན་ཏན་བརྗོད་མི་<milestone unit="page" n="538"/><milestone unit="line" n="538.1"/>ལང་། །འཇིག་རྟེན་ཕ་རོལ་དག་ཏུ་ཡང་། །བསྒྲལ་བ་དག་ཀྱང་མཐོ་རིས་ཐོབ། །བདག་ཀྱང་བྱང་ཆུབ་གཉིས་སུ་མེད། །བསམ་པ་འབྱོར་པའི་ཤེས་རབ་ལགས། །ཆོས་ཀྱི་སྐུ་དང་དབྱེར་མེད་ན། །ངན་སོང་གསུམ་པོ་<milestone unit="line" n="538.2"/>སྒོ་བཀག་ནས། །ཐར་པ་བདེ་བའི་གནས་ཀྱང་འདྲེན། །སྡིག་ཅན་བསད་ན་ལས་ངན་བཅད། །དམ་ཉམས་བསྒྲལ་ན་བཀའ་གཞུང་བརྟན། །ཕྱོགས་སྤྱོད་ཡིན་ནམ་ལོག་བསྒྲལ་ན་དཀྱིལ་འཁོར་བརྟན། །སྐུ་དགྲ་<milestone unit="line" n="538.3"/>བསྒྲལ་ན་བར་ཆད་ཆུང་། །དེ་ནས་ཡོན་ཏན་ཐོབ་པ་ཡིན། །དེས་ན་ལེགས་པ་ཀུན་འཕེལ་ཏེ། །འབྲས་བུ་ངེས་པར་ཆུད་མི་ཟ། །བླ་མེད་གོ་འཕང་ཐབས་ཀྱང་ཆེ། །ཁྲོ་བོའི་རྒྱལ་པོ་ཐབས་མཁས་པས། །བསྒྲལ་བས་<milestone unit="line" n="538.4"/>ལས་རྣམས་བྱང་བར་འགྱུར། །དཔའ་བོ་ཆེན་པོས་ཡང་དག་བཤད། །འདི་དག་ཡོན་ཏན་བསྟན་པ་ནི། །རིག་འཛིན་རྣམ་གསུམ་འདི་ལས་འགྲུབ། །དཔལ་ལྡན་དད་པའི་འབྱོར་པས་འགྲུབ། །ལེགས་པའི་ལས་རྣམས་<milestone unit="line" n="538.5"/>ཀུན་རྫོགས་ཏེ། །གཞན་ཡང་འདོད་པའི་ཡོན་ཏན་རྣམས། །ཡིད་ལ་དམིགས་པ་བཞིན་དུ་འགྲུབ། །འདི་ནི་བརྩམས་པའི་དགོས་ཆེད་དང་། ཡོན་ཏན་ཅི་འཐོབ་བསྟན་པའི་ལེའུ་བཅུ་གཉིས་པའོ།། །།དེ་སྐད་<milestone unit="line" n="538.6"/>ཅེས་བཅོམ་ལྡན་འདས་དཔལ་ཀི་ལ་ཡས་བཀའ་བསྩལ་ནས། དེ་ནས་ཀརྨ་ཧེ་རུ་ཀས། །ཕྱི་ནང་གསང་བའི་མཆོད་པས་མཆོད་ནས། ཉིད་ཀྱི་སྐུ་ལ་མི་སྣང་བའི་ཚུལ་གྱིས་ཐིམ་པར་གྱུར་ཏོ། ཕུར་པ་བཅུ་གཉིས་འབྱུང་<milestone unit="page" n="539"/><milestone unit="line" n="539.1"/>༄༅། །བའི་རྒྱུད་ཆེན་པོ་གསུམ་ཙམ་འགྱུར་བ་རྫོགས་སོ།། །། ༄༅། །རྒྱ་གར་སྐད་དུ། བཛྲ་ཀི་ལ་ཡ་དི་དཤ་ཏནྟྲ། བོད་སྐད་དུ། །རྡོརྗེ་ཕུར་པ་བཅུ་གཉིས་ཀྱི་རྒྱུད། རིགས་ལྔའི་བདེ</p></div1>
        </body>
    </text>
</TEI.2>