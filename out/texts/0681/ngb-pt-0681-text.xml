<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0681-text.xml">
    <teiHeader lang="tib">
        <fileDesc>
            <titleStmt>
                <title><!--dpal che ba'i che mchog rta mgrin gsang ba 'dus pa'i rgyud/-->དཔལ་ཆེ་བའི་ཆེ་མཆོག་རྟ་མགྲིན་གསང་བ་འདུས་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0681-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=64.3; end=80.1--><milestone unit="line" n="64.3"/>གཉིས་ཀྱི་བསྒྱུར་ནས་གཏན་ལ་ཕབ་པའོ།། །། ༄༅། །རྒྱ་གར་སྐད་དུ། ཤི་ཧེ་ཛུ་ཀ་ཧ་ཡ་རྒི་བ་གུ་ཡ་མ་ལི་ཏནྟྲ་ནཱ་མི། བོད་སྐད་དུ། དཔལ་ཆེ་བའི་ཆེ་མཆོག་རྟ་མགྲིན་གསང་བ་འདུས་པའི་<milestone unit="line" n="64.4"/>རྒྱུད་ཅེས་བྱ་བ། །པདྨ་དབང་གི་རྒྱལ་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །ནུབ་ཕྱོགས་བདེ་ཆེན་དབང་དྲག་རོལ་བའི་དཀྱིལ་འཁོར་ཆེན་པོ་ན། །ཡེ་ཤེས་དང་བསྐལ་བའི་མེ་དཔུང་<milestone unit="line" n="64.5"/>དམར་ནག་ཏུ་འབར་བའི་ཀློང་ཆེན་མོ། །འཇིགས་པའི་དུར་ཁྲོད་ཆེན་པོ་བརྒྱད་ཀྱིས་བསྐོར་བའི་དབུས་ན། །ཐོད་པ་སྐམ་རློན་རྣམས་ལྕགས་ཀྱི་གཟེར་གྱིས་བལྟམས་ཏེ་བརྩིགས་པའི་གཞལ་ཡས་ཁང་ཆེན་པོ་ན། །ཀླུ་<milestone unit="line" n="64.6"/>བརྒྱད་ཀྱི་ཀ་གདན། །ལྷ་བརྒྱད་ཀྱི་ཀ་བ། གཟའ་བརྒྱད་ཀྱི་ཀ་ཞུ། །རྒྱུ་སྐར་གྱི་དྲལ་ཕྱ་མ་ཞིང་ཆེན་གྱི་སྒོ་ལོག་ཙིསྟའི་ཕོ་ཏོ། །སྦྲུལ་ཆུན་གྱི་སྐྱེས་བུ་ལ་སོགས་འཇིགས་པའི་གཞལ་ཡས་ཁང་ཆེན་པོའི་དབུས་ན། །བདུད་<milestone unit="page" n="65"/><milestone unit="line" n="65.1"/>༄༅། །བཞི་དང་། །ཀླུ་རྒྱལ་ཕོ་མོ་དང་། དྲེགས་པ་རུ་་་རྣམས་བསྣོལ་བའི་སྟེང་ཉི་མ་དང་ཟླ་བ་པདྨའི་སྟེང་ན། །དབང་ཆེན་པདྨ་ཧེ་རུ་ཀ་གསང་བ་འདུས་པ་འཇིགས་པའི་ཁྲོ་རྒྱལ་ཆེན་པོ་དང་། །ཡུམ་པདྨ་གཟི་<milestone unit="line" n="65.2"/>ལྡན་རྣལ་འབྱོར་མ་དང་དབྱེར་མེད་བདེ་བ་ཆེན་པོའི་ངང་དུ་བཞུགས་སོ། །དབང་གི་འཁོར་ཡང་རིགས་བཞིའི་སྲས་དང་། །སྤྲུལ་པ་བྱི་ལ་དང་། །པུ་ཤུད་ཀྱི་མགོ་ཅན་དང་། །གཤིན་རྗེ་དང་། །མ་མོ་དང་། མཁའ་འགྲོ་<milestone unit="line" n="65.3"/>དང་། ལས་བྱེད་ལྕམ་དྲལ་ལ་སོགས་པས་བསྐོར་ནས་བཞུགས་སོ། །དེའི་ཚེ་ཡུམ་ཆེན་མོ་གཟི་ལྡན་རྡོ་རྗེ་ཕག་མོས་ཧ་ཧ་ཧི་ཧི་། ཧ་ཡ་གྲི་བ་ཧེ་ཧེ་ཧྲིང་ཧྲིང་། །ཞེས་རྡོ་རྗེའི་གད་མོས་བསྐུལ་ནས་གཙོ་བོ་ལ་ཞུས་པ། རང་<milestone unit="line" n="65.4"/>འབྱུང་དབང་གི་རྒྱལ་པོ་ནི། །ཁྲོས་པའི་རྒྱལ་པོ་ཧེ་རུ་ཀ །དག་དང་མ་དག་འདུས་པའི་འཁོར། །དཀྱིལ་འཁོར་གཙོ་དང་འཁོར་དུ་བྱས། །དེ་ཡང་ལྕམ་དྲལ་དྲེགས་པའི་འཁོར། །དབང་བསྐུར་དམ་ལ་གཞག་བའི་<milestone unit="line" n="65.5"/>ཕྱིར། །གར་གྱི་དབང་སྒྱུར་ཆེན་མོ་མཛོད། །ཅེས་བདེ་བའི་མདངས་དང་རྡོ་རྗེའི་གླུས་བསྐུལ་བ་དང་། །དེ་ནས་གཙོ་བོ་ཡབ་ཀྱིས་དེ་རྣམས་ཀྱི་ལག་ཏུ་རྡོ་རྗེ་གཏད། །ཡུམ་གྱིས་ཐོད་ཁྲག་གཏད་དེ། །རྩ་སྔགས་ཞབས་<milestone unit="line" n="65.6"/>སུ། །ཨེ་ཀ་ཛ་ཏི་མ་ཧྭ་ཀྲོ་ཏ་ཧཱུཾ༷་ཕཊ། །རག་ཏ་ཙ་མུན་ཏི་ཁེ་ན་ཁེ་ན་ཧཱུཾ༷་ཧཱུཾ༷་ཕ ཊ་ཕཊ། །ཅེས་བརྗོད་པས། །དྲེགས་ཅན་དེ་རྣམས་ཐམས་ཅད་རང་དབང་མེད་པར་འདར་ཞིང་བྲེད་པར་གྱུར་ཏེ། །ཏག་རག་ཤ་ཛ་<milestone unit="page" n="66"/><milestone unit="line" n="66.1"/>སྨྱོ། །ཡུམ་བདག་གིས་སྲོག་གི་སྙིང་པོ་འབུལ་ན་བཀའ་ཅི་འཚལ་ཞེས་པ་དང་། རྟ་མགྲིན་ཡབ་ཡུམ་གཉིས་མེད་དུ་སྦྱར་བའི་བྱང་ཆུབ་སེམས་ཀྱི་ཐིག་ལེ་དམ་ཚིག་ལྕེ་ལ་གཞག །གསང་དབང་བསྐུར་ཐུགས་ཀྱི་སྲས་སུ་<milestone unit="line" n="66.2"/>བྱས་ནས་བཀའི་སྲུངས་མར་གཞག་གོ །གླེང་གཞིའི་ལེའུ་སྟེ་དང་པོའོ།། །།དེ་ནས་ལྕམ་དྲལ་གཉིས་ཀྱིས་འདི་སྐད་ཞུས་སོ། །ཨེ་མ་དཔའ་བོ་ཡབ་ཡུམ་སྐུ། །ཉིད་ཀྱི་ལྟ་བ་ཇི་ལྟར་ལགས། །དཔའ་བོ་ཡབ་ཡུམ་གྱི་<milestone unit="line" n="66.3"/>བཀའ་སྩལ་པ། །སྣང་སྲིད་དངོས་པོར་སྣང་བ་ཀུན། །ང་ཡི་རོལ་བ་སྐུ་ཡི་རྒྱན། །སྒྲ་རུ་སྣང་བ་ཐམས་ཅད་ཀུན། །ང་ཡི་གསུང་གི་རང་བཞིན་ཡིན། །སེམས་ཀྱི་དྲན་རྟོག་ཐམས་ཅད་ཀུན། །ང་ཡི་ཐུགས་ཀྱི་ལོངས་སྤྱོད་<milestone unit="line" n="66.4"/>བརྒྱུན། །ཐིག་ལེ་བྱང་ཆུབ་སེམས་ཉིད་ལ། །རིག་དང་མ་རིག་ཁྱད་པར་བྱུང་། །ལས་དང་ཡེ་ཤེས་གཉིས་སུ་སྣང་། །རིག་པའི་ཡེ་ཤེས་མྱ་ངན་འདས། །འཁོར་འདས་ཁྱད་པར་དབྱིངས་སུ་མཉམ། །ལས་དང་ཡེ་<milestone unit="line" n="66.5"/>ཤེས་གཉིས་སུ་མེད། །མ་འགགས་པ་ནི་ཆོས་ཀྱི་སྐུ། །མི་དམིགས་པ་ནི་ཆོས་ཀྱི་སྐུ། །དེ་རྟོག་དེ་ལ་གནས་པ་ཡིན། །སངས་རྒྱས་ཀུན་གྱི་དགོངས་པ་ཡིན། །ད་ལྟར་ངས་ཀྱང་དེ་སྐད་བཤད་པ་ཡིན། །ཞེས་གསུངས་<milestone unit="line" n="66.6"/>སོ། །ལྟ་བ་བསྟན་པའི་ལེའུ་སྟེ་གཉིས་པའོ།། །།དེ་ནས་ལྕམ་དྲལ་གཉིས་ཀྱིས་འདི་སྐད་ཞུས་སོ། །ཉིད་ཀྱི་སྒོམ་པ་ཇི་ལྟར་ལགས། །དཔའ་བོ་ཡབ་ཡུམ་སྙམ་བྱེད་སྐྱེ་མེ་དག་དོད་ནས་དག །ཡོད་མེད་རྟག་ཆད་<milestone unit="page" n="67"/><milestone unit="line" n="67.1"/>༄༅། །གཟུང་འཛིན་དང་། །མ་བཙལ་བཞག་ན་སྒོམ་པ་ཡིན། །གཉིས་མེད་སྟོང་པ་ཆོས་དབྱིངས་ལ། །མ་འགགས་དུག་ལྔ་རྣམ་རྟོག་ཤར། །དབྱིངས་ནས་ཤར་ནས་དབྱིངས་སུ་ཐིམ། །རང་ཤར་རང་གྲོལ་<milestone unit="line" n="67.2"/>སྒོམ་པའི་མཆོག །ལྷ་དང་ཀུན་རྟགས་སྣང་བ་ཡང་། །དངོས་པོར་གཟུང་ན་རྟག་པར་གོ །ལྷ་དང་དངོས་མེད་ཆོས་མེད་ཆོས་ཀྱི་སྐུ། །མེད་པར་གཟུང་ན་ཆད་པར་གོལ། །ཡོད་མེད་མཉམ་པའི་ངོ་བོ་ལས བདེ་<milestone unit="line" n="67.3"/>གཤེགས་འགྲོ་དོན་ཕྱིར་ཡང་མཛད། །སྐྱེད་རྫོགས་ཟུང་འཇུག་སྒོམ་པ་ཡིན། །ཞེས་གསུངས་སོ། །སྒོམ་པ་བསྟན་པའི་ལེའུ་སྟེ་གསུམ་པའོ། །དེ་ནས་ལྕམ་དྲལ་གཉིས་ཀྱིས་འདི་སྐད་ཞུས་སོ། །ཉིད་ཀྱི་སྤྱོད་པ་ཇི་ལྟར་<milestone unit="line" n="67.4"/>ལགས། །དཔའ་བོ་ཡབ་ཡུམ་སྐྱེ་འགྲོའི་གཟུགས་སུ་སྣང་བ་ཀུན། །གང་ཡིན་ཐམས་ཅད་ཕྱག་རྒྱའི་ཚོགས། །ང་ཡི་སྐུ་ཡི་རྒྱན་དུ་ཤར། །སྒྲ་རུ་གྲགས་པ་སྔགས་ཀྱི་ཚོགས། །ང་ཡི་གསུང་ནི་སྒྲ་སྐད་ཡིན། །སེམས་ཀྱི་<milestone unit="line" n="67.5"/>དྲན་རྟོགས་ཐམས་ཅད་ཀུན། །མ་ལུས་ཐུགས་ཀྱི་ཆོས་ཉིད་ཡིན། །ང་ཡི་ཐུགས་ཀྱི་ཆོས་ཉིད་ཡིན། །སྐུ་གསུང་ཐུགས་སུ་ལོངས་སྤྱོད་པ། །འདི་ཡང་ང་ཡི་སྤྱོད་པ་ཡིན། །ཆོས་དབྱིངས་སྐྱེ་བ་མེད་པ་ལས། །རིག་པ་ཡེ་<milestone unit="line" n="67.6"/>ཤེས་གཉིས་མེད་སྦྱོར། །ཐབས་ཀྱི་རང་བཞིན་སྐྱེ་མེད་པ། །ཤེས་རབ་མ་འགགས་གཉིས་མེད་སྦྱོར། །འདི་ཡང་ང་ཡི་སྤྱོད་པ་ཡིན། །ཞེས་གསུངས་སོ། །སྤྱོད་པའི་ལེའུ་སྟེ་བཞི་པའོ།། །།དེ་ནས་ལྕམ་དྲལ་གཉིས་<milestone unit="page" n="68"/><milestone unit="line" n="68.1"/>ཀྱི་འདི་སྐད་ཞུས་སོ། །ཉིད་ཀྱི་འབྲས་བུ་ཇི་ལྟར་ལགས། །དཔའ་བོ་ཡབ་ཡུམ་བཀའ་སྩལ་པ། །རང་བཞིན་མེད་པར་ལྷུན་གྲུབ་པས། །རིག་པ་ཡེ་ཤེས་ཆོས་ཀྱི་སྐུ། །མ་བཙལ་རང་ཤར་རང་ལ་ཡེ་ནས་གནས། །འདི་<milestone unit="line" n="68.2"/>ཡང་ང་ཡི་འབྲས་བུ་ཡིན། །ལོངས་སྤྱོད་རྫོགས་པ་སྐུ་ཡི་དང་། །རང་ལས་བྱུང་ཞིང་རང་ལ་ཐིམ། །འདི་ཡང་ང་ཡི་འབྲས་བུ་ཡིན། །འདི་ལྟར་སྣང་བ་ཐམས་ཅད་ཀུན། །སྣ་ཚོགས་རང་ཤར་སྤྲུལ་པའི་སྐུ། །གང་ལྟར་<milestone unit="line" n="68.3"/>རྟགས་པ་དེ་ལྟར་སྣང་། །འདི་ཡང་ང་ཡི་འབྲས་བུ་ཡིན། །སྐུ་གསུམ་ཡེ་ནས་རང་ལ་རྫོགས། །མ་བཙལ་ཡེ་ནས་རང་བཞིན་ལྷུན་གྱིས་གྲུབ། །མ་བསྒྲུབ་རང་ལས་བྱུང་ཞིང་གནས། །འདི་ཡག་ང་ཡི་འབྲས་བུ་<milestone unit="line" n="68.4"/>ཡིན། །ཞེས་གསུངས་སོ། །འབྲས་བུ་བསྟན་པའི་ལེའུ་སྟེ་ལྔ་པའོ།། །།དེ་ནས་ཡང་ལྕམ་དྲལ་གཉིས་ཀྱིས་འདི་སྐད་ཞུས་སོ། །ཉིད་ཀྱི་བསྐྱེད་རིམ་ཇི་ལྟར་ལགས། །དཔའ་བོ་ཡབ་ཡུམ་བཀའ་སྩལ་པ། །བསྐྱེད་<milestone unit="line" n="68.5"/>པའི་རིམ་པ་སྒྲུབ་པ་ནི། །རྣལ་འབྱོར་ལྟ་བས་ཐག་ཆོད་ནས། །ཐོག་མར་བཀྲ་ཤིས་དབེན་པའི་གནས། །ནུབ་ཏུ་ཁ་ལྟས་ས་གཞི་དམར། །ཀུན་ནས་ཟླ་གམ་དབྱིབས་སུ་གནས། །མེ་ཏོག་དམར་པོའི་སྣམ་བུ་<milestone unit="line" n="68.6"/>ཆགས། །རྩི་ཤིང་ཡལ་ཁ་གཡུལ་ཐ་བར། །སྟོན་པའི་ཞབས་ཀྱིས་བཅགས་པ་དེར། །དཀྱིལ་འཁོར་དང་ནི་མཆོད་རྫས་ཀུན། །འོད་ཟེར་ཁ་དོག་དམར་པོར་བྱ། །བླ་མ་ལྷ་ཚོགས་བཅས་པ་ལ། །ཡན་ལག་བདུན་གྱི་<milestone unit="page" n="69"/><milestone unit="line" n="69.1"/>༄༅། །ཚོགས་བསགས་པ། །དེ་བཞིན་ཉིད་དང་ཀུན་ཏུ་སྣང་། །འབྱུང་བ་ལྔ་ནི་རིམས་བརྩེགས་ཏེ། །བྷན་དྷ་འབར་བའི་གཞལ་ཡས་ཁང་། །སྨུག་ནག་གྲུ་གསུམ་གནམ་སྒོ་ཅན། །ཟླ་ཁམ་མུ་ཁྱུད་གྲུ་ཆད་<milestone unit="line" n="69.2"/>ཅན། །སྒོ་བཞི་རྒྱན་ལྡན་ཁོར་ཡུག་མཛེས། །ཀླུ་དང་ཉི་ཟླ་པདྨའི་གདན། །རང་སེམས་ཧྲི་ཡི་འཕྲོ་འདུ་ལས། །ཕྱག་མཚན་རྡོ་རྗེ་ཡོངས་སུ་འགྱུར། །བདག་ཉིད་དཔལ་ཆེན་རྟ་མགྲིན་སྐུ། །དམར་ནག་ཞལ་གཅིག་ཕྱག་<milestone unit="line" n="69.3"/>གཉིས་པ། །གཡས་གཡོན་རྡོ་རྗེ་དུང་དམར་དཀྲུག །ཞབས་གཉིས་གདན་སྟེངས་སྐྱིལ་ཀྲུང་བགྲད། །སྤྱན་གསུམ་སྨིན་མ་ཁྲོ་གཉེར་གཡོ། །ཞལ་བགྲད་མཆེ་གཙིགས་སྨ་ར་སེར། །དབུ་སྐྲ་རལ་པ་གྱེན་ལ་<milestone unit="line" n="69.4"/>བརྫེས། །དབུ་གཙུག་རྟ་མགོ་རྟ་སྐད་འཚེར། །སྐུ་ལ་དུར་ཁྲོད་ཆས་རྣམས་གསོལ། །ཡུམ་ཆེན་གཟི་ལྡན་སྐུ་ལ་སྦྱོར། །དམར་ནག་རལ་གཅིག་ཕྱག་གཉིས་མ། །གཡས་པ་ཁ་ཊ༷་ཡབ་ལ་འཁྱུད། །གཡོན་པ་དུང་དམར་<milestone unit="line" n="69.5"/>གཙོ་ལ་བཏབ། །ཞབས་གཉིས་ཡབ་ཀྱི་སྐུ་ལ་འཁྱུད། །དེ་ལྟར་སྐུ་བསྐྱེད་གསལ་བ་དང་། །སྐ་གསུང་ཐུགས་སུ་བྱིན་གྱིས་རློབས། །ཡེ་ཤེས་ལྔ་ཡི་དབང་མཆོག་བསྐུར། །སྤྱན་དྲངས་བཞུགས་གསོལ་ཕྱག་འཚལ་<milestone unit="line" n="69.6"/>མཆོད། །བསྟོད་ཅིང་དཔལ་གྱི་རྟ་སྐད་སྟོན། །མ་མོ་རྣལ་འབྱོར་དོན། །ཐུགས་རྗེའི་ཡེ་ཤེས་སེམས་དཔའ་ལ། །སྔགས་ཀྱི་འཕྲོ་འདུ་འཁོར་ལོ་ལ། །སྤྲོ་བསྡུ་བྱ་ཞིང་བསྙེན་པ་བྱ། །རྩ་སྔགས་རྗོད་ལ་ཡི་དམ་བཅས་པའི་<milestone unit="page" n="70"/><milestone unit="line" n="70.1"/>འཛབ་རྫོགས་ནས། །ཚོགས་དང་གཏོར་མའི་ཆོ་ག་བྱ། །དཔལ་གྱི་བཀའ་སྲུགས་ལྕམ་དྲལ་མཆོད། །འཁོར་གྱི་མཁའ་འགྲོ་ལྷག་མས་མཆོད། །གཏོར་མ་གཏང་ཞིང་རྟ་བྲོ་བརྡུངས། །དཀྱིལ་འཁོར་བསྡུས་ཏེ་སྟོང་པར་<milestone unit="line" n="70.2"/>བསྒོམ། །བསྐྱེད་པའི་རིམ་པ་སྒྲུབ་པ་ཡིན། །བསྐྱེད་པ་མ་ཧྭ་ཡོ་གའི་སྒྲུབ་པའི་ལེའུ་སྟེ་དྲུག་པའོ།། །།དེ་ནས་ལྕམ་དྲལ་གཉིས་ཀྱིས་འདི་སྐད་ཞུས། །ཉིད་ཀྱི་རྫོགས་རིམ་ཇི་ལྟར་ལགས། །དཔའ་བོ་ཡབ་ཡུམ་<milestone unit="line" n="70.3"/>བཀའ་སྩལ་ཞུ། །བསྐྱེད་པའི་རིམ་པ་བསྟན་པ་དང་། །སྐད་ཅིག་དྲན་རྫོགས་ལྷར་བསྐྱེད་ནས། །འགྲོ་ཉལ་འདུག་གསུམ་ཐམས་ཅད་དུ། །ལྷ་ཡི་ངང་ལས་འབྲལ་མི་བྱ། །གཟུགས་སུ་སྣང་བ་རྟ་མགྲིན་སྐུ། །སྒྲ་རུ་<milestone unit="line" n="70.4"/>སྒྲགས་པ་རྟ་མགྲིན་གསུང་། །སེམས་ཀྱི་དྲན་རྟོགས་རྟ་མགྲིན་ཐུགས། །སྐུ་གསུང་ཐུགས་ཀྱི་ཕྱག་རྒྱ་ཆེ། །ཡན་ཏན་སྣ་ཚོགས་ཟད་མི་ཤེས། །འཕྲིན་ལས་སྣ་ཚོགས་ཐོགས་མེད་སྤྱོད། །པདྨ་དབང་གི་རང་བཞིན་<milestone unit="line" n="70.5"/>ལ། །བདག་ཀྱང་སྣང་བ་ཡོད་མ་ཡིན། །ཐམས་ཅད་དབང་གི་དཀྱིལ་འཁོར་ཆེ། །མ་བཙལ་བཞག་པས་འགྲོ་དོན་འགྲུབ། །ཡིད་བཞིན་ནོར་བུ་མ་བཙལ་རྙེད། །རྟ་མགྲིན་དབང་གི་རྣལ་འབྱོར་ཡིན། །ཞེས་གསུངས་<milestone unit="line" n="70.6"/>སོ། །རྫོགས་པ་ཨ་ནུ་ཡོ་གར་སྒྲུབ་པའི་ལེའུ་སྟེ་བདུན་པའོ།། །།དེ་ནས་ལྕམ་དྲལ་གཉིས་ཀྱིས་འདི་སྐད་ཞུས། །རྫོགས་པ་ཆེན་པོར་རང་སྒྲུབ་པ། །དཔའ་བོ་ཡབ་ཡུམ་གསུང་དུ་གསོལ། །རྟ་མགྲིན་དབང་གི་<milestone unit="page" n="71"/><milestone unit="line" n="71.1"/>༄༅། །དཀྱིལ་འཁོར་དེ། །ལོགས་ན་ཡོད་པ་མ་ཡིན་ཏེ། །རང་ཉིད་རྟ་མཆོག་སྐུར་སྣང་བས། །ལྷ་ཉིད་རང་ལ་རང་ཉིད་ལྷ། །ལྷ་དང་རང་ཉིད་གཉིས་སུ་མེད། །སེམས་ཉིད་རྟོགས་ན་སངས་རྒྱས་ཏེ། །སངས་<milestone unit="line" n="71.2"/>རྒྱས་གཞན་ནས་མ་འཚོལ་ཅིག །སྐུ་མདོག་ཕྱག་མཚན་བཞུགས་ཚུལ་དང་། །རྒྱན་དང་ཆ་ལུགས་ཡབ་དང་མཐུན། །གཙོ་དང་འཁོར་དུ་བཅས་པ་ཡང་། །སེམས་ཀྱི་སྣང་བ་དེ་ལྟར་ཡིན། །སྣ་ཚོགས་གཟུགས་ཅན་ཡིད་<milestone unit="line" n="71.3"/>ལས་སྐྱེས། །གང་ལྟར་སྣང་བ་དེ་ལྟར་སྣང་། །སེམས་ལ་རྒྱུ་དང་རྐྱེན་མེད་པ། །མ་སྒྲུབ་ཡེ་ནས་རང་བྱུང་གནས། །དམ་བཙལ་བཞག་པས་རང་ས་ཟིན། །དེ་ལྟར་རྟོག་ན་རྟ་མཆོག་དཔལ། །ཆོས་ཉིད་དོན་གྱི་དབང་<milestone unit="line" n="71.4"/>ཆེན་ཡིན། །གཟུགས་འཛིན་སྐུ་རུ་འཛིན་པ་དེ། །གྲ་ལ་བར་འདོད་ཀྱང་འཁོར་བར་འཚིང་། །གྲུབ་པར་བསྒྲུབས་ཀྱང་འགྲུབ་མི་འགྱུར། །དེ་བས་མ་བཙལ་བཞག་ན་གྲོལ། །མ་གྲུབ་ལྷུན་གྲུབ་ངང་ལ་ཞོག །རྫོགས་པ་<milestone unit="line" n="71.5"/>ཆེན་པོའི་སྒྲུབ་པ་ཡིན། །ཞེས་གསུངས་སོ། །རྫོགས་པ་ཆེན་པོར་སྒྲུབ་པའི་ལེའུ་སྟེ་བརྒྱད་པའོ།། །།དེ་ནས་ལྕམ་དྲལ་གཉིས་ཀྱིས་འདི་སྐད་ཞུས། །རྫས་ལ་བརྟེན་ནས་སྒྲུབ་པ་ཇི། །དཔའ་བོ་ཡབ་ཡུམ་བཀའ་སྩལ་<milestone unit="line" n="71.6"/>པ། །སྒྲུབ་ལ་རྟེན་གྱི་དམ་རྫས་ནི། ཁུགས་འཆང་དམར་ཞུར་ཐོད་པ་ལ། །དཔྲལ་བར་རྟ་མགྲིན་ཡབ་ཡུམ་བྲི། །འགྲམ་བར་ལས་བྱེད་ལྕམ་དྲལ་བྲི། །པདྨར་ག་དམར་པོར་བྱ། །མིག་དང་རྣ་བ་གསལ་བར་<milestone unit="page" n="72"/><milestone unit="line" n="72.1"/>བསྟོད། །ལེ་བརྒན་དར་དང་ཟབ་ཀྱི་རྒྱན། །ཀླད་ཕོར་ནང་དུ་བཞུགས་སུ་གསོལ། །རང་སྔགས་ཙཀྲ་བཅས་པ་དང་། །ལས་བྱེད་ལྕམ་དྲལ་སྲོག་སྙིང་ནི། །ལེ་བརྒན་དར་ལ་བྲིས་པའམ། །ཡང་ན་མཐིང་ལ་མཚལ་<milestone unit="line" n="72.2"/>གྱིས་བྲི། །ཕ་འོང་ལོང་བུ་ཤེལ་གྱི་རྡོ། །ཕོ་རྒྱུད་དག་གི་བླ་རྡོ་ཡིན། །མཆོད་དང་ན་ཆུང་མཚལ་ཁྲག་ནི། །མོ་རྒྱུད་མཁའ་འགྲོའི་བླ་རྡོ་ཡིན། །ལེ་བརྒན་དར་གྱིས་གྲིལ་ནས་ནི། །ཟ་འོག་སྐུད་པས་བསྡམ་པར་<milestone unit="line" n="72.3"/>བྱ། །རྟ་ཐོད་ནང་དུ་བླ་རྡོ་གཞུག །རྟ་ཐོད་རྟ་མགྲིན་མངའ་གསོལ་བྱ། །དལ་གྱི་དབུས་སུ་གཞག་ལ་བསྒྲུབ། །དགྲ་བགེགས་སྒྲོལ་ན་ལིང་ཁ་གཞུག །རྣམ་ཤེས་སྲོག་སྙིང་སྤུ་གྲིས་འདེབས། །ཉུངས་ཀར་ལ་སོགས་དྲག་<milestone unit="line" n="72.4"/>རྫས་ལ། །སྔགས་བཟླས་རྒྱུན་དུ་བྲབ་པར་བྱ། །མེ་འབར་འོད་དུ་སྒྲ་ཡང་བྱུང་། །ལིང་ཁ་ཕྱུང་ལ་ལས་སྦྱོར་བྱ། །རྟ་ཐོད་བསྒྲུབ་པའི་རྟེན་དུ་ཟུང་། །སྲིད་པའི་ཕོ་རྒྱུད་མོ་རྒྱུད་ཐམས་ཅད་ཀྱིས། །སྲོག་འདུ་བླ་གསུམ་<milestone unit="line" n="72.5"/>ཟིལ་མནན་ནས། །བཀའ་མཉན་མི་ཟློག་ལས་ཀུན་བྱེད། །ཅེས་གསུངས་སོ། །ཕྱི་རྟ་ཐོད་ལྷ་ལ་བརྟེན་ནས་སྒྲུབ་པའི་ལེའུ་སྟེ་དགུ་པའོ།། །།ལེའུ་བཅུ་པ་དྲེལ་ཐོད་ལ་རྟེན་ནས། །བཅུ་གཅིག་པ་འཁོར་ལོ། །དེ་<milestone unit="line" n="72.6"/>ནས་ཡང་དག་བཤད་པར་བྱ། །ལོ་བསྒྲུབ་རྣེལ་གྲིའི་སྙིང་དུ་ནི། །རྣེལ་གྲི་མོ་ཡི་ཐོད་པ་མྲ །པདྨ་ར་གའི་མཚལ་གྱིས་བྱུག །དབུས་སུ་གྲུ་གསུམ་སྲོག་སྙིང་བྲི། །རྣེལ་གྲིའི་སྙིང་དུ་ལིང་ཁ་བཅུག །ཚོན་སྐུད་དམར་པོས་<milestone unit="page" n="73"/><milestone unit="line" n="73.1"/>༄༅། །ལིང་ཁ་བཅིང་། །ལེ་བརྒན་དར་གྱིས་ཐོད་པ་བཅིང་། །སྲོག་ཅི་བྱ་རྒོད་སྒྲོའི་རྩའམ། །ཟངས་ཀྱི་ག་འུར་གཞུག་པར་བྱ། །དར་གྱི་དཀྱིལ་མཐིངས་ཕྱེ་ལ་བཞུགས། །ལིང་ཁའི་དཀྱིལ་གྱི་ཚོན་སྐུད་ཡར་<milestone unit="line" n="73.2"/>དྲངས་ལ། །སེང་ལྡེང་འཛོ་མོའི་ཕུར་པ་གཉིས། །ལྕམ་དྲལ་གཉིས་སུ་མངའ་གསོལ་བསྟོད།།སྣེལ་ཐོད་འབྲུབ་ཁུང་ནག་པོར་གཞུག ་་ས་ཀར་ཉུངས་ནག་ཐུན་སྒྲུབ་ལ། །སྲོག་རྩའི་ནང་དུ་ཐུན་གྱིས་བྲབ། །ཐོད་པ་<milestone unit="line" n="73.3"/>འཕར་དང་ལིང་ཁ་འཚེགས། །འོད་དང་སྒྲ་དང་མེ་སྟག་འཕྲོ །སྙིང་ནང་ལིང་ཁར་ཕུར་པ་གདབ། །གཏོར་མ་གཏང་དང་སྲེག་པ་དང་། །དྲག་པོའི་ལས་ལ་སྦྱར་བར་བྱ། །རྩ་གཅིག་རྩ་གཅིག་ལས་འགྲུབ་བོ། །དེས་མ་<milestone unit="line" n="73.4"/>འགྲུབ་ན་ལན་གསུམ་བསྐྱར། །དེས་ནི་མི་གྲུབ་མི་སྲིད་དོ། །མ་མོའི་སྙིང་ཐུན་གྱི་ལེའུ་སྟེ་བཅུ་གཉིས་པའོ།། །།དེ་ནས་ཡང་དག་བཤད་པར་བྱ། །ཁྲག་དུག་ཟོར་གྱིས་གསད་པ་ནི། །རྣེལ་གྲི་མོ་ཡི་ཐོད་པ་<milestone unit="line" n="73.5"/>མྲ །མི་ཁྲག་ཁྱི་ཁྲག་ར་ཁྲག་གསུམ། །བཙན་དུག་ཐར་ནུ་ཐང་ཁྲོམ་གསུམ། །ཉུངས་ཀར་ཉུངས་ནག་སྐེ་ཚེ་གསུམ། །སྦྱར་ལ་ཐོད་པར་བླུག་ནས་ནི། །ཁྲག་དུག་ཐུན་དུ་བསྒྲུབ་པར་བྱ། །རྟགས་ནི་ཐུན་ཁྲག་ཁོལ་ནས་<milestone unit="line" n="73.6"/>འོང་། །དགྲ་ཡི་ཁང་པ་དག་ལ་བརྡེག །རིམས་ནད་ཕོག་ན་ཁ་ཕུང་འཆི། །ཞེས་གསུངས་སོ། །དུག་ཐུན་ཁྲག་ཐུན་གྱིས་གསད་པའི་ལེའུ་སྟེ་བཅུ་གསུམ་པའོ།། །།དེ་ནས་ཡང་དག་བཀའ་སྩལ་པ། །གསད་པའི་<milestone unit="page" n="74"/><milestone unit="line" n="74.1"/>དྲག་སྔགས་སྒྲུབ་པ་ནི། །འབྲུབ་ཁུང་དམར་པོར་གསད་པ་ནི། །བཞིན་པའི་ས་ལ་འབྲུབ་ཁུང་བྱ། །བང་རིམ་གཉིས་བརྩེགས་བྱས་པ་ལ། །ཁ་གཅོད་དབུས་སུ་བུ་གུ་བཏོད། །མེ་ལ་བསྲེགས་ཏེ་ཚིག་པར་བྱ། །གང་ལ་<milestone unit="line" n="74.2"/>བྱ་བའི་ལིང་ཁ་གཞུག །དྲག་སྔགས་ཉུངས་ཀར་བསྔགས་ཏེ་སྒྲུབ། །རྟགས་ནི་ཐུན་དང་ལིང་ཁ་འཚེགས། །ཕུར་པ་བཏབ་ལ་མེ་ལ་སྲེག །དགྲ་བགེགས་མྱུར་དུ་སྒྲོལ་བར་འཀྱུར། །ཞེས་གསུངས་སོ། །དྲག་སྔགས་<milestone unit="line" n="74.3"/>ཉུང་ཀར་གྱིས་འབྲུབ་ཁུང་དམར་པོར་གསད་པའི་ལེའུ་སྟེ་བཅུ་བཞི་པའོ།། །།དེ་ནས་ལྕམ་དྲལ་གཉིས་ཀྱིས་འདི་སྐད་ཞུས། །ཉིད་ཀྱི་ལས་ཀྱི་འདེབས་ཐུན་གང་། དཔའ་བོ་ཡབ་ཡུམ་གསུང་དུ་གསོལ། །ཕན་<milestone unit="line" n="74.4"/>གནོད་ལས་ཀྱི་འདེབས་ཁ་ནི། །གང་ལ་བྱ་བའི་དམིགས་དང་སྐྱར། །ལྟས་ངན་མ་མོའི་གཟུགས་བཅས་རྦད། །རྨི་ལམ་ཐུན་བྲབ་དགྲ་ལ་རྦད། །སྨྱོ་འབོག་ཐང་ཕྲོམ་ཐུན་གྱིས་བྲབ། །སེར་བ་རྟ་བླ་ཕུར་པས་<milestone unit="line" n="74.5"/>ཟློག །ཐོག་ལ་ཐོག་སྙིང་ཐོད་པར་བྲག །རང་སྲུངས་ཕྱི་གྲུམ་ཞལ་བྱ། །ཆར་འདོད་ཕུར་པ་གླུ་ལ་གཟིར། །ཐོག་སེར་ཁ་ཆར་ཐུན་གཏོར་ཟློག །རྦོད་གཏོང་གཏོར་མའི་ཐུན་གྱིས་ཟློག །རྨི་ལམ་ཐལ་མོ་བརྡབ་ཅིང་<milestone unit="line" n="74.6"/>བཟློག །དུས་མིན་འཆི་བདག་བཟིར། །ཚེ་རིང་བུམ་པར་ཚེ་བསྒྲུབ་བྱ། །བསོད་ནམས་ལོངས་སྤྱོད་རྫས་ཀྱིས་སྒྲུབ། །རིམས་སྲུངས་སྲུང་སྐུད་སྐེ་ལ་གདགས། །ནང་འགྲས་མཆོད་རྟེན་དམར་པོར་བྱ། །ངག་མནན་ལྕེ་<milestone unit="page" n="75"/><milestone unit="line" n="75.1"/>༄༅ ལ་ཕུར་པས་གཟིར། །ངག་འགྲོལ་ལྕེ་ལ་རྡོ་རྗེ་སྒོམ། །ཀླུ་གཏད་དམར་པོར་རྫ་རུ་བྱ། ཁུགས་སྒྲོལ་ཉུངས་ཀར་གཟུགས་ལ་བརྡེག །ཇག་ཆིངས་མི་སྙིང་ཉུངས་ཀར་སྒྲུབ། །དབྱེ་བ་བྱ་རོག་འུག་སྒྲོས་<milestone unit="line" n="75.2"/>བྱ། །དབང་སྡུད་ཟངས་ཀྱི་ག་འུར་སྒྲུབ། །སེལ་ནི་དཀོར་རྫས་ཐོད་ངན་སྦ། །ལས་འདེབས་ཉི་ཤུ་རྩ་གཅིག་པའོ། །དཔའ་བོའི་ལག་ཏུ་མཚོན་བསྐུར་འདྲ། །གང་་ལ་བྱ་བའི་ལས་ཀུན་འགྲུབ། །ཅེས་གསུངས་<milestone unit="line" n="75.3"/>སོ། །ལས་ཀྱི་འདེབས་ཁའི་རྫས་ཀྱི་ལེའུ་བཅོ་ལྔ་པའོ།། །།དེ་ནས་ཡང་དག་བཤད་པར་བྱ། །ལས་ཀྱི་འདེབས་ཁ་གང་བྱེད་ཀྱང་། །དང་པོ་རྟ་མགྲིན་ཡབ་ཡུམ་གྱི། །བསྙེན་པའི་སྔགས་ལ་རྟགས་ཕྱིན་བྱ། །རྩ་<milestone unit="line" n="75.4"/>སྔགས་བརྗོད། །དེ་ནས་ལས་བྱེད་ལྕམ་དྲལ་སྔགས། །དེ་ལ་དྲིལ་ལ་བསྒྲུབ་པར་བྱ། །ཏྲག་རག་ཤ་ཛ་སྨྱོ། དེ་ལ་སྒྲུབ་པ་ཤིན་ཏུ་གཅེས། །གསད་པ་སྐྲུ་གྲིའི་ཤམ་བུ་ནི། །མྲི་ཧུར་ཐུམས་ཛ། ཁྲ་ཏྲུ༷་མ་ར་ཡ་<milestone unit="line" n="75.5"/>རྦད། །རྟ་ཐོད་ཐོད་ཆེན་གང་སྒྲུབ་ཀྱང་། །གསད་པའི་ཤམ་བུ་གོང་དང་སྦྲེལ། །ཆེ་གེ་མོ་ཙ་ཀྲ་མ་ར་ཡ་ཧཱུཾ༷་ཕཊ། །ཙ་ཀྲས་གསད་པའི་སྤུ་གྲི། །ཏྲག་རག་ཤ་དགྲའོ། །མ་ར་ཡ་ཙག་ཏྲ་སྙིང་ཐུན་རྦུད། །སྙིང་ཐུན་གྱིས་<milestone unit="line" n="75.6"/>གསད་པའི་སྔགས། །མུ་རག་ཤ་ཙ་མུན་ཏི་སྨྱོ་རྦད། །ཐུན་གྱིས་གསད་པའི་པུ་གྲིའོ། །མ་ཧེ་དུ་ཧེ་སྲུཧྭ་ཕོབ། དུངས་ཡ་གྲྭཧྭ་ཕོབ། ཧེ་ཙ་དུ་ན་ཕོབ། ལྟས་ངན་དབབ་པོའི་མདེལྭ །མུ་ར༷་མུ་ར༷་ཐུ༷་ཐུ༷་སྨི་ཡ༷་ཐུ༷་གྲྭཧྭ། རྨི་ལམ་<milestone unit="page" n="77"/><milestone unit="line" n="77.1"/>༄༅། །གསུངས་སོ། །ཕྱི་ལྟར་སྲོག་འཕྲོག་པའི་ལེའུ་སྟེ་བཅུ་བདུན་པའོ།། །།དེ་ནས་ཡང་དག་བཤད་པར་བྱ། །ནང་ལྟར་སྲོག་འཕྲོག་སྒྲུབ་པ་ནི། །དཔལ་ཆེན་རྟ་མགྲིན་ཡབ་ཡུམ་དང་། །སྤྲུལ་པ་ལྕ་མ་དྲལ་<milestone unit="line" n="77.2"/>བཅས་པ་སྟེ། །གྲུབ་ནས་དངོས་གྲུབ་ཞལ་མཐོང་ཡང་། །དེ་ལ་དངོས་སུ་བཟུང་བས་ན། །ལས་ཀྱི་སྲིན་པོ་སྲིན་མོ་དང་། །དངོས་སུ་མཐོང་དང་ཁྱད་པར་མེད། །དེ་ཉིད་སེམས་ཀྱི་ཆོ་འཕྲུལ་ཡིན། །སེམས་ལས་མ་<milestone unit="line" n="77.3"/>གཏོགས་ཆོས་གཞན་མེད། །སེམས་ལས་བྱུང་ཞིང་སེམས་སུ་སྤྱོད། །དཔ་ལ་ཆེན་རྟ་མགྲིན་ཡབ་ཡུམ་ལས། །ལས་ཀྱི་སྒྲོལ་གིང་ཡབ་ཡུམ་ཡང་། །མི་མཉམ་མཉམ་པར་ཡེ་ནས་གནས། །མཉམ་ཉིད་ཆེན་པོ་ཆོས་ཀྱི་<milestone unit="line" n="77.4"/>སྐུ། །སྲོག་ནི་མ་ངེས་ཏིང་ངེ་འཛིན། །སྙིང་པ་རང་དབང་མེད་པའི་སྔགས། །དངོས་སུ་བྱུང་ནས་ལས་ལ་བསྐུལ། །ལེབ་འདེབས་ཉི་ཤུ་རྩ་གཅིག་གིས། །གང་འདོད་དམིགས་པའི་འཕྲིན་ལས་བཅོལ། །མཆོག་ཐུན་<milestone unit="line" n="77.5"/>དངོས་གྲུབ་དེ་ལས་འབྱུང་། །ཞེས་གསུངས་སོ། །ནང་ལྟར་སྲོག་འཕྲོག་པའི་ལེའུ་སྟེ་བཅོ་བརྒྱད་པའོ།། །།དེ་ནས་ཡང་དག་བཤད་པར་བྱ། །གསང་བ་སྲོག་འཕྲོག་འདི་ལྟ་སྟེ། །སེམས་ཉིད་ངོ་བོ་རྟ་མགྲིན་<milestone unit="line" n="77.6"/>ཏེ། །ལོགས་ནས་སྒོམ་ཞིང་སྒྲུབ་ཏུ་མེད། །རང་སེམས་གསལ་ལ་མ་འགགས་པར། །རང་བྱུང་རང་ཤར་ཅིར་ཡང་སྣང་། །ཞི་བ་སྤྱན་རས་གཟིགས་སུ་སྣང་། །ཞལ་དང་ཕྱག་ནི་ཅིར་ཡང་སྣང་། །སྐུ་མདོག་སྣ་ཚོགས་<milestone unit="page" n="78"/><milestone unit="line" n="78.1"/>གང་སྣང་ཡང་། །དེ་དག་སེམས་ཀྱི་ཆོ་འཕྲུལ་ཡིན། །རང་རྒྱུད་པ་ཅིག་སྒྲུབ་ཏུ་མེད། །རང་བྱུང་རང་ཤར་རང་སར་གྲོལ། །ངོ་བོ་སྟོང་པ་དེར་འདུག་པས། །རྟ་མགྲིན་ཆོས་སྐུ་རང་ལ་གནས། །རང་སེམས་མི་འགགས་<milestone unit="line" n="78.2"/>ཤར་བ་ནི། །ལོངས་སྤྱོད་རྫོགས་པའི་རྟ་་མགྲིན་ཡིན། །རིག་པའི་རྩལ་ནི་མ་འགགས་ཤར། །སྤྲུལ་པ་སྐུ་ཡི་རྟ་མགྲིན་ཡིན། །སྐུ་གསུམ་མ་བསྒྲུབས་རང་ལ་རྫོགས། །རྟ་མགྲིན་སྲོག་ཐོབ་མ་བསྒྲུབས་འགྲུབ། །ཅེས་<milestone unit="line" n="78.3"/>གསུངས་སོ། །གསང་བ་སྲོག་འཕྲོག་པའི་ལེའུ་སྟེ་བཅུ་དགུ་པའོ། །དེ་ནས་ཡང་དག་བཤད་པར་བྱ། །ཕྱི་ནང་གསང་གསུམ་སྲོག་ཐུབ་ནས། །དགྲ་བགེགས་ལ་སོགས་སྒྲོལ་འདོད་ན། །བདག་ཉིད་ལྷ་ཡི་སྐུར་བསམ་<milestone unit="line" n="78.4"/>ནས། །ཡིད་ཀྱི་འཛིན་ཕུར་ཐབས་པ་ན། །གསོད་བྱེད་སྙིང་གི་རྩ་བ་ན། །ལྷ་སྲིན་སྲོག་ཐོབ་གདན་ལ་དབབ། །བསྟན་པ་འཇིག་དང་དཀོན་མཆོག་སྨོད། །རྣལ་འབྱོར་སྐུ་ལ་བསྡོ་བ་དང་། །སྲོག་འཕྲོག་བླ་དང་ལུས་<milestone unit="line" n="78.5"/>སེམས་དབྲལ། །སྲོག་གི་ཡི་གེ་ཁི་རུ་གནས། ་་་ཐུམ་ཛ་ཡིས་སྙིང་ནས་ཕྲོལ། །མ་ར་ཡ་ནི་གསད་པའི་སྔགས། །སྲོག་གཅོད་སྐྲུ་གྲི་འབྲུ་བཞི་ཡིས། །བླ་ནི་འ་་པའི་རྣམ་བཞི་སྟེ། །རང་དབང་མེད་པར་བསད་<milestone unit="line" n="78.6"/>པ་ཡི། །ཕུང་པོ་བལྟོས་པ་ཕྱིར་གཞག་ནས། །ལྷོས་མེད་སེམས་དང་དབྲལ་བ་ཡི། །སྲོག་གཅོད་བསྟན་སྲུང་ཕྱིར་རྟོགས། །ཕྲན་ཚེགས་རྩམ་ལས་བྱས་པ་ན། །སྔགས་པས་བདུད་ཀྱི་ལས་བྱས་ན། །ཤི་ནས་རྡོ་རྗེ་དམྱལ་<milestone unit="page" n="79"/><milestone unit="line" n="79.1"/>༄༅། །བར་ལྟུང་། །དེ་བས་ལེགས་པར་སྤྱད་པར་བྱ། །ཞེས་གསུངས་སོ། །བསྒྲལ་བ་བསྟན་པའི་ལེའུ་སྟེ་ཉི་ཤུ་པའོ།། །།དེ་ནས་ཡང་དག་བཤད་པར་བྱ། །ནམ་ཞིག་དུས་ཀྱི་ཐ་མ་ལ། །སྔགས་པ་ནང་<milestone unit="line" n="79.2"/>འགྲོས་སྤོད་གཏོང་བྱེད་། །དེ་ཚེ་ཟབ་པའི་ཁྱད་འདོད་ན། །ནད་དང་གདོན་དང་བསྲུང་བ་དང་། །འཕྲིན་ལས་དམིགས་པ་གང་བྱེད་ཀྱང་། །རང་ཉིད་རྟ་མགྲིན་སྐུར་གསལ་ནས། །སུས་ཀྱང་ཚུགས་པར་མི་འགྱུར་<milestone unit="line" n="79.3"/>ཏེ། །སྟོང་པའི་གོ་ཆ་བླ་ན་མེད། །འདི་ནི་བསྲུང་བའི་རྒྱལ་པོ་ཡིན། །རྣམ་པར་རྟོག་པ་བགེགས་ཡིན་ཏེ། །བགེགས་ཀྱང་རང་གི་སེམས་ཉིད་ཡིན། །སེམས་ཉིད་རིག་པའི་རྩ་ལ་ཐོབ་ནས། །སྨན་པ་ཆེ་མཆོག་གཙོ་བོ་<milestone unit="line" n="79.4"/>སྟེ། །ཟུགརྔུ་འབྱིན་པ་བླ་ན་མེད། །སེམས་ཀྱི་བྱ་བ་མ་ལུས་རྟོགས། །དེ་ནི་དོན་དམ་སྟོང་པའི་དབྱིངས། །ཉམས་པའི་ཆད་པ་བྱུང་བ་ལ། །མགོན་བཙུན་དེ་ལས་གཞན་མེད་དོ། །ཞེས་གསུངས་སོ། །ཟློག་སྲུང་ཁྱད་<milestone unit="line" n="79.5"/>པར་བསྟན་པའི་ལེའུ་སྟེ་ཉེར་གཅིག་པའོ།། །།དེ་ནས་ཡང་དག་བཤད་པར་བྱ། །བསྟན་པ་བསྲུང་བའི་ལྕམ་དྲལ་ཁྱེད། །བསྟན་པའི་རྒྱུ་འདི་གར་གནས་པས། །དམ་ཚིག་གཉན་པོ་མ་འདའ་བར། །རྣལ་འབྱོར་<milestone unit="line" n="79.6"/>དམ་ཆེན་བསྟན་པ་སྲུངས། །སངས་རྒྱས་བསྟན་པ་བཤིག་པ་དང་། །དཀོན་མཆོག་དབུ་ལ་ཕངས་སྨོད་པ་དང་། །རྣལ་འབྱོར་སྐུ་ལ་སྡོ་བའི་དགྲ །ཁྱེད་ཀྱིས་མྱུར་དུ་སྒྲོལ་བར་གྱིས། །ཞེས་པས་གཉེར་ཁ་གཏད་<milestone unit="page" n="80"/><milestone unit="line" n="80.1"/>དོ། །གཙོ་བོ་ཡབ་ཡུམ་ཆོས་ཉིད་ལ་གནས་ཏེ། །ལྕམ་དྲལ་གཉིས་བསྟན་པའི་སྲུངས་མར་བཞག་གོ །དཔལ་རྟ་མགྲིན་གསང་བའི་འཕྲིན་ལས། །དྲག་སྔགས་གཅིག་པའི་རྒྱུད་ལེའུ་ཉི་ཤུ་རྩ་གཉིས་པའོ།། །།ས་མ་</p></div1>
        </body>
    </text>
</TEI.2>