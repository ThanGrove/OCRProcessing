<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0051-text.xml">
    <teiHeader lang="tib">
        <fileDesc>
            <titleStmt>
                <title><!--yi ge med pa'i rgyud chen po zhes bya ba/_rin po che rgyal mtshan gyi rgyud rgyal po'i gdung rgyud lta ba nam mkha' dang mnyam pa'i rgyud/-->ཡི་གེ་མེད་པའི་རྒྱུད་ཆེན་པོ་ཞེས་བྱ་བ། རིན་པོ་ཆེ་རྒྱལ་མཚན་གྱི་རྒྱུད་རྒྱལ་པོའི་གདུང་རྒྱུད་ལྟ་བ་ནམ་མཁའ་དང་མཉམ་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0051-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=268.1; end=290.2--><milestone unit="page" n="268"/><milestone unit="line" n="268.1"/>༄༅། །རྒྱ་གར་སྐད་དུ། ཨ་ནཀྟ་ར་མ་ཧྭ་ཏརྙ་ནཱ་མ་རཏྣ་དྷ་ཛ་ར་ཛ་སརྙ་ཏི་དྲིསྒྱེ་ག་ག་ན་ས་མ་མ་མ་ཧྭ་ཏནྟྲ། བོད་སྐད་དུ། ཡི་གེ་མེད་པའི་རྒྱུད་ཆེན་པོ་ཞེས་བྱ་བ། རིན་པོ་ཆེ་རྒྱལ་མཚན་གྱི་རྒྱུད། རྒྱལ་པོའི་གདུང་རྒྱུད།<milestone unit="line" n="268.2"/>ལྟ་བ་ནམ་མཁའ་དང་མཉམ་པའི་རྒྱུད་ཆེན་པོའོ། །ཨུཿབཅོམ་ལྡན་འདས་སྐུའི་སྣང་བ་རྒྱ་ཆེར་སྟོན་པ་ཉིད་ལ་ཕྱག་འཚལ་ལོ། །འདི་སྐད་བདག་གིས་བསྟན་པའི་དུས་གཅིག་ན། །རྒྱུད་ཐམས་ཅད་བཤད་དུ་མེད་<milestone unit="line" n="268.3"/>དོ། །མཚན་མ་མེད་པའི་ཀློང་དུ་འདས་ཤིང་བཤད་དུ་མེད་དོ། །ལུང་ཐམས་ཅད་བསྟན་དུ་མེད་དོ། །མ་བཅོས་པའི་ཀློང་དུ་འདས་ཤིང་རྩོལ་བསྒྲུབ་མེད་པའོ། །མན་ངག་ཐམས་ཅད་མཚོན་དུ་མེད་པའོ། །མ་བསླད་<milestone unit="line" n="268.4"/>པའི་ཀློང་དུ་འདས་ཤིང་། བསྒྲུབ་ཏུ་མེད་པའོ། །ཨེ་མ་ཧོ། །ཉོན་ཅིག་སྣང་བ་དམ་པའི་འཁོར་རྣམས། །སྣང་བ་ཐབས་ཀྱི་འཁོར་ལ་གནས་ལུགས་ཀྱི་རིག་པ་མ་འགགས་པར་གསལ་ལོ། །དེ་སྐད་ཅེས་རིག་པའི་<milestone unit="line" n="268.5"/>གནས་ནས་སྔར་མ་གསུངས་སོ། །ད་ལྟ་ཉིད་དུ་མི་གསུང་ངོ་། །ཕྱིས་གསུང་བར་མི་འགྱུར་རོ། །ཨོ་འདི་སྐད་བདག་གིས་ཐོས་པའི་དུས་གཅིག་ན། །ཆོས་ཉིད་རང་སྣང་གི་ནམ་མཁའ་ལ། སྟོབས་ཀྱི་རིག་པ་མ་<milestone unit="line" n="268.6"/>འགགས་པར་ཤར་བའི་ཚེ། །སྟོན་པ་ཉིད་སྣང་བ་མེད་པའི་སྐུས་བརྒྱན་པའི་ཀློང་ན་བཞུགས་ཏེ། དེའི་ཚེ་འཁོར་ནི་མི་སྣང་བའི་སྣང་བ་ཆེན་པོ་དང་ཐབས་ཅིག་ཏུ་བཞུགས་སོ། །དེ་ནས་དེ་ཡི་ཚེ་ཡིད་རྟོག་པ་དང་<milestone unit="page" n="269"/><milestone unit="line" n="269.1"/>༄༅ བཅས་པས་འདི་སྐད་ཅེས་གསོལ་ཏོ། །ཀྱེ་མ་རིག་པའི་རྒྱལ་པོ་ཉིད། །སངས་རྒྱས་རྣམས་ཀྱི་ལྟ་བའི་དོན་གང་ལགས། །དགོངས་པའི་དོན་ཇི་ལྟ་བུ་ལགས། །ལུང་བསྟན་དུ་གསོལ། །ཐབས་བསྟན་དུ་<milestone unit="line" n="269.2"/>གསོལ། །ཞེས་ཞུ་བ་ཉིད་རབ་ཏུ་ཞུས་སོ། །དེ་ནས་ཡང་སྣང་བ་མེད་པའི་ཀློང་ནས། སྟོན་པ་མེད་པའི་རིག་པས་བཀའ་སྩལ་པ། །ཀྱེ་མ་ཀྱེ་མ་མེད་བཞིན་དུ། །སྣང་བའི་འཁོར་རྣམས་རབ་ཏུ་ཉོན་ཅིག །ང་རང་བྱུང་ཡེ་<milestone unit="line" n="269.3"/>ཤེས་ཀྱི་ལྟ་བ་ལ་བཅད་པའི་ཡུལ་མེད་དོ། །སྔར་འདས་པ་མེད་དོ། །ཕྱིར་འབྱུང་བ་མེད་དོ། ད་ལྟར་སྣང་བ་གང་ཡང་མེད་དོ། །ལས་མེད་དོ། །བག་ཆགས་མེད་དོ། །མ་རིག་པ་མེད་དོ། །སེམས་མེད་དོ། །ཡིད་མེད་<milestone unit="line" n="269.4"/>དོ། ཁྲེས་རབ་མེད་དོ། །འཁོར་བ་མེད་དོ། །མྱ་ངན་ལས་འདས་པ་མེད་དོ། །རིག་པ་ཉིད་ཀྱང་ཡོད་པ་མ་ཡིན་ནོ། །ཡེ་ཤེས་ཀྱི་སྣང་བ་གང་ཡང་མེད་དོ། །དེ་ཐམས་ཅད་འཛིན་པ་མེད་པ་ལས་བྱུང་ངོ་། །ཀྱེ་མ་ང་རང་<milestone unit="line" n="269.5"/>བྱུང་གི་ཡེ་ཤེས་ལ་སྲོག་མེད་པས། །དགེ་སྡིག་གི་མཐའ་ལས་འདས་པའོ། །ཨ་ཧོ། །ང་རང་བྱུང་གི་ཡེ་ཤེས་ལ་བྱ་བྱེད་མེད་པས། ཕྱི་ཡུལ་དང་ནང་སེམས་ལས་འདས་པའོ། །ཨེ་མ་ཧོ། །ང་རང་བྱུང་གི་ཡེ་<milestone unit="line" n="269.6"/>ཤེས་གཞི་ལས་མ་གཡོས་པས། །སྣང་བའི་རྟོག་པ་ཆོད་པའོ། །ཨ་ཨ། ང་རང་བྱུང་གི་ཡེ་ཤེས་ལ་འདུ་འབྲལ་མེད་པས། །སྐུ་མངོན་པར་སྣང་བ་ཉིད་དོ། །ཧ་ཧ། །ང་རང་བྱུང་གི་ཡེ་ཤེས་ལ་གཟིགས་སྣང་གི་མཐའ་དང་<milestone unit="page" n="270"/><milestone unit="line" n="270.1"/>བྲལ་བས་ཡུལ་ཀུན་ལས་འདས་པ་ཉིད་དོ། །ཨེ་ཧྭ། །ང་རང་བྱུང་གི་ཡེ་ཤེས་ལ་རྩིས་མེད་པས་གཟུང་འཛིན་ལས་འདས་པ་ཉིད་དོ། །ཨ་གེ། །ང་རང་བྱུང་གི་ཡེ་ཤེས་ལ་ཕྱི་ནང་གཉིས་དང་བྲལ་བས་སྐྱོན་དང་ཡོན་<milestone unit="line" n="270.2"/>ཏན་ལས་འདས་པའོ། །ཨེ་ཨུ། ང་རང་བྱུང་གི་ཡེ་ཤེས་ལ་ཞབྲུལ་པ་ཀ་ནས་དག་པས། ཡིན་མིན་གྱི་མཐའ་ལས་འདས་པའོ། །ཧ་ཧེ། ང་རང་བྱུང་གི་ཡེ་ཤེས་ལ་ཆོས་མེད་པས་ཐབས་ལས་འདས་པ་ཉིད་དོ། །ཨེ་ཧ།<milestone unit="line" n="270.3"/>ང་རང་བྱུང་གི་ཡེ་ཤེས་ལ་འགྱུ་བྱེད་མེད་པས་ཤེས་རབ་ལས་འདས་པའོ། །ཨེ་མ་ཧོ། །ང་ལ་སྟོང་པ་དང་སྣང་བ་མ་སྤངས་པར་རྫོགས་པའོ། །ང་ཉིད་ལ་གནས་ལུགས་དང་སྣང་ཐབས་གཉིས་མ་སྤངས་པར་<milestone unit="line" n="270.4"/>རྫོགས་པའོ། །ང་ཉིད་ལ་ཡུལ་སེམས་གཉིས་མ་སྤངས་པར་རྫོགས་པའོ། །ང་ཉིད་ལ་སྲོག་དང་གཅོད་པ་གཉིས་མ་སྤངས་པར་རྫོགས་པའོ། །ང་ཉིད་ལ་སྡིག་པ་དང་རྣམ་སྨིན་གཉིས་མ་སྤངས་པར་རྫོགས་པའོ། །ང་<milestone unit="line" n="270.5"/>ཉིད་ལ་བདག་དང་བདག་གིར་འཛིན་པ་གཉིས་མ་སྤངས་པར་རྫོགས་པའོ། །ང་ཉིད་ལ་རྟོག་པ་དང་དངོས་པོ་གཉིས་མ་སྤངས་པར་རྫོགས་པའོ། །ང་ཉིད་ལ་མཐོང་བ་དང་སྤྱོད་བྱེད་གཉིས་མ་སྤངས་པར་རྫོགས་<milestone unit="line" n="270.6"/>པའོ། །ང་ཉིད་ལ་ཤེས་པ་དང་འཛིན་བྱེད་གཉིས་མ་སྤངས་པར་རྫོགས་པའོ། །ང་ཉིད་ལ་བྱེད་པ་དང་འཛིན་བྱེད་གཉིས་མ་སྤངས་བར་རྫོགས་པའོ། །ཀྱེ་མ་ང་ལ་སྐྱེ་དང་འཆི་བ་མེད་པས། །འགགས་པའི་ཆོས་ཉིད་<milestone unit="page" n="271"/><milestone unit="line" n="271.1"/>༄༅། །ཡོངས་སུ་རྫོགས། །ང་ལ་ཕྱི་དང་ནང་མེད་པས། །གསལ་བའི་ཆོས་རྣམས་ཡོངས་སུ་རྫོགས། །ང་ལ་སྟོང་དང་དངོས་མེད་པས། །སྣང་བའི་ཆོས་ནི་ཡོངས་སུ་རྫོགས། །ང་ལ་དམིགས་པའི་ཡུལ་མེད་<milestone unit="line" n="271.2"/>པས མཐོང་བའི་ཆོས་ནི་ཡོངས་སུ་རྫོགས། །ང་ལ་ལུས་དང་སེམས་མེད་པས། །རང་སྣང་ཆོས་ནི་ཡོངས་སུ་རྫོགས། །ང་ལ་བདག་དང་གཞན་མེད་པས། །རིག་པའི་ཆོས་ལྔ་ཡོངས་སུ་རྫོགས། །ང་ལ་བྱེད་པའི་རྒྱུ་<milestone unit="line" n="271.3"/>མེད་པས། །བསམ་གཏན་ཆེན་པོ་ཡོངས་སུ་རྫོགས། །ང་ལ་ཕྱིན་པའི་ཡུལ་མེད་པས། །རང་སྣང་ཡུལ་ནི་ཡོངས་སུ་རྫོགས། །ང་ལ་ཕྱོགས་དང་རིས་མེད་པས། །གསང་བའི་ཡེ་ཤེས་ཡོངས་སུ་རྫོགས། །ང་ལ་སྣང་བ་<milestone unit="line" n="271.4"/>འགག་མེད་པས། །དབྱིངས་ཀྱི་ཆོས་གསུམ་ཡོངས་སུ་རྫོགས། །ང་ལ་གཅིག་དང་གཉིས་མེད་པས། །ཐིག་ལེའི་ཆོས་རྣམས་ཡོངས་སུ་རྫོགས། །ང་ལ་མུན་དང་སྣང་མེད་པས། །མངོན་པར་སྣང་བའི་ཆོས་རྣམས་<milestone unit="line" n="271.5"/>རྫོགས། །ང་ལ་བདག་རྟོག་གཉིས་མེད་པས། །སྟོང་པའི་ཆོས་ནི་ཡོངས་སུ་རྫོགས། །ང་ལ་དྲི་མ་གཉིས་མེད་པས། །གསལ་བའི་ཆ་ལྔ་ཡོངས་སུ་རྫོགས། །ང་ལ་སྐུ་ལྔ་རང་སྣང་བས། །ཞིང་ཁམས་ཐམས་ཅད་<milestone unit="line" n="271.6"/>ཡོངས་སུ་རྫོགས། །ང་ལ་སྤྲོ་ཞིང་བསྡུ་མེད་པས། །ཡི་གེའི་དོན་རྣམས་ཡོངས་སུ་རྫོགས། །ང་ནི་འགྲན་བའི་ཟླ་མེད་ཀུན་ལས་རྒྱལ་བ་ཡིན། །ང་ནི་བཅོས་པའི་ཚིག་མེད་ཀུན་ལས་འཕགས་པ་ཡིན། །ང་ལ་མཐོང་བའི་<milestone unit="page" n="272"/><milestone unit="line" n="272.1"/>ཡུལ་མེད་ཀུན་ལ་ཁྱབ་པ་ཡིན། །ང་ལ་གནས་པའི་ས་མེད་ཀུན་ལ་བརྟེན་པ་ཡིན། །ང་ནི་སྟོང་པའི་སེམས་མེད་ཀུན་ལས་མཚོན་པ་ཡིན། །ང་ནི་དྲན་པའི་ཡིད་མེད་ཀུན་ལ་འཇུག་པ་ཡིན། །ང་ནི་རེ་བ་ཉིད་མེད་ཀུན་<milestone unit="line" n="272.2"/>ལ་ཡངས་པ་ཡིན། །ང་ནི་གཡང་ས་མེད་ཅིང་ཀུན་ལ་འཕྲོ་བ་ཡིན། །ང་ནི་འཁྲུལ་པའི་ཡུལ་མེད་སྣང་བ་ཆེན་པོ་ཡིན། །ང་ནི་སྤྱོད་པའི་རྒྱུ་མེད་ཀུན་ལ་སྤྱོད་པ་ཡིན། །ང་ནི་ཕྱིན་པའི་གནས་མེད་ཀུན་ལས་ཕ་རོལ་<milestone unit="line" n="272.3"/>ཕྱིན། །ང་ནི་བྱ་བྱེད་གཉིས་མེད་སྣང་བ་སོ་སོ་པའོ། །ཐམས་ཅད་འབྱུང་ཞིང་འཁྲུལ་སྣང་ང་ཡི་སེམས། །ཐམས་ཅད་གནས་པས་འཁྲུལ་སྣང་ང་ཡི་ཐུགས། །ཐམས་ཅད་སྣང་བས་གབྲུལ་སྣང་ང་ཡི་སྐུ། །ཐམས་ཅད་<milestone unit="line" n="272.4"/>གྲགས་པས་ཞབྲུལ་སྣང་ང་ཡི་གསུང་། །མཐོང་བ་མ་འགགས་ང་ཡི་གཟུགས་ལྟར་སྣང་། །ཐོས་པ་མ་འགགས་ང་ཡི་སྒྲ་ལྟར་གྲགས། །སྣོམ་བྱེད་མ་འགགས་ང་ཡི་དྲི་ལྟར་ཚོར། །མྱོང་བྱེད་མ་འགགས་ང་ཡི་རོ་ལྟར<milestone unit="line" n="272.5"/>བདའ། །ཚོར་བྱེད་མ་འགགས་ང་ཡི་ཡིད་ལྟར་མགྱོགས། །གསང་བའི་ཉོན་མོངས་ང་ཡི་ཆོ་འཕྲུལ་ཏེ། །སངས་རྒྱས་སེམས་ཅན་ང་ཡི་དུར་ས་ཡིན། ཀུན་བྱེད་ང་ནི་སྣང་བ་རང་གསལ་ཆ། །སྣང་བ་མེད་པ་ཐོག་མའི་<milestone unit="line" n="272.6"/>དུས་ཀྱི་ཚེ། །གཅོད་བྱེད་མགྱོགས་པའི་ཡིད་དྲུག་མ་འགགས་པས། །དྲན་བྱེད་མ་འགགས་ཚོགས་དྲུག་ལྷུག་པར་ཤར། །ཐོགས་པ་མེད་པའི་རླུད་ལྔ་བསྐྱོད་པ་ཡིས། །ཕོ་བྲང་མ་བཀོད་སྣང་བ་རྒྱ་ཡིས་བཏབ། །ཡེ་ནས་<milestone unit="page" n="273"/><milestone unit="line" n="273.1"/>༄༅། །དག་པའི་སྐུ་ལྔ་འདུ་འབྲལ་མེད། །ཐབས་ལ་ཞེན་མེད་སྣང་བ་ལྷུག་པར་འཆར། །ཆགས་པ་མེད་པས་སྐུ་ལྔ་ཕྱི་ནང་མེད། །ཡངས་ཆེན་དག་པའི་སྐུ་ལྔ་རང་མངའ་བས། །སྟོང་པ་ཉིད་ཀྱི་སྣང་བ་རང་ཤར་<milestone unit="line" n="273.2"/>བས། །ཕྱིན་པ་མེད་པའི་གནས་སུ་ཕ་རོལ་ཕྱིན། །སྟོང་པ་ཆེན་པོའི་སྤྱོད་ཡུལ་རང་གསལ་བས། །རྟོག་པ་མེད་པའི་སངས་རྒྱས་ཉག་གཅིག་མཐོང་། །བྱས་པ་མ་ཡིན་འཁོར་བའི་གདོས་ཐག་བཅད། །སངས་རྒྱས་པས་<milestone unit="line" n="273.3"/>ཀྱང་སྐུ་གཅིག་གཅིག་གིས་བརྒྱན། །ཡེ་ཤེས་ལས་ནི་ཁྱད་པར་ཆེན་པོས་འཕགས། །ཀྱེ་མ། བསད་བཅད་ལས་ལ་དགའ་ན་སྣང་བ་ཆེན་པོ་གསལ། །སེམས་ཅན་ཐམས་ཅད་བསྒྲལ་ན་རང་སྣང་མ་དང་ཕྲད། །རྒྱུ་<milestone unit="line" n="273.4"/>འབྲས་རྩད་ནས་བཅད་ན་རྒྱུ་དྲུག་རྩལ་གསུམ་འབྱོངས། །དགེ་བའི་རྒྱུན་ཐག་བཅད་ན་ལུ་གུ་རྒྱུད་དང་ཉེ། །ཕྱི་ནང་བྱ་བ་བཏང་ན་སྣང་བ་རྒྱ་ཡིས་ཐེབ། །སེམས་འཛིན་ལྟ་སྒོམ་མེད་ན་ཆོས་སྐུ་དངོས་པོ་ཡིན། །ལྟ་བའི་<milestone unit="line" n="273.5"/>རྩལ་གསུམ་འབྱོངས་ན་སྣང་བ་སྐུ་ཡི་ཀློང་། །བྱ་བྱེད་གཡེང་བ་མེད་ན་ཆོས་ཉིད་བདེ་བའི་ས། །གཅིག་པུར་དལ་བར་འདུག་ན་རྩལ་གསུམ་ལུས་ལ་འབྱུང་། །ཐད་ཀ་གྲོགས་སུ་ཤེས་ན་ཅོག་བཞག་གཅིག་གི་<milestone unit="line" n="273.6"/>ངང་། །དེ་དང་རྒྱུན་དུ་གནས་ན་དེ་ལ་ཅི་ཞིག་བྱ། །སྣང་བ་ཆེན་པོ་ཀུན་ལ་ཡང་དག་གནས། །གསང་བ་སྔགས་ཀྱི་དངོས་པོ་དེ་ཉིད་དོ། །ཞེས་ཡི་གེ་མེད་པའི་རྒྱུད་གསང་བ་ཉིད་ལས། རྗེས་སུ་གླེང་གཞིའི་ལེའུ་སྟེ་དང་<milestone unit="page" n="274"/><milestone unit="line" n="274.1"/>པོའོ ་བམག་རྒ།་ །དེ་ནས་རིག་པའི་རང་བཞིན་གང་ཡང་མ་འགགས་པར་གསལ་བའི་དགོངས་པ་ལ་སྙོམས་པར་བཞུགས་སོ། །དེ་ནས་མེད་བཞིན་དུ་སྣང་བའི་བདག་པོས་འདི་སྐད་ཅེས་ཞུས་<milestone unit="line" n="274.2"/>སོ། །ཀྱེ་མ་རིག་པའི་སྐུ་རྣམ་པར་དག་པ་ཆེན་པོས། ཡང་དག་པར་རྫོགས་པའི་སངས་རྒྱས་ཀྱི་རིག་པའི་དགོངས་པའི་བཞགས་ཆེན་པོ་གསུང་དུ་གསོལ། ཞེས་ཞུས་སོ། །དེ་ནས་གནས་ལུགས་ཀྱི་རིག་པས། སྣང་<milestone unit="line" n="274.3"/>བ་ཐབས་ཀྱི་འཁོར་ལ་བཀའ་སྩལ་པ། ཀྱེ་མ། སྣང་རྒྱུད་མེད་ཀྱང་སྣང་བའི་འཁོར་རྣམས་ཉོན་ཅིག ངས་སྒྲིབ་ཕྱོགས་ཀྱིས་མ་བསྒྲིབས་པའི་སྣང་བ་ཉིད་བསྟན་གྱིས། ཤིན་ཏུ་སྣང་བའི་དོན་ལ་མ་ཡེངས་བར་ཉོན་ཅིག<milestone unit="line" n="274.4"/>རྩ་བའི་དགོངས་པ་ཆེན་པོ་ནི། གྲངས་ནི་བཞི་ཡིས་གཏན་ལ་ཕེབས་པར་འགྱུར་རོ། །དེ་ཡང་འདི་ལྟ་སྟེ། རིག་པ་ཡེ་ཤེས་སུ་མ་ནོར་བར་བསྟན་པ། མི་འགྱུར་བ་རྩ་བའི་ལུང་ཆེན་པོ། ཡངས་པ་ཆོས་ཉིད་ཀྱི་སྣང་བ་<milestone unit="line" n="274.5"/>ཆེན་པོ། དགོངས་པ་ཆོས་ཉིད་ཀྱི་སྟོབས་ཆེན་པོ། ལྟ་བ་རང་བྱུང་གི་འགྲོས་ཆེན་པོ། མི་འགྱུར་བའི་གཟེར་ཡིག་ཆེན་པོ། བརྟགས་པར་དཀའ་བའི་འཕྱོངས་ཆེན་པོ། བལྟ་བར་དཀའ་བའི་མེ་ལོང་ཆེན་པོ། བགྲོད་པར་<milestone unit="line" n="274.6"/>དཀའ་བའི་ལམ་ཆེན་པོ། གནས་བར་དཀའ་བའི་ཡུལ་ཆེན་པོ། ཕྱིན་པར་དཀའ་བའི་ས་ཆེན་པོ། མེད་བཞིན་དུ་སྣང་བའི་སྣང་བ་ཆེན་པོ། གཏིང་མེད་པའི་དཔག་པར་དཀའ་བ་ཆེན་པོ། ཁྱབ་པ་མེད་པའི་ཡེ་གདངས་<milestone unit="page" n="275"/><milestone unit="line" n="275.1"/>༄༅། །ཆེན་པོ། ཤེས་པ་ཆེན་པོ་ལ་གཅོད་བྱེད་ཆེན་པོ། ཡུལ་རིག་གཉིས་སུ་མེད་པའི་དགོངས་པ་ཆེན་པོ། བེམས་པོ་མེད་པའི་སྣང་བ་ཆེན་པོ། མི་འགྱུར་བའི་ཡེ་ཤེས་གསལ་བ་ཆེན་པོ། ཕྲ་བ་ལ་བཟུང་བར་<milestone unit="line" n="275.2"/>དཀའ་བ་ཆེན་པོ། ཆེ་བ་ལ་མཐོང་བ་མེད་པ་ཆེན་པོ། ཟླུམ་ལ་དབྱིབས་མེད་པ་ཆེན་པོ། འཁྱུག་པ་ལ་དབུགས་མེད་པ་ཆེན་པོ། གསལ་བ་ལ་མདོག་གནག་པ་ཆེན་པོ། མེད་པ་ལ་གཉེན་པོ་ཆེན་པོ། སྣང་བ་ལ་<milestone unit="line" n="275.3"/>བརྟགས་དཀའ་བ་ཆེན་པོ། སྟོང་པ་ལ་སྣང་བ་ཆེན་པོ། གཅིག་པ་ལ་རྒྱ་མ་ཆད་པ་ཆེན་པོ། གཉིས་ལྟར་སྣང་བ་ལ་ཡོངས་སུ་རྫོགས་པ་ཆེན་པོ། མཛེས་པ་ལ་རྒྱན་མེད་པ་ཆེན་པོ། གང་བ་ལ་སྟོང་པ་ཆེན་པོ། སྨིན་པ་ལ་<milestone unit="line" n="275.4"/>མ་རྫོགས་པ་ཆེན་པོ། སྐུ་ལྟར་སྣང་བ་ལ་འགྲོ་འོང་མེད་པ་ཆེན་པོ། ཨེ་མ་ཧོ། ཁེན་ཏུ་གསང་བའི་དགོངས་པ་ཆེན་པོས། རང་རིག་འདུག་ཚུལ་གྱི་དེ་བཞིན་ཉིད་ལ་གནས་པར་བྱ་སྟེ། ཐིག་ལེ་ཉག་གཅིག་ཡེ་ཤེས་ཀྱི་<milestone unit="line" n="275.5"/>གནས་ལུགས་ཆེན་པོ་ནི། གང་གི་ཕྱོགས་སུ་བལྷས་པས་གྲུབ་པ་མེད་པ་ཉིད་དོ། །དེ་ཡང་རིགས་ཀྱི་བུ་གྲོང་ཁྱེར་ཆེན་པོ་ལས་འདས་ཏེ། ནགས་ཀྱི་ཀློང་ཆེན་པོའི་དགོན་པར་གནས་པར་གྱིས་ཤིག ཕྱི་ནང་གི་བྱ་བ་<milestone unit="line" n="275.6"/>དང་བྲལ་བར་བྱས་ཏེ། ལྟ་བའི་འཁྱེར་སོ་ཆེན་པོ་བཞི་པོ་འདི་དང་མ་བྲལ་ན། །སངས་རྒྱས་ཀྱི་བདེན་པ་དང་མ་བྲལ་བར་བར་དོ་མེད་པར་སྐད་ཅིག་མ་ལ་འཚང་རྒྱའོ། །ཐུགས་རྗེའི་སྒོ་མ་འགགས་པར་སྤྲུལ་པ་ཆེན་<milestone unit="page" n="276"/><milestone unit="line" n="276.1"/>པོ་ཕྱོགས་བཅུར་མཛད་དོ། །དེ་ཡང་འདི་ལྟར་ཤེས་པར་བྱའོ། །རི་བོ་ཅོག་བཞག་གི་ལྟ་བ་དང་། རྒྱ་མཚོ་ཅོག་བཞག་གི་དགོངས་པ་དང་། རིག་པ་ཅོག་བཞག་གི་མན་ངག་བསྟན་པ་དང་། སྣང་བ་ཅེར་བཞག་<milestone unit="line" n="276.2"/>གི་ཐབས་བསྟན་པའོ། །ཨེ་མ་ཧོ། །སངས་རྒྱས་ཆེན་པོའི་མཛད་སྤྱོད་ནི། །ཅོག་བཞག་བཞི་ལས་གཡོ་བ་མེད། །སངས་རྒྱས་ཉིད་ཀྱི་མཛད་པ་ནི། །དེ་ལས་མེད་པ་རང་གིས་བསྟན། ཨ་ཨ༷༷ རི་བོ་ཅོག་བཞག་ལྟ་བ་<milestone unit="line" n="276.3"/>གསང་བ་ཉིད། །ཐེ་ཚོམ་ཡོད་པ་མ་ཡིན་འགྱུར་བ་ངང་གིས་མེད། །དེ་ཡང་ནམ་མཁའ་ཉིད་ཀྱི་ངང་ལ་རྣམ་པར་གསལ། །དོན་གྱི་ངོ་བོ་དེ་ཉིད་ལ། །བྱས་པ་མ་ཡིན་བྱེད་མཁན་ག་ལ་ཡོད། །བཅོས་པ་མ་ཡིན་བཅོས་<milestone unit="line" n="276.4"/>པའི་བདག་པོ་མེད། །ལྟ་བ་མ་ཡིན་ལྟ་བྱེད་ཆོས་དང་བྲལ། །མཐོང་བ་མ་ཡིན་མཐོང་བྱེད་རྣམ་པར་གསལ། །སྣང་བྱེད་མ་ཡིན་སྣང་བའི་ཕྱོགས་དང་བྲལ། །བྲི་བ་མ་ཡིན་ཐོགས་མེད་ཕྱོགས་བཅུར་ཁྱབ། །རྩོལ་བ་མ་<milestone unit="line" n="276.5"/>ཡིན་རྩོལ་བསྒྲུབ་ཆོས་དང་བྲལ། །གཅིག་པུ་མ་ཡིན་དུ་མའི་ཆོས་དང་བྲལ། །ཕྱི་ནང་མེད་པས་ཕྱི་ནང་མེད་པར་གསལ། །བལྷ་བྱ་མ་ཡིན་རྟག་ཆད་གཉིས་ལས་འདས། དེ་ལ་བལྟ་བ་མེད་པས་དེ་ལ་བལྟ་རུ་<milestone unit="line" n="276.6"/>མེད། །ལྟ་བའི་དོན་ལས་མི་འདའ་ལྟ་བ་ངང་གིས་མེད། །དེ་ཡོད་མ་ཡིན་དེ་ཡི་ངང་དུ་གནས་པར་བྱ། །ཨེ་ལྒེ༷༷ །རྒྱ་མཚོ་ཅོག་བཞག་དག་གི་དགོངས་པ་ནི། །སྣང་བ་མ་ཡིན་སྣང་བར་བྱེད་པ་མིན། །སྟོང་པ་མ་ཡིན་<milestone unit="page" n="277"/><milestone unit="line" n="277.1"/>༄༅། །སྟོང་པར་ཡོད་མ་ཡིན། །གསལ་བ་མ་ཡིན་གསལ་བ་ཆེན་པོའི་ཡུལ། །བྱིང་བ་མ་ཡིན་རྒོད་པ་ངང་གིས་མེད། །མ་གཡོས་མི་གཡོ་གཡོ་བར་མི་འགྱུར་ཏེ། །མ་སྤྱོད་མི་སྤྱོད་སྤྱོད་པ་ཀུན་ལས་<milestone unit="line" n="277.2"/>འདས། །བྱས་པར་མ་བྱུང་བཞག་ཐབས་ཆེན་པོ་ལྟོས། །སྤྲོ་བསྡུ་མ་བྱེད་ཅོག་བཞག་གཅིག་གི་ངང་། །གནས་པ་མ་ཡིན་དེ་ལས་འདས་པ་མེད། །གསང་བའི་ཡེ་ཤེས་རྒྱ་མཚོ་ལྟ་བུ་ལ། །ཡེ་ཤེས་ལྷུན་འབྱམས་མ་<milestone unit="line" n="277.3"/>བསྐྱོད་དབྱིངས་སུ་ཞོག །གཏིང་དཔག་དཀའ་བའི་རྒྱ་མཚོ་ཆེན་པོ་ནས། །ནུབ་པ་མེད་པའི་རྒྱལ་མཚན་རྩེ་ལ་ལྟོས། །སྟོང་པའི་སེམས་མེད་མ་བཅོས་ཆེན་པོའི་སྐུ། །བྱས་པ་མེད་པས་བྱེད་པ་ཀུན་ལས་རྒྱལ། །ཡེ་ནས་<milestone unit="line" n="277.4"/>མ་བཅོས་རང་བྱུང་ཅོག་བཞག་ཉིད། །སྣང་བ་མ་བསྒྱུར་བློ་ཡིས་མ་བཅོས་པ། །ཆོས་ཉིད་མཁའ་ལ་གནས་ན་དགོངས་པ་ཉིད་དུ་བསྟན། །ཆོས་སྐུ་ཡེ་ཤེས་བསམ་པ་ཀུན་སྤང་སྟེ། །འགྱུ་བྱེད་མེ༷ ད༷་ན་བསྒོམ་པའི་<milestone unit="line" n="277.5"/>དགོངས་པ་ཡིན། །དམིགས་པའི་ཕྱོགས་དག་མི་འཛིན་ན། །རྒྱ་མཚོའི་གཏིང་དུ་གཟའ་སྐར་ཤར་བ་བཞིན། །འཛིན་མེད་གསལ་ཆ་མ་འགགས་པས། །དགོངས་པའི་འདུག་ཚུལ་དེ་བཞིན་ནོ། །ཨཱོཾ་ཨཱོཾ་ཨཱོཾ། རིག་པ་ཅོག་<milestone unit="line" n="277.6"/>བཞག་མན་ངག་ཉིད། །འདི་ནི་གསང་བའི་ཐུག་ས་ཡིན། །མིག་ནི་རབ་ཏུ་མནན་བྱ་སྟེ། །དེ་དང་འདུ་འབྲལ་མེད་པར་བརྟག །མིག་ཟུར་གཉིས་ལ་དབྱིངས་འབྱུང་བས། །འོད་ནི་ཕྲ་ལ་འཁྲིལ་བ་འབྱུང་། །དེ་ལས་ངོ་<milestone unit="page" n="278"/><milestone unit="line" n="278.1"/>བོ་ལུ་གུ་རྒྱུད་ལྟར་འབྱུང་། །ཕྲ་དང་འཁྱུག་དང་འགྱུ་བའོ། །མིག་ནི་ནམ་མཁའི་ཁམས་སུ་བལྟ། །སངས་རྒྱས་སྐུ་ཡི་ཐིག་ལེར་འཆར། །དེ་ཉིད་གོམས་པའི་དྲོད་རྙེད་ནས། །རིག་པའི་སྐུ་ནི་ལུ་གུ་རྒྱུད། །སྐུ་དང་བཅས་<milestone unit="line" n="278.2"/>པ་སྣང་བའོ། །སྣང་བ་གཅིག་ཆོད་དགོངས་པ་ནི། །རིག་པ་ཉིད་ནི་བཞག་ས་བཙལ། །གསང་བའི་གསང་བ་ཆེན་པོ་སྟེ། །སྣང་བ་སྟོབས་ཀྱི་ཕ་རོལ་སྒྲོལ། །ཆགས་པས་མ་བཅིངས་རང་སྣང་ངོ་། །དེ་ལ་གསང་སྔགས་<milestone unit="line" n="278.3"/>ཉིད་ཀྱི་སྐུ། །ལུ་གུ་རྒྱུད་དུ་རབ་ཏུ་གསལ། །ལྔ་ལྔ་ཟུང་གིས་ཀུན་ལ་ཁྱབ། །སྣ་ཚོགས་པར་ཡང་འཆར་བར་བཤད། །རིག་པའི་སྣང་བ་ཐབས་མཁས་བྲས། །གསང་སྔགས་ལམ་ནི་སྣ་ཚོགས་པས། །སངས་རྒྱས་སྐུ་ནི་<milestone unit="line" n="278.4"/>སྣ་ཚོགས་པའོ། །ཞབྲུལ་རྟོག་བློ་ནི་བསམ་མི་ཁྱབ། །དམིགས་པའི་ཡུལ་ཉིད་རྣམ་དག་པས། །མཚན་མའི་ཆོས་ནི་བརྗོད་ལས་འདས། །སྣང་བའི་རྐྱེན་ལྔ་འོད་དུ་གསལ། །ཕྲ་རགས་རིམ་པ་གཉིས་མེད་དེ། །རིག་<milestone unit="line" n="278.5"/>པའི་ཡེ་ཤེས་སྐུ་ཡི་ཀློང་དུ་ཐིམ། །འགག་མེད་འོད་ལྔ་ཡུལ་སྣང་ཉིད། །གཟུགས་སྐུའི་བསམ་བཅས་ཉིད་དུ་བསྟན། །ང་ཉིད་རིག་པ་རང་སྣང་བས། །རིག་པའི་ཡེ་ཤེས་ཁྱབ་གདལ་བས། །སྣང་བ་ཆེན་པོ་གསལ་བ་<milestone unit="line" n="278.6"/>རབ་ཏུ་ཆེ། །གསལ་བའི་རིག་པ་ང་ཡི་སྐུ་ལྟར་སྣང་། །བློ་ཡི་བྱེ་བྲག་བརྗོད་འདས་ཤིང་། །ཆོས་ཀྱི་སྐུ་ལ་བསམ་པ་མེད། །ཡེ་ཤེས་སྐུ་གཅིག་ཀུན་ཏུ་གསལ་བར་སྟོན། །གསང་བའི་ཡེ་ཤེས་རང་ཡིན་པས། །ཆགས་<milestone unit="page" n="279"/><milestone unit="line" n="279.1"/>༄༅། །མེད་གསུང་གི་དཀྱིལ་འཁོར་ཆེ། །ཅོག་བཞག་ཉིད་དུ་ཐམས་ཅད་ཆུབ། །གསལ་བའི་ཡེ་ཤེས་ང་ཡི་ཀློང་། །རིག་པའི་གསལ་ཆ་ཕྱོགས་བཅུར་འཕྲོ། །གཅིག་བརྗོད་དུ་མ་མེད་པར་རིག །ཆོས་ཉིད་ཡེ་<milestone unit="line" n="279.2"/>ནས་སྟོང་པར་གནས། །ཅོག་བཞག་ཨོ་ཡི་དགོངས་པ་ཉིད། །ལྟ་བ་དེ་ལྟར་གནས་པའོ། །ཨུ་ཨུ། །སྣང་བ་ཅེར་བཞག་ཐབས་ཆེན་ནི། །སྣང་བ་ཆེན་པོ་ཀུན་གྱི་གཞི་མ་ཡིན། །འབྱུང་བ་ལྔ་ཡི་སངས་རྒྱས་ཕ་ལྟར་<milestone unit="line" n="279.3"/>སྣང་། །ཆེན་པོ་ལྔ་ཉིད་མ་ཡིན་སྣང་བར་གསལ། །མ་ཡེངས་ངང་དུ་འཛིན་མེད་ཆེན་པོར་ཞོག །གསང་སྔགས་ཆེན་པོའི་ཡེ་ཤེས་ཆེན་པོ་ལྔ། །ཆེན་པོ་ལྔ་ཡིས་མ་བསྐྱོད་དབྱིངས་སུ་ཞོག །རྡོ་རྗེ་སེམས་དཔའི་རིག་པ་<milestone unit="line" n="279.4"/>ཅོག་བཞག་ནི། །ཆོས་ཀྱི་སྐུ་ནི་སྣང་བ་ཐམས་ཅད་བསྟན། །ཡེ་ཤེས་དག་པའི་སྣང་བ་ཅིར་སྣང་བས། །གསང་བའི་བཞག་ཐབས་ཅེར་བཞག་ཐབས་ཀྱི་ངང་། །སྐུ་ཡི་སྣང་བ་འབྱུང་ལྔ་མ་སྤངས་པས། །སྤང་བ་མ་ཡིན་<milestone unit="line" n="279.5"/>ངང་གི་དོན་ལ་ཞོག །ཆོས་ཉིད་ཀློང་ཡངས་ཅེར་སྣང་ཆེན་པོར་བརྟགས། །རྫོགས་པ་ཆེན་པོར་བསྒོམ་རྒྱུ་མ་དམིགས་ཏེ། །ལྟ་བའི་འདུ་ས་ཆེན་མོ་དབྱིངས་ཀྱི་སྒྲོན་མ་ཡིན། །བསྒོམ་པའི་བསྐྱལ་ས་ལུ་གུ་རྒྱུད་དུ་<milestone unit="line" n="279.6"/>བསྟན། །སྤྱོད་པའི་སྤྱོད་ས་ཆེན་པོ་དེ་དང་མ་བྲལ་ན། །རྣམ་གསུམ་ངོ་བོ་ཉིད་དེ་ཡིན་པར་གསུངས། །སངས་རྒྱས་དགོངས་པ་བྱར་མེད་ཆེན་པོའི་ཀློང་། །དེ་ལས་མ་འདས་ཆོས་ཉིད་བསྒྲུབ་ཏུ་མེད། །དེ་དང་མ་བྲལ་<milestone unit="page" n="280"/><milestone unit="line" n="280.1"/>གསང་སྔགས་ལྷ་བའོ། །ཞེས་ཡི་གེ་མེད་པའི་རྒྱུད་གསང་བ་ཆེན་པོ་ལས། དགོངས་པ་བཅའ་གཞེའི་ལེའུ་སྟེ་གཉིས་པའོ།། ༷༷བརྐྱམཏུ། །།དེ་ནས་རིག་པ་མི་འགྱུར་བའི་ཀློང་། ཆོས་ཉིད་ཀྱིས་བརྒྱན་<milestone unit="line" n="280.2"/>པའི་ཕོ་བྲང་ནས། རིག་པ་འགྱུར་བ་མེད་པའི་ཡེ་ཤེས་ཀྱི། འོད་ཀྱི་སྐུ་ཆེན་པོས་འདི་སྐད་ཅེས་སྨྲས་སོ། །ཨེ་མ་ཧོ། །རང་བཞིན་གྱི་སྣང་བ་རྣམ་པར་དག་པ་ཆེན་པོའི་ཡུལ་འདི་ནི། གསལ་ལ་འཚེར་བ་སྐུའི་ཕོ་བྲང་མི་<milestone unit="line" n="280.3"/>འགྱུར་བར་གནས་པའོ། །འཁྲུལ་བ་གདུལ་བྱའི་སྣང་བ་འདི་ནི། རིག་པ་མཐའ་ཡས་པས། འཛད་པ་མེད་པའི་ཐུགས་རྗེ་སྣ་ཚོགས་པར་འབྱུང་བའོ། །ཆོས་ཉིད་ཡངས་པའི་སྣང་བ་ནི་གསལ་ལ་དངས་པ། ཡེ་ཤེས<milestone unit="line" n="280.4"/>མེད་པའི་གཅིག་ལས་དུ་མར་འཆར་བའོ། །གསང་བའི་ཡུལ་སྣང་བའི་སྣང་བ་ཆེན་པོ་སྟེ། སྐུ་ཡི་སྣང་བ་ཆེན་པོ་སྣ་ཚོགས་པ་ཉིད་དེ། གསུང་འགག་པ་མེད་པར་དོན་བྱེད་ནུས་པའོ། །སངས་རྒྱས་ཀྱི་སྐུའི་འོད་བསམ་<milestone unit="line" n="280.5"/>གྱིས་མི་ཁྱབ་པ་སྟེ། ཐིག་ལེའི་འདུ་འཕྲོ་ཟེར་ལྟར་རབ་ཏུ་འབར་རོ། །གསང་སྔགས་ཆེན་པོའི་མཛད་པ་མ་ལུས་པ་ལུས་པ་མེད་ཅིང་། སོ་སོར་འཕྲོ་བ་སྟེ། ཡེ་ནས་བཞག་ཐབས་བཞི་དང་འདུ་འབྲལ་མེད་པའོ། །ཨེ་མ་<milestone unit="line" n="280.6"/>ཧོ། །གསང་སྔགས་ཉིད་ལ་གསང་སྔགས་ཉིད་གནས་པས། །ཡེ་ཤེས་ཉིད་ལས་ཡེ་ཤེས་ཆེན་པོར་འགྱུར། །ཆོས་ཉིད་མ་ལས་དཀྱིལ་དང་འཁོར་དུ་སྣང་། །སྐྱེ་བ་མེད་པའི་མངོན་སུམ་སངས་རྒྱས་ཀྱིས། །ཡུལ་མེད་<milestone unit="page" n="281"/><milestone unit="line" n="281.1"/>༄༅། །རྣམ་པར་དག་པའི་སྣང་བ་མཐོང་། །སྐུ་དང་ཡེ་ཤེས་རང་ཆས་ངང་གིས་མེད། །སྟོང་པ་ཉིད་ལས་ཡེ་ཤེས་ཐུགས་འོད་འབར། །མུན་པ་མ་ཡིན་སྣང་བ་ཆེན་པོའོ། །དེ་ནས་མི་སྣང་བའི་སྣང་བ་ཆེན་པོས།<milestone unit="line" n="281.2"/>རིག་པའི་སྐུ་ལུ་གུ་རྒྱུད་དུ་སྣང་བ་ཉིད་ལ་འདི་སྐད་ཅེས་གསོལ་ཏོ། །ཀྱེ་གསང་བའི་རིག་པ་འོད་དང་བཅས་པ། བདག་ཅག་རྣམས་ལ་གསལ་བའི་སྣང་བ་བསྟན་དུ་གསོལ། ཞེས་ཞུས་སོ། །དེ་ནས་རིག་པ་མཁའ་ཁྱབ་<milestone unit="line" n="281.3"/>ཀྱི་ཡུལ་ཆེན་པོ་ནས། འདི་སྐད་ཅེས་གསུངས་སོ། །ཀྱེ་མ། སྣང་བའི་འཁོར་རྣམས་རབ་ཏུ་ཉོན་ཅིག ང་ཡང་དག་པའི་རིག་པ་ཉིད་ལ་འཁྲུལ་པ་མེད་དེ། དེ་གང་ཞེ་ན། རིག་པ་ལུ་གུ་རྒྱུད་ཀྱི་སྐུ་ཉིད། སྔར་འཁྲུལ་མ་<milestone unit="line" n="281.4"/>མྱོང་། ད་ལྷ་འཁྲུལ་བ་མེད། ཕྱིས་འཁྲུལ་བ་མི་སྲིད་དོ། །དེའི་ཕྱིར་ན་མ་མཁྲུལ་བའི་སངས་རྒྱས་སོ། །དབྱིངས་རྣམ་པར་དག་པའི་སྒྲོན་མ་ཉིད་ཀྱང་སྔར་མ་བྱས། ད་ལྟ་མི་བྱེད། ཕྱིས་བྱེད་པར་མི་འགྱུར་རོ། །དེའི་<milestone unit="line" n="281.5"/>ཕྱིར་ན་མ་བྱས་པའི་ཆོས་ཞེས་བྱའོ། །མ་བཅོས་པའི་མཆོག་ཆེན་པོ། །མ་བསླད་པའི་གཞི་ཆེན་པོ། མ་བསྒྱུར་བའི་སྣང་བ་ཆེན་པོ། །ཆེན་པོ་གསུམ་གྱི་བདག་ཉིད་དང་ལྡན་པ་ནི། མ་འཁྲུལ་བའི་སངས་རྒྱས་མ་བྱས་<milestone unit="line" n="281.6"/>པའི་ཆོས་བསྟན་པ་ཞེས་བྱའོ། །རིག་པ་རྡོ་རྗེ་ལུ་གུ་རྒྱུད་ཀྱི་སྐུ་དེ་ཉིད་ནི། སྔར་འཁོར་བ་ན་གནས་མ་མྱོང་། ད་ལྟ་་འཁོར་བ་ན་གནས་མི་སྲིད། ཕྱིས་འཁོར་བ་ན་གནས་པ་མ་ཡིན་ནོ། །དབྱིངས་རྣམ་པར་དག་པའི་<milestone unit="page" n="282"/><milestone unit="line" n="282.1"/>སྒྲོན་མ་དེ་ཉིད་ནི། སྔར་སེམས་ཅན་ཉིད་དང་བྲལ་མ་མྱོང་། ད་ལྟ་སེམས་དང་བྲལ་མི་སྲིད། ཕྱིས་འབྲལ་བར་མི་འགྱུར་རོ། །དེའི་ཕྱིར་ན་སྣང་བ་མེད་པ་ལས། སྣང་བ་ཤར་བའོ། །རིག་པ་རྡོ་རྗེ་ལུ་གུ་རྒྱུད་ཀྱི་སྐུ་དེ་<milestone unit="line" n="282.2"/>ཉིད། སྔར་སངས་རྒྱས་མ་མྱོང་། ད་ལྟ་སངས་རྒྱས་མི་སྲིད། ཕྱིས་འཚང་རྒྱ་བར་མི་འགྱུར་རོ། །དབྱིངས་རྣམ་པར་དག་པའི་སྒྲོན་མ་དེ་ཉིད། སྔར་སེམས་ཅན་ལ་གནས་མ་མྱོང་། ད་ལྟ་གནས་མི་སྲིད། ཕྱིས་གནས་པར་<milestone unit="line" n="282.3"/>མི་འགྱུར་རོ། །དེའི་ཕྱིར་ན་ལུང་བསྟན་དུ་མེད་པ་ལ། མན་ངག་མཚོན་དུ་ཡོད་པ་ཞེས་བྱའོ། །ཨེ་མ་ཧོ། །སངས་རྒྱས་དང་སེམས་ཅན་གཉིས་ནི། སྔར་རྒྱབ་གྱེས་མ་མྱོང་། ད་ལྟ་གྱེས་མི་སྲིད། ཕྱིས་གྱེས་པར་མི་<milestone unit="line" n="282.4"/>འགྱུར་རོ། །དེའི་ཕྱིར་ན་ལུང་ལ་འཁྲུལ་པ་མེད་པ་ལ། མན་ངག་ལ་འཁྲུལ་པ་བྱུང་ངོ་ཞེས་བྱའོ། །སེམས་ཅན་ཐམས་ཅད་འཁོར་བ་ན་གནས་ཀྱང་།འཁོར་བ་ཉིད་སྔར་མཐོང་མ་མྱོང་། ད་ལྟ་མི་མཐོང་ངོ། །ཕྱིས་མཐོང་<milestone unit="line" n="282.5"/>བར་མི་འགྱུར་རོ། །དེའི་ཕྱིར་ན་ཆོས་ཉིད་ལ་རྟོག་པ་ཡོད་ཀྱང་། གང་ཟག་ལ་རྟོག་པ་མེད་པ་ཞེས་བྱའོ། །ཡང་དག་པར་རྫོགས་པའི་སངས་རྒྱས་རྡོ་རྗེའི་སྐུ་ཉིད། སྔར་མ་རྟོགས། ད་མི་རྟོག ཕྱིས་རྟག་པར་མི་འགྱུར་<milestone unit="line" n="282.6"/>རོ། །དེའི་ཕྱིར་ན་སངས་རྒྱས་ལ་རྟོག་པ་མེད་ཀྱང་། སྣང་ཚུལ་ལ་རྟོག་པ་ཞེས་བྱའོ། །སངས་རྒྱས་དང་སེམས་ཅནལདུསཆེནཔོམེདཔརབསྟན་པའོ། །རིག་པའི་གནས་ལུགས་དེ་ཉིད་ལ། འཁྲུལ་པ་མེད་ཀྱང་།<milestone unit="page" n="283"/><milestone unit="line" n="283.1"/>༄༅། །སྣང་ཐབས་ལ་ཞགྲུལ་པ་ལྟར་སྣང་བའོ། །དེའི་ཕྱིར་ན་སངས་རྒྱས་དང་སེམས་ཅན་གཉིས་གཅིག་ལས་མ་གཡོས་པ་ཞེས་བྱའོ། །ཨེ་མ་ཧོ། །དགོངས་གཅིག་མཁའ་ཀློང་གཉིས་སུ་མེད། །གསང་སྔགས་<milestone unit="line" n="283.2"/>རྡོ་རྗེ་སེམས་དཔའ་རིག་པའི་སྐུ། །རྟག་པ་མ་ཡིན་ཆད་པ་ཡོངས་ཀྱིས་མེད། །སྟོང་པ་མ་ཡིན་གསལ་བ་ངང་གིས་མེད། །རྒྱུ་མཐུན་མ་ཡིན་སྣང་བ་རང་སར་དག །བྱུང་ཚུལ་མ་ཡིན་བྱུང་ཚུལ་ཡོངས་སུ་རྫོགས། །བསྐྱེད་<milestone unit="line" n="283.3"/>ཚུལ་མ་ཡིན་སྣང་ཚུལ་གཉིས་སུ་སྣང་། །ཆོས་ཉིད་མིང་དང་ཡང་དག་ཉིད་དུ་བྲལ། །དག་པའི་ནམ་མཁའ་ངོས་བཟུང་ཀུན་ལས་འདས། །ཨ་ཡི་སྣང་བ་སྐྱེ་མེད་ངོས་གཟུང་མེད། །གཉིས་མེད་དག་པའི་ཡེ་ཤེས་མཁའ་<milestone unit="line" n="283.4"/>ལ་གསལ། །བྱ་བྱེད་མ་འགགས་དམིགས་པ་ཡོངས་ཀྱིས་མེད། །རང་བཞིན་མེད་པས་མེ་ལོང་གཟུགས་བརྙན་འདྲ། །མ་འགགས་འགག་མེད་ཀུན་གྱི་སྙིང་པོར་གནས། །གསང་བའི་གནས་ལུགས་དེ་བཞིན་ནོ། །ཀྱེ་<milestone unit="line" n="283.5"/>ཀྱེ། སྐུ་ཡི་སྣང་བ་མ་འགགས་པས། །གསུང་གི་རོལ་པ་ཅིར་ཡང་སྟོན། །ཐུགས་ཀྱི་མཛད་པ་ཅི་ཡང་མཛད། །རིག་པའི་བྱ་བྱེད་མ་འགགས་པས། །སེམས་ཀྱི་རྟོག་པ་སྣ་ཚོགས་པའོ། །ཞེས་ཡི་གེ་མེད་པའི་རྒྱུད་ཆེན་པོ་<milestone unit="line" n="283.6"/>ལས། མ་འཁྲུལ་པའི་རིག་པ་ཉིད་ལ། མ་བྱས་པའི་ཆོས་བསྟན་པའི་ལེའུ་སྟེ་གསུམ་པའོ།། །།ཏ།མཊཀ༷༷ །།དེ་ནས་ཡང་རྒྱུད་བྱས་པ་མེད་པའི་རིག་པས། ལུང་བྱེད་པ་མེད་པའི་ཀུན་ཏུ་བཟང་མོ་ལ་བཀའ་<milestone unit="page" n="284"/><milestone unit="line" n="284.1"/>སྩལ་པ། དེའི་ཚེ་ཐབས་འགག་པ་མེད་པའི་སྣང་བའི་རྣ་བས་ཉན་པ། ཀྱེ་ཀྱེ། སྣང་རྒྱུད་དམིགས་པ་དང་བྲལ་བའི་ཡེ་ཤེས་ཆེན་པོ་དང་ལྡན་པ། རྡོ་རྗེ་ལུ་གུ་རྒྱུད་ཀྱི་སྐུ་ནི་གྲངས་མེད་པའི་སྣང་བ་ཆེན་པོ་སྟེ། སྐུ་<milestone unit="line" n="284.2"/>དང་། ཐིག་ལེ་དང་། ཐིག་ལེའི་ཕྱེད་སྐུ་དང་། ཡེ་ཤེས་དང་། ཡེ་ཤེས་ཀྱི་གཟུགས་སྐུ་དང་། འོད་དང་འོད་ཀྱི་འཕྲོ་འདུ་དང་། དབུགས་མེད་པའི་འགྱུ་བ་དང་། སེམས་མེད་པའི་སྣ་ཚོགས་དང་། སྲོག་མེད་པའི་སྐུ་དང་<milestone unit="line" n="284.3"/>བཅས་པའོ། །དབྱིངས་ཀྱི་སྒྲོན་མ་དག་པ་འདི་ལྟ་སྟེ། ཁྱབ་པ་མེད་པའི་རང་གདངས་དང་བཅས་པ། ཡུལ་མེད་པའི་གསལ་ཆ་དང་བཅས་པ། མ་བྱས་པའི་ར་བ་དང་བཅས་པ། མ་བྲིས་པའི་མུ་ཁྱུད་དང་བཅས་པ མ་<milestone unit="line" n="284.4"/>བཅད་པའི་ཡུལ་དང་བཅས་པ། མ་བཀོད་པའི་སྣང་བ་དང་བཅས་པའོ། །དེ་ཡང་དབྱིངས་དང་རིག་པ་འདུ་འབྲལ་མེད་པར་གནས་ཏེ། མ་དམིགས་པའི་ཡུལ་སྣང་བ་ཆེན་པོ་སྟེ། དྲི་མའི་ཕྱོགས་མེད་པ་ལས། དེའི་ངོ་<milestone unit="line" n="284.5"/>བོ་རྒྱུ་སངས་པ། རྐྱེན་དག་པ། ཡུལ་མ་འགགས་པ། རང་གྲོལ་བ། རང་གི་ངོ་བོ་དང་བཅས་པ། ཡུལ་དྲུག་ལས་འདས་པ། ཆེན་པོ་ལྔ་དབྱིངས་སུ་དག་པ། མི་འཇིག་པ། རྐྱེན་མེད་པ་ལས། རྐྱེན་གྱིས་གྲོལ་བ།<milestone unit="line" n="284.6"/>བལྟར་མེད་པ་ལ་ངོ་མཚར་ཆེ་བ། ཕྱོགས་མེད་པ་ལ་ལྟ་བྱེད་མ་འགགས་པའོ། །ཀྱེ་མ། སྣང་བ་ལ་སྐུ་བསམ་གྱིས་མི་ཁྱབ་པ་འབྱུང་ངོ་། །དུ་མའི་ཐ་སྙད་སྤངས་པ་མེད་པའི་ཀློང་དུ་ཆུབ་པའོ། །སངས་རྒྱས་ཀྱི་སྐུ་རབ་ཏུ་<milestone unit="page" n="285"/><milestone unit="line" n="285.1"/>༄༅ མང་བར་འཕྲོ་ ང་ཚུགས་པ་མེད་པའོ། །ངོ་བོ་ལས་མ་གཡོས་བཞན་དུ་སྣ་ཚོགས་སྟོན་པའོ། །འཁོར་བ་ལས་མ་འདས་པར་མྱ་ངན་ལས་འདས་པའོ། །ཆོས་ཀྱི་སྐུའི་སྣང་བ་ལས་མ་གཡོས་པའོ། །ཀུན་<milestone unit="line" n="285.2"/>ཏུ་སྣང་ཞིང་ཟིལ་གྱིས་མི་གནོན་པ་ཉིད་དོ། །རིག་པའི་སྐུ་ནི་གསལ་ཆ་སྙོམས་པ་ཆེན་པོ་ཡིན་ཏེ། རྡོ་རྗེ་སྐུའི་སྣང་བ་རྒྱ་ཆེ་བ་མཐོང་བར་འགྱུར་ཏེ། ང་ནི་བྱེད་པ་ཉིད་ལས་རབ་ཏུ་འདས་པའོ། །ཞེས་ཡི་གེ་མེད་པའི་<milestone unit="line" n="285.3"/>རྒྱུད་གསང་བ་ཆེན་པོ་ལས། དོན་དམ་པ་སྣང་བའི་ལེའུ་སྟེབཞི་པའོ།། །།ཁ་་་་་་ །།དེ་ནས་ཡང་ཡུལ་མེད་པའི་ཀློང་དག་པ་ལས། སྣང་བའི་ཕུང་པོ་བསམ་གྱིས་མི་ཁྱབ་པ་དང་བཅས་ཏེ། ཐབས་ཀྱི་<milestone unit="line" n="285.4"/>རིག་པ། སྟོབས་ཀྱི་ཤེས་རབ་ལ་བཀའ་སྩལ་པ། མི་མཉམ་པའི་མཁའ་ཀློང་དག་པས་རབ་ཏུ་ཉན་ནོ། །ཀྱེ་ཀྱེ། སྣང་བ་འདིའི་མཚོན་ཚུལ་ལ། ཡི་གེ་མེད་ཅིང་ཚིག་ཐམས་ཅད་ལས་འདས་པའོ། །བརྗོད་པ་ཐམས་ཅད་<milestone unit="line" n="285.5"/>ངང་གིས་མེད་པ་སྟེ། སྣ་ཚོགས་པའི་མཚོན་པ་ངང་གིས་མེད་པ། ཡུལ་མེད་པ། སེམས་མེད་པ། ཡི་གེ་མེད་པ། ཡི་གེ་མེད་པའི་ཕྱིར། རྒྱུད་མེད་པ། ལུང་མེད་པ། མན་ངག་ཐམས་ཅད་མེད་པ། ཚིག་ཐམས་ཅད་དང་<milestone unit="line" n="285.6"/>བྲལ་བའོ། །བརྗོད་པ་ཐམས་ཅད་ཀྱིས་སྟོང་པའོ། །ཨེ་མ་ཧོ། །ཆོས་སྐུ་སྣང་བའི་ཀ་མེད་པས། །ང་ལ་ཡི་གེ་ཡོད་མ་ཡིན། །ང་ལ་སྐྱེ་བ་ཉིད་མེད་པས། །ཡི་གེ་ཨ་ནི་ཡེ་ནས་མེད། །ང་ལ་འགག་པའི་གནས་མེད་<milestone unit="page" n="286"/><milestone unit="line" n="286.1"/>པས། །ཡི་གེ་ཨོ་ནི་ངང་གིས་མེད། །ང་ལ་འདུ་འབྲལ་གཉིས་མེད་པས། །ཡི་གེ་ཧཱུཾ༷་ནི་ཤིན་ཏུ་ཟད། །སྐུ་ཡི་སྣང་བ་སྣ་ཚོགས་པས། །ཡི་གེའི་མིང་ནི་ངང་གིས་སྟོང་། །གསང་སྔགས་མཚན་ཉིད་རང་གསལ་བས། །ཡི་<milestone unit="line" n="286.2"/>གེའི་དངོས་པོ་ག་ལ་ཡོད། །སངས་རྒྱས་ཉག་གཅིག་རང་སྣང་བས། །མཚན་མའི་ཡི་གེ་གང་ཡང་མེད། །རིག་པ་ཉིད་ལ་རྒྱུ་མེད་པས། །བསྐྱེད་པའི་ཡི་གེ་ག་ལ་ཡོད། །ཡེ་ཤེས་སྐུ་ལྔ་རང་རྫོགས་པས། །རྫོགས་པའི་ཨ་<milestone unit="line" n="286.3"/>ཡང་ཡོད་མ་ཡིན། །ཐིག་ལེ་ཉག་གཅིག་ཀུན་ཆུབ་པས། །སྤྲོས་པའི་ཡི་གེའི་མིང་ཡང་མེད། །སྣང་བ་མ་འདྲེས་ཡོངས་རྫོགས་པས། །བསྡུ་བའི་ཡི་གེ་མེད་པར་གསུང་། །རིག་པའི་སྐུ་ལ་དངོས་མེད་པས། །ཡི་གེ་འབྲུ་<milestone unit="line" n="286.4"/>གསུམ་ཡོད་མ་ཡིན། །འོད་ལྔས་བརྒྱན་པའི་རིག་པ་ལ། །ཁ་དོག་ཉིད་དུ་མེད་པས་ན། །ཡི་གེའི་ཁ་དོག་ཡོད་པ་མིན། །ཟླུམ་འཁྱིལ་ལུ་གུ་རྒྱུད་ཉིད་ལ། །དབྱིབས་སུ་སྣང་བ་མེད་པའི་ཕྱིར། །ཡི་གེའི་དབྱིབས་སུ་<milestone unit="line" n="286.5"/>འདོད་པ་མིན། །རིག་པ་དངོས་དང་དངོས་མེད་པས། །ཡི་གེ་བདག་འདོད་ཡོད་པ་མིན། །རིག་པའི་སྐུ་ལ་གཉིས་མེད་ཕྱིར། །ཡི་གེའི་གཟུང་འཛིན་ག་ལ་ཡོད། །རིག་པ་གཅིག་དང་གཉིས་མེད་པས། །ཡི་གེའི་ས་ལམ་<milestone unit="line" n="286.6"/>ང་མི་འདོད། །རིག་པའི་སྣང་བ་རང་རྫོགས་པས། །ཡི་གེའི་ཚོགས་གཉིས་ངས་མི་འདོད། །རང་རིག་དཔེ་མཚོན་དངོས་མེད་པས། །ཡི་གེའི་དཔེ་ཡིས་ང་མི་མཐོང་། །རིག་པའི་སྐུ་ལ་དྲི་མེད་པས། །ཡི་གེའི་དྲི་མས་ང་<milestone unit="page" n="287"/><milestone unit="line" n="287.1"/>༄༅། །མི་བསྒྲིབ། །རང་རིག་དགེ་དང་སྡིག་མེད་པས། །ཡི་གེའི་དགེ་སྡིག་གཉིས་ལས་འདས་པའོ། །ཨེ་མ་ཧོ། །ཡི་གེ་མེད་པའི་ཆོས་ཉིད་དག་པ་ལ། །ཡི་གེའི་སྒྱུ་རྩལ་གཉིས་སུ་བཏགས་པ་ཡོད་མ་ཡིན། །ཡི་<milestone unit="line" n="287.2"/>གེའི་རྒྱུ་ནི་སྣ་ཚོགས་རབ་སྟོན་པས། །ཡི་གེ་ཉིད་ལ་དོན་མེད་ཡི་གེའི་དོན་གང་མེད། །ང་ཡི་རིག་པ་ཆོས་ལ་མ་བརྟེན་པས། །ཡི་གེའི་དོན་གྱིས་ང་ཡི་སྐུ་མི་མཐོང་། །ཐོག་མའི་རང་བྱུང་ཡེ་ཤེས་ཉིད། ཁུ།་རྐྱེན་གཉིས་<milestone unit="line" n="287.3"/>ལ་མ་ལྟོས་པར། །ཡི་གེ་རྒྱུ་རྐྱེན་ང་མི་བསྒྲུབ། །ཡེ་ནས་སྐུ་གསུམ་རང་རྫོགས་པས། །ཡི་གེའི་ཚོགས་ལ་ང་མི་ལྟོས། །རྒྱུད་དང་ལུང་དང་མན་ངག་ཀྱང་། །ཡི་གེའི་ཚོགས་ལ་བརྟེན་པས་ན། ཁུ།ད་དང་ལུང་གིས་ང་ལ་<milestone unit="line" n="287.4"/>བསྒྲིབ། །ཐོག་མའི་མགོན་པོ་དྲི་མེད་ཉིད། །འགྲན་ཟླ་མེད་པར་སངས་རྒྱས་པས། །ཡི་གེའི་དོན་ལ་ང་མི་གནས། །རང་བྱུང་རིག་པའི་རྒྱལ་པོ་ཉིད། །སྒྲོ་འདོགས་ཚིག་ལ་མ་བརྟེན་པས། །ཚིག་དང་ཡི་གེ་ང་<milestone unit="line" n="287.5"/>ཡི་དུག །དང་པོ་བྱུང་ས་ཆེན་པོ་ལ། །ཚིག་གིས་བྱང་ཆུབ་མི་རྙེད་པས། །ཡི་གེའི་མཚན་ཉིད་ང་ལ་མེད། །བར་དུ་གྲོལ་ས་ཆེན་པོ་ལ། །རེ་དང་དོགས་པ་གཉིས་མེད་པས། །ཡི་གེའི་སྤང་ལེན་གང་ཡང་མེད། །རིག་པའི་<milestone unit="line" n="287.6"/>རྣམ་པ་གྲངས་མང་བས། །བཞི་བཅུ་རྩ་གཉིས་ཡི་གེ་ཡང་། །དོན་དམ་ཉིད་ལ་ཡོད་མ་ཡིན། །སྐུ་ལྔ་འོད་ཀྱི་དཀྱིལ་འཁོར་ནང་། །བཏགས་པའི་ཡི་གེ་གཅིག་ཀྱང་མེད། །ང་ཡི་སྣང་བ་དག་པ་ལས། །གསལ་འགྱུར་ཡི་<milestone unit="page" n="288"/><milestone unit="line" n="288.1"/>གེ་ངང་གིས་མེད། །གསང་བའི་རིག་པ་ལྷུན་རྫོགས་ལ། །ཡི་གེའི་མིང་ནི་གཅིག་ཀྱང་མེད། །གསང་སྔགས་ཨ་ཏིའི་སྣང་བ་ལ། །མཚན་མའི་ཡི་གེ་ཡོད་མ་ཡིན། །ཨ་ཏི་རང་རྫོགས་ཆེན་པོ་ལ། །འཁྲུལ་པའི་ཡི་གེ་མེད་<milestone unit="line" n="288.2"/>པའོ། །ཞེས་ཡི་གེ་མེད་པའི་རྒྱུད་གསང་བ་ཆེན་པོ་ལས། རྫོགས་ཆེན་ཚིག་གིས་གོལ་བར་བསྟན་པའི་ལེའུ་སྟེ་ལྔ་པའོ།། ་་་མཿ །།དེ་ནས་ཡང་སྣང་བ་ཆེན་པོ་རང་བཞིན་གསལ་བའི་སྣང་བ་<milestone unit="line" n="288.3"/>ལས། །ཆོས་ཉིད་འདུ་འབྲལ་མེད་པའི་རིག་པར་བཞེངས་ཏེ། སྣང་བའི་རྒྱན་ཀུན་ཏུ་བཟང་མོ་ལ་བཀའ་སྩལ་པ། ཀྱེ། བརྡའ་དང་ཡི་གེ་དང་ཐ་སྙད་ཐམས་ཅད་རབ་ཏུ་སྤངས་ཏེ། རང་གི་སྐུའི་སྣང་བ་ལ་རབ་ཏུ་ལྟོས་<milestone unit="line" n="288.4"/>ཤིག ཕྱིའི་ལོངས་སྤྱོད་ཐམས་ཅད་ལ་མ་ཆགས་པར། གྲོགས་མེད་པའི་ནགས་ཁྲོད་དག་ཏུ། དེ་ཉིད་ལ་གནས་པར་གྱིས་ཤིག སྟོང་པ་ཕྱོགས་མེད་པའི་སྣང་བ་དེ་ཉིད་ལ་ལྟོས་ཤིག ཤིན་ཏུ་གཟུང་བར་དཀའ་བ་དག་<milestone unit="line" n="288.5"/>གི་གཞི་གཟུང་བར་འདོད་ན། རིག་པ་རྡོ་རྗེ་ལུ་གུ་རྒྱུད་ཀྱི་སྐུ་ཟུང་ཞིག སྐྱེ་ཤི་མེད་པའི་དབྱིངས་གཅིག་ཏུ་འདྲིལ་བར་འདོད་ན། དབྱིངས་རྣམ་པར་དག་པའི་སྒྲོན་མ་དེ་ཉིད་ལ་ལྟོས་ཤིག གྲོགས་མེད་པར་གཅིག་པུར་<milestone unit="line" n="288.6"/>འདུག་པར་འདོད་ན། སྣང་བ་ཅེར་བཞག་གི་དགོངས་པ་དང་མ་བྲལ་བར་གྱིས་ཤིག བལྟར་མེད་པའི་སྐུ་ལ་ལྟ་བར་འདོད་ན། གཅིག་པུ་ཐིག་ལེའི་གནས་སུ་རི་བོ་ཅོག་བཞག་གི་མན་ངག་ལ་མཐའ་བསྡུས་ཤིག རྐང་<milestone unit="page" n="289"/><milestone unit="line" n="289.1"/>༄༅། །པ་མེད་པར་མཁའ་ལ་འགྲོ་བར་འདོད་ན། རིག་པ་ཅོག་བཞག་གི་མན་ངག་ལ་རྩལ་སྦྱོང་ཞིག ཕྱི་ནང་མེད་པར་ཟང་ཐལ་བར་འདོད་ན། རྒྱ་མཚོ་ཅོག་བཞག་གི་དགོངས་པ་ལ་རྟག་ཏུ་གནས་པར་གྱིས་<milestone unit="line" n="289.2"/>ཤིག ཟང་ཐལ་གཅིག་རྫོགས་ཀྱི་དགོངས་པ་ཐོབ་པར་འདོད་ན། ཅོག་བཞག་བཞིའི་དོན་ཉིད་ལས་མ་འདའ་ཞིག འཁྲུལ་སྣང་ཞིང་ཁམས་སུ་འཆར་བར་འདོད་ན། སྒྲོན་མའི་དབྱིངས་རིག་གཉིས་དང་མ་བྲལ་བར་<milestone unit="line" n="289.3"/>གྱིས་ཤིག དེ་ནི་སྐྱེ་བ་མེད་པའི་ཐབས་མཆོག་ཏུ་གསུངས་སོ། །ཨེ་མ་ཧོ། དངོས་པོ་མེད་པའི་སྣང་བ་ངོ་མཚར་ཆེ་བ་སྟེ། རགས་པའི་འབྱུང་བ་ལྔས་བསྒྲིབས་ཏེ། ལུང་མེད་པ་ལ་སྣང་མ་ནུས་སོ། །རིག་པ་རང་སྣང་གི་<milestone unit="line" n="289.4"/>སྣང་བ་དེ་ནི། ལྷུན་བརྗིད་དེ། ཕྲ་བའི་ཉོན་མོངས་པས་བསྒྲིབས་ཏེ་རྟག་མ་ཐུབ་པའོ། །ཆོས་ཉིད་མ་བཀོད་པའི་སྣང་བ་གསལ་དངས་ཏེ། སྣ་ཚོགས་དུ་མའི་སྤྱོད་པས་བསྒྲིབས་ནས་མངོན་སུམ་དུ་མེད་པའོ། །དེ་ཡང་<milestone unit="line" n="289.5"/>རིག་པའི་ངོ་བོ་བཟུང་བར་དཀའ་ཡང་། ཡེ་ཤེས་ཀྱི་རྩལ་དལ་བས་འགྲུབ། རིག་པའི་དབྱིངས་མི་འགྱུར་ཡང་། རིག་པའི་རྐྱེན་སྟོབས་ཟད་པས་འགྲུབ། རིག་པའི་རང་བཞིན་ཀུན་ལ་ཁྱབ་ཀྱང་། ཆོས་ཀྱི་སྐུའི་གདམས་<milestone unit="line" n="289.6"/>ངག་ལ་ཐུག་གོ །ཞེས་ཡི་གེ་མེད་པའི་རྒྱུད་གསང་བ་ཆེན་པོ་ལས། རྫོགས་ཆེན་ཞལ་ཆེམས་སུ་བསྟན་བའི་ལེའུ་སྟེ་དྲུག་པའོ།། །།གནས་ལུགས་ཀྱི་རིག་པས་སྣང་ཐབས་ཀྱི་འཁོར་ལ་སྨྲས་པ། གསང་བ་ཡི་<milestone unit="page" n="290"/><milestone unit="line" n="290.1"/>གེ་མེད་པའི་རྒྱུད་ཆེན་པོ། རིན་པོ་ཆེ་རྒྱལ་མཚན་གྱི་རྒྱུད། རྒྱལ་པོའི་གདུང་རྒྱུད། བལྟ་བ་ནམ་མཁའ་དང་མཉམ་པའི་རྒྱུད་ཆེན་པོ་རྫོགས་སོ།། །།ས་མ་ཡ། རྒྱ་རྒྱ་རྒྱ། འགྲེལ་བ་པདྨ་ཁ་འབྱེད་བྱ་བ་<milestone unit="line" n="290.2"/>དང་། །བཤད་པའི་མིག་འབྱེད་བྱ་བ་ཡོད། །ཡི་གེ་མེད་པ་ཉིད་ལ་མ་བུ་ལྔ།། །། ༄༅། །རྒྱ་གར་སྐད་དུ། སརྦ་ཏ་ཐུ་ག་ཏ་ས་མྱ་དྷི་པ་རུ་བྷ་ཁྲའ ཙྭ་ན་ས་མུ་དྭ་ཡ་སུ་ཏྲ། མ་ཧྭ་ཡུ་ན་གུརྒྱུ་ནུ་ཏི་ར་</p></div1>
        </body>
    </text>
</TEI.2>