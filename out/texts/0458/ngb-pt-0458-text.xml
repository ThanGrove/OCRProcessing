<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0458-text.xml">
    <teiHeader lang="tib">
        <fileDesc>
            <titleStmt>
                <title><!--chos thams cad byang chub kyi sems rdzogs pa chen po 'khor ba rtsad nas gcod pa nam mkha' dang mnyam pa ye shes 'od kyi rgyud/-->ཆོས་ཐམས་ཅད་བྱང་ཆུབ་ཀྱི་སེམས་རྫོགས་པ་ཆེན་པོ་འཁོར་བ་རྩད་ནས་གཅོད་པ་ནམ་མཁའ་དང་མཉམ་པ་ཡེ་ཤེས་འོད་ཀྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0458-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=96.1; end=118.2--><milestone unit="page" n="96"/><milestone unit="line" n="96.1"/>༄༅། །རྒྱ་གར་སྐད་དུ། སརྦ་དྷརྨ་མ་ཧྭ་སན་དྷི་སྙོ་དྷི་ཙསྟི་ས༷་སྭ་ར་མྱུ་ལ་ཚེ་ད་མ་ཧྭ་ཨུ་ཀྭ་ཤ་ས་མན་ཏ་ཙྭ་ན་པྲ་བྷ་ཏན་ཏྲ། བོད་སྐད་དུ། ཆོས་ཐམས་ཅད་བྱང་ཆུབ་ཀྱི་སེམས་རྫོགས་པ་ཆེན་པོ་འཁོར་བ་རྩད་ནས་<milestone unit="line" n="96.2"/>གཅོད་པ་ནམ་མཁའ་དང་མཉམ་པ་ཡེ་ཤེས་འོད་ཀྱི་རྒྱུད། ཡེ་ཤེས་འོད་ཀྱི་དམ་པ་དེ་ལ་ཕྱག་འཚལ་ལོ། །འདི་སྐད་བཤད་པའི་དུས་ན། ཆོས་ཉིད་ཀྱི་མཁའ། ཡེ་ཤེས་ཀྱི་ཀློང་། འོག་མིན་རིག་པའི་གཞལ་ཡས་ན<milestone unit="line" n="96.3"/>བཅོམ་ལྡན་འདས་མངོན་རྫོགས་རྒྱལ་པོ་བཞུགས་སོ། །རང་བཞིན་གྱི་འཁོར་དང་། །རང་བཞིན་ལྟ་བའི་འཁོར་དང་། རང་བཞིན་གྱིས་རྟོགས་པའི་འཁོར་དང་། བྱང་ཆུབ་སེམས་དཔའི་འཁོར་རྣམས་དང་ཐབས་ཅིག་<milestone unit="line" n="96.4"/>གོ །དེའི་ཚེ་ལྷའི་དབང་པོ་བརྒྱ་བྱིན་གྱི་ཕྱོགས་བཅུའི་སངས་རྒྱས་ཐམས་ཅད་ལ། ལྷ་དེ་བ་བཟང་སྐྱོང་གི་བུ་སེམས་ལྷག་ཅན་དེས་འདི་སྐད་དུ་བསྐུལ་ཏེ། །དུས་གསུམ་སངས་རྒྱས་ཐམས་ཅད་ཀྱིས། །རྒྱུ་ཡི་ཆོས་<milestone unit="line" n="96.5"/>རྣམས་མཐར་ཕྱུང་ནས། །འབྲས་བུའི་ཆོས་ནི་མི་གསུང་བ། །ཐུགས་རྗེ་ཆེན་པོས་ཡལ་ལམ་ཅི། །་དུལ་བྱ་སྐལ་ལྡན་ཡོད་པ་ན། །ལྷུན་གྲུབ་ཟབ་མོ་གསུང་དུ་གསོལ། །ཞེས་བསྐུལ་བ་དང་། ལྷའི་བུ་དེས་ཕྱོགས་<milestone unit="line" n="96.6"/>བཅུའི་སངས་རྒྱས་ཐམས་ཅད་ལ་ཞུས་པ་ནི་འདི་ལྟར་རོ། ཁྲར་ཕྱོགས་མངོན་དགའི་ཞིང་ཁམས་སུ། །སངས་རྒྱས་མི་བསྐྱོད་པ་ལ་ཞུས། །སྐྱེ་བ་མེད་པའི་སེམས་ཉིད་ལ། །སྐྱེ་བ་འོང་བ་ཇི་ལྟར་ལགས། །བཅོམ་ལྡན་<milestone unit="page" n="97"/><milestone unit="line" n="97.1"/>༄༅། །འདས་ཀྱིས་བཀའ་སྩལ་པ། །རང་བཞིན་འོད་གསལ་སྐྱེ་མེད་ལ། །འཁྲུལ་རྟོག་བློ་ཡིས་ཀུན་ཀློང་སྐྱེ། །སྐྱེས་ཙམ་ཉིད་མ་ངོ་བོས་སྟོང་། །དེ་ཉིད་སྐྱེ་མེད་ཡེ་ཤེས་འོད། །ལྷོ་ཕྱོགས་དཔལ་ལྡན་ཞིང་ཁམས་<milestone unit="line" n="97.2"/>དེར། །སངས་རྒྱས་རིན་ཆེན་འོད་ལ་ཞུས། །གཟུང་འཛིན་བློ་ཡི་དྲ་བ་འདི། །རྩ་ནས་བཅད་ན་ཇི་ལྟར་བཅད། །བཅོམ་ལྡན་འདས་ཀྱིས་བཀའ་སྩལ་པ། །ནམ་མཁའ་མཐའ་དང་མཉམ་པ་ཡིས། །གསང་རྫོགས་འོད་<milestone unit="line" n="97.3"/>ཀྱི་རྒྱུད་རྣམས་ཀྱིས། ཁམས་གསུམ་འཁོར་བར་འཁྲུལ་པ་ཡི། །མ་རིག་པ་དེ་རྩ་ནས་བཅད། །ནུབ་ཕྱོགས་བདེ་བའི་ཞིང་ཁམས་དེར། །སངས་རྒྱས་འོད་དཔག་མེད་ལ་ཞུས། །རང་བཞིན་བདེ་བ་ཆེན་པོ་ལ། །སྡུག་<milestone unit="line" n="97.4"/>བསྔལ་འོང་བ་ཇི་ལྟར་ལགས། །བཅོམ་ལྡན་འདས་ཀྱིས་བཀའ་སྩལ་པ། །འགྲོ་དྲུག་འཁོར་བའི་སྡུག་བསྔལ་འདི། །ཕན་པའི་དབང་བཅུ་ནུས་པའི་ལྔ། །ཟབ་མོའི་དབང་གསུམ་རྫོགས་པ་ཡིས། །སྡུག་བསྔལ་ཆོས་<milestone unit="line" n="97.5"/>ཉིད་དབྱིངས་སུ་ཞི། །བྱང་ཕྱོགས་རྣམ་དག་ཞིང་ཁམས་དེར། །སངས་རྒྱས་དོན་རྣམས་གྲུབ་ལ་ཞུས། །ཆོས་ཉིད་འགྱུར་བ་མེད་པ་ལ། །རྣམ་རྟོག་རླུད་གི་རླབས་པ་ཅི། །བཅོམ་ལྡན་འདས་ཀྱིས་བཀའ་སྩལ་<milestone unit="line" n="97.6"/>པ བེམས་པོའི་རླུད་དང་རིག་པའི་རླུད་། །རླུད་གི་གནད་གསུམ་ཤེས་པ་ཡིས། །དབུ་མར་རླུད་ནི་ཚུད་པ་དང་། །ལས་རླུད་ཡེ་ཤེས་རླུད་དུ་གྲོལ། །བྱང་ཤར་བསམ་གཏན་བརྒྱན་པ་དེར། །སངས་རྒྱས་ཏིང་འཛིན་<milestone unit="page" n="98"/><milestone unit="line" n="98.1"/>རྒྱལ་ལ་ཞུས། །རྟོག་མེད་དོན་གྱི་ཡེ་ཤེས་ལ། །རྣམ་རྟོག་འོང་བ་ཇི་ལྟར་ལགས། །བཅོམ་ལྡན་འདས་ཀྱིས་བཀའ་སྩལ་པ། །སེང་གེ་གླང་ཆེན་འཐབ་པ་དེ། །ཝ་སྦེ་དག་གི་ཕྲ་མ་བཅུག །སྒམ་གཉིས་ཨེ་ལ་་འདུས།་ཙམ་<milestone unit="line" n="98.2"/>ན། །ཕྲ་མ་མཁན་དེ་སྐྱར་ལ་འབྱིན། ཁྲར་ཕྱོགས་བྱང་ཆུབ་ཡིད་འོང་དེར། །སངས་རྒྱས་སྒྲོན་མ་འབྱུང་ལ་ཞུས། །སེམས་ཉིད་རང་བཞིན་འོད་གསལ་ལ། །མ་རིག་མུན་པ་ཇི་ལྟར་ལགས། །བཅོམ་ལྡན་འདས་ཀྱིས་<milestone unit="line" n="98.3"/>བཀའ་སྩལ་པ། །རང་བཞིན་འོད་གསལ་ཆེན་པོ་ལ། །ལོག་རྟོག་མུན་པ་བསྒྲིབས་མེད་ཀྱང་། །སྤྲད་པ་གསུམ་གྱི་གདམ་ངག་གིས། །སྐུ་གསུམ་ཐིག་ལེ་གཅིག་ཏུ་རྫོགས། །ལྷོ་ནུབ་རྡུལ་དང་བྲལ་བ་དེར། །སངས་རྒྱས་<milestone unit="line" n="98.4"/>སྣང་བ་བཀོད་ལ་ཞུས། །སྨྲ་བསམ་བརྗོད་དུ་མེད་པ་ལ། །སྣ་ཚོགས་འོང་བ་ཇི་ལྟར་ལགས། །བཅོམ་ལྡན་འདས་ཀྱིས་བཀའ་སྩལ་པ། །སྣ་ཚོགས་སྣང་བའི་ཆོས་རྣམས་ཀུན། །དཔེར་ན་རྨི་ལམ་ལྟ་བུ་སྟེ། །རྨི་ལམ་<milestone unit="line" n="98.5"/>བདེ་སྡུག་སྣ་ཚོགས་ཀྱང་། །རྨི་ལམ་སད་དུས་རང་བཞིན་མེད། །ནུབ་བྱང་དབང་བསྒྱུར་ཞིང་ཁམས་དེར། །སངས་རྒྱས་གདུགས་མཛེས་དག་ལ་ཞུསླ། །ཨ་ཏི་ཐ་སྙད་བྲལ་བ་ལ། །རྟོག་གེ་སྨྲ་བ་ཇི་ལྟར་<milestone unit="line" n="98.6"/>ལགས། །བཅོམ་ལྡན་འདས་ཀྱིས་བཀའ་སྩལ་པ། །རྫིངས་ལས་སྐྲུལགྱིབྱབཞིནདུ། །ཇིལྟར་བསྐོར་ཡང་དེ་རུ་འབབ། །ཇི་ཙམ་པ་ཡི་ཚིག་བརྗོད་ཀྱང་། །ཨ་ཏིའི་ངང་དུ་ཐམས་ཅད་འབབ། །འོག་ཕྱོགས་པདྨ་<milestone unit="page" n="99"/><milestone unit="line" n="99.1"/>༄༅། །བརྡལ་བ་སྲ །སངས་རྒྱས་རྒྱལ་བའི་དབང་པོར་ཞུས། །སྙིང་པོ་བློ་ལས་གྲོལ་པ་ལ། །བློ་བཏགས་འོང་བ་ཇི་ལྟར་ལགས། །རྣམ་རྟོག་བློ་ལས་ཞབྲུལ་བ་འབྱུང་། །བྱུང་ཙམ་ཉིད་ན་འགྲོ་འོང་མེད། །དེ་<milestone unit="line" n="99.2"/>དོན་རྟོགས་པའི་རྣལ་འབྱོར་བ། །བློ་ཉིད་ཆོས་ཉིད་གྲོལ་བའོ། །སྟེང་ཕྱོགས་མདངས་དགའི་ཞིང་ཁམས་དེར། །སངས་རྒྱས་དགའ་བའི་དཔལ་ལ་ཞུསླ། །གཉིས་མེད་གཉིས་སུ་མེད་པ་ལ། །གཉིས་འཛིན་འོང་བ་ཇི་<milestone unit="line" n="99.3"/>ལྟར་ལགས། །བཅོམ་ལྡན་འདས་ཀྱིས་བཀའ་རྩལ་པ། །རྒྱུ་རྐྱེན་རྐྱེན་བཞིས་ཞབྲུལ་བ་ཡི། །འཁོར་འདས་སྣ་ཚོགས་སྣང་བ་འདི། །གང་ཤར་དེ་བཞིན་ཉིད་ཤེས་ན། །བདེན་པ་དབྱེར་མེད་བློ་ལས་འདས། །དབུས་<milestone unit="line" n="99.4"/>ཕྱོགས་མཐའ་དབུས་མེད་པ་མྲ །སངས་རྒྱས་མངོན་རྫོགས་རྒྱལ་པོ་ལ། །སེམས་ལྷག་ཅན་གྱིས་འདི་ལྟར་ཞུས། །ངོ་བོ་རང་བཞིན་ཐུགས་རྗེ་ལས། །རྩ་བའི་རྒྱུད་དུ་གསང་བ་དང་། །ལ་ཟླེའི་རྒྱུད་དུ་རྫོགས་པ་<milestone unit="line" n="99.5"/>ལ། །མན་ངག་རྒྱུད་དུ་འོད་འདི་བྱུང་། །འདི་ལ་ཟབ་མོའི་ཆོས་སུ་མཆི། །སྟོན་པས་བདག་ལ་བཤད་དུ་གསོལ། །ཞེས་ཞུས་པ་དང་། བཅོམ་ལྡན་འདས་ཀྱིས་བཀའ་སྩལ་པ། །ཟབ་མོ་འོད་ཀྱི་རྒྱུད་འདི་ལ། །ཟབ་མོ་<milestone unit="line" n="99.6"/>དོན་གྱི་ཆོས་དྲུག་སྟེ། །གནས་ལུགས་དང་ནི་མཚོན་པའི་དབང་། །ལྟ་སྒོམ་སྤྱོད་འབྲས་ཟབ་མོ་དྲུག །ཅེས་གསུངས་པ་དང་། །ཀྱེ་ཀྱེ་མངོན་རྫོགས་རྒྱལ་པོ་ལགས། །ཐུགས་རྗེ་ཐབས་ཀྱི་རོལ་བ་ལས། །སྟོན་པས་རྒྱས་<milestone unit="page" n="100"/><milestone unit="line" n="100.1"/>པར་བཤད་དུ་གསོལ། །ཞེས་ཡང་ཞུས་པ་དང། མངོན་རྫོགས་རྒྱལ་པོས་ལན་བཏབ་པ། །ཡེ་ཤེས་གར་ཡང་རྒྱ་མ་ཆད། །ཕྱོགས་སུ་མ་ལྷུང་རིས་མེད་དེ། །ཐམས་ཅད་འབྱུང་བའི་གཞིར་འགྱུར་རོ། །གདོད་ནས་མ་<milestone unit="line" n="100.2"/>སྐྱེས་སེམས་ཀྱི་དབང་། །སྲིད་པ་གསུམ་ནས་ཡེ་དབང་བསྐུར། །གང་གིས་དེ་རྟོགས་སེམས་ཀྱི་དབང་། །གཞི་ནས་དབང་ཐོབ་བསྐུར་མི་དགོས། །ཅིར་ཡང་མ་ཡིན་བྱང་ཆུབ་སེམས། །རྟོགས་པས་གཞན་གྱིས་བཅོས་<milestone unit="line" n="100.3"/>སུ་མེད། །རྩིས་གདབ་བློ་དང་བྲལ་བས་ན། །ཕྱོགས་སུ་མ་ལྟུང་ལྟ་བའི་གདེང་། །ཡེ་ཤེས་རྒྱུན་ལ་བར་མ་ཆད། །འདི་ལས་གཞན་དུ་མ་བཀོལ་བར། །རིག་པའི་རྒྱལ་པོ་ཀུན་གསལ་པས། །དྲན་པ་ཐམས་ཅད་ཏིང་<milestone unit="line" n="100.4"/>འཛིན་མཆོག །བྱ་བཙལ་བྲལ་བའི་ཆོས་ཉིད་དུ། །བླང་དོར་མེད་པའི་རིག་པ་ཤར། །ཐམས་ཅད་སྐྱེ་མེད་ཡེ་ཤེས་ཀློང་། །འདི་ལ་སྤྱད་བྱ་སྤྱོད་བྱེད་བྲལ། །ཡེ་ཤེས་དྲི་མ་མེད་པ་ལ། །རེ་དོགས་བློ་ལས་འདས་པས་<milestone unit="line" n="100.5"/>ན། །འཁོར་བའི་གདར་ཤ་ཆོད་པ་དེ། །སངས་རྒྱས་ལག་ཏུ་གཏོད་པ་ཡིན། །ཞེས་གསུངས་སོ། །ཡེ་ཤེས་འོད་ཀྱི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་སེམས་ལྷག་ལྷ་ཡི་བུས། །གནས་ལུགས་<milestone unit="line" n="100.6"/>མ་བཅོས་རིས་མེད་ཞུས། །མངོན་རྫོགས་རྒྱལ་པོས་བཀའ་སྩལ་པ། །ཐམས་ཅད་ང་ཡིས་བྱས་པ་ཡིན། །ང་ལས་བྱུང་ཞིང་ང་རུ་ཐིམ། །ང་ཡིརངབཞིནའོདགསལལོ། །འཆད་པ་པོ་ང་ཉན་པ་ང་། །ལྟ་བ་པོ་ང་སྒོམ་<milestone unit="page" n="101"/><milestone unit="line" n="101.1"/>༄༅། །པ་ང་། །སྤྱོད་པ་པོ་ང་གྲུབ་པ་ང་། །དེ་བཞིན་དབང་གི་རང་བཞིན་ང་། །རྒྱལ་བ་ཀུན་གྱི་ངོ་བོ་ལ། །སེམས་ཅན་ཀུན་གྱི་རང་གཞིན་ཏེ། །འདིར་བསམ་འདིར་འབྱུང་ཐམས་ཅད་ངང་། །ཀུན་གསལ་སྒྲིབ་<milestone unit="line" n="101.2"/>པ་མེད་པ་སྟེ། །ཡེ་ཤེས་དྲི་མེད་འོད་དུ་བཤད། །སྟོང་པ་ཀུན་འབྱུང་ནམ་མཁའི་བཞིན། །སེམས་ཉིད་ཡིད་བཞིན་རིན་པོ་ཆེ། །འཕེལ་འགྲིབ་མེད་པའི་གནས་ལུགས་ནི། །འབྱུང་གནས་རྒྱ་མཚོའི་དབྱིངས་དང་<milestone unit="line" n="101.3"/>མཉམ། །སྟོང་ཞིང་གར་ཡང་རྒྱ་མ་ཆད། །ཡེ་ཤེས་ནམ་མཁའི་མཐའ་དང་མཉམ། །གསལ་ལ་འགག་པ་མེད་པ་ཡིས། །རིག་པ་རང་གསལ་སྒྲོན་མའི་འོད། །གཞན་སྐྱོན་སེལ་མ་ཞུགས་པ་ནི། །རིན་ཆེན་ས་ལེ་གསེར་<milestone unit="line" n="101.4"/>གླིང་ཕྱིན། །མ་ནོར་མ་བཅོས་ཇི་བཞིན་ཉིད། །ཀུན་གཞི་རང་བྱུང་ཆེན་པོ་ལ། །མ་རིག་ཡེ་ཤེས་ཐ་དད་མེད། །འཁྲུལ་དང་མ་འཁྲུལ་སེམས་སུ་གཅིག །བྱང་ཆུབ་སེམས་ཀྱི་མཚན་ཉིད་ནི། །ཐོག་མ་དང་བྲལ་ཐ་མ་<milestone unit="line" n="101.5"/>མེད། །ཐོགས་མེད་འཁོར་པའི་རང་བཞིན་འདི། །བྱང་ཆུབ་སེམས་སུ་ཡེ་ནས་དག །སེམས་ཉིད་འོད་གསལ་དྲི་མེད་ལ། །བློ་བུར་གཟུགས་བརྙན་སྤྲིན་གྱིས་བསྒྲིབས། །ངོ་བོ་མ་ཡིན་རྐྱེན་གྱིས་སྣང་། །བསམ་པས་<milestone unit="line" n="101.6"/>བཏགས་པ་སྣ་ཚོགས་པ། །བག་ཆགས་ལོག་པའི་རྐྱེན་གྱིས་མཐོང་རྟོག་པ་གཞི་ནས་མ་འོང་སྟེ། །རང་བྱུང་མཐོང་བས་རྟོག་པ་ཟད། །དཔེར་ན་སྣང་བས་མུན་སེལ་བཞིན། །རིས་མེད་ནམ་མཁའ་ལྟ་བུར་<milestone unit="page" n="102"/><milestone unit="line" n="102.1"/>གནས། །རྒྱལ་བའི་ཐུགས་དང་རང་བཞིན་ལྡན། །བསམ་གྱིས་མི་ཁྱབ་དགོངས་པའི་དོན། །ཕྱོགས་རིས་མི་མངའ་ཀུན་ལ་ཁྱབ། །རང་བྱུང་ག་་མ་ཀུན་གྱི་གཞི། །བཟོད་ནས་རང་བྱུང་འགྱུར་བ་མེད། །མ་བཅོས་<milestone unit="line" n="102.2"/>ཀུན་ཁྱབ་རིག་པའི་ཐུགས། ཁྱབ་བརྡལ་ཞྭབྲ་ཆུབ་ཀུན་ལ་གནས། །རང་གནས་ཡེ་ཤེས་གདོད་ནས་གྲུབ། །དངོས་པོར་མི་མངའ་རང་བྱུང་སེམས། །ཡེ་ཤེས་ནམ་མཁའི་འོད་བཞིན་ཁྱབ། །འགྲོ་དྲུག་སེམས་<milestone unit="line" n="102.3"/>ཅན་ཐམས་ཅད་ལ། །རང་གནས་ཡེ་ཤེས་འདོད་ནས་ལྡན། །འོད་གསལ་སྙིང་པོ་ཡེ་ཤེས་འདི། །རིན་ཆེན་གསུང་གི་རྟགས་ལ་ཤེས། །སེམས་ཉིད་རྣམ་དག་ལྷུན་གྱིས་གྲུབ། །ཀུན་བཟང་རྒྱལ་བའི་རིག་པ་<milestone unit="line" n="102.4"/>བདེ། །མཐའ་ཡས་སེམས་ཅན་ཐམས་ཅད་ལ། །རྒྱལ་བའི་ཡེ་ཤེས་རང་ཆས་ལྡན། །བསམ་བྲལ་རང་ལུགས་ཅིར་མི་དགོངས། །གདོད་ནས་ནམ་མཁའི་མཐའ་དང་མཉམ། །ཡིད་ལ་མི་བྱེད་གཟའ་གཏད་<milestone unit="line" n="102.5"/>བྲལ། །འཁོར་བ་མྱ་ངན་འདས་པ་ཡིས། །རྣམ་རྟོག་ཕྲ་རགས་ཅིར་སྣང་ཡང་། །རང་བཞིན་མ་བཅོས་ཉིད་དུ་བདེ། །ཇི་ལྟར་ཆུ་ཡིས་སྣང་བ་བཞིན། །རྣམ་རྟོག་ཕྲ་རགས་ཡེ་ཤེས་ཉིད། །རང་བཞིན་ག་་མ་དྭངས་པ་<milestone unit="line" n="102.6"/>ལྟར། །འཁོར་བ་ཉིད་ན་གདོད་ནས་དག །མཚན་མའི་རྣམ་པ་ཅི་བྱུང་ཡང་། །ཆུ་ཤིང་ལྟ་བུར་སྙིང་པོ་མེད། །མ་རིག་འཐིབས་མུན་འཁོར་བ་ན། །ཡེ་ཤེས་སྒྲོན་མའི་འོད་ལྟར་གསལ། །རྣམ་རྟོག་མཚན་མ་ཅི་བྱུང་<milestone unit="page" n="103"/><milestone unit="line" n="103.1"/>༄༅། །ཡང་། །གནས་ལུགས་ཉིད་ལས་གཡོས་པ་མེད། །ཅེས་བཀའ་སྩལ་ཏོ། །ཡེ་ཤེས་འོད་ཀྱི་རྒྱུད་ལས། གཞི་གནས་ལུགས་ཀྱི་ལེའུ་སྟེ་གཉིས་པའོ།། །།དེ་ནས་སེམས་ལྷག་ལྷ་ཡི་བུས། །རྡོ་རྗེ་<milestone unit="line" n="103.2"/>ཟབ་པར་དབང་བསྐུར་ཞུས། །སྔོན་རྫོགས་རྒྱལ་པོས་བཀའ་སྩལ་བ། །གནས་དང་དཀྱིལ་འཁོར་དཔོན་དང་འཐེབ། །འཇུག་ཚུལ་དུས་དང་ཡོན་བདུན་བཤད། །མན་ངག་སྡོམ་དུ་ཤེས་བར་གྱིས། །གཞི་ཡེ་གནས་<milestone unit="line" n="103.3"/>དང་རྟེན་པའི་གནས། །ཐམས་ཅད་རང་རིག་སེམས་ཉིད་དེ། །རྒྱུ་རྐྱེན་བྲལ་བའི་དངོས་གཞི་ནི། །སངས་རྒྱས་སེམས་ཅན་ཐམས་ཅད་ཀྱི། །བཞུགས་གནས་རང་བྱུང་ཁྱད་པར་ཅན། །རྟེ་གནས་རི་བོ་དེ་ཤན་ནམ། །རྒྱ་<milestone unit="line" n="103.4"/>ཕུག་རྡོ་རྗེ་གདན་སྟེངས་སམ། །ལྷུ་རྭ་ནཱ་སེའི་གསིལ་ཁང་ངམ། །ཟ་མ་ཏོག་གི་རྒྱལ་མཚན་ནམ། །མ་ལ་ཡ་ཡི་རྩེ་མོའམ། །གྲུ་འཛིན་ཀ་ཤ་ལི་ཕུག་གོ །དཀྱིལ་ནི་རང་བྱུང་ཡེ་ཤེས་དེ། །མ་བཅོས་དངོས་གཞིའི་དཀྱིལ་<milestone unit="line" n="103.5"/>འཁོར་ཉིད། །མཁའ་ལྟར་རང་རིག་ཡེ་ཤེས་གསལ། །སེམས་ཀྱི་དཀྱིལ་འཁོར་འོད་ཀུསལ་ལོ། །ཙིསྟ་རིན་ཆེན་དཀྱིལ་འཁོར་ནི། །འོག་མིན་རིག་པའི་གཞལ་ཡས་ཁང་། །ཟག་པ་མེད་པའི་མཚན་ཉིད་དེ། །དངས་མ་<milestone unit="line" n="103.6"/>གསུམ་གྱི་རྩེ་མོར་སྒོམ། །མ་ནོར་དོན་གྱི་སློབ་དཔོན་ནི། །རང་སེམས་བླ་མ་ཀུན་གྱི་བདག །བརྡ་དོན་སྤྲོད་པའི་སློབ་དཔོན་ནི། ཁྲེས་རབ་མཆོག་ལྡན་ཏིང་འཛིན་ཐོབ། །དམན་པ་བློ་སྤངས་ཐམས་ཅད་<milestone unit="page" n="104"/><milestone unit="line" n="104.1"/>མཁྱེན། །བསྟན་པའི་བཅུད་བསྡུས་བདེ་གཤེགས་སྲས། །སློབ་མ་རིན་ཆེན་སེམས་ལ་སློབ། །རྟོག་ལྡན་བློ་ཡི་ཁྱད་པར་གྱིས། །ཏིང་འཛིན་ཤེས་རབ་རྩལ་དུ་རྫོགས། །སྣོད་ལྡན་སློབ་བུ་དད་པ་བསྟན། །རི་ས་རྒྱུད་<milestone unit="line" n="104.2"/>དག་པ་བླ་མ་ཁུར། །མན་ངག་གཏེར་འཆང་ཐུགས་ཀྱི་སྲས། །དང་པོ་དངོས་གཞི་དཀྱིལ་འཁོར་བསྟན། །ཀུན་རྫོགས་དཀྱིལ་འཁོར་ལུས་ལ་དགོད། །འཕྲུལ་ཚིག་གདམས་ངག་རྣ་བར་གཞུག །སེམས་ལུང་འབོག་<milestone unit="line" n="104.3"/>པའི་གདམས་ངག་སྦྱིན། །རྒྱ་བརྟགས་གདབ་པའི་ཆོ་ག་བྱ། །ལུས་ལ་བདེ་མཆོག་བདེ་བའི་དབང་། །ཡོན་ཏན་ལྡན་པའི་བུ་མོ་དེ། །ཐབས་ཀྱི་བསྙེན་པ་གསུམ་རྫོགས་ནས། །བདེ་ཆེན་ཕྱག་རྒྱ་མཚོན་པའི་རྒྱུ། །རིན་<milestone unit="line" n="104.4"/>ཆེན་གཏེར་གྱི་གདམ་ངག་སྤྱིན། །བདེ་བ་ལག་གི་འདུ་བྱེད་ཀྱིས། །དགའ་བདེ་རིགས་ཀྱི་བདེ་བ་དབབ། །རྒོད་མ་ཁ་དང་རིན་ཆེན་རྩི། །སྦྱར་ཞིང་རྩ་གསུམ་གྱེན་དུ་བརླབ། །འབར་བ་ཉུ་གུ་དྲིང་ཞིང་བཞིབ། །ཟག་<milestone unit="line" n="104.5"/>མེད་བདེ་བ་པདྨར་རྒྱས། །ཙིསྟ་རྒྱས་ཤིང་འཁོར་ལོར་གང་། །ཐུང་གི་ཨ་ལ་ཅུང་ཟད་ཕོག །ལུས་འདར་མིག་མི་འཛམས་ཤིང་འབར། །འཁྱིལ་བའི་རྩིབས་བརྒྱད་བདེ་ཆེན་པོ། །རོལ་བར་བཅོས་མ་ལ་རྟེན་<milestone unit="line" n="104.6"/>ནས། །རྣལ་བའི་དོན་ནི་རྟོགས་པའོ། །ངག་ལ་རང་གྲོལ་རླུད་གི་དབང་། །བེམས་པོའི་རླུད་དང་རིག་པའི་རླུད་། །དང་པོ་གྱེན་རྒྱུ་ཐུར་རྒྱུ་དང་། །སྲོག་འཛིན་ཁྱབ་བྱེད་མེ་དང་མཉམ། །རླུད་ལྔ་རྙུ་ཏིར་རིམ་<milestone unit="page" n="105"/><milestone unit="line" n="105.1"/>༄༅། །གྱིས་གཟུང་། །རིག་པའི་རླུད་ནི་གཉིས་ཡིན་ཏེ། །ལས་ཀྱི་རླུད་གིས་ཐུར་དུ་ལྟུང་། །ཡེ་ཤེས་རླུད་གིས་གྱེན་དུ་འདྲེན། །རླུད་གི་འཐེམ་པས་ཐམས་ཅད་བྱེད། །བེམས་པོའི་རླུ་་ལ་རྟེན་ནས་སུ། །རིག་<milestone unit="line" n="105.2"/>པའི་རླུད་ནི་ཟིན་གྱུར་ན། །རྟོགས་པའི་རླུད་ཆེན་དོན་རྟོགས་སོ། །སེམས་ལ་རིག་པ་དང་གྲོལ་དབང་། །རྟོགས་མེད་མཐོང་བའི་ལམ་དང་ཕྲད། །སྒོམ་མེད་དོན་གྱི་གཟེར་ཆེན་འཐེབས། །བགྲོད་མེད་གོ་བའི་རྫིངས་<milestone unit="line" n="105.3"/>ལས་བསྒྲལ། །རྣ་བརྒྱུད་ལུང་གི་གཏེར་ཆེན་གྲོལ། །རེ་དོགས་མེད་པའི་བཙན་ས་ཐོབ། །འདི་དེ་རྡོ་རྗེ་ལམ་མཆོག་སྟེ། །སྐལ་ལྡན་འབད་པར་མེད་པར་གྲོལ། །རྒྱལ་ཐབས་སེམས་ཀྱི་རིན་ཆེན་དབང་། །སྤྱི་ལུགས་<milestone unit="line" n="105.4"/>ཚངས་པའི་དབང་ཞེས་བྱ། །དང་པོ་བཅུ་བཞི་ཞག་གི་དུས། །ནུས་པའི་ཚོགས་བསག་བར་ཆད་བསྲུང་། །མཐར་ཕྱིན་ཐུན་མཚམས་བཅུ་ཕྲག་བདུན། །བར་དོ་འབྱོངས་ཤིང་མཐར་ཕྱིན་འགྱུར། །དེ་ནས་སྲོག་འཛིན་བླ་<milestone unit="line" n="105.5"/>མ་ལ། །ལུས་དང་བཅས་པའི་ལོངས་སྦྱོད་འབུལ། །བརྡ་ཙམ་དབང་གིས་མཚོན་ནས་སུ། །གནས་ལུགས་རྟོགས་པར་ཐེ་ཙོམ་མེད། །ཅེས་གསུངས་སོ། །ཡེ་ཤེས་འོད་ཀྱི་རྒྱུད་ལས། དབང་གི་ལེའུ་སྟེ་གསུམ་<milestone unit="line" n="105.6"/>པའོ།། །།དེ་ནས་སེམས་ལྷག་ལྷ་ཡིས་ནི། །ཕྱོགས་རིས་མེད་པའི་ལྟ་བ་ཞུས། །མངོན་རྫོགས་རྒྱལ་པོས་བཀའ་སྩལ་པ། །སྐྱེ་མེད་ནམ་མཁའ་རྡོ་རྗེའི་དོན། །ལྟ་མེད་རིག་པ་གདོད་ནས་ཨུ། །རང་བྱུང་ཡེ་ཤེས་<milestone unit="page" n="106"/><milestone unit="line" n="106.1"/>འོད་གསལ་ཤར། །ཡེ་ཤེས་རང་གནས་བདེ་ཆེན་པོ། །ཉན་ཐོས་གང་ཟག་བདག་མེད་མཐོང་། །རང་རྒྱལ་ཆོས་ཀྱིས་ཕྱོགས་གཅིག་རྟོགས། །ཐེག་ཆེན་བདག་མེད་གཉིས་སུ་འདོད། །ཀྲི་ཡ་དག་པ་ཆོས་ཉིད་ལྟ། །ཨུ་<milestone unit="line" n="106.2"/>པ་གོང་འོག་རྗེས་སུ་འཇུག །ཡོ་ག་ཕུང་པོ་བྱིན་གྱིས་རློབ། །རྩལ་དང་ཆོ་འཕྲུལ་རང་སྣང་གསུམ། །བསྐྱེད་རྫོགས་གསུམ་གྱི་ལྟ་བར་འདོད། །ལྟ་བའི་རྒྱལ་པོ་ནམ་མཁའ་ཆེ། །ཕྱོགས་སུ་མ་ལྟུང་མཐས་མ་<milestone unit="line" n="106.3"/>རེག །རྣམ་སྤྱོད་དགག་བྱ་མེད་པ་ལ། །ཡོངས་སྤྱོད་བསྒྲུབ་བྱ་མེད་པར་ཤར། །གཉིས་སྣང་དགག་སྒྲུབ་མེད་པ་ལ། །མཐོང་བྱེད་རྟོགས་པའི་ཡེ་ཤེས་ཉིད། །དངོས་པོ་མེད་པའི་རིག་པའི་གཏེར། །བླང་དོར་མི་འདའ་<milestone unit="line" n="106.4"/>ལྟ་རུ་མེད། །རང་བཞིན་ལྟ་བའི་རྒྱལ་པོ་ཡིན། །སྙིང་པོ་བློ་འདས་ཡེ་ཤེས་འོད། །འོད་གསལ་རིག་པའི་གདེང་དང་ལྡན། །ཐམས་ཅད་རྟོགས་པའི་ངོ་བོ་ཉིད། །ཡེ་ཤེས་སྙིང་པོ་ཉིད་དུ་ཤར། །རང་བྱུང་རིག་པ་འོད་<milestone unit="line" n="106.5"/>གསལ་ལ། །སྣང་བ་རྒྱ་མཚོ་ཆེན་པོ་བཞིན། །སྒྲོ་སྐུར་སྤྲོས་པ་ངང་གིས་མེད། །གསང་སྔགས་གཏེར་གྱི་མཛོད་འཛིན་འདི། །དངོས་པོ་ཇི་ལྟར་སྣང་བ་ཀུན། །རྩི་གདབ་མེད་པ་ཉིད་དུ་ཤར། །ཐམས་ཅད་ཡེ་ཤེས་ཆེན་<milestone unit="line" n="106.6"/>པོ་ལས། །ཡེ་ཤེས་མ་ཡིན་གང་ཡང་མེད། །བདེ་བ་རང་རིག་རྣམ་རྟོག་བྲལ། །རང་གནས་ཡེ་ཤེས་འོད་གསལ་ཀློང་། །རྟོགས་པས་ཐེ་ཚོམ་རྒྱུ་བ་བྲལ། །རང་ཤར་ཡེ་ཤེས་སྒྲིབ་པ་མེད །ཐེག་བརྒྱད་གསལ་བའི་མེ་<milestone unit="page" n="107"/><milestone unit="line" n="107.1"/>༄༅། །ལོང་འདི། །སྙིང་པོ་དོན་ལ་གོལ་ས་མེད། །མཐར་ཐུག་རྟོགས་པའི་དུས་ན་མཐོང་། །མི་རྟོག་དོན་འཇལ་གོམས་ཤིང་རྟོགས། ཁུ།བ་མཐའ་ངན་པ་གནས་དུས་སུ། །འདི་ཡིས་དོན་ཀུན་རིག་པར་<milestone unit="line" n="107.2"/>གྱིས། །འདི་ཡིས་རང་སེམས་མ་རིག་ན། །སྒྲ་དང་ཚད་མ་གང་གིས་ཀྱང་། །རིག་པའི་ཡེ་ཤེས་རྙེད་མི་འགྱུར། །སྙིང་པོ་ཡེ་ཤེས་རང་བཞིན་འོད། །སྐྱོན་དང་ཡོན་ཏན་གཉིས་སུ་མེད། །རྫོགས་ཆེན་ལྟ་ལ་དཔང་སྟོད་<milestone unit="line" n="107.3"/>མེད། །མཐོ་དམན་མེད་པའི་ཡེ་ཤེས་དེ། །འགྲོ་དྲུག་ཇི་ལྟར་སྣང་བ་ཡང་། །མྱ་ངན་འདས་པའི་རང་བཞིན་ཉིད། །ནམ་མཁའ་ལྟ་བུར་བདག་མེད་པ། །སྟོང་པ་ཡེ་ཤེས་སྙིང་པོ་ཅན། །ཡོད་མེད་ཐམས་ཅད་བྱང་ཆུབ་<milestone unit="line" n="107.4"/>སེམས། །སྣང་བ་རང་རིག་ཐ་དད་པ། །དོན་དང་རྟགས་ལ་སོགས་པ་རྣམས། །རྣམ་པ་སྣ་ཚོགས་བག་ཆགས་སྣང་། །ཡང་དག་མ་ཡིན་ཞབྲུལ་པའི་སེམས མ་བཅོས་བརྡ་བའི་ལྟ་བར་གོ །རྟོགས་པའི་གདེང་གིས་<milestone unit="line" n="107.5"/>ཆོད་པར་བྱ། །དབང་པོའི་ངོ་ལ་ཤར་བར་བྱ། །ཆོས་ཉིད་བྱང་ཆུབ་སེམས་སུ་མཐོང་། །ཉོན་མོངས་ལྔ་ཡང་ཡེ་ཤེས་ལམ། །ཐམས་ཅད་བྱང་ཆུབ་སེམས་ཀྱི་ཞིང་། །སངས་རྒྱས་ཉིད་ལས་གཞན་མི་མངའ། །རྟོགས་ལྡན་<milestone unit="line" n="107.6"/>མཆོག་གི་ཡེ་ཤེས་སོ། །ཨེ་མ་མ་རྟོགས་སེམས་ཅན་ཀུན། །སྣ་ཚོགས་འཁྲུལ་བ་སྙིང་རེ་རྗེ། ཁྲེས་པ་སྐྱེ་ལུགས་གསུམ་ཡིན་ཏེ། །སོ་སོར་རྟོགས་པའི་ཤེས་པ་དང་། །ཐ་སྙད་བཏགསཔདེབཞིནཏེ། །ཞེནཔའི<milestone unit="page" n="108"/><milestone unit="line" n="108.1"/>ཤེས་པ་གསུམ་ཡིན་ནོ། །རྟོག་པ་དང་པོ་ཆོད་པ་ཡིས། །གཉིས་པོ་དབྱིངས་སུ་ཐིམ་པར་འགྱུར། །ཀུན་གཞིའི་རྣམ་ཤེས་སྤྱི་ཁྱབ་དེ། །ཚོགས་བརྒྱད་ཡུལ་དུ་སྨྲས་པ་ཡིན། །མཐོང་བ་སྣ་ཚོགས་རིག་པའི་ཉམས། །སྣང་<milestone unit="line" n="108.2"/>སྲིད་བརྡ་རུ་ཤར་བ་གཅེས། །ཞེས་གསུངས་སོ། །ཡེ་ཤེས་འོད་ཀྱི་རྒྱུད་ལས། ལྟ་བའི་ལེའུ་སྟེ་བཞི་བའོ།། །།དེ་ནས་སེམས་ལྷག་ལྷ་ཡི་བུས། །ཏིང་འཛིན་སྒོམ་པའི་བསམ་གཏན་ཞུས། །མངོན་རྫོགས་རྒྱལ་པོས་<milestone unit="line" n="108.3"/>བཀའ་སྩལ་པ། །འགྱུར་མེད་སེམས་དཔའི་ཏིང་འཛིན་ནི། །རིག་པ་མཐའ་བྲལ་དཀྱིལ་འཁོར་འདིར། །ཞེན་མེད་ཚུལ་གྱིས་འཇུག་ན་བདེ། །དང་པོ་རང་སེམས་རྒྱུན་ལ་བརྟག །གཉིས་པ་བླ་མའི་གདམ་ངག་<milestone unit="line" n="108.4"/>སྦྱིན། །གསུམ་པ་བརྡ་དོན་ངོ་བོ་སྤྲད། །དཀྱིལ་འཁོར་དྲུག་གི་ཡེ་ཤེས་ལ། །སྒྲ་ཡི་མཐའ་ལ་བཞག་པར་བྱ། །མྱོང་བ་མེད་པའི་རྣམ་པ་ཡིན། །ཚོར་བ་མེད་པའི་རེག་བྱའོ། །ཕྱི་རོལ་ཚུལ་བཞིན་ངེས་པར་འགྱུར། །ཐ་མ་<milestone unit="line" n="108.5"/>དྲན་བསམ་འགྱུ་པ་བྲལ། །བཙལ་མེད་ཡེ་ཤེས་རིག་པའི་ངང་། །དེས་ན་རང་རིག་ཅོག་གེ་ཞོག །བསམ་མེད་རང་དངས་རིག་པའི་ངར། །བདེ་ཆེན་མི་རྟོག་འགྱུ་བ་བྲལ། །ཡིད་ལ་མི་བྱེད་སྣང་བདག །རིག་པ་མ་<milestone unit="line" n="108.6"/>འགགས་ཡེ་ཤེས་གསལ། །ཡེ་ཤེས་རང་སྣང་རྒྱལ་པའི་ཐུགས། །འཁོར་བའི་རྣམ་པ་མེད་སེམས་དེ། །བཏང་བཞག་རང་བཞིན་བྱ་བ་བྲལ། །མི་རྩོལ་སྒོམ་མེད་དྲང་པོའི་ལམ། །སྤྲོ་བསྡུ་མེད་པའི་དགོངས་པར་<milestone unit="page" n="109"/><milestone unit="line" n="109.1"/>༄༅། །གནས། །སྣང་བ་རྒྱ་མཚོ་ཆེན་པོ་བཞིན། །བྱིང་རྒོད་སྤྲོས་པ་ངང་གིས་དག །ཡེ་གསལ་ནམ་མཁའི་རང་བཞིན་ལས། །རང་གསལ་རིག་པ་དྲི་མ་མེད། །རང་རིག་ཅིར་ཡང་མི་རྟོག་པས། །ཅིར་ཡང་མ་<milestone unit="line" n="109.2"/>ཡིན་དམིགས་སུ་མེད། །སེམས་ལས་རྣམ་རྟོག་འགྱུ་བ་བྲལ། །རིག་པ་ཡེ་ཤེས་འཛིན་པ་ཟད། །ཉི་མའི་དཀྱིལ་ལྟར་གསལ་འགྲིབ་མེད། །རང་ཤར་དངོས་པོར་གྲུབ་པ་མེད། ཁེས་པ་རང་ལུགས་སོ་མ་ཉིད། །ཀུན་<milestone unit="line" n="109.3"/>བཟངས་རྒྱལ་བའི་དགོངས་པའོ། །རང་བྱུང་རྫོགས་སངས་རྒྱས་སུ་གནས། །རང་གསལ་ཡེ་ཤེས་ངང་ལ་བཞུགས། །བཅོས་མེད་འཛིན་བྲལ་སྤྲོས་པ་མེད། །སྒོམ་མེད་རིག་པ་རྒྱུན་མི་འཆད། །དམིགས་མེད་ཡེ་ཤེས་<milestone unit="line" n="109.4"/>འོད་གསལ་ངང་། །སྐྱེ་མེད་རིན་ཆེན་ཏིང་འཛིན་གཏེར། །རེ་ཞི་མཚོན་པའི་བརྡ་ཙམ་དུ། །གཞུ་ལྟར་དགུག་ཅིང་མདའ་ལྟར་སྲིང་། །སྒྱུགས་ཞུག་པ་ཡི་བརྡ་ཡིས་སུ། །འབྱུང་འཇུག་མི་མངའ་རང་བཞིན་དག །མི་<milestone unit="line" n="109.5"/>བསམ་རང་བཞིན་ལྷུག་པར་བཞག །མི་གནས་ཚུལ་ལ་འདུག་པ་དང་། །བཞག་མེད་མཉམ་པར་བཞག་པ་དང་། །སྒོམ་མེད་དོན་ལ་གྱི་ན་བ། །ཆོས་ཉིད་བྱང་ཆུབ་སེམས་བཞག་ན། །དངོས་འཛིན་མེད་པའི་རང་ཤར<milestone unit="line" n="109.6"/>ངང་། །རིག་པ་དབྱིངས་ལ་ཡན་བཞག་ན། །ཅི་ཡང་མ་ཡིན་རང་དང་བཞག །རྩོལ་བའི་ནད་བྲལ་སྒོམ་པ་ཡིན། །དེས་ན་སྙིང་པོ་དྲི་མ་མེད། །རིག་པ་རྗེན་པ་ཉིད་དུ་སྒོམ། །འོད་གསལ་སེམས་ལ་གནས་གྱུར་<milestone unit="page" n="110"/><milestone unit="line" n="110.1"/>ན་། །རྣམ་རྟོག་མཚན་མ་རང་བཞིན་ཞི། །བྱ་བ་ཐོགས་པའི་ཡེ་ཤེས་ནི། །བསམ་གཏན་ཉལ་བའི་འཁོར་ལོ་བདེ། །མ་ལུས་བྱང་ཆུབ་ཆེན་པོའི་ངང་། །དགོངས་པའི་ཀློང་ཆེན་རྡོལ་བ་འདི། །སྒོམ་མེད་དོན་གྱི་ངོ་བོ་<milestone unit="line" n="110.2"/>ཡིན། །སྒོམ་མེད་དོན་གྱི་སྙིང་པོ་ནི། །རང་བཞག་སོ་མའི་རིག་པས་ཤེས། །ཆོས་ཉིད་རིག་པའི་རང་བྱུང་ལ། །འགྱུར་མེད་རིག་པའི་མཐའ་སངས་པས། །ཡིད་ལ་མི་བྱེད་སྙིང་པོའི་སྣང་། །སྒོམ་དུ་མེད་པར་སྙོམས་<milestone unit="line" n="110.3"/>ཞུགས་ལ། །བདེ་བ་ཆེན་པོའི་བསམ་གཏན་ཡིན། །སྤྲོས་མེད་ཡེ་ཤེས་རང་གསལ་འདི། །གང་ཡང་བསམ་དུ་མེད་པའི་ངང་། །དྲན་རིག་གསལ་བའི་ཏིང་འཛིན་ཉིད། །བསམ་གཏན་ཉིད་ན་བསམ་དུ་<milestone unit="line" n="110.4"/>མེད། །འདུ་ཤེས་མི་འཇུག་ལྷུག་པར་བཞག །སྒོམ་མེད་བཞག་པས་ལྷག་མཐོང་བྲལ། །མི་རྟོག་གསལ་བ་དོན་གྱིས་གོ །མཉམ་བཞག་རྗེས་ཐོབ་ཟུང་འཇུག་ལ། །ཞི་གནས་ལྷག་མཐོང་དབྱེར་མེད་དོ། །འོད་གསལ་<milestone unit="line" n="110.5"/>སྒོམ་པའི་རྣལ་འབྱོར་པས། །རྩ་བདུད་ཙིསྟ་དྭངས་མའི་དབུས། །དཀར་དམར་ཁ་སྦྱོར་འོད་ཀྱི་སྦུབས། །གཞི་ཡི་རླུད་ལ་ཀུན་གཞི་གནས། །སྲོག་པ་རྩ་ནས་གཞུངས་པའི་བར། །གསེར་གྱི་བ་ཐག་བརྒྱུད་པ་ལ། །ལྟེ་བ་<milestone unit="line" n="110.6"/>རླུད་དབང་འཁྱིལ་བ་སྲ །དྭངས་མ་གསུམ་དང་སྙིགས་མ་གསུམ། །དྲུག་འདུས་རྩ་ཡི་ཕོ་བྲང་དུ། །ཡེ་ཤེས་རླུད་ལ་འོད་གསལ་འཆར། །དེ་ལ་ཕྱོགས་ཀྱི་འོད་འདུས་པས། །ཕྱོགས་བཞི་མཚམས་དང་བླ་འོག་<milestone unit="page" n="111"/><milestone unit="line" n="111.1"/>༄༅། །འགྲུབ། །མ་ངེས་གཞའ་ཚོན་ཁ་དོག་ལས། །རིགས་ཀྱི་ཁྱད་པར་མངོན་པར་སྣང་། །ནང་གི་བྲེང་ཐག་ཆོད་ཙམ་ན། །ཕྱི་ཡིས་སྟོབས་རྣམས་འཆོར་བ་ཡིན། །གསང་བའི་ཁམས་ལྔ་ཞིག་པ་དང་། །དབང་<milestone unit="line" n="111.2"/>པོའི་སྒོ་ལྔ་འགག་པའོ། །རྩ་ཡི་དྭངས་མ་ཞིག་པ་ཡིས། །ལུས་ཟུངས་སྟན་དང་འབྱར་ནས་འགྲོ། ཁྲག་གི་དྭངས་མ་ཡལ་བ་སྲ །དབང་པོ་ལྡོག་བཞིན་ཉམས་པའོ། །དྲོད་ཀྱི་དྭངས་མ་ཡལ་བ་དང་། །ལུས་ཀྱི་དྲོད་ཀུན་<milestone unit="line" n="111.3"/>མེད་ནས་འགྲོ། །ལུས་སེམས་བྲལ་བས་རིག་པ་བརྒྱལ། །བརྒྱལ་བ་སངས་པས་འོད་ལྔ་འཆར། །མ་རྟོགས་ཞབྲུལ་པའི་སྣང་བ་དང་། །རྟོགས་ལྡན་ཡེ་ཤེས་སྣང་བ་ནི། །དེ་ལྟར་འོད་ལ་ངོ་སྤྲད་པས། །སྤྲད་པ་གསུམ་<milestone unit="line" n="111.4"/>གྱི་གདམས་ངག་གིས། །དཔེ་དང་དོན་དང་རྟགས་དང་གསུམ། །དེས་ན་འོད་གསལ་འོད་ཀྱིས་ཤེས། །འོད་ཀྱིས་འོད་ཤེས་འོད་ཀྱི་རྒྱུད། །མཐའ་ཡི་མུན་པ་ངང་གིས་སངས། །ཞེས་གསུངས་སོ། །ཡེ་ཤེས་འོད་ཀྱི་རྒྱུད་<milestone unit="line" n="111.5"/>ལས། སྒོམ་པའི་ལེའུ་སྟེ་ལྔ་པའོ།། །།དེ་ནས་སེམས་ལྷག་ལྷ་ཡི་བུས། །བྱ་རྩལ་བྲལ་བའི་སྤྱོད་པ་ཞུས། །མངོན་རྫོགས་རྒྱལ་པོས་བཀའ་སྩལ་བ། ཡངས་བ་ཆེན་པོ་སྤྱོད་པ་ནི། །ཡིད་ཆེས་བླ་མ་དག་ལ་<milestone unit="line" n="111.6"/>ཞུས། །རིན་ཆེན་གདམས་ངག་གཏེར་དུ་འཆར། །ལུང་གི་དགོངས་བའི་དོན་རྟོགས་ཏེ། །རིག་པ་རང་གསལ་གཏན་ལ་འབེབས། །ནམ་མཁའ་རྡོ་རྗེའི་སྤྱོད་པའོ། །གང་སྤྱོད་དུས་ན་ཡུལ་མི་སྤྱོད། །སྤྱོད་བྱ་བྲལ་པའི་<milestone unit="page" n="112"/><milestone unit="line" n="112.1"/>དུས་ན་ཤེས། །ལུས་ནི་བདེ་ལ་ཟག་པ་མེད། །བཅོས་མའི་གྲོ་གར་ཕྱག་རྒྱ་མེད། །དཔེར་ན་སེང་གེ་རྩལ་རྫོགས་བཞིན། །རྣལ་འབྱོར་སྤྱོད་པ་དཔེ་དང་བྲལ། །ངག་གི་སྙིང་པོ་བཟླས་བརྗོད་མེད། །མ་བཅོས་རླུ་་<milestone unit="line" n="112.2"/>གི་སྤྱོད་པ་ལ། །ཞེན་པའི་ངག་སོགས་བྱ་བཙལ་བྲལ། །རྟོགས་པའི་རླུད་ཆེན་སྦྱོད་པའོ། །སེམས་ཉིད་གདོད་ནས་བྱ་བཙལ་བྲལ། །བྱ་བྲལ་ངང་ལ་རྣལ་མར་རོལ། །རྣལ་འབྱོར་ནམ་མཁའི་བྱ་ལམ་བཞིན། །ཡོན་ཏན་<milestone unit="line" n="112.3"/>ནམ་མཁའི་མཐའ་དང་མཉམ། །ཡེ་ཤེས་སྤྱོད་པའི་རང་བཞིན་ནོ། །རྒྱལ་བའི་དམ་ཚིག་མ་བཅོས་པ། །བསྲུང་དུ་མེད་ལ་མེད་པར་བསྲུང་། །སྡོམ་པ་ཚུལ་ཁྲིམས་ཐམས་ཅད་རྫོགས། །འཆིང་གྲོལ་མེད་པའི་ཕྱག་<milestone unit="line" n="112.4"/>རྒྱ་ལ། །འགྱུར་བ་མེད་པའི་རྒྱ་ཡིས་བཏབ། །མཐའ་དབུས་མེད་པའི་དཀྱིལ་འཁོར་ལ། །ཡེ་ཤེས་འཕྲོ་འདུ་མེད་པར་སྤྱོད། །ལྟ་བ་མེད་པའི་ལྷ་བ་ལ། །ལྟ་རུ་མེད་པའི་རྟོགས་པ་སྤྱོད། །སྒོམ་དུ་མེད་པའི་དབྱིངས་ཉིད་<milestone unit="line" n="112.5"/>དུ། །སྒོམ་དུ་མེད་པའི་བསམ་གཏན་སྤྱོད། །བླང་དོར་མེད་པའི་སྤྱོད་པ་ལ། །ངེས་པར་གཟུང་ན་བླང་དོར་བསྔལམེད། །ཡེ་དབང་སེམས་ལ་བསྐུར་བ་ལ། །བསྐུར་དུ་མེད་པའི་བརྡ་ཙམ་སྤྱོད། །སྒྲུབ་མེད་སྒྲུབ་བྱ་བྲལ་<milestone unit="line" n="112.6"/>བ་འདི། །སྣ་ཚོགས་སྤྱོད་པ་རྒྱ་མཚོ་ཡང་། །གང་ཡང་མ་བཀག་ཀུན་ཏུ་བཟང་། །སྣང་བཀག་མེད་པའི་ཀློང་ཆེན་དུ། །བྱ་བཙལ་བྲལ་བ་ངོ་མཚར་ཆེ། །དུས་གསུམ་བདེ་གཤེགས་གང་ལ་ཡང་། །སྤྱོད་པ་འདི་ལས་ཡོང་<milestone unit="page" n="113"/><milestone unit="line" n="113.1"/>༄༅ མི་མངའ། །ཐམས་ཅད་སྐྱེ་བ་མེད་པར་བསྒྲལ། །ལས་རྣམས་རྫོགས་པའི་སྤྱོད་པའོ། །རང་བྱུང་རིག་པ་རྟོགས་གྱུར་ཡང་། །ཐུགས་རྗེ་ཚོགས་ཀྱི་བསོད་ནམས་ནི། །མཐུན་འཇུག་འགྲོལ་འདུལ་ཐབས་<milestone unit="line" n="113.2"/>ཀྱིས་སུ། །སེམས་ཅན་དྲང་ཕྱིར་རྒྱུན་མི་འཆད། །ཡིན་པ་གསུམ་གྱིས་གགས་གསལ་ཏེ། །གདེང་ཆེན་གསུམ་གྱི་དགོངས་པའི་གདེང་། །མན་ངག་གསུམ་གྱི་གཞི་བཟུང་ལ། །ཚད་མ་གསུམ་གྱི་གདར་ཤ་<milestone unit="line" n="113.3"/>གཅད། །གཏན་ཚིགས་གསུམ་གྱི་གཏན་ལ་དབབ། །ཐུག་ཕྲད་གསུམ་གྱི་ངོ་སྤྲད་ལ། ཁེས་པ་གསུམ་གྱི་གནད་ནི་བཀྲོལ། །ཟབ་མོ་གསུམ་གྱི་འཕྲང་བསལ་ལ། །ལྷུན་གྲུབ་གསུམ་གྱིས་སྦྱི་བཅིང་ངོ་། །དགུ་རུ་སྦས་<milestone unit="line" n="113.4"/>པའི་སྤྱོད་པ་དེ། །ཀློང་ཆེན་དགུ་རུ་རྫོགས་པའོ། །ཞེས་གསུངས་སོ། །ཡེ་ཤེས་འོད་ཀྱི་རྒྱུད་ལས། སྤྱོད་པའི་ལེའུ་སྟེ་དྲུག་པའོ།། །།དེ་ནས་སེམས་ལྷག་ལྷ་ཡི་བུས། །མཐར་ཕྱིན་སངས་རྒྱས་འབྲས་བུ་<milestone unit="line" n="113.5"/>ཞུས། །མངོན་རྫོགས་རྒྱལ་པོས་བཀའ་སྩལ་པ། །ཡེ་ཤེས་གཉེན་པོ་མེད་པས་ཆེ། །རྟོགས་པའི་འབྲས་བུ་རིག་པའི་གཏེར། །སེམས་ཉིད་གྲུབ་པའི་འབྲས་བུ་སྟེ། །འདོད་པའི་རྩོལ་བས་བསྒྲུབ་མི་བྱེད། །མཁའ་འདྲ་ཡེ་<milestone unit="line" n="113.6"/>ཤེས་ལྷུན་གྱིས་གྲུབ། །སྒྲུབ་མེད་ཆོས་སྐུ་ཆེན་པོ་ལ། །མ་བཅོས་རང་བཞིན་གཟུང་འཛིན་བྲལ། །ཀུན་བཟང་རྒྱལ་བའི་དགོངས་པ་ཉིད། །དབྱིངས་ཀྱི་འབྲས་བུ་བསམ་མི་ཁྱབ། །མི་རྟོག་འབར་བའི་དཀྱིལ་འཁོར་<milestone unit="page" n="114"/><milestone unit="line" n="114.1"/>ན། །ཆེ་བའི་སྐུ་གསུམ་མུ་མཐའ་མེད། ཁུ་མེད་འབྲས་བུ་མཐར་ཐུགས་ཡིན། །འབྱུང་འཇུག་མི་མངའ་རང་བཞིན་གནས། །དེ་ཉིད་གྲུབ་པའི་ཐབས་སུ་ནི། །སྙིང་པོ་རིག་པ་ཉི་ཤར་པས། །མཐའ་ཡི་མུན་པ་ངང་གིས་<milestone unit="line" n="114.2"/>དག །སྐུ་གསུམ་ལྷུན་གྲུབ་བདེ་བའི་ལམ། །རྩོལ་བའི་འབྲས་བུ་མཐར་ཕྱུང་ནས། །འཇིག་རྟེན་ཆོས་ལ་དེ་བཞིན་ནོ། །སྤང་བྱའི་འབྲས་བུ་ཡིན་པས་ན། ཁྱོད་ལ་དག་པའི་ཡེ་ཤེས་གང་། །དེ་ལྟར་ཡིན་ན་རྟག་པར་<milestone unit="line" n="114.3"/>འགྱུར། །དོན་བྱེད་ནུས་དང་མི་ནུས་པ། །རིམ་དང་ཅིག་ཆར་དག་གིས་སྟོང་། །འཛིན་པའི་ཆ་ལ་གང་གནས་ཀྱང་། །འཁོར་བའི་འབྲས་བུ་ཉིད་དུ་འགྱུར། །འཛིན་མེད་ཧད་པོ་བྱང་ཆད་དེ། །གཉིས་འཛིན་ཤེས་པ་ཡོད་<milestone unit="line" n="114.4"/>པའི་ཕྱིར། །རྟེན་ཅིང་འབྲེལ་པར་འབྱུང་བས་འགྲུབ། །དེས་ན་རང་བྱུང་རྫོགས་པའི་ལམ། །རྒྱུ་ལ་མི་གནས་རྩོལ་བ་མེད། །འབྲས་བུ་མཐར་ཕྱིན་རང་རིག་ཉིད། །རང་གནས་ཡེ་ཤེས་གདོད་ནས་གྲུབ། །རང་གསལ་<milestone unit="line" n="114.5"/>དགོངས་བའི་ཐུགས་ལ་རེག །ཀུན་བཟང་ཡེ་ཤེས་འོད་ཤར་བས། །བསམ་བྲལ་ཡེ་ཤེས་རྫོགས་པ་ཡིན། །ཡེ་ཤེས་མ་བཅོས་བྱང་ཆུབ་སེམས། །མི་འགྱུར་ཆོས་ཉིད་དབྱིངས་ཀྱི་ས། །མི་འགག་ཡེ་ཤེས་རིག་པའི་<milestone unit="line" n="114.6"/>གསུང་། །དབྱེར་མེད་ཡེ་ཤེས་གཟུང་འཛིན་བྲལ། །འགྱུར་མེད་ཆོས་སྐུ་སེམས་རིག་ན། ཁམས་གསུམ་སྐུ་གསུང་ཐུགས་སུ་གྲུབ། །སྒྲུབ་མེད་རང་བྱུང་གྲུབ་པ་འདི། །མ་བསྒྲུབས་འོད་གསལ་ཤུགས་ཀྱིས་<milestone unit="page" n="115"/><milestone unit="line" n="115.1"/>༄༅། །འབྱུང་། །ཐུགས་རྗེ་རང་སྣང་སྤྲུལ་བའི་སྐུ། །རང་རིག་བདེ་བས་ལོངས་སྤྱོད་རྫོགས། །མཚན་དང་དཔེ་བྱད་རང་བཞིན་གྲུབ། །ཐུགས་རྗེ་རང་འདོད་ཅིར་ཡང་འབྱུང་། །ཐུགས་རྗེ་རང་བྱུང་ཡེ་ཤེས་<milestone unit="line" n="115.2"/>དེ། །རྩོལ་བྲལ་རང་སྣང་བྱིན་རླབས་ཤར། །ཕྱོགས་རིས་མེད་དེ་ཀུན་ལ་ཁྱབ། །སྟོང་ཉིད་ཡེ་ཤེས་ཀུན་སྒྲོལ་མཛད། །རང་བྱུང་ཆེན་པོའི་བདག་ཉིད་སྐུ། །འོད་གསལ་གྲུབ་པས་མཐར་ཕྱིན་པ། །འགྲོ་དོན་མཛད་ལ་<milestone unit="line" n="115.3"/>རྟོག་པ་གྲོལ། །འོད་གསལ་དབྱེར་མེད་གཅིག་གི་ངང་། །མ་རིག་མེད་པས་འཁོར་བ་སངས སེམས་ཅན་སྐྱེ་བའི་རྒྱུ་མ་མངའ། །ཐམས་ཅད་སྐྱེ་མེད་དབྱེར་མེད་དེ། །གདོད་ནས་དག་གོ་ངོ་ཉིད་སྐུ། །བསམ་དུ་མེད་<milestone unit="line" n="115.4"/>དོ་སྒོམ་དང་བྲལ། །སྣང་བ་མ་བཅོས་ཆོས་སྐུར་ཤར། །རིག་པ་མ་སྦྱངས་ལོངས་སྤྱོད་རྫོགས། །ཐུགས་རྗེ་སྤྲུལ་བའི་སྐུ་རུ་བྱུང་། །སྐུ་གསུམ་དབྱེར་མེད་རྡོ་རྗེའི་སྐུ། །དྲང་བའི་དོན་ལ་སེམས་མི་འཇུག །ངེས་པ་དོན་གྱི་<milestone unit="line" n="115.5"/>གཞུང་འདི་ལ། །རྟོགས་པ་སྙིང་གི་དཀྱིལ་དུ་སད། །ཐུགས་རྗེ་སེམས་ཅན་ཀུན་ཕན་དུ། །རྣམ་པ་ལྷུན་གྲུབ་སྒྱུ་མར་ནི། །རོལ་བ་ཤར་ལ་ངོས་བཟུང་མེད། །རང་བཞིན་མཚན་ཉིད་ལྷུན་གྲུབ་ལ། །གཟུང་འཛིན་<milestone unit="line" n="115.6"/>བཏགས་པ་ངང་གིས་མེད། །རངབཞིནལྷུནགྲུབཆེན་པོ་ལ། །ལྷག་མ་མེད་པར་ཡོངས་སུ་རྫོགས། །ཞེས་བཀའ་སྩལ་ཏོ། །ཡེ་ཤེས་འོད་ཀྱི་རྒྱུད་ལས། གྲུབ་པའི་ལེའུ་སྟེ་བདུན་པའོ།། །།དེ་ནས་ལྷའི་<milestone unit="page" n="116"/><milestone unit="line" n="116.1"/>བུ་ཀུན་དགའ་སྙིང་པོས། ཡོངས་སུ་རྫོགས་པའི་གདམ་ངག་ཞུསླ། །མངོན་རྫོགས་སྟོན་པས་བཀའ་སྩལ་པ། །གསང་རྫོགས་འོད་ཀྱི་རྒྱུད་གསུམ་འདི། །སྐུ་གསུང་ཐུགས་ཀྱི་རོལ་པ་ལས། །དུག་གསུམ་འཇོམས་པའི་<milestone unit="line" n="116.2"/>དཔའ་བོ་ཡིན། ཁམས་གསུམ་འདུལ་བའི་གཉེན་པོ་ལ། །འཁོར་བའི་གཡང་ས་གཅོད་པའོ། །བཀའ་ཡི་བཅ་འདུས་སྙིང་པོ་འདི། །རྒྱལ་བ་རྣམས་ཀྱི་དགོངས་པ་སྟེ། །ཐེག་པ་ཀུན་གྱི་ཡང་རྩེ་བོ། །ཐམས་ཅད་ཡེ་<milestone unit="line" n="116.3"/>ཤེས་ཆེན་པོར་ཤར། ཁྱབ་བརྡལ་ཆེན་པོ་རང་ལ་རྫོགས། །ཡེ་ཤེས་རོལ་བའི་ཀློང་དུ་ཆུད། །མཁའ་ལྟར་ཁྱབ་པས་མཐའ་དབུས་མེད། །མ་བཅོས་ཐིག་ལེ་མངོན་སངས་རྒྱས། །རང་བྱུང་ཡེ་ཤེས་སྙིང་པོའི་<milestone unit="line" n="116.4"/>དོན། །བཀོད་པ་མེད་པར་ལྷུན་གྱིས་གྲུབ། །རྒྱལ་བའི་དགོངས་པ་སེམས་ཀྱི་གཏེར། །མ་ལུས་འདུས་པའི་ཐིག་ལེར་ཆེ། །བླ་མའི་བརྡ་ཡིས་རྟོགས་པར་བྱོས། །དགྲ་གཉེན་མེད་པར་གོམས་གྱུར་ན། །འདི་དང་བར་མ་<milestone unit="line" n="116.5"/>དོ་ལ་གྲོལ། །གྲོལ་ནས་གྲོལ་བའི་བརྡ་ཡང་སྟོན། །སྤྲད་པ་གསུམ་གྱི་དམས་ངག་གིས། །རྡོ་རྗེ་སེམས་དཔའི་ཁང་པ་བསྟན། །ཐིག་ལེ་ཁོང་དུ་བསྡམས་པས་ནི། །ཟག་མེད་ཡེ་ཤེས་བདེ་བ་བསྟན། །སྐུ་གསུང་ཐུགས་<milestone unit="line" n="116.6"/>ཕྲད་ཉམས་མྱོང་གིས། །ནམ་མཁའ་རྒྱ་མཚོ་ནོར་བུ་བསྟན། །དམིགས་པ་སྤོ་བའི་བསམ་གཏན་ནི། ཁྲེས་པ་གྲིམས་པ་བརྡ་ཡིས་བསྟན། །ཚོར་བ་རྗེས་མེད་སྒོམ་པ་ནི། །ཕྱོགས་མེད་ལོག་པའི་བརྡ་ཡིས་<milestone unit="page" n="117"/><milestone unit="line" n="117.1"/>༄༅། །བསྟན། །དུས་ཚོད་གཞི་ཆའི་རིག་པ་ནི། ཁྲེས་པ་བཟློག་བའི་བརྡ་ཡིས་བསྟན། །གཏི་མུག་ལ་མ་ཁྱེར་གདམས་ངག་ནི། །བཏང་སྙོམས་ཆེན་པོའི་གདམས་ངག་ནི། །མཁའ་འགྲོ་རྒྱུད་ཀྱི་བརྡ་ཡིས་<milestone unit="line" n="117.2"/>བསྟན། །གཡོ་མེད་བུམ་ཆུའི་གདམ་ངག་ནི། །ཐིག་ལེ་དབུས་གནས་ལག་བརྡས་བསྟན། །དྲན་པ་རྒྱུན་གྱི་གདམས་ངག་ནི། །དགུ་གདམས་པ་ཡི་བརྡ་ཡིས་བསྟན། །གཏི་མུག་ལམ་ཁྱེར་གདམས་ངག་ནི། །དྲན་པ་མེ་<milestone unit="line" n="117.3"/>ལོང་བརྡ་ཡིས་བསྟན། །ཚོགས་དྲུག་རང་སར་གྲོལ་བ་ནི། །སྣ་ཚོགས་ཅི་རུང་བརྡ་ཡིས་བསྟན། །དུག་ལྔ་རང་སར་གྲོལ་བ་ནི། །དངུལ་དཀར་མེ་ལོང་བརྡ་ཡིས་བསྟན། །བསྟེང་སྒོ་དག་ལ་བརྟེན་པ་ནི། །རླུད་དང་<milestone unit="line" n="117.4"/>འཁོར་ལོ་བརྡ་ཡིས་བསྟན། །འོད་སྒོ་དག་ལ་བརྟེན་པ་ལ། །པོ་ལ་ཀ་ཀོ་བརྡ་ཡིས་བསྟན། །དཀྱིལ་འཁོར་དྲུག་གི་གདམ་ངག་ནི། །སྤྱོད་ཡུལ་དྲུག་གི་བརྡ་ཡིས་བསྟན། །སྐྱེས་པ་སྐྱེ་མེད་གདམས་ངག་ནི། །ཕྱག་རྒྱ་<milestone unit="line" n="117.5"/>བསྒྲེང་བའི་བརྡ་ཡིན་བསྟན། །འགག་པ་མེད་པའི་གདམས་ངག་ནི། །རྡོ་རྗེ་གདན་གྱི་བརྡ་ཡིས་བསྟན། །གཉིས་སུ་མེད་པའི་གདམས་ངག་ནི། །ཡི་གེ་ཨ་ཡི་བརྡ་ཡིས་བསྟན། །མཁའ་ལྟར་ཡེ་ཤེས་འོད་ཀྱི་<milestone unit="line" n="117.6"/>རྒྱུད། །སེམས་ཉིད་གྲུབ་པའི་ལམ་མཆོག་འདི། །དབྱེར་མེད་ཀུན་ལལྡནབཞིནདུ། །སྣངབའི་ལམ་མེད་འཁོར་བར་འ་ས། །སྡུག་རྩོལ་བའི་ནད་ཀྱིས་གདུངས། །དེ་ལ་བསྟན་པའི་སྒྲོན་མེ་འདིས། །སྣང་བའི་ཡེ་<milestone unit="page" n="118"/><milestone unit="line" n="118.1"/>ཤེས་འཆར་བར་ཤོག །མཁའ་ལྟར་མཉམ་པ་འོད་ཀྱི་རྒྱུད། །ཡེ་ཤེས་འོད་དང་ལྡན་པར་ཤོག །དེ་སྐད་ཅེས་བཀའ་སྩལ་པ་དང་། ལྷའི་དབང་པོ་འཁོར་དང་བཅས་པ་རྣམས་དགའ་ཞིང་མགུ་ནས་ཐལ་མོ་སྦྱར་ཏེ།<milestone unit="line" n="118.2"/>བཅོམ་ལྡན་འདས་མངོན་རྫོགས་རྒྱལ་པོས་གསུངས་པ་ལ་མངོན་པར་བསྟོད་དོ། །ནམ་མཁའ་དང་མཉམ་པ་ཡེ་ཤེས་འོད་ཀྱི་རྒྱུད་རྫོགས་སོ།། །། ༄༅། །རྒྱ་གར་སྐད་དུ། སརྦ་དྷརྨ་སན་ཏ་ཀྟ་པ་རྭ་ན་</p></div1>
        </body>
    </text>
</TEI.2>