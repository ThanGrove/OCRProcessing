<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0525-text.xml">
    <teiHeader lang="tib">
        <fileDesc>
            <titleStmt>
                <title><!--ye shes thig le zang thal gyi rgyud/-->ཡེ་ཤེས་ཐིག་ལེ་ཟང་ཐལ་གྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0525-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=473.1; end=496.4--><milestone unit="page" n="473"/><milestone unit="line" n="473.1"/>༄༅། །རྒྱ་གར་སྐད་དུ། ཙྭ་ན་ཏི་ལ་ཏནྟྲ། བོད་སྐད་དུ། ཡེ་ཤེས་ཐིག་ལེ་ཟག་ཐལ་གྱི་རྒྱུད། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། ཡེ་<milestone unit="line" n="473.2"/>ཤེས་ཞིང་ཁམས་དག་པའི་གནས། །སྟོན་པ་ཀུན་བཟང་རྫོགས་པའི་སྐུ། །གསང་བདག་རྡོ་རྗེ་སེམས་དཔའ་ལ། །ཡེ་ཤེས་ཟང་ཐལ་བསྟན་པ་ལ། །བཅོམ་ལྡན་འདས་ཀྱི་སྐུ་བསྟན་ཏེ། །གསང་བདག་ཆེ་ལ་བཀའ་སྩལ་<milestone unit="line" n="473.3"/>པ། །གཞི་ནི་ཕྱོགས་མེད་ཆེན་པོ་ལ། །རྒྱུན་དུ་ཕྱོགས་མེད་འཆར་བའི་གཞི། །ངོ་བོ་རང་བཞིན་རོལ་པར་ཤར། །འཕྲིན་ལས་ཅིར་ཡང་ཐོགས་པ་མེད། །སྣ་ཚོགས་སྣང་ཞིང་འགྱུར་བ་མེད། །ཐོགས་མེད་འགག་པ་མེད་<milestone unit="line" n="473.4"/>པ་ལས། །ཐམས་ཅད་སྣང་བའི་གཞི་མ་ཡིན། །ཞེས་གསུངས་སོ། །གསང་བའི་བདག་པོ་ཆེན་པོ་དེས། །བདེ་ཆེན་སྟན་ལས་བཞེངས་ནས་ཀྱང་། །བཅོམ་ལྡན་འདས་ལ་འདི་སྐད་ཞུས། །མ་དག་འཁྲུལ་པ་དག་པ་<milestone unit="line" n="473.5"/>འཇིག་རྟེན་དང་། །ཡང་དག་ཡེ་ཤེས་སྣང་བ་གསུམ། །དེ་ཡི་གནས་ལུགས་ཇི་ལྟར་ལགས། །ངོ་སྤྲོད་སྡུད་པ་ཇི་ལྟར་ལགས། །ཡེ་ཤེས་དབྱེ་བ་བཤད་པར་ཞུ། །ཞེས་གསོལ་པས། བཅོམ་ལྡན་འདས་ཀྱིས་བཀའ་སྩལ་<milestone unit="line" n="473.6"/>པ། །ལེགས་པར་ཉོན་ཅིག་གསང་བདག་ཆེ། །ངས་བཤད་པ་ལ་མ་སྐྲག་ཅིག །ཅེས་གསུངས་སོ། །ཡེ་ཤེས་ཟང་ཐལ་གྱི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།བཅོམ་ལྡན་འདས་ཀྱིས་བཀའ་སྩལ་<milestone unit="page" n="474"/><milestone unit="line" n="474.1"/>པ། །ལེགས་པར་ཉོན་ཅིག་གསང་བདག་ཆེ། །ཀུན་གཞི་སྤྱི་དབྱིངས་ལྷུན་གྲུབ་ལ། ལྷུན་གྲུབ་གཞི་མི་རྡུང་ལྔ་ལས། །རྩལ་ཤུགས་མ་ནི་རྡུང་འགྱུ་སྲེག །རིག་པའི་ཤེས་པ་ཕྲ་བ་ལ། །རང་སྣ་སྟོང་པའི་སྣང་བ་<milestone unit="line" n="474.2"/>ལྟས། །ཡིད་ལ་འགྱུས་པའི་རང་སྣང་གསལ། །ཁ་དོག་སྣ་ཚོགས་རང་གསལ་འབར། །འབར་བའི་ཀློང་ན་ཕྱི་ནང་སྣང་བྱེད་གསལ། །འོད་ལ་རིག་པའི་ཡེ་ཤེས་རང་ཤར་ནས། །ཐིག་ལེ་ཡེ་ཤེས་ཟང་ཐལ་ཆེན་པོར་<milestone unit="line" n="474.3"/>ཤར། །རང་ཤར་ཡིན་པས་ཆོས་ལས་འདས་པའི་སྐུ། །ཕྱི་ནང་མེད་པའི་ཡེ་ཤེས་ཟང་ཐལ་ལ། ཁུ།་རྐྱེན་གཉེན་པོ་རང་སར་གྲོལ་བས་ན། །ཁམས་གསུམ་ཀུན་གྱི་གཉེན་གཅིག་པོ། །ཕྱི་ནང་མེད་པའི་དུར་ཁྲོད་<milestone unit="line" n="474.4"/>དུ། །ཀུན་ཏུ་བཟང་པོ་དུར་དུ་ཞུགས། །དུར་གྱི་མིང་ནི་ཡངས་པ་ཅན། །ཁྲོད་ཀྱི་མིང་ནི་པདྨ་ཅན། ཁེང་གི་མིང་ནི་ལྗོན་པ་སྟེ། །མཁའ་འགྲོའི་མིང་ནི་རྡོ་རྗེ་མཚོ། །མཆོད་རྟེན་མིང་ནི་རྡོ་རྗེ་རྩེགས། །རི་ཡི་མིང་ནི་ས་<milestone unit="line" n="474.5"/>རིའི་རོ། །སྒོམ་ཆེན་མིང་ནི་ནོར་བུའི་འོད། །ནོར་གྱི་མིང་ནི་རིན་པོ་ཆེ། །ཕྱི་ནང་མེད་པའི་དུར་ཁྲོད་ཡིན། །ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། སངས་རྒྱས་དུར་དུ་ཞུགས་པའི་ལེའུ་སྟེ་གཉིས་<milestone unit="line" n="474.6"/>པའོ།། །།དེ་ནས་བཅོམ་ལྡན་འདས་ཀྱིས་ནི། །ཐུགས་རྗེ་ཆེན་པོའི་ཀློང་ཡངས་ན། །སེམས་དཔའ་ཆེ་ལ་བཀའ་ཙལ་པ། །མིང་མ་ཐོགས་ཀྱི་སྤྱི་དབྱིངས་ནས། །སེམས་ཅན་ཞབྲུལ་པའི་མཚན་ཉིད་ནི། །སྣ་<milestone unit="page" n="475"/><milestone unit="line" n="475.1"/>༄༅། །ཚོགས་རང་སྣང་ཁ་དོག་ལས། །མཐིང་ཁ་དཀར་པོ་སེར་ལེ་བརྒན། །ཡེ་ཤེས་ཆེ་བའི་རྩལ་སྣང་བས། །དུ་མ་ཡུལ་དང་འཁྲུལ་པས་ན། །འདོད་ཆགས་ཞེ་སྡང་གཏི་མུག་དང་། །ང་རྒྱལ་ཁོང་ཁྲོ་ཕྲག་དོག་<milestone unit="line" n="475.2"/>དང་། །གཞི་ཡི་དུས་ན་མཚན་ཉིད་འཛིན། །ལམ་གྱི་དུས་ན་དངོས་སུ་ཤར། །འབྲས་བུའི་དུས་ན་མཚན་མ་གྲོལ། །རང་གྲོལ་མ་ཤེས་སྣང་བས་སྒྲིབས། །མི་ཤེས་རྨོངས་པས་འདམ་དུ་བྱིང་། །འཁོར་བའི་ཆུ་བོས་རྟག་<milestone unit="line" n="475.3"/>ཏུ་གཡེང་། །ཆུ་བོ་བཞི་ནི་རྟག་ཏུ་འབར། །དུག་སོགས་སྔོན་པོར་གྲུབ་པ་ཡིས། །རང་རང་ལྷུན་གྱིས་མཚན་ཉིད་འཛིན། །ཞེན་པ་བློ་ཡི་ཞབྲུལ་པ་བརྟས། །ཉམས་ཀྱི་སྣང་བས་ལུས་སུ་བཟུང་། །ལུས་ཀྱི་མིང་ནི་འགྲོ་<milestone unit="line" n="475.4"/>དྲུག་ལུས། །གནས་ཀྱི་མིང་ནི་འཁོར་བའི་གནས། །དུར་ཁྲོད་མིང་ནི་མུ་ཁའི་དུར། །གཉིས་མེད་པ་ལ་གཉིས་འཛིན་པས། །སྒོམ་ཆེན་གྲོང་ཁ་ཡན་དུ་རྟགས། །ཁ་དྲག་ལམ་དུ་ཚོགས་པའི་ཚེ། །ཡེ་ཤེས་གསང་ལམ་མ་<milestone unit="line" n="475.5"/>ཤེས་པས། །དེ་ཚེ་མ་རྟོགས་མ་རིག་རྨོངས་པ་ཡིས། །འཁོར་བ་རྣམ་པར་རྟོག་ལས་བྱུང་། །རྣམ་རྟོག་མེད་ན་སངས་རྒྱས་མིག་ཡང་མེད། །འགྲོ་དྲུག་མེད་ན་སྐུ་དྲུག་མིང་ཡང་མེད། །དུག་དྲུག་མེད་ན་ཡེ་ཤེས་ཆེན་པོ་<milestone unit="line" n="475.6"/>དྲུག །ཡེ་ཤེས་བྱ་བ་མིང་ཡང་མི་ཐོགས་སོ། །ཕུང་པོ་ལྔ་པོའི་སྣང་བ་དག །མེད་ན་རིགས་ལྔའི་མིང་ཡང་མ་གྲུབ། །འབྱུང་བ་ལྔ་པོ་མེད་པ་ན། །ཡུམ་ཆེན་ལྔ་པོ་ག་ལ་གྲུབ། །བཅིངས་པ་མེད་ན་རྒྱ་ཆད་ཡིན། །ཕྱོགས་<milestone unit="page" n="476"/><milestone unit="line" n="476.1"/>མེད་རྟོགས་ན་རང་གྲོལ་ཡིན། །ཚོགས་བརྒྱད་ཆོགས་དྲུག་མེད་པ་ན། །སེམས་དཔའ་སེམས་མ་ཐུབ་པ་དྲུག །སྒོ་བ་སྒོ་མར་གྲུབ་པ་ཅི་ལ་རུང་། །དེ་ལ་རང་རྒྱུད་མ་ཡི་འཁྲུལ་བ་ནི། །འགྲོ་དྲུག་རང་སོའི་མཚན་ཉིད་<milestone unit="line" n="476.2"/>དབུས་གནས་སོ། །ལྔ་ལྔས་བསྐོར་བས་འཁྲུལ་འཁོར་ཞེས་སུ་བསྟན། །ཅེས་གསུངས་སོ། །ཐིག་ལེ་ཡེ་ཤེས་ཟང་ཐལ་གྱི་རྒྱུད་ལས། འགྲོ་དྲུག་རང་ས་ངོ་སྤྲད་པའི་ལེའུ་སྟེ་གསུམ་པའོ།། །།དེ་ནས་ཡང་<milestone unit="line" n="476.3"/>བཀའ་སྩལ་པ། ཀྱེ་སེམས་དཔའ་ཆེན་པོ་ཉོན་ཅིག །དག་པ་འཇིག་རྟེན་འཁྲུལ་པ་རྣམ་པ་གཉིས། །ཡར་ལྡན་དག་དང་ངེས་པ་མེད་པ་ཡིས། །ལོངས་སྤྱོད་རྫོགས་པ་སྐུ་ཡི་ཞིང་ཁམས་བསྟན་པ་ཡང་། །འབྱུང་ལྔ་རང་<milestone unit="line" n="476.4"/>སར་མ་འཁྲུལ་བའི། །འོད་ལྔ་དང་པོའི་དུས་ཡིན་ཏེ། །སྤྱོད་ཡུལ་དང་པོ་འཇུག་པའི་དུས་ཡིན་ཏེ། །འབྱུང་པ་ལྔ་རུ་མིང་མ་ཐོགས་པ་ཡི། །འོད་གསལ་སྣང་བ་འཇའ་ཚོན་དྭངས་པ་འདྲ། །འགྱུ་གཅོད་ཡིད་སྤྱིར་འགྱུས་<milestone unit="line" n="476.5"/>པ་འདྲ། །གཞི་ཡི་ཡོན་ཏན་རྒྱ་མཚོ་དྭངས་པ་འདྲ། །སྒྱུ་མ་ལྟ་བུའི་རྡོ་རྗེ་སེམས་དཔའ་དེ། །ལ་ཀའི་མི་རེང་འདྲ་སྟེ་རྟག་པ་དཀའ། །ཆོས་ཉིད་དང་སྣང་མེ་ལོང་གཡའ་དག་འདྲ། །འཁྲུལ་སྣང་ལོངས་སྐུ་ཆུ་ཟླའི་དཀྱིལ་<milestone unit="line" n="476.6"/>འཁོར་ལྟ། །གསལ་ལ་མ་འདྲེས་ཕྱི་ནང་མེད་པར་གནས། །འགྱུ་བ་ཐོགས་མེད་སྨིག་སྒྱུ་ལྟ་བུ་དང་། །སྐུ་ཡི་ཆེ་བ་མཚན་དང་ཡོན་ཏན་རྒྱས། །དེ་འདྲའི་འཁྲུལ་སྣང་ལོངས་སྤྱོད་རྫོགས་སྐུ་ཡི། །ཆེ་བའི་ཡོན་ཏན་རང་<milestone unit="page" n="477"/><milestone unit="line" n="477.1"/>༄༅། །རང་འཁོར་གྱིས་བསྐོར། །མཚན་ཉིད་འཛིན་པ་རང་རང་སྟེ་ཆོམས་སྦྱོར། །རང་རྟགས་ཕྱག་མཚན་ཐ་དད་སོ་སོར་སྣོར། །འཁོར་ལོ་པདྨའི་ཞིང་ཁམས་བདེ་བ་གསལ། ཁྲེས་རབ་དག་པས་རྡོ་རྗེ་སེམས་<milestone unit="line" n="477.2"/>དཔའ་དང་། །འབྲས་བུ་མཐར་ཐུག་རྡོ་རྗེ་སེམས་དཔའ་དང་། །འཁྲུལ་སྣང་ལོངས་སྐུ་རྡོ་རྗེ་སེམས་དཔའ་དང་། །མིང་དུ་རྡོ་རྗེ་སེམས་དཔར་མཉམ་པ་ལས། །སྒྲ་མཐུན་དོན་ལ་མན་ངག་རྒྱས་པར་སྟོན། །ཞེས་<milestone unit="line" n="477.3"/>གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། འཁྲུལ་སྣང་རྡོ་རྗེ་སེམས་དཔའི་ཞིང་ཁམས་ལ་ངོ་སྤྲད་པའི་ལེའུ་སྟེ་བཞི་པའོ།། །།དེ་ནས་ཡང་བཀའ་སྩལ་པ། །འབྲས་བུ་མཐར་ཐུག་རྡོ་རྗེ་སེམས་དཔའ་<milestone unit="line" n="477.4"/>ཡི། །དེ་ཡི་མཚོན་པའི་གདམས་ངག་ངོ་སྤྲད་བསྟན། །འབྱུང་བ་ལྔ་རུ་མིང་དུ་བཏགས་པ་དང་། །ཚོགས་བརྒྱད་དྲུག་དང་སྒོ་ལྔ་ཕུང་པོ་ལྔ། །འབྱུང་བ་ལྔ་ནི་རྣམ་པ་གཉིས་སུ་སྣང་། །ནང་འབྱུང་ཕྱི་འབྱུང་རྣམ་པ་གཉིས་<milestone unit="line" n="477.5"/>སུ་སྣང་། །ཕྱི་ཡི་འབྱུང་བ་རྣམ་པ་ལྔ་པོ་དང་། །མཚན་ཉིད་འཛིན་པས་བརྔས་མཚོན་ཏེ། །འོད་ལྔ་ཡུལ་ལྔ་རེ་རེ་ལ་ཡང་སྣང་། །རང་སྣང་རང་གྲོལ་ཡུལ་དང་གཞལ་ཡས་ཁང་། །མ་ཕྲིས་དཀྱིལ་འཁོར་སྒོམ་མི་<milestone unit="line" n="477.6"/>དགོས། །ཕུང་པོ་དག་ལ་རྟེན་བཅས་པ། ཁྲ་ཁྲག་དྲོདདབུགས་སེམས་ཀྱི་མཚན་ཉིད་འཛིན། །ཡུམ་ལྔ་འོད་ལྔ་དག་ཏུ་ངོ་སྤྲོད་པས། །ཡུམ་དང་འོད་དུ་སྒོམ་པ་བྱ་མི་དགོས། །ཕུང་པོ་ལྔ་པོ་སྐུ་ལྔ་རིགས་ལྔར་ངོ་སྤྲད་<milestone unit="page" n="478"/><milestone unit="line" n="478.1"/>པས། །སྐུ་ལྔ་རིགས་ལྔ་སྒོམ་པ་བྱ་མི་དགོས། །རྣམ་ཤེས་ཚོགས་བརྒྱད་སེམས་དཔའ་བརྒྱད། །དེ་ཡི་ངོ་སྤྲོད་བྱས་པ་ཡི། །ཚོགས་བརྒྱད་གནས་གྱུར་སེམས་དཔའ་སྒོམ་དུ་མེད། །ཡུལ་བརྒྱད་རང་སྣང་སེམས་མ་<milestone unit="line" n="478.2"/>བརྒྱད། །སེམས་མའི་ངོ་སྤྲོད་བྱས་པ་ཡི། །གནས་འགྱུར་སེམས་མ་སྒོམ་དུ་གདོད་ནས་མེད། །ཚོགས་དྲུག་ཐུབ་པ་དྲུག་ཏུ་ངོ་སྤྲད་པས། །གནས་སུ་གྱུར་ཐུབ་པ་སྒོམ་དུ་ཡེ་ནས་མེད། །དེ་ལྟར་བསྒོམ་བྱ་སྒོམ་པའི་<milestone unit="line" n="478.3"/>མཚན་ཉིད་ཀྱང་། །ཕྱིན་ཅི་ལོག་བཞི་རྟག་ཆད་མུ། །གནས་མ་བསྒྱུར་བར་ངོ་སྤྲད་པས། །སྒོམ་པ་སྒོམ་མ་སྒོམ་དུ་ཡེ་ནས་མེད། །ཕྲ་རབ་དག་གི་རྡུལ་ལ་ཡང་། །དག་པ་འཇིག་རྟེན་སྣང་བ་ཡེ་ནས་རྫོགས། །རྫོགས་<milestone unit="line" n="478.4"/>པར་ཤེས་ནས་བསྐྱེད་དུ་ཡེ་ནས་མེད། །མ་ཤེས་བསྐྱེད་པས་སྤང་བླང་འདུ་འབྲལ་ཅན། །མཐར་ཐུག་རྡོ་རྗེ་སེམས་དཔའ་ཞེས་ཀྱིས་དེ་ལ་བྱ། །ཞེས་གསུངས་སོ། །ཐིག་ལེ་ཉག་གཅིག་ཡེ་ཤེས་ཟང་ཐལ་གྱི་རྒྱུད་<milestone unit="line" n="478.5"/>ལས། །འབྲས་བུ་རྫོགས་པར་ངོ་སྤྲད་པ་དག་པ་འཇིག་རྟེན་པའི་སྣང་བ་བསྟན་པའི་ལེའུ་སྟེ་ལྔ་པའོ།། །།དེ་ནས་ཡང་བཀའ་སྩལ་པ། ཡང་དག་ཡེ་ཤེས་སྣང་བ་བསྟན་པ་ནི། །ཕྱི་ནང་གཉིས་སུ་དབྱེར་མེད་<milestone unit="line" n="478.6"/>པས། །ཡེ་ཤེས་ཟང་ཐལ་ཆེན་པོ་དུག་ལྔ་རྩི་རུ་རང་སར་གྲོལ། །སྐུ་ལྔ་རྩི་རུ་དངོས་པོ་མེད། །དབྱེར་མེད་ཡེ་ཤེས་ཟང་ཐལ་ལ། །ཕྱི་ནང་མེད་པའི་ཡེ་ཤེས་བསམ། །མ་དག་སྣང་བ་རང་རྒྱུད་པ། །རང་རྒྱུད་མཚན་མར་<milestone unit="page" n="479"/><milestone unit="line" n="479.1"/>༄༅། །རང་སར་གྲོལ། །སྤྲུལ་གྱི་མདུད་པ་ལྔ་མདུད་འདྲ། །དྲི་མས་དྲི་མ་འཁྲུ་བ་དང་། །ཀྱུས་ཀུས་ཀྱུས་ཀུ་འབྱིན་པ་ལྟར། །དུག་ལྔ་ལམ་དུ་ཕྱེར་བ་དང་། །དུག་ལྔ་ངོ་སྤྲོད་བྱས་པ་ཡིས། །ཡེ་ཤེས་ཟང་ཐལ་ཁོང་<milestone unit="line" n="479.2"/>ནས་འབར། །ནམ་མཁའ་དག་ལར་རལ་གྲི་སྐོར་པ་ལྟར། །དུག་ལྔ་ཕྱོགས་མེད་རང་གྲོལ་གྱིས། །སྲོག་གི་སྤུ་གྲི་སོ་བརྡེབས་ཀྱིས། །བདག་གསོད་གཞན་སྒྲོལ་ཤེས་པར་བྱ། །ཉི་མ་ཟླ་བའི་རྟ་ལ་ཤོན། །ཐོག་གི་ཟླ་ནི་<milestone unit="line" n="479.3"/>བརྡེག་པར་བྱ། །གློག་གི་ཞགས་པས་བཅིང་བར་བྱ། །འཇའ་ཚོན་ཕུབ་ཆུང་སྟན་དུ་བཏིང་། །ནམ་མཁའ་སྟོང་པ་གོས་སུ་གོན། །རླུད་གི་འཁོར་ལོ་གོང་དུ་བསྐོར། །དམིགས་པ་ཅན་ལ་འཕྲང་བར་བྱ། །སྣང་གསལ་<milestone unit="line" n="479.4"/>རལ་གྲི་ཕྱག་ཏུ་ལོང་། །སྐྱེ་འགྲོའི་རྩེ་ཤིང་གཅད་པར་བྱའོ། །ཡེ་ཤེས་སྟོང་གསལ་ཆེན་པོ་ལ། །ཐུགས་རྗེ་ཉི་མའི་སྙིང་པོ་ལྟར། །ཐམས་ཅད་སེལ་བའི་འོད་པོ་ཆེ། །བདག་གསོད་གཞན་སྒྲོལ་ཐབས་ལ་མཁས། །བྱང་<milestone unit="line" n="479.5"/>ཆུབ་སེམས་དཔའ་ཤེས་རབ་དག་པའི་རྡོ་རྗེ་སེམས་དཔའ་ལ་ངོ་སྤྲད་པའོ། །ཞེས་གསུངས་སོ། །ཡེ་ཤེས་ཟང་ཐལ་ཐིག་ལེའི་རྒྱུད་ལས། དག་པ་འཇིག་རྟེན་པ་་བསྐང་ལ་ངོ་སྤྲོད་པའི་ལེའུ་སྟེ་དྲུག་<milestone unit="line" n="479.6"/>པའོ།། །།དེ་ནས་ཡང་བཅོམ་ལྡན་འདས་ཀྱིས་རྡོ་རྗེ་སེམས་དཔར་སྐུ་སྤྲུལ་ནས། ཉིད་ཀྱིས་ཉིད་ལ་བཀའ་སྩལ་པ། །ཡེ་ཤེས་ཆེན་པོ་ཟང་ཐལ་ལ། །འདུས་བྱས་དག་གི་སྒྲ་མི་འཇུག །རང་སྣང་གསང་<milestone unit="page" n="480"/><milestone unit="line" n="480.1"/>མཛོད་སྣང་བ་ལ། །བར་དོ་འོད་ཀྱི་སྒྲ་མི་འཇུག །བློ་དངོས་གཉིས་མེད་རང་གྲོལ་ལ། །སྒོམ་པར་བྱ་བའི་བློས་མི་བསླད། ཁྲེས་རབ་དག་པའི་ཡེ་ཤེས་ཡིན། །དབུགས་མེད་སྤྱན་གསུམ་རང་གྲོལ་ལ། །བར་དང་དོ་ཡི་<milestone unit="line" n="480.2"/>སྒྲ་མི་འཇུག །ཆོས་ལས་གྲོལ་བའི་ཟང་ཐལ་ལ། ཁུད་ཅེས་བྱ་བའི་ལྷད་ཀྱིས་བསླད། །འགྱུ་བ་རང་གྲོལ་ཡེ་ཤེས་ལ། །བསམ་ཞེས་བྱ་བ་ཚིག་གིས་བཅོས། །རང་གྲོལ་ཡེ་ཤེས་ཡིན་པ་ལ། །ཐོབ་ཅེས་བྱ་བས་སྦང་<milestone unit="line" n="480.3"/>བླང་བྱུང་། །མཚན་མ་རང་གྲོལ་གྱི་དགོངས་པ་དེ། ཁུད་ལས་བསྐྱེད་པར་བྱ་བ་མིན། །ལྷག་མཐོང་རིག་པའི་ཡེ་ཤེས་ཤར། །གཟུང་འཛིན་རྣམ་རྟོག་སྒྲིབ་པ་དག །སྒྲིབ་པ་ཀུན་ལས་རབ་ཏུ་གྲོལ། །སྐུ་གསུམ་ཤེས་<milestone unit="line" n="480.4"/>རབ་ངང་ལས་ཞབྲུངས། །འཁྲུལ་པའི་མཚན་མ་རང་སར་གྲོལ། །མ་དག་དག་ལ་འཇིག་རྟེན་པའི། །སྣང་བ་རྣམ་གཉིས་རང་སར་གྲོལ། །ཕྱི་ནང་མེད་པར་ཐིག་ལེས་ཁྱབ། །ཁྱབ་བརྡལ་ཐིག་ལེ་ཡེ་ནས་བརྡལ། །མ་<milestone unit="line" n="480.5"/>རིག་པ་ཡི་རྩ་བ་ནི། །དང་པོ་ཐུགས་སར་ག་ས་པ་ལ། །ཞབྲུལ་པ་བ་དས་ཤེས་པར་བྱ། །བར་དུ་འདུག་སར་གནས་པ་ལ། །སྣང་བ་རྣམ་གསུམ་རབ་ཏུ་གཅེས། །ཐ་མ་འགྲོལ་བར་བཏང་བ་ལ། །འགྱུ་བ་སྣ་ཚོགས་<milestone unit="line" n="480.6"/>འགྲོ་འོང་ལ། །གཉིས་མེད་ཤེས་རབ་ཁྱེར་ཀ་གཅེས། །དུསགསུམགཅིགཏུབསྲེབ་ལ། །ཐིག་ལེ་ཆོས་ཆེན་ཀློང་ཆེན་དུ། །བྱ་བཙལ་མེད་པའི་རྟ་ཕོ་ལ། །འགྱུ་བའི་ཁྱེའུ་ཆུང་ཤོན་ནས་སུ། །ཉི་ཟླ་གཉིས་ཀྱི་ལྕགས་<milestone unit="page" n="481"/><milestone unit="line" n="481.1"/>༄༅། །ཆེན་དེ། །སྐད་ཅིག་མ་ལ་རང་སར་ཐིམ། །དྷ་ཐིམ་དྷ་ཐིམ། ཞེས་གསུངས་སོ། །ཡེ་ཤེས་ཟང་ཐལ་ཐིག་ལེའུ་རྒྱུད་ལས། །བྱིན་གྱིས་བརླབས་ཀྱིས་བཤད་པའི་ཚུལ་མཚོན་པའི་ལེའུ་སྟེ་བདུན་<milestone unit="line" n="481.2"/>པའོ།། །།དེ་ནས་ཡང་བཅོམ་ལྡན་འདས་ཀྱིས་བཀའ་སྩལ་པ། གསང་བའི་བདག་པོ་ལེགས་པར་ཉོན། །ངོ་སྤྲོད་བསྡུས་པ་བདག་གིས་བསྟན། །ངོ་སྤྲོད་རྣམ་པ་གསུམ་ཡིན་ནོ། །དཔེ་དང་རྟགས་དང་དོན་དུ་<milestone unit="line" n="481.3"/>བསྡུ། །དཔེ་ནི་མན་ཤེལ་དྭངས་པ་སྟེ། །དང་པོ་སྤྱི་སའི་གཞི་རུ་བཞག །ཆོས་ལྔ་དག་དང་ལྡན་པ་སྟེ། །ཀུན་གྱི་གཞི་སའི་དཔེ་མཚོན་བསྟན། །སྣང་བ་རྣམ་གསུམ་དེ་རུ་བསྡུ། །དེ་ནས་རྟགས་ལ་ངོ་སྤྲད་པ། །འོད་དང་<milestone unit="line" n="481.4"/>ཟེར་དང་འགྱུར་བའི་དཔེ་ཤེལ་དང་རྣམ་པ་བཞི་རུ་མཚོན། །དག་དང་མ་དག་ཡང་དག་གསུམ། །བར་སྐབས་དེ་ནས་འཕྲོས་པས་ན། །ངོ་སྤྲོད་རྣམ་གསུམ་དེ་རུ་འདུས། །ཞེས་གསུངས་སོ། །ཡེ་ཤེས་ཐིག་ལེ་ཟང་ཐལ་<milestone unit="line" n="481.5"/>གྱི་རྒྱུད་ལས། དཔེའི་ངོ་སྤྲོད་ཀྱི་ལེའུ་སྟེ་བརྒྱད་པའོ།། །།སར་ཨ་དྷ་ཐིམ་དྷ་ཐིམ། དེ་ནས་ཡང་བཀའ་སྩལ་པ། ཕྱི་ཡི་དཔེ་དོན་རྟགས་ཀྱི་བརྡ། །གསང་བདག་ཆེ་ལ་བསྟན་པ་ནི། །རང་ལུས་དཔེ་དོན་རྟགས་ཀྱིས་<milestone unit="line" n="481.6"/>བརྡ། །ངོ་སྤྲོད་བདག་གིས་བསྟན་པར་བྱ། །མིག་ནི་དཔེ་ཡི་ངོ་སྤྲོད་ཡིན། །དག་དང་མ་དག་ཡང་དག་གསུམ། །རྣམ་ཤེས་འོད་དང་ཟང་ཐལ་གསུམ། །རེ་རེ་ལ་ཡང་ལྔ་ལྔས་བསྐོར། །ངོ་སྤྲོད་གསུམ་གྱི་དཔེ་རུ་<milestone unit="page" n="482"/><milestone unit="line" n="482.1"/>མཚོན། །ཟང་ཐལ་ཐིག་ལེ་ཆོས་མིན་སྐུ། །འདི་ནི་ལོངས་སྐུའི་ཞིང་ཁམས་སོ། །མཚོན་གང་ནང་ན་སྒྱུ་མའི་སྐུ། །ཀུན་ཏུ་མི་འགག་ཐུགས་ཡིན་ཏེ། །དེ་ནི་ལོངས་སྐུའི་ངོ་སྤྲོད་དོ། །ཐིག་ལེ་ཉག་གཅིག་ངོ་སྤྲོད་<milestone unit="line" n="482.2"/>ཡིན། །རྣམ་ཤེས་འགག་པ་མེད་པ་ལ། །དུག་ལྔ་རང་བཞིན་རང་ཤར་བ། །འགྲོ་དྲུག་སྨིན་པའི་རྒྱུ་རྐྱེན་ཚང་། །མ་དག་འཁྲུལ་པའི་དཔེས་མཚོན་ཡིན། །ཞེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས།<milestone unit="line" n="482.3"/>ནང་རང་ལུས་ཀྱི་བརྡའི་ངོ་སྤྲོད་པའི་ལེའུ་སྟེ་དགུ་པའོ།། །།མཧ་ལྷ་མཧ་ལྷ། བཅོམ་ལྡན་འདས་ཀྱིས་བཀའ་སྩལ་པ། །སེམས་དཔའ་ཆེན་པོ་ཁྱོད་ཉོན་ཅིག །གསང་བ་རྟགས་ཀྱང་ངོ་སྤྲོད་བསྟན་པ་ནི། །རྩ་<milestone unit="line" n="482.4"/>ཡི་རྒྱལ་པོ་ཤེལ་གྱི་སྦུག་མ་ཅན། །ཆོས་གསུམ་འགག་པ་མེད་པའི་ལམ་དུ་ཤར། །སྣང་སྲིད་གསལ་བ་འོད་སྲུངས་ཆེན་པོས་མཛོད། །འོད་གསལ་འཁོར་ལོ་ཐིག་ལེ་རང་ལ་འབར། །ཐིག་ལེ་སྣང་ལ་ཕབ་ཙམ་<milestone unit="line" n="482.5"/>ན། །ལྕེ་སྤྱང་མིག་འདྲ་ཨེ་ཡི་འོད་གསལ་ཏེ། །བར་དོའི་མཚོན་པ་བརྡ་ཡི་ངོ་སྤྲད་དེ། །ཕྱི་མར་མི་གདོད་ད་ལྟ་ཉིད་དུ་གསལ། །གསལ་བ་ཟང་ཐལ་འདི་ལ་འདུ་ཤེས་ན། །སངས་རྒྱས་ས་ཡང་སྐད་ཅིག་གཅིག་ལ་<milestone unit="line" n="482.6"/>རྫོགས། །འོད་གསལ་འཁོར་ལོ་སྐོར་བ་དང་། །གནས་ཀྱི་བཙན་ཐབས་ཆེན་པོ་བསྟན་པ་གཅེས། །དེ་ཡང་རྟགས་ཀྱི་ངོ་སྤྲོད་ཡིན་པར་ཤེས། །རྩ་ཡིག་གནད་དང་ཕྱག་རྒྱའི་གནད། །སྒོམ་པ་འོད་གསལ་འཁོར་ལོ་<milestone unit="page" n="483"/><milestone unit="line" n="483.1"/>༄༅། །བསྐོར་ཤེས་ན། །བར་དོ་མེད་པའི་ཡེ་ཤེས་ཟང་ཐལ་འཆར། །ཞེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། ཐིག་ལེ་བཙན་ཐབས་སུ་བསྟན་པ་དང་འོད་གསལ་འཁོར་ལོ་བསྐོར་བའི་<milestone unit="line" n="483.2"/>ལེའུ་སྟེ་བཅུ་པའོ།། །།དེ་ནས་ཡང་བཀའ་སྩལ་པ། སེམས་དཔའ་ཆེན་པོ་ཉོན་ཅིག །ཡང་ན་རྟགས་ལ་ངོ་སྤྲོད་འདི་ལྟ་སྟེ། །རྩ་ཡི་རྩལ་པོ་ཤེལ་གྱི་སྦུག་མ་ཅན། །ཉི་མ་ཟླ་བའི་ནང་ན་ཟུག་ནས་གནས། །དོན་<milestone unit="line" n="483.3"/>གྱི་ངོ་བོ་ཐིག་ལེ་ཆོས་མིན་སྐུ། །གངས་རི་བརྩེགས་པའི་གནས་དང་འབྲེལ་བ་ཡི། །ནུབ་དུས་འཆར་དུས་ཐིམ་དུས་མ་ཤེས་ན། །ཆགས་སྡང་བློ་ཡི་ཡུལ་ལས་འདའ་མི་སྲིད། །སྐྱེ་བ་གཅོད་པ་གནས་པ་གསུམ། །འདུ་<milestone unit="line" n="483.4"/>འབྲལ་མེད་པར་འཁོར་བའི་རྩལ་དུ་འཆར། །དེ་ཡི་རྩལ་དུ་དབུགས་ཀྱི་འགྲོ་འོངས་ཀྱང་། །གསུམ་དུ་བྱུང་བས་སེམས་ཀྱི་རྟགས་སུ་ཤར། །གངས་རི་གཉིས་ལ་ཡོབ་ཆེན་ལྟ་བུའི་རྩ། །སྙིང་དང་རྩ་ཡི་བར་ན་གོང་དང་<milestone unit="line" n="483.5"/>འདྲ། །དེ་གཉིས་འབྲེལ་བའི་རྩ་ཡི་ནང་ནས་ནི། །འགག་མེད་ཐོགས་མེད་དབུགས་མེད་པའི། །ཟང་ཐལ་ཕྱོགས་མེད་འགྲོ་བ་ཡི། །གནད་ཀྱི་གདམས་པ་ཡིན་པར་མ་ཤེས་ན། །ཐིག་ལེ་ཉག་གཅིག་ཁས་ལེན་སྨོན་པ་<milestone unit="line" n="483.6"/>ཡིན། །དགའ་རབ་རྡོ་རྗེའི་རིག་པའི་གསང་ལམ་དང་། །རྡོ་རྗེ་སེམས་དཔའ་ཡེ་ཤེས་གསང་ལམ་དུ། །ཀུན་ཏུ་བཟང་པོའི་ཐིག་ལེ་ཆོས་མིན་སྐུ། །ཐག་ཆོད་དོན་གྱི་ཡེ་ཤེས་མ་ཤར་ན། །དཔེ་ཡི་ངོ་སྤྲོད་ཚིག་གི་ན་ཡ་<milestone unit="page" n="484"/><milestone unit="line" n="484.1"/>ཡིན། །འགྲོ་དྲུག་འཁྲུལ་པའི་འདམ་ནས་ཐོན་པ་དཀའ། །རྟེན་གྱི་གསང་ལམ་རྟགས་ཀྱི་གསང་ལམ་དང་། །ཡེ་ཤེས་གསང་ལམ་བཞི་པོ་མ་ཕྱེད་ན། །ཐིག་ལེ་ཡེ་བརྡལ་ཅི་ཁྱབ་བློ་ཡི་ཡུལ། །སེམས་འཛིན་སྒོམ་ཆགས་<milestone unit="line" n="484.2"/>ཞི་དེས་ལྷ་ཡི་ཆོས། །རང་རྒྱུད་ཆགས་སྡང་རང་ཁ་བློ་ཡི་ཆོས། །ཆོས་སྤྱོད་བཅུ་དང་མི་དགེ་ཀྱང་། །ཐིག་ལེ་ཆོས་ཀློང་ཞལ་མི་མཐོང་། ཁྲེས་རབ་རིག་པ་མ་རིག་ཡིད་དང་བཞི། །གནད་ཀྱི་གདམས་ངག་དམ་པ་མ་<milestone unit="line" n="484.3"/>ཤེས་ན། །ཡེ་ཤེས་ཐུག་ཕྲད་འཆར་བའི་དུས་མི་མཆི། །རྣམ་རྟོག་ཡེ་ཤེས་ཟང་ཐལ་ངོ་སྤྲོད་མ་བསྟན་ན། །སྐུ་གསུམ་འདུ་འབྲལ་མེད་པའི་ངོ་མི་འཕྲད། །གཟུང་འཛིན་ཟང་ཐལ་འགྲོ་བའི་གནད་མེད་ན། །ཐིག་ལེ་ཉག་<milestone unit="line" n="484.4"/>གཅིག་འཆར་བའི་དུས་མི་མཆི། །ཞེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། རྟགས་ཀྱི་ངོ་སྤྲད་དང་དོན་གྱི་ཡེ་ཤེས་ངོ་བོ་སྤྲད་པའི་ལེའུ་སྟེ་བཅུ་གཅིག་པའོ།། །།དེ་ནས་ཡང་བཀའ་སྩལ་པ།<milestone unit="line" n="484.5"/>ཉོན་ཅིག་རྡོ་རྗེ་སེམས་དཔའ་ཆེ། །ཡེ་ཤེས་དབྱེ་བ་བསྟན་པ་ནི། །གཞི་གནས་ཡེ་ཤེས་ལྷུན་གྲུབ་ནི། །རྒྱ་མ་ཆད་པའི་ཡེ་ཤེས་བཞི། །འགག་པ་མེད་པའི་གཞི་ཡིན་ནོ། །མ་དག་ཞབྲུལ་པའི་ཡེ་ཤེས་ནི། །ཞབྲུལ་པས<milestone unit="line" n="484.6"/>ཡེ་ཤེས་མིང་མ་ཐོགས། །ལམ་གྱི་ཡེ་ཤེས་རྣམ་པ་བཞི། །རང་བྱུང་རང་རིག་ལྷག་མཐོང་དང་། །ངོ་བོ་ཉིད་ཀྱི་ཡེ་ཤེས་ནི། ཁྲེས་རབ་དག་པའི་ཡེ་ཤེས་ཡིན། །དག་པ་འཇིག་རྟེན་ཡེ་ཤེས་ནི། །མེ་ལོང་ཡེ་ཤེས་ལ<milestone unit="page" n="485"/><milestone unit="line" n="485.1"/>༄༅། །སོགས་ལྔ། །ཇི་ལྟ་བ་དང་ཇི་སྙེད་མཁྱེན། །ངོ་བོ་ཉིད་ཀྱི་ཡེ་ཤེས་དང་། །རྣམ་པ་བརྒྱད་དུ་རིག་པར་བྱ། །ཡང་དག་ཡེ་ཤེས་སྣང་བ་ནི། །ཡུལ་དང་ཡེ་ཤེས་ཟང་ཐལ་དང་། །ཕྱོགས་ལྷུང་མེད་པའི་ཡེ་ཤེས་<milestone unit="line" n="485.2"/>དང་། །ཡེ་ཤེས་ཁྱབ་བརྡལ་ཆེན་པོ་དང་། །ངོ་བོ་ཉིད་ཀྱི་ཡེ་ཤེས་དང་། རྣམ་པ་བཞི་རུ་འདུས་པ་ཡིན། །ཡེ་ཤེས་ཡེ་ཤེས་ཁྱད་པར་འཕགས། །ཡེ་ཤེས་ཟང་ཐལ་ཁྱད་པར་ཆེ། །ཕྱི་ནང་མེད་པར་སྣང་སྲིད་<milestone unit="line" n="485.3"/>བརྡལ། །ཡངས་སོ་ཆེ་ཡི་ཡེ་ཤེས་ཆེ། །ཞེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། ཡེ་ཤེས་ཀྱི་དབྱེ་བའི་ལེའུ་སྟེ་བཅུ་གཉིས་པའོ།། །།དེ་ནས་ཡང་བཅོམ་ལྡན་འདས་ཀྱིས་ཏིང་ངེ་འཛིན་དེ་<milestone unit="line" n="485.4"/>ལས་བཞེངས་ཏེ། གསང་བའི་བདག་པོ་ལ་བཀའ་སྩལ་པ། ཉོན་ཅིག་སེམས་དཔའ་རྡོ་རྗེ་འཛིན། །ཕྱོགས་འཛིན་མེད་པའི་ཐིག་ལེ་དེ། །འགག་པ་མེད་པའི་ཡེ་ཤེས་ཡིན། །ཡེ་ཤེས་ངོ་སྤྲོད་བསྟན་པ་ནི། །ཡེ་ཤེས་<milestone unit="line" n="485.5"/>ཟང་ཐལ་ཆོས་ལས་འདས། །འཁོར་བར་འདོགས་པར་འགྱུར་པ་ཡིན། །མྱང་འདས་འདོགས་པའང་འགྱུ་བ་ཕྱེ། །བློ་དངོས་གཉིས་ཀྱི་བར་མཚམས་སུ། །ཕྱི་ནང་གཉིས་ཀྱི་ལྟང་འཛིན་པ། །གཟུང་འཛིན་གཅོད་པའི་<milestone unit="line" n="485.6"/>ཤེས་རབ་ཀྱིས། །ཕྱི་ནང་མེད་པའི་ཟང་ཐལ་ལ། །ཕྱི་ནང་གཉིས་སུ་འབྱེད་པ་ནི། །ཐིག་ལེ་ཉག་གཅིག་ཀུན་ཁྱབ་ལ། །དུས་ལ་ལྟོས་པ་འཁྲུལ་པའི་བློ། །རྫོགས་ཆེན་ཐིག་ལེ་ཟང་ཐལ་ལ། །ཕྱོགས་མཚམས་སྟེང་འོག་<milestone unit="page" n="486"/><milestone unit="line" n="486.1"/>འདོད་པ་གང་། །ཐམས་ཅད་མ་བསྒྲུབས་རྫོགས་ཆེན་ལ། །དགག་སྒྲུབ་བྱ་ན་གོལ་བ་ཡིན། །ཨེ་མ་ཧོ་རིགས་ཀྱི་བུ། །ངས་བཤད་པ་ལ་མ་སྐྲག་ཅིག །ཆོས་རྣམས་ཐམས་ཅད་ཐིག་ལེ་ཡེ་བརྡལ་ཡིན། །ཡིན་པར་ཤེས་<milestone unit="line" n="486.2"/>པས་འཁོར་དུ་འཁོར་ས་མེད། །ཐམས་ཅད་ཕྱི་ནང་མེད་པའི་ཆོས་མིན་ཀློང་། །སངས་རྒྱས་འཁྲུལ་པས་མིང་དུ་བཏགས་པས་ནོར། །ཐིག་ལེ་ཕྱོགས་མེད་ཡེ་ཤེས་ཟང་ཐལ་ལ། །ལྟ་སྒོམ་འདོད་པས་ཀུན་ཏུ་བརྟགས་<milestone unit="line" n="486.3"/>པས་བསླུས། །ཕྱི་ནང་མེད་པའི་ཡེ་ཤེས་ཟང་ཐལ་ལ། །འབྲས་བུ་ཕྱི་དུས་མི་འདེབས་ད་ལྟ་ཉིད་དུ་གྲུབ། །ཐིག་ལེ་བར་མཚམས་མ་གྲུབ་ཟང་ཐལ་ལ། །བར་དོའི་གདམས་པ་རྫོགས་ཆེན་ལམ་པའི་ཆོས ལམ་ལ་<milestone unit="line" n="486.4"/>རེག་ན་བག་ཆགས་ལས་ལ་རེ ལས་ལ་རེ་ན་རང་བྱུང་ཡེ་ཤེས་བརྫུན། །སངས་རྒྱས་ཐུགས་རྗེ་དབྲི་བཀོལ་མེད་པ་ལ། །ཐུབ་དྲུག་འབྱུང་བར་འདོད་པ་ཡིད་སྨོན་བློ་ཡི་ཡུལ། །རྫོགས་ཆེན་བློ་ལས་གྲོལ་བའི་ཆོས་<milestone unit="line" n="486.5"/>མིན་ཡིན། །ཐུགས་རྗེ་དབྲི་བཀོལ་མེད་པ་ཡི། །ཐམས་ཅད་སྐུ་གསུམ་རོལ་པར་མ་ཤེས་ན། །ཐུགས་རྗེ་དུས་ལ་ལྟོས་ན་འཁྲུལ་པས་ཞབྲུལ་པ་རྒྱུད། །ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། ཐིག་<milestone unit="line" n="486.6"/>ལེའི་རང་སྒོ་ལ་ངོ་སྤྲད་པའི་ལེའུ་སྟེ་བཅུ་གསུམ་པའོ།། །།དེ་ནས་བཅོམ་ལྡན་འདས་ཀྱིས། ཡངས་པ་ཅན་གྱི་གནས་ནས་བཞེངས་ནས། བྱང་ཆུབ་སེམས་དཔའ་བཛྲ་སཏྭ་ལ་བཀའ་སྩལ་པ། སྐུ་གསུམ་དབྱེ་<milestone unit="page" n="487"/><milestone unit="line" n="487.1"/>༄༅། །བ་བསྟན་པར་བྱ་ཡིས། སེམས་དཔའ་ཆེན་པོ་ཉོན་ཅིག །ཆོས་སྐུའི་ཆོས་སྐུ་ལོངས་སྐུ་དང་། །སྤྲུལ་པའི་སྐུ་རུ་དབྱེ་བར་བྱ། །ལོངས་སྐུའི་ཆོས་སྐུ་ལོངས་སྐུ་དང་། །སྤྲུལ་པའི་སྐུ་ཡི་དབྱེ་བ་དང་། །སྤྲུལ་<milestone unit="line" n="487.2"/>སྐུའི་ཆོས་སྐུ་ལོངས་སྐུ་དང་། །སྤྲུལ་སྐུའི་དབྱེ་བ་བཤད་པར་བྱ། །ཆོས་སྐུ་ནམ་མཁའ་ལྟ་བུ་ལ། །ལོངས་སྐུ་སྤྲིན་གྱི་ཚུལ་དུ་སྣང་། །སྤྲུལ་པའི་སྐུ་ནི་ཆར་ལྟ་བུ། །ཆོས་སྐུ་མཁའ་ཁྱབ་ཟང་ཐལ་ཡིན། །ཆོས་སྐུའི་<milestone unit="line" n="487.3"/>ལོངས་སྐུ་ཐིག་ལེ་རང་གསལ་ཡིན། །ཆོས་སྐུའི་སྤྲུལ་སྐུ་ཐུགས་རྗེ་ཕྱོགས་མེད་ཡིན། །འགག་མེད་ཐིག་ལེ་སྤྲུལ་པའི་སྐུ་དེ། །ངོ་སྤྲོད་ཐུགས་རྗེ་ཅན་ལ་གདབ། །ཐུགས་རྗེ་ཕྱོགས་རིས་མེད་པ་ཡིན། །ཕྱོགས་རིས་མེད་<milestone unit="line" n="487.4"/>པའི་ཟང་ཐལ་ཆོས་མིན་སྐུ། །ཐིག་ལེ་ཆོས་མིན་ཡངས་པའི་རང་ས་ན། །རིག་པ་ཆོས་མིན་ཡེ་ཤེས་ཆེན་པོ་དེ། །ཐིག་ལེ་ངོ་སྤྲོད་འདི་ལ་སྤྱད་ནུས་ན། །ཐིག་ལེ་སྒྲིབ་མེད་ཡེ་ཤེས་ཆོས་མིན་སྐུ། །བར་མཚམས་མེད་<milestone unit="line" n="487.5"/>པའི་ཐིག་ལེ་ཁོང་ནས་ཤར། །ལམ་གྱི་གདམས་ངག་འགྱུ་བ་མི་དགག་པར། །ཕྱོགས་ལྷུང་མེད་པའི་ཤེས་རབ་ཆེན་པོ་ཡིས། །ཆོས་ཀྱི་སྐུ་གསུམ་ངོ་སྤྲོད་ཆེན་པོ་ཡིན། །དེ་ལས་འདའ་དུས་སངས་རྒྱས་ཡུལ་མེད་<milestone unit="line" n="487.6"/>མཐོང་། །རིག་པ་ཡུལ་མེད་འདི་ལ་ངོ་སྤྲོད་ན། །སངས་རྒྱས་རང་ཆས་ཡིན་པས་ཡུལ་མེད་ཡིན། །ཅེས་གསུངས་སོ། །ཡེ་ཤེས ཐིག་ལེ་ཟང་ཐལ་གྱི་རྒྱུད་ལས། སྐུ་གསུམ་དབྱེ་བའི་ལེའུ་སྟེ་བཅུ་བཞི་<milestone unit="page" n="488"/><milestone unit="line" n="488.1"/>པའོ།། །།ཀུན་ཏུ་བཟང་པོས་བཀའ་སྩལ་པ། །སེམས་དཔའ་ཆེན་པོ་ཁྱོན་ཉོན་ཅིག །ལོངས་སྐུའི་དབྱེ་བ་འདི་ལྟ་སྟེ། །ནོར་བུ་རིན་ཆེན་ལྟ་བུ་དེ། །ཐུགས་རྗེ་འདོད་ཡོན་འཆར་བའི་གཞི། །ཡོན་ཏན་སོ་སོར་<milestone unit="line" n="488.2"/>སྣང་བ་ལྟར། །ལོངས་སྐུའི་ཆོས་སྐུ་བསྟན་པ་ནི། །ཇི་ལྟ་བ་ཡི་ཡེ་ཤེས་ཡིན། །ལོངས་སྐུ་སྒྱུ་མའི་གཟུགས་སྐུ་ཡིན། །སྤྲུལ་སྐུ་ཇི་སྙེད་ཡེ་ཤེས་ཡིན། །སྒྱུ་མ་ལྷུན་གྲུབ་འོད་ཀྱི་ཕུང་པོ་ལ། །སྐུ་ལྔ་ལ་སོགས་བསམ་གྱིས་མི་<milestone unit="line" n="488.3"/>ཁྱབ་པ། །འཇིག་རྟེན་འདི་འམ་ཐམས་ཅད་ན། །ཏིལ་གྱི་གང་བུ་བཞིན་དུ་ནི། །ཡོངས་སུ་གང་ཞིང་བར་མཚམས་མེད། །ཡེ་ཤེས་སྒྱུ་མའི་སྦུབས་ཀྱི་ངོ་སྤྲོད་འདིས། །མ་ཧྭ་ཡོ་གའི་གོལ་གཞི་གོལ་ས་དང་། །ཨ་ནུ་ཡོ་<milestone unit="line" n="488.4"/>གའི་གོལ་གཞི་གོལ་ས་གཉིས། །དབྱེར་མེད་རང་སར་མ་ཤེས་སྒྲིབ་པ་ཡིན། །རང་ལུས་ཐིག་ལེ་བརྡུངས་པས་གོལ་ས་ཆོད། །ཕྱི་ནང་མེད་པའི་ཐིག་ལེ་ཆོས་ཉིད་ཀློང་། །འབྲས་བུ་མ་བཙལ་རང་ལ་གྲུབ་པས་ནོར་བུ་<milestone unit="line" n="488.5"/>རིན་ཆེན་འདྲ། ཡེ་ནས་ཡོད་པ་མཐོང་བས་དབུལ་མོ་གཏེར་རྙེད་ཚུལ། །སངས་རྒྱས་ཐིག་ལེ་ཕྱོགས་མེད་སྐུ། །གཟུགས་སྐུ་མཉམ་ལ་མ་འདྲེས་པ། །ནོར་བུ་རིན་ཆེན་ཡོན་ཏན་འདྲ། །སྤྲུལ་སྐུ་སོ་སོར་ཤར་བ་ནི། །ནོར་<milestone unit="line" n="488.6"/>བུ་རིན་ཆེན་ཐུགས་རྗེ་འདྲ། །ནོར་བུ་རིན་ཆེན་ཕྱོགས་མེད་དེ། །གཉིས་མེད་ཆོས་སྐུའི་ངོ་སྤྲོད་ཡིན། །ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། །ལོངས་སྐུའི་དབྱེ་བ་ངོ་སྤྲད་པའི་ལེའུ་སྟེ་བཅོ་ལྔ་<milestone unit="page" n="489"/><milestone unit="line" n="489.1"/>༄༅། །པའོ།། །།དེ་ནས་ཡང་བཀའ་སྩལ་པ། སེམས་དཔའ་ཆེན་པོ་ཁྱོད་ཉོན་ཅིག །སྤྲུལ་པ་སྐུ་ཡི་དབྱེ་བ་བསྟན་པ་ནི། །ཉི་མ་འོད་དང་ཟེར་དང་གསུམ། །ཡོན་ཏན་ཕྱོགས་མེད་མཐུན་པར་གྲུབ། །སྤྲུལ་<milestone unit="line" n="489.2"/>པ་སྐུ་ཡི་ཆོས་སྐུ་ནི། །ཐིག་ལེ་ཆོས་མིན་ཀུན་གྱི་གཞི། །དམྱལ་བའི་གནས་ན་ལྷུན་གྱིས་གྲུབ། །རྒྱ་ཆད་ཕྱོགས་སུ་མ་ལྷུང་བས། །དོན་ནི་ལྷུན་གྱིས་གྲུབ་པ་ཡིན། །འགྲོ་དྲུག་ཆོས་ཀྱི་སྐུ་ཡི་གཞིར། །ལྷུན་གྱིས་གྲུབ་པར་<milestone unit="line" n="489.3"/>བཤད་པ་ཡིན། །རྒྱ་མ་ཆད་པས་ལྷུན་གྱིས་གྲུབ། །ཉི་མའི་སྙིང་པོ་སྟོང་གསལ་དེ། ཁྲར་གླིང་ལ་སོགས་རྒྱུ་བའི་དུས། །རྒྱ་མ་ཆད་པས་གར་ཡང་སྣང་། །ཕྱོགས་སུ་མ་ལྷུང་གར་ཡང་རྒྱུ། །ངོ་བོ་རྟོག་མེད་ཟང་ཐལ་<milestone unit="line" n="489.4"/>དེ། །ཀུན་ལ་དབྲི་བཀོལ་འབྱེད་པ་མེད། །རྟོག་མེད་མཉམ་པར་ལྷུན་གྱིས་གྲུབ། །ཟེར་ནི་ཕྱོགས་མེད་འཆར་བའི་རྒྱུ། །དབྲི་བཀོལ་མེད་པས་ཡོངས་ལ་སྣང་། །སྣང་གསལ་ཡངས་པའི་ཟེར་དུ་ཤར། །སྤྲུལ་པའི་སྐུ་ཡི་<milestone unit="line" n="489.5"/>ལོངས་སྐུ་ནི། །སྣང་བ་འགག་མེད་རང་དུ་གསལ། །རང་གསལ་རང་གདངས་ཆེན་པོ་འདི། །རྟག་ཏུ་འདི་ལྟར་ལྟ་སྤྱོད་ན། །ལོངས་སྐུའི་ངོ་སྤྲོད་ཆེན་པོ་ཡིན། །སྤྲུལ་པའི་ངོ་སྤྲོད་བསྟན་པ་ནི། །ཉི་མའི་འོད་ཀྱི་སྣང་བ་<milestone unit="line" n="489.6"/>དེ། །ཉི་མ་ཕྱེད་ཀྱི་དུས་དག་ན། །རང་རང་མཐོངས་ཀྱི་དབྱིངས་སུ་གྲུབ། །བསམ་བ་མི་འདྲ་སྣ་ཚོགས་ཤར། །ཉོན་མོངས་བརྒྱད་ཁྲི་བཞི་སྟོང་སྨིན། །རྩ་བ་དུག་ལྔ་དག་ལ་འདུས། །དེ་ཡང་གསུམ་འདུས་གསུམ་པོ་<milestone unit="page" n="490"/><milestone unit="line" n="490.1"/>གཅིག །གཅིག་པོ་མ་རིག་དེ་ཉིད་ཅི་ལས་གྲུབ། །རྩ་གཅད་རྩེ་གཅད་སྐེད་གཅོད་ཀྱི། །ཐོག་མ་བར་དང་མཐར་གཅོད་པའི། །ཡེ་ཤེས་ངོ་བཟུང་ངོ་སྤྲོད་སྟོན། །གཅིག་པོ་མཚན་མ་རང་སར་གྲོལ། །གཉིས་མེད་ཐིག་ལེ་<milestone unit="line" n="490.2"/>ཟང་ཐལ་སྐུ། །ཕྱོགས་ལྷུང་མེད་པའི་ཡེ་ཤེས་ཤར། །རྒྱ་མ་ཆད་ཀྱི་ཆོས་སྐུར་གསལ། །ལྷུན་གྱིས་གྲུབ་པས་རང་སར་གྲོལ། །རང་སྣང་དག་ལས་མེད་ཙམ་ན། །རིག་པ་ཡུལ་མེད་ཅེས་ཀྱང་བྱ། །ཆོས་ལ་བདག་མེད་<milestone unit="line" n="490.3"/>ཅེས་ཀྱང་བྱ། །སངས་རྒྱས་ཡུལ་མེད་ཅེས་ཀྱང་བྱ། །གཟིགས་སྣང་མཐའ་ལས་གྲོལ་བ་ཡིན། །ཞེས་གསུངས་སོ། །ཡེ་ཤེས་ཐིག་ལེ་འཁོར་ལོ་ཁོང་འབར་གྱི་རྒྱུད་ལས། ལེའུ་སྐབས་ཏེ་བཅུ་དྲུག་<milestone unit="line" n="490.4"/>པའོ སརྦ་མ་ལ་ད་དུ་ཨ་སིང་ཤ་ཥ༷་ཙ་ལ་ཨུ། དེ་ནས་ཡང་བཅོམ་ལྡན་འདས་ཀྱིས་བདེ་ཆེན་རང་འབར་གྱི་ཏིང་ངེ་འཛིན་ལས་བཞེངས་ནས། རྡོ་རྗེ་སེམས་དཔའ་ལ་བཀའ་སྩལ་པ། ཀྱེ། སེམས་དཔའ་<milestone unit="line" n="490.5"/>ཆེན་པོ་ཁྱོད་ཉོན་ཅིག །སྐུ་གསུམ་དབྱེར་མེད་བསྟན་པ་ནི། །རྒྱ་མཚོ་དྭངས་པའི་དུས་ཉིད་ན། །དར་དང་རླབས་དང་སྦུ་བ་དང་། །ཆབ་རོམ་སྣ་ཚོགས་ཅིར་སྣང་ཡང་། །ཆུ་བོ་དག་ལས་འདས་པ་འམ། །རྒྱ་ཆད་ཕྱོགས་<milestone unit="line" n="490.6"/>སུ་ལྷུང་བ་ནི། །ཕྲ་རབ་རྡུལ་ཙམ་མ་མཐོངངོ། །དེབཞིནའགྲོབརིགས་དྲུག་དང་། །ལོངས་སྤྱོད་རྫོགས་པ་སྒྱུ་མའི་སྐུ། །སྣ་ཚོགས་མཚན་མར་སྣང་བ་རྣམས། །ཐིག་ལེ་ལྷུན་གྲུབ་ཡེ་བརྡལ་ཡིན། །དབྱེ་རྒྱུ་རྡུལ་ཡང་<milestone unit="page" n="491"/><milestone unit="line" n="491.1"/>༄༅། །མི་རྙེད་དེ། །རྒྱ་མ་ཆད་པར་རྟོགས་ཙམ་ན། །རྟོགས་པ་རང་གྲོལ་ཞེས་ཀྱང་བརྗོད། །ཕྱོགས་མེད་ཡེ་ཤེས་རང་ལ་ཤར། །རང་ཤར་རང་སྣང་ཞེས་སུ་བཤད། །དབྱེར་མེད་ཀློང་ནས་རང་གྲོལ་བས། །ཕྱི་<milestone unit="line" n="491.2"/>ནང་སྣང་སྲིད་དུབ་ཆུབ་བརྡལ། །ཐིག་ལེ་ཀུན་ཁྱབ་ཅེས་སུ་བསྟན། །དཔེར་ན་ཐག་པ་སྦྲུལ་འཁྲུལ་གྲོལ། །འཁྲུལ་པ་འཇུག་ལྡོག་རང་གྲོལ་ཡིན། །དབྱེར་མེད་འདུ་འབྲལ་མེད་ཅེས་བྱ། །སྣང་སྲིད་ཐིག་ལེར་བརྡལ་<milestone unit="line" n="491.3"/>བས་བར་མཚམས་མཚོན་པར་དཀའ། །ཐིག་ལེ་འགག་མེད་ཡིན་པར་རོལ་པ་ཅིར་ཡང་འཆར རོལ་པ་རང་སར་གྲོལ་བས་མཚན་མའི་ཡུལ་མ་མཐོང་། །བློ་ཆུང་བྱིས་པས་ཕྱོགས་སུ་བཟུང་བ་འཁྲུལ། །ཕྱོགས་མེད་<milestone unit="line" n="491.4"/>རང་གྲོལ་སྣང་སྲིད་ཐིག་ལེར་འབར འབར་བའི་རྒྱལ་པོ་འདི་ལ་དབྱེ་བ་ཡེ་ནས་མེད། །ཅེས་གསུངས་སོ། །ཐིག་ལེ་འཁོར་ལོ་འབར་བ་ཟང་ཐལ་གྱི་རྒྱུད་ལས། སྐུ་གསུམ་འདུ་འབྲལ་མེད་པའི་ཀློང་བྱ་བཙལ་དང་<milestone unit="line" n="491.5"/>བྲལ་བར་བསྟན་པའི་ལེའུ་སྟེ་བཅུ་བདུན་པའོ།། །།མཧ་ལྷ་ཨ་སྟེ། དེ་ནས་ཡང་བཀའ་སྩལ་པ། སེམས་དཔའ་ཆེན་པོ་ཉོན་ཅིག །ཡེ་ཤེས་རླུད་ཆེན་ངོ་སྤྲོད་བསྟན་པ་ནི། །དཔེ་དོན་གཉིས་སུ་ངོ་སྤྲད་<milestone unit="line" n="491.6"/>དེ། །ཁྱུང་ཆེན་ནམ་འཕངས་གཅོད་པ་དེ། །རྩོལ་དང་རློམ་པ་མ་ཡིན་ཏེ། །གཤོག་པ་ཐང་ལྷོད་མེད་པ་ཡིན། །སྐད་ཅིག་རི་རབ་ཁང་སྟེང་ལྟར། །མ་རིག་འགག་མེད་གཟུང་འཛིན་ཀློང་། །ཆགས་ཞེན་གཉིས་ཀྱི་རྩ་བ་<milestone unit="page" n="492"/><milestone unit="line" n="492.1"/>ཅན། །རླུད་གིས་ཐམས་ཅད་སྨིན་པར་བྱེད། །དངོས་པོ་མེད་པས་དགུང་མཐའ་གླེབ། །བགྲོད་པ་མེད་པར་སྟོང་གསུམ་འགྲོ། །འོང་པ་མེད་པར་རང་སར་ལྡོག །འགྱུ་བ་རླུད་གི་རྟ་ཕོ་ཅན། །རླུད་གི་རྟ་ཕོ་སྒྲོལ་བ་<milestone unit="line" n="492.2"/>ན། །འཕྱེ་བོ་རྟ་དང་ཕྲེལ་བ་ཡིན། །ལོང་བ་རྟ་དང་བྲལ་བ་ལྟར། །ཡེ་ཤེས་རླུད་ཆེན་གཅོད་པའི་ཡིད། །གཟུགས་སོགས་ལེན་པར་བྱེད་པ་དེ། །འཔྱེ་བོ་རྟ་བྲལ་མན་ངག་གིས། །གཟུགས་སོགས་རང་སྣང་དཔལ་གྱི་<milestone unit="line" n="492.3"/>མགོན། །ཡེ་ཤེས་ལུས་ལ་རིག་པ་འཇུག །སྦྱོང་བར་བྱེད་པ་རླུད་ཡིན་པས། །རླུད་གི་ངོ་སྤྲོད་བསྟན་པ་ཡིན། །ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། རླུ་་གི་ངོ་སྤྲོད་བསྟན་པའི་ལེའུ་སྟེ་བཅོ་<milestone unit="line" n="492.4"/>བརྒྱད་པའོ།། །།ཧ་ཡ་ཀྭ་རྭ། དེ་ནས་བཅོམ་ལྡན་འདས་ཀྱིས། རྡོ་རྗེ་སེམས་དཔའ་ཁྱོད་ཉོན་ཅིག །རླུད་གི་ཐམས་ཅད་སྦྱོང་བ་ཡིན། །རླུ་་རྟོགས་ཅན་གྱི་དཔེ་བསྟན་པ། །གཞི་དང་ལམ་དང་འབྲས་བུ་<milestone unit="line" n="492.5"/>དང་། །དེ་ཉིད་རང་སར་གྲོལ་བ་གཞི། །དེ་ཡི་མཚོན་པ་བསྟན་པ་ནི། །དཔེར་ན་བྱ་ཁྱུང་རུམ་དུ་འཇུག་པའི་དུས། །ཕ་མ་གཉིས་ཀྱང་རླུད་ལས་གྲུབ། །བུ་ཡང་རླུད་གི་རྒྱུ་རུ་གནས། །ཕ་མ་སྲེད་ལེན་སྦྱོར་བའི་<milestone unit="line" n="492.6"/>ཚེ། །གཞི་རླུ་་འདུས་པ་བུ་ཡི་རླུད་དུ་སྦྱར། །ཁྱུང་མོའི་མངལ་ཁའི་ནང་དུ་ནི། །རླུ་་གི་སྒོ་་ང་ཞབས་རྡོལ་གྲུབ། །ཞབས་རྡོལ་མ་ཡི་མངལ་སྒོར་གཏད། །སྒོ་ངའི་དབྱིབས་ནི་རྒྱ་མདུད་འདྲ། །མདོག་ནི་ལྗང་ཁུ་ཐལ་ཁར་<milestone unit="page" n="493"/><milestone unit="line" n="493.1"/>༄༅། །གནས། །ཕ་མ་གཉིས་ནི་རླུང་ཟ་བས། །གཟན་མ་མི་དགོས་དེ་ལྟར་ཡིན། །རྩོལ་བ་མེད་པར་མཁའ་ལ་ལྡིང་། །ཚང་གི་མིང་ནི་མ་ཐོགས་སོ། །ཁྱུང་ལ་ཡུལ་མེད་དེ་ལྟ་ཡིན། །བུ་ཡང་རླུང་ཟ་ཆེན་པོར་<milestone unit="line" n="493.2"/>བྱུང་། །མངལ་གྱི་སྦུག་གུའི་རླུང་གིས་ནི། །བུ་ཡི་གསོས་སུ་འགྱུར་བས་ན། །ཁྱུང་ཕྲུག་མངལ་དུ་གཤོག་རྫོགས་པས། །རླུང་ཆེན་འགོམས་པ་བྱུང་པ་ཡིན། །ཁྱུང་ཕྲུག་མངལ་ནས་ཚར་བ་དང་། །བུ་གུའི་ནང་ནས་ངམ་<milestone unit="line" n="493.3"/>གྲོག་དང་། །བར་སྣང་སྟོང་པའི་གཡང་མཐོང་བས། །ཁྱུང་ཕྲུག་གཤོག་པ་ཐང་གཅོད་པས། །སྒོང་རྒྱ་ཆག་པ་དེ་ལྟར་ཡིན། །ཁྱུང་ཕྲུག་མ་དང་མཉམ་པ་དང་། །རྩོལ་བ་མེད་པར་མཁའ་ལ་ལྡིང་། །མིས་མ་མཐོང་བ་དེ་<milestone unit="line" n="493.4"/>ལྟར་ཡིན། །དེ་ཡི་དོན་ནི་འདི་ལྟ་སྟེ། །དང་པོ་ལྷུན་གྲུབ་འགག་མེད་རླུད་། །འཁྲུལ་པའི་གཞི་རླུང་ཞེས་སུ་བཤད། །དེ་ནས་འཁྲུལ་པ་ལམ་གྱི་རླུང་། །ཕྱོགས་མེད་གཡོ་བའི་རླུཎྜ་ཆེན་ཡིན། །འཇུག་པའི་རླུད་དང་གཡོ་<milestone unit="line" n="493.5"/>བའི་རླུང་། །གཅོད་པའི་རླུད་དུ་བྱུང་བས་ནི། །མཚན་མ་ལམ་པའི་རླུང་ཞེས་བྱ། །ཁམས་གསུམ་རླུང་གི་སྲིད་པས་ན། །ལྷུན་གྲུབ་རླུད་ནི་འཁོར་བ་ཡིན། །ཕ་དང་མ་ནི་ལྷུན་གྲུབ་འགག་མེད་ཡིན། །དེ་ལས་བུ་ནི་<milestone unit="line" n="493.6"/>ཕྱོགས་མེད་ཤར། །གཟུང་འཛིན་གཉིས་སུ་སྦྱོར་བས་ནི། །རླུད་ཆེན་འགག་པ་མེད་པ་དེས། །འཁོར་བའི་ས་བོན་བསྐྱེད་པ་ཡིན། །འཁོར་བ་སྨིན་པ་རླུང་གིས་བྱ། །རླུད་གིས་སྣ་ཚོགས་གྲུབ་པར་བྱེད། །ཁམས་གསུམ་<milestone unit="page" n="494"/><milestone unit="line" n="494.1"/>སེམས་ཅན་དག་ཏུ་འགྲུབ། །དེས་ན་རླུ་་ལ་ངོ་སྤྲད་པས། །རླུ་་གསུམ་རྩ་བ་གཅིག་ཏུ་འདུས། །གཅིག་པོ་ཡེ་ཤེས་ཟང་ཐལ་རླུད་། །ཟང་ཐལ་རླུད་དུ་ངོ་སྤྲད་པས། །འགྱུ་བ་ཞབས་རྡོལ་རླུ་་བྲལ་དེས། །དབུགས་མེད་<milestone unit="line" n="494.2"/>ཟང་ཐལ་ཐོགས་མེད་པས། །འབྱུང་བ་ལྔ་ཡི་མ་གྲུབ་པས། །ཡེ་ཤེས་ཟང་ཐལ་ཡིན་པའི་རྟགས། །ཕུང་པོ་ལྔས་ནི་མ་བསྒྲིབས་པས། །ཐིག་ལེ་ལྷུན་གྲུབ་ཡིན་པའི་རྟགས། །ཆུ་བོ་བཞིས་ནི་ཁྱེར་མ་ནུས། །ཡེ་ཤེས<milestone unit="line" n="494.3"/>འབའ་ཞིག་ཡིན་པའི་རྟགས། ཁུ་རྐྱེན་ཀ་ནས་མ་གྲུབ་པས། །སྐུ་གསུམ་འདུ་འབྲལ་མེད་པའི་རྟགས། །རླུད་ལས་ཡེ་ཤེས་ངོ་སྤྲད་ནས། །ཐིག་ལེ་ཉག་གཅིག་རང་འབར་བས། །ཡེ་ཤེས་རང་གྲོལ་ཡིན་པའི་<milestone unit="line" n="494.4"/>རྟགས། །རྒྱུ་ལམ་འབྲས་བུ་དབྱེར་མེད་པས། །གཞི་ནི་ལྷུན་གྱིས་གྲུབ་པའི་རླུད་། །ལམ་ནི་རང་བྱུང་རླུད་དུ་ཤར། །འབྲས་བུ་མཚན་མ་སྣ་ཚོགས་གཅོད་པའི་རླུད་། །རླུད་ཆེན་དེ་ལ་ངོ་སྤྲད་ན། །གཞི་ལམ་འབྲས་བུ་<milestone unit="line" n="494.5"/>དབྱེར་མེད་པས། །ཡེ་ཤེས་ངོས་བཟུང་རླུ་་དུ་བཤད། ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། །ཡེ་ཤེས་རླུད་ལ་ངོ་སྤྲད་པའི་ལེའུ་སྟེ་བཅུ་དགུ་པའོ།། །།བཅོམ་ལྡན་འདས་ཀྱིས་བཀའ་<milestone unit="line" n="494.6"/>སྩལ་པ། །སེམས་དཔའ་ཆེན་པོ་ཁྱོད་ཉོན་ཅིག །གོ་བར་དཀའ་བ་བརྡ་ཡི་དོན། །ཟབ་མོ་དགྲ་རུ་བརྗོད་པ་ཉམས། །ཡེ་ཤེས་ཟང་ཐལ་ཕྱི་ནང་མེད་པའི་མཁའ། །གཞན་སྣང་མེད་པས་སྒྲིབ་པའི་མིང་ཡང་<milestone unit="page" n="495"/><milestone unit="line" n="495.1"/>༄༅། །མེད། །ལྕེ་སྤྱང་མིག་ཅན་རླུ་་ལས་གྲུབ་པའི་སྐུ། །ཉི་ཟླའི་འོད་ཙམ་བྱིན་རླབས་འགག་མེད་སྐུ། །སེང་གེའི་རྩལ་ཅན་མཚན་མ་ཟིལ་གྱིས་གནོན། །རྩལ་གསུམ་ལུས་ལ་རྫོགས་པས་སྐུ་གསུམ་འདུ་<milestone unit="line" n="495.2"/>འབྲལ་མེད། །ཐོག་མེད་དཔའ་བ་སྟག་མོ་ཚང་མ་ལྟར། །དཔའ་བརྟུལ་ཡེ་ཤེས་ཐོགས་མེད་གཅད་པ་གཅེས། །དངོས་མེད་གཡོ་བ་ལས་ཀྱི་རླུད་དང་འདྲ། །འཇིག་རྟེན་ཆགས་འཛིན་རླུ་་གི་རྩལ་ལས་ཤར། །འཁོར་<milestone unit="line" n="495.3"/>བ་མྱ་ངན་རྟོག་པ་རླུད་གིས་གདམས། །སྐྱེ་འཆིའི་རྒྱུན་གྱིས་རླུད་གིས་རྟག་ཏུ་འདེབས། །དབུགས་དང་བྲལ་བས་གཉིས་མེད་ཟང་ཐལ་འཆར། །ཡར་ལྡན་ཡོན་ཏན་མར་ལྡན་སྐྱོན་དུ་འཆར། །གཉིས་མེད་ཟང་ཐལ་ཕྱི་<milestone unit="line" n="495.4"/>ནང་ཐིག་ལེར་བརྡལ། །ཡེ་ཤེས་ཟང་ཐལ་ཞུབྲ་ཆུབ་འདུ་འབྲལ་མེད། །ཅེས་གསུངས་སོ། །ཡེ་ཤེས་ཐིག་ལེ་ཟང་ཐལ་གྱི་རྒྱུད་ལས། གནས་ལུགས་ལ་ངོ་སྤྲད་པའི་ལེའུ་སྟེ་ཉི་ཤུ་པའོ།། །།དེ་ནས་ཡང་<milestone unit="line" n="495.5"/>བཅོམ་ལྡན་འདས་བདེ་བ་ཅན་གྱི་གནས། རིན་པོ་ཆེ་པདྨའི་གདན་ལས་བཞེངས་ནས། རྡོ་རྗེ་སེམས་དཔའ་ལ་བཀའ་སྩལ་པ། ཀྱེ་ཀྱེ་ཧོ། ངས་བཤད་པ་ཡི་རྒྱུད་ཆེན་འདི། །ཡེ་ཤེས་ཐིག་ལེ་འདུ་འབྲལ་<milestone unit="line" n="495.6"/>མེད། །ཟང་ཐལ་ཡིན་པས་ཆོས་མིན་སྐུ། །ཕྱི་ནང་མེད་པས་ཐིག་ལེའི་རྒྱུད་དུ་ཟུང་། །ཡེ་ཤེས་ཟང་ཐལ་རང་ལ་ཤར། །ཡེ་ཤེས་རང་ཤར་རྒྱུད་དུ་ཟུང་། །འབྲས་བུ་ཕྱི་ནང་དུས་མི་འདེབས་པས། །ཐོབ་མེད་ནོར་བུའི་<milestone unit="page" n="496"/><milestone unit="line" n="496.1"/>རྒྱུད་དུ་ཟུང་། །ཞེས་གསུངས་སོ། །ཡང་བཀའ་སྩལ་པ། འཁོར་བ་རང་གྲོལ་ཡེ་ཤེས་བསྟན། །ཡེ་ཤེས་འཁོར་ལོའི་རྒྱུད་དུ་ཟུང་། །ཡེ་ཤེས་གསང་བ་རང་ལ་ཤར། །འཁོར་བ་མཚན་མ་རང་སར་གྲོལ། །གསང་བ་<milestone unit="line" n="496.2"/>འཁོར་ལོའི་རྒྱུད་དུ་ཟུང་། །ཞེས་གསུངས་ནས། མྱ་ངན་ལས་འདས་སོ། །དེ་ནས་རྡོ་རྗེ་སེམས་དཔའ་ཐུགས་མྱ་ངན་གྱི་ཟིན་ནས། ཀྱེ་མ་ཀྱེ་ཧུད། ཐུགས་རྗེ་ཆེན་པོ་མྱ་ངན་ལས་འདས་སོ། །བདག་ལ་ནི་སྐྱབས་མེད་<milestone unit="line" n="496.3"/>དོ། །མགོན་དང་དཔུང་གཉེན་མེད་དོ། །ཀྱི་ཧུད་ཅེས་བརྗོད་པས། རིན་པོ་ཆེའི་ཤོག་བུ་ལ། རིན་པོ་ཆེས་བྲིས་པའི་རྒྱུད་འདི་རང་སྣང་རྣམ་དག་གི་ནམ་མཁའ་ལ་བབས་སོ། །བྱིན་གྱིས་བརླབས་ནས་བཤད་པའི་<milestone unit="line" n="496.4"/>རྒྱུད། །ཡེ་ཤེས་ཐིག་ལེ་ཟང་ཐལ་འདི། །རྡོ་རྗེ་སེམས་དཔའ་ལ་བྱིན་གྱིས་བརླབས་ཀྱིས་རྗེས་སུ་ཡི་རང་བའི་ལེའུ་སྟེ་ཉེར་གཅིག་པའོ།། །།རྫོགས་སོ།། །། ༄༅། །རྒྱ་གར་སྐད་དུ། གུ་རྒྱ་</p></div1>
        </body>
    </text>
</TEI.2>