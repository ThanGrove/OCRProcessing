<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0888-text.xml">
    <teiHeader lang="tib">
        <fileDesc>
            <titleStmt>
                <title><!--ging spu gri nag po'i rgyud/-->གིང་སྤུ་གྲི་ནག་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0888-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=633.1; end=655.3--><milestone unit="page" n="633"/><milestone unit="line" n="633.1"/>༄༅། །རྒྱ་གར་སྐད་དུ། ཀུ་ཏ་ར་དུ་ཙཀྲ་དེ་བ་ཏནྟྲ་ནཱ་མ། བོད་སྐད་དུ། གིང་སྐྲུ་གྲི་ནག་པོའི་རྒྱུད་ཅེས་བྱ་བ། བཅོམ་ལྡན་འདས་ལྷ་ཆེན་པོ་ལ་ཕྱག་འཚལ་ལོ། །ཀེང་རུས་ཀྱི་དུར་ཁྲོད་ཆེན་པོའི་གནས་ན་གནས་<milestone unit="line" n="633.2"/>པའི་ཚེ། ལྷ་ཆེན་དབང་ཕྱུག་ཡབ་ཡུམ་རྣམས། །སྡེ་བརྒྱད་འདུས་པའི་འཁོར་ཚོགས་དང་། །བདུད་པོ་བཞི་དང་བདུད་མོ་བཞི། །རང་རང་ལག་ཆ་བསྣམས་ནས་ནི། །དུར་ཁྲོད་རས་དང་ཞིང་ཆེན་སྐུ་ལ་བསྣམས། །ཕོ་<milestone unit="line" n="633.3"/>བདུད་བྲན་དུ་འཁོར་ཞིང་མོ་བདུད་ལས་ལ་འགྱེད། །ལྷ་ཆེན་པོ་ཡི་བསྟན་པ་ལ། །འཚེ་བའི་ཡ་མ་དམ་སྲི་རྣམས། །ཟས་སུ་ཟ་ཞིང་རླག་པར་བྱེད། །དེ་ཡི་ཚེ་ན་ལྷ་ཆེན་གྱིས། །འཁོར་ལོ་ནག་པོའི་རྒྱུད་སྡེ་<milestone unit="line" n="633.4"/>བཤད། །བདུད་པོ་གསུམ་དང་སྡེ་བརྒྱད་ལ། །སྲོག་གི་སེ་དར་སོ་བསྡེབས་གནས། །འགལ་བྱེད་ཆམ་་ལ་འབེབས་པའི་ཕྱིར། །སྲོག་གི་འཁོར་ལོ་ནག་པོ་བསྟན། །བསྟན་པས་འཁོར་རྣམས་རབ་ཏུ་དགྱེས། །དགེས་<milestone unit="line" n="633.5"/>བའི་མདངས་ཕྱུང་རབ་ཏུ་རྔམ། །རྔམ་པར་རྒྱུག་ཅིང་དུར་ཁྲོད་ཉུལ། །དུར་ཁྲོད་ཤ་ཁྲག་ཟད་པར་ཟོས། །ཟོས་ཀྱང་སྲོག་ཆགས་རྣམས་ལ་འཚེ། །དེའི་ཚེ་གནོད་སྤྱིན་ཀུ་བེ་རས། །ལྷ་ཆེན་ཉིད་ལ་གསོལ་བ་བཏབ། །ལྷ་<milestone unit="line" n="633.6"/>ཆེན་ཡབ་ཡུམ་ཇི་ལྟར་བསྒྲུབ། །བདུད་དང་གནོད་སྦྱིན་དྲག་སྔགས་དང་། །ཕུང་བར་བྱེད་པའི་སྔགས་རྒོད་གང་། །འཁོར་ལོའི་རྩིབས་ལ་ཇི་ལྟར་སྐྱོན། །དྲག་སྔགས་ཕུང་སྔགས་ཇི་ལྟར་དགོད། །བཀོད་ལ་འཁོར་<milestone unit="page" n="634"/><milestone unit="line" n="634.1"/>ལོ་ཇི་ལྟར་བསྐོར། །ཡབ་ཀྱི་ཕུང་སྔགས་ཇི་ལྟར་དགོད། །ཡུམ་གྱི་ཕུང་སྔགས་ཇི་ལྟར་དགོད། །འཁོར་གྱི་ཕུང་སྔགས་ཇི་ལྟར་དགོད། །ཡབ་ཡུམ་ལས་ལ་ཇི་ལྟར་བྱ། །འཁོར་གྱིས་ལས་ལ་ཇི་ལྟར་སྤྱད། ཁུད་དང་<milestone unit="line" n="634.2"/>བྲི་ཐབས་གང་ལ་བྱ། །མཆོད་རྫས་བསྒྲུབ་རྟེན་ཇི་ལྷར་བཤམ། །ལྷ་སྔགས་དགྲ་རྟགས་ཇི་ལྟར་འོང་། །ལས་རྣམས་འགོར་ན་ཇི་ལྟར་བྱ། །ལོག་ལོན་དགྲ་བསད་ཇི་ལྟ་བུ། །འཁོར་ལོ་ལོག་ན་ཇི་ལྟར་བྱ། །ལས་སྦྱོར་<milestone unit="line" n="634.3"/>ལོག་ན་ཇི་ལྟར་བྱ། །མ་གྲུབ་སྤོགས་ན་ཇི་ལྟར་བྱ། །ཙི་ཙི་ཛ་ལ་ཇི་ལྟར་གསོ། །རིན་ཆེན་བསྒྲུབ་དང་ཚེ་བསྲིང་དང་། །རི་ལུ་མིག་་སྨན་རྐང་མགྱོགས་དང་། །གཅན་གཟན་རྒྱལ་པོ་ཆུ་དང་མེ། །གདུག་པ་སྐྲུལ་རྣམས་ཇི་<milestone unit="line" n="634.4"/>ལྟར་བསྲུང་། །ཐོག་དང་སེར་བ་བསྲུང་བ་དང་། །སད་དང་བཙའ་དང་མུ་གེ་རྣམས། །མ་ལུས་པར་ནི་ཇི་ལྟར་བསྲུང་། །སེར་དབབ་རྩོ་འཕང་ཐོག་དབབ་དང་། །མི་དགོད་བཅིང་དང་དབུགས་བཅད་པ། །བསད་གསོ་<milestone unit="line" n="634.5"/>གཟིར་གནན་ཇི་ལྟ་བུ། །ཞེས་ཞུ་པ་དང་། ལྷ་ཆེན་པོ་བདེ་བའི་གདན་ལས་བཞེངས་ཏེ། ཀུ་བེ་ར་དང་འཁོར་རྣམས་ཉོན། །དེ་རྣམས་ལུས་མེད་འདི་རུ་འདུས །འཁོར་ནག་པོ་ཡི་སྐྲུ་གྲི་འདིར། །ཐམས་ཅད་མ་ལུས་ཚང་<milestone unit="line" n="634.6"/>བར་མཛད། །ཅེས་གསུངས་སོ། །སྐྲུ་གྲི་ནག་པོའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་དབང་ཕྱུག་ཆེན་པོས་ཀུ་བེ་ར་ལ་རྒྱས་པར་བཤད་དོ། །འཆད་དོ་འཆད་པར་འགྱུར་རོ། །དེ་ནས་སྐྱེ་བ་མེད་<milestone unit="page" n="635"/><milestone unit="line" n="635.1"/>༄༅། །པ་ལ་སྐྱེས་བའི་སྐུར་བསྟན་ཏོ། །ཨ་ནི་སྐྱེ་བ་མེད་པའི་སྐུ། །དོན་དམ་མ་བཅོས་རང་བཞིན་ཡིན། །དབང་ཕྱུག་ཡབ་ཡུམ་སྤྲུལ་པའི་ཚེ། །ཡབ་ནི་སྐུ་མདོག་དཀར་པོ་ལ། །སྐུ་ལ་དུར་ཁྲོད་ཆས་བརྒྱད་<milestone unit="line" n="635.2"/>བརྒྱན། །ཞེ་སྡང་རུས་པའི་ཡིན། །ཐོད་པ་ཚར་གསུམ་དབུ་ལ་རྒྱན། །དུག་གསུམ་དབང་དུ་སྡུད་པའི་རྟགས། །ཞབས་ལ་བསེ་ལྷམ་ཁྲ་བོ་གསོལ། །འདོད་ཆགས་ཞལ་དུ་རྔུབ་པའི་རྟགས། །སྦྲུལ་དང་སྟག་གིས་ལྷུ་<milestone unit="line" n="635.3"/>ཚིགས་བརྒྱན། །གདུག་པ་ཀླུ་རྣམས་འདུལ་བའི་རྟགས། །སྤྱན་ནི་དགུ་གཟིགས་ས་རྣམས་ལྟ། །དབུ་ཡི་གཙུག་ན་སྤྱན་གཅིག་གསལ། །ཨ་ཉིད་སྐྱེ་བ་མེད་པའི་སྤྱན། །གཡས་ཀྱི་ལྕགས་ཀྱུས་འགྲོ་དྲུག་འདྲེན། །འཁོར་<milestone unit="line" n="635.4"/>ལོ་འབར་བས་སྐྱེ་འགྲོ་གཅོད། །གཡོན་གྱི་དང་པོ་རྡུལ་ཕྲན་འཛིན། །སྲིད་པ་ཆགས་པའི་བདག་པོའི་རྟགས། །འོག་མ་སྐྲུ་གྲི་འབར་བ་བསྣམས། །སྲིད་པའི་སྐྱེ་རྒྱུད་གཅོད་པའི་རྟགས། །རྩ་བ་མི་འགྱུར་ཆོས་ཉིད་<milestone unit="line" n="635.5"/>སྔགས། །དྲག་པོ་སྲོག་གི་ཡང་སྙིང་ཡིན། །ཨ་པ་ས་ཡ་ཏྲི་ཧཱུཾ༷། ཨ་པ་ལ་ཏྲི་རྦད། ཅེས་གསུངས་སོ། །འཁོར་ལོ་ནག་པོའི་རྒྱུད་ལས། ཡས་ཀྱི་བསྐུལ་མ་གདབ་པའི་ལེའུ་སྟེ་གཉིས་པའོ།། །།དེ་ནས་ལྷ་ཆེན་ཡབ་ཡུམ་<milestone unit="line" n="635.6"/>རྣམས། །སྐྱེ་མེད་ཨ་ལས་སྐྱེ་བའི་ཆོ་འཕྲུལ་འབྱུང་། །ཡུམ་ཆེན་ཨུ་མ་ལྟ་བུར་སྤྲུལ། །སྐུ་ནི་དམར་ནག་ཆེན་མོ་ལ། །སྤྱན་དགུ་ཡབ་ལ་བསྟས་པའི་རྟགས། །གཡས་ན་ནད་རྐྱལ་བསྣམས་པ་ནི། །ནད་རྣམས་ཀུན་གྱི་<milestone unit="page" n="637"/><milestone unit="line" n="637.1"/>༄༅། །བྱ། །བསྙེན་པའི་ཡི་གེ་དྲག་ཐུང་འདི། །མ་རྫོགས་བསྒྲུབ་པ་ལ་མི་འཇུག །ཅེས་གསུངས་སོ། །འཁོར་ལོ་ནག་པོའི་རྒྱུད་ལས། བསྙེན་ཐབས་བསྟན་པའི་ལེའུ་སྟེ་བཞི་པའོ།། །།དེ་ནས་བསྒྲུབ་པ་<milestone unit="line" n="637.2"/>བཤད་བྱ་བ། །མཆོད་རྟེན་ནག་པོ་ཁྲུ་གང་ཚད། །འབྲུབ་ཁུང་ནག་པོ་ཁྲུ་གང་ཚད། །ནང་དུ་དུར་ཁྲོད་རུས་པ་དང་། །མི་རུས་བསྲེགས་པའི་ཕྱེ་མ་དང་། །རྡོ་བ་དཀར་པོས་དགང་བར་བྱ། །དེ་སྟེང་ཚུབ་མའི་ལོ་མ་<milestone unit="line" n="637.3"/>དང་། །བུང་བའི་བདུད་རྩི་གྲོག་མཁར་དང་། །དེ་བྲུས་ལིང་ག་ཆེན་པོ་ནི། །མཛུབ་གང་ཚད་དང་ལྡན་པར་བྱ། །འཁོར་ལོ་ནག་པོའི་རྩིབས་ལ་བསྐྱོན། །ཕུང་སྔགས་བློ་འབུར་བདག་ལ་དགོད། །ལིང་ཆུ་སྨྱུག་མའི་<milestone unit="line" n="637.4"/>ཚིགས་ལའོ། །བླ་རྡོ་རྣམ་གསུམ་གོ་རིམ་བཞིན། །བླ་རྟེན་རི་རབ་བཤོས་ལ་གཟུགས། །བླ་གནས་ཕྱི་ནང་གསུམ་ལ་བརྟག །བསད་པའི་སྔགས་རྒོད་ཕྱི་རིམ་བཞིན། །བསྐུལ་བའི་སྔགས་རྒོད་བར་པ་ལ། །ཕུག་པའི་<milestone unit="line" n="637.5"/>སྔགས་རྒོད་དང་པོ་ལ། །རིམ་པ་གསུམ་དུས་ཤེས་པར་བྱ། །བསྒྲུབ་པའི་རྫས་དང་མཆོད་པའི་རྫས་དང་། །མ་ནོར་གོ་རིམ་བཞིན་དུ་བཤམ། །ཞེས་གསུངས་སོ། །འཁོར་ལོ་ནག་པོའི་རྒྱུད་ལས། བསྒྲུབ་པའི་ཐབས་<milestone unit="line" n="637.6"/>ཀྱི་ལེའུ་སྟེ་ལྔ་པའོ།། །།དེ་ནས་ཡང་ནི་བཀའ་སྩལ་པ། །འཁོར་ལོ་རོ་རས་དཀར་པོས་བྱ། །དེ་ནི་མ་གཏོག་ལ་ནི་ནག་པོས་བྱུག །འཁོར་ལོ་རྣམ་པ་གཉིས་སུ་བྱ། །བསྙེན་པ་ཉེ་བའི་བསྙེན་པ་དང་། །འཁོར་ལོ་ནག་<milestone unit="page" n="638"/><milestone unit="line" n="638.1"/>པོ་རྩིབས་བཅུ་བྱ། །འུག་པ་སྲིན་བྱའི་ཐིག་སྐུད་བྱ། །སྙུག་གུ་དེ་ཡི་ཁྲག་གིས་བྱ། །ཡུགས་སའི་ཁྲག་གིས་བྲི་བར་བྱ། །ཨ་དང་ཤར་དུ་ཙམ་པར་བྱ། །ས་དང་པ་དང་ཡ་དང་ཏྲི། །ཕྱོགས་སུ་རིམ་པས་དགོད་པར་<milestone unit="line" n="638.2"/>བྱ། ཁྲར་ལྷོ་མཚམས་སུ་ཨས་བརྒྱད་ཏེ། །ལ་དང་མི་དང་རུས་སུ་སྤེལ། །པ་དང་ཏྲི་དག་རྦད་དང་མིང་། །མཚམས་སུ་རིམ་པས་སྤེལ་བར་བྱ། །དེ་ནི་ཡབ་ནི་ཉེ་བསྙེན་ནོ། །མ་ནི་ཤང་ནས་བརྩམ་པར་བྱ། །ཏུ་དང་ར་<milestone unit="line" n="638.3"/>དང་རུ་ཁ་དང་། །ཕྱོགས་སུ་མིང་ཡང་སྤེལ་བར་བྱ། །ཏྲག་དང་ཏྲིག་དང་མ་དང་ཏ། །ཧཱུཾ༷་དང་མིང་སྤེལ་མཚམས་སུ་བྱ། །ཨས་དང་མས་བརྒྱན་རྒྱལ་སྦྱོར་བ། །འཁོར་ལོ་དམར་ནག་ཅེས་སུ་བརྗོད། །ཅེས་གསུངས་<milestone unit="line" n="638.4"/>སོ། །འཁོར་ལོ་ནག་པོ་སྤུ་གྲིའི་རྒྱུད་ལས། ཉེ་བར་བསྙེན་པའི་ལེའུ་སྟེ་དྲུག་པའོ།། །།དབང་ཕྱུག་ཆེན་པོས་བཀའ་སྩལ་པ། །འཁོར་ལོ་ནག་པོ་ཞིག་གཉིས་དང་། །བདུན་པོ་གཉིས་དང་བཅུ་བཞི་བརྩིགས། །ཨོ་ཧཱུཾ༷་<milestone unit="line" n="638.5"/>ཡ་ཏྲི་པ༷་མ་མ་ར་རས་མ་ཁ་ཁལ་མ་སྨྱོ། ན་ཀ་དུ་ཙིག་མེད་མེ་ཏྲ་གཅིག་ཏུ་ཙར་ཏུ་ཏྲི་ལིང་ཡག་ཤ་ཛ་ཀ་ཏ་ཕཊ། མ་ནོར་མཁས་པས་བྲི་བར་བྱ། །ཡབ་ཡུམ་གཉིས་ཀྱི་ཕུང་སྔགས་བྲི། །ཡབ་ཀྱི་ཞལ་ནི་དམར་ནག་<milestone unit="line" n="638.6"/>ལ། །ལྷོ་བར་སྲིད་གསུམ་འཁོར་ལོ་བྲི། །མ་བྲིས་བསྐོར་བར་ག་ལ་ནུས། །དེ་ཕྱིར་ཕུང་སྔགས་འཁོར་ལོ་བསྐོར། །ཡབ་ཀྱི་ཕུང་སྔགས་དང་པོ་བཞི། །དབུགས་་ལ་རྦད་དང་གཟུགས་དང་ཡིད། །ཐུགས་གསང་བ་དང་<milestone unit="page" n="639"/><milestone unit="line" n="639.1"/>༄༅། །བཞི་བོ་ནི། །ཡབ་ཀྱི་ཕུང་སྔགས་སྒོར་འབུམ་ཡིན། །འཁོར་ལོ་རྩིབས་ཀྱི་དབུས་སུ་དགོད། །ཡབ་ཀྱི་ཕུངས་སྔགས་ཞེས་སུ་བརྗོད། །དེ་ནས་བདུན་པོ་དག་ལ་ནི། །ཨ་ས་པ་ཡང་དབང་ཕྱུག་ཉིད། །ཨ་<milestone unit="line" n="639.2"/>ཏྲེ་གྱི་གསུམ་སྲས་མཆོག་གསུམ། །དེ་ཡི་ཁྲམ་ལ་འདེབས་པས་ན། །བདུད་པོ་གསུམ་གྱི་ཕུང་སྔགས་ཡིན། །ཞེ་སྡང་རུས་ལ་རྦད་པ་དང་། །གཏི་མུག་ཤ་ལ་རྦད་པ་དང་། །ནམ་གུང་རྒྱལ་པོ་ཉིན་གུང་བཙན། །ཐོ་རངས་<milestone unit="line" n="639.3"/>སྲོག་བདུད་དང་ནི་གསུམ། །ཡོ་ཡི་ཕུང་པོར་བྱེད་པ་ཡིན། །དེ་ཕྱིར་ཕུང་སྔགས་བློ་བུར་ཡིན། །ཨ་ས་པ་ཡ་ཏྲི་སུ་ཏ་ཡིན། །འཁོར་ལོ་དག་ནི་བཅུ་བཞི་ལ། །ཐམས་ཅད་འདུས་པའི་ཕུང་སྔགས་དགོད། །ཆུམ་རིལ་<milestone unit="line" n="639.4"/>འཁོར་ལོ་རྩིབས་ལ་སྐྱོན། ཁྲམ་གཡས་ཀྱི་ནི་འཁོར་ལོ་ལ། །མ་སོད་ཐམས་ཅད་རླག་པར་བྱེད། །ལས་ལ་ཕྱར་ཞིང་བསྡད་དབང་མེད། །ཏྲི་ཏ་ཡ་ནི་ཕོ་ཉའི་ཚོགས། །ཤ་ལ་ཁྱེར་ནི་ཕོ་ཉས་ཕུང་། ཁྲག་ཡས་དམག་ནི་དི་<milestone unit="line" n="639.5"/>རི་རི། །དུས་ལས་མི་འཁོར་དུས་ཡམ་ཏྲི། །ཏྲག་ཤ་མ་བདུད་མཆེད་བཞི་ཡིན། །དེ་ཡི་ཕུང་སྔགས་ས་མ་ཡ། ཁྱེར་ནས་ཤ་ལ་རྦད། །ནང་ནུབ་ཡོ་ཆོས་སྡེ་བརྒྱད་ཡིན། །མེ་ཀ་པྲ་ཤི་རྩི་མོ་ལྔ། ཤེ་ཀ་དུ་ལིང་ཀུབ་པ་<milestone unit="line" n="639.6"/>ཡིན། །ནི་ཛ་དགྲ་བོའི་དངོས་མིང་ཡིན། །དབུགས་འབྲིང་མི་རྒོད་དབུགས་བཅད་ཡིན །མ་ཧྭ་དབང་ཕྱུག་ཆེན་པོ་ཡིན། །སུ་རུམ་ཕཊ་ཀྱིས་མཐའ་སྡུད་མིང་དང་སྤེལ། །འཁོར་ལོ་རྣམ་གསུམ་ཕུང་སྔགས་གསུམ། །ཨ་<milestone unit="page" n="640"/><milestone unit="line" n="640.1"/>སུམ་མགོ་གནོན་རྣམ་པ་གསུམ། །སྔགས་དང་འཁོར་ལོ་ལྷ་འདྲེའི་མགོ་གནོད་ཡིན། །མཐའ་སྡུད་རྣམ་གསུམ་མིང་དང་སྤེལ། །ཡབ་ཀྱི་འཁོར་ལོ་ནག་པོ། ཅེས་གསུངས་ཤེས་སོ། །སྤུ་གྲི་ནག་པོའི་རྒྱུད་ལས། ཡབ་ཀྱི་<milestone unit="line" n="640.2"/>སྤུ་གྲིའི་ལེའུ་སྟེ་བདུན་པའོ།། །།དེ་ནས་ཡང་ནི་བཀའ་སྩལ་པ། །ཡུམ་གྱི་འཁོར་ལོ་དམར་ནག་ནི། །འཁོར་ལོ་ཡབ་དང་མཐུན་པར་བྱ། །དང་པོ་གང་ཡིན་ཕུང་སྔགས་ནི། །དམར་པོ་ལྷོར་བཅུག་ཕུང་སྔགས་<milestone unit="line" n="640.3"/>ནི། ཁྲ་བའི་མ་ནི་དབུ་མ་ཉིད། །དམར་ནག་མ་མོ་ཉིད་ཀྱི་སྐུ། །དྲོད་ལ་སྙམ་པའི་དྲོད་ལ་རྦད། ཁྲག་ལ་པིར་ཅིང་སྲོག་ལ་རྩལ། །སྲོག་དུམ་བུམ་རྟུབས་ཀྱི་སྲོག་ལ་རྦད། །ཕུང་བར་བྱེད་པའི་སྔགས་བཞི་པོ། །འཁོར་<milestone unit="line" n="640.4"/>ལོ་རྩིབས་ལ་བརྩོན་པས་ནས། །ཕུང་སྔགས་བློ་བུར་ཞེས་བྱའོ། །བདུད་པོ་གསུམ་དང་སྡེ་བརྒྱད་རྣམས། །ཡབ་ཀྱི་འཁོར་དང་ཡུམ་གྱི་འཁོར། །འཁོར་ལོའི་རྩིབས་ལ་བསྐྱོན་ལ་བསྒྲལ། །མགོ་གནོན་ཨ་དང་མ་<milestone unit="line" n="640.5"/>གཉིས་བརྒྱན། །མཇུག་སྡུད་གང་ཡིན་མིང་དང་སྤེལ། །མགོ་གནོན་ཨ་དང་མས་བརྒྱན་པ། །སྟོང་ཉིད་སྔགས་ཀྱི་བརྒྱན་པས་ནས། །ལྷ་འདྲེ་འཁོར་ལོ་ལྡོག་མི་འགྱུར། །ཡབ་ལ་ཨས་བརྒྱན་གིང་གསུངས་ཨ། །སྡེ་<milestone unit="line" n="640.6"/>བརྒྱད་དམག་སོགས་ཨས་བརྒྱན་པ། །ལྷ་མི་འགྱུར་བ་དབང་ཕྱུག་ཉིད། །སྔགས་མི་འགྱུར་བས་ཨ་གསུམ་པ། །ལྟ་བ་མི་འགྱུར་སྟོང་པ་ཉིད། །མི་འགྱུར་རྒྱ་གསུམ་བཏབ་པ་ཡིན། །གཏི་མུག་མ་ཧྭ་དེ་བ་ཉིད། །འདོད་<milestone unit="page" n="641"/><milestone unit="line" n="641.1"/>༄༅། །ཆགས་དབུ་མ་ཁྲག་གི་བདག །དུག་གསུམ་དབང་ཕྱུག་ཆེན་པོ་གསུམ། །ཚོགས་བརྒྱད་སྡེ་བརྒྱད་ངོ་བོ་ཉིད། །ཨ་ཡིས་རྒྱས་བཏབ་ལྟ་བའི་གདེང་། །ལྡོག་དང་འགོར་བ་མིང་ཡང་མེད། །ཐམས་ཅད་<milestone unit="line" n="641.2"/>རླག་པར་གདོན་མི་ཟ། །ཡབ་ཀྱི་ཕུང་སྔགས་རླག་པར་བྱེད། །ཡུམ་གྱི་སྲོག་རྩ་སྙིང་ཁྲག་རླག །རུས་པ་འདས་དང་དབུགས་གསུམ་པོ། །ཕུང་བདུད་གསུམ་གྱིས་རླག་པར་བྱེད། །སྒྲ་དང་དྲི་དང་གཟུགས་དང་ནི། །རོ་<milestone unit="line" n="641.3"/>དང་རེག་བྱ་རྣམ་ཤེས་རྣམས། །སྡེ་བརྒྱད་དག་གིས་བརླག་པར་བྱ། །ཕུང་སྔགས་རྒྱལ་པོ་མ་ར་ཡ། །ཞེས་གསུངས་སོ། །སྤུ་གྲི་ནག་པོའི་རྒྱུད་ལས། ཡུམ་གྱི་སྤུ་གྲིའི་ལེའུ་སྟེ་བརྒྱད་པའོ།། །།དབང་ཕྱུག་ཉིད་ཀྱིས་<milestone unit="line" n="641.4"/>བཀའ་སྩལ་པ། ཨོ་ནི་སྐུ་ལྔ་རྟག་པའོ། །ཨ་ནི་སྐྱེ་བ་མེད་པའོ། །ས་ནི་སྐྱེ་ཤི་ཆོ་འཕྲུལ་ཉིད། །པ་ནི་ རྡུལ་དང་མུན་པའི་སྙིང་། །ཡབ་ཡུམ་སྲས་དང་འཁོར་རྣམས་བསྐྱེད། །ཡ་ནི་ཡབ་ཅིག་དེ་ཉིད། །ཡབ་ལས་ཏྲི་བྱུང་<milestone unit="line" n="641.5"/>ཡབ་ཡུམ་སྲས་དང་གསུམ། །ཨ་ལ་ཏྲི་ནི་མ་མོ་ལྕམ་དྲལ་ཉིད། །རྦད་ཀྱིས་ཐམས་ཅད་རླག་པར་བྱེད། །ཅེས་གསུངས་སོ། །སྤུ་གྲི་ནག་པོའི་རྒྱུད་ལས། ཡབ་ཡུམ་དྲག་པོ་སྔགས་ཀྱི་ཐེམས་ཀྱི་ལེའུ་སྟེ་དགུ་<milestone unit="line" n="641.6"/>པའོ།། །།དབང་ཕྱུག་ཆེན་པོས་བཀའ་སྩལ་པ། །མ་ནི་ཆོས་ཉིད་ཁྱབ་པའི་དོན། །ཨུ་ནི་མི་འགྱུར་བརྟན་པའི་སྐུ། །ཏུ་ནི་སྲོག་གི་ངོ་བོ་ཉིད། །ར་ནི་ཆགས་པ་ཁྲག་གི་བདག །རུ་ནི་ཁྲག་གི་བདག་མོ་ཉིད། ཁ་ནི་<milestone unit="page" n="642"/><milestone unit="line" n="642.1"/>དབང་དུ་སྡུད་པའོ། །ཏྲག་ནི་སྲོག་གི་སྙིང་པོ་ཡིན། །ཏྲི་ནི་སྲས་གསུམ་བསྐྱེད་པའོ། །མ་ནི་མ་མོ་བཞི་ཡི་སྲོག །སྟ་ཧཱུཾ༷་སྡེ་བརྒྱད་དམག་དཔོན་སྔགས། །ཞེས་གསུངས་སོ། །འཁོར་ལོ་སྐྲུ་གྲི་ནག་པོའི་རྒྱུད་ལས། ཡུམ་གྱི་<milestone unit="line" n="642.2"/>དྲག་སྔགས་ཀྱི་ཐེམས་ཀྱི་ལེའུ་སྟེ་བཅུ་པའོ།། །།དེ་ནས་ཀུ་སྙེ་ར་ལ་བཀའ་སྩལ་པ། །བདུད་པོ་གིང་གི་ཕུང་སྔགས་ནི། །གཅིག་ཏུ་དྲིལ་བའི་ལས་བྱ་བ། །ཨ་ས་པ་ཡ་གོང་དང་ལྡན། །ཏྲི་ནི་བདུད་པོ་གསུམ་པོ་<milestone unit="line" n="642.3"/>སོག །ཨ་ནི་སྐྱེ་བ་མེད་པའོ། །ཏྲི་ནི་མ་མོ་རྣམས་ཀྱི་སྲོག །ཁྲམ་ལ་འདུ་ནི་འཁོར་ལོ་ལ། །རག་ཤ་རུས་ལོ་རུས་ལ་རྦད། །ས་མ་ཁྱེར་གྱིས་དགྲ་ལ་འོ། །དེ་བཞིན་གོང་དུ་ཤེས་པར་བྱ། །འཁོར་རྣམས་མ་ལུས་ཐབས་<milestone unit="line" n="642.4"/>ཅད་ཀྱི། །རྦད་པར་བྱ་བའི་ཕུང་སྔགས་ཐེམས། །རབ་ཏུ་གསལ་བར་བཤད་པ་ཡིན། །མི་འགྱུར་བ་ཡི་རྩེ་མོ་ལྔ། །ཡབ་ཡུམ་སྲས་གསུམ་ལྔ་ཡི་སྔགས། །དེ་ཡི་གཅོད་པས་རྩེ་མོ་ལྔ། །དེ་ལྔ་མཚོན་པས་མཚོན་པ་<milestone unit="line" n="642.5"/>ཡིན། །སྔགས་གསུམ་བཏུབ་པས་བཏུབ་པ་ཡིན། །འཁོར་ལོ་རྣམ་གསུམ་སྔགས་ལ་འཇུག །ཨ་བརྒྱད་སྡེ་བརྒྱད་གཉའ་གནོན་ཡིན། །གདུག་པའི་ཏྲི་བརྒྱད་ལྷ་སྲིན་སྡེ་བརྒྱད་སྔགས་དགོད་ཡིན། །དེ་ཡི་ཁོང་ན་ཨ་<milestone unit="line" n="642.6"/>བརྒྱད་གནས། །ཏྲི་དགུ་མ་བཅུ་ལྕམ་དྲལ་དྲག་སྔགས་ཡིན། །རྦད་དང་སྨྱོ་ཛ་ཕཊ་གསད་པའི་དྲག་སྔགས་ཡིན། །ཛ་ཡིས་དྲང་བ་འགུག་པའི་སྔགས། །ཕཊ་ཀྱིས་མཇུག་སྡུད་སྲེགས་ཤིག་པ། །སྨྱོ་ཡིས་དྲང་བ་རྦད་པ་<milestone unit="page" n="643"/><milestone unit="line" n="643.1"/>༄༅། །ཡིན། །རྦད་ཀྱིས་དྲངས་པས་གསད་པ་ཡིན། །ཧཱུཾ༷་ནས་དྲངས་པ་སྡུད་པ་ཡིན། །ཡ་ཡིས་དྲང་བ་བསྐྱེད་པ་ཡིན། །རཀྟ་དྲང་བ་སྲུང་བ་ཡིན། །ཐམས་ཅད་བསྡུས་པས་ངན་སྔགས་རྒྱལ་པོ་ཡིན། །ཞེས་<milestone unit="line" n="643.2"/>གསུངས་སོ། །འཁོར་ལོ་ནག་པོ་སྤུ་གྲི་འབར་བའི་རྒྱུད་ལས། དྲག་སྔགས་ཀྱི་ཐེམས་ཀྱི་ལེའུ་སྟེ་བཅུ་གཅིག་པའོ།། །།དེ་ནས་ཡང་བཀའ་སྩལ་པ། །ཨོ་ཨ་ས་པ་ཡིན་ཏྲི། ཨ་ལ་པ་ཏྲི་རྦད། མ་ཏུ་ར་ཏུ་ཁ་ཏྲག་ཏྲི་མ་ཏ་<milestone unit="line" n="643.3"/>ཧཱུཾ༷། ཨ་ས་པ་ཡ་ཏྲི། ཨ་ཏྲི་པ་ལ་ཁམས་ལ་འདུ། རག་ཤ་རུས་ལོང་མ་ས་ཁྱེར། །ནམ་གུང་ལ་ཐུམ་ཐུམ། ཉིན་གུང་ལ་ཡེད་ཡེད། ཐོ་རངས་ལ་ཡོ་ཆོས་ཤིག །རྩ་ཨ་ས་པ་ཡ་ནི་ཧཱུཾ༷། ཨ་ས་པ་ཡ་དྲི་ལ་ཏྲིས་མ་ཆུམས། མ་<milestone unit="line" n="643.4"/>ར་ཡ་དབུགས་ལ་རྦད། །མདང་ལ་ཐུམས། ཟུགས་ལ་བྲིང་། ཡིད་ལ་ཁྱིགས། ཐུགས་ལ་རྦད། སྲོག་ལ་མ་ཤམ་སྒག་ཤམ། སྲོག་ལ་ཁྱིགས། ཤ་བའི་མང་ལོང་དྲོད་ལ་ཉམས། །ཉམས་ཁྲག་ལ་པེར་ཅིབ་ཅིབ། སྲོག་<milestone unit="line" n="643.5"/>དུམ་བུར་ག་ས། ཨ་ནུ་སུ༷་པ་ཏྲི། འབི་བ་ར་རྩ་ཏྲི། མ་ཧ་སུ་རུ༷་ཏྲི་རྦད་ཕཊ། ཨ་ས་པ་ཡ་ཏྲི་སུ་ཏ་པ་ཡ་ཆུམ་རིལ་ཕཊ། ཁྲམ་གཡས་མང་ཉུང་ཐུས་མང་སོད་ལས་ལ་ཕྱར་ཕྱར། ཏྲི་ཏ་ཡ་ཏྲི་ཀ༷ །ཨ་མུ་ཀ༷་ལ་ཁྱེར་ཁྱེར།<milestone unit="line" n="643.6"/>ཁྲམ་ལ་ཡས་རྨངས་དི་རི་དི་རི་དུས་ལས་མ་ཡ་ཏྲི། ཁྲ༷་ལ་འདུ། སྒག་རཀ་ཤ་མ་རུངས་ལོང་། ས་མ་ཡེར་ནང་ནུབ་ཡོ་ཆོས་ཤིག །ཨོ་ཧཱུཾ༷་ཨ་མོ་ཀ་ཡརྟ་བ༷། མ་མ་ར་རས་མཁལ་མ་སྨྱོ། ན་ག་དུ་ཐིགས་མེད། མེ་སྒག་ཅིག་<milestone unit="page" n="644"/><milestone unit="line" n="644.1"/>ཏུ་ཙ་ར། དུ་ཏྲི་ལིང་ཡག་ཤ་ཀ་ཏ་ཛ་ཕཊ། མེ་ཀ་པྲ་ཤ་ཏ་ཀ་ཕཊ། ཤ་ཀ་དུ་ལིང་ན་པྲ་ཙི་པྲག་ཆུམ་ཐུམ་ནི་ལ་ཛ། དབུགས་ལ་བྲེང་བྲེང་། ཐུགས་ལུམ། ཨ་ཏི་ར་ཤ་ཏི་ནི། ག་ས་ད་ནི་ཁྲ༷་ལ་ཡ། ས་མ་ཡ་ཕཊ། ཨ་ས་པ་<milestone unit="line" n="644.2"/>ཡ་མེ་རིང་ཡ༷། མ་ཤ༷་ཁ་ཤ༷་སྲོག་ལ་ཁྱིག །མ་ར་ཡ་ནན། ཨ་ས་པ་ཡ་ནི་ཆུམས། ཨ་ས་པ་ཡ་ནི་ཆུམ་ཐུམ་སྨྱོ་ཛ་རྦད་ཕཊ། ཨོ་ཧཱུཾ༷་ཡ་ཏྲི་བ༷་མ་མ་ར་ར༷ས་༷མཁལ་མ༷ ་སྨྱོ། ན༷་ག་དུ་ཅིག་མེད་མེ་ཏྲ༷ག་ཅིག་ཏུ་རྩ་ར། དུ་ཏྲི་ལི༷ང་<milestone unit="line" n="644.3"/>ཡག་ཤ་ཛ་ཀ་ལྟ་ཕཊ། ཧཱུཾ༷་སྡོང་སྡོང་ཐོགས་སྡོང་མུ་སྡོང་། དཀར་ཐོག་སྡོང་སེར་ཐོག་སྡོང་ལྕགས་ཐོག་སྡོང་། དངུལ་ཐོག་སྡོང་། ཟངས་ཐོག་སྡོང་། ཕྲོ་ཕྲོ་ཤུ་ཏྲི་ཁྲོ། དུད་ཕྲོ་དཀར་སྐྲོ། ཏྲག་ཏུ་ཕྲོ། ཉག་དྲིལ་གཅིག་ཏུ་ཕྲོ།<milestone unit="line" n="644.4"/>རྩིར་པ་ཤུར་ཤུརཤུར་འུར་འུར། ཐུག་ཐུག་ཐག་ཐག །ཆེམ་ཆེམ་འུར་རྒྱུག །བེ་ར་བེ་ར་ནཱ་ག་ནཱ་ག་ནན། ཤུ་ཤུ་ནཱ་ག་ནན། ན་ག་ར་ཛ་ནན། ན་ག་དུ་ནན། ན་ག་དུ་ན་ནན། ནཱ་ག་ཙ་དུར་ནན། ནག་ཟུང་ཟུང་ཆིང་ནན།<milestone unit="line" n="644.5"/>ན་མ་ཨ་རད་ན་ཏིར་ཏ་ར་ཙ་ཧཱུཾ༷་ཧཱུཾ༷་བྲུ༷་བྲུ༷། ཐོགས་དེ་དེ་ལོ་ཀ་ཀ་ཤུ་རུ་ཐེད་ཐེན། ཤེན་ཤན་ལོ་གྱ་རྒྱ་སྨྱོ། ཨ་པ་ཏ། ཨ་པ་ཏ་ཡད་དུ་སྟན་ནན་བྱ་ཏི་ནན་ཁ་ཁ་ཐམ་ཐམ། སིང་ཧ་སིང་ཧ་ཁ་ཐ༷་ར་ཙ་ཁ་ཐམ། ཨག་ནེ་ས་ནེ་<milestone unit="line" n="644.6"/>ཏྲེ་ཏྲ་དུ་མྲ དྷི་ཁ་ཐ༷་ཧཱུཾ༷་ཧཱུཾ༷། ཁ༷་ཤ་ཁ༷་ཤ དུར་ཏི་དུར་ཏི། ཧཱུཾ༷་ཧཱུཾ༷་ཕཊ་ཕཊ། ཟློག་ཟློག །ཐལ་མ་ནེ་ཐལ་མ་ནེ་ཟློག །ན་ག་ནི་ཟློག །རག་ཤ་ཟློག །ཏྲི་རྭ་ཛ་ཟློག ཡག་ཤ་བཟློག །ཡ་མ་དུན་ཏི་ཟློག ་།་ཤུ་རྩ་རི་<milestone unit="page" n="645"/><milestone unit="line" n="645.1"/>༄༅། །ཟློག །བ་ཡ་བ་ཏི་ཟློག །ཏིར་ཏིར་ཏིར་རྒྱ་ག་ཟློག །བུ་ཏ་ལོ་ག་ཀྱ་ཐ། བུ་ཏི་ས་ཏའི་ཏྲ་ཏ་ཟློག །བེ་ར་བེ་ར་བ་རུ་པ་ཡ་ཡ། ས་ཏ་ས་སྟ་ཧཱུཾ༷། རྒྱ་བྱ་ཧ་ཤར་ཏི་ར་རྒྱ་སྦྱོ། མ་ར་ཡ་ཛ། སྨྱོ་ཕཊ་རྦད་ཧཱུཾ༷། དེ་<milestone unit="line" n="645.2"/>བ་ཨ་ཤུ་སྨྱོ། དེ་མ་ཨ་ཏ་སྨྱོ། རཀྟ་རུ་སྨྱོ། སུ་ཏྲི་སྨྱོ། །སྒྱེ་ཏྲི་སྨྱོ། མ་དུ་དུ་ཏྲི་སྨྱོ། ནཱ་ག་རཀྟ། ཡཀྟ་ཏྲི་ཙ་པ་ལ་ཡ་མ་དུན་ཏིང་མ་མ་རག་མོ་ཤུ་ཤུ་རྩ་ར་ཡ་བ་ཏི་ཀིར་ཏི་ཀ་ཏ་ར་སྨྱོ་སྨྱོ། སྤུ་གྲི་ནག་པོའི་རྒྱུད་ལས། དྲག་པོའི་<milestone unit="line" n="645.3"/>སྔགས་ཀྱི་ལེའུ་སྟེ་བཅུ་གཉིས་པའོ།། །།དབང་ཕྱུག་ཆེན་པོས་བཀའ་སྩལ་པ། །དྲག་པོ་སྔགས་རྣམས་ལས་བྱས་ན། །ལྷ་རྟགས་དགྲ་རྟགས་གཉིས་སུ་འབྱུང་། །ལྷ་རྟགས་རྣམ་པ་གཉིས་སུ་འབྱུང་། །དབང་ཕྱུག་<milestone unit="line" n="645.4"/>ཡབ་ཡུམ་སྲས་ཀྱི་རྟགས། །བཙུན་པ་བཙད་པོ་བོན་པོ་དང་། །རྟ་དང་སེང་གེ་གླང་པོ་ཆེ། །མོན་དང་ཨ་ཙར་ཞིབ་ཅན་རྣམས། །ཡབ་ཡུམ་སྲས་དང་གསུམ་གྱི་རྟགས། །སྲིན་བྱ་འུག་པ་ལྷས་ངན་བྱ། །བྱང་སྤྱང་མི་རིང་<milestone unit="line" n="645.5"/>སྐྱ་ཤར་དང་། །བུད་མེད་མང་པོ་འགྱུར་བ་ནི། །འཁོར་གྱི་རྟགས་སུ་ཤེས་པར་བྱ། །ཞེས་གསུངས་སོ། །འཁོར་ལོ་ནག་པོའི་རྒྱུད་ལས། ལྷ་རྟགས་ཀྱི་ལེའུ་སྟེ་བཅུ་གསུམ་པའོ།། །།དབང་ཕྱུག་ཆེན་པོས་བཀའ་སྩལ་<milestone unit="line" n="645.6"/>པ། །དགྲ་རྟགས་རྣམ་པ་གཉིས་སུ་གསུངས། །དབང་དུ་འདུས་དང་གསོད་པའི་རྟགས། ཁྲ་བ་སྔོན་པོ་རི་ཤོར་དང་། །ཞགས་པ་མང་པོ་ཐོག་ནས་ནི། །ཕྱུགས་ཟན་བཟུང་ནས་འཁྱིག་པ་དང་། །འབྲོས་འདེད་རྒྱ་ལ་<milestone unit="page" n="646"/><milestone unit="line" n="646.1"/>འཛུད་པ་དང་། །གཅེར་བུར་བྱུང་ནས་འཁྱིག་པ་རྣམས། །དབང་དུས་འདུས་པའི་རྟགས་སུ་བཤད། །གསོད་པའི་རྟགས་རྣམས་འདི་ལྟར་འབྱུང་། །གོས་སར་གོན་དང་ཆུ་ལ་མཆོང་། །ཕྱག་མཚན་མཚོན་ཆ་ཆག་པ་<milestone unit="line" n="646.2"/>དང་། །རླུང་གིས་ཁྱེར་དང་གཡང་ལ་མཆོང་། །རྦབ་ཏུ་དྲིལ་ནས་འདུག་པ་དང་། །གསོད་དང་གསོད་དུ་འཇུག་པ་རྣམས། །དགྲ་བོ་གསོད་པའི་རྟགས་སུ་བཤད། །རྟགས་ཀྱང་མི་འབྱུང་འབྱུང་བ་ན། །འཁོར་ལོ་ནག་པོ་<milestone unit="line" n="646.3"/>ལྟོ་བ་དཀྲུགས། །དྲག་སྔགས་ཕུང་སྔགས་ཟློས་ལ་བཟླས། །ཕུང་སྔགས་དྲག་པོ་རྣམ་གསུམ་ལ། ཁྲི་ཕྲག་གསུམ་ལས་མ་ཟློས་ཤིག །བཟླས་ན་རང་ཡང་རླག་པར་འགྱུར། །ཞེས་གསུངས་སོ། །འཁོར་ལོ་ནག་པོའི་<milestone unit="line" n="646.4"/>རྒྱུད་ལས། རྟགས་དང་མ་གྲུབ་སྤོགས་པའི་ལེའུ་སྟེ་བཅུ་བཞི་པའོ།། །།དབང་ཕྱུང་ཆེན་པོས་བཀའ་སྩལ་པ། །བསད་པ་ལས་ཀྱི་འཁོར་ལོ་ནི། །རྣམ་པ་བཞི་རུ་ཤེས་པར་བྱ། །འབྲུབ་ཁུང་གསད་པའི་འཁོར་ལོ་<milestone unit="line" n="646.5"/>ནི། །རོ་རས་གཉིས་ལ་ཕུང་སྔགས་དགོད། །མཛུབ་གང་སྙིང་ཁ་དབུས་ཀྱི་ལྟེ། །ལྟེ་བ་ཉིད་ལ་ལིང་ཁ་བྱ། །དེ་སྟེང་འཁོར་ལོས་སྟེང་ནས་འོག །བར་དུ་མུན་ཁུང་ནང་དུ་བསད། །ཕུང་སྔགས་ཐེམས་ཀྱི་བར་དུ་<milestone unit="line" n="646.6"/>གཞུག །འཁོར་ལེའི་རྩིབས་ལ་བསྐྱོན་པ་ནི། །མུན་ཁུང་ནག་པོར་གསད་པ་ཡིན། །དེ་འོག་གྲུ་གསུམ་མུན་ཁུང་དུ། །ལིང་ཁ་མེ་ལོང་མདངས་ལ་བསད། ཁྲག་དང་ཏིལ་དང་ཉུངས་ཀྱིས་བྲབ། །ཁྲག་དང་བསད་<milestone unit="page" n="647"/><milestone unit="line" n="647.1"/>༄༅། །དུང་རྔུལ་བྱུང་ན། །ཅི་ཡང་མི་དགོས་འགྲུབ་པར་ངེས། །མར་མེ་རྟ་ཡི་ཚིལ་བུས་བྱ། །མུན་ཁུང་མདངས་ལ་གསད་པ་ཡིན། །རྟག་ཏུ་སྔགས་ལ་གྲུ་གསུམ་ལ་། །ལིང་ཁ་བཅས་ཏེ་ཕུང་སྔགས་<milestone unit="line" n="647.2"/>བརྡེག ཁུན་དུ་གསད་པའི་འཁོར་ལོ་ཡིན། །འཕྲིན་ལས་རྒྱན་གྱིས་འཁོར་ལོ་ཡིན། །དབང་སྡུད་ལས་ཀྱི་འཁོར་ལོ་ནི། །མལ་འོག་གྲུ་གསུམ་ལིང་ཁ་གནན། །སྙིང་ཁར་རྒྱ་གྲམ་རི་རབ་གནན། །ལྕེ་ལྡགས་ཁད་ཀྱིས་<milestone unit="line" n="647.3"/>བསད་པ་ཡིན། །དབང་སྡུད་ལས་ཀྱི་འཁོར་ལོ་ནི། །དེ་ནི་འཁོར་ལོ་རྣམ་པ་བཞིར། །མཁས་པས་དེ་ལྟར་ཤེས་པར་བྱ། །འཕྲིན་ལས་གཏོར་སྐྱོང་འཁོར་ལོ་ནི། །པདྨའི་སྟེང་དུ་རལ་གྲི་སྟེ། །དེ་ནས་ཁོང་སྟོང་རོ་སོལ་<milestone unit="line" n="647.4"/>བྱུག །བུམ་པའི་ནང་དུ་ལིང་ཁ་བཅའ། །གཏོར་མ་ཕུད་དང་ཐུན་སྔགས་ལས། །རྟག་ཏུ་ཐུན་སྣོད་ཡིན་པས་ན། །འཕྲིན་ལས་གཏོར་སྐྱོང་འཁོར་ལོ་ཡིན། །འཕྲིན་ལས་རྣམ་བཞི་གདམས་པའོ། །ཞེས་གསུངས་<milestone unit="line" n="647.5"/>སོ། །འཁོར་ལོ་ནག་པོའི་རྒྱུད་ལས། ལག་ཏུ་བླང་བའི་རིམ་པའི་ལེའུ་སྟེ་བཅོ་ལྔ་པའོ།། །།དབང་ཕྱུག་ཆེན་པོས་བཀའ་སྩལ་པ། །དམ་ཚིག་ཡན་ལག་བསྟན་པ་ནི། །རྩེ་མོ་ཉམས་པའི་སྙིང་མི་ཟ། །སྐྲ་རྩེ་མོ་གཅད་<milestone unit="line" n="647.6"/>དྲེ་མི་བཀྲུ། །ཉི་མའི་ཟེར་ལ་འགོམ་མི་བྱ། །འུགས་ས་མོ་དང་འབྲེལ་མི་བྱ། །མི་མཐོན་པོ་ལ་སྨད་མི་བྱ། །སྲིན་བྱ་འུག་པ་བསད་མི་བྱ། །ཕྱག་མི་བཙལ་ཞིང་ལམ་མི་བཟུར། །སྐྲུ་ཏྲི་རྟག་ཏུ་ལུས་ལ་བཅང་། །མཚལ་<milestone unit="page" n="648"/><milestone unit="line" n="648.1"/>དང་ཤེལ་རྡོ་ལོང་བུ་རྡོ། །རྟག་ཏུ་ལུས་ལ་བཅངས་ནས་ནི། །གསེར་ཕུད་ནང་དུ་བརྡར་ཞིང་མཆོད། །ཉིན་གུང་མཚན་གུང་སྲོད་ཐོ་རངས། །མི་ཉལ་བར་དུ་བརྩོན་པར་བྱ། །གསུར་ཆེན་དུད་པ་རྒྱུན་དུ་གཏང་། །རྔ་དང་<milestone unit="line" n="648.2"/>གླིང་བུ་པི་ཝང་དང་། །གདུང་བའི་དབྱངས་བླང་མ་ཆོགས་མཆོད། །རྟག་ཏུ་དབང་ཕྱུག་ཡབ་ཡུམ་མཆོད། །གིང་ལྕམ་རྣམས་ལ་དེ་བཞིན་ནོ། །མཁའ་ལྡིང་དཀར་ནག་སྟག་གི་སྙིང་། ཁྱི་སྙིང་ར་ཙ་རྣམས་ཀྱི་སྙིང་། །ཆོ་<milestone unit="line" n="648.3"/>ཚོགས་ཚད་དུ་བསགས་པའོ། །སྟོང་ཉིད་བསྒོམ་ལ་ང་རྒྱལ་ལྡན། །ཆོས་ཉིད་བདེན་པས་མ་ཐུལ་ན། །ཡི་གེ་ཨ་ཡི་རྒྱ་ཡིས་གདབ། །ཅེས་གསུངས་སོ། །འཁོར་ལོ་ནག་པོའི་རྒྱུད་ལས། དམ་ཚིག་གི་ལེའུ་སྟེ་བཅུ་དྲུག་<milestone unit="line" n="648.4"/>པའོ།། །།དབང་ཕྱུག་ཆེན་པོས་བཀའ་སྩལ་པ། །འཇིག་རྟེན་མ་རུང་གདུག་པ་ལ། །རྩོ་ཐོག་འཕང་བའི་ལས་བྱ་སྟེ། །གནམ་ལྕགས་ཐོག་གི་དུམ་བུ་དང་། །རིན་ཆེན་ས་བྱུང་དྲི་མེད་པའི། །ཉི་མས་མེ་ལོང་ནང་དུ་<milestone unit="line" n="648.5"/>བསྲེ། །བྱ་མོ་ཞོ་ཐིག་ཁྲག་དང་ནི། །མི་ཁྲག་གཉིས་ཀྱིས་བྲབ་ནས་ནི། །ཕུང་སྔགས་ཞབས་ལ་རྩོ་ཐོག་སྔགས། ཁྲི་ཕྲག་ཏུ་ནི་བཟླས་གྱུར་ན། །གནམ་ལྕགས་མེ་རུ་འབར་ཙམ་ན། །མེ་ལོང་ནང་ནས་ཐུན་འཕངས་<milestone unit="line" n="648.6"/>ནས། །མེས་མི་ཚིག་ཅིང་ཐོག་དང་རྩོ་རུ་འབབ། །དགྲ་ལ་ཐོག་སེར་འབབ་པ་ནི། །མེ་ལོང་མེ་ཡིརངབཞིནདང། །གནམ་ལྕགས་ཐོག་གིརངབཞིནདང། །བྱཁྲག་རྟ་ཡིརངབཞིནདང། །མཚལ་ནི་འོད་ཀྱི་རང་<milestone unit="page" n="649"/><milestone unit="line" n="649.1"/>༄༅། །བཞིན་དང་། །མི་ཁྲག་མྱུར་པའི་རྟགས་ཀྱི་སྲ །དམིགས་པ་ཐོག་གིས་བརླག་པར་འགྱུར། །ཞེས་གསུངས་སོ། །འཁོར་ལོ་ནག་པོའི་རྒྱུད་ལས། རྩོད་ཐོག་འཕང་བའི་ལེའུ་སྟེ་བཅུ་བདུན་<milestone unit="line" n="649.2"/>པའོ།། །།དབང་ཕྱུག་ཆེན་པོས་བཀའ་སྩལ་པ། །འཇིག་རྟེན་ཕུང་བར་བྱ་བའི་ཕྱིར། །དམུ་རྡོ་སེར་བ་དབབ་པར་བྱ། །ཨ་ཙ་ར་ཡི་ཐོད་པ་མྲ །དམུ་ཆུས་ཤི་བའི་ཁྲག་དང་ནི། །ཡུགས་ས་ཁྱི་དང་རྟ་ཡི་ཁྲག ་་ས་<milestone unit="line" n="649.3"/>ཀར་ཉུངས་ནག་སྐེ་ཚེ་དང་། །ཐོག་གིས་ཤི་བའི་་རུས་པ་དང་། །མི་སྙིང་རུལ་སུམས་མ་སོང་བའི། །རྟག་ཏུ་ཐུན་སྦྱར་ཕུང་རྟགས་ལ། །དམུ་དང་སེར་བའི་སྔགས་བཟླས་སོ། །ལྷ་ཡི་རྟེན་གྱི་སར་སྦས་ན། །ཐོག་སེར་<milestone unit="line" n="649.4"/>དམུ་རྡོ་རྒྱུན་མི་འཆད། །ཅེས་གསུངས་སོ། །འཁོར་ལོ་ནག་པོའི་རྒྱུད་ལས། དམུ་རྡོ་སེར་བ་དབབ་པའི་ལེའུ་སྟེ་བཅོ་བརྒྱད་པའོ།། །།དབང་ཕྱུག་ཆེམ་པོས་བཀའ་སྩལ་པ། །མཛེ་རིམས་སྨྱོ་འབོག་དབབ་པའི་<milestone unit="line" n="649.5"/>ཚེ མཛེ་པོའི་མགོ་བོ་གསར་པ་མྲ །དྲི་ཆེན་དྲི་ཆུ་བདུད་རྩི་སྦྱར། །རི་ལུ་བྱ་སྒོང་ཙམ་དུ་བྱ། །དཀྱིལ་དུ་མིང་དང་རུས་བུ་བཅུག །མཐའ་བཞི་སྦྲུལ་གྱི་ཆུན་པོས་བསྐོར། །སྦམ་ནག་ལྟོ་ནས་དཀྲུགས་པ་དང་། །སྦྲུལ་<milestone unit="line" n="649.6"/>ནག་ལྕེ་ཡི་དཀྱིལ་དུ་བཅས། །ཕུང་སྔགས་ཞབས་ལ་མཛེ་སྔགས་གདགས། །མགོ་རྡུམ་གཉའ་རུ་མནན་བྱས་ན། །མཛེ་རིམས་ཁྲག་ཏུ་སྒྱུག་པར་འགྱུར། །ཞེས་གསུངས་སོ། །འཁོར་ལོ་ནག་པོའི་རྒྱུད་ལས། མཛེ་ནད་<milestone unit="page" n="650"/><milestone unit="line" n="650.1"/>འབར་བའི་ལེའུ་སྟེ་བཅུ་དགུ་པའོ།། །།དབང་ཕྱུག་ཆེན་པོས་བཀའ་སྩལ་པ། །མཛེ་ནད་གསོ་བའི་ལས་བྱ་ན། །མཆོད་རྟེན་བང་རིམ་གསུམ་པ་ལ། །བུམ་པ་དབང་ཕྱུག་ཡབ་ཡུམ་བསྐྱེད། །བདག་དང་གཉིས་སུ་<milestone unit="line" n="650.2"/>མེད་པར་བསྒོམ། ཁྲི་འཕང་གསུམ་ལ་གིང་ཆེན་གསུམ། ཁྲི་སྟེངས་ལྷ་སྲིན་སྡེ་བརྒྱད་ནི། །ཕྱོགས་བཞི་མཚམས་བརྒྱད་སྟེང་ནས་མནན། ཁྲི་འོག་ཀླུ་བརྒྱད་ས་བདག་ཕོ་མོ་བསྣོལ། །དེ་རྣམས་བྲན་དུ་བྱེད་པར་<milestone unit="line" n="650.3"/>བསམ། །མེ་དཔུང་ནང་ནས་འོད་འཕྲོས་པས། །ཀླུ་རྣམས་འཚིག་ཅིང་འཐུལ་བའོ། །ཕུང་སྔགས་ཞབས་ལ་བཟློག་སྔགས་དང་། །གནན་པའི་སྔགས་རྣམས་བཟླས་གྱུར་ན། །ཙི་ཙི་ཛ་ལ་སོས་པར་འགྱུར། །འཁོར་ལོ་<milestone unit="line" n="650.4"/>ནག་པོའི་རྒྱུད་ལས། མཛེ་ནད་གསོ་བའི་ལེའུ་སྟེ་ཉི་ཤུ་པའོ།། །།དབང་ཕྱུག་ཆེན་པོས་བཀའ་སྩལ་པ། །རིན་ཆེན་ཚེ་བསྒྲུབ་བསྟན་པ་ནི། །བུམ་པ་གསར་པ་གཉིས་བྱས་ལ། །རིན་ཆེན་སྣ་ལྔ་བླུག་ནས་ནི། །ནང་ན་<milestone unit="line" n="650.5"/>དབང་ཕྱུག་ལྷ་ཚོགས་བསྐྱེད། །འདོད་པའི་རིམ་པར་བསྒྲུབ་པར་བསམ། །བསྙེན་སྔགས་ཞབས་ལ་རིན་ཆེན་སྔགས། ཁྲི་བཟླས་མཆོད་པ་ཕུལ་ནས་ནི། །ཕུག་དང་སྒོ་རུ་གཏེར་དུ་རྩལ། །ཚེ་རིང་བདེ་བ་འབྱོར་བར་<milestone unit="line" n="650.6"/>འགྱུར། །ཞེས་གསུངས་སོ། །རིན་ཆེན་ཚེ་བསྒྲུབ་ཀྱི་ལེའུ་སྟེ་ཉེར་གཅིག་པའོ།། །།དབང་ཕྱུག་ཆེན་པོས་བཀའ་སྩལ་པ། །མིག་མཐོང་ལ་སོགས་བསྒྲུབ་བྱ་ན། །བཟང་དྲུག་སྲིན་བྱ་ཀང་ཀའི་མིག །དུར་བྱ་འུག་པ་ཕ་<milestone unit="page" n="651"/><milestone unit="line" n="651.1"/>༄༅། །ཝང་མིག །རིན་ཆེན་པར་བུར་བླུག་ནས་ནི། །བསྙེན་སྔགས་འདུས་པའི་སྔགས་བཟླས་ན། །མིག་མཐོང་རྐང་མགྱོགས་དངོས་གྲུབ་ཐོབ། །ཅེས་གསུངས་སོ། །འཁོར་ལོ་ནག་པོའི་རྒྱུད་ལས། མིག་<milestone unit="line" n="651.2"/>མཐོང་རྐང་མགྱོགས་ཀྱི་ལེའུ་སྟེ་ཉེར་གཉིས་པའོ།། །།དབང་ཕྱུག་ཆེན་པོས་བཀའ་སྩལ་པ། །འཇིགས་པ་བརྒྱད་པོ་བསྲུང་བྱ་ན། །རིན་ཆེན་གསེར་གྱི་བུམ་པ་མྲ །མར་རྙིང་ཐལ་བ་ཉུངས་ཀར་དང་། །ཚོན་སྐུད་<milestone unit="line" n="651.3"/>གསར་པར་གཏུབས་པ་རྣམས། །བུམ་པར་བླུག་ལ་མཆོད་པ་དབུལ། །མ་འབྱོར་བར་དུ་བརྙེན་སྔགས་དང་། །འཇིགས་པ་བརྒྱད་སྐྱོབ་གཟུངས་རིང་བཟླས། །དེ་འབྱོར་གང་གཏོར་འཇིགས་བརྒྱད་བསྲུང་། །དེ་<milestone unit="line" n="651.4"/>ཡིས་ཐུན་མོང་དངོས་གྲུབ་ཐོག །ཅེས་གསུངས་སོ། །འཁོར་ལོ་ནག་པོ་སྐྲུ་གྲིའི་རྒྱུད་ལས། འཇིགས་པ་བརྒྱད་བསྲུང་བའི་ལེའུ་སྟེ་ཉེར་གསུམ་པའོ།། །།དབང་ཕྱུག་ཆེན་པོས་བཀའ་སྩལ་པ། །མི་རྒོད་བཅིང་བའི་<milestone unit="line" n="651.5"/>ལས་བྱ་ན། །བྱང་གི་བུ་ལྡོག་བྱ་བ་ལ། །ནམ་མཁའི་ཐིགས་པས་ཡི་ལོ་མ་དང་། །རྡོ་ཡི་བདུད་རྩི་མ་རུལ་པ། །དེ་རྣམས་བསྲེས་ལ་པར་བུར་བླུགས། །ཡབ་ཡུམ་གཉིས་ཀྱི་ཕུང་སྔགས་བཟླས། །དགྲ་བྱུང་གཏོར་ན་ཚུབ་<milestone unit="line" n="651.6"/>གྲིར་འཆི། །དེ་ནི་ཇག་ཆིངས་འབྱུང་བར་འགྱུར། །ཞེས་གསུངས་སོ། །འཁོར་ལོ་ནག་པོའི་རྒྱུད་ལས། ཇག་ཆིངས་ཀྱི་ལེའུ་སྟེ་ཉེར་བཞི་པའོ།། །།དབང་ཕྱུག་ཆེན་པོས་བཀའ་སྩལ་པ། །མི་རྒོད་དྲག་པོ་དབུགས་<milestone unit="page" n="652"/><milestone unit="line" n="652.1"/>གཅོད་ན། །མི་མགོ་པར་བུ་ཁ་སྦྱར་ལ། །ཕུང་སྔགས་འཁོར་ལོ་བསྐོར་བྱས་ལ། །འདབ་ཆགས་ནག་པོའི་སྒོ་ངས་བྱུག །དེ་ཡི་ནང་ན་མིང་གཟུགས་བཅའ། །ཡུགས་སའི་སྐྲ་ཡི་ཐག་པ་ཡིས། །རྒྱ་གྲམ་དམ་དུ་བཅིངས་<milestone unit="line" n="652.2"/>ནས་སུ། །འབྲུབ་ཁུང་ནག་པོའི་ནང་དུ་རྩལ། །དོང་ཁ་གཡམ་པ་ནག་པོས་གཅད། །ཕུང་སྔགས་འཁོར་ལོའི་རྩིབས་ལ་སྐྱོན། །དུས་མིན་དག་ཏུ་འཆི་བར་འགྱུར། །དྲག་སྔགས་གདུག་པའི་སྔགས་རྒོད་འདི། །ར་ཙ་ཨ་<milestone unit="line" n="652.3"/>ས་པ་ཡ་བཱ་ར་ཡ་དབུགས་ལ་རྦད་རྦད། མདངས་ལ་ཐུམས་ཐུམས། གཟུགས་ལ་བྲེང་བྲེང་། ཡིད་ལ་ཁྱིགས་ཁྱིགས། ནམ་ལངས་ཉི་མ་ནུབ་དུས་བཟླས། ཁེ་བ་མ་ལོང་དྲོད་ལ་ཉམས། ཁྲག་ལ་པིར་ལྕིབ། སྲོག་དུམ་<milestone unit="line" n="652.4"/>བུར་གཏུབས། ཨ་ནུ་སུམ་པ་ཏྲི། །མཧྭ་སུ་རུ༷་ཏྲི། བིར་བ་ར་ཙ་ཏྲི། རུས་ལོང་ཤ་ལ་ཁྱེར། སྨག་དིར་དིར་དུས་ལ་ས་མ་ཡ། མ་ཏྲི་མྱ་ར་ཡ་ཕཊ། ནཱ་ག་རག་ཤ་ཡག་ཤ །ཏྲི་ར་ཙ་ཡ་མ་དུན་ཏི་མ་མ་དུན་ཏིང་ཤུ་ཤུ་རྩ་རི། བ་<milestone unit="line" n="652.5"/>ཡ་བ་ཏི། མདངས་ལ་རྦད་གཟུགས་ལ་བྲེང་། ཡིད་ལ་ཁྱིགས། ཁྲག་ལ་པིར་ལྕིབ། སྲོག་དུམ་བུར་ག་ས། སྦྱོ་ཛ་མྱ་ར་ཡ་རྦད། ཅེས་གསུངས་སོ། །འཁོར་ལོ་ནག་པོའི་རྒྱུད་ལས། གའུ་འཁོར་ལོ་གསང་བ་ལས་ཀྱི་<milestone unit="line" n="652.6"/>ལེའུ་སྟེ་ཉེར་ལྔ་པའོ།། །།དབང་ཕྱུག་ཆེན་པོས་བཀའ་སྩལ་པ། །མུ་སྟེགས་གསང་བའི་ཕྱིར་བཟློག་ནི། །མཆོད་རྟེན་བང་རིམ་བཞི་པ་ལ། །འཁོར་ལོ་བཅུ་གསུམ་བྱ་རུ་ཏོག་དང་ཆས་པར་བྱ། །ཏོག་ཏུ་ར་<milestone unit="page" n="653"/><milestone unit="line" n="653.1"/>༄༅། །ཁྲའི་སྔགས་རྒོད་ནི། །གང་ཡིན་མིང་རུས་གཟུགས་བཅས་སྤེལ། །རྩིབས་བཅུའི་འཁོར་ལོས་བདག་བསྲུང་བྱ། །གོང་རས་མིང་ཡུམ་འཁོར་བཅས། །ཕྱི་རིམ་སྡེ་བརྒྱད་མུ་སྟེགས་དང་། །སངས་རྒྱས་<milestone unit="line" n="653.2"/>བཟློག་སྔགས་དག་གིས་བསྐོར། །འཁོར་ལོ་བཅུ་གསུམ་མཚོན་ཆར་འབབ། །དམིགས་པ་པོ་ལ་འབབ་པར་བསམ། །བུམ་པའི་ནང་ནས་འོད་འཕྲོས་བཟླས། །བང་རིམ་བཞི་པོ་རི་རབ་ཚུལ། །གནོད་སྦྱིན་རྒྱལ་པོ་<milestone unit="line" n="653.3"/>ཡབ་ཡུམ་བསམ། །དེ་འོག་སྲས་དང་བདུད་པོར་བསམ། །བྲིས་རྟེནལྷ་སྲིན་སྡེ་བརྒྱད་བསམ། །ཐམས་ཅད་བཟློག་པའི་སྔགས་བཟླས་པས། །གདུག་པ་དུག་གི་བརླངས་པ་ཡིས། ཁྲ་ཁྲག་རུས་པ་ཟས་པར་<milestone unit="line" n="653.4"/>འགྱུར། །ནག་པོ་ཁྲི་འཕང་འོག་ཏུ་གནན། །རྩ་གཅིག་དག་གིས་བརླག་པར་འགྱུར། །གནོད་སྤྱིན་ཕྱིར་བཟློག་འཁོར་ལོ་ཡིན། །སེང་གེའི་ཁོག་པས་རང་གི་དབུགས་འཇིག་བཞིན། །རྩ་རྒྱུས་ཞགས་པས་བཅིངས་ནས་<milestone unit="line" n="653.5"/>སུ། །ཆུ་སེར་ནད་དུ་འབབ་པ་ཡིན། །ཞེས་གསུངས་སོ། །འཁོར་ལོ་ནག་པོའི་རྒྱུད་ལས། སྲོག་བདུད་དུ་དབབ་པའི་ལེའུ་སྟེ་ཉེར་དྲུག་པའོ།། །།དབང་ཕྱུག་ཆེན་པོས་བཀའ་སྩལ་པ། །གསོ་བར་བྱ་བའི་ལས་རྣམས་<milestone unit="line" n="653.6"/>ནི། །སྲིའུའི་མ་ལ་དབང་བསྐུར་བྱ། །གཙུག་ཏུ་དབང་ཕྱུག་མདུན་དུ་ཡུམ། །ཕྲག་གཡས་གཡོན་མདུན་བདུད་གིང་གསུམ། །ཡབ་ནི་ཕ་ལ་ཡུམ་ནི་མ། །སྲས་པོ་སྲས་མོ་ཡང་ཡང་བསྟིམ། །ཚེ་ཡི་སྔགས་བཟློག་གདགས་<milestone unit="page" n="654"/><milestone unit="line" n="654.1"/>པར་བྱ། །བསྙེན་པའི་སྔགས་ལ་བསྲུང་སྔགས་གདགས། །མཁའ་ལྡིང་དཀར་ནག་འབེན་དུ་བཅའ། །ཙ་ར་ཁྲ་བོ་རྟེན་དུ་བཞག །དུས་དྲུག་བཟློག་སྔགས་དྲག་སྔགས་བཟླས། །འབྲང་རྒྱས་བཤོས་འདྲས་ཞལ་སྤྲོད་<milestone unit="line" n="654.2"/>བྱ། །བསྲུང་སྡུད་སྡེ་བརྒྱད་བཟློག་སྔགས་གདགས། །ཞེས་གསུངས་སོ། །འཁོར་ལོ་ནག་པོའི་རྒྱུད་ལས། སྲིའུ་གསོ་བའི་ལེའུ་སྟེ་ཉེར་བདུན་པའོ།། །།དབང་ཕྱུག་ཆེན་པོས་བཀའ་སྩལ་པ། །བསད་པའི་ལས་ཀྱི་<milestone unit="line" n="654.3"/>མཇུག་སྡུད་ལ། །ཀུ་ཀུ་རྒྱལ་པོ་གཡང་གཞི་ལ། །མགོ་དང་ཡབ་ཡུམ་དབང་ཕྱུག་དགོད། །ཚིགས་བརྒྱད་སྡེ་བརྒྱད་ཡན་ལག་མ་བཞི་དགོད། །བདུད་པོ་གསུམ་ནི་ལྟེ་བ་ལ། །དེ་ལྟར་ཐིག་བཏབ་མཎྜལ་སྟེང་དུ་<milestone unit="line" n="654.4"/>བཞག །དེ་ནས་ལིང་ཁ་ཐམས་ཅད་ཀྱང་། །ལྕགས་ཀྱུས་བཀུག་ལ་གཟུགས་ལ་བསྟིམ། །རྩེ་མོ་ལྔ་དང་ལས་སྔགས་ཀྱིས། །ག་་ཅིང་ཞལ་དུ་བཏབ་པར་བྱ། །དེ་ནས་ཚོ་གསུམ་གཅད་པར་བྱ། །གཅིག་ནི་ལྷ་ཚོགས་<milestone unit="line" n="654.5"/>ཞལ་དུའོ། །གཅིག་ནི་དབུས་སུ་བསྲེག་པར་བྱ། །གཅིག་ནི་གཉན་སར་གཏད་མནན་བྱ། །འཕྲིན་ལས་གཏོར་སྐྱོང་སྲོད་ལ་བྱ། །ཞེས་གསུངས་སོ། །འཁོར་ལོ་ནག་པོ་སྤུ་གྲིའི་རྒྱུད་ལས། ལས་ཀྱི་མཇུག་ཐམས་ཅད་<milestone unit="line" n="654.6"/>པའི་ལེའུ་སྟེ་ཉེར་བརྒྱད་པའོ།། །།དེ་ནས་དབང་ཕྱུག་ཆེན་པོ་ཆེན་པོ་ཡིས། །རྟགས་བྱུང་གཏང་རག་གཏང་པ་ནི། །བྱ་དཀར་སྙིང་དང་བྱ་ནག་སྙིང་། །ཙ་ར་ཁྲ་བོ་ལ་སོགས་པ། ཁྲ་སྣ་རྙེད་ཚད་རི་ལྟར་<milestone unit="page" n="655"/><milestone unit="line" n="655.1"/>༄༅། །སྤུངས། །རུས་ཆེན་ཁྲག་ཆེན་ཚིལ་ཆེན་རྣམས། །གཏོར་མའི་ནང་དུ་འབྱོར་ཚད་བསག །ཚིགས་ལ་མ་ཉམས་སྤྱིན་པར་བྱ། །ཞེས་གསུངས་སོ། །འཁོར་ལོ་ནག་པོའི་རྒྱུད་ལས། སྔོན་རྟགས་གཏང་རག་<milestone unit="line" n="655.2"/>གི་ལེའུ་སྟེ་ཉེར་དགུ་པའོ།། །།དེ་ནས་གནོད་སྤྱིན་རྒྱལ་པོ་ཀུ་བེ་ར་ལ་རྒྱུད་འདི་གཏད་དོ། །འཁོར་ལོ་ནག་པོ་སྤུ་གྲིའི་རྒྱུད་ལས། གཏད་པའི་ལེའུ་སྟེ་སུམ་ཅུ་པའོ།། །།འཁོར་ལོ་ནག་པོ་སྤུ་གྲི་འབར་བའི་རྒྱུད་<milestone unit="line" n="655.3"/>ཅེས་བྱ་བ་རྫོགས་སོ།། །། ༄༅། །རྒྱ་གར་སྐད་དུ། བཱ་ར་ན་ཀྲོ་་དྷ་ཀ་བཱ་ལ་གུ་རྒྱ་ཏནྟྲ་ནཱ་མ། བོད་སྐད་དུ། བདུད་ཁྲོས་པ་ཐོད་པའི་འཕྲེང་བ་ཅན་གསང་བའི་རྒྱུད་ཅེས་བྱ་བ། །དཔལ་ཧེ་རུ་ཀ་</p></div1>
        </body>
    </text>
</TEI.2>