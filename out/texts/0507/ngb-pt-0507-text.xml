<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0507-text.xml">
    <teiHeader lang="tib">
        <fileDesc>
            <titleStmt>
                <title><!--rdzogs pa chen po snying khrid man ngag gi rgyud/-->རྫོགས་པ་ཆེན་པོ་སྙིང་ཁྲིད་མན་ངག་གི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0507-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=123.2; end=129.1--><milestone unit="line" n="123.2"/>མིན། །གཞན་དུ་བསྟན་ན་སྨིན་པར་འཀྱུར། །རྫོགས་སོ།། །། ༄༅། །རྒྱ་གར་སྐད་དུ། །སན་དྷི་མ་ཧྭ་ཙིཀྟ་ས་མྱ་དྷི་ཨུ་པ་དེ་ཤ་ཏན་ཏྲ། བོད་སྐད་དུ། རྫོགས་པ་ཆེན་པོ་སྙིང་ཁྲིད་མན་<milestone unit="line" n="123.3"/>ངག་གི་རྒྱུད། །མེད་བཅོམ་སྟོང་ལྡན་ཡོད་འདས་འགྱུར་བ་མེད་པའི་ངང་ལ་ཕྱག་འཚལ་ལོ། །འདི་སྐད་བ་དག་གིས་ཐོས་པའི་དུས་གཅིག་ན། །ཆོས་ཀྱི་དབྱིངས་ཀྱི་ཕོ་བྲང་། །མཐའ་དང་དབུས་མེད་པའི་གཞལ་ཡས་<milestone unit="line" n="123.4"/>ཁང་ན། །སྟོང་པ་ཀུན་ཏུ་བཟང་པོ་ལ། དཔལ་རྡོ་རྗེ་སེམས་དཔའ་ཞུས་པ། ཀྱེ་སྟོན་པའི་སྟོན་པ་ཀུན་ཏུ་བཟང་པོ་ལགས། །རང་བཞིན་གནས་ལུགས་ཇི་ལྟར་ལགས། །ཞེས་ཞུས་པས། སྟོན་པ་ཀུན་ཏུ་བཟང་པོས་<milestone unit="line" n="123.5"/>བཀའ་སྩལ་པ། །གཞི་ནས་མ་བཅོས་མ་བསླད་པ། །ངེས་ཕྱིར་ངེས་པར་ཕྱག་བཙལ་ནས། །འཁོར་བ་འཇུག་ལྡོག་གདམས་ངག་བཤད་པར་བྱ། །གཞི་ནས་མ་བཅོས་མ་བཅིངས་པར་གྲོལ། །གཞི་གནས་གྲོལ་དང་<milestone unit="line" n="123.6"/>འཁྲུལ་ཚུལ་དང་། །དེ་ཡི་གདམས་ངག་བདག་གིས་དགྲོལ། །རང་བཞིན་དག་པས་རྒྱ་མ་ཆད། །བག་ཆགས་མ་བསགས་ལུས་མ་བླངས། །རྟོགས་ལྡན་མཁས་པས་མ་བཞག་སྟེ། །གཡོ་བ་མེད་པའིརངབཞིན་<milestone unit="page" n="124"/><milestone unit="line" n="124.1"/>གྱིས། །གཞི་ནས་འདུལ་ཚུལ་གཉིས་ཡིན་ཏེ། །གཞན་དགག་རང་གཞུང་སྒྲུབ་ཚུལ་གཉིས། །གཞི་མ་གྲུབ་དང་མ་གྲུབ་དང་། །ངོ་བོ་གཅིག་ལ་ཚུལ་གྱི་ཐ་དད་དམ། །གཉིས་ཀའི་རང་བཞིན་དོར་བ་ཉིད་དུ་<milestone unit="line" n="124.2"/>བསྟན། །རང་གཞུང་གྲུབ་པའི་གཞི་དག་ནི། །རྒྱ་ཞེས་མནན་དང་བྲེ་ཁ་བཅད། །དཔེ་ཡིས་ངེས་པར་མཚོན་པ་ཡིན། །རང་བཞིན་འོད་ཀྱི་འདུག་ཚུལ་ནི། །རྒྱ་མ་ཆད་དེ་ཕྱོགས་མ་ལྷུང་། །མཐར་མ་རེད་དེ་འགྱུར་བ་<milestone unit="line" n="124.3"/>མེད། །རང་བཞིན་ནམ་མཁའ་དག་པ་ལྟར། །སངས་རྒྱས་སེམས་ཅན་མཉམ་པར་གནས། །ཞེས་གསུངས་སོ། །ཡང་རྡོ་རྗེ་སེམས་དཔས་ཞུས་པ། །འཁྲུལ་པའི་འཁྲུལ་ཚུལ་ཇི་ལྟར་ལགས། །ཀུན་ཏུ་བཟང་པོས་བཀའ་<milestone unit="line" n="124.4"/>སྩལ་པ། །ལྷན་ཅིག་སྐྱེས་དང་ཀུན་ཏུ་བཏགས། །འགྱུར་བ་མེད་ལས་ཡིད་ཙམ་འགྱུས། །གཡོ་བ་མེད་ལས་ཡིད་ཙམ་གཡོས། །འགྲོ་བ་རིགས་དྲུག་རྟག་ཏུ་འཁོར། །འཁོར་བར་འཇུག་པ་ལྔ་འཁྲུལ་ལས། །སྣང་བཞི་<milestone unit="line" n="124.5"/>འོད་དང་འདེགས་པའི་ལུས། །གཅོད་པའི་ལུས་དང་དངོས་པའི་ལུས། ཁྲ་ཁྲག་འཁྲུལ་པའི་ལུས་སུ་བྱུང་། །འཁོར་བར་འཇུག་པའི་འཁྲུལ་འཁོར་ཡིན། །འདེགས་པ་ཡིད་ཀྱི་རླུད་དག་ནི། །གཡོ་བ་མེད་ལས་ཡིད་<milestone unit="line" n="124.6"/>ཙམ་གཡོས། །འགྱུ་བ་མེད་ལས་ཡིད་ཙམ་འགྱུས། །གཅོད་པ་ཡིད་ཀྱི་ལུས་དག་ནི། །ཀུན་ཏུ་ཚོལ་བའི་ཡིད་དག་དང་། །གཏན་ལ་ཕེབས་པའི་ཡིད་དག་ནི། །ངེས་པར་འཇོག་པའི་ཡིད་དང་གསུམ། །གསུམ་གྱིས་<milestone unit="page" n="125"/><milestone unit="line" n="125.1"/>༄༅། །འཁྲུལ་པ་ཕྲ་རགས་བསྐྱེད། །ཡུལ་ནི་ཅི་ཡིན་དག་ཏུ་འདུག ཁེས་པ་ཅི་ཡིན་དག་ཏུ་སྐྱེས། ཁྲེས་པ་ཅི་ཡིན་དེ་དག་ལ། །ཡུལ་ནི་ཅི་ཡིན་དག་གི་བསྒྲིབས། །ཕྲ་བ་དག་གི་འཛིན་པ་སྐྱེས། །ཀུན་ཏུ་ཚོལ་<milestone unit="line" n="125.2"/>བའི་ཡིད་ཅེས་བྱ། །ཡུལ་ནི་ཡིད་མེད་དག་ཏུ་འདུག །ཤེས་པ་ཡིན་མིན་དག་ཏུ་སྐྱེས། །ཡུལ་ནི་ཡིན་མིན་གཉིས་ཀྱིས་བསྒྲིབས། །གཏན་ལ་འབེབས་པའི་ཡིད་ཅེས་བྱ། །ཡུལ་ནི་ཡིན་ངེས་དག་ཏུ་འདུག །ཤེས་པ་ཡིན་<milestone unit="line" n="125.3"/>ངེས་དེ་དག་ལ། །ཡུལ་ནི་ཡིན་ངས་དག་གིས་སྒྲིབས། །ངེས་པ་འཇོག་པའི་ཡིད་ཅེས་བྱ། །འཁྲུལ་པ་ཤིན་ཏུ་རགས་པར་བསྐྱེད། །འཁྲུལ་པ་བག་ཆགས་ལུས་དག་སྟེ། །དེ་དག་ཡེ་གྲོལ་ཡིན་མོད་ཀྱང་། །གཞི་ལ་ཞེན་<milestone unit="line" n="125.4"/>པར་བྱས་ཏེ་བཞག །དེ་ལས་འཁྲུལ་པ་ཤ་ཁྲག་ལུས། །འགྲོ་བ་རིག་དྲུག་རྟག་ཏུ་འཁོར། །ལྷ་དང་དམྱལ་བ་ཡི་དྭགས་དང་། །བྱོལ་སོང་མི་དང་ལྷ་མིན་དྲུག །རྟག་ཏུ་འཁོར་བར་གནས་པ་ཡིན། །སོ་སོ་སྐྱེ་བོ་མི་ཤེས་<milestone unit="line" n="125.5"/>པ། །ཐོས་པ་གསུམ་པོ་སྤངས་པའི་ཕྱིར། །སྐུ་གསུམ་ལས་ནི་རང་དུ་འགྱུར། །སྐྱེ་བོ་ཞེན་རྟོག་ཐུག་མེད་རྩོལ། །གང་འཐད་ཞེན་མེད་གདམས་ངག་བསྟན། །མུ་སྟེགས་མཐའ་འཛིན་བཅིངས་པ་ལ མཐའ་མེད་པའི་<milestone unit="line" n="125.6"/>གདམས་ངག་བསྟན། །ཉན་ཐོས་གཟུང་འཛིན་དག་གིས་བཅིངས། །གཉིས་མེད་པ་ཡི་གདམས་ངག་བསྟན། །ང་རྒྱལ་རྟེན་འབྲེལ་འཛིན་པས་བཅིངས། །འཛིན་པ་གཅོད་པའི་གདམས་ངག་བསྟན། །སེམས་ཙམ་<milestone unit="page" n="126"/><milestone unit="line" n="126.1"/>དངོས་པོའི་འཛིན་པས་བཅིངས། །དབྱིངས་སུ་བབ་པའི་གདམས་ངག་བསྟན། །དབུ་མ་བདེན་པ་རེ་འཇོག་པས། །དབྱེར་མེད་ཟུང་འཇུག་གདམས་ངག་བསྟན། །ཀྲི་ཡ་དག་པའི་ཆོས་ཉིད་ཀྱས། །རང་ཉད་བ ངས་<milestone unit="line" n="126.2"/>ནས་གནས་པ་ལ། །གཞི་ཅིག་པ་ཡིས་གདམས་ངག་བསྟན། །ཨུ་པ་ཡ་ནི་ཐ་དད་པ། །ལྟ་སྤྱོད་ཡ་གལ་བདུད་ཀྱིས་བཅིངས། །ལྟ་སྤྱོད་ཟུང་འབྲེལ་གདམས་ངག་བསྟན། །ཡོ་ག་བྱིན་བརླབས་ཆོ་འཕྲུལ་གྱིས། །རང་<milestone unit="line" n="126.3"/>ཉིད་བཅིངས་ནས་གནས་པ་ལ། །རང་ཉིད་བྱིན་བརླབས་ངོ་བོ་ལ། །རང་ལ་ཡོད་པའི་དངོས་གྲུབ་བསྟན། །མ་ཧྭ་ཏིང་འཛིན་རིམ་པས་འཇུག །གོང་འོག་རྩོལ་བས་བཅིངས་པ་ལ། །བཟང་ངན་མེད་པའི་གདམས་ངག་<milestone unit="line" n="126.4"/>བསྟན། །ཨ་ནུ་སྐད་ཅིག་ལྷར་གསལ་རྩོལ། །རིག་པ་རྟེན་མེད་ཡུལ་མེད་བསྟན། །གནས་སྐབས་གདམས་ངག་གྲང་ཐད་ལ། །གཟེར་ལྔ་ལྔ་ཡི་གདམས་ངག་བསྟན། །རྒྱ་ཞོ་མནན་དང་བྲེ་ཁ་བཅད། །རྒྱ་མ་ཆད་དེ་<milestone unit="line" n="126.5"/>ཕྱོགས་མ་ལྷུང་། །འགྲོ་དྲུག་སྣང་བ་རང་གི་སེམས། །རང་སེམས་སངས་རྒྱས་ཡིན་པར་བཤད། །གྲོལ་མཐར་འཁོར་ལྡོག་བསྟན་པ་ལ། །རང་བཞིན་གནས་དང་ཏིང་འཛིན་དང་། །རྨི་ལམ་སྐྱེ་ཤིའི་བར་དོ་དང་། །སྲིད་<milestone unit="line" n="126.6"/>པ་བར་དོ་ཐོག་མཐའ་བཅད། །གནས་པའི་བར་དོའི་མཚན་ཉིད་ནི། །ངོ་བོ་འགྱུར་མེད་སྟོང་པ་སྟེ། །རང་རྒྱུད་འཛིན་པའི་ཞེན་པ་གྲོལ། །རྒྱུ་དང་རྐྱེན་གྱིས་མ་བསྐྱེད་པ། །རང་བྱུང་བས་ན་རག་མ་ལུས། །ཕྱའམ་དབང་<milestone unit="page" n="127"/><milestone unit="line" n="127.1"/>༄༅། །ཕྱུག་བྱེད་པ་མེད། །གཞན་ལ་སྐྱེས་ནས་རྟེན་ཡོད་མིན། །རང་སྣང་རིས་མེད་ཡེ་ཤེས་ཀྱིས། །སྟོང་པ་སྐུར་འདེབས་ཞེན་ལས་གྲོལ། །ཕྱི་རོལ་ཡུལ་གྱི་སྣང་བ་དང་། །རྣམ་རྟོག་བློ་ཡི་སྣང་བ་དང་། །ཡེ་<milestone unit="line" n="127.2"/>ཤེས་རང་སྣང་འཛིན་མེད་གསུམ། །དབྱེར་མེད་བདེ་ཆེན་ཟུང་འཇུག་གོ །བདེན་བརྫུན་རེས་འཇོག་ཞེན་པ་གྲོལ། །དུས་ལ་སྔ་ཕྱི་མེད་པ་དང་། །འདུག་ས་ཐ་དད་མེད་པ་དང་། །ངོ་བོ་བཟང་ངན་མེད་པ་<milestone unit="line" n="127.3"/>ཡིས། །གཉིས་མེད་དག་ཏུ་ངོ་སྤྲོད་དོ། །དེ་ལྟར་འདུག་ཚུལ་གོལ་བ་ནི། །ཡོན་་ན་རྣམ་གཞི་རང་ལ་འབྱུང་། །འབྱུང་རྒྱུ་མེད་པའི་འབྱུང་བའོ། །ཏིང་འཛིན་བར་དོ་ལྔ་ཞེན་བཅད། །ཕྱིན་ཅི་མ་ལོག་པར་མ་ཆད། །ཡུན་<milestone unit="line" n="127.4"/>རིངས་དག་ཏུ་གནས་པ་ནི། །སྔར་ཞེན་བག་ཆགས་བཅད་པ་དེ། །གདམས་ངག་དག་གིས་གཟེར་ཆེན་ཡིན། །རྒོད་པ་མ་ཡིན་བྱིང་བ་མེད། །རེ་ཕ་མ་ཡིན་དོགས་མ་ཡིན། །རྟག་པ་མ་ཡིན་ཆད་པ་མིན། །འཇམས་པ་<milestone unit="line" n="127.5"/>མ་ཡིན་ཐེ་ཚོམ་མེད། །ལྷོ་འཁོར་མ་ཡིན་ཉིང་འབྲུར་མེད། །ཤེས་པ་རེ་མཚོར་ཤོར་བ་དང་། །ཤེས་པ་ཉིད་འབྲུར་ཤོར་བ་དང་། །སྔར་ཞེན་མ་ཡིན་འཁྲུལ་རྟོག་མེད། །བྱུང་ཚོར་མ་ཡིན་བྱིང་རྨུག་མེད། །རིག་པ་ཡུལ་དུ་<milestone unit="line" n="127.6"/>མི་བྱེད་ཅིང་། །ཏིང་འཛིན་རོ་ལ་མི་ཆབས་ན། །མི་རྟོག་རང་ངོ་ཡིན་པར་བཤད། །བར་མ་ཆད་དུ་ཡུན་རིངས་སུ། །རྟག་ཏུ་རྟེན་མེད་གནས་པར་བྱ། །བྱུང་ན་རིག་པ་རྗེས་མེད་གང་། །མི་འགེགས་མི་སྒྲུབ་རྩ་ལ་བ་<milestone unit="page" n="128"/><milestone unit="line" n="128.1"/>མེད། །གནད་ཀྱི་གདམས་ངག་ཡིན་པར་བཤད། །རྨི་ལམ་བར་དོ་གཅིག་ཏུ་བསྲེ། །གདམས་ངག་གིས་ནི་བསྲེ་བ་དང་། །སྤྱོད་ལམ་ཁམས་ཀྱི་ཚོད་དང་སྦྱར། །འདྲེ་ན་བག་ཆགས་འདྲ་འདྲེ་དང་། །གཉན་པ་སྟབས་སུ་<milestone unit="line" n="128.2"/>འགྱུར་བ་དང་། །བག་ཆགས་དག་ལ་མི་གནས་ན། །གཉིད་ཀྱི་གདམས་ངག་འབྱོངས་པ་ཡིན། །ཡེ་ཤེས་གཅིག་ཏུ་འདྲེས་པ་སྟེ། །དེ་ལ་བདུད་ཀྱི་ཚུགས་མ་ཡིན། །གཉིད་ཀྱི་གདམས་ངག་འབྱོངས་བའོ། །གོམས་པར་<milestone unit="line" n="128.3"/>གྱུར་པ་དག་ཡིན་ན། །རྐྱེན་གཞན་དག་ཀྱང་དགོས་མི་སྲིད། །མ་སྒོམས་བརྟན་པར་མ་གྱུར་ན། །འགུ་རུ་དག་དང་འབྲེལ་བ་ཡིན། །གསལ་བཏང་རྐྱེན་གྱིས་སྔར་སོར་ཚུད། །རིག་པ་ཟང་ཐལ་སྐྱོན་མ་གོས། །སྔར་ཞེན་<milestone unit="line" n="128.4"/>བག་ཆགས་ཆོད་པ་དང་། །བློ་བུར་འཁྲུལ་རྟོག་ཆོད་པ་ཡི། །ཡེ་ཤེས་སྐྱོན་མེད་རང་གྲོལ་ལོ། །ཕུང་པོ་ཤེས་པ་དག་དང་བྲལ། །དཔེར་ན་མུན་ཁུང་སྒྲོན་མེད་ལྟར། །ཡེ་ཤེས་ཕྱོགས་འཛིན་རྟོག་པ་བྲལ། །ཐམས་ཅད་<milestone unit="line" n="128.5"/>མཁྱེན་པའི་སངས་རྒྱས་ནི། །རང་དུ་མི་རྟོག་གཞན་མི་རྟོག །མི་རྟོག་ཆོས་སྐུར་གནས་པའོ། །སྐུ་གསུམ་སྟོན་པའི་སངས་རྒྱས་ཀྱང་། །བྱིན་བརླབས་ངོ་བོ་ཚིག་བསྡེབས་ནས། །གང་དང་གང་གིས་འདུལ་བ་ལ། །གང་<milestone unit="line" n="128.6"/>དང་གང་འཐད་་ན་པ་ནི། །གཞན་དོན་ལོངས་ ་ ལ་ ་ཡིན། ས་པས་བ བས་པ་གཅོད་པ་དང་། །རྣམ་པར་ ང་མཛད་ལོང་སྐུ་ཡིས། །སྒྲ་དང་ཚིག་ཏུ་མ་བསྡེབས་ཏེ། །རང་གི་ངོ་བོས་བསྟན་པའོ། །འགྲོ་བ་<milestone unit="page" n="129"/><milestone unit="line" n="129.1"/>༄༅། །དྲུག་དང་ཆ་བསྟུན་པར། །གང་ལ་གང་འཐད་གདམས་ངག་སྟོན། །ལྷ་སྐད་ཀླུ་སྐད་གནོད་སྦྱིན་སྐད། །གྲུལ་བུམ་སྐད་དང་མི་ཡི་སྐད་རྣམས་དང་། །འགྲོ་བ་ཀུན་གྱི་སྐད་རྣམས་ཇི་ཙམ་པར ཐམས་</p></div1>
        </body>
    </text>
</TEI.2>