<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0093-text.xml">
    <teiHeader lang="tib">
        <fileDesc>
            <titleStmt>
                <title><!--kun tu bzang po nam mkha' che rtsa ba bsdus pa'i rgyud/-->ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0093-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=264.1; end=291.2--><milestone unit="page" n="264"/><milestone unit="line" n="264.1"/>༄༅། །རྒྱ་གར་སྐད་དུ། །ས་མརྙ་བྷ་དྲ་མ་ཧྭ་ག་ག་ན་མྱུ་ལ་ས༷་གྲ་ཧ་ཏནྟྲ། བོད་སྐད་དུ། ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ འདི་<milestone unit="line" n="264.2"/>སྐད་བཤད་པའི་དུས་གཅིག་ན། བཅོམ་ལྡན་འདས་ཀུན་ཏུ་བཟང་པོས། དམིགས་སུ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས། ཀུན་ཏུ་བཟང་པོ་རྩ་བ་བསྡུས་པའི་སངས་རྒྱས་མ་ལུས་པ་མི་ལུས་ལུས་པ་<milestone unit="line" n="264.3"/>མེད་པའི་སྐུ་གསུང་ཐུགས་རྡོ་རྗེའི་བདག་ཉིད། སྙིང་པོ་ལས་ཀྱང་སྙིང་པོའི་མཆོག་ཏུ་གྱུར་པ་འདི་དག་བཀའ་སྩལ་ཏོ། །དོན་རྟོགས་ལྡན་པའི་སྐྱེས་བུ་དག །ཀུན་ཏུ་བཟང་པོ་ནམ་མཁའ་ཆེ། །རྩ་བ་བསྡུས་པ་རྟོགས་<milestone unit="line" n="264.4"/>འདོད་ན། །ངེས་པར་རྒྱུད་འདི་མཉན་པར་གྱིས། །དེ་སྐད་ཅེས་གསུངས་གསན་ནས་ཀྱང་། །རྡོ་རྗེ་སེམས་དཔས་ཡང་ཞུས་པ། །བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱི་བལྟ་བ་ཇི་ལྟར་ལགས། །སྤྱོད་པ་སྤྱད་པ་<milestone unit="line" n="264.5"/>ཇི་ལྟར་སྤྱད། །ཉིད་ཀྱི་བསྒོམ་པ་ཇི་ལྟར་བསྒོམ། །བསྒྲུབ་པར་བྱ་ན་ཇི་ལྟར་བསྒྲུབ། །ཉིད་ཀྱི་དམ་ཚིག་གང་དང་གང་། །བགྲུང་བར་བྱ་བ་ཇི་ལྟར་བསྲུང་། །ཉིད་ཀྱི་དབང་རྣམས་གང་དང་གང་། །བསྐུར་བར་བྱ་ན་ཇི་<milestone unit="line" n="264.6"/>ལྟར་བསྐུར། །ཉིད་ཀྱི་ཕྲིན་ལས་གང་དང་གང་། །རྩོལ་བར་བྱ་ན་ཇི་ལྟར་བྱ། །ཉིད་ཀྱི་སྦྱོར་བ་ཇི་ལྟར་སྦྱོར། །བསྒྲལ་བར་བྱ་ན་ཇི་ལྟར་བྱ། །ཉིད་ཀྱི་གསོ་བ་གང་དང་གང་། །གསད་པར་བྱ་ན་ཇི་ལྟར་བྱ། །ཉིད་ཀྱི་<milestone unit="page" n="265"/><milestone unit="line" n="265.1"/>༄༅། །དབབ་པ་ཇི་ལྟར་ལགས། །གཅད་པར་བྱ་ན་ཇི་ལྟར་བྱ། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། རྩ་བ་མདོར་བསྟན་པའི་སྐབས་ཏེ་དང་པོའོ།། །།རྡོ་རྗེ་སེམས་དཔས་ཡང་<milestone unit="line" n="265.2"/>གསོལ་པ། །བཅོམ་ལྡན་བདེ་ཆེན་ཀུན་བཟང་པོས། །ཉིད་ཀྱི་ལྟ་བ་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །འཛིན་རྟོག་མེད་པར་གང་བལྟ་བ། །འདི་ཡང་ང་ཡི་<milestone unit="line" n="265.3"/>ལྟ་བ་ཡིན། །སྐྱེ་ཤི་མེད་པར་གང་བལྟ་བ། །འདི་ཡང་ང་ཡི་ལྟ་བ་ཡིན། །འཕོ་འགྱུར་མེད་པར་གང་ལྟ་བ། །འདི་ཡང་ང་ཡི་ལྟ་བ་ཡིན། །བྱ་བཙལ་མེད་པར་གང་བལྟ་བ། །འདི་ཡང་ང་ཡི་ལྟ་བ་ཡིན། །ཡངས་དོག་མེད་<milestone unit="line" n="265.4"/>པར་གང་བལྟ་བ། །འདི་ཡང་ང་ཡི་ལྟ་བ་ཡིན། །རྒྱུ་འབྲས་མེད་པར་གང་བལྟ་བ། །འདི་ཡང་ང་ཡི་བལྟ་བ་ཡིན། །ཕྱོགས་སུ་གདལ་བས་འགྱུར་བ་མེད། །འདི་ཡང་ང་ཡི་ལྟ་བ་ཡིན། །སྣང་སྲིད་འདི་ལྟར་སྣང་བའི་<milestone unit="line" n="265.5"/>ཆོས། །ཕྱི་ནང་སྣོད་བཅུད་ཐམས་ཅད་ཀུན། །སྙིང་པོ་འདི་ལས་གཞན་མ་ཡིན། །དབྱིངས་དང་ཡེ་ཤེས་དོན་རྟོགས་ན། །དེ་ཡང་ང་ཡི་དོན་རྟོགས་ཡིན། །དེ་ལྟར་རྟོགས་པའི་རྣལ་འབྱོར་ནི། །རྟོགས་པ་མངོན་དུ་གྱུར་པ་<milestone unit="line" n="265.6"/>ཡིན། །ང་ཉིད་སྙིང་པོ་བྱང་ཆུབ་སེམས། །སྙིང་པོ་འདི་ཡང་གཞན་མ་ཡིན། །སྙིང་པོ་བྱང་ཆུབ་ཡེ་སངས་རྒྱས། །ཐམས་ཅད་དག་པས་སྐྱེ་བ་ཡིན། །རང་ལས་འབྱུང་བས་སྙིང་པོ་ཡིན། །ཡོངས་ལ་ཁྱབ་པས་སྙིང་པོ་<milestone unit="page" n="266"/><milestone unit="line" n="266.1"/>ཡིན། །ཅིར་ཡང་བལྟ་བ་སྙིང་པོ་ཡིན། །གང་ཡང་ཤར་བས་སྙིང་པོ་ཡིན། །ཁྱབ་པར་གདལ་བས་སྙིང་པོ་ཡིན། །གཉིས་སུ་མེད་པས་སྙིང་པོ་ཡིན། །བཙལ་དུ་མེད་པས་སྙིང་པོ་ཡིན། །མི་འགྱུར་མི་ཤིགས་སྙིང་པོ་<milestone unit="line" n="266.2"/>ཡིན། །གཅིག་ལས་མེད་པས་སྙིང་པོ་ཡིན། །ཐ་དད་སྣང་བས་སྙིང་པོ་ཡིན། །ང་ཉིད་སྙིང་པོ་བྱང་ཆུབ་སེམས། །བྱང་ཆུབ་སེམས་ནི་ཅིར་ཡང་སྣང་། །ཅིར་ཡང་སྣང་སྟེ་གང་དུ་ཡང་མེད། །དེ་ནི་ང་ཡི་ལྟ་བ་ཡིན། །བལྟ་<milestone unit="line" n="266.3"/>རུ་མེད་པའི་ལྟ་བའོ། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། ལྟ་བ་བསྡུས་པའི་སྐབས་ཏེ་གཉིས་པའོ།། །།རྡོ་རྗེ་སེམས་དཔས་ཡང་གསོལ་པ། བཅོམ་ལྡན་བདེ་ཆེན་ཀུན་བཟང་<milestone unit="line" n="266.4"/>པོ། །ཉིད་ཀྱི་སྤྱོད་པ་ཇི་ལྟར་སྤྱོད། །དེ་སྐད་གསོལ་བ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །ཡེངས་པ་མེད་པར་གང་སྤྱོད་པ། །འདི་ཡང་ང་ཡི་སྤྱོད་པ་ཡིན། །ལྟ་བའི་མན་ངག་སྟེང་དུ་འཇོག །འདི་<milestone unit="line" n="266.5"/>ཡང་ང་ཡི་སྤྱོད་པ་ཡིན། །བསྒྲུབ་པའི་མན་ངག་ཕུལ་དུ་འབྱིན། །འདི་ཡང་ང་ཡི་སྤྱོད་པ་ཡིན། །བདག་དང་གཞན་དུ་སྣང་བ་རྣམས། །གཉིས་སུ་མེད་པར་གང་སྤྱོད་པ། །འདི་ཡང་ང་ཡི་སྤྱོད་པ་ཡིན། །ཕྱོགས་དང་རིས་<milestone unit="line" n="266.6"/>སུ་གང་སྣང་བ། །གཉིས་སུ་མེད་པར་གང་སྤྱོད་པ། །འདི་ཡང་ང་ཡི་སྤྱོད་པ་ཡིན། །ཕྱི་ནང་སྣོད་བཅུད་ཐམས་ཅད་ལ། །དམིགས་པ་མེད་པར་གང་སྤྱོད་པ། །འདི་ཡང་ང་ཡི་སྤྱོད་པ་ཡིན། །འཁོར་བའི་ལས་<milestone unit="page" n="267"/><milestone unit="line" n="267.1"/>༄༅། །རྣམས་ཐམས་ཅད་ལ། །རྟོགས་དང་ལྡན་པས་གང་སྤྱོད་པ། །འདི་ཡང་ང་ཡི་སྦྱོད་པ་ཡིན། །གཟུགས་སུ་སྣང་བ་ཐམས་ཅད་ཀུན། །ང་ཡི་སྐུ་ཡི་བདག་ཉིད་ཡིན། །སྒྲ་རུ་གྲག་པ་ཐམས་ཅད་ཀུན། །ང་ཡི་<milestone unit="line" n="267.2"/>གསུང་གི་བདག་ཉིད་ཡིན། །སེམས་ཀྱི་དྲན་རྟོག་ཐམས་ཅད་ཀུན། །ང་ཡི་ཐུགས་ཀྱི་བདག་ཉིད་ཡིན། །ཐམས་ཅད་ང་ལས་བྱུང་བས་ན། །ང་ཡི་རང་བྱུང་ཡེ་ཤེས་ཡིན། །ཕྲིན་ལས་རྣམ་བཞི་ཅི་སྤྱད་ཀྱང་། །ང་ཡི་ཕྲིན་<milestone unit="line" n="267.3"/>ལས་བདག་ཉིད་ཡིན། །ཁྱབ་པར་གདལ་བས་སྤྱོད་པ་ནི། །འདི་ཡང་ང་ཡི་སྤྱོད་པ་ཡིན། །བཙལ་དུ་མེད་པ་གང་སྤྱོད་པ། །འདི་ཡང་ང་ཡི་སྤྱོད་པ་ཡིན། །ཡེ་ནས་ལྷུན་གྱིས་རྫོགས་པ་ནི། །འདི་ཡང་ང་ཡི་སྤྱོད་པ་<milestone unit="line" n="267.4"/>ཡིན། །སྤྱོད་པ་གཉིས་སུ་མེད་པར་སྤྱོད། །ཐམས་ཅད་སྙིང་པོ་བྱང་ཆུབ་སེམས་སུ་སྤྱོད། །སེམས་ཉིད་ཡེ་སངས་རྒྱས་པར་སྤྱོད། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། སྤྱོད་པ་བསྟན་པའི་<milestone unit="line" n="267.5"/>སྐབས་ཏེ་གསུམ་པའོ།། །།རྡོ་རྗེ་སེམས་དཔས་ཡང་གསོལ་པ། བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱི་བསྒོམ་པ་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་<milestone unit="line" n="267.6"/>སྩལ་པ། །ང་ཉིད་ཀུན་གཞི་བྱང་ཆུབ་སེམས། །དུས་གསུམ་བདག་ཏུ་མི་འགྱུར་བས། །འགྱུར་བ་མེད་པའི་སྐུ་རུ་བསྒོམ། །ང་ལརངབཞིནམེདཔསསུ། །བརྗོད་དུ་མེད་པའི་གསུང་དུ་བསྒོམ། །ང་ལ་དམིགས་པ་<milestone unit="page" n="268"/><milestone unit="line" n="268.1"/>མེད་པས་སུ། །ཏིང་འཛིན་རྟོགས་པའི་ཐུགས་སུ་བསྒོམ། །ང་ལས་ཡོན་ཏན་ཀུན་འབྱུང་བས། །ལེགས་པ་ཀུན་འབྱུང་ཡོན་ཏན་བསྒོམ། །ང་ཉིད་རང་བཞིན་ལྷུན་གྲུབ་པས། །སྙོམས་པར་ལྷུན་གྱིས་གྲུབ་པར་<milestone unit="line" n="268.2"/>བསྒོམ། །ང་ལ་བླང་ཞིང་དོར་དུ་མེད། །དམ་ཚིག་ཡེ་བསྲུངས་ཆེན་པོར་བསྒོམ། །ང་ཉིད་དམིགས་པའི་ཡུལ་ལས་འདས། །མི་དམིགས་ཤེས་རབ་ཆེན་པོར་བསྒོམ། །ང་ཉིད་འཛིན་རྟོག་ལས་འདས་པས། །རྣམ་པ་ཅིར་<milestone unit="line" n="268.3"/>ཡང་མི་རྟོག་བསྒོམ། །ང་ཉིད་རང་ལས་རང་བྱུང་བས། །རང་བྱུང་ཡེ་ཤེས་ཆེན་པོར་བསྒོམ། །ང་ཉིད་རང་གིས་རང་རིག་པས། །རིག་པའི་ཡེ་ཤེས་ཆེན་པོར་བསྒོམ། །ང་ཉིད་གཉིས་སུ་མེད་པས་སུ། །ཐིག་ལེ་ཉག་<milestone unit="line" n="268.4"/>གཅིག་མ་རུ་བསྒོམ། །ཐམས་ཅད་ཀུན་ལ་ཁྱབ་གདལ་བས། །ཡོངས་ལ་ཁྱབ་པའི་ཆོས་སུ་བསྒོམ། །རང་གི་རང་བཞིན་རང་གིས་རིག །རང་རིག་བྱང་ཆུབ་སེམས་སུ་བསྒོམ། །མི་བརྗོད་མ་སྤངས་དོན་གྱི་<milestone unit="line" n="268.5"/>མཆོག །སྙིང་པོ་བྱང་ཆུབ་སེམས་སུ་བསྒོམ། །རང་རིག་སྤྲོས་བྲལ་བདེ་བའི་ཀློང་། །དམིགས་མེད་ཡེ་ཤེས་བདེ་བར་བསྒོམ། །ཡེ་ཤེས་ཐུགས་ཀྱི་ཡོན་ཏན་ནི། །བརྗོད་ཀྱིས་མི་ལངས་སྙིང་པོར་བསྒོམ། །དགོངས་པ་<milestone unit="line" n="268.6"/>ཡེ་ཤེས་རྒྱ་མཚོ་སྟེ། །བསམ་དུ་མེད་པའང་བསྒོམ་པའི་མཆོག །སྣང་སྲིད་ཐམས་ཅད་སེམས་སུ་བསྒོམ། །སེམས་ཉིད་ཡེ་སངས་རྒྱས་པར་བསྒོམ། །ཕྱི་ནང་སྣོད་བཅུད་ཐམས་ཅད་ཀུན། །ཆོས་ཉིད་བྱང་ཆུབ་སེམས་སུ་<milestone unit="page" n="269"/><milestone unit="line" n="269.1"/>༄༅། །བསྒོམ། །སྣང་དང་སྲིད་པའི་ཆོས་རྣམས་ཀུན། །གཉིས་སུ་མེད་པར་བསྒོམ་པར་བྱ། །འཁོར་བ་མྱ་ངན་འདས་མེད་ན། །དེ་ཡང་ང་ཡི་སྒོམ་པ་ཡིན། །ཐབས་དང་ཤེས་རབ་གཉིས་མེད་ན། །དེ་ཡང་ང་ཡི་<milestone unit="line" n="269.2"/>སྒོམ་པ་ཡིན། །རྒྱུ་དང་འབྲས་བུ་གཉིས་མེད་ན། །དེ་ཡང་ང་ཡི་སྒོམ་པ་ཡིན། །བལྟ་བ་སྤྱོད་པ་གཉིས་མེད་ན། །དེ་ཡང་ང་ཡི་སྒོམ་པ་ཡིན། །སངས་རྒྱས་སེམས་ཅན་གཉིས་མེད་ན། །དེ་ཡང་ང་ཡི་བསྒོམ་པ་<milestone unit="line" n="269.3"/>ཡིན། །བདེ་བ་སྡུག་བསྔལ་གཉིས་མེད་ན། །དེ་ཡང་ང་ཡི་སྒོམ་པ་ཡིན། །ཡུལ་དང་དབང་པོ་གཉིས་མེད་ན། །དེ་ཡང་ང་ཡི་སྒོམ་པ་ཡིན། ་ས་རབ་ཏིང་འཛིན་གཉིས་མེད་ན། །དེ་ཡང་ང་ཡི་སྒོམ་པ་ཡིན། །ཐམས་<milestone unit="line" n="269.4"/>ཅད་སེམས་ཉིད་ཡིན་ཤེས་ན། །བསྒོམ་པ་མེད་པའི་སྒོམ་པ་ཡིན། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། བསྒོམ་པའི་སྐབས་བསྟན་པ་སྟེ་བཞི་པའོ།། །།རྡོ་རྗེ་སེམས་དཔས་ཡང་<milestone unit="line" n="269.5"/>གསོལ་པ། བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱི་སྒྲུབ་པ་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །སྒྲུབ་པའི་རྒྱལ་པོ་ང་ཡི་བཀའ། །ཚུལ་འཆང་གཞུང་<milestone unit="line" n="269.6"/>ལས་ཕྱེ་སྟེ་བཤད། །རྒྱུ་ཉིད་དག་པར་གང་བསྒྲུབ་པ། །འདི་ཡང་ང་ཡི་སྒྲུབ་པ་ཡིན། །འབྲས་བུ་དག་པར་གངབསྒྲུབ་པ། །འདི་ཡང་ང་ཡི་སྒྲུབ་པ་ཡིན། །བཅོས་མེད་སྙིང་པོར་གང་བསྒྲུབ་པ། །འདི་ཡང་ང་ཡི་སྒྲུབ་པ་<milestone unit="page" n="270"/><milestone unit="line" n="270.1"/>ཡིན། །རྩོལ་བསྒྲུབ་མེད་པར་གང་བསྒྲུབ་པ། །འདི་ཡང་ང་ཡི་སྒྲུབ་པ་ཡིན། །མ་བཙལ་བཞག་པར་གང་བསྒྲུབ་པ། །འདི་ཡང་ང་ཡི་སྒྲུབ་པ་ཡིན། །མཉམ་པ་ཉིད་དུ་གང་བསྒྲུབ་པ། །འདི་ཡང་ང་ཡི་སྒྲུབ་པ་ཡིན། །མ་<milestone unit="line" n="270.2"/>བཀག་ཀློང་དུ་གང་བསྒྲུབ་པ། །འདི་ཡང་ང་ཡི་སྒྲུབ་པ་ཡིན། །ཐིག་ལེ་ཆེན་པོར་གང་བསྒྲུབ་པ། །འདི་ཡང་ང་ཡི་སྒྲུབ་པ་ཡིན། །ཀུན་ཏུ་བཟང་པོར་གང་བསྒྲུབ་པ། །འདི་ཡང་ང་ཡི་སྒྲུབ་པ་ཡིན། །སྙིང་པོ་བྱང་ཆུབ་<milestone unit="line" n="270.3"/>ཆོས་མེད་པ། །འདི་ཡང་ང་ཡི་སྒྲུབ་པ་ཡིན། །ཐམས་ཅད་ཡེ་ནས་ལྷུན་གྲུབ་པ། །འདི་ཡང་ང་ཡི་སྒྲུབ་པ་ཡིན། །བསྒྲུབ་པའི་རྒྱལ་པོར་ཡང་གསོལ་པ། །ཐམས་ཅད་བསྒྲུབས་པས་ཐམས་ཅད་འགྲུབ། །བསྒྲུབ་ཙམ་ཉིད་<milestone unit="line" n="270.4"/>ན་འགྲུབ་པ་ཡིན། །སྙིང་པོ་བྱང་ཆུབ་བཅོས་མེད་པས། །རྒྱུ་འབྲས་མེད་པའི་དངོས་གྲུབ་འདི། །བསྒྲུབ་ཏུ་མེད་པས་ང་ཉིད་གྲུབ། །སྣང་ཞིང་སྲིད་པའི་ཆོས་རྣམས་ཀུན། །ཐམས་ཅད་བྱང་ཆུབ་སེམས་སུ་<milestone unit="line" n="270.5"/>བསྒྲུབ། །སེམས་ཉིད་མ་ཡེངས་སྒྲུབ་པ་ཆེན་པོ་ཡིན། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། སྒྲུབ་པ་བསྟན་པའི་སྐབས་ཏེ་ལྔ་པའོ།། །།རྡོ་རྗེ་སེམས་དཔས་ཡང་གསོལ་པ། བཅོམ་ལྡན་<milestone unit="line" n="270.6"/>བདེ་ཆེན་ཀུན་བཟང་པོ། །ཉིད་ཀྱི་དམ་ཚིག་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །དངོས་པོ་མཚན་མ་ཐམས་ཅད་ལས། །འདའ་བ་མེད་པ་དམ་ཚིག་ཡིན། །<milestone unit="page" n="271"/><milestone unit="line" n="271.1"/>༄༅། །རང་བྱུང་ཡེ་ཤེས་བཙལ་མེད་པ། །འདི་ཡང་ང་ཡི་དམ་ཚིག་ཡིན། །རྟག་ཆད་གཉིས་སུ་བལྟ་མེད་པ། །འདི་ཡང་ང་ཡི་དམ་ཚིག་ཡིན། །གཟུང་འཛིན་གཉིས་སུ་མེད་བལྟ་བ་། །འདི་ཡང་ང་ཡི་དམ་ཚིག་<milestone unit="line" n="271.2"/>ཡིན། །རྒྱུ་འབྲས་གཉིས་སུ་མི་བལྟ་བ། །འདི་ཡང་ང་ཡི་དམ་ཚིག་ཡིན། །རྩོལ་བསྒྲུབ་གཉིས་སུ་མི་བལྟ་བ། །འདི་ཡང་ང་ཡི་དམ་ཚིག་ཡིན། །འཕོ་འགྱུར་གཉིས་སུ་མི་བལྟ་བ། །འདི་ཡང་ང་ཡི་དམ་ཚིག་ཡིན། །ཐོག་<milestone unit="line" n="271.3"/>མཐའ་གཉིས་སུ་མི་བལྟ་བ། །འདི་ཡང་ང་ཡི་དམ་ཚིག་ཡིན། །མཐའ་དབུས་གཉིས་སུ་མི་བལྟ་བ། །འདི་ཡང་ང་ཡི་དམ་ཚིག་ཡིན། །དངོས་པོ་མཚན་མར་མི་བལྟ་བ། །འདི་ཡང་ང་ཡི་དམ་ཚིག་ཡིན། །བཟང་ངན་<milestone unit="line" n="271.4"/>གཉིས་སུ་མི་བལྟ་བ། །འདི་ཡང་ང་ཡི་དམ་ཚིག་ཡིན། །གཙང་དང་སྨེ་བར་མི་བལྟ་བ། །འདི་ཡང་ང་ཡི་དམ་ཚིག་ཡིན། །ཆེ་ཆུང་གཉིས་སུ་མི་བལྟ་བ། །འདི་ཡང་ང་ཡི་དམ་ཚིག་ཡིན། །སྐྱེ་ཤི་གཉིས་སུ་མི་བལྟ་<milestone unit="line" n="271.5"/>བ། །འདི་ཡང་ང་ཡི་དམ་ཚིག་ཡིན། །གཟུགས་དང་རྫས་སུ་མི་བལྟ་བ། །འདི་ཡང་ང་ཡི་དམ་ཚིག་ཡིན། །ཡངས་དོག་གཉིས་སུ་མི་བལྟ་བ། །འདི་ཡང་ང་ཡི་དམ་ཚིག་ཡིན། །ཕྱི་ནང་གཉིས་སུ་མི་བལྟ་བ། །འདི་ཡང་<milestone unit="line" n="271.6"/>ང་ཡི་དམ་ཚིག་ཡིན། །མཐོ་དམན་གཉིས་སུ་མི་བལྟ་བ། །འདི་ཡང་ང་ཡི་དམ་ཚིག་ཡིན། །སྣོད་བཅུད་གཉིས་སུ་མི་བལྟ་བ། །འདི་ཡང་ངཡིདམཚིགཡིན། །འཁོར་དང་མྱང་འདས་མི་བལྟ་བ། །འདི་ཡང་ང་ཡི་དམ་<milestone unit="page" n="272"/><milestone unit="line" n="272.1"/>ཚིག་ཡིན། །བདེ་སྡུག་གཉིས་སུ་མི་བལྟ་བ། །འདི་ཡང་ང་ཡི་དམ་ཚིག་ཡིན། །དམ་ཚིག་རྒྱལ་པོ་ལྷུན་གྱིས་གྲུབ། །སྙིང་པོ་གསང་ཆེན་འདའ་མེད་མཆོག །དོན་གྱི་སྐྱེས་བུས་གཞུང་སྤྲོས་ནས། །མི་ཡི་སེང་གེ་དག་ལ་<milestone unit="line" n="272.2"/>བསྟན། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། དམ་ཚིག་བསྟན་པའི་སྐབས་ཏེ་དྲུག་པའོ།། །།རྡོ་རྗེ་སེམས་དཔས་ཡང་གསོལ་པ། །བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱི་དམ་<milestone unit="line" n="272.3"/>ཚིག་བསྲུང་བ་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །མཁའ་དབྱིངས་བདེ་ཆེན་ཀློང་ཡངས་ནི། །བྱང་ཆུབ་སེམས་ཀྱི་དམ་ཚིག་སྟེ། །བསྲུང་དུ་མེད་པས་ཡེ་<milestone unit="line" n="272.4"/>བསྲུངས་ཡིན། །ཐབས་དང་ཤེས་རབ་གཉིས་མེད་པ། །འདི་ཡང་ང་ཡི་དམ་ཚིག་སྟེ། །བསྲུང་དུ་མེད་པས་ཡེ་བསྲུངས་ཡིན། །དབྱིངས་དང་ཡེ་ཤེས་གཉིས་མེད་པ། །འདི་ཡང་ང་ཡི་དམ་ཚིག་སྟེ། །བསྲུང་དུ་མེད་པས་<milestone unit="line" n="272.5"/>ཡེ་བསྲུངས་ཡིན། །རྒྱུ་དང་འབྲས་བུ་གཉིས་མེད་པ། །འདི་ཡང་ང་ཡི་དམ་ཚིག་སྟེ། །བསྲུང་དུ་མེད་པ་ཡེ་བསྲུངས་ཡིན། །གཟུགས་དང་མཚན་མ་གཉིས་མེད་པ། །འདི་ཡང་ང་ཡི་དམ་ཚིག་སྟེ། །བསྲུང་དུ་མེད་པས་<milestone unit="line" n="272.6"/>ཡེ་བསྲུངས་ཡིན། །ཐམས་ཅད་དག་ནས་ཐམས་ཅད་དུ། །དམ་ཚིག་དག་ལས་མ་འདས་པ། །མཉམ་པ་ཉིད་དུ་ཡེ་བསྲུངས་ཡིན། །འདི་ཡང་ང་ཡི་དམ་ཚིག་ཡིན། །དངོས་པོ་མཚན་མ་ཐམས་ཅད་ལས། །འདའ་བ་<milestone unit="page" n="273"/><milestone unit="line" n="273.1"/>༄༅། །མེད་པར་གང་བསྲུང་བ། །འདི་ཡང་དམ་ཚིག་བསྲུང་བ་ཡིན། །ཀུན་དང་མཐུན་ལ་སྤངས་ངང།ང་ཡིན་ནམ།བྱེད་པ། །འདི་ཡང་དམ་ཚིག་བསྲུང་བ་ཡིན། ཁྲེས་པ་སྒོ་ཡངས་ཆོས་དང་མཐུན། །འདི་ཡང་<milestone unit="line" n="273.2"/>དམ་ཚིག་བསྲུང་བ་ཡིན། །བྱམས་སྡང་མེད་པར་གང་སྒྲོལ་བ། །འདི་ཡང་དམ་ཚིག་བསྲུང་བ་ཡིན། །ཆགས་སྡང་མེད་པར་གང་ཤེས་པ། །འདི་ཡང་དམ་ཚིག་བསྲུང་བ་ཡིན། །བཟང་ངན་མེད་པར་གང་སྦྱོར་བ། །འདི་<milestone unit="line" n="273.3"/>ཡང་དམ་ཚིག་བསྲུང་བ་ཡིན། །སྤང་ལེན་མེད་པར་གང་བསྒྲུབ་པ། །འདི་ཡང་དམ་ཚིག་བསྲུང་བ་ཡིན། །གཙང་སྨེ་མེད་པར་གང་བལྟ་བ། །འདི་ཡང་དམ་ཚིག་བསྲུང་བ་ཡིན། །ཐོགས་ཆགས་མེད་པར་གང་སྤྱོད་<milestone unit="line" n="273.4"/>པ། །འདི་ཡང་མ་ཚིག་བསྲུང་བ་ཡིན། །སྣོད་དང་ལྡན་པར་དོན་འབྱིན་པ། །འདི་ཡང་དམ་ཚིག་བསྲུང་བ་ཡིན། །ནོགས་དང་ལྡན་པས་གསང་ཐུབ་པ། །འདི་ཡང་དམ་ཚིག་བསྲུང་བ་ཡིན། །ཡིད་ལ་སེམས་པ་གང་<milestone unit="line" n="273.5"/>ཡིན་པ། །འདི་ཡང་དམ་ཚིག་བགྲུང་བ་ཡིན། །སྔགས་པ་བློ་ལྡན་དད་པ་ཅན། །ཟང་ཟིང་ནོར་ལ་ཆགས་མེད་པ། །འདི་ཡང་དམ་ཚིག་བསྲུང་བ་ཡིན། །གཡོ་སྒྱུ་ཡོངས་སྤངས་བདེ་བའི་ལམ། །འདི་ཡང་དམ་ཚིག་<milestone unit="line" n="273.6"/>བསྲུང་བ་ཡིན། །བསླབ་པའི་ལས་རྣམས་མཐར་ཕྱིན་པ། །འདི་ཡང་དམ་ཚིག་བསྲུང་བ་ཡིན། །རང་བཞིན་མེད་པས་མཉམ་པ་ཉིད། །ཡོངས་ལ་ཕྲག་ཡང་དོག་མེད་པ། །འདི་ཡང་དམ་ཚིག་བསྲུང་བ་ཡིན། །རྒྱུད་འདི་<milestone unit="page" rend="page" n="274"/><milestone unit="line" n="274.1"/>འཛིན་ཏམ་འཆང་བའམ། །ཡིད་ལ་སེམས་པ་གང་ཡིན་པ། །འདི་ཡང་དམ་ཚིག་བསྲུང་བ་ཡིན། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། །དམ་ཚིག་བསྲུང་བའི་སྐབས་ཏེ་བདུན་<milestone unit="line" n="274.2"/>པའོ།། །།རྡོ་རྗེ་སེམས་དཔས་ཡང་གསོལ་པ། །བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱི་དབང་རྣམས་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་<milestone unit="line" n="274.3"/>པ། །གདོད་ནས་རྣམ་དག་ཆོས་ཀྱི་སྐུ། །རང་བྱུང་ཡེ་ཤེས་སྤྲོས་དང་བྲལ། །འདི་ཡང་ང་ཡི་དབང་མཆོག་ཡིན། །ཡོངས་ཁྱབ་ཐུགས་རྗེ་སྤྲུལ་པའི་སྐུ། །འགྲོ་བ་རྣམས་ཀྱི་དོན་ཆེན་མཛད། །འདི་ཡང་ང་ཡི་དབང་མཆོག་<milestone unit="line" n="274.4"/>ཡིན། །ཐབས་མཁས་རོལ་པས་ལོངས་སྤྱོད་རྫོགས། །ལོངས་སྐུ་སྣང་བ་ཐམས་ཅད་སྟོན། །འདི་ཡང་ང་ཡི་དབང་མཆོག་ཡིན། །སྐྱེ་ཤི་མེད་པར་རྡོ་རྗེའི་སྐུ། །ཅིས་ཀྱང་སྦྱོད་དུ་མེད་པ་སྟེ། །འདི་ཡང་ང་ཡི་དབང་མཆོག་<milestone unit="line" n="274.5"/>ཡིན། །རྟོགས་པས་མངོན་པར་བྱང་ཆུབ་སྐུ། །ངོ་བོ་ཉིད་ཀྱིས་རྣམ་པར་དག །འདི་ཡང་ང་ཡི་དབང་མཆོག་ཡིན། །གཉིས་མེད་བདེ་བ་ཆེན་པོའི་སྐུ། །ཀུན་བྲལ་ཉག་གཅིག་ཅི་མ་སྤངས། །འདི་ཡང་ང་ཡི་དབང་མཆོག་<milestone unit="line" n="274.6"/>ཡིན། །སྐུ་གསུམ་དབྱེར་མེད་རོལ་པ་ཡིན། །དོན་གྱིས་ཡེངས་པ་མེད་པར་མཛད། །འདི་ཡང་ང་ཡི་དབངམཆོགཡིན། །གང་ཞིག་བསྒྲལ་བ་བྱང་ཆུབ་སེམས། །གདོད་ནས་དག་པའི་སྙིང་པོ་མཆོག །འདི་ཡང་ང་ཡི་<milestone unit="page" n="275"/><milestone unit="line" n="275.1"/>༄༅། །དབང་མཆོག་ཡིན། །བཀྲེས་དང་སྐོམ་དང་སྡུག་བསྔལ་ན། །ཆོས་ཉིད་དངོས་པོས་མི་བསྒྲིབ་པ། །འདི་ནི་ང་ཡི་དབང་མཆོག་ཡིན། །ན་དང་འཆི་བས་སྡུག་བསྔལ་ན། །དངོས་པོའི་མཚན་མ་ངང་<milestone unit="line" n="275.2"/>འཇོམས་པ། །འདི་ནི་ང་ཡི་དབང་མཆོག་ཡིན། །རྒས་དང་རྒུད་པས་སྡུག་བསྔལ་ན། །རྟག་ཆད་དོན་གྱི་མཐར་སྦྱོར་བ། །འདི་ནི་ང་ཡི་དབང་མཆོག་ཡིན། །དགྲ་དང་བརྡར་བས་སྡུག་བསྔལ་ན། །མཚན་མ་ཞེན་པ་ནང་<milestone unit="line" n="275.3"/>སྦྱོར་བས། །འདི་ཡང་ང་ཡི་དབང་མཆོག་ཡིན། །སྐྱེ་དང་འཆང་བས་སྡུག་བསྔལ་ན། །མི་རྟོག་དོན་གྱི་མཐའ་སྦྱོར་བས། །འདི་ཡང་ང་ཡི་དབང་མཆོག་ཡིན། །རྣམ་པར་མི་རྟོག་སྙིང་པོ་ནི། །སྨྲ་བསམ་བརྗོད་ལས་འདས་<milestone unit="line" n="275.4"/>པ་སྟེ། །འདི་ཡང་ང་ཡི་དབང་མཆོག་ཡིན། །ཡོད་ཅེས་སྒྲོས་སུ་གདགས་མེད་ལ། །མེད་ཅེསསྐུར་པ་གདབ་མེད་པ། །འདི་ཡང་ང་ཡི་དབང་མཆོག་ཡིན། །ཡི་དམ་སེམས་ཀྱིས་དྲན་མེད་ན། །རྣམ་པར་མི་རྟོག་ཏིང་ངེ་<milestone unit="line" n="275.5"/>འཛིན། །འདི་ཡང་ང་ཡི་དབང་མཆོག་ཡིན། །གདོད་ནས་རྣམ་དག་ལྷུན་གྱིས་གྲུབ། །རང་བྱུང་ཡེ་ཤེས་བཙལ་བ་མེད། །འདི་ཡང་ང་ཡི་དབང་མཆོག་ཡིན། །མཚན་མ་མེད་པ་མཚན་མའི་མཆོག །སྐྱེ་བ་མེད་<milestone unit="line" n="275.6"/>ལས་ཐམས་ཅད་སྐྱེས། །འདི་ཡང་ང་ཡི་དབང་མཆོག་ཡིན། །སྣང་བ་རང་བཞིན་མེད་པ་ལ། །ཕྱོགས་དང་རིས་སུ་འབྱེད་མེད་པ། །འདི་ཡང་ང་ཡི་དབང་མཆོག་ཡིན། །བྱུང་ཚོར་གང་ཡང་སྤང་མེད་པ། །ཡིད་ཀྱིས་ཅིར་<milestone unit="page" n="276"/><milestone unit="line" n="276.1"/>ཡང་མི་བསམ་པ། །འདི་ཡང་ང་ཡི་དབང་མཆོག་ཡིན། །འཛིན་རྟོག་མེད་པའི་ཤེས་རབ་ཀྱིས། །རང་བཞིན་མེད་པར་གང་འཇིག་པ། །འདི་ཡང་ང་ཡི་དབང་མཆོག་ཡིན། །ཆོས་ཉིད་རིག་པའི་ཀློང་གདལ་དུ། །རང་<milestone unit="line" n="276.2"/>རིག་ཡེ་ཤེས་མ་བརྗེད་བསྒོམ། །འདི་ཡང་ང་ཡི་དབང་མཆོག་ཡིན། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། དབང་བསྟན་པའི་སྐབས་ཏེ་བརྒྱད་པའོ།། །།རྡོ་རྗེ་སེམས་དཔས་ཡང་<milestone unit="line" n="276.3"/>གསོལ་པ། བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱི་དབང་བསྐུར་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །རང་བཞིན་སྤྲོས་བྲལ་བདེ་<milestone unit="line" n="276.4"/>གཤེགས་ཐུགས། །འདི་ཡང་ང་ཡི་དབང་བསྐུར་ཡིན། །དངོས་མེད་མ་སྐྱེས་ཆོས་རྣམས་འབྱུང་། །འདི་ཡང་ང་ཡི་དབང་བསྐུར་ཡིན། །བརྗོད་མེད་ཡེ་སྐྱེས་ཡེ་ནས་སྟོང་། །འདི་ཡང་ང་ཡི་དབང་བསྐུར་ཡིན། །ཚིག་གིས་<milestone unit="line" n="276.5"/>མཚོནི་མེད་མཚན་མ་མེད། །འདི་ཡང་ང་ཡི་དབང་བསྐུར་ཡིན། །དམ་ཆོས་ཡོན་ཏན་བརྗོད་མི་སྤང་། །འདི་ཡང་ང་ཡི་དབང་བསྐུར་ཡིན། །མ་རིག་དོན་སྟོང་ཁ་ལོ་བསྒྱུར། །འདི་ཡང་ང་ཡི་དབང་བསྐུར་ཡིན། །ཀུན་<milestone unit="line" n="276.6"/>བྲལ་ཉག་གཅིག་ཅི་མ་སྤངས། །འདི་ཡང་ང་ཡི་དབང་བསྐུར་ཡིན། །སྣ་ཚོགས་སྣང་ཡང་འགྱུར་བ་མེད། །འདི་ཡང་ང་ཡི་དབང་བསྐུར་ཡིན། །ཅི་ཡང་མེད་པས་ཅི་ཡང་རིག །འདི་ཡང་ང་ཡི་དབང་བསྐུར་<milestone unit="page" n="277"/><milestone unit="line" n="277.1"/>༄༅། །ཡིན། །བརྟགས་ན་མ་མཐོང་ཅིར་ཡང་སྣང་། །འདི་ཡང་ང་ཡི་དབང་བསྐུར་ཡིན། །བསྐལ་པར་འ་ས་ཀྱང་སྟོར་བྲལ་མེད། །འདི་ཡང་ང་ཡི་དབང་བསྐུར་ཡིན། །ཕྲ་རབ་རྡུལ་མེད་སྣང་སྲིད་<milestone unit="line" n="277.2"/>ཁྱབ། །འདི་ཡང་ང་ཡི་དབང་བསྐུར་ཡིན། །དངོས་གཞི་མེད་ལ་ཅིར་བཏགས་འཆར། །འདི་ཡང་ང་ཡི་དབང་བསྐུར་ཡིན། །མཐའ་ལས་བྱུང་ཞིང་ཟད་པ་མེད། །འདི་ཡང་ང་ཡི་དབང་བསྐུར་ཡིན། །མ་བཟུང་མ་<milestone unit="line" n="277.3"/>བརྟགས་གང་དགར་ཆགས། །འདི་ཡང་ང་ཡི་དབང་བསྐུར་ཡིན། །བསྐྱོད་པ་མེད་པས་ཐོགས་མེད་མྱུར། །འདི་ཡང་ང་ཡི་དབང་བསྐུར་ཡིན། །གང་ཡང་མ་སྤངས་མཐོང་བ་མེད། །འདི་ཡང་ང་ཡི་དབང་བསྐུར་<milestone unit="line" n="277.4"/>ཡིན། །འདེགས་པ་མེད་པར་མཁའ་ལ་འགྲོ །འདི་ཡང་ང་ཡི་དབང་བསྐུར་ཡིན། །ཡན་ལག་མེད་པར་ས་རྣམས་བགྲོད། །འདི་ཡང་ང་ཡི་དབང་བསྐུར་ཡིན། །ཁྱད་གདལ་འུབྲ་ཆུབ་གཅིག་མཐའ་ཡས། །འདི་ཡང་ང་<milestone unit="line" n="277.5"/>ཡི་དབང་བསྐུར་ཡིན། །མ་གཡོས་མ་བཅོས་སྣ་ཚོགས་སྣང་། །འདི་ཡང་ང་ཡི་དབང་བསྐུར་ཡིན། །ཐ་དད་སྤྲོས་ཀྱང་གཅིག་ལས་མེད། །འདི་ཡང་ང་ཡི་དབང་བསྐུར་ཡིན། །ཟད་མི་ཤེས་པས་གཏེར་ཆེན་ཏེ། །འདི<milestone unit="line" n="277.6"/>ཡང་ང་ཡི་དབང་བསྐུར་ཡིན། །སྣ་ཚོགས་སྣང་བས་སེམས་ཉིད་དེ། །འདི་ཡང་ང་ཡི་དབང་བསྐུར་ཡིན། །ཕྱི་ནང་མེད་པར་ཀུན་ཏུ་སྣང་། །འདི་ཡང་ང་ཡི་དབང་བསྐུར་ཡིན། །བཙལ་བ་མེད་པ་ཅིར་ཡང་འགྲུབ། །འདི་<milestone unit="page" n="278"/><milestone unit="line" n="278.1"/>ཡང་ང་ཡི་དབང་བསྐུར་ཡིན། །མཚན་མ་མེད་པར་ཅིར་ཡང་སྣང་། །འདི་ཡང་ང་ཡི་དབང་བསྐུར་ཡིན། །གར་ཡང་མ་གཡོས་ཀུན་ཏུ་ཕྱིན། །འདི་ཡང་ང་ཡི་དབང་བསྐུར་ཡིན། །ཀུན་ཏུ་བཟང་པོ་ནམ་མཁའ་ཆེ་རྩ་བ་<milestone unit="line" n="278.2"/>བསྡུས་པའི་རྒྱུད་ལས། དབང་བསྐུར་བའི་སྐབས་ཏེ་དགུ་པའོ།། །།རྡོ་རྗེ་སེམས་དཔས་ཡང་གསོལ་པ། བཅོམ་ལྡན་བདེ་ཆེན་ཀུན་བཟང་པ། །ཉིད་ཀྱི་ཕྲིན་ལས་བཤད་དུ་གསོལ། །དེ་སྐད་གསོལ་པ་གསན་<milestone unit="line" n="278.3"/>ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །ཕྱི་ནང་ཆོས་རྣམས་ཐམས་ཅད་པ། །འདི་ཡང་ང་ཡི་ཕྲིན་ལས་ཡིན། །བདག་དང་གཞན་དུ་བལྟ་བ་རྣམས། །གཉིས་སུ་མེད་པར་གང་སྤྱོད་པ། །འདི་ཡང་ང་ཡི་ཕྲིན་<milestone unit="line" n="278.4"/>ལས་ཡིན། །ཕྱོགས་དང་རིས་སུ་སྣང་བ་རྣམས། །གཉིས་སུ་མེད་པར་གང་སྤྱོད་པ། །འདི་ཡང་ང་ཡི་ཕྲིན་ལས་ཡིན། །གཉིས་སུ་མེད་པར་བདེ་བ་ཆེ། །བདེ་ཆེན་ཡོངས་ཁྱབ་ཆོས་ཀྱི་སྐུ། །འདི་ཡང་ང་ཡི་ཕྲིན་ལས་<milestone unit="line" n="278.5"/>ཡིན། །དངོས་པོ་མཚན་མ་ཐམས་ཅད་འཇོམས། །ཐབས་མཁས་ལོངས་སྤྱོད་རྫོགས་པའི་སྐུ། །འདི་ཡང་ང་ཡི་ཕྲིན་ལས་ཡིན། །སྐྱེ་བ་མེད་ལས་ཐམས་ཅད་སྐྱེས། །ཡོངས་ལ་ཁྱབ་པས་སྤྲུལ་པའི་སྐུ། །འདི་ཡང་ང་ཡི་<milestone unit="line" n="278.6"/>ཕྲིན་ལས་ཡིན། །མི་འགྱུར་མི་ཤིགས་སྙིངཔོའིམཆོག །སྐྱེཤིམེདཔས་རྡོ་རྗེའི་སྐུ། །འདི་ཡང་ང་ཡི་ཕྲིན་ལས་ཡིན། །དོན་དམ་རྟོགས་པའི་བདེ་བ་མཆོག །མངོན་པར་བྱང་ཆུབ་པ་ཡི་སྐུ། །འདི་ཡང་ང་ཡི་ཕྲིན་ལས་<milestone unit="page" n="279"/><milestone unit="line" n="279.1"/>༄༅། །ཡིན། །སྐུ་ལྔ་དབྱེར་མེད་རོལ་པ་འདི། །དོན་གྱི་ཕྲིན་ལས་ཡེངས་པ་མེད་། །འདི་ཡང་ང་ཡི་ཕྲིན་ལས་ཡིན། །སྐུ་ཡི་ཕྲིན་ལས་སྐྱེ་བ་མེད། །གསུང་གི་ཕྲིན་ལས་བསྒྲག་ཏུ་མེད། །ཐུགས་ཀྱི་ཕྲིན་ལས་<milestone unit="line" n="279.2"/>དགོངས་སུ་མེད། །ཡོན་ཏན་ཕྲིན་ལས་བསྒྲུབ་ཏུ་མེད། །ཕྲིན་ལས་ཕྲིན་ལས་བཙལ་དུ་མེད། །འདི་ཡང་ང་ཡི་ཕྲིན་ལས་ཡིན། །གཉིས་མེད་དོན་རྟོགས་བདེ་བ་ཆེ། །འདི་ཡང་ང་ཡི་ཕྲིན་ལས་ཡིན། །དག་དང་མ་དག་<milestone unit="line" n="279.3"/>གཉིས་མེད་ན། །འདི་ཡང་ང་ཡི་ཕྲིན་ལས་ཡིན། །སངས་རྒྱས་སེམས་ཅན་གཉིས་མེད་ན། །འདི་ཡང་ང་ཡི་ཕྲིན་ལས་ཡིན། །འཁོར་དང་མྱང་འདས་གཉིས་མེད་ན། །འདི་ཡང་ང་ཡི་ཕྲིན་ལས་ཡིན། །དབྱིངས་དང་ཡེ་<milestone unit="line" n="279.4"/>ཤེས་གཉིས་མེད་ན། །འདི་ཡང་ང་ཡི་ཕྲིན་ལས་ཡིན། །ཐབས་དང་ཤེས་རབ་གཉིས་མེད་ན། །འདི་ཡང་ང་ཡི་ཕྲིན་ལས་ཡིན། །རྒྱུ་དང་འབྲས་བུ་གཉིས་མེད་ན། །འདི་ཡང་ང་ཡི་ཕྲིན་ལས་ཡིན། །ལྟ་བ་སྤྱོད་པ་གཉིས་<milestone unit="line" n="279.5"/>མེད་ན། །འདི་ཡང་ང་ཡི་ཕྲིན་ལས་ཡིན། །བསྒོམ་དང་བསྒྲུབ་པ་གཉིས་མེད་ན། །འདི་ཡང་ང་ཡི་ཕྲིན་ལས་ཡིན། །ཡུལ་དང་དབང་པོ་གཉིས་མེད་ན། །འདི་ཡང་ང་ཡི་ཕྲིན་ལས་ཡིན། །གཉིས་མེད་དོན་རྟོགས་ཕྲིན་<milestone unit="line" n="279.6"/>ལས་ནི། །འདི་ཡང་ང་ཡི་ཕྲིན་ལས་ཡིན། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། ཕྲིན་ལས་ཀྱི་སྐབས་ཏེ་བཅུ་པའོ།། །རྡོ་རྗེ་སེམས་དཔས་ཡང་གསོལ་པ། །བཅོམ་ལྡན་བདེ་ཆེན་<milestone unit="page" n="280"/><milestone unit="line" n="280.1"/>ཀུན་བཟང་པོ། །ཕྲིན་ལས་བཙལ་བ་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །དང་པོར་གང་ཡིན་ང་ཡིན་པས། །ང་ནི་སངས་རྒྱས་ཀུན་གྱི་ཡབ། །དེ་ལས་ཕྲིན་<milestone unit="line" n="280.2"/>ལས་ཅི་ཞིག་བཙལ། །ང་ནི་ཐམས་ཅད་ཀུན་གྱི་རྗེ། །དེ་ལས་ཕྲིན་ལས་ཅི་ཞིག་བཙལ། །ཐ་མར་ཐབས་ཀྱིས་ང་འདུལ་བས། །ང་ནི་རྣལ་འབྱོར་ཀུན་གྱི་དཔོན། །དེ་ལས་ཕྲིན་ལས་ཅི་ཞིག་བཙལ། །ཁམས་གསུམ་<milestone unit="line" n="280.3"/>དག་ན་ང་དབང་ཆེ། །ང་ཡི་གོང་ན་སུ་ཡང་མེད། །དེ་ལ་ཕྲིན་ལས་ཅི་ཞིག་བཙལ། །དུས་གསུམ་མུན་པ་ལྟར་འཐིབས་ཀྱང་། །ང་ལ་བསྒྲིབ་པའི་དུས་མཐའ་མེད། །དེ་ལ་ཕྲིན་ལས་ཅི་ཞིག་བཙལ། །སྟོང་གསུམ་ཉི་<milestone unit="line" n="280.4"/>མས་ཁེངས་གྱུར་ཀྱང་། །ང་ལ་ཤར་ཞིང་གསལ་རྒྱུ་མེད། །དེ་ལ་ཕྲིན་ལས་ཅི་ཞིག་བཙལ། །མ་རིག་མུན་པ་ལྟར་འཐིབས་ཀྱང་། །ང་ལ་འཐིབས་ཤིང་གནག་རྒྱུ་མེད། །དེ་ལ་ཕྲིན་ལས་ཅི་ཞིག་བཙལ། །ཉོན་མོངས་<milestone unit="line" n="280.5"/>དུག་ཏུ་ལངས་གྱུར་ཀྱང་། །ང་ལ་སྤངས་ཤིང་དོར་དུ་མེད། །དེ་ལ་ཕྲིན་ལས་ཅི་ཞིག་བཙལ། །སྲིད་གསུམ་ཆར་ལྟར་བབས་ན་ཡང་། །ང་ལ་གཤེར་ཞིང་བངས་པ་མེད། །དེ་ལ་ཕྲིན་ལས་ཅི་ཞིག་བཙལ། །ཁམས་<milestone unit="line" n="280.6"/>གསུམ་ཆུ་ལྟར་འབྲུབ་ཀྱང་ནི། །ང་ལ་བངས་ཤིང་འཁྱེར་རྒྱུ་མེད། །དེ་ལ་ཕྲིན་ལས་ཅི་ཞིག་བཙལ། །སྟོང་གསུམ་རླུད་ལྟར་འཕྱོས་པས་ཀྱང་། །དེ་ཡིས་ང་ལ་བསྐྱོད་མི་ནུས། །དེ་ལ་ཕྲིན་ལས་ཅི་ཞིག་བཙལ། །སྐྱེ་ཤི་<milestone unit="page" n="281"/><milestone unit="line" n="281.1"/>༄༅། །རིས་སུ་བཅད་པ་ཡང་། །ང་ལ་སྐྱེ་ཞིང་འཆི་བ་མེད། །དེ་ལ་ཕྲིན་ལས་ཅི་ཞིག་བཙལ། །དངོས་གྲུབ་རྣམ་གསུམ་བརྙེས་ན་ཡང་། །ང་ལ་བརྙེས་ཤིང་ཆགས་རྒྱུ་མེད། །དེ་ལ་ཕྲིན་ལས་ཅི་ཞིག་<milestone unit="line" n="281.2"/>བཙལ། །ཆོས་སྐུ་འགྱུར་མེད་གྲུབ་ན་ཡང་། །ང་ལ་འཁྲུལ་བའི་རྒྱུ་ཅི་ཡོད། །དེ་ལ་ཕྲིན་ལས་ཅི་ཞིག་བཙལ། །རང་བྱུང་ཉིད་དུ་ཡེ་གནས་པ། །གཞན་ལ་རག་ཅིང་ལུས་སུ་མེད། །དེ་ལ་ཕྲིན་ལས་ཅི་ཞིག་བཙལ། །སྙིང་<milestone unit="line" n="281.3"/>པོ་ཉིད་དུ་ལྷུན་གྲུབ་པས། །འབྲས་བུ་ཉིད་དུ་རྟེན་མི་འཆའ། །དེ་ལ་ཕྲིན་ལས་ཅི་ཞིག་བཙལ། །ཐབས་དང་ཤེས་རབ་དབྱེར་མེད་པས། །དེ་ལ་བཙལ་དུ་ཅི་ཞིག་ཡོད། །ལྟ་བ་སྤྱོད་པ་གཉིས་མེད་པས། །དེ་ལ་ཕྲིན་<milestone unit="line" n="281.4"/>ལས་ཅི་ཞིག་བཙལ། །བསྒོམ་དང་བསྒྲུབ་པ་གཉིས་མེད་པས། །དེ་ལ་ཕྲིན་ལས་ཅི་ཞིག་བཙལ། །སྣང་དང་སྟོང་པ་དབྱེར་མེད་པས། །དེ་ལ་ཕྲིན་ལས་ཅི་ཞིག་བཙལ། །ཐིག་ལེ་ཆེན་པོར་དབྱིངས་ན་གསལ། །དེ་ལ་<milestone unit="line" n="281.5"/>ཕྲིན་ལས་ཅི་ཞིག་བཙལ། །ང་ཡི་ཕྲིན་ལས་བཙལ་མེད་པས། །བཙལ་དུ་མེད་པའི་བཙལ་བ་ཡིན། །ཀུན་ཏུ་བཟང་པོ་ཆེ་རྩ་བ་བསྡུས་པའི་རྒྱུད་ལས། ཕྲིན་ལས་བཙལ་དུ་མེད་པའི་སྐབས་ཏེ་བཅུ་གཅིག་<milestone unit="line" n="281.6"/>པའོ།། །།རྡོ་རྗེ་སེམས་དཔས་ཡང་གསོལ་པ། །བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱི་སྦྱོར་བ་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །ཐམས་<milestone unit="page" n="282"/><milestone unit="line" n="282.1"/>ཅད་ཆོས་ཀྱི་ཆོས་ཉིད་ལ། །སེམས་ཀྱི་སེམས་ཉིད་གཉིས་མེད་སྦྱོར། །བདེ་གཤེགས་ཐུགས་ཀྱི་ཡེ་ཤེས་ལ། རང་བཞིན་རིག་པ་གཉིས་མེད་སྦྱོར། །འདི་ཡང་ང་ཡི་སྦྱོར་བ་ཡིན། །སྣང་སྲིད་ཐམས་ཅད་སེམས་ཡིན་<milestone unit="line" n="282.2"/>པས། །སེམས་ཉིད་ཡེ་སྦྱོར་ཆེན་པོ་སྟེ། །འདི་ཡང་ང་ཡི་སྦྱོར་བ་ཡིན། །དངོས་པོའི་ཆོས་རྣམས་ཐམས་ཅད་ཀུན། །སྐྱེ་བ་མེད་པར་གང་སྦྱོར་བ། །འདི་ཡང་ང་ཡི་སྦྱོར་བ་ཡིན། །རང་བཞིན་མེད་པར་གང་སྦྱོར་<milestone unit="line" n="282.3"/>བ། །འདི་ཡང་ང་ཡི་སྦྱོར་བ་ཡིན། །མཉམ་པ་ཉིད་ལ་གང་སྦྱོར་བ། །འདི་ཡང་ང་ཡི་སྦྱོར་བ་ཡིན། །ངེས་པའི་དོན་ལ་གང་སྦྱོར་བ། །འདི་ཡང་ང་ཡི་སྦྱོར་བ་ཡིན། །དམ་ཚིག་གཞུང་ལྟར་གང་སྤྱོད་པ། །འདི་ཡང་ང་ཡི་<milestone unit="line" n="282.4"/>སྦྱོར་བ་ཡིན། །ཡོངས་ལ་ཕྲག་ཡང་དོག་པ་མེད། །འདི་ཡང་ང་ཡི་སྦྱོར་བ་ཡིན། །བྱམས་སྡང་མེད་པར་གང་གྲོལ་བ། །འདི་ཡང་ང་ཡི་སྦྱོར་བ་ཡིན། །ཐོགས་ཆགས་མེད་པར་གང་སྦྱོར་བ། །འདི་ཡང་ང་ཡི་སྦྱོར་བ་<milestone unit="line" n="282.5"/>ཡིན། །བཟང་ངན་མེད་པར་གང་སྦྱོར་བ། །འདི་ཡང་ང་ཡིས་སྦྱོར་བ་ཡིན། །སྤང་ལེན་མེད་པར་གང་སྦྱོར་བ། །འདི་ཡང་ང་ཡི་སྦྱོར་བ་ཡིན། །ཆགས་སྡང་མེད་པར་གང་ཤེས་པ། །འདི་ཡང་ང་ཡི་སྦྱོར་བ་ཡིན། །གཙང་<milestone unit="line" n="282.6"/>སྨེ་མེད་པར་གང་སྤྱོད་པ། །འདི་ཡང་ང་ཡི་སྦྱོར་བ་ཡིན། །སངས་རྒྱས་སེམས་ཅན་གཉིས་མེད་པ། །འདི་ཡང་ང་ཡི་སྦྱོར་བ་ཡིན། །འཁོར་བ་མྱ་ངན་འདས་མེད་པ། །འདི་ཡང་ང་ཡི་སྦྱོར་བ་ཡིན། །ཕྱི་ནང་སྣོད་བ་་<milestone unit="page" n="283"/><milestone unit="line" n="283.1"/>༄༅། །གཉིས་མེད་ན། །འདི་ཡང་ང་ཡི་སྦྱོར་བ་ཡིན། །ཡུལ་དང་དབང་པོ་གཉིས་མེད་ན། འདི་ཡང་ང་ཡི་སྦྱོར་བ་ཡིན། །ཐབས་དང་ཤེས་རབ་གཉིས་མེད་ན། །འདི་ཡང་ང་ཡི་སྦྱོར་བ་ཡིན། །དབྱིངས་དང་ཡེ་<milestone unit="line" n="283.2"/>ཤེས་གཉིས་མེད་ན། །འདི་ཡང་ང་ཡི་སྦྱོར་བ་ཡིན། ་།ས་རབ་ཏིང་འཛིན་གཉིས་མེད་ན། །འདི་ཡང་ང་ཡི་སྦྱོར་བ་ཡིན། །བདེ་བ་སྡུག་བསྔལ་གཉིས་མེད་ན། །འདི་ཡང་ང་ཡི་སྦྱོར་བ་ཡིན། །སྣང་སྲིད་ཐམས་ཅད་<milestone unit="line" n="283.3"/>སེམས་སུ་སྦྱོར། །སེམས་ཉིད་ཡེ་སངས་རྒྱས་པར་སྦྱོར། །འདི་ཡང་ང་ཡི་སྦྱོར་བ་ཡིན། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། སྦྱོར་བ་བསྟན་པའི་སྐབས་ཏེ་བཅུ་གཉིས་པའོ།། །།རྡོ་<milestone unit="line" n="283.4"/>རྗེ་སེམས་དཔས་ཡང་གསོལ་པ། །བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱི་བསྒྲལ་བ་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། ཁམས་གསུམ་རང་གི་སེམས་<milestone unit="line" n="283.5"/>སུ་བསྒྲལ། །དེ་ཡང་ང་ཡི་བསྒྲལ་བ་ཡིན། །སྲིད་གསུམ་ཐམས་ཅད་སེམས་ཡིན་པས། །སེམས་ཉིད་ཡེ་སངས་རྒྱས་པ་ཡིན། །འདི་ཡང་ང་ཡི་བསྒྲལ་བ་ཡིན། ཁུསྐྲུད་དྲུག་ཕུང་པོར་སྣང་བ་ཡི། །རང་གི་སེམས་ཏེ་ཡེ་<milestone unit="line" n="283.6"/>སངས་རྒྱས། །འདི་ཡང་ང་ཡི་བསྒྲལ་བ་ཡིན། །དུག་ལྔ་ཡེ་ཤེས་ལྔ་རུ་བསྒྲལ། །འདི་ཡང་ང་ཡི་བསྒྲལ་བ་ཡིན། །དུག་གསུམ་སྐུ་གསུང་ཐུགས་སུ་བསྒྲལ། །འདི་ཡང་ང་ཡི་བསྒྲལ་བ་ཡིན། །སྡུག་བསྔལབདེབཆེནཔོ<milestone unit="page" n="284"/><milestone unit="line" n="284.1"/>བསྒྲལ། །འདི་ཡང་ང་ཡི་བསྒྲལ་བ་ཡིན། །ཐམ་ཅད་སྙིང་པོ་བྱང་ཆུབ་སྟེ། །གཉིས་སུ་མེད་པར་བསྒྲལ་བར་བྱ། །ལྟ་བ་སྤྱོད་པ་གཉིས་མེད་པ། །འདི་ཡང་ང་ཡི་བསྒྲལ་་བ་ཡིན། །ཕྱི་ནང་སྣོད་བབ་ཐམས་ཅད་<milestone unit="line" n="284.2"/>ཀུན། །ཆོས་ཉིད་བྱང་ཆུབ་སེམས་སུ་བསྒྲལ། །སྲིད་གསུམ་ཐམས་ཅད་གདོད་ནས་་དག །སྙིང་པོ་བྱང་ཆུབ་སེམས་སུ་བསྒྲལ། །སངས་རྒྱས་སེམས་ཅན་གཉིས་མེད་པ། །འདི་ཡང་ང་ཡི་བསྒྲལ་བ་ཡིན། །བདག་<milestone unit="line" n="284.3"/>གཞན་གཉིས་པར་མི་འབྱེད་པ། །འདི་ཡང་ང་ཡི་བསྒྲལ་བ་ཡིན། །འཁོར་བ་མྱ་ངན་འདས་པར་བསྒྲལ། །འདི་ཡང་ང་ཡི་བསྒྲལ་བ་ཡིན། །སྡུག་བསྔལ་བདེ་བ་ཆེན་པོར་བསྒྲལ། །འདི་ཡང་ང་ཡི་བསྒྲལ་བ་<milestone unit="line" n="284.4"/>ཡིན། །ཐབས་དང་ཤེས་རབ་གཉིས་མེད་པ། །འདི་ཡང་ང་ཡི་བསྒྲལ་བ་ཡིན། །དབྱིངས་དང་ཡེ་ཤེས་གཉིས་མེད་པ། །འདི་ཡང་ང་ཡི་བསྒྲལ་བ་ཡིན། །ཕྱི་ནང་སྣོད་བཅུད་ཐམས་ཅད་ཀུན། །སྣང་སྲིད་ཐམས་ཅད་<milestone unit="line" n="284.5"/>སེམས་སུ་བསྒྲལ། །སེམས་ཉིད་ཡེ་སངས་རྒྱས་པར་བསྒྲལ། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། བསྒྲལ་བ་བསྟན་པའི་སྐབས་ཏེ་བཅུ་གསུམ་པའོ།། །།རྡོ་རྗེ་སེམས་དཔས་ཡང་<milestone unit="line" n="284.6"/>གསོལ་པ། །བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱིས་གསོ་བ་བཤད་དུ་གསོལ། །དེ་སྐད་གསོལ་བ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །ཕྱི་ནང་སྣོད་བཅུད་ཐམས་ཅད་ཀུན། །སྙིང་པོ་བྱང་<milestone unit="page" n="285"/><milestone unit="line" n="285.1"/>༄༅། །ཆུབ་སེམས་ཀྱིས་གསོ། ཁམས་གསུམ་སེམས་ཅན་ཉོན་མོངས་པ། ། བདེ་ཆེན་བྱང་ཆུབ་སེམས་ཀྱིས་གསོ། །འཁོར་བའི་སྡུག་བསྔལ་ཐམས་ཅད་ཀུན། །བདེ་ཆེན་ཆོས་ཀྱི་དབྱིངས་སུ་གསོ། །འདུ་བའི་<milestone unit="line" n="285.2"/>ནད་ཀྱིས་ཟིན་པ་ལ། །བདུད་རྩི་ཆེན་པོའི་སྨན་གྱིས་གསོ། །ཉོན་མོངས་དྲ་བར་ཆུད་པ་ལ། །ཐུགས་རྗེའི་སྐྲུ་གྲིས་གཏུབས་ཏེ་གསོ། །སྙིང་རྗེའི་རྒྱུན་ཐག་ཆད་པ་ལ། །ཐུགས་རྗེའི་བྱིན་གྱིས་བརླབས་ཀྱིས་གསོ། །ཉོན་<milestone unit="line" n="285.3"/>མོངས་རྨུགས་དང་ལེ་ལོ་རྣམས། ཁྲེས་རབ་མི་བརྗེད་གཟུངས་ཀྱིས་གསོ། ཁྲེས་རབ་མེ་ལྕེ་ཆད་པ་ལ། །ཁྱད་པར་བརྟན་པ་རྟག་པས་གསོ། །སེམས་ཀྱི་དེ་ཉིད་མ་རྟོགས་པ། །སྙིང་པོ་བྱང་ཆུབ་སེམས་ཀྱིས་<milestone unit="line" n="285.4"/>གསོ། །ཤེས་རབ་མེ་སྟག་ཤི་བ་ལ། །ཏིང་འཛིན་མ་ཡེངས་རྩ་ཡིས་གསོ། །ཉོན་མོངས་རེ་མ་རྟོགས་པ་ལ། །ཤེས་རབ་ཏིང་འཛིན་བརྟན་པོས་གསོ། །དམ་ཚིག་རྒྱུན་ཐག་ཆད་པ་ལ། །མི་བརྗེད་གཟུངས་ཀྱི་ཐུགས་རྗེས་<milestone unit="line" n="285.5"/>གསོ། །ཐུགས་རྗེའི་རྒྱུན་ཐག་ཆད་པ་རྣམས། །རང་བྱུང་ཡེ་ཤེས་ཐུགས་རྗེས་གསོ། ཁམས་གསུམ་སེམས་ཅན་ཉོན་མོངས་པ། །ཐུགས་རྗེའི་བྱིན་གྱིས་བརླབས་ཀྱིས་གསོ། །མ་རིག་མུན་པ་འཐིབས་པ་ལ། །ཡེ་ཤེས་ཉི་<milestone unit="line" n="285.6"/>མའི་འོད་ཀྱིས་གསོ། །སེམས་ཀྱི་དེ་ཉིད་མ་རྟོགས་པ། །སྙིང་པོ་བྱང་ཆུབ་སེམས་སུ་གསོ། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། གསོ་བ་བསྟན་པའི་སྐབས་ཏེ་བཅུ་བཞི་པའོ།། །།རྡོ་རྗེ་<milestone unit="page" n="286"/><milestone unit="line" n="286.1"/>སེམས་དཔས་ཡང་གསོལ་པ། །བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱི་གསད་པ་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །དུག་ལྔ་ཡེ་ཤེས་ལྔ་རུ་<milestone unit="line" n="286.2"/>གསད། །དེ་ཡང་ང་ཡི་གསད་པ་ཡིན། །དུག་གསུམ་སྐུ་གསུང་ཐུགས་སུ་གསད། །དེ་ཡང་ང་ཡི་གསད་པ་ཡིན། །སེམས་ཅན་སྡུག་བསྔལ་སྣ་ཚོགས་པ། །བདེ་ཆེན་བྱང་ཆུབ་སེམས་སུ་གསད། །ཉོན་མོངས་སེམས་ཅན་<milestone unit="line" n="286.3"/>འཁོར་བ་དག །མྱ་ངན་འདས་པའི་དབྱིངས་སུ་གསད། །གཟུང་འཛིན་རླུད་ཚུབ་འཅོས་པ་ཡང་། །མི་འགྱུར་རི་བོའི་ཐབས་ཀྱིས་གསད། །རྣམ་རྟོག་གྲུ་ཆར་འབབ་པ་ཡང་། ཁྲེས་རབ་ཉི་མའི་ཐབས་ཀྱིས་<milestone unit="line" n="286.4"/>གསད། །རྣམ་རྟོག་རྨོངས་པའི་གཏི་མུག་རྣམས། །རྟོགས་པའི་ཤེས་རབ་སྒྲོན་མས་གསད། །ཕྱི་ནང་སྣོད་བཅུད་ཐམས་ཅད་ཀུན། །ཆོས་ཉིད་བྱང་ཆུབ་སེམས་སུ་གསད། །ཐུགས་རྗེ་ཆེན་པོའི་བྱིན་རླབས་<milestone unit="line" n="286.5"/>ཀྱིས། །ཁམས་གསུམ་སེམས་ཅན་ཉོན་མོངས་གསད །ཡེ་ཤེས་ཉི་མའི་འོད་གསལ་བས། །གཏི་མུག་མུན་པར་འཐིབས་པ་གསད། །ཤེས་རབ་མེ་ལྕེ་འབར་བ་ཡིས། །གཟུང་འཛིན་རླུང་ཚུབ་འཚུབས་པ་གསད། །རྣལ་<milestone unit="line" n="286.6"/>འབྱོར་རྟོགས་པའི་ཁྱད་པར་གྱི། །མ་རྟོགས་རྨོངས་པའི་གཏི་མུག་གསད། །རྟོགས་པ་མངོན་དུ་གྱུར་པས་ན། །སེམས་ཅན་སེམས་སུ་གསད་པ་ཡིན། །སྣང་སྲིད་ཆོས་རྣམས་སེམས་སུ་གསད། །གསད་དུ་མེད་དེ་ཡེ་<milestone unit="page" n="287"/><milestone unit="line" n="287.1"/>༄༅། །བསད་ཡིན། །གདོད་ནས་དག་པས་བསད་པ་ཡིན། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། གསད་པ་བསྟན་པའི་སྐབས་ཏེ་བཅོ་ལྔ་པའོ།། །།རྡོ་རྗེ་སེམས་དཔས་ཡང་<milestone unit="line" n="287.2"/>གསོལ་པ། །བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱི་དབབ་པ་བཤད་དུ་གསོ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩ་ཐ་པ། །འཁོར་བའི་རོང་སྐམས་ལུང་པ་ལ། །བྱང་ཆུབ་སེམས་<milestone unit="line" n="287.3"/>ཀྱི་ཆུ་བོ་དབབ། །ང་དང་བདག་ཏུ་བལྟ་བ་ལ། །གཉིས་སུ་མེད་པའི་ཆུ་བོ་དབབ། །ཞེ་སྡང་མེ་ཆེན་འབར་བ་ལ། །བྱང་ཆུབ་སེམས་ཀྱི་ཆུ་བོ་དབབ། །རྣམ་རྟོག་མེ་ལྕེ་འབར་བ་ལ། །ཡེ་ཤེས་ཆེན་པོའི་ཆུ་བོ་<milestone unit="line" n="287.4"/>དབབ། །དུག་ལྔའི་འབྲས་བུ་སྨིན་པ་ལ། །ཡེ་ཤེས་ལྔ་ཡི་སེར་བ་དབབ། །གཟུང་འཛིན་རླུ་་ཚུབ་འ་ས་པ་ལ། །ཏིང་འཛིན་བརྟན་པོའི་ཐབས་ཀྱིས་མནན། །དུག་གསུམ་ལོ་མ་རྒྱས་པ་ལ། །སྐུ་གསུང་ཐུགས་ཀྱི་<milestone unit="line" n="287.5"/>ཟོར་གྱིས་དབབ། །དེ་ཡང་ང་ཡི་དབབ་པའོ། །ཡུམ་གྱི་པདྨའི་བྷ་ག་སྲ །བྱང་ཆུབ་སེམས་ཀྱི་ཆུ་བོ་དབབ། །མཁའ་དབྱིངས་བདེ་ཆེན་ཀློང་ཡངས་སུ། ཁྲེས་རབ་ཏིང་འཛིན་ཆུ་བོ་དབབ། །ཆོས་ཀྱི་དབྱིངས་ཉིད་<milestone unit="line" n="287.6"/>གདལ་བ་སྲ །རིག་པའི་ཡེ་ཤེས་ཆུ་བོ་དབབ། །འཁོར་བ་ངན་སོང་གནས་ཆེན་དུ། །ཆོས་དབྱིངས་བདེ་ཆེན་ཆུ་བོ་དབབ། །ཐུགས་རྗེའི་རྒྱུན་ཐག་བཅད་པ་ལ། །རང་བྱུང་ཡེ་ཤེས་ཆུ་བོ་དབབ། །གཟུང་དང་འཛིན་པར་<milestone unit="page" n="288"/><milestone unit="line" n="288.1"/>ལྟ་བ་ལ། །གཉིས་མེད་བདེ་བའི་ཆུ་བོ་དབབ། །མ་རྟོགས་རྨོངས་པའི་གཏི་མུག་ལ། ཁྲེས་རབ་ཏིང་འཛིན་ཆུ་བོ་དབབ། །བྷ་ག་ཀློང་ཡངས་བདེ་ཆེན་དུ། །སྙིང་པོ་བྱང་སེམས་ཆུ་བོ་དབབ། །མ་རིག་ཉོན་མོངས་<milestone unit="line" n="288.2"/>འཁྲུལ་པ་ལ། །ཡེ་ཤེས་འགྱུར་མེད་ཉི་མ་དབབ། །ཡིད་གཉིས་ཐེ་ཚོམ་ཟ་བ་ལ། །སྙིང་པོ་འགྱུར་མེད་ཐོག་ཆེན་དབབ། །རྣམ་རྟོག་བདག་ཏུ་བལྟ་བ་ལ། །སྙིང་པོ་བྱང་ཆུབ་ཆུ་བོ་དབབ། །དེ་ལྟར་དབབ་པར་བསྟན་པ་<milestone unit="line" n="288.3"/>ནི། །བྱང་ཆུབ་སེམས་ཀྱི་དབབ་ལུགས་ཏེ། །དབབ་ཏུ་མེད་པས་དབབ་པ་ཡིན། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། དབབ་པ་བསྟན་པའི་སྐབས་ཏེ་བཅུ་དྲུག་པའོ།། །།རྡོ་རྗེ་སེམས་<milestone unit="line" n="288.4"/>དཔས་ཡང་གསོལ་པ། །བཅོམ་ལྡན་བདེ་ཆེན་ཀུན་བཟང་པོ། །ཉིད་ཀྱིས་གཅད་པ་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །ཀུན་ཏུ་བཟང་པོས་བཀའ་སྩལ་པ། །ཆོས་དབྱིངས་བདེ་ཆེན་ཀློང་ཡངས་<milestone unit="line" n="288.5"/>སུ། །ཉོན་མོངས་འཁོར་བའི་རྒྱུན་ཐག་གཅད། །ཡིད་གཉིས་ཐེ་ཚོམ་ཟ་བ་ལ། །ཡིད་ཆེས་དད་པས་རྒྱུན་ཐག་གཅད། །སྣང་སྲིད་ཐམས་ཅད་སེམས་ཡིན་ཏེ། །སེམས་ཉིད་ཡིན་པར་རྒྱུན་ཐག་གཅད། །འཁོར་བ་ཐམས་<milestone unit="line" n="288.6"/>ཅད་བག་ཆགས་ཏེ། །མྱ་ངན་འདས་པར་རྒྱུན་ཐག་གཅད། །སྡུག་བསྔལ་ཐམས་ཅད་སེམས་ཡིན་ཏེ། །བདེབ ཆེན་པོར་རྒྱུན་ཐག་གཅད། །ཕྱི་ནང་སྣོད་བཅུད་ཐམས་ཅད་ཀུན། །རང་གི་སེམས་ལས་བྱུང་བས་<milestone unit="page" n="289"/><milestone unit="line" n="289.1"/>༄༅། །ན། །སེམས་ཉིད་ཡིན་པར་རྒྱུན་ཐག་གཅད། །ང་དང་བདག་ཏུ་ལྟ་བ་ལ། །གཉིས་མེད་རལ་གྲི་རྣོན་པོ་ཡིས། །བྱང་ཆུབ་སེམས་སུ་རྒྱུན་ཐག་གཅད། །དུག་གསུམ་དྲ་བར་བཅུག་པ་ལ། །ཤེས་རབ་སྐྲུ་གྲི་<milestone unit="line" n="289.2"/>ཏ་མ་ལས། །སྐུ་གསུང་ཐུགས་སུ་རྒྱུན་ཐག་གཅད། །ཐེ་ཚོམ་ཡིད་གཉིས་ཟ་བ་ལ། །ཤེས་རབ་ཏིང་འཛིན་བརྟན་པོ་ཡིས། །ཡིད་ཆེས་དད་པས་རྒྱུན་ཐག་གཅད། །ཆགས་སྡང་ལྕགས་སུ་བཅུག་པ་ལ། །ཐབས་དང་<milestone unit="line" n="289.3"/>ཤེས་རབ་ལྡེ་མིག་གིས། །ཆགས་སྡང་བཀྲོལ་ཏེ་རྒྱུན་ཐག་གཅད། །སྣང་སྲིད་འདི་ལྟར་སྣང་བ་རྣམས། །སེམས་ཀྱི་ཆོ་འཕྲུལ་ཡིན་པས་ན། །དམིགས་པ་མེད་པར་རྒྱུན་ཐག་གཅད། །མཚན་མར་སྣང་བར་རྟོག་པ་<milestone unit="line" n="289.4"/>རྣམས། །རྟོགས་པ་ལྡན་པའི་བལྟ་བ་ཡིན། །སེམས་ཉིད་ཡིན་པར་རྒྱུན་ཐག་གཅད། །ཞེན་ཆགས་འཁོར་བར་བཅིངས་པ་ལ། །མཚན་ཉིད་སྤུ་གྲི་རྣོན་པོ་ཡིས། །གཉིས་སུ་མེད་པར་རྒྱུན་ཐག་གཅད། །ཉོན་མོངས་<milestone unit="line" n="289.5"/>འདམ་དུ་ཆུད་པ་ལ། །རང་བྱུང་ཏིང་འཛིན་ཆེན་པོ་ཡིས། །དངོས་པོ་མེད་པར་རྒྱུན་ཐག་གཅད། །འཁོར་བའི་སེམས་ཅན་ཐམས་ཅད་ཀུན། །མ་བཅོས་བཅོས་པ་མེད་པ་ཡིས། །མྱ་ངན་འདས་པར་རྒྱུན་ཐག་<milestone unit="line" n="289.6"/>གཅད། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་ལས། བཅད་པ་བསྟན་པའི་སྐབས་ཏེ་བཅུ་བདུན་པའོ།། །།རྡོ་རྗེ་སེམས་དཔས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །འཁོར་བ་ཉིད་<milestone unit="page" n="290"/><milestone unit="line" n="290.1"/>ནི་མྱ་ངན་འདས། །སྡུག་བསྔལ་ཉིད་ཀྱང་བདེ་བ་སྟེ། །མ་བསླབས་ཡོན་ཏན་ཁྱད་པར་ཆེ། །མ་བཙལ་མཐུ་ལ་དཔག་ཏུ་མེད། །མ་བསྒྲུབས་དངོས་གྲུབ་བརྗོད་མི་ལངས། །མ་གསུངས་ཆོས་ནི་བསམ་མི་ཁྱབ། །སངས་<milestone unit="line" n="290.2"/>རྒྱས་ཡོན་ཏན་བརྗོད་མི་ལངས། །རྒྱུད་འདི་གསུང་ཐོས་སྟོང་པ་ཉིད། །སྟོང་པ་ཉིད་ཀྱང་རྒྱུད་འདིའོ། ཁུད་འདི་སུས་འཛིན་ཀུན་བཟང་པོ། །ཀུན་བཟང་ཉིད་ཀྱང་རྒྱུད་འདིའོ། །ཡིད་ལ་དྲན་པ་སངས་<milestone unit="line" n="290.3"/>རྒྱས་ཐུགས། །སངས་རྒྱས་ཐུགས་ཀྱང་རྒྱུད་འདིའོ། །ཀུན་ཏུ་བཟང་པོས་བཀའ་སྩལ་པ། །རྡོ་རྗེ་སེམས་དཔའ་ཁྱོད་ལེགས་སོ། །ཀུན་ཏུ་བཟང་པོའི་རྒྱུད་ཚིག་འཛིན་པར་གང་བྱེད་པ། །སངས་རྒྱས་ཐུགས་ཀྱིས་རྗེས་<milestone unit="line" n="290.4"/>འཛིན་ཡིན། །རྒྱུད་འདི་འཛིན་པའི་ཤེས་རབ་ཅན། །ཐམས་ཅད་ཀྱི་ནི་བདག་ཉིད་ཡིན། །གཉེན་པོས་མ་བབ་ཐུགས་ཀྱིས་རྟོགས། །མན་ངག་འདི་ཉིད་ང་ཡིན་ཞེས། །ཀུན་ཏུ་བཟང་པོས་རབ་བཤད་དོ། །གང་ཞིག་<milestone unit="line" n="290.5"/>གང་གིས་རྟོགས་འདོད་པས། །མན་ངག་འདི་ལ་བལྟ་བར་གྱིས། །དེ་སྐད་གང་ཡང་མ་གསུངས་པར། །ཀུན་ཏུ་བཟང་པོས་བཀའ་སྩལ་པ། །གཅིག་ཏུ་ཐོབ་པ་མེད་པའི་ཆོས་སྐུ་ཐོབ། བསྒྲུབ་པ་མེད་པའི་འབྲས་བུ་<milestone unit="line" n="290.6"/>གྲུབ། །རང་བཞིན་བཙལ་བ་མེད་པར་སངས་རྒྱས་སོ། །ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད་རྫོགས་སོ།། །།དགའ་རབ་རྡོ་རྗེ་ལ་ཞུས་པའོ། །མན་ངག་རྩ་བ་བསྡུས་པའི་རྒྱུད། །ཆོས་ཉིད་མི་<milestone unit="page" n="291"/><milestone unit="line" n="291.1"/>༄༅། །འགྱུར་རྒྱས་བཏབ་བཞག །བན་ཆུང་འཁྱམས་པོ་བདག་གིས་དྲངས། །བོད་ནས་རྒྱ་གར་ཡུལ་གྱི་བར། །དཀའ་བ་བཅོ་བརྒྱད་སྤྱད་པ་ལས། །དེའུ་ཤི་ལྔ་བཅུ་རྩ་བཞི་བྱུང་། །མན་ངག་རྒྱལ་པོའི་ཕྱག་ཏུ་<milestone unit="line" n="291.2"/>གདམས། །རྒྱ་གར་གྱི་མཁས་པ་ཤི་སིདྷ་དང་། །བོད་ཀྱི་བསྡེ་བི་རོ་ཙ་ནས་བསྒྱུར་བའོ།། །། ༄༅། །རྒྱ་གར་སྐད་དུ། བོ་དྷི་ཙིརྟི་ས་མརྙ་བྷ་དྲ་བིཕྲི་པ་རྭ་ཀྲ་མོ་ད་ཡ་ཏནྟྲ་ནཱ་མ། བོད་སྐད་དུ།</p></div1>
        </body>
    </text>
</TEI.2>