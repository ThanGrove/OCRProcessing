<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0158-text.xml">
    <teiHeader lang="tib">
        <fileDesc>
            <titleStmt>
                <title><!--gsang ba spyi rgyud ces bya ba/-->གསང་བ་སྤྱི་རྒྱུད་ཅེས་བྱ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0158-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=443.1; end=480.1--><milestone unit="page" n="443"/><milestone unit="line" n="443.1"/>༄༅། །རྒྱ་གར་སྐད་དུ། གུ་རྒྱ་སྭ་མྱ་མྱ་ཏན་ཏྲ་ནཱ་མ། བོད་སྐད་དུ། གསང་བ་སྤྱི་རྒྱུད་ཅེས་བྱ། གསན་ཡིག་ཏུ་སེམས་ལུང་ཆེད་མོའི་མདོ་གསང་བ་སྤྱིའི་རྒྱུད་ཅེས་པ་དེ་ཡིན། བཅོམ་ལྡན་འདས་གསང་བདག་ཆེ་<milestone unit="line" n="443.2"/>ལ་ཕྱག་འཚལ་ལོ། །འདི་སྐད་ཐོས་པའི་དུས་ན་རང་བཞིན་རང་སྣང་བའི་གནས་ན། རང་བྱུང་གི་སྟོན་པ་གསང་བདག་ཆེན་པོ་ལ་འཁོར་གསུམ་གྱིས་བསྐོར་ཏེ། བསྟན་པ་གསུམ་གྱི་དོན་ལ་བཀོད་དོ། །དེ་ནས་སྟོན་པ་<milestone unit="line" n="443.3"/>གསང་བདག་ཆེན་པོས། །ཆེད་དུ་བརྗོད་པ་འདི་ཆེད་དུ་བརྗོད་དོ། །གང་ཡང་གྲུབ་པ་མེད་པའི་ངང་། །མིང་གི་ཐ་སྙད་གྲུབ་པ་མེད། །སྣང་བ་གསུམ་གྱི་རང་བཞིན་ལས། །སྟོན་པ་གསུམ་ཀྱི་ངོ་བོར་ཤར། །གདུལ་བྱའི་<milestone unit="line" n="443.4"/>ཞིང་ལ་སོ་སོར་སྣང་། །སྐུ་དང་གསུང་ཐུགས་རིམ་པ་ཡིས རང་རང་མོས་པ་སོ་སོར་ཤར། །ཡི་གེ་མེད་སྣང་གསུང་ཚིག་གིས། །གང་འདོད་འབྲས་བུ་སོ་སོར་སྣང་། །ཁམས་གསུམ་གནས་པའི་སེམས་ཅན་<milestone unit="line" n="443.5"/>རྣམས། །རྒྱུ་དང་ལོག་གཅོད་ཐབས་བྲལ་བས། །རྒྱུད་དྲུག་འཁོར་བའི་ནང་དུ་འཁྱམས། །མ་རེག་མ་རྟོགས་མ་ཤེས་པས། །ཡུན་རིང་སྡུག་བསྔལ་སོ་སོར་སྤྱོད། །ཅེས་གསུངས་སོ། །དེ་སྐད་བརྗོད་པའི་མཐུས་འཁོར་<milestone unit="line" n="443.6"/>གྱི་ནང་ནས་སེམས་དཔའ་རྡོ་རྗེ་དེས་སྟོན་པ་ལ་ཞུ་བའི་དོན་ཞུས་པ། བདག་ལ་སོགས་པའི་འཁོར་རྣམས་ཀྱིས། །སྟོན་པའི་རང་བཞིན་ཇི་ལྟར་རྟོགས། །རྒྱུད་དྲུག་སེམས་ཅན་ཐམས་ཅད་ཀྱིས། །དང་པོ་མ་རྟོགས་ཇི་<milestone unit="page" n="444"/><milestone unit="line" n="444.1"/>ལྟར་འཁྲུལ། །དེ་ལས་གྲོལ་ཐབས་ཡོད་དམ་མེད། །ཞུས་པས། གསང་བདག་ཆེན་པོས་ལན་གསུངས་པ། མཉམ་ཉིད་རང་བཞིན་ལྷུན་གྲུབ་ལུས། །ཡེ་ཤེས་མཁའ་ལ་འདེགས་པའི་རླུད་། །རང་གསལ་རིན་པོ་ཆེ་ཡི་<milestone unit="line" n="444.2"/>སྦུབས། །ཟེར་རྩལ་མ་འགགས་སོ་སོར་ཤར། །རྟོགས་ལུགས་སྣང་བ་བདུན་དུ་སྣང་། །རང་བཞིན་སྣང་དང་གདུལ་བྱ་ཡི། །མཐར་ཐུག་འབྲས་བུ་གསུམ་གྱིས་སུ། །ཐུགས་ལས་འབྱུང་བ་བཅུད་ཀྱིས་སུ། །དྲན་སེམས་<milestone unit="line" n="444.3"/>འགྱུ་བ་ཀུན་དང་བྲལ། །བདེ་བ་རང་སྣང་འཛིན་སེམས་མེད། །ཐེག་པ་ཀུན་གྱི་བླ་མེད་མཆོག །དབང་པོ་ཀུན་རྐྱེན་མི་སྣང་ན། །མི་འཛིན་མི་སྣང་རྐྱེན་དང་བྲལ། །གཙོ་མ་བཞིན་ཏེ་བཅོས་བསླད་མེད། །སྙིང་པོ་<milestone unit="line" n="444.4"/>འདོད་པ་མེད་ན་གསལ། །དྲི་མ་འཁྲུལ་རྙོག་ངང་གིས་མེད། །ཡེ་ཤེས་རང་ལུགས་ངང་གིས་བདེ། །སྟོན་པ་གསུམ་གྱི་ངོ་བོ་དང་། །དུས་གསུམ་སངས་རྒྱས་ཐམས་ཅད་ལ། །དགོངས་པ་དེ་ལས་ཡོངས་མི་<milestone unit="line" n="444.5"/>མངའ། །ཡང་ཞུས་པ། སྟོན་པའི་དགོངས་པ་དེ་ལྟ་ན། །འགྲོ་དྲུག་མོས་པ་དྲང་བའི་ཐབས། །ཀུན་མཁྱེན་ཁྱོད་ཀྱིས་གསུང་དུ་གསོལ། །ཞེས་གསོལ་པས། །གསང་བདག་ཆེན་པོས་གསུངས་པ། འགྲོ་དྲུག་སེམས་<milestone unit="line" n="444.6"/>ཅན་ཐམས་ཅད་ཀྱིས། །ཐོགས་མེད་དུས་ནས་དོན་མ་གསལ། །འགྱུ་བ་རིག་པ་སོ་སོར་ཤར། །དེ་ལ་བརྟསཤིང་ཞེན་པའི་སེམས། །ཀུན་འཚོལ་ངེས་འཇོག་གཏན་ལ་འབེབས། །ཞེན་བརྟས་སྡུག་བསྔལ་སོ་སོར་<milestone unit="page" n="445"/><milestone unit="line" n="445.1"/>༄༅། །མྱོང་། །སྡུག་བསྔལ་དེ་ལས་ཐར་པའི་ཐབས། །སྣོད་བཅུད་གཉིས་འཇོམ་མན་ངག་གིས། །དེ་དོན་གྲོལ་བའི་ཐབས་སུ་བསྟན། །འཁྲུལ་པ་རྩད་ནས་གཅད་པ་དང་། །མན་ངག་གནད་ལ་དབབ་པ་<milestone unit="line" n="445.2"/>དང་། །མཚོན་བྱ་དཔེ་ཡིས་ངོ་བསྟན་དང་། །དབྱེ་བ་གཉིས་སུ་བསྟན་པ་དང་། སྐུ་ལྔ་ངོ་ཡིས་བཟུང་བ་དང་། །བརྡའ་དོན་ཁྱད་པར་བསྟན་པ་དང་། །རང་རྒྱུད་བསྟན་པའི་རིམ་པ་ཡིས། །རྒོལ་རྩོད་རིམ་པའི་དབྱེ་བ་<milestone unit="line" n="445.3"/>དང་། །མན་ངག་དོན་དང་སྦྱར་བ་དང་། །བཤད་ཐབས་རིམ་པར་བསྟན་པ་དང་། །རྣ་བརྒྱུད་བསྟན་པའི་རིམ་པ་ཡིས། །དེ་ཉིད་ཐོབ་པའི་ཐབས་སུ་བསྟན། །དགོས་འབྲེལ་གཉིས་ཀྱི་ཁྱད་པར་དང་། །ཡོན་ཏན་རྒྱུད་<milestone unit="line" n="445.4"/>ཀྱི་ཆེ་བ་དང་། །ཁྱད་པར་མཚན་གྱི་ཆེ་ཚུལ་ལོ། །ཞེ་འདོད་མེད་པའི་རྟོགས་པ་དང་། །དངོས་པོ་ཅི་ཡང་མ་ཡིན་པས། །ཡེ་ཤེས་རང་ལུས་གསལ་འགྲིབ་མེད། །རྐྱེན་ལ་ལྟོས་པའི་འཁྲུལ་སེམས་བྲལ། །ལུས་ངག་<milestone unit="line" n="445.5"/>འཁྲུལ་པ་རང་བཞིན་ཞིག །རྒྱུ་ཡི་ཆོས་ལ་བློ་མི་སྐྱེ། །ཐེག་པ་ཆེ་ལས་བློ་མི་འགྱུར། །རྟོགས་པས་བྱ་བ་ངང་གིས་གཏང་། །དགེ་སྡིག་སེམས་དང་བྲལ་བའོ། །ངོ་བོ་གྲུབ་པ་ཅི་ཡང་མེད། །སྟོང་པ་ཡེ་ཤེས་སྙིང་པོ་<milestone unit="line" n="445.6"/>ཉིད། །བཅོས་བསླད་མེད་པའིརངབཞིནཉིད། །འགྱུ་མེད་འཛིན་མེད་རྟོག་པ་བྲལ། །སྣང་སྟོང་མཐའ་གཉིས་བྲལ་བ་ཉིད། །འཁྲུལ་པའི་མྱོང་རིག་གང་ཡང་མེད། །འགྱུར་མེད་རྐྱེན་དང་བྲལ་བའོ། །སངས་རྒྱས་<milestone unit="page" n="446"/><milestone unit="line" n="446.1"/>སེམས་ཅན་མཉམ་པ་ཉིད། །མཐའ་དང་དབུས་མེད་ཀློང་ཆེན་པོ། །མཚན་ཉིད་རིག་པ་བསམ་མི་ཁྱབ། །ལུས་ཀྱང་དེ་བཞིན་གནས་པ་སྟེ། །རང་རང་འདོད་པ་བཞིན་དུ་འཁྲུལ། །ཟོ་ཆུའི་རྒྱུན་བཞིན་གནས་པ་<milestone unit="line" n="446.2"/>བཞིན། །དེ་རྩད་གཅད་ཅིང་གཏན་ལ་དབབ། །ཀུན་གྱི་གཞི་མ་མཉམ་པ་ཉིད། །རྒྱུད་གཅིག་ལྡོག་དང་བཅས་པའོ། །སྔ་ཕྱི་མེད་པར་དབྱིངས་སུ་གཅིག །མ་བཅོས་སྙིང་པོ་ཀུན་གྱི་གཞི། །རིན་ཆེན་གཏེར་གྱི་མཛོད་<milestone unit="line" n="446.3"/>ཆེན་པོ། །རྒྱུ་ལས་མ་བྱུང་རྐྱེན་དང་བྲལ། །འདི་འདྲར་བསྟན་མེད་བྱང་ཆུབ་སེམས། །འགྱུ་བ་མེད་ན་དྲན་མི་སྐྱེ། །སྟོང་པའི་ངང་ལ་རྩིས་གདབ་མེད། །ནམ་མཁའ་བཞིན་དུ་མཐའ་དབུས་མེད། །སྙིང་པོ་ཉིད་ལ་སོར་<milestone unit="line" n="446.4"/>གནས་པ། །ཉི་ཟླ་བཞིན་དུ་གསལ་འགྲིབ་མེད། །ཕྱོགས་བྲལ་ཐེག་པ་ཀུན་གྱི་རྩེ། །ཐམས་ཅད་འབྱུང་བའི་གནས་ཆེན་པོ། །རྒྱུད་རྣམས་མ་ལུས་བདག་པོ་ཡིན། །འདོད་དགུ་འབྱུང་བའི་རིན་པོ་ཆེ། །སྟོན་པ་རྣམ་<milestone unit="line" n="446.5"/>གསུམ་ཐུགས་ཀྱི་བཅུད། །མཁྱེན་པའི་ཡེ་ཤེས་བསམ་མི་ཁྱབ། །དུས་གསུམ་སངས་རྒྱས་དགོངས་པའི་མཆོག །དབང་པོའི་བསམ་པ་འདི་ཉིད་ནི། །འགྱུ་བ་མེད་ན་དེ་ཉིད་ཡིན། །རིག་པ་བརྗེད་མེད་བསྒོམ་མི་<milestone unit="line" n="446.6"/>དགོས། །དྲན་པའི་ཕྱོགས་ལ་རྗེས་མི་གཅོད། །མཁའ་དང་འཇའ་ཚོན་དཀྱིལ་འཁོརལ། །ཞེན མེདཚུལ འཇུག་ངང་གིས་བདེ། །རང་དབང་རྒྱལ་པོ་རྟོགས་པ་ཆེ། །དོན་ལས་མི་འདའ་མཉམ་པ་མེད། །སངས་<milestone unit="page" n="447"/><milestone unit="line" n="447.1"/>༄༅། །རྒྱས་ཐུགས་ཉིད་བསྒྲུབ་པའི་མཆོག །འདོད་བྲལ་རྟོགས་པའི་དོན་ཆེན་པོ། །མ་བཅོས་བྱ་གཏང་དོན་དང་མཐུན། །འཛིན་བྲལ་འདི་ལ་གནས་པ་ནི། །རྣལ་འབྱོར་ཆེན་པོ་སྐལ་བ་བཟང་། །ལུས་ངག་<milestone unit="line" n="447.2"/>འཁྲུལ་པ་ངང་གིས་ཞི། །རྐྱེན་སྣང་འཁྲུལ་པའི་མཐའ་མི་འཛིན། །མི་བྱེད་མ་ཕྱེད་མཉམ་པ་ཉིད། །རང་གནས་རང་ལུགས་དོན་ཆེན་པོ། །དངོས་གཞི་མེད་པས་མྱོང་དང་བྲལ། །དེ་བཞིན་ལྕེ་ཡི་དབང་པོས་<milestone unit="line" n="447.3"/>ཀྱང་། །ཡང་དག་དོན་ལ་བརྗོད་དུ་མེད། །སྣང་བའི་ངོ་བོ་མེད་པ་ནི། །མ་བཙལ་བཞག་པ་ཉིད་དུ་བདེ། །སྣང་དང་སྟོང་པའི་ཕྱོགས་ཆ་བྲལ། །རྟག་དང་ཆད་པའི་མཐའ་མི་གནས། །འགྲོ་དྲུག་འཁྲུལ་པའི་རང་བཞིན་<milestone unit="line" n="447.4"/>དང་། །རྒྱལ་བའི་དགོངས་པ་ཡང་དག་གཉིས། །མཉམ་ཉིད་དུས་ན་བཟང་ངན་མེད། །ཐ་མལ་སེམས་ཀྱི་སྣང་བ་དང་། །རྟོགས་ལྡན་རང་སྣང་ཤེས་པ་གཉིས། །གཅིག་སྒྲིབ་གཅིག་སྐྱེ་གཉིས་མི་མངའ། །གསེར་དང་<milestone unit="line" n="447.5"/>སེར་པོའི་དཔེ་བཞིན་ནོ། །མི་སྐྱེ་རྟོག་མེད་བྱ་བ་བྲལ། །འགྱུར་མེད་འགྲོ་འོང་མེད་པའི་མཆོག །ཅེས་གསུངས་སོ། །གསང་བ་སྤྱི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་སེམས་དཔའ་རྡོ་རྗེས།<milestone unit="line" n="447.6"/>གསང་བདག་ཆེན་པོ་ལ་གསོལ་པ། སྟོན་པའི་གླེང་གཞི་དེ་ལྟར་གསུངས་པ་ལ། སྒྲ་དང་ཡི་གེ་གང་ལས་བྱུང་བ་ལགས་གསོལ་པས། སྟོན་པ་གསངབདགཆེནཔོསགསུངས་པ། ཡི་གེའི་གཙོ་བོ་སྐྱེ་བ་མེད། །དེ་ནས་<milestone unit="page" n="448"/><milestone unit="line" n="448.1"/>ཡན་ལག་རྒྱུ་ཡི་ཡི་གེ་བྱུང་། དེ་ལས་གཙོ་བོའི་ཡི་གེ་བྱུང་། །དེ་ལས་གྲོགས་ཀྱི་ཡི་གེ་བྱུང་། །ཡི་གེ་འབྲུ་གཅིག་ལུས་པོ་ལ། །དགོས་པའི་ཡན་ལག་བདུན་ཚང་སྟེ། །མགོ་ནི་མངོན་པར་ལམ་འདྲེན་ལ། །ཚག་མིག་རྟ་<milestone unit="line" n="448.2"/>བཞི་འོག་ཏུ་ལྟ་བཝ་ཡང་བྱུང་ཤད་ལྟ་ཞོན། །ཡན་ལག་ཤུགས་ཀྱིས་འགྲོ་བར་བྱེད། །ཡན་ལག་ཤུགས་ཀྱིས་འགྲོས་བསླང་ནས། །མགོ་ནི་དོན་གྱི་ལམ་དུ་ཞུགས། །ཚིག་ནི་ཤེས་རབ་མིང་དུ་སྨྲས། ཁྲད་ཀྱི་སྡེ་པ་ཚེགས་སུ་<milestone unit="line" n="448.3"/>གཅོད། །ཡི་གེའི་དོན་དང་རང་བཞིན་སྟོན། །ཚེག་པར་འབྲུ་ཡི་ཚིག་དོན་ནི། །སྟོན་པའི་གསུང་དུ་ངེས་པར་གསུངས། །ལྷུག་པར་ཤར་བ་སིལ་བུར་རྣམས། །འདྲེས་པ་གང་ཟག་མི་ཡི་ཚིག །ང་ཡིས་གསུངས་པའི་དོན་<milestone unit="line" n="448.4"/>ལ་སྨྲ། །ཞེས་གསུངས་སོ། །གསང་བ་སྤྱི་རྒྱུད་ལས། སྒྲ་དང་ཡི་གེའི་བྱུང་ཚུལ་བསྟན་པའི་ལེའུ་སྟེ་གཉིས་པའོ།། །།དེ་ནས་སེམས་དཔའ་རྡོ་རྗེས། སྟོན་པ་གསང་བདག་ཆེན་པོ་ལ་ཞུསླ་པ། །ཡི་གེའི་རང་བཞིན་<milestone unit="line" n="448.5"/>དེ་ལྟར་བྱུང་བ་ལ། །འགྲེལ་དང་བཤད་ཐབས་ཇི་ལྟར་ལགས། །སྟོན་པ་གསང་བདག་ཆེན་པོས་གསུངས་པ། །ཇི་ལྟར་གནས་པའི་གནས་ལུགས་ཏེ། །ཚིག་གིས་མཚོན་དུ་མེད་པ་ལ། །རྗེས་འཇུག་ལ་སོགས་ཕྱི་ར<milestone unit="line" n="448.6"/>བས་ལ། །ཤེས་ཤིང་རྟོགས་པར་བྱ་བའི་ཕྱིར། །དོན་གྱི་འགྲེལ་པ་ལྔ་འདི་བཤད། །ཁྱེད་ལ་སོགས་པའི་འཁོར་རྣམས་ཉོན། །དུས་གསུམ་སངས་རྒྱས་རྣམས་ཀྱིས་ཀྱང་། །དོན་གྱི་འགྲེལ་པ་ལྔ་པོ་འདི། །རྟོགས་ནས་སྐྱེ་<milestone unit="page" n="449"/><milestone unit="line" n="449.1"/>༄༅། །མེད་ས་ལ་གཤེགས། །དོན་གྱི་འགྲེལ་པ་ལྔ་པོ་འདིས། །ང་ཡི་སྤྱི་རྒྱུད་འདི་རྟོགས་ནས། །དགོངས་པ་འདི་ལ་གནས་པར་བྱེད། །འགྲེལ་ལྔ་གང་དང་གང་ཞེ་ན། །ཚེག་བར་འབྲུ་ཡི་འགྲེལ་པ་དང་། །དཔེ་<milestone unit="line" n="449.2"/>དོན་རྒྱུ་འབྲས་འགྲེལ་པ་དང་། །གཏན་ཚིགས་དོན་གྱི་འགྲེལ་པ་དང་། །འབྱེད་པར་བྱེད་པའི་འགྲེལ་པ་དང་། །སྡུད་པར་བྱེད་པའི་འགྲེལ་བའོ། །ཚེག་བར་འབྲུ་ཡི་འགྲེལ་པ་ནི། །ཡི་གེའི་དོན་དང་རང་བཞིན་<milestone unit="line" n="449.3"/>དང་། །ཚེག་དང་ཡིག་ཤུགས་ཡན་ལག་བརྟག །དེ་ཡང་ཇི་ལྟ་བུ་ཞེ་ན། །ཡི་གེ་འབྲུ་གཅིག་ལུས་པོ་ལ། །དགོས་པའི་ཡན་ལག་བདུན་ཚང་སྟེ། །མགོ་དང་ཡན་ལག་ཚེག་ཤད་བདུན། །མགོ་ནི་མ་ནོར་ལམ་ཡིན་<milestone unit="line" n="449.4"/>ལ། །ཚེག་མིག་གོངདུརྟབཞིཝངལྟ་བཞིན་ཤད་རྟ་ཤོན། །ཡན་ལག་ཤུགས་ཀྱིས་འགྲོ་བར་བྱེད། །ཡན་ལག་ཤུགས་ཀྱིས་འགྲོས་བསླང་ནས། །མགོ་ནི་མ་ནོར་ལམ་དུ་ཞུགས། །ཚེག་ནི་ཤེས་རབ་མིང་དུ་སྨྲ། ཁྲད་<milestone unit="line" n="449.5"/>ཀྱིས་སྡེ་པ་ཚིག་སུ་གཅོད། །ཚེག་བར་འབྲུ་ཡི་འགྲེལ་པ་ནི། །སྟོན་པའི་གསུང་དུ་ངེས་པར་གསུངས། །ཚེག་བར་འབྲུ་ཡི་འགྲེལ་པར་བཤད། །དཔེ་དོན་རྒྱུ་འབྲས་འགྲེལ་པ་ནི། །དོན་གྱི་ཚིག་དང་ཡི་གེའི་ཚིག །རྒྱུ་ཡི་<milestone unit="line" n="449.6"/>ཚིག་དང་འབྲས་བུའི་ཚིག །གང་ཡིན་འབྲུ་ལ་བརྟག་བྱ་སྟེ། །གང་ཡིན་ཚིག་གིས་སྟོན་པར་བྱེད། །དེ་འདྲ་དེ་བཞིན་དེ་ལྟར་གསུམ། །དཔེ་རུ་བསྟན་པའི་འགྲེལ་པ་ཡིན། །དེ་བས་དེ་ཕྱིར་དེ་ན་གསུམ། །གཏན་ཚིགས་<milestone unit="page" n="450"/><milestone unit="line" n="450.1"/>བསྟན་པའི་འགྲེལ་པ་ཡིན། །དེ་ནས་དེ་ཡང་དེ་ལ་གསུམ། ཁུ་བསྟན་པ་ཡི་འགྲེལ་པ་ཡིན། །དེ་ཡིན་དེ་མིན་ཡིད་ཆེས་ནས། །དོན་གྱི་འགྲེལ་པ་ཡིན་པར་བཤད། །འབྲུ་དང་ཡན་ལག་གཅིག་ལ་ཡང་། །དེ་དོན་དེ་<milestone unit="line" n="450.2"/>ལྟར་ཡོད་པས་ན། །དེ་བཞིན་ཡན་ལག་ཀུན་ལ་བརྟག །དཔེ་དོན་རྒྱུ་འབྲས་འགྲེལ་པར་བཤད། །གཏན་ཚིགས་དོན་གྱི་འགྲེལ་པ་ནི། །ཡན་ལག་དག་གིས་དོན་དབྱུང་བ། །ཚིག་འབྲུ་ལས་ནི་དོན་དབྱུང་བྱ། ཁུ་ཡི་<milestone unit="line" n="450.3"/>ཚིག་གམ་འབྲས་བུའི་ཚིག །དཔེ་ཡི་ཚིག་གམ་དོན་གྱི་ཚིག །རྟགས་སམ་གཏན་ཚིགས་གང་ཡིན་ཚིག །བརྟགས་ཏེ་དོན་དེ་དབྱུང་བར་བྱ། །གཏན་ཚིགས་དག་གི་འགྲེལ་པར་བཤད། །འབྱེད་པར་བྱེད་པའི་འགྲེལ་པ་<milestone unit="line" n="450.4"/>ནི། །སོ་སོ་དག་གི་ངོ་བསྟན་ནས། །སྡེ་དང་ཚན་དང་རིས་སུ་ཕྱེ། །འབྱེད་པར་བྱེད་པའི་འགྲེལ་པ་ཡིན། །ཆོས་ཀུན་རྩ་བ་གཅིག་བསྡུས་ནས། །སྤྲོས་པ་མེད་པའི་དོན་བསྟན་ན། །སྡུད་པར་བྱེད་པའི་འགྲེལ་པ་<milestone unit="line" n="450.5"/>ཡིན། །ཚེག་དང་འབྲུ་ཡི་དོན་འདི་ནི། །ཚེག་པར་འབྲུ་ཡི་འགྲེལ་པར་བཤད། །འདྲ་དང་ཡིན་མིན་དོན་འདི་ནི། །དཔེ་དོན་རྒྱུ་འབྲས་འགྲེལ་པར་བཤད། །བརྟགས་ཏེ་གཏན་ཚིག་འབྱིན་པ་ན། །གཏན་ཚིགས་དག་གི་<milestone unit="line" n="450.6"/>འགྲེལ་བར་བཤད། །སོ་སོའི་སྡེ་ཚན་རིས་འབྱེད་ན། །ས་གཅོད་པ་ཡི་འགྲེལ་པར་བཤད། །རྩ་བ་གཅིག་ཏུ་དོན་སྟོན་ན། །སྡུད་པར་བྱེད་པའི་འགྲེལ་པར་བཤད། །ཚེག་བར་འབྲུ་ཡི་འགྲེལ་པ་ཡིས། །ཚིག་དང་འབྲུ་<milestone unit="page" n="451"/><milestone unit="line" n="451.1"/>༄༅། །ཡང་གཅིག་མི་ལས། །འབྲུ་ལ་ལྷག་མ་མི་ལྔས་ཏེ། །འབྲུ་འཇོམས་པ་ཡི་འགྲེལ་པར་བཤད། །དཔེ་དོན་རྒྱུ་འབྲས་འགྲེལ་པ་འདིས། །འདྲ་དང་ཡིན་མིན་དོན་བསྟན་ནས། །ཆོས་དེ་ལ་ནི་མིང་<milestone unit="line" n="451.2"/>དུ་འདོགས། །ངོ་བསྟན་པ་ཡི་འགྲེལ་པར་བཤད། །གཏན་ཚིགས་དོན་གྱི་འགྲེལ་པ་ནི། །མ་ནོར་པ་ཡི་སྙིང་པོ་འབྱིན། །དོན་འབྱིན་པ་ཡི་འགྲེལ་པར་བཤད། །དོན་གྱི་འབྲེལ་པ་ལྔ་པོ་ལ། །མ་བཤད་སྐྱོན་ཡང་ཡོད་པ་<milestone unit="line" n="451.3"/>སྟེ། །ཚེག་བར་འབྲུ་ཡི་འགྲེལ་མེད་ན། །ཚེག་བར་འབྲུ་ཡི་ཚིག་མི་སྡེབས། །འབྲུ་མི་ཆོམས་པའི་སྐྱོན་དུ་འགྱུར། །དཔེ་དོན་རྒྱུ་འབྲས་འགྲེལ་མེད་ན། །ཆོས་ལ་མིང་གིས་མི་ཐོགས་ཏེ། །མཚོན་དུ་མེད་པའི་སྐྱོན་དུ་<milestone unit="line" n="451.4"/>འགྱུར། །གཏན་ཚིགས་དག་གི་འགྲེལ་མེད་ན། །དོན་གྱི་རྩ་བ་མི་རྙེད་དེ། །དོན་མི་རྟོགས་པའི་སྐྱོན་དུ་འགྱུར། །འབྱེད་པར་བྱེད་པའི་འགྲེལ་མེད་ན། །སོ་སོའི་བྱེ་བྲག་མི་ཕྱེད་དེ། །ས་མི་ཆོད་པའི་སྐྱོན་དུ་<milestone unit="line" n="451.5"/>འགྱུར། །སྡུད་པར་བྱེད་པའི་འགྲེལ་མེད་ན། །རྩ་བ་གཅིག་ཏུ་མ་གྱུར་ཏེ། །མཐའ་ཡས་པ་ཡི་སྐྱོན་དུ་འགྱུར། །དེས་ན་འགྲེལ་པ་ལྔ་པོ་འདི། །དུས་གསུམ་སངས་རྒྱས་ཐམས་ཅད་ཀྱི། །གསུང་གི་ཚིག་ཏུ་ངས་སྨྲས་<milestone unit="line" n="451.6"/>པ། །འཁོར་གསུམ་ཁྱེད་ལ་སོགས་པ་ཀུན། །གསང་བདག་ཆེན་པོ་ང་ཡི་ལུང་། །བྱང་ཆུབ་སེམས་ཀྱི་རང་བཞིན་འདི། །རྟོགས་པར་བྱ་ཕྱིར་འགྲེལ་ལྔ་འདི། །ང་ཡིས་ཁྱེད་ལ་བསྟན་པ་ཡིན། །ཞེས་གསུངས་<milestone unit="page" n="452"/><milestone unit="line" n="452.1"/>སོ། །གསང་བ་སྤྱི་རྒྱུད་ལས། ཡི་གེའི་དོན་བཤད་པའི་ལེའུ་སྟེ་གསུམ་པའོ།། །།དེ་ནས་གསང་བདག་ཆེན་པོ་ལ། སེམས་དཔའ་རྡོ་རྗེས་ཞུས་པ། །ཡི་གེའི་བྱེ་བྲག་དེ་དག་ལ། །རྒྱུད་དུ་འགྲོ་བ་ཇི་ལྷར་<milestone unit="line" n="452.2"/>ལགས། །གསང་བདག་ཆེན་པོས་གསུངས་པ། །སྒྲ་དང་ཚིག་དང་གླེགས་བམ་དང་། །ངོ་བོ་ངེས་ཚིག་དབྱེ་བ་དང་། །དགོངས་གཞི་མཐུན་དཔེ་ལྡང་ཚད་དང་། །མཚན་དང་ཆེ་ཚུལ་ཁྱད་པར་རོ། །སྣང་བ་གསུམ་ལ་<milestone unit="line" n="452.3"/>རྒྱུད་གསུམ་དང་། །དཀར་ཤད་དག་དང་རང་བཞིན་དག །ཡེ་ཤེས་དག་ལ་སྐུ་གསུམ་མོ། །ཀུན་ཀྱང་རྒྱུད་ཀྱི་རང་བཞིན་ཏེ། །རྒྱུད་མ་ཡིན་པ་གཅིག་ཀྱང་མེད། །བདུན་དང་དགུ་དང་བཅུ་གཅིག་ནི། །དེ་ལྟར་རྒྱུད་<milestone unit="line" n="452.4"/>ལས་འབྱུང་བའོ། །ཞེས་གསུངས་སོ། །གསང་བ་སྤྱི་རྒྱུད་ལས། རྒྱུད་ཀྱི་བྱུང་ཚུལ་བསྟན་པའི་ལེའུ་སྟེ་བཞི་པའོ།། །།དེ་ནས་སེམས་དཔའ་རྡོ་རྗེས། གསང་བདག་ཆེན་པོ་ལ་གསོལ་བ། །རྒྱུད་ཀྱི་བྱུང་ཚུལ་དེ་ལྟར་<milestone unit="line" n="452.5"/>བྱུང་བ་ལ། །དེ་ཡི་བཤད་ཐབས་ཇི་ལྟར་ལགས། །གསང་བདག་ཆེན་པོས་གསུངས་པ། །བཤད་པ་ཉེས་པའི་སྐྱོན་དང་ནི། །བཤད་ཐབས་བཅུ་ཡི་ཡོན་ཏན་ནི། །རིམ་པར་ཕྱེ་སྟེ་སོ་སོར་བཤད། །མདོ་སྔགས་ཁྱད་པར་<milestone unit="line" n="452.6"/>མ་ཕྱེ་ན། །ཆུ་དང་འོ་མ་འདྲེས་པ་འདྲ། །གསང་སྔགས་ཕྱི་ནང་མ་ཕྱེད་ན། །མང་པོ་ཁྲོམ་དུ་འཆོལ་བ་འདྲ། །དགོངས་པའི་གོ་རིམ་མ་ཕྱེད་ན། །མར་དང་སྤྱིན་གཉིས་བསྲེས་པ་འདྲ། །རྒྱུད་ཀྱི་འཁྲུགས་བསྡེབ་མ་ཤེས་<milestone unit="page" n="453"/><milestone unit="line" n="453.1"/>༄༅། །ན། །ལུང་པ་གསུམ་གྱི་མདོར་ཕྱིན་འདྲ། །འབྲེལ་ཚུལ་ངོ་སྤྲོད་མ་ཤེས་ན། །སྨྱོན་པ་མུ་ཅོར་སྨྲ་བ་འདྲ། །བསྟན་པའི་དགོས་ཆེད་མ་ཤེས་ན། །དོན་མེད་བརྫུན་ཚིག་སྨྲ་བ་འདྲ། །མི་མཐུན་འགལ་<milestone unit="line" n="453.2"/>བསྡེབས་མ་ཤེས་ན། །ངལ་བ་དོན་མེད་ལམ་ཞུགས་འདྲ། །རྒོལ་རྩོད་གགས་སེལ་མ་ཤེས་ན། །རྐུན་མོ་གཏང་ཁུང་བཙུད་པ་འདྲ། །ཡོན་ཏན་བཤད་ཐབས་རྣམ་པ་བཅུ། །ཁྱུང་ཆེན་ནམ་མཁར་ལྡིང་བའི་བློས། །དོན་<milestone unit="line" n="453.3"/>གྱི་སྤྱི་ཁོག་ཕུབ་སྟེ་བཤད། །སེང་གེ་གངས་ལ་མཆོངས་འདྲ་ཡིས། །ཐེག་དམན་ཟིལ་གྱིས་མནན་ལ་བཤད། །སྟག་མོ་མཆོངས་པ་ལྟ་བུ་ཡིས། །དཀྱིས་ཀྱི་ས་བཅད་བྱས་ཏེ་བཤད། །རུས་སྦལ་ནུར་འགྲོས་ལྟ་བུ་<milestone unit="line" n="453.4"/>ཡིས། །ཚིག་གི་འབྲུ་རྣམས་གཉེར་ཏེ་བཤད། །ངང་པ་གཤིབས་འགྲོས་ལྟ་བུ་ཡིས། །སྔ་ཚིག་ཕྱི་ཚིག་དོན་འགྲེལ་བཤད། །སེང་ཕྲུག་རྩལ་སྦྱོང་ལྟ་བུ་ཡིས། །ཚིག་གི་བསྣོལ་མཚམས་ཕྱེ་ལ་བཤད། །རིག་པ་སྒུམ་ཐུན་<milestone unit="line" n="453.5"/>ལྟ་བུ་ཡིས། །གང་ཡིན་དམིག་ནས་བཟུང་ལ་བཤད། །ཚད་མ་གསུམ་གྱི་གཏན་ཚིགས་ཀྱིས། །དུས་ཀྱི་འབྲུག་དང་སྦྱར་ལ་བཤད། །གླག་མོ་གཟན་ལ་་འཇུམས་འདྲ་ཡིས། །གོལ་སྒྲིབ་གདར་ཤ་བཅད་ལ་<milestone unit="line" n="453.6"/>བཤད། །ཅེས་གསུངས་སོ། །གསང་བ་སྤྱི་རྒྱུད་ལས། བཤད་ཐབས་ཀྱི་ལེའུ་སྟེ་ལྔ་པའོ།། །།དེ་ནས་སེམས་དཔའ་རྡོ་རྗེ་གསང་བདག་ཆེན་པོ་ལ་གསོལ་པ། །ཇི་ལྟར་གནས་ལུགས་ཇི་ལྟར་ལགས། །གསང་<milestone unit="page" n="454"/><milestone unit="line" n="454.1"/>བདག་ཆེན་པོས་གསུངས་པ། །སྟོན་པ་སེམས་ཉིད་རྫོགས་ཆེན་ལ། །ཡེ་ནས་གཉིས་མེད་མཉམ་པའི་ཕྱིར། །གཅིག་ལ་གཉིས་སུ་དབྱེ་རུ་མེད། །དབྱེ་རུ་མེད་པའི་གཏན་ཚིགས་ནི། །གཅིག་མེད་སྤྲོས་ལ་མེད་པ་<milestone unit="line" n="454.2"/>ཡིན། །སྤང་འགེག་སྦྱོང་ཞིང་བགྲོད་པ་དང་། །གཟུང་འཛིན་བླང་དོར་བྱ་བ་དང་། །ལྟ་སྤྱོད་རྩོལ་བསྒྲུབ་བྱར་མེད་དེ། །ལམ་དང་གཉེན་པོས་བཅོས་མེད་པར། །བྱང་སེམས་མཉམ་པའི་རང་བཞིན་དུ། །ང་ཡིས་བསྟན་<milestone unit="line" n="454.3"/>པའི་དོན་འདི་ནི། །བྱང་ཆུབ་སེམས་དཔའི་ལུང་ཆེན་ཡིན། །མ་གཡོས་ཐིག་ལེ་མཉམ་པ་ཉིད། །མིང་དང་དོན་དང་དཔེ་དང་ནི། །རང་བཞིན་མཚན་ཉིད་སེལ་ལུགས་སོ། །སངས་རྒྱས་སེམས་ཅན་གཉིས་མེད་<milestone unit="line" n="454.4"/>པས། །སེམས་ལ་བླང་དོར་བྱ་རུ་མེད། །སེམས་ཉིད་རྫོགས་པ་ཆེན་པོ་ལ། །ཐམས་ཅད་ལྷུན་གྱིས་གྲུབ་པའི་ཕྱིར། །བདེ་དང་སྡུག་བསྔལ་རྒྱུ་གཅིག་ཕྱིར། །སྙིང་པོ་བྱང་ཆུབ་སེམས་རྟོགས་ན། །དུས་ལ་སྔ་ཕྱི་མེད་པར་<milestone unit="line" n="454.5"/>གཅིག །འདི་ཡིན་འདི་མིན་ངང་གིས་མེད། །སེམས་ལ་གཟུང་རྐྱེན་མེད་པས་ན། །དོན་ལ་བསྒོམ་དུ་མ་མཆིས་ཏེ། །དེས་ན་འདི་མེད་ངེས་པ་མེད། །སྙིང་པོ་བྱང་ཆུབ་སེམས་འདི་ལ། །ཏིང་འཛིན་བསམ་པའི་དོན་ལས་<milestone unit="line" n="454.6"/>འདས། །བརྗོད་དུ་མེད་པའི་ངང་ལ་གནས། །དེ་ལྟའི་སྙིང་པོ་བྱང་ཆུབ་སེམས། །བསྟན་པའི་སྙིང་པོར་གྱུར་པས་ན། །སངས་རྒྱས་ཀུན་གྱིས་རབ་ཏུ་བསྔགས། །བྱ་བྱེད་རྩོལ་བསྒྲུབ་མི་མངའ་བས། །བདེ་ཆེན་ཀློང་<milestone unit="page" n="455"/><milestone unit="line" n="455.1"/>༄༅། །དུ་ཇང་བཞིན་གནས། །ཡང་དག་འདི་འདྲ་ཞེ་འདོད་བྱེད། །སེམས་དཔའ་རྡོ་རྗེ་ཁྱོད་ཉིད་འཁྲུལ། །ད་ལྟ་འདི་འདྲར་བསྒོམ་འདོད་པས། །བསྒོམ་ཆགས་ལམ་གྱི་ནད་ཀྱིས་ཟིན། །སྟོན་པའི་ལུང་གི་ཚིག་<milestone unit="line" n="455.2"/>རྣམས་ལ། །ལམ་དུ་དེ་མཐོང་འཇུག་པ་ནི། །ཞབྲུལ་པའི་ལམ་ཞུགས་སྨིག་རྒྱུར་བསྙེག །ཡང་དག་ལམ་ནི་འདི་ཡིན་ཏེ། །ཚིག་དང་ཡི་གེས་མཚོན་དུ་མེད། །ངང་གིས་མི་གཡོ་འགྱུ་བ་བྲལ། །རང་བཞིན་ཆོས་ཀྱི་<milestone unit="line" n="455.3"/>གཞལ་ཡས་ན། །སྲོག་མེད་སྟོན་པའི་ངོ་བོར་བཞུགས། །རང་བཞིན་འཁོར་གྱི་ངོ་བོས་བསྐོར། །གསུང་མེད་བསྟན་པ་རྒྱ་མཚོ་སྒྲོགས། །བྱ་བྲལ་ཆོས་ལ་རང་བཞིན་བཀོད། །མཉམ་པའིརྒྱལ་པོ་རང་བཞིན་ཐོབ། །ཡེ་<milestone unit="line" n="455.4"/>ནས་རྩོལ་བསྒྲུབ་ནད་བྲལ་ལ། །བྱས་ཟིན་རྩོལ་བའི་ནད་དང་བྲལ། །རང་གནས་ལྷུན་ལ་ངང་གིས་གནས། །མ་བཅོས་མ་བྱས་རང་ལུགས་གནས། །མཉམ་ཉིད་སྙིང་པོ་ཀུན་གྱི་གཞི། །ངོ་བོ་དངོས་པོ་དང་བྲལ་<milestone unit="line" n="455.5"/>ལ། །ཕྱོགས་གཅིག་འདི་འདྲར་བཟུང་དུ་མེད། །ཇི་བཞིན་མཉམ་པའི་སྙིང་པོ་ལ། །ཁ་དོག་འོད་ལྔ་སོ་སོར་གསལ། །ཟེར་རྩལ་ཡན་ལག་ལྔ་འབྱུང་བས། །སྣང་བའི་ཚུལ་ལ་རིམ་གྱིས་འབྱུང་། །དེ་ལས་འཆར་སྒོ་སོ་<milestone unit="line" n="455.6"/>སོར་ཤར། །སུས་ཀྱང་མ་བྱས་ཤུགས་ལས་བྱུང་། །བག་ཆགས་རྟོག་འཁྲུལ་སྣ་ཚོགས་སྐྱེས། །ཡེ་ཤེས་རང་སྣང་འདི་ཉིད་ལ། །མ་བཙལ་མ་བསྒོམས་ངང་གིས་ཤར། །ཞེས་གསུངས་སོ། །གསང་བ་སྤྱི་རྒྱུད་ལས།<milestone unit="page" n="456"/><milestone unit="line" n="456.1"/>གནས་ལུགས་བསྟན་པའི་ལེའུ་སྟེ་དྲུག་པའོ།། །།དེ་ནས་སེམས་དཔའ་རྡོ་རྗེས། གསངབདག་ཆེན་པོ་ལ་ཞུས་པ། །གནས་ལུགས་དེ་ལྟར་གནས་པ་ན། །གསང་བདག་ཆེན་པོས་ཇི་ལྟར་རྟོགས། །ང་ལ་སོགས་<milestone unit="line" n="456.2"/>པས་རྟོགས་ཐབས་ཡོད་དམ་མེད། །ཅེས་གསོལ་པས། གསང་བདག་ཆེན་པོས་གསུངས་པ། །ཡེ་ནས་རང་བཞིན་ལྷུན་གྲུབ་ལས། །འོད་ལྔའི་སྣང་བ་རང་ཤར་བས། ་ས་རབ་མཁའ་ལ་འདེགས་པའི་རླུད་། །འོད་<milestone unit="line" n="456.3"/>གསལ་སེམས་ཉིད་ངོ་བོར་ཤར། །གཞན་ལ་མ་ལྟོས་ཤུགས་ལས་བྱུང་། །རང་དབང་ཡེ་ཤེས་རྒྱལ་པོ་ཤར། །ཞིང་ཁམས་མ་ལུས་བདེ་བར་སྤྱོད། །མཁྱེན་པའི་ཡེ་ཤེས་རང་བཞིན་ཤར། །མོས་པའི་བསམ་པ་<milestone unit="line" n="456.4"/>མཁྱེན་མཆོག་གི །འདོད་པའི་འབྲས་བུ་སོ་སོར་སྟོན །ཡོན་ཏན་སྒོ་མོ་བསམ་མི་ཁྱབ། །རང་རང་གང་འདུལ་ཐབས་སུ་བསྟན། །དབང་པོའི་བྱེ་བྲག་སོ་སོ་ལ། །ཐེག་པའི་སྒོ་ཡང་སོ་སོར་བསྟན། །སྐུ་ལྔ་འབྲས་བུ་སོ་<milestone unit="line" n="456.5"/>སོར་ཐོབ། །དུས་གསུམ་སངས་རྒྱས་ཆོས་ཆེན་པོ། །མཚོན་དུ་མེད་པས་དམིགས་དང་བྲལ། །ངོས་གཟུང་མེད་པས་འཛིན་སེམས་མེད། །འཛིན་བྲལ་སྟོང་པའི་ཡེ་ཤེས་ཉིད། །འདོད་པའི་འབྲས་བུ་ཤུགས་ལས་<milestone unit="line" n="456.6"/>འཆར། །བརྒྱད་ཁྲིའི་སྒོ་ཡང་སོ་སོར་ཕྱེ། །མ་བཅོས་སེམས་ཀྱི་ངོ་བོར་འདུས། །བྱང་ཆུབ་སེམས་ཀྱི་ཀུན་གྱི་གཞི། །སངས་རྒྱས་ཉིད་ལས་གཞན་མ་ཡིན། །ཕྱོགས་སུ་མ་བཟུང་རིས་མེད་པ། །འདོད་པའི་ཕྱོགས་ལ་<milestone unit="page" n="457"/><milestone unit="line" n="457.1"/>༄༅། །འཛིན་པ་མེད། །གསལ་འགྲིབ་མེད་པའི་ཡེ་ཤེས་ནི། །ཉི་མའི་དཀྱིལ་འཁོར་བཞིན་དུ་གསལ། །ཕྱི་ནང་མི་མངའ་མན་ཤེལ་གཟུགས། །དེ་ལས་དེ་བྱུང་ངོ་མཚར་རྒྱན། །ཕྱོགས་རིས་མེད་པའི་འོད་ཀྱི་<milestone unit="line" n="457.2"/>སྐུ། །མདུན་རྒྱབ་མེད་པར་ཐལ་ལེ་བ། །གསལ་བའི་ངང་ལས་རིན་པོ་ཆེ། །འདོད་པའི་འབྲས་བུ་འབྱུང་བའི་མཆོག །དཔག་བསམ་ཤིང་བཞིན་ལྷུན་གྱིས་གྲུབ། །གཞན་ལས་འབྱུང་བའི་ཆོས་མ་ཡིན། །སྣང་བ་ལྔ་ཡི་<milestone unit="line" n="457.3"/>དཀྱིལ་འཁོར་ནས། །སྐུ་ལྔ་འབྲས་བུ་ངང་ལས་བྱུང་། །ཞེས་གསུངས་སོ། །གསང་བ་སྤྱི་རྒྱུད་ལས། ཡར་གྱི་རྟོགས་ཚུལ་བསྟན་པའི་ལེའུ་སྟེ་བདུན་པའོ།། །།དེ་ནས་སེསམ་དཔའ་རྡོ་རྗེས་གསང་བདག་ཆེན་པོ་<milestone unit="line" n="457.4"/>ལ་ཞུས་པ། ཡར་གྱི་རྟོགས་ཚུལ་དེ་ལྟར་རྟོགས་པ་ལ། །འགྲོ་དྲུག་སེམས་ཅན་མ་རྟོགས་ཇི་ལྟར་ཞབྲུལ། །གསང་བདག་ཆེན་པོས་གསུངས་པ།ཐོག་མེད་དུས་ན་དོན་མི་གསལ། །རྒྱུ་དང་ལོག་གཅོད་ཐབས་དང་<milestone unit="line" n="457.5"/>བྲལ། །སྤྲིན་དང་མུན་པའི་ལིང་ཏོག་གིས། །རྫས་གང་མི་མཐོང་བསྒྲིབས་པ་བཞིན། །རྒྱུ་རྐྱེན་ངོ་བོ་ཚུལ་དུས་ཀྱིས། །བལྟ་བྱའི་སྙིང་པོ་མཐོང་བ་མེད། །མཁའ་འགྲོ་འདོད་དབང་རྒྱུ་བ་ཡིས། །ས་ཁུང་སྙི་བྲུས་ཟིན་པ་<milestone unit="line" n="457.6"/>བཞིན། །གང་ཞིག་འདོད་པའི་སྙིས་ཟིན་ནོ། །མེད་སྣང་ལོག་པར་མཐོང་བ་ཡིས། །མཁའ་ལ་སྐྲ་ཤད་འཁོར་ལོ་དང་། །གངས་ལ་སེར་པོར་མཐོང་དག་འདྲ། །དངས་མའི་འོད་ལས་ཟེར་ལྔ་ཤར། །མེད་ལས་ཡོད་<milestone unit="page" n="458"/><milestone unit="line" n="458.1"/>གཟུང་ལྔ་པོ་ལས། །བརྐམ་ཆགས་རྒྱུད་ལྔ་སོ་སོར་འཁྲུལ། །ཕྱི་འཁྲུལ་ནང་འཁྲུལ་གསང་འཁྲུལ་གྱིས། །ཡུན་རིང་འཁོར་བའི་ནང་དུ་འཁྱམས། །དབུལ་མོའི་གཏེར་དང་གྱང་ནོར་འདྲ། །བླ་མེད་བྱང་ཆུབ་ངོ་མ་<milestone unit="line" n="458.2"/>ཤེས །ཐོག་མེད་དུས་ན་དོན་མི་གསལ། །སྡུག་བསྔལ་གསུམ་ལ་ཡུན་རིང་སྤྱོད། །འཁྲུལ་འཁོར་མུན་པས་དེ་མི་མཐོང་། །འདོད་པ་དྲུག་གིས་དེ་མི་མཐོང་། །ལོག་རྟོག་འཁྲུལ་པས་དེ་མི་མཐོང་། །བག་ཆགས་གསར་<milestone unit="line" n="458.3"/>རྙིང་འཁྲུལ་པས་བསྒྲིབས། །སྐྱེས་བུའི་ལུས་དང་བྱད་འགྲོགས་འདྲ། །ཞེས་གསུངས་སོ། །གསང་པ་སྤྱི་རྒྱུད་ལས། འཁྲུལ་པའི་ལེའུ་སྟེ་བརྒྱད་པའོ།། །།དེ་ནས་གསང་བདག་ཆེན་པོ་ལ་སེམས་དཔའ་རྡོ་རྗེས་<milestone unit="line" n="458.4"/>ཞུས་པ། །འགྲོ་དྲུག་སེམས་ཅན་ཐམས་ཅད་ཀྱིས། །ཐོག་མེད་དུས་ནས་དོན་མ་རྟོགས། །ཡུན་རིང་འཁོར་བའི་ནང་ན་སྡུག །དུས་འདིར་སྟོན་པས་ཐུགས་རྗེས་གཟིགས། །ཞུས་པས། དེ་ནས་གསང་བདག་ཆེན་<milestone unit="line" n="458.5"/>པོ་ཐུགས་རྗེ་སྐྱེས། །འགྲོ་བའི་དོན་དུ་ཐུགས་རྗེས་དོན་མཛད་པ། །འགྲོ་བ་མོས་པ་ཐ་དད་ལ། །དང་པོ་སྐུ་ཡིས་འདུལ་བ་ཡིན། །བར་དུ་གསུང་གིས་འདུལ་བ་ཡིན། །ཐ་མ་ཐུགས་ཀྱིས་འདུལ་བ་ཡིན། །ཐུགས་ཀྱིས་<milestone unit="line" n="458.6"/>འདུལ་བ་རྣམ་པ་གསུམ། །བྱིན་རླབས་ཐུགས་ཀྱིས་འདུལ་བ་དང་། །རིག་པ་ཐུགས་ཀྱིས་འདུལ་བ་དང་། །ཡང་སྤྲུལ་ཐུགས་ཀྱིས་འདུལ་བའོ། །དེ་ཡི་དུས་ཀྱི་གང་ཟག་རྣམས། །སྐལ་ལྡན་རིགས་ཅན་འབྱུང་བར་<milestone unit="page" n="459"/><milestone unit="line" n="459.1"/>༄༅། །འགྱུར། །དགོངས་པ་དོན་གྱི་བཅུད་འཛིན་ཞིང་། །རྣ་བརྒྱུད་གདམས་ངག་ནོད་པར་བྱ། །འོད་གསལ་འཛིན་བྲལ་བདེ་བའི་མཆོག །གལ་ཏེ་རྣམ་པར་རྟོག་པ་མེད། །རིག་པ་རྗེས་མེད་བྱ་ལམ་<milestone unit="line" n="459.2"/>འདྲ། །འཛིན་མེད་ནམ་མཁའ་བཞིན་དུ་གནས། །སྒྲིབ་མེད་ཉི་མའི་སྙིང་པོ་ཉིད། །གཏིང་ཟབ་རྒྱ་མཚོའི་འཇིང་དང་འདྲ། །ཀུན་འབྱུང་ས་གཞིའི་རིན་ཆེན་གཏེར། །དགོས་འདོད་འབྱུང་བས་རིན་པོ་ཆེ། །ཞེས་གསུངས་<milestone unit="line" n="459.3"/>སོ། །གསང་བ་སྤྱི་རྒྱུད་ལས། ཐུགས་རྗེ་མཛད་པའི་ལེའུ་སྟེ་དགུ་པའོ།། །།དེ་ནས་གསང་བདག་ཆེན་པོ་ལ་སེམས་དཔའ་རྡོ་རྗེས་ཞུས་པ། ཡང་དག་པའི་དོན་ཇི་ལྟ་བུ། གསང་བདག་ཆེན་པོས་གསུངས་པ།<milestone unit="line" n="459.4"/>དམིགས་མེད་ཁ་དོག་ཡུལ་དང་བྲལ། །སྤྲོས་བྲལ་ངབསམ་དུ་མེད་པའོ། །བྱང་ཆུབ་སེམས་ལ་མཚོན་དུ་མེད། །གཟུང་འཛིན་བྲལ་བས་འཁྲུལ་བ་མེད། །བསམ་མེད་བློ་ཡི་ཡུལ་དང་བྲལ། །མཐའ་དབུས་མེད་པར་སྙིང་<milestone unit="line" n="459.5"/>པོ་གསལ། །གསལ་བའི་ངང་ལ་རྩིས་གདབ་མེད། །སྐྱོན་དང་བྲལ་བའི་ཆོས་ཉིད་དེ། །ཐོགས་པ་མེད་པའི་བྱང་ཆུབ་སེམས། །གསལ་འགྲིབ་མེད་པའི་ཡེ་ཤེས་ཏེ། །འགག་པ་མེད་པའི་ཆོས་ཉིད་དོ། །མ་ནོར་པ་ཡི་<milestone unit="line" n="459.6"/>ཆོས་ཉིད་དེ། །རང་ལས་བྱུང་བ་མངོན་སངས་རྒྱས། །སྐྱེ་འགག་མེད་པའི་བྱང་ཆུབ་སེམས། །མ་ནོར་མ་བཅོས་དབྱིངས་ན་མེད། །སྐྱེ་བ་མེད་པའི་རང་བཞིན་ནི། །ཚོགས་དྲུག་མཚན་མའི་ཡུལ་དང་བྲལ། །ཆོས་སྐུ་<milestone unit="page" n="460"/><milestone unit="line" n="460.1"/>གཅིག་པའི་རང་བཞིན་གྱིས། །དུས་གསུམ་རིམ་པར་ཕྱེ་བ་མེད། །ཆོས་ཉིད་ལྷུན་གྲུབ་བདེ་བ་ཆེ། །མི་བསྐྱོད་མི་གཡོ་རང་བཞིན་བདེ། །མཉམ་པའི་བདེ་བ་རང་བྱུང་ཉིད། །གཞན་ནས་བཙལ་བའི་འདོད་པ་<milestone unit="line" n="460.2"/>མེད། །མ་སྐྱེས་རང་བྱུང་རང་བཞིན་ནི། །རྨད་དུ་བྱུང་བའི་ཆོས་ཉིད་དོ། །མངོན་དུ་གྱུར་པའི་མཐུ་རིག་པ། །བདེ་ཆེན་ཆོས་ཀྱི་གཞལ་ཡས་སུ། །སེམས་དཔའ་རྡོ་རྗེ་རིག་པའི་མཆོག །སྤྲུལ་པ་ཐ་མའི་དོན་དུ་<milestone unit="line" n="460.3"/>འབྱུང་། །ཨ་ཏིའི་སྙིང་པོ་དོན་འདི་འབྱུང་། །ཞེས་གསུངས་སོ། །གསང་བ་སྤྱི་རྒྱུད་ལས། ཡང་དག་པའི་་དོན་བསྟན་པའི་ལེའུ་སྟེ་བཅུ་པའོ།། །།དེ་ནས་གསང་བདག་ཆེན་པོ་ལ་རྡོ་རྗེ་སེམས་དཔས་ཞུས་<milestone unit="line" n="460.4"/>པ། །འགྲོ་བ་སེམས་ཅན་ཐམས་ཅད་ཀྱིས། །ཡང་དག་དོན་ཉིད་མ་རྟོགས་པ། །དེ་ཡི་ཉེས་སྐྱོན་གང་གིས་བྱས། །ཞེས་ཞུས་པས། གསང་བདག་ཆེན་པོས་གསུངས་པ། །སྲིད་གསུམ་ལས་ལྔ་ཞབྲུལ་པ་ཡིས ལམ་སྒོ་<milestone unit="line" n="460.5"/>ལྔ་རུ་ཞུགས་ཕྱིན་ན། །མི་བདེ་སྡུག་བསྔལ་ལ་ཡང་སྤྱོད། །ཞེ་སྡང་ལམ་གྱི་སྒོར་ཞུགས་པས། །དམྱལ་བའི་གནས་དང་ཚ་གྲང་སྤྱོད། །སྔ་ཕྱི་དྲན་པའི་ཆོས་སྦྱོད་ཀྱང་། །ཚ་དང་གྲང་བའི་ཉམས་མྱོང་གིས། །ཡང་དག་<milestone unit="line" n="460.6"/>དོན་དང་ཕྲད་པར་དཀའ། །འདོད་ཆགས་ལམ་གྱི་སྒོར་ཞུགས་པས། །ཡི་དྭགས་གནས་སུ་བཀྲེས་སྐོམ་སྤྱོད། །བསྔོས་པས་ཚིམ་པའི་ཆོས་སྤྱོད་ཀྱང་། །སྔ་ཕྱིའི་ལས་ཀྱི་རྣམ་སྨིན་གྱིས། །བཀྲེས་དང་སྐོམ་པའི་ཉམས་<milestone unit="page" n="461"/><milestone unit="line" n="461.1"/>༄༅། །མྱངས་ཏེ། །ཡང་དག་དོན་དང་ཕྲད་པར་དཀའ། །གཏི་མུག་ལམ་གྱི་སྒོར་ཞུགས་པས། །བྱོལ་སོང་གནས་སུ་བླུན་ལྐུགས་སྤྱོད། །རིག་པ་ཕྲ་མོའི་ཆོས་ལ་སྤྱོད། །སྔ་མའི་ལས་ཀྱི་རྣམ་སྨིན་གྱིས། །བླུན་<milestone unit="line" n="461.2"/>ཞིང་ལྐུགས་པའི་ཉམས་མྱངས་ཏེ། །ཡང་དག་དོན་དང་ཕྲད་པར་དཀའ། །ཕྲག་དོག་ལམ་གྱི་སྒོར་ཞུགས་པས། །མི་ཡི་གནས་སུ་དགེ་སྡིག་སྤྱོད། །དགེ་སྡིག་ལས་ཀྱི་ཆོས་སྤྱོད་ཀྱང་། །འདིར་དགེ་ཤས་ཆུང་རྣམ་སྨིན་<milestone unit="line" n="461.3"/>གྱིས། །མི་རྟག་འགྱུར་བའི་ཆོས་ལ་སྦྱོད། །ཡང་དག་དོན་དང་ཕྲད་པར་དཀའ། །ང་རྒྱལ་ལམ་གྱི་སྒོར་ཞུགས་པས། །ལྷ་ཡི་གནས་དང་ལོངས་སྤྱོད་ཀྱིས། །མ་རིག་ལྟུང་བའི་སྡུག་བསྔལ་སྒྲོད། །བསམ་པས་གྲུབ་པའི་<milestone unit="line" n="461.4"/>ཆོས་ལ་སྤྱོད། །མ་རིག་ལེ་ལོའི་རྣམ་སྨིན་གྱིས། །ལྟུང་བའི་སྡུག་བསྔལ་ཉམས་མྱངས་ཏེ། །ཡང་དག་དོན་དང་ཕྲད་པར་དཀའ། །ཁམས་གསུམ་གནས་ཀྱང་དེ་འདྲ་སྟེ། །འདོད་པའི་ཁམས་ནི་མ་རིག་པ། །གཟུགས་ཀྱི་<milestone unit="line" n="461.5"/>ཁམས་ནི་ཆགས་པ་སྟེ། །གཟུགས་མེད་ཁམས་ནི་དངོས་མ་གྲུབ། །ཡིད་ཡུལ་ཆོས་ལ་མུ་བཞིར་བལྟ། །རང་རང་མྱོང་བའི་ཤེས་པ་སྟེ། །ཡང་དག་མ་མཐོང་ཞབྲུལ་པ་ཡིན། །ཐོག་མ་མེད་པའི་བག་ཆགས་དང་། །བླ་<milestone unit="line" n="461.6"/>མའི་གདམས་ངག་རྐྱེན་མེད་པས། །རྟོག་མེད་སྙིང་པོའི་སེམས་མ་ཤེས། །སྐྱེས་བུའི་ལུས་དང་བྱད་འགྲོགས་འདྲ །ཞེས་གསུངས་སོ། །གསང་བ་སྤྱི་རྒྱུད་ལས། ཁམས་གསུམ་སེམས་ཅན་གྱི་ཞབྲུལ་པའི་མཚན་ཉིད་<milestone unit="page" n="462"/><milestone unit="line" n="462.1"/>བསྟན་པའི་ལེའུ་སྟེ་བཅུ་གཅིག་པའོ།། །།དེ་ནས་གསང་བདག་ཆེན་པོ་ལ་སེམས་དཔའ་རྡོ་རྗེས་ཞུས་པ། ཁམས་གསུམ་སེམས་ཅན་མཚན་ཉིད་དེ་འདྲ་བས། །དེ་ནས་ཐོན་པའི་ཐབས་ནི་གང་གིས་བགྱི། །ཞུས་<milestone unit="line" n="462.2"/>པས། གསང་བདག་ཆེན་པོས་གསུངས་པ། འགྲོ་བ་མོས་པ་ཐ་དད་པས། །ཐེག་པའི་སྒོ་མང་སོ་སོར་བསྟན། །གཉིས་ནི་རྣམ་པའི་བྱེ་བྲག་སྟེ། །ཐེག་པ་རྣམ་པ་གཉིས་སུ་བསྟན། །འཇིག་རྟེན་པ་ཡི་ཐེག་པ་<milestone unit="line" n="462.3"/>དང་། །འཇིག་རྟེན་འདས་པའི་ཐེག་པའོ། །འཇིག་རྟེན་པ་ཡི་ཐེག་པ་ནི། །རྒྱུད་དྲུག་གནས་པའི་སེམས་ཅན་ཀུན། །ཁམས་གསུམ་འཁོར་བའི་གནས་བཟུང་ནས། །བརྐམ་ཆགས་ལྔ་ཡི་ཞེན་པ་ཡིས། །ཁམས་གསུམ་<milestone unit="line" n="462.4"/>འཁོར་བའི་ཚོགས་སོགས་ཏེ། །བདེ་བའི་དོན་མེད་སྟོང་པར་འགྱུར། །དེ་ལ་དོན་འདི་བསྟན་པར་བྱ། །མུ་སྟེགས་རྟག་དང་ཆད་རྣམ་གཉིས། །དགེ་སྡིག་ལས་ཀྱི་ཆོས་རྣམས་ལ། །འབྲས་བུ་ཡོད་པར་མ་རྟོགས་<milestone unit="line" n="462.5"/>ཏེ། །ཆད་པའི་མཐའ་རུ་ལྟུང་བའོ། །རྟག་པར་ལྟ་བའི་སེམས་ཅན་གྱིས། །ཡོད་པ་རྣམ་པ་བཞི་མཐོང་སྟེ། །ང་གཙང་སྐྱིད་རྟག་བཞི་མཐོང་ནས། །བླང་དོར་མེད་པའི་ཆོས་མ་ཤེས། །སྐྱེ་བ་མེད་པའི་དོན་མ་<milestone unit="line" n="462.6"/>མཐོང་། །རྟག་པའི་མཐའ་རུ་ལྟུང་བའོ། །ཞེས་གསུངས་སོ། །གསང་བ་སྤྱི་རྒྱུད་ལས། འཇིག་རྟེན་པའི་ཐེག་པའི་ལེའུ་སྟེ་བཅུ་གཉིས་པའོ།། །།དེ་ནས་གསང་བདག་ཆེན་པོ་ལ་སེམས་དཔའ་རྡོ་རྗེས་འཇིག་རྟེན་<milestone unit="page" n="463"/><milestone unit="line" n="463.1"/>༄༅། །ལས་འདས་པའི་ཐེག་པ་ཞུས་པ། གསང་བདག་ཆེན་པོས་གསུངས་པ། འཇིག་རྟེན་འདས་པའི་ཐེག་པ་ལ། །རྣམ་པ་གཉིས་སུ་ཕྱེ་ནས་བསྟན། །མཚན་ཉིད་རྒྱུ་ཡི་ཐེག་པ་དང་། །འབྲས་བུ་རྡོ་རྗེའི་ཐེག་<milestone unit="line" n="463.2"/>པའོ། །མཚན་ཉིད་རྒྱུ་ལ་རྣམ་པ་གསུམ། །སྡུག་བསྔལ་སྤོང་བའི་ཉན་ཐོས་དང་། ཁྲེས་པ་འགེག་པའི་རང་རྒྱལ་དང་། །རྣམ་རྟོག་སྦྱོང་་བའི་མདོ་སྡེ་གསུམ། །སྡུག་བསྔལ་སྤོང་བའི་ཉན་ཐོས་ནི། །བརྟུལ་ཞུགས་དག་<milestone unit="line" n="463.3"/>གིས་སྤོང་བར་བྱེད། ་ས་པ་འགེག་པའི་རང་རྒྱལ་ནི། །མ་རིག་རྟེན་འབྲེལ་བཅུ་གཉིས་འགེག །རྣམ་རྟོག་སྦྱོང་བའི་སྡེ་པ་ནི། །ཆོས་ཉིད་སྟོང་པ་ནམ་མཁའ་སྟེ། །ཇི་ལྟར་དམིགས་པ་བཞིན་གྲུབ་པ། །སྒྱུ་མའི་དཔེ་<milestone unit="line" n="463.4"/>བརྒྱད་ལྟ་བུར་འདོད། །འབྲས་བུའི་ཐེག་པ་ལ་ཡང་གསུམ། །བྱ་བའི་སྡེ་དང་གཉི་ག་དང་། །རྣལ་འབྱོར་རྒྱུད་དང་རྣམ་པ་གསུམ། །བྱ་བ་བྱེད་པ་ཀྲི་ཡ་ནི། །ཡན་ལག་བཅུ་གཅིག་ཆོ་ག་ཡིས། །རྒྱལ་་བའི་སྐུ་གསུང་ཡེ་<milestone unit="line" n="463.5"/>ཤེས་འདོད། །གཉིས་ཀ་སྤྱོད་པའི་ཨུ་པ་ཡ། །ཀྲི་ཡར་སྤྱོད་ཅིང་ཡོ་གར་བསྒྲུབ། །འབྲེལ་མེད་སྒོ་ནས་བསྒྲུབ་པར་འདོད། །རྣལ་འབྱོར་པ་ལ་རྣམ་པ་གཉིས། །ཕྱི་པ་ཐུབ་པའི་ཡོ་ག་ནི། །བྱང་ཆུབ་ལྔ་དག་ཆོ་འཕྲུལ་<milestone unit="line" n="463.6"/>བཞི། །ཆུཟླབཞིནདུའགྲུབཔར་འདོད། །ནང་པའི་རྣལ་འབྱོར་རྣམ་པ་གསུམ། །བསྐྱེད་དང་རྫོགས་དང་རྫོགས་ཆེན་གསུམ། །བསྐྱེད་པ་མ་ཧྭ་ཡོ་ག་ནི། །རྣམ་པ་གསུམ་ནི་རིམ་བསྐྱེད་དེ། །ཡོ་བྱད་མ་ཉམས་འཇུག་<milestone unit="page" n="464"/><milestone unit="line" n="464.1"/>བརྩོན་ན། །རྒྱལ་བའི་སྐུ་གསུམ་ཡེ་ཤེས་འདོད། །རྫོགས་པ་ཨ་ནུ་ཡོ་ག་ནི། །རྒྱུ་རྐྱེན་དག་པའི་རང་བཞིན་གྱིས། །སྙིང་པོ་ཙམ་ལ་རག་ལས་པ། །བརྗོད་པས་ཡེ་ཤེས་དཀྱིལ་འཁོར་རྫོགས། །རྫོགས་ཆེན་ཨ་ཏི་ཡོ་ག་<milestone unit="line" n="464.2"/>ནི། །རྒྱུ་རྐྱེན་དག་ལ་རག་མ་ལུས། །རྩོལ་བ་དག་གིས་བསྒྲུབ་མི་བྱེད། །རྫོགས་ཆེན་གང་ལའང་མ་བརྟེན་འདིས། །རྣམ་པར་བགྲང་བའི་ཆོས་རྣམས་ཀུན། །ཡོངས་སུ་བྱིན་གྱིས་རློབ་པར་བྱེད། །ཀུན་གྱིས་བདེ་བ་<milestone unit="line" n="464.3"/>སྤོང་བྱེད་པས། །ཡོངས་སུ་བྱིན་གྱིས་རློབ་པར་བྱེད། །ཅེས་གསུངས་སོ། །གསང་བ་སྤྱི་རྒྱུད་ལས། འཇིག་རྟེན་ལས་འདས་པའི་ཐེག་པ་སྟེ་ལེའུ་བཅུ་གསུམ་པའོ།། །།དེ་ནས་གསང་བདག་ཆེན་པོ་ལ་སེམས་<milestone unit="line" n="464.4"/>དཔའ་རྡོ་རྗེས་ཞུས་པ། ཆོས་ཉིད་མ་ཡི་རང་བཞིན་ཇི་ལྟ་བུ། ཞུས་པས། གསང་བདག་ཆེན་པོས་གསུངས་པ། །མཉམ་ཉིད་མ་ཡི་རང་བཞིན་ནི། །མཐའ་ཡས་འགྲོ་བ་ཀུན་ལ་གནས། །གང་ཡང་མ་ཡིན་དངོས་གཞི་<milestone unit="line" n="464.5"/>མེད། ཁྲེས་པ་རང་ལུགས་སོ་མ་ཉིད། །དུས་གསུམ་གཡོ་བ་མེད་པར་གནས། །རང་བཞིན་སེམས་ནི་བརྗོད་པ་མེད། །མི་གཡོ་མ་བཅོས་མཉམ་པ་ཉིད། །རང་གནས་ཡེ་ཤེས་འོད་གསལ་བ། །ཡིད་ལ་འགྱུ་མེད་ཡེ་<milestone unit="line" n="464.6"/>ཤེས་གསལ། །མཁའ་འདྲ་ཡེ་ཤེས་ལྷུན་གྱིས་གྲུབ། །གྲུབ་མེད་ཡེ་ནསརངབཞིནགནས། །མཉམ་ཉིད་གསལ་བ་རིན་པོ་ཆེ། །ནམ་མཁའབཞིནདུམཐའདབུས་མེད། །དབྱིབས་དང་ཁ་དོག་གང་སྣང་བ། །དབྱེ་<milestone unit="page" n="465"/><milestone unit="line" n="465.1"/>༄༅། །བསལ་མེད་ན་བདེ་བའི་མཆོག །བརྗོད་མེད་བསམ་མེད་དོན་པོ་ཆེ། །དེ་བཞིན་འགྱུར་མེད་དེ་བཞིན་ཉིད། །མ་བཅོས་རང་བྱུང་སྙིང་པོ་ཉིད། །ཆོས་སྐུ་རང་བྱུང་སྟོན་པའི་མཆོག །ཡི་གེ་བརྗོད་བྱ་ཀུན་<milestone unit="line" n="465.2"/>དང་བྲལ། །མ་བཅོས་སོ་མ་བརྗོད་བྱ་མེད། །ཞེ་འདོད་རྣམ་པ་གང་ཡང་མེད། །མ་བཅོས་རང་བྱུང་ཉིད་དུ་བདེ། །ཕྱི་རོལ་གང་སྣང་རང་བཞིན་མེད། །མ་བཏགས་མ་བཟུང་དབྱེ་བསལ་མེད། །སྟོང་ཉིད་མ་བཅོས་ཉིད་<milestone unit="line" n="465.3"/>དུ་བདེ། །ལྟ་བའི་ངོ་བོ་འདོད་པ་བྲལ། །བློ་ཡིས་བྱས་པ་མ་ཡིན་པ། །ཆགས་དང་བྲལ་བས་ཞེན་པ་མེད། །འཛིན་དང་བྲལ་བས་སྟོང་ཆེན་པོ། །དང་པོའི་དུས་སུ་ཤེས་པའོ། །མ་བྱུང་མ་སྐྱེས་མཉམ་པའི་ངང་། །ཡེ་<milestone unit="line" n="465.4"/>དག་ཡེ་གྲོལ་ཡེ་གནས་སོ། །རིན་ཆེན་གླིང་བཞིན་ཡེ་གནས་སོ། །སེམས་ཀྱི་ཡེ་ཤེས་གཏེར་ཁ་ཕྱེ། །འདོད་པའི་ལོངས་སྤྱོད་ཟད་མཐའ་མེད། །ངོ་བོ་ཉིད་གནས་སྐྱེ་མེད་པ། །ནམ་ཡང་སྐྱེ་བར་མི་འགྱུར་རོ། །ཞེས་<milestone unit="line" n="465.5"/>གསུངས་སོ། །གསང་བ་སྤྱི་རྒྱུད་ལས། ཆོས་ཉིད་མའི་རང་བཞིན་བསྟན་པའི་ལེའུ་སྟེ་བཅུ་བཞི་པའོ།། །།དེ་ནས་སེམས་དཔའ་རྡོ་རྗེས་གསང་བདག་ཆེན་པོ་ལ་ཞུས་པ། ཡན་ལག་བུ་ཡི་རང་བཞིན་ཇི་ལྟ་བུ།<milestone unit="line" n="465.6"/>གསང་བདག་ཆེན་པོས་གསུངས་པ། །སྟོང་པ་ལས་སྐྱེས་རིག་པ་ནི། །སྣ་ཚོགས་སྣང་བ་ཉིད་དུ་འཆར། །རང་རིག་གསལ་བ་ཉིད་དུ་ཤར། །རིག་པ་དོན་གྱི་ངོ་བོ་ནི། །སོ་སོ་མ་ཡིན་བརྗོད་བྱ་གཅིག །ཐ་སྙད་མ་ལུས་<milestone unit="page" n="466"/><milestone unit="line" n="466.1"/>སྒྲོན་མའི་མཆོག །རིག་པ་དགོངས་པ་གཏན་ལ་འབེབས། །སྣང་བ་མ་ལུས་སེམས་ལ་གསལ། །རིག་པ་མཆོག་ལྡན་སངས་རྒྱས་བཀའ། །རིག་པ་རྫས་མེད་བསལ་དང་བྲལ། །དབང་པོའི་ངོ་ལ་གང་གནས་པ། །རང་<milestone unit="line" n="466.2"/>བཞིན་མི་རྟོག་སེམས་སུ་གསལ། ཁྲེས་རིག་ཡེ་ཤེས་ཉིད་དུ་འཆར། །བདེ་ཆེན་རང་རིག་ཉིད་དུ་གསལ། །འཛིན་མེད་ནམ་མཁའི་ངང་ལ་གཞག །རང་རིག་རྟོག་པ་ཤུགས་ལས་འཆར། །བློ་ཡི་རྩོལ་བས་བསྒྲུབ་ཏུ་<milestone unit="line" n="466.3"/>མེད། །ཏིང་འཛིན་ཕྱོགས་ལ་བློ་མི་གཏོད། །འདོད་པའི་རེ་བ་ཀུན་དང་བྲལ། །ཐ་སྙད་ཕྱོགས་ལ་བློ་མི་གནས། །བརྗོད་པའི་ཐ་སྙད་གདགས་གཞི་བྲལ། །རང་བཞིན་གསལ་བའི་དོན་ལ་འཇུག །འོད་གསལ་སེམས་<milestone unit="line" n="466.4"/>ལ་སྒྲིབ་ཕྱོགས་བྲལ། །མ་བཅོས་བྱ་བ་ངང་གིས་བཏང་། །དལ་བར་བཞག་ནས་ངང་གིས་བདེ། །རྒྱུད་འཇམ་ཁྲོ་གཏུམ་ཀུན་དང་བྲལ། །ཉོན་མོངས་སྐྱེ་བའི་རྒྱུ་མི་གནས། །བདག་ཡོད་མཐའ་རུ་ལྟུང་མི་འགྱུར། །མེད་<milestone unit="line" n="466.5"/>པ་མ་ཡིན་ངང་གིས་གསལ། །མེད་པ་བདེ་བའི་ཡུལ་མ་མཐོང་། །མཐའ་གཉིས་མ་གོས་སྐྱོན་དང་བྲལ། །ཐམས་ཅད་གྲོལ་བའི་བྱང་ཆུབ་སེམས། །ལུས་ཀྱང་བྱང་ཆུབ་སེམས་སུ་འདུས། །སེམས་ལ་རིག་པ་བརྩི་<milestone unit="line" n="466.6"/>གདབ་མེད། །ཅེས་གསུངས་སོ། །གསང་བ་སྤྱི་རྒྱུད་ལས། བུའི་མཚན་ཉིད་བསྟན་པའི་ལེའུ་སྟེ་བཅོ་ལྔ་པའོ།། །།དེ་ནས་གསངབདགཆེནཔོལསེསམདཔའ་རྡོ་རྗེས་ཞུས་པ། །དབྱེར་མེདརངབཞིནཇིལྟ<milestone unit="page" n="467"/><milestone unit="line" n="467.1"/>༄༅ བུ། །འབྲས་བུ་ཡེ་ཤེས་དཀྱིལ་འཁོར་ཇི་ལྟ་བུ། །གསང་བདག་ཆེན་པོས་གསུངས་པ། །སྣང་བའི་ཆོས་ཀྱང་དེ་ལས་བྱུང་། །དངོས་དང་དངོས་མེད་གཉིས་སུ་མེད། །གསལ་དང་སྟོང་པའི་མཐའ་མི་<milestone unit="line" n="467.2"/>འཛིན། །གཉིས་མེད་སེམས་ཀྱི་ངང་དུ་བདེ། །དེས་ན་གཉིས་མེད་བྱང་ཆུབ་སེམས། །ཆོས་རྣམས་ཡེ་ནས་གཉིས་སུ་མེད། །ཆོས་ཀུན་དེ་ལ་གང་མི་འགྲུབ། །རྟོག་དཔྱོད་འདས་པའི་བྱང་ཆུབ་སེམས། །མ་ཕྱེ་མ་བཀོལ་<milestone unit="line" n="467.3"/>མི་གནས་པ། །རྩོལ་བྲལ་བསྒྲུབ་མེད་དོན་པོ་ཆེ། །རིན་ཆེན་ནོར་བུའི་དགོངས་པ་བཞིན། །བལྟ་བ་བསྒོམ་དུ་མེད་པ་ཡིན། །དམ་ཚིག་བསྲུང་དུ་མེད་པ་ཡིན། །ཕྲིན་ལས་བཙལ་དུ་མེད་པ་ཡིན། ཁྲེས་རབ་རང་བྱུང་<milestone unit="line" n="467.4"/>སྒྲིབ་མེད་ཡིན། །ས་ལ་སྦྱང་དུ་མེད་པ་ཡིན། །ལམ་ལ་བགྲོད་དུ་མེད་པ་ཡིན། ཕྲ་བ་གཟུང་འཛིན་མེད་པ་ཡིན། །རྒྱུད་ཀྱི་རང་བཞིན་འབྲེལ་པ་ཡིན། །ལུང་ཆེན་ཐོག་ཏུ་འབེབས་པ་ཡིན། །མན་ངག་དག་གི་ལ་ཡང་<milestone unit="line" n="467.5"/>ཟློ། །རྒྱུ་ནི་དག་པའི་དབྱིངས་སུ་བལྟ། །འབྲས་བུ་ཡེ་ཤེས་དཀྱིལ་འཁོར་བལྟ། །མེད་པ་ཕྱལ་པ་གཅིག་ཏུ་ལྷུན་གྲུབ་བོ། །གང་འཐད་དབང་པོའི་ཡུལ་དང་བསྟུན། །གཉིས་སུ་མེད་པའི་རང་བཞིན་ཡིན། །རིམ་མེད་<milestone unit="line" n="467.6"/>ཅིག་ཆར་འཇུག་པའོ། །མ་བུ་གཉིས་སུ་མེད་པའི་ལམ། །ཟབ་ལ་གཏིང་དཔག་དཀའ་བའོ། །མ་དང་བུ་གཉིས་གཉིས་མེད་འབྲེལ། །མ་ནི་གཞི་ཡི་ལུང་གིས་སོ། །བུ་ནི་ཡེ་ཤེས་ལུང་དུ་བསྟན། །མ་ནི་དབྱིངས་སུ་དག་<milestone unit="page" n="468"/><milestone unit="line" n="468.1"/>པར་བཟླའ། །བུ་ནི་ཡེ་ཤེས་ལ་ཡང་བཟླ། ཞེས་གསུངས་སོ། །གསང་བ་སྤྱི་རྒྱུད་ལས། དབྱེར་མེད་བསྟན་པའི་ལེའུ་སྟེ་བཅུ་དྲུག་པའོ།། །།དེ་ནས་གསང་བདག་ཆེན་པོ་ལ་སེམས་དཔའ་རྡོ་རྗེས་བལྟ་བའི་རང་<milestone unit="line" n="468.2"/>བཞིན་ཇི་ལྟ་བུ་ཞུས་པར། གསང་བདག་ཆེན་པོས་གསུངས་པ། །དྲི་མེད་རང་བྱུང་བལྟ་བའི་མཆོག །སྐྱོན་མེད་པདྨའི་རང་བཞིན་ཏེ། །གང་གི་རྣམ་པའི་འདོད་པ་བྲལ། །འཛིན་པ་ཐམས་ཅད་ངང་གིས་མེད། །ནམ་<milestone unit="line" n="468.3"/>མཁའི་མཐོངས་ལྟར་ཅི་ཡང་མེད། །རང་བྱུང་བདེ་ཆེན་ཆོས་ཉིད་དོ། །བྱ་བཏང་འཛིན་སེམས་མེད་པས་བདེ། །འཛིན་དང་བྲལ་བའི་རང་བཞིན་ནི། །ཆགས་དང་བྲལ་བའི་བདེ་བ་མཆོག །འོད་གསལ་སྒྲིབ་ཕྱོགས་<milestone unit="line" n="468.4"/>ཀུན་དང་བྲལ། །སྒྲིབ་པ་མེད་པའི་ཡེ་ཤེས་གསལ། །ཐེག་གཅིག་སྙིང་པོའི་བལྟ་བ་ལ། །བཟང་ངན་བླང་དོར་མ་མཆིས་པས། །བདེ་དང་སྡུག་བསྔལ་གཉིས་མི་མངའ། །དགག་དང་བསྒྲུབ་པ་བྱ་མི་དགོས། །ཐམས་<milestone unit="line" n="468.5"/>ཅད་འདི་ལས་འབྱུང་བའི་ཕྱིར། །ཡིད་བཞིན་ནོར་བུའི་རང་བཞིན་ནོ། །ཡེ་ནས་ཡིན་པས་བྱ་མི་དགོས། །འབད་དང་རྩོལ་བས་མཐར་ཕྱུང་མེད། །ཐག་ཆོད་ཉམ་ང་མེད་པའི་མཆོག །བྱང་ཆུབ་སེམས་ཀྱི་རང་བཞིན་<milestone unit="line" n="468.6"/>ནི། །གཞན་དུ་བལྟ་བའི་ཡུལ་མ་མཆིས། །བལྟ་བ་བློ་ཡིས་བྱས་པ་མིན། །སྤྱི་བླུགས་ཚངས་པའི་དབང་གིས་སུ། །བག་ཆགས་མཚན་མ་ཟིལ་གནོན་པ། །གསང་བའི་དོན་མྱོང་འོད་གསལ་སེམས། །དོན་ལ་བརྡའ་<milestone unit="page" n="469"/><milestone unit="line" n="469.1"/>༄༅། །མཇལ་ཚིག་དང་བྲལ། །ཕྱོགས་མེད་པ་ནི་ལྟ་བའི་ཀློང་། །འཇུག་པའི་སྒོ་ཡངས་ལམ་གྱི་མཆོག །སྡུག་བསྔལ་འཁྲུལ་པ་རང་གྲོལ་འགྱུར། །རང་བལྟ་ཡུལ་མེད་རྟོགས་པས་ན། །མཚན་མའི་དངོས་པོའི་<milestone unit="line" n="469.2"/>ཡུལ་མ་མཆིས། །སྣང་མེད་མ་འགགས་གཉིས་སུ་མེད། །སེམས་ལ་བལྟ་མེད་དོན་པོ་ཆེ། །བྱ་བ་བྲལ་བ་དོན་གྱི་མཆོག །རེ་འདོད་ཀུན་བྲལ་སྤང་ཐོབ་མེད། །བདེ་བ་རང་བྱུང་བལྟ་བ་ནི། །སྣང་བའི་ཡུལ་དུ་གྲུབ་པ་<milestone unit="line" n="469.3"/>མེད། །འོད་གསལ་བདེ་ཆེན་མཚོ་ལྟར་ཟབ། །རིན་ཆེན་འོད་ལྟར་རང་ལས་བྱུང་། །གདེང་ལྡན་སོམ་ཉི་བྲལ་བ་སྟེ། །རང་རིག་ཚད་མ་མངོན་སུམ་གསལ། །ཚད་མ་གསུམ་གྱི་གཏན་ཚིགས་ཀྱིས། །དེ་ཉིད་རྟོགས་<milestone unit="line" n="469.4"/>པའི་ཐབས་སུ་བཤད། །ཅེས་གསུངས་སོ། །གསང་བ་སྤྱི་རྒྱུད་ལས། །བལྟ་བ་བསྟན་པའི་ལེའུ་སྟེ་བཅུ་བདུན་པའོ།། །།དེ་ནས་གསང་བདག་ཆེན་པོ་ལ། སེམས་དཔའ་རྡོ་རྗེས་ཏིང་ངེ་འཛིན་སྒོམ་ཐབས་ཇི་ལྟ་བུ་<milestone unit="line" n="469.5"/>ཞུས་པས། གསང་བདག་ཆེན་པོས་གསུངས་པ། །བསྒོམ་དུ་མེད་པའི་ཆོས་ཉིད་ནི། །ཡིད་ཀྱིས་བཞག་པ་དང་བྲལ་བས། །འཛིན་སེམས་མེད་པར་ངང་གིས་བདེ། །ཚོགས་དང་བྲལ་བས་ཞེན་མེད་སེམས། །འགྱུ་བ་<milestone unit="line" n="469.6"/>སངས་བས་གཞག་ཏུ་མེད། །མཚན་མ་མེད་པས་གཟུང་དུ་མེད། །ཁ་དོག་བྲལ་བས་དབྱིབས་དང་བྲལ། །བསྒོམ་མེད་ཡེངས་མེད་ངང་གིས་བདེ། །མི་བསྒོམ་རང་ལུགས་བཅོས་སུ་མེད། །བྱིང་དང་རྨུགས་མེད་སྐྱོན་<milestone unit="page" n="470"/><milestone unit="line" n="470.1"/>དང་བྲལ། །མི་འཕྲོ་ཡུལ་ལ་འཛིན་པ་མེད། །རྩོལ་སེམས་མེད་པས་བྱ་མི་དགོས། །གང་སྣང་རང་ལུགས་སོ་མ་ཉིད། །མི་བསྒོམ་མི་འཛིན་འདོད་པ་བྲལ། །ཡུལ་ལ་མི་འཇུག་ངང་གིས་གནས། །གསལ་བ་སྒྲིབ་ཕྱོགས་<milestone unit="line" n="470.2"/>ཀུན་དང་བྲལ། །ཞབྲུལ་པའི་སྐྱེ་བ་ངང་གིས་མེད། །མཚན་མའི་ཕྱོགས་སུ་འཛིན་པ་མེད། །སྣ་མེད་ངོས་གཟུང་བྲལ་བར་གནས། །གང་ལ་མི་འགྱུ་མི་འཛིན་ཏེ། །སྨག་གི་མུན་རུམ་སེམས་ལྟ་བུ། །མི་རྟོག་རང་བཞིན་<milestone unit="line" n="470.3"/>ངང་གིས་གསལ། །བདེ་བ་རྟོག་མེད་ངང་ལ་གནས། །འཛིན་སེམས་མེད་པའི་དོན་གྱི་མཆོག །མཚན་མའི་ཡུལ་དུ་དམིགས་པ་མེད། །མ་བསྒྲུབས་ཡེ་ཤེས་རང་ལ་གསལ། །ཞེན་པའི་རྟོག་པ་ངང་གིས་དག །མི་འགྱུ་<milestone unit="line" n="470.4"/>མི་འཛིན་དགོངས་པའི་མཆོག །མ་བཅོས་རང་གསལ་བདེ་བའི་མཆོག །འགྲོ་ཉལ་འདུག་སྡོད་ཐམས་ཅད་དུ། ཁུན་ཆད་མེད་པར་རྩོལ་སེམས་བྲལ། །འཁྲུལ་པའི་སྙིང་པོ་བསྟེན་མི་དགོས། །གང་སྣང་རྣམ་པ་ཅིར་<milestone unit="line" n="470.5"/>ཤར་ཀྱང་། །དེ་ཡི་རྗེས་སུ་འགྲོ་མི་འགྱུར། །འཛིན་པའི་སྐབས་མེད་གང་འགྱུར་ཚེ། །དུས་གསུམ་རྒྱུན་ཆད་མེད་པར་གནས། །མི་བསྒོམ་དོན་ལ་བྱ་བ་གཏང་། །བསྒོམ་མེད་དོན་ལ་བློས་བཞག་མེད། །རང་གི་སེམས་<milestone unit="line" n="470.6"/>ལས་མ་གཡོས་པས། །སྙིང་པོའི་ཕྱོགས་ལ་བརྟེན་མི་དགོས། །ཡེ་ཤེས་གསལ་བའི་དགོངས་པ་ལ། །ཚིག་གི་དོན་བྲལ་བྱ་ལམ་འདྲ། །རིག་པ་གང་གི་རྗེས་མི་གཅོད། །སྒྲོན་མའིདཔེབཞིནམུནཔསངས། དེ་ཉིད་<milestone unit="page" n="471"/><milestone unit="line" n="471.1"/>༄༅། །ཡིན་ཏེ་བཙལ་མི་དགོས། །རང་བྱུང་བདེ་བ་ཤུགས་ལས་འཆར། །འོད་གསལ་སེམས་ལ་སྒྲིབ་པ་མེད། །འབར་བའི་ཡེ་ཤེས་རོལ་པའི་རྒྱན། །ཇི་བཞིན་མ་བཅོས་ངང་ལ་གནས། །ལུས་ལ་བཙལ་མེད་<milestone unit="line" n="471.2"/>འདོད་པ་མེད། །སེམས་ལ་རང་དབང་མ་ཐོབ་ན། །རིགས་དྲུག་འཁོར་བའི་གནས་མི་ཆོད། །རང་དབང་རྒྱལ་པོ་མངོན་གྱུར་ན། །བདེ་བའི་དངོས་གྲུབ་རང་ལས་འབྱུང་། །མི་འགྱུར་འཛིན་པའི་སེམས་དང་<milestone unit="line" n="471.3"/>བྲལ། །ལས་སྟོབས་དྲགས་པས་བདག་མི་བསླུ། །རྣམ་རྟོག་གཡོ་བ་ཅི་ཡང་མེད། །རང་རྐྱེན་ལོག་པའི་སེམས་མི་སྐྱེ། །ངང་གིས་བརྗོད་མེད་ཚིག་དང་བྲལ། །འདི་ཡིན་འདི་མིན་སེམས་མི་སྐྱེ། །དུས་གསུམ་གང་དུ་<milestone unit="line" n="471.4"/>འདའ་བ་མེད། །དགོངས་པ་གཅིག་ལ་གཙོར་གནས་ན། །གང་འདོད་འབྲས་བུ་འབྱུང་བའོ། །བསམ་གཏན་རང་གནས་གཡོ་བ་མེད། །མ་བཅོས་མ་བཟུང་སོ་མ་ཉིད། །རང་བཞིན་བཅོས་མེད་སྙིང་པོ་བྲལ། །གང་ལ་<milestone unit="line" n="471.5"/>རག་ལས་མེད་པས་བདེ། །ཞེས་གསུངས་སོ། །གསང་བ་སྤྱི་རྒྱུད་ལས། ཏིང་ངེ་འཛིན་བསྟན་པའི་ལེའུ་སྟེ་བཅོ་བརྒྱད་པའོ།། །།དེ་ནས་གསང་བདག་ཆེན་པོ་ལ་སེམས་དཔའ་རྡོ་རྗེ་སྤྱོད་པའི་དོན་ཇི་ལྟར་བུ་ཞུས་<milestone unit="line" n="471.6"/>པས། གསང་བདག་ཆེན་པོས་གསུངས་པ། །མ་བཅོས་རྣལ་མ་དོན་གྱི་མཆོག །བྱ་བཏང་དགོངས་པ་བཅོས་བསླད་མེད། །བྱས་པ་མ་ཡིན་ཤུགས་བྱུང་་བ། །བླ་མེད་དོན་ལ་སྤྱོད་པའོ། །ནམ་མཁའ་ལྟ་བུའིརངབཞིན་<milestone unit="page" n="472"/><milestone unit="line" n="472.1"/>ནི། །མ་བཅོས་རྣལ་མའི་སྤྱོད་པའོ། །ཉི་མ་ལྷ་བུའི་རང་བཞིན་ནི། །མ་ཆགས་མ་ཞེན་སྤྱོད་པའོ། །རྒྱ་མཚོ་ལྟ་བུའི་རང་བཞིན་ནི། །ཟབ་ལ་རྒྱ་ཆེའི་སྤྱོད་པའོ། །ས་གཞི་ལྟ་བུའི་རང་བཞིན་ནི། །ཐམས་ཅད་ཀུན་<milestone unit="line" n="472.2"/>འབྱུང་སྤྱོད་པའོ། །རིན་ཆེན་ལྟ་བུའི་རང་བཞིན་ནི། །དགོས་འདོད་འབྱུང་བའི་སྦྱོད་པའོ། །སེང་གེ་ལྟ་བུའི་རང་བཞིན་ནི། །ཉམ་ང་མེད་པའི་སྤྱོད་པའོ། །གདེང་དང་ལྡན་པའི་རང་བཞིན་ནི། །རེ་དོགས་མེད་པའི་སྤྱོད་<milestone unit="line" n="472.3"/>པའོ། །པདྨ་ལྟ་བུའི་རང་བཞིན་ནི། །གོས་པ་མེད་པའི་སྤྱོད་པའོ། །ཏི་བྱ་ལྟ་བུའི་རང་བཞིན་ནི། །བརྩི་གདབ་མེད་པའི་སྦྱོད་པའོ། །གླང་ཆེན་ལྟ་བུའི་རང་བཞིན་ནི། །བདུད་དཔུང་འཇོམས་པའི་སྤྱོད་པའོ། །སོ་མ་<milestone unit="line" n="472.4"/>གཡའ་དག་རང་བཞིན་ནི། །འགྱུར་བ་མེད་པའི་སྤྱོད་པའོ། །ཡེ་ནས་ཡང་དག་རང་བཞིན་ནི། །གཉིས་མེད་དོན་ལ་རང་བཞིན་གནས། །ཡེ་ནས་གཉིས་སུ་མེད་པས་ན། །ལུས་ངག་སྤྱོད་ལ་རག་མ་ལས། །སེམས་ཉིད་<milestone unit="line" n="472.5"/>ཡེ་ནས་དག་པ་ལ། །སྙིང་པོ་ཉིད་ཀྱི་དོན་ལ་སྤྱོད། །ཚུལ་ཁྲིམས་སྡོམ་པ་དམ་ཚིག་རྣམས། །སྤྱད་ཀྱང་འཆིང་བར་མི་འགྱུར་ཏེ། །མ་སྤྱད་ན་ཡང་ཉེས་པ་མེད། །རྫོགས་པ་ཆེན་པོའི་སྤྱོད་པ་ནི། །རང་བྱུང་བཀག་པ་མ་<milestone unit="line" n="472.6"/>ཡིན་ཏེ། །རང་བྱུང་རྩོལ་བས་བསྒྲུབ་པ་མིན། །རང་སྣང་མ་བཅོས་སེམས་ཀྱི་རྒྱན། །ཞེས་གསུངས་སོ། །གསང་བ་སྤྱི་རྒྱུད་ལས། །སྤྱོད་པ་བསྟན་པའི་ལེའུ་སྟེ་བཅུ་དགུ་པའོ།། །།དེ་ནས་གསང་བདག་ཆེན་པོ་<milestone unit="page" n="473"/><milestone unit="line" n="473.1"/>༄༅། །ལ། །སེམས་དཔའ་རྡོ་རྗེས་རིག་པ་རང་དབང་། །ཇི་ལྟ་བུ་ཞུས་པས། གསང་བདག་ཆེན་པོས་གསུངས་པ། །རང་དབང་སེམས་ལ་ཐོབ་པ་ནི། །དབང་རྣམས་ཀུན་གྱི་མཆོག་ཡིན་ཏེ། །གཞི་ནས་<milestone unit="line" n="473.2"/>དབང་ཐོབ་བསྐུར་མི་དགོས། ཁོ།ས་རིག་རྒྱལ་པོ་དབང་གི་མཆོག །དབང་རྣམས་ཀུན་གྱི་སྙིང་པོ་ཡིན། །བྱ་བྲལ་དམ་པའི་སེམས་ལ་གནས། །ཚིག་གིས་རྟོག་པའི་ཡུལ་ལས་འདས། །རང་དབང་དམ་པ་སེམས་ལ་<milestone unit="line" n="473.3"/>གནས། །ཡོ་བྱད་དག་ལ་རག་མ་ལས། །རིག་པ་སྤྱི་བླུགས་ཚངས་པའི་དབང་། །རྒྱལ་ཐབས་སྤྱི་བླུགས་བསྐུར་ཐབས་སོ། །གཉིས་ཀྱི་མཐའ་རུ་མ་ལྷུང་བ། །དབྱེར་མེད་རིག་པ་ཚིག་རྫོགས་སོ། །མ་ཡི་དབང་ལ་བུ་ཡི་<milestone unit="line" n="473.4"/>ཉམས། །དབྱེར་མེད་དབང་བསྐུར་ཐོབ་པའོ། །བྱ་བཏང་འཛིན་མེད་ངང་དུ་བདེ། །དབང་མཆོག་འོད་གསལ་རྒྱལ་བའི་དབང་། །གང་ཟག་གཅིག་ལ་ལྟོས་པ་མེད། །ཀློང་ཆེན་འོད་གསལ་བདེ་བའི་མཆོག །དབྱིངས་<milestone unit="line" n="473.5"/>ཉིད་རྣམ་དག་ཐིག་ལེ་ཆེ། །མ་བཅོས་པ་ཡི་རང་བཞིན་ནི། །ཡེ་ནས་གནས་པས་ཐིག་ལེ་ཆེ། །ཡང་དག་དོན་ལ་ནོར་བ་མེད། །དེས་ན་རིག་པ་རང་གི་དབང་། །དེ་འདྲའི་དོན་ནི་མི་ཤེས་ན། །ཐུན་མོང་གཞན་ལ་མོས་<milestone unit="line" n="473.6"/>པ་མེད། །རིམ་གྱིས་ནོད་པ་ཐབས་ཡིན་ནོ། །གསང་སྔགས་བརྡའ་སྒོ་དབང་གིས་དབྱེ། །གང་ཡང་མེད་པའི་གང་ཟག་ནི། །རིགས་ལས་འགལ་བས་བསྟན་མི་བྱ། །བསྟན་ན་བདག་གཞན་གནས་སུ་བསྲེག །ཅེས་<milestone unit="page" n="474"/><milestone unit="line" n="474.1"/>གསུངས་སོ། །གསང་བ་སྤྱི་རྒྱུད་ལས། དབང་གི་ལེའུ་སྟེ་ཉི་ཤུ་པའོ།། །།དེ་ནས་གསང་བདག་ཆེན་པོ་ལ། སེམས་དཔའ་རྡོ་རྗེས་དཀྱིལ་འཁོར་ཇི་ལྟ་བུ་ཞུས་པས། གསང་བདག་ཆེན་པོས་གསུངས་པ། དཀྱིལ་<milestone unit="line" n="474.2"/>འཁོར་དཀྱིལ་འཁོར་ཞེས་བྱ་བ། །སེམས་ཀྱི་དཀྱིལ་འཁོར་ལ་གནས་པ། །དཀྱིལ་འཁོར་དམ་པ་དེ་ཡིན་པས། །མ་ནི་དཀྱིལ་ལ་བུ་ཡི་འཁོར། །རིག་པ་དཀྱིལ་ལ་སྣང་ཚུལ་འཁོར། །མཉམ་ཉིད་དཀྱིལ་ལ་དངས་མ་<milestone unit="line" n="474.3"/>འཁོར། །བསམ་དུ་མེད་པའི་དཀྱིལ་འཁོར་ནི། །མཚོན་དུ་མེད་པའི་རང་བཞིན་ནོ། །གཟུང་འཛིན་བྲལ་བའི་དཀྱིལ་འཁོར་ནི། །བསམ་རྟོག་འདས་པའི་རང་བཞིན་ནོ། །རང་བྱུང་མཉམ་པའི་དཀྱིལ་འཁོར་ནི། །མ་<milestone unit="line" n="474.4"/>བཅོས་རིག་པའི་རིན་པོ་ཆེ། །མཐའ་དང་དབུས་མེད་གཞལ་ཡས་ནི། །རང་བཞིན་རྫོགས་པའི་སངས་རྒྱས་ཆེ། །རང་བཞིན་དཀྱིལ་འཁོར་མུ་མཐའ་མེད། །ཡེ་ནས་ལྷུན་གྲུབ་ཕོ་བྲང་ཆེ། །སྤྱན་དྲང་བཞུགས་ཕྱག་མི་<milestone unit="line" n="474.5"/>མངའ་ཡང་། །རང་བྱུང་སྟོན་པ་མངོན་སངས་རྒྱས། །ཡེ་ཤེས་རང་གསལ་སྔགས་ལྡན་པས། །སྙིང་པོ་མཆོད་པ་དབུལ་མི་དགོས། །བདེ་ཆེན་གསལ་བ་རྒྱུད་ལྡན་པས། །གསང་བའི་དཀྱིལ་འཁོར་ལྷ་མཉེས་པ། །དུས་<milestone unit="line" n="474.6"/>གསུམ་མི་འདའ་ཐུགས་དམ་མཆོག །རང་བྱུང་ཡོངས་རྫོགས་ལྷ་ཡི་རྗེ། །སྐྱོན་གྱི་དྲི་མ་དང་བྲལ་བས། ཁྲེས་མེད་རིག་པའི་དོན་མཐོང་ངོ་། །འཛིན་བྲལ་ཡེ་ཤེས་ངངགིས་གསལ། །འགྱུར་མེད་གསང་བའི་དཀྱིལ་<milestone unit="page" n="475"/><milestone unit="line" n="475.1"/>༄༅། །འཁོར་ནི། །ཉེས་པའི་སྐྱོན་གྱི་དྲི་མ་མེད། །ཡེ་ཤེས་རང་སྣང་སྒྲིབ་གཡོགས་མེད། །རང་བྱུང་དག་པའི་དཀྱིལ་འཁོར་གསུམ། །མཉམ་ཉིད་ངང་དུ་ལྷུན་གྱིས་གྲུབ། །ཅེས་གསུངས་སོ། །གསང་བ་སྤྱི་རྒྱུད་<milestone unit="line" n="475.2"/>ལས། དཀྱིལ་འཁོར་བསྟན་པའི་ལེའུ་སྟེ་ཉེར་གཅིག་པའོ།། །།དེ་ནས་གསང་བདག་ཆེན་པོ་ལ། སེམས་དཔའ་རྡོ་རྗེས་དམ་ཚིག་རང་བཞིན་ཇི་ལྟ་བུ་ཞུས་པས། གསང་བདག་ཆེན་པོས་གསུངས་པ། །དམ་ཚིག་<milestone unit="line" n="475.3"/>དམ་ཚིག་ཅེས་བྱ་བ། །གུད་ན་ཡོད་པ་མ་ཡིན་ཏེ། །རང་གི་སེམས་ཉིད་དམ་ཚིག་སྟེ། །དེ་ལས་མི་འདའ་དམ་ཚིག་ཆེ། །མི་རྟོག་མཉམ་པའི་དམ་ཚིག་ཡིན། །ཡེ་ཤེས་དམ་ཚིག་ཆེན་པོ་ལ། །རྩ་བ་ཡན་ལག་ཕྱོགས་<milestone unit="line" n="475.4"/>མཚམས་བྲལ། །མེད་པ་ཕྱལ་པ་གཅིག་པུ་ལྷུན་གྲུབ་ནི། །རྫོགས་པ་ཆེན་པོའི་དམ་ཚིག་སྟེ། །དེ་ལས་འདས་ན་ཉམས་པར་འགྱུར། །དུས་གསུམ་འདའ་བ་མེད་པ་ཡི། །གསང་བ་ཆོས་སྐུའི་དམ་ཚིག་ནི། །རྣམ་རྟོག་<milestone unit="line" n="475.5"/>འཕྲུལ་པ་གང་སྐྱེས་ཀྱང་། །དྲན་པ་དུས་མཚུངས་གདམས་པས་གཅོད། །ཆོས་ཅན་ཆོས་ཉིད་གང་རྟོགས་པ། །རང་བྱུང་གསང་བའི་སེམས་མ་མཐོང་། །སྟོང་ཉིད་རིག་པའི་དོན་མ་རྙེད། །གསལ་སྟོང་དབྱེར་མེད་དོན་<milestone unit="line" n="475.6"/>མ་རྟོགས། །བསྲུང་སྡོམ་རྩ་བ་ཡན་ལག་རྣམས། །ཐེག་པ་གཞན་གྱི་བསྲུང་མཚམས་ཡིན། །རྣམ་རྟོག་གཡོ་བ་མེད་པ་ནི། །རང་བྱུང་དམ་ཚིག་ཆེན་པོ་ཡིན། །སྒྲོ་སྐུར་གཉིས་དང་བྲལ་བའོ། །རིག་པ་སྒྲོན་མའི་སེམས་<milestone unit="page" n="476"/><milestone unit="line" n="476.1"/>ཀྱིས་ནི། །ཡེ་ཤེས་ངོ་བོ་སྟོན་པར་བྱེད། །གྲངས་དང་རྣམ་པ་ཡོངས་ཀྱིས་མེད། །མ་བཅོས་མ་བསླད་དམ་ཚིག་ཡིན། །མ་སྐྱེས་པ་ཡི་ཆོས་ཉིད་ནི། །མི་འགག་མི་སྐྱེ་དམ་ཚིག་ཡིན། །འཁོར་བའི་འབྲས་བུ་ཟད་པར་<milestone unit="line" n="476.2"/>འགྱུར། །ཞེས་གསུངས་སོ། །གསང་བ་སྤྱི་རྒྱུད་ལས། དམ་ཚིག་བསྟན་པའི་ལེའུ་སྟེ་ཉེར་གཉིས་པའོ།། །།དེ་ནས་གསང་བདག་ཆེན་པོ་ལ་སེམས་དཔའ་རྡོ་རྗེས་ཞུས་པ། །མཐར་ཐུག་འབྲས་བུ་ཐོབ་ལུགས་<milestone unit="line" n="476.3"/>གང་། ཞུས་པས། གསང་བདག་ཆེན་པོས་གསུངས་པ། །རྩོལ་བསྒྲུབ་རེ་དོགས་གང་དང་བྲལ། །ལྷུན་གྱིས་གྲུབ་པའི་འབྲས་བུ་ཡིན། །ཆོས་སྐུར་བྲལ་བའི་སེམས་ཉིད་ནི། །སངས་རྒྱས་ཀུན་གྱི་སྙིང་པོ་སྟེ། །མ་<milestone unit="line" n="476.4"/>བསྒྲིབས་ཡེ་ཤེས་ཆོས་ཀྱི་སྐུ། །འགག་མེད་དབྱིངས་ཀྱི་བྱང་ཆུབ་གསུངས། །མི་སྐྱེ་མི་འགག་ཡེ་ཤེས་ཐུགས། །རྒྱུ་དང་འབྲས་བུ་གཉིས་མ་མཆིས། །རྩ་བ་གཅིག་པའི་བྱང་ཆུབ་སེམས། ཁུ་ཉིད་རང་བྱུང་སྐྱེ་མེད་<milestone unit="line" n="476.5"/>པས མིང་ཙམ་མཚོན་པའི་འབྲས་བུར་གཅིག །འབྲས་བུ་ཞེས་ནི་བཏགས་པ་མེད། །བཏགས་པ་དེ་ནི་མཚོན་པ་སྟེ། །མཚོན་པའི་དོན་གྱིས་བཏགས་པ་མཚོན། །མ་སྐྱེས་པ་ཡི་ཆོས་ཉིད་ནི། །སྐྱེ་འགག་མེད་པའི་<milestone unit="line" n="476.6"/>འབྲས་བུ་ཡི། །སྐུ་གསུམ་བྱིན་རླབས་ཐེག་པ་དགུ། །སེམས་ཉིད་སྐུ་གསུང་ཐུགས་ཡིན་པས། །སྐུ་གཅིག་སྐུ་གསུང་ཐུགས་ཡིན་པས། །སྤྲུལ་པ་སྐུ་ཡིརངབཞིནདང། །སྤྲུལ་པ་གསུང་གིརངབཞིནདང། །སྤྲུལ་<milestone unit="page" n="477"/><milestone unit="line" n="477.1"/>༄༅། །པ་ཐུགས་ཀྱི་རང་བཞིན་ནོ། །ལོངས་སྤྱོད་སྐུ་ཡི་རང་བཞིན་དང་། །ལོངས་སྤྱོད་གསུང་གི་རང་བཞིན་དང་། །ལོངས་སྤྱོད་ཐུགས་ཀྱི་རང་བཞིན་ནོ། །ཆོས་ཉིད་སྐུ་ཡི་རང་བཞིན་དང་། །ཆོས་ཉིད་གསུང་<milestone unit="line" n="477.2"/>གི་རང་བཞིན་དང་། །ཆོས་ཉིད་ཐུགས་ཀྱི་རང་བཞིན་ནོ། །སྒྲོ་སྐུར་བྲལ་བ་ཆོས་ཀྱི་སྐུ། །བདེ་ཆེན་ལོངས་སྤྱོད་རྫོགས་པའི་སྐུ། །གདུལ་བྱ་དྲུག་ལ་སྟོན་པ་དྲུག །འདུལ་མཛད་སྟོན་པ་སྤྲུལ་པའི་སྐུ། །རང་བྱུང་བདེ་བ་<milestone unit="line" n="477.3"/>ཆེན་པོའི་སྐུ། །དབྱེར་མེད་ངོ་བོ་ཉིད་ཀྱི་སྐུ། །ཞེས་གསུངས་སོ། །གསང་བ་སྤྱི་རྒྱུད་ལས། འབྲས་བུ་བསྟན་པའི་ལེའུ་སྟེ་ཉེར་གསུམ་པའོ།། །།དེ་ནས་གསང་བདག་ཆེན་པོ་ལ། སེམས་དཔའ་རྡོ་རྗེས་ཞུས་<milestone unit="line" n="477.4"/>པ། །རྒྱུད་ཀྱི་རྒྱལ་པོ་སྤྱི་རྒྱུད་འདི། །གཞན་ལས་ཁྱད་པར་དུ་ཡིས་ཆེ། །གསང་བདག་ཆེན་པོས་གསུངས་པ། །ཐེག་པའི་ཡང་རྩེ་ཡིན་པས་འཕགས། །བསྟན་པའི་སྙིང་པོ་ཡིན་པས་འཕགས། །དགོངས་པའི་ཞེ་<milestone unit="line" n="477.5"/>ཕུགས་ཡིན་པས་འཕགས། །ཐེག་པའི་འབྱུང་གནས་ཡིན་པས་འཕགས། །འབྲས་བུའི་མཐར་ཐུག་ཡིན་པས་འཕགས། །སྟོན་པ་གསང་བདག་ཆེན་པོ་ནི། །སངས་རྒྱས་ཀུན་གྱི་མེས་ཆེན་པོ། །བླང་དོར་མེད་པའི་རང་<milestone unit="line" n="477.6"/>བཞིནགྱིས། །སྟོན་པ་ཀུན་ལས་ཁྱད་པར་འཕགས། །སྟོན་པ་མངོན་པར་ཆེ་བར་བཤད། །སྡུད་པ་སེམས་དཔའ་རྡོ་རྗེ་ཁྱོད། །སངས་རྒྱས་སེམས་ཅན་འཁོར་རྣམས་ལ། །སྐྱེ་འཇིག་མེད་པའི་བྱང་ཆུབ་སེམས། །སྡུད་<milestone unit="page" n="478"/><milestone unit="line" n="478.1"/>པ་ཀུན་ལས་ཁྱད་པར་འཕགས། །འཁོར་དེ་མངོན་པར་ཆེ་བར་བཤད། །སྟོན་པའི་ལྟ་བ་རྫོགས་ཆེན་འདི། །ཆོས་རྣམས་ཀུན་གྱི་སྙིང་པོ་སྟེ། །ཐམས་ཅད་འབྱུང་བའི་རང་བཞིན་གྱིས། །ཐེག་པ་ཀུན་ལས་ཁྱད་པར་<milestone unit="line" n="478.2"/>འཕགས། །བསྟན་པ་མངོན་པར་ཆེ་བར་བཤད། །དུས་ནི་དུས་གསུམ་གཅིག་པའི་ངང་། །དུས་ནི་སྔ་ཕྱི་མེད་པས་ན། །གཅིག་ཏུ་གནས་པའི་རང་བཞིན་གྱིས། །སྔ་ཕྱི་ཀུན་ལས་ཁྱད་པར་འཕགས། །དུས་དེ་མངོན་<milestone unit="line" n="478.3"/>པར་ཆེ་བར་བཤད། །ཡངས་པ་ཆོས་དབྱིངས་གསང་བདག་གནས། །ཐམས་ཅད་འདུས་པའི་གནས་ཆེན་འདི། །མཐའ་དབུས་མེད་པའི་རང་བཞིན་གྱིས། །བཞུགས་གནས་ཀུན་ལས་ཁྱད་པར་འཕགས། །གནས་དེ་<milestone unit="line" n="478.4"/>མངོན་པར་ཆེ་བར་བཤད། །རྒྱུད་ཀུན་གྱི་ནི་བདག་པོ་སྟེ། །སྤྱི་རྒྱུད་ཆེན་པོའི་རང་བཞིན་ཏེ། །ཀུན་ལས་ཁྱད་པར་འཕགས་པའོ། །ཞེས་གསུངས་སོ། །གསང་བ་སྤྱི་རྒྱུད་ལས། ཁྱད་པར་འཕགས་པའི་ལེའུ་སྟེ་ཉེར་<milestone unit="line" n="478.5"/>བཞི་པའོ།། །།དེ་ནས་གསང་བདག་ཆེན་པོ་ལ། སེམས་དཔའ་རྡོ་རྗེས་ཞུས་པ། རྒྱུད་ཀྱི་རྒྱལ་པོ་འདི་ཉིད་ཀྱི། །མཚན་གྱི་གཟུང་ཐབས་ཇི་ལྟར་གཟུང་། ཞུས་པས། གསང་བདག་ཆེན་པོས་སེམས་དཔའ་རྡོ་རྗེ་<milestone unit="line" n="478.6"/>ལ་རྒྱུད་ཀྱི་མཚན་གྱི་གཟུང་ཐབས་དང་། གཏད་པའི་ཐབས་འདི་གསུངས་སོ། །ཡངས་པ་ནམ་མཁའ་ལྟ་བུའི་རྒྱུད། །གསལ་བ་ཉི་ཟླ་ལྟ་བུའི་རྒྱུད། །ཟབ་པ་རྒྱ་མཚོ་ལྟ་བུའི་རྒྱུད། །ཐམས་ཅད་འབྱུང་བ་<milestone unit="page" n="479"/><milestone unit="line" n="479.1"/>༄༅། །ས་གཞི་ལྟ་བུའི་རྒྱུད། །ཡོན་ཏན་འབྱུང་བ་རིན་ཆེན་ལྟ་བུའི་རྒྱུད། །ཚིག་དོན་ཡངས་པ་ཆེན་པོ་འདི། །གསལ་ཞིང་སྒྲིབ་ཕྱོགས་མེད་པ་དང་། །ཆ་ཕྲ་གཏིང་དཔག་མེད་པ་དང་། །འབྱུང་ཞིང་ཕྱོགས་ཆ་<milestone unit="line" n="479.2"/>མེད་པ་དང་། །དགོས་འདོད་འབྱུང་ཞིང་རེ་བ་མེད། །ང་ཡིས་ཁྱེད་ལ་བསྟན་ཅིང་གཏད། །སྤང་འགེག་སྦྱང་བ་བགྲོད་པ་དང་། །གཟུང་འཛིན་བླང་དོར་མེད་པ་དང་། །ལྟ་སྤྱོད་རྩོལ་བསྒྲུབ་བྱར་མེད་དེ། །ལམ་དང་<milestone unit="line" n="479.3"/>གཉེན་པོས་བཅོས་པ་མེད། །བྱང་སེམས་གསང་བདག་རང་བཞིན་དུ། །ང་ཡིས་བསྟན་པའི་དོན་འདི་ནི། །བྱང་ཆུབ་སེམས་དཔའི་ལུང་ཆེན་ཡིན། ཁུད་དང་མདོ་ཡི་ཡང་རྩེ་ཡིན། །མན་ངག་ཀུན་གྱི་རྩ་བ་<milestone unit="line" n="479.4"/>ཡིན། །བསྟན་པ་ཀུན་གྱི་སྙིང་པོ་ཡིན། །ཐེག་པ་ཀུན་གྱི་ཉིང་ཁུ་ཡིན། །མ་རིག་འཁྲུལ་པའི་མུན་སེལ་ཡིན། །འཁྲུལ་རྟོག་དྲ་བ་འདི་ཡིས་སེལ། །ཉོན་མོངས་ཐག་པ་འདི་ཡིས་གཅོད། །འདི་ཉིད་བསྟན་པའི་མི་རྣམས་<milestone unit="line" n="479.5"/>ལ། །གསང་བ་སྤྱི་རྒྱུད་འདི་གཏད་དོ། །ནམ་ཞིག་དུས་ཀྱི་ཐ་མ་ལ། །སྣང་གསལ་སྒྲོན་མ་འདི་ཡིས་བྱེད། །ཅེས་གསུངས་སོ། །གསང་བ་སྤྱི་རྒྱུད་ལས། མཚན་གྱི་གཟུང་ཐབས་དང་། གཏད་པའི་ལེའུ་སྟེ་ཉེར་ལྔ་<milestone unit="line" n="479.6"/>པའོ།། །།གསང་བ་སྤྱི་རྒྱུད་རྫོགས་སོ།། །།པརྙི་ཏ་དྲི་མེད་བཤེས་གཉེན་དང་། ཞུ་ཆེན་གྱི་ལོ་སྣྲོ་བ་གཉགས་ཙྭ་ན་ཀུ་མ་རས་རྒྱལ་པོ་ཡོན་མཆོད་ཀྱི་དོན་དུ་དབུ་ཚལ་གསེར་ཁང་དུ་ཞུས་ཤིང་གཏན་ལ་ཕབ་<milestone unit="page" n="480"/><milestone unit="line" n="480.1"/>པའོ།། །། ༄༅། །རྒྱ་གར་སྐད་དུ། རཏྣ་པུཛི་མ་ཧྭ་ཏནྟྲ། བོད་སྐད་དུ། རིན་པོ་ཆེ་རྒྱས་པ་ཆེན་པོའི་རྒྱུད། བཅོམ་ལྡན་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་རྣམ་པར་བཤད་</p></div1>
        </body>
    </text>
</TEI.2>