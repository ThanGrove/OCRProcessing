<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0909-text.xml">
    <teiHeader lang="tib">
        <fileDesc>
            <titleStmt>
                <title><!--las rab tu 'byed pa klu'i rgyal po rtog pa'i rgyal po'i rgyu[.]/-->ལས་རབ་ཏུ་འབྱེད་པ་ཀླུའི་རྒྱལ་པོ་རྟོག་པའི་རྒྱལ་པོའི་རྒྱུ.།</title>
            </titleStmt>
            <publicationStmt lang="eng">
                <idno type="thdl">ngb-pt-0909-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=370.1; end=408.6--><milestone unit="page" n="370"/><milestone unit="line" n="370.1"/>༄༅། །རྒྱ་གར་སྐད་དུ། ཀརྨ་བ་རི་པྲི་ཙ་ནཱ་ག་རྭ་ཛ་བ་ཧུ་ར་ཏནྟྲ་ནཱ་མ། བོད་སྐད་དུ། ལས་རབ་ཏུ་འབྱེད་པ་ཀླུའི་རྒྱལ་པོ་རྟོག་པའི་རྒྱལ་པོའི་རྒྱུད་ཅེས་བྱ་བ། བཅོམ་ལྡན་འདས་དེ་བཞིན་གཤེགས་པ་ཡེ་ཤེས་ཀྱི་སྐུ་<milestone unit="line" n="370.2"/>ཅན་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྤྱོད་པའི་རྒྱུད་མཐུན་པ། དེ་བཞིན་གཤེགས་པ་གཟི་བརྗིད་མཐའ་ཡས་པ་སྟེ། རི་རབ་ཀྱི་ཟོམས་དེ་བཞིན་གཤེགས་པ་ཐམས་ཅད་ཀྱི་<milestone unit="line" n="370.3"/>འོད་ཟེར་གྱི་འབྱུང་གནས་ཁང་བཟངས་ཆེན་པོ། རྣམ་པར་སྨིན་པ་བསམ་གྱིས་མི་ཁྱབ་པས་གྲུབ། རིན་པོ་ཆེའི་རྒྱལ་པོ་ཆེན་པོས་ཤིན་ཏུ་རྣམ་པར་སྤྲས་པ་ཡོད་པ། པདྨའི་སྙིང་པོ་སེང་གེའི་ཁྲི་ཆེན་པོའི་དབང་གི་རྒྱལ་<milestone unit="line" n="370.4"/>པོས་ངོས་གཉིས་ཤིང་ཏུ་རྣམ་པར་སྤྲས་པ་ལ་བཞུགས་ནས། ལྷམ་མེ་ལྷན་ནེ་ལྷང་ངེའོ། །འདི་ལྟ་སྟེ། དཔེར་ན་ཉི་མའི་དཀྱིལ་འཁོར་ནི་ནམ་ཐང་བའི་ནམ་མཁའ་ལ་ལྷམ་མེ་ལྷན་ནེ་ལྷང་ངེའོ། །དེ་བཞིན་དུ་བཅོམ་<milestone unit="line" n="370.5"/>ལྡན་འདས་པདྨའི་སྙིང་པོ་སེང་གེའི་ཁྲི་ཆེན་པོ་ལ། ལྷམ་མེ་ལྷང་ངེ་ལྷན་ནེར་བཞུགས་ནས། བྱང་ཆུབ་སེམས་དཔའ་སེམས་དཔའ་ཆེན་པོའི་ཚོགས་དཔག་ཏུ་མེད་པ་དང་། འཕགས་པ་ཉན་ཐོས་དགྲ་བཅོམ་པ་ཆེན་པོ་<milestone unit="line" n="370.6"/>དང་། རང་རྒྱལ་བ་ཆེན་པོའི་ཚུགས་འཛིནཔའིཚོགསདང། གཞན་ཡང་ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། མིའམ་ཅི་དང་། ལྟོ་འཕྱེ་ཆེན་པོ་དང་། གྲུལ་བུམ་དང་། སྲུལ་པོ་དང་།<milestone unit="page" n="371"/><milestone unit="line" n="371.1"/>༄༅། །ལུས་སྲུལ་པོ་དང་། སྐེམ་བྱེད་དང་། སྨྱོ་བྱེད་དང་། སྒྲིབ་གནོན་དང་། ནམ་གྲུའི་ཚོགས་དང་། འཇིག་རྟེན་དང་། འཇིག་རྟེན་ལས་འདས་པའི་ཚོགས་བསམ་གྱིས་མི་ཁྱབ་པའི་ནང་ན་བཞུགས་པའི་ཚེ།<milestone unit="line" n="371.2"/>དེ་བཞིན་གཤེགས་པ་ནི་བསམ་གྱིས་མི་ཁྱབ་བོ་སྙམ་ནས་བཞུགས་པའི་དུས་གཅིག་ན་ཅང་མི་སྨྲ་བར་གྱུར་ནས། བཅོམ་ལྡན་འདས་ཉིད་ལ་རྣམ་པར་ལྟ་ཞིང་ཉེ་བར་སེམས་སོ། །དེ་ནས་བྱུང་ཆུབ་སེམས་དཔའ་དེ་<milestone unit="line" n="371.3"/>དག་ངོ་མཚར་དུ་གྱུར་ཅིང་། ཡ་མཚན་གྱིས་འདུན་པའི་པིང་དུ་གྱུར་ནས། བྱང་ཆུབ་སེམས་དཔའ་ཐམས་ཅད་ཡང་དག་པར་བསྐུལ་བ་ཞེས་བྱ་བའི་འོད་ཟེར་འཁོར་སྟོང་ཕྲག་དུ་མར་འགྱུར་ནས་ཕྱུང་ངོ་། །དེ་ནས་<milestone unit="line" n="371.4"/>བཅོམ་ལྡན་འདས་ཀྱིས་རྫུ་འཕྲུལ་ཆེན་པོ་སྣང་བར་བྱས་ཏེ། ནམ་མཁའི་ཁམས་རབ་འབྱམས་ཐམས་ཅད་དང་། འཇིག་རྟེན་གྱི་ཁམས་རྒྱ་མཚོ་དག་ན། བྱང་ཆུབ་སེམས་དཔའ་གང་དག་དབང་དང་ལྡན་པར་གྱུར་པ་<milestone unit="line" n="371.5"/>འཁོད་པ་དེ་དག་ལ། སངས་རྒྱས་དེའི་བསྟན་པ་ལ་སྟོབས་མི་གཅིག་པའི་ཀླུའི་རྒྱལ་པོ་རང་གི་རིགས་བཅུ་མཐར་གྱིས་སྦྱངས་པ་བས། ས་བཅུ་པར་རབ་ཏུ་གནས་པར་འདོད་པ་དེས། སངས་རྒྱས་ཀྱི་ས་ཡོད་པར་མི་<milestone unit="line" n="371.6"/>འདོད་པ། སངས་རྒྱས་ཀྱི་འོད་ཟེར་དང་། རྫུ་འཕྲུལ་དང་། ཆོ་འཕྲུལ་ཐམས་ཅད་དྲེགས་པའི་སྒྲ་ཆེན་པོ་གཅིག་གིས་ཞི་བར་འདོད་པ། ཞེ་སྡང་ཆེན་པོའི་སྦྲུལ་མགོ་བདུན་པ། ཁ་རླངས་ཀྱིས་སེམས་ཅན་ཐམས་ཅད་ལ་<milestone unit="page" n="372"/><milestone unit="line" n="372.1"/>ནད་བཞི་བརྒྱ་རྩ་བཞི་གཏོང་བར་བྱེད་པ། ཤངས་ནས་ལོ་ཏོག་ཐམས་ཅད་འཇོམས་པར་བྱེད་བའི་སེར་བ་འདྲིལ་བ། སྡིག་པ་དཀར་པོའི་སྤྲུལ་པ་འགྱེད་པ། སྡིག་པ་ནག་པོའི་སྤྲུལ་པ་འགྱེད་པ། སྡིག་པ་དམར་པོའི་<milestone unit="line" n="372.2"/>སྤྲུལ་པ་འགྱེད་པ། སྡིག་པ་སེར་པོའི་སྤྲུལ་པ་འགྱེད་པ། སེམས་ཅན་ཐམས་ཅད་ལ་ནད་དང་། རིམས་དང་། མཛེ་དང་། ཤུ་བ་དང་། གཡན་པ་དང་། ཕོལ་མིག་དང་། འབྲས་དང་། ཤ་ནད་ཀྱིས་རྩ་ཐམས་ཅད་སྡུད་<milestone unit="line" n="372.3"/>པར་བྱེད་ནས་ཞ་བོ་དང་། སྒུར་པོར་གཏོང་བ། རྒྱལ་རིགས་དང་། བྲམ་ཟེའི་རིགས་དང་། རྗེའུ་རིགས་དང་། དམངས་རིགས་དང་། གདོལ་པའི་རིགས་དང་། གཉན་གྱི་རིགས་དང་། མཁའ་འགྲོའི་རིགས་དང་། ས་<milestone unit="line" n="372.4"/>བདག་གི་རིགས་དང་། དེ་བཞིན་དུ་སེམས་ཅན་ཇི་སྙེད་པའི་རྒྱལ་རིགས་དང་། བྲམ་ཟེའི་རིགས་དང་། དམངས་རིགས་ཀྱི་རིགས་ཐམས་ཅད་དང་། དེ་དག་གི་རིགས་ཐམས་ཅད་དབང་དུ་གྱུར་ནས། དེ་བཞིན་<milestone unit="line" n="372.5"/>གཤེགས་པའི་སྟོབས་གཞོམ་པར་འདོད་ནས། སེམས་ཅན་ཐམས་ཅད་ཀྱ་དྲེགས་པས་མྱོས་པའི་ཆོ་འཕྲུལ་འགྱེད་པར་བྱེད་ཅིང་།བཅོམ་ལྡན་འདས་ཀྱི་དྲུང་དུ་ཉེ་བར་རིགས་ཐམས་ཅད་སྤྲུལ་པར་འགྱེད་དོ། །རྟོག་པའི་<milestone unit="line" n="372.6"/>རྒྱལ་པོའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་དེ་བཞིན་གཤེགས་པ་དེ་ཡིས། དེ་བཞིན་དུ་ལུས་མཉམ་པ་ཉིད་ཅེས་བྱ་བའི་ཏིང་ངེ་འཛིན་དང་། ངག་མཉམ་པ་ཉིད་ཅེས་བྱ་བའི་ཏིང་ངེ་འཛིན་དང་།<milestone unit="page" n="373"/><milestone unit="line" n="373.1"/>༄༅། །དེ་བཞིན་དུ་སེམས་མཉམ་པ་ཉིད་ཅེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། དེ་བཞིན་གཤེགས་པ་དེས་ཞབས་ཀྱི་མཐིལ་གཉིས་ལས་ཀྱང་འོད་ཟེར་གྱི་དྲ་བ་བྱེ་བ་ཁྲག་ཁྲིག་བཀྱེ་བ་ལས།<milestone unit="line" n="373.2"/>ཀླུའི་རྒྱལ་པོ་དེ་ལ་སྣང་བར་གྱུར་ཏོ། །དེ་བཞིན་དུ་ཞབས་ལོང་བུ་གཉིས་དང་། བྱིན་པ་གཉིས་དང་། པུས་མོ་གཉིས་དང་། བརླ་གཉིས་དང་། གསང་བའི་དཀྱིལ་འཁོར་དང་། ལྟེ་བའི་དཀྱིལ་འཁོར་དང་། སྐུ་རྩིབས་<milestone unit="line" n="373.3"/>ལོགས་གཉིས་དང་། ཐུགས་ཁའི་དཀྱིལ་འཁོར་ནས་འོད་ཟེར་བྱེ་བ་ཁྲག་ཁྲིག་དྲུག་ཅུ་དྲུག་ཅུ་བྱུང་ངོ་། །ཕྱག་གཉིས་དང་མགྲིན་པའི་དཀྱིལ་འཁོར་ལྗགས་ཀྱི་པདྨ་ལས། འོད་ཟེར་བྱེ་བ་ཁྲག་ཁྲིག་བྱེ་བ་བརྒྱ་<milestone unit="line" n="373.4"/>དྲུག་ཅུ་དྲུག་ཅུ་ཕྱུང་ངོ་། །ཤངས་གཉིས་དང་། སྙན་གཉིས་དང་། སྤྱན་གཉིས་དང་། སྐུའི་སྤྱི་གཙུག་ལས་ཀྱང་འོད་ཟེར་བྱེ་བ་བརྒྱ་སྟོང་དྲུག་ཅུ་དྲུག་ཅུ་ཕྱུང་ངོ་། །འོད་ཟེར་དེ་དག་དང་། ཀླུའི་རྒྱལ་པོ་དེ་དག་གིས་མཐོང་<milestone unit="line" n="373.5"/>མ་ཐག་ཏུ་ཁ་བུབ་ཏུ་འགྱེལ་ནས་མགོ་ཆེར་རབ་ཏུ་གས་སོ། །དེ་ནས་ཀླུའི་རྒྱལ་པོ་དེ། དེ་བཞིན་གཤེགས་པ་ཤཱཀྱ་ཐུབ་པའི་འོད་ཟེར་གྱི་ཆོས་འཕྲུལ་ཡིན་པར་རིག་ནས། དེ་ནས་ཀླུའི་རྒྱལ་པོ་དེ་དག་དང་། ནཱ་ག་ཤེར་<milestone unit="line" n="373.6"/>ནཱ་ག་ཤེར་བའི་སྒྲ་བརྗོད་ཅིང་། བྱའི་ཚོགས་སུ་སྤྲུལ་ནས་འབྲོས་པར་འདོད་དོ། །དེ་ནས་བཅོམ་ལྡན་འདས་ཀྱིས་འོད་ཟེར་དེ་ལ་སྔགས་འདི། བྱ་ཁྱུང་གི་རྒྱལ་པོ་ཅིག་ཏུ་གྱུར་རོ། །ཨོ་ཨུ་བ་ཐ་ཨུ་བ་ཐུ། རྡོ་རྗེ་ལུགས་ཀྱི་<milestone unit="page" n="374"/><milestone unit="line" n="374.1"/>མཆུ་ཅན་སྡིག་པ་ཐམས་ཅད་སེལ་བར་བྱེད་པ། རང་གི་དོན་གྲུབ་པར་བྱེད་པ་འདི་རྗོད་པར་བྱེད་པ། འབྲུག་ཐོག་འབྲུག་ཐོག །གཤོག་པ་གཡས་ཀྱི་སྔགས། མནན་སད་མནན་སད། གཤོག་པ་གཡོན་གྱི་སྔགས། ཏི་<milestone unit="line" n="374.2"/>རྟ་སད། སྡེར་མོ་གཡོན་པའི་སྔགས། ཡོར་ག་སད། བཞུག་མའི་སྔགས། བུམ་ཟིལ་སད། སྙིང་ཁ་ནས་གསང་བའི་སྔགས་འདི་བརྗོད་མ་ཐག་ཏུ། ཀླུའི་རྒྱལ་པོ་བྱའི་ཚོགས་སུ་སྤྲུལ་བ་དེ། རང་གི་རྫུ་འཕྲུལ་གཏོར་བར་<milestone unit="line" n="374.3"/>གྱུར་ཏོ། །དེ་བཞིན་གཤེགས་པའི་རྫུ་འཕྲུལ་མངོན་པར་བཀྱེ་བ་ལས། བྱ་ཁྱུང་གི་རྒྱལ་པོར་གྱུར་པར་བརྟུལ་བའི་ལེའུ་སྟེ་གཉིས་པའོ།། །།དེ་ནས་ཡང་ཀླུའི་རྒྱལ་པོ་སོག་མ་མེད་བཞིན་འགྱུར་སྐྲ་སྒྲེང་ལག་ན་<milestone unit="line" n="374.4"/>མཚོན་ཐོགས་ནས། གཞོན་ནུ་གཏུམ་བག་དང་ལྡན་པར་གྱུར་ནས། སེམས་ཅན་ཐམས་ཅད་ལ་བཀྲག་དང་གཟི་མདངས་འཕྲོག་པར་གྱུར་ནས། དེའི་ཚེ་ཡང་དེ་བཞིན་གཤེགས་པ་དེའི་ཐུགས་ཀའི་འོད་ཟེར་ཆེན་པོ་དེ་<milestone unit="line" n="374.5"/>ལས་རིག་པའི་རྒྱལ་པོ་འདི་བརྗོད་པར་བྱའོ། །ཨོ་ན་མོ་རད་ན་ཏྲ་ལྭ་ཡ། ན་མ་ཤུཎ་ཌ་བཛྲ་བཱ་ན་ཡེ། མ་ཧྭ་ཡཀྟ་སེ་ན་པ་ཏ་ཡེ། ཨོ་ཙཎྜབེ་ག་རེ་བྷ། ས་ར་ས་ར་བི་རི། ཏུ་ཏུ་ཏུ་མུ་ལ་ས་མ་ཡ་བ་རི། ཧུ་རུ་ཧུ་རུ་ཧུ༷། ཏིཛི་<milestone unit="line" n="374.6"/>ཏིམོ ཧོ་བན་ནཱ་ག་ནན་དྲ་བྲ་ཧ་ར་དུ། མ་ཧྭ་ཀྲོ་དྷ་ར་ཛ། སྐྲུ་ཏ་སྐྲུ་ཏ། བེའི་རེ་བེའི་རེ། སྭ་ར་སྭ་ར། ས་མ་ཏྭ་ཏུ་ཏི་ཧུ༷་ཧུ༷་ཕཊ་ཕཊ་གྲྭཧྭ། རིག་པའི་རྒྱལ་པོ་འདི་བརྗོད་མ་ཐག་ཏུ། རི་ཟེ་ལ་གནས་པའི་འོད་ཆེན་པོའི་<milestone unit="page" n="375"/><milestone unit="line" n="375.1"/>༄༅། །བདག་པོ་རྫུ་འཕྲུལ་གྱི་དྲ་བས་གདུག་པ་ཅན་གྱི་ཚོགས་འཇོམས་པར་བྱེད་པ། མིག་དང་། རྣ་བ་དང་། སྣ་དང་། ལྕེ་དང་། ལུས་སྡུག་བསྔལ་ཐམས་ཅད་དང་བྲལ་བ། ཡ་བི་ར་ཧུ༷་ཁང་།གིས་བདུད་བཞི་<milestone unit="line" n="375.2"/>ངེས་བར་བཅོམ་པ། ཕྱག་རྒྱ་ཆེན་པོ་བཞི་ངོ་བོ་ཉིད་ཀྱི་མཚན་ཉིད་ཅིག་པའི་རང་བཞིན་ཅན་ལ། དེ་ལ་ཀླུའི་བདག་པོ་སོག་མ་མེད་ཀྱིས་འདི་སྐད་ཅེས་སྨྲས་སོ། །དེ་བཞིན་གཤེགས་པ་ཐམས་ཅད་དམ་པའི་བདག་པོ་<milestone unit="line" n="375.3"/>ཁྱོད་ཀྱི་སྲོག་དབྲོག་བར་བྱའོ། །ངས་དབུགས་རྔུབ་གཅིག་གིས་བཟའ་བར་བྱའོ། །དེ་ནས་དེ་བཞིན་གཤེགས་པ་ཤཱཀྱ་ཐུབ་པ་དེས་རྫུ་འཕྲུལ་རྣམ་པར་བསྟན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས།<milestone unit="line" n="375.4"/>ཆེད་དུ་འདི་བརྗོད་དོ། །ན་མ་སརྦ་ཏ་ཐུ་ག་ཏེ་སྦྱ་སརྦ་མུ་གེ་སྒྱ། བད་བཛྲ་ཧུ༷་ཧུ༷་ཕཊ་ཕཊ་ས་མ་ཡ་ཕཊ། ཅེས་བརྗོད་དེ། དེ་ནས་ཀླུའི་བདག་པོ་རང་གི་མདུན་དུ་བྱང་ཆུབ་སེམས་དཔའ་ཕྱག་ན་རྡོ་རྗེ་ཁྲོས་འཁྲུགས་པར་<milestone unit="line" n="375.5"/>མཐོང་ངོ་། །ལུས་རབ་ཏུ་འབར་ཞིང་ཁྲོ་བའི་གད་མོའི་སྒྲ་འབྱིན་ཅིང་། མཆེ་བ་གཙིགས་མིག་བགྲད་དེ་སྣང་བར་མཐོང་ངོ་ རིང་པོར་མི་ཐོགས་པར་བསྟན་པར་བྱའོ། །སྟོབས་གང་ཡིན་པ་ཀླུའི་རྒྱལ་པོས་ལྟོས་<milestone unit="line" n="375.6"/>ཤིག །གསང་བའི་བདག་པོས་རྡོ་རྗེ་རབ་ཏུ་གསོར་ཞིང་ཀླུའི་རྒྱལ་པོ་དེ་ལ་བརྡེག་པར་འདོད་ལ། བདག་གི་ཀླུའི་སྟོབས་དང་བཅས་པ་གཤོན་པ་དང་བཅས་པ་གཞོམ་པར་བྱའོ། །དེ་ནས་བཅོམ་ལྡན་འདས་ཀྱིས་ཕྱག་<milestone unit="page" n="377"/><milestone unit="line" n="377.1"/>༄༅། །ལ་སོགས་ཀླུ་ཆེན་བརྒྱད། །སྦྲུལ་མགོ་བདུན་དང་ཡང་དག་ལྡན། །ཕུ་བརྒྱད་དག་ལས་རྣམ་པར་བསྐྱེད། །རྡོ་རྗེའི་ར་བ་དག་དང་ལྡན། །རྡོ་རྗེ་ར་བའི་ཕྱི་ཕྱོགས་སུ། །སྤྲུལ་པའི་ལྷ་ཡི་སྣམ་བུ་ལ། ཁྱེའུ་<milestone unit="line" n="377.2"/>ཆུང་མཛེས་པའི་ཚུལ་འཛིན་ཅིང་། །བྱེ་བ་བརྒྱའམ་བཅུ་དྲུག་དག །ཡང་ན་མཛེས་པ་བརྒྱད་གཞག་ལ། །གདུག་པའི་ཀླུ་བྲན་ཟིལ་གྱིས་གནོན། །སྒོ་བཞིར་སྦྲུལ་ཞིང་དགོད་པར་བྱ། །སྒོ་ཡི་ཡ་ཕུགས་ཕྱོགས་དག་<milestone unit="line" n="377.3"/>ལ། །སེམས་ཅན་སྣ་ཚོགས་ཀླུ་གཉན་གཟུགས། །ས་བདག་ལྟོ་འཕྱེ་དྲི་ཟ་དང་། །གནོད་སྤྱིན་མོ་ནི་ཤ་ཟ་ཆེ། །མ་མོའི་རིགས་དང་རྒྱལ་པོའི་ཚོགས། །གང་འདོད་གཟུགས་རྣམས་བྱ་བར་བཤད། །ཚོན་རྣམས་ཁ་དོག་<milestone unit="line" n="377.4"/>ལྡན་པར་བྱ། །ཤར་གྱི་ཡ་ཕུགས་ཕྱོགས་དག་ལ། །རྒྱལ་རིགས་དཀར་པོ་དགོད་པར་བྱ། །ལྷོ་རུ་བྲམ་ཟེའི་རིགས་རྣམས་དགོད། །ནུབ་ཏུ་རྗེ་རིགས་བྱང་དུ་དམངས་རིགས་དགོད། །ཡང་ན་ཀླུ་སྲིན་གདུག་པ་<milestone unit="line" n="377.5"/>ཅན། །བྱབ་པའི་ལས་ཕྱིར་གཞག་པར་བྱ། །མ་ཉམས་མ་ཆག་བུས་མཐུར་ལྡན། །དུག་གི་གཟུགས་ལྡན་དགོད་པའི་ཚོགས་རྣམས་ནི། །རྟ་བབས་ཕྱི་རིམ་དག་ནས་བསྐོར། །རྟོག་པའི་རྒྱལ་པོའི་རྒྱུད་ལས། རྡུལ་ཚོན་<milestone unit="line" n="377.6"/>གྱི་དཀྱིལ་འཁོར་དང་རྫས་ཀྱི་དཀྱིལ་འཁོར་བསྟན་པའི་ལེའུ་སྟེ་གསུམ་པའོ།། །།དེ་ནས་སྒྲུབ་པོས་འབྲུ་ལ་དཀྱིལ་འཁོར་བྱས་པ་ལ། ཀླུ་གདུག་པ་ཡོད་པའི་ས་ནས། ཀླུ་དང་ས་བདག་གི་ཕོ་བྲང་གི་བརྟེན་བྱས་ལ།<milestone unit="page" n="378"/><milestone unit="line" n="378.1"/>ཕྱོགས་བཞིར་ལྷ་བཤོས་འདབ་མ་བརྒྱད་པ་བརྒྱད་གཞག་ལ། མཚལ་གྱི་ཐིག་ལེ་བྱས་ནས་ནི། །སྡེ་དཀར་ནག་དམར་སེར་ལ། །ནད་པ་མདུན་དུ་གཞག་ལ། །བུམ་པ་ཡན་ལག་རྫོགས་པ་ཡི། །དུག་གི་ཡན་ལག་རྣམ་<milestone unit="line" n="378.2"/>པར་བསམ། །དུག་དབང་རྫོགས་པའི་རྣལ་འབྱོར་པས། །བགེགས་ཀྱི་ཡན་ལག་བཏག་པར་བྱ། །དང་དགོད་པ་གཡའ་བ་དག་ཏུ་མཐུན། །རྒྱལ་པོས་གྲོགས་བྱས་ཀླུ་ནི་གདུག་པ་ཆེ། །ལུས་ཀྱི་རྟོག་པ་གཞན་ལ་ཚུལ་<milestone unit="line" n="378.3"/>མཐུན་དང་། །གསང་སྔགས་མཐུ་ཡིས་བསྐུལ་ནས་འབྲོས་པར་གནས་དང་ཕོ་བྲང་ཉེས་ཚེ་སྟོན་པ་དང་། དེ་ནི་གསང་སྔགས་གྲུབ་པའི་ལས་ཀྱི་ཕྲན་ཚེགས་ཡིན་པར་བཤད། །ས་སྟེངས་རྒྱུ་བའི་གདོན་རྣམས་མེད་<milestone unit="line" n="378.4"/>འགྱུར་ན། །རྟགས་ཀྱི་མཚན་ཉིད་འདི་ནི་འབྱུང་མི་འགྱུར། །གསང་སྔགས་མེ་ཡིས་དེ་ལ་བསྐུལ་བ་མེད། །རྒྱུད་ཀྱི་རྒྱལ་པོ་ཆེན་པོ་རྟོག་པའི་རྒྱལ་པོ་ལས། །གསང་སྔགས་ཀྱི་མཐུ་བསྟན་དུ་རུང་མི་རུང་གི་རྟགས་ཀྱི་<milestone unit="line" n="378.5"/>ལེའུ་སྟེ་བཞི་པའོ།། །།དེ་ནས་གསང་བའི་བདག་པོ་རང་གི་སྐུའི་འོད་ཟེར་ལས། གདུག་པ་ཅན་གྱི་ཚོགས་ཟིལ་གྱིས་མནན་པ་དང་། བསྟན་པ་ལ་འཚེ་བའི་རིགས་ཅན་ཆམ་ལ་དབབ་པར་བྱ་བའི་ཕྱིར། གདུག་པ་<milestone unit="line" n="378.6"/>ཅན་གྱི་འཁོར་ལོ་འདི་ཕྱུང་ངོ་། །ཕྱི་དང་ནང་དང་གསང་བ་དང་། །ཕྱི་ནི་ཞེ་སྡང་སྦྲུལ་བར་དུ། །ས་བདག་ཆེན་པོའི་རིགས་དག་གམ། །ཡང་ན་ཀླུ་ཆེན་གནས་ས་མྲ །དྲག་པོའི་འཁོར་ལོ་རབ་བསྐོར་ནས། །ཐོད་པ་<milestone unit="page" n="379"/><milestone unit="line" n="379.1"/>༄༅། །དུམ་བུ་དྲུག་པ་སྲ །གྲོ་ག་ཤིང་ཤུན་བསམ་པ་ལ། །གསང་ཕྱིར་གཟུགས་དང་མིང་བཀོད་ལ། །དམ་ཚིག་བདག་པོར་རབ་བསྐྱེད་ལ། །གསང་བའི་སྔགས་ནི་འབར་བསམ་ནས། །ཆགས་ལས་རྣམ་གྲོལ་<milestone unit="line" n="379.2"/>ཆེན་པོས་མཆོག །ལག་པ་རྐང་པ་ལྟོ་གཉིས་དྲུག །མགོ་དང་གསང་བ་འཁོར་ལོ་བརྒྱད། །དང་པོར་མགོ་བརྒྱད་གྲུ་གསུམ་ལ། །གཟུགས་བཞི་བསྣོལ་མ་གང་འདོད་གཏེམ། །དམ་ཚིག་སྔགས་ནི་དཀྲུག་<milestone unit="line" n="379.3"/>ཅིང་བཟླས། །སྐད་ནི་རྣམ་ལོག་མགོ་བ་ཐུར། །དང་པོར་འབོད་པར་རབ་ཏུ་གཅེས། །བར་བར་དུ་ནི་འཁྱིལ་བའི་ལུས། །མཐའ་མ་འཁོར་ལོ་རྩེ་བརྒྱད་མ། །བཞུག་མ་བརྒྱད་ནི་རང་སར་ཟློས། །མིང་དུ་བོད་པ་ཆགས་<milestone unit="line" n="379.4"/>པར་སྤྱོད། །བར་བར་མིང་བཅུག་ལས་ལས་སྤྱོད། །དྲག་པོར་ཐིག་ནི་བཏབ་ཡིན་ན། །འདྲེན་དྲག་བྱིད་མིང་ཏིང་ལ་འདྲེན། །ཚོན་གྱིས་ཁ་དོག་བསྒྱུར་ཞིང་དགོད། །རྟ་བསྔམས་སྟོབས་མེད་འཁོར་ལོར་གཞུག །གང་<milestone unit="line" n="379.5"/>འདོད་ཐེ་ཚོམ་མེད་པར་གྱིས། །ནང་ཞེས་བྱ་བའི་ལས་རྣམས་ནི། །བུམ་པ་ཆེན་པོ་ཐིག་དྲུག་བར། །རང་ཆོད་ཕྱག་རྒྱས་བཏབ་པ་ལ། །དབང་ནི་རིམ་གསུམ་རྫོགས་པར་སྐུར། །ཐོག་མར་རང་གི་གནས་མཆོག་<milestone unit="line" n="379.6"/>བསྲུང་། །གསང་དང་དམ་ཚིག་སྔགས་དང་བརྗོད། །དེ་ནི་མིང་གི་དང་པོ་སྟེ། །འོག་དང་སྟེང་དུ་འཁོར་ལོ་གདབ། །ཕ་རོལ་བསྲུང་བ་དེ་ཚེ་འཇིག །སེམས་ཅན་རྣལ་འབྱོར་དམ་པ་ཡིས། །འདོད་པ་བྱ་བ་གང་འདོད་<milestone unit="page" n="380"/><milestone unit="line" n="380.1"/>བསྒྲུབ། །འཕྲིན་ལས་བཞི་ཡི་དུག་གི་ལས། །སྦྲུལ་ཆེན་བཞི་ནི་ཆུ་སྲིན་ཁ། །དྲུག་ཏུ་འདོད་པ་ནང་གི་ལས། །གསད་གསོ་ལས་ནི་མཆོག་ཏུ་འགྱུར། །རང་གི་གནས་དྲུག་འཁོར་ལོ་དྲུག །སྦྲུལ་བརྒྱད་སྟེང་འོག་གཉིས་<milestone unit="line" n="380.2"/>ལ་རྫོགས། །དེ་ནི་རྫོགས་པའི་བདག་པོར་ངེས། །ལས་ལ་ཁྱད་པར་བསམ་ཡས་ཀྱང་། །འཆིང་བདག་ཆེན་པོར་མི་འགྱུར་ངེས། །མཆོད་པ་ནང་དང་གསང་འཛིན་ཆེ། །ཕྱི་ཕྱིར་གསང་ཆེན་ངེས་པར་འཕྲེང་། །དེ་ཚེ་<milestone unit="line" n="380.3"/>སྔགས་ཀྱི་སྟོབས་དགོད། །ཨེ་ཨེ་ཨི་ཨཱོཾ་ཨུ་ཨུ། ནན་ནན་ནན་ནན། ཨོ་ནཱ་ག་ཤི་རི་རན་ཆོམ་ཆོམ། །དཀྲུགས་དཀྲུགས་སརྦ་ཤོ་ག་རི་སྤོ་ཏ་ཡ་གྲྭཧྭ། གོང་དུ་ཇི་ལྟར་གསུངས་པ་སྟེ། །གསང་སྔགས་ལ་ལས་འཁོར་ལོར<milestone unit="line" n="380.4"/>དཀྲུག །སངས་རྒྱས་ཀུན་དང་སྟོབས་གཅིག་ཕྱིར། །གསང་་རི་་དབང་རྣི་སྤོད་པའི་མཆོག །དེ་ཚེ་བསྒྲུབ་པར་རབ་ཏུ་གཅེས། །འདི་ཡི་ལས་ཀྱི་ཆོ་གར་འགྲུབ། །རྟོག་པའི་རྒྱལ་པོ་ལས། རྩེ་གཅིག་སེམས་ཀྱི་ཁྱད་པར་<milestone unit="line" n="380.5"/>དང་། །བསད་གསོ་ལས་ཀྱི་བྱ་བ་དང་། །ཇི་ལྟར་དམིགས་པ་འགྲུབ་པར་་བསྟན་པའི་ལེའུ་སྟེ་ལྔ་པའོ།། །།དེ་ནས་དེ་བཞིན་བསྒྲུབ་པོས། །ཕྱོགས་བཞི་མཚམས་རྣམས་འཁོར་བ་སྲ །ལས་ཀྱི་ཐུན་དང་མི་མཐུན་<milestone unit="line" n="380.6"/>རྫས། །གྲུ་ཆེན་ལ་སོགས་འཁོར་གྱི་བར། །འོ་མ་སྨན་སྦྱར་མཐུན་པ་ཡི། །ཕྱོགས་བཞིའམ་ཡང་ན་རེ་རེ་བཞག །རིན་ཆེན་ལ་སོགས་སྣོད་ནི་མཛེས་པ་ཡིན། །མདའ་དང་འཕང་གླུད་ནམ་མཁའ་ཤིང་རིས་དང་། །རྒྱང་<milestone unit="page" n="381"/><milestone unit="line" n="381.1"/>༄༅། །བུ་དཀར་པོ་བརྒྱའམ་སྟོང་ལ་སོགས། །ནག་པོ་ལ་སོགས་མདའ་འཕང་དེ་བཞིན་གྲགས། །གཏོར་མ་མ་གཏོགས་མཆོད་པ་སྔགས་ཀྱིས་བརླབ། །འཕགས་པ་མཆོད་ཅིང་ཚོགས་བསག་སྦྱིན་གཏོང་<milestone unit="line" n="381.2"/>གཏང་། །ལྷ་བཤོས་མཐུན་རྫས་བགེགས་རྣམས་དུག་གི་རྫས། །ནེ་རམ་ཤིང་རྩི་སྣ་ཚོགས་འཕོ་བའི་རྟེན། །བལ་ཚོན་སྣ་ལྔ་དཀར་གསུམ་ཀླུ་སྨན་བརྒྱན། །ཤིང་ཐོག་འབྲས་བུ་སྣོད་ནི་དུང་ཕོར་ཤིས། །བ་ར་ཏ་བི་ར་ནི་<milestone unit="line" n="381.3"/>ཀུ་ཀུ་མོའི་འོ་མ་ཡིན། །སྣོད་ནི་བུམ་པའི་ནང་དུ་བླུགས་སམ་རིན་ཆེན་མཛས། །དཔག་བསམ་ཤིང་གི་གཟུགས་ནི་ཕྱོགས་བཞིར་བྲི། །རི་རབ་གླིང་བཞི་ཉི་མ་ཟླ་བར་བཅས མངའ་ལ་ཡུལ་མཁར་ལ་སོགས་མཛེས་<milestone unit="line" n="381.4"/>པའི་དར། །རང་གི་མིང་དང་ས་བདག་ཀླུ་གཉན་ཚོགས། །མིང་ངམ་གཟུགས་ནི་སྣ་ཚོགས་ཚང་པ་གཅེས། །དུག་ཆེན་དག་དང་དུག་ཆུང་ཟིན་འདོད་ན། །སྒྲིབ་ནོན་དུག་གིས་མྱོས་པར་གྱུར་པ་དང་། །རྟ་དང་རྟེན་ཡོད་<milestone unit="line" n="381.5"/>ཕོ་བྲང་མཐུན་པ་དང་། །མི་མཐུན་མཐུན་པ་བུམ་པ་ལྔ་ཡི་ཆུས། །སྤྱི་གཙུག་རྐང་མཐིལ་སྙིང་ཁ་ལྗགས་ལས་འཁྱིལ། །བྲབ་པ་སྨག་ཤད་བལ་པོ་སེའུ་ལྕུག །ཀ་ར་བྲི་ར་གུ་གུལ་ནག་པོ་དང་། །མུན་པ་སེལ་བ་སྟོབས་<milestone unit="line" n="381.6"/>དག་ཡོད་པ་ནི། །སེམས་གྲོལ་སྨྱུག་མ་བྱས་པས་ཐོབ་པ་མིན། །རྟོག་བའི་རྒྱལ་པོའི་རྒྱུད་ལས། གསང་སྔགས་གྲུབ་པར་ནུས་པར་བྱེད་པའི་རྫས་ཀྱི་ཁྱད་པར་བསྟན་པའི་ལེའུ་སྟེ་དྲུག་པའོ།། །།དེ་ནས་དེ་བཞིན་<milestone unit="page" n="382"/><milestone unit="line" n="382.1"/>གཤེགས་པ་དེའི་འོད་ཐུགས་རྗེ་ཆེན་པོའི་རྫུ་འཕྲུལ་མངོན་པར་བསྟན་པའི་ཕྱིར། གསང་བའི་སྔགས་འདི་དཀྱིལ་འཁོར་གྱི་རྟོག་པ་ཀླགས་པར་རིག་ནས། གནོད་སྦྱིན་གྱི་སྡེ་དཔོན་ཆེན་པོ་ལག་ན་རྡོ་རྗེས། དེ་བཞིན་<milestone unit="line" n="382.2"/>གཤེགས་པའིརྫུ་འཕྲུལ་རྣམ་པར་སྤྲོས་པ་ཞེསབྱ་བའི་ཏིང་ངེ་འཛིན་ལ་སྙོམས་བར་ཞུགས་ནས། གསང་བའི་དཀྱིལ་འཁོར་འདི་ཕྱུང་ངོ་། །ཨོ་ན་མོ་རད་ན་ཏྲ་ཡུ་ཡ། ན་མ་ཙཎྜབཛྲ་པ་ན་ཡེ། མཧྭ་ཡཀྟ་སེ་ན་པ་ཏ་ཡེ།<milestone unit="line" n="382.3"/>ཏདཡ་ཐུ། ཨོ་ཕྲ་ཀུ་པ་ཏེ་བེ་ག་དྷ་ར། ས་ར་ས་ར། མཧྭབེག་ཧེ་ས་ར། སྟི་ར་ས་ར་ས། སྟི་ར་ཀ་ར་ཀ་ར། པྲ་ཛ་ལིན་ཏ། མ་ཧྭ་བེ་ག་མན་དྷ་ལི་པྲ་སེར། མ་ཧྭ་པྲ་ཙན་དྷ། སྟེ་ག་དྷ་ར། པན་ན་གེན་འདྲ། ཧུ༷་ཧུ༷་རྙུ་ན་དྷ་ན་<milestone unit="line" n="382.4"/>སྤུད་ཏསྤུད་ཏནཱག་ཤརིརན་ཧན་ཧ་ན། ནཱ་གནན། བྲ་ཧ་ར། སརྦ་ཤད་ཧྲུན། བྷ་མ་ན་ཡུ་ནཱ་ཤ་ཡ་དྷི་ཏྲ་པ་ཡ། ཏྲ་ས་ཡུ། ནཱ་ག་ནན། བཱ་བྷ་ནན། ཀམ་པ་ཡུ། ཧུ༷་ཧུ༷་ཕཊ་ཕཊ། ཕུས་བུ་ཏན་ཏུ། ནཱ་ག་ན་ནི། ཧུ༷་ཧུ༷་ཕོཊ།<milestone unit="line" n="382.5"/>ཕུས་པུ་ཏན་ཏུ། སརྦཤད་ཆུན། ཧྲི་ཏ་ཡ་ནི། ཧུ༷་ཧུ༷་ཕཊ། སྙེ་གེ་སྙེ་ག་བྷཧི་ནི་ཡོ་ཏ་མ་ཧུ༷་ཧུ༷་ཕཊ་གྲྭཧྭ། སརྦ་ཤད་ཧྲུང་པྲ་མ་ཐ་ན་ཡ་ཧུ༷་ཕཊ། བི་རི་བི་རི་གྲྭཧྭ་ཀྲོདྷ་ནཱ་ཤ་ཡུ་ཕཊ། ཧྲོ་ཏ་སྟི་དྷ་ར་ན་ལྭ་ཕཊ། རོ་ཤ་ན་ཡ་ཕཊ་<milestone unit="line" n="382.6"/>མྱར་ན་ཡ་ཕཊ། ཀུལ་ཨུད་ས་ད་ནཱ་ཀ་ར་ཡཕཊ། སརྦ་དུ་ཏ་ནན་ཕཊ། བ་སྨི་ཀ་ར་ཡ་ཧུ༷་ཧུ༷་ཕཊ་ཕཊ་སྲུཧྭ། དེ་རབ་ཏུ་རྟོག་བའི་ཆོ་ག་རིག་པ་གསང་བའི་གཟི་བརྗིད་ཆེན་པོ་འདི་བརྗོད་མ་ཐག་ཏུ། ལྷ་རྣམས་ཀྱི་སྟོབས་<milestone unit="page" n="383"/><milestone unit="line" n="383.1"/>༄༅། །ཀྱིས་ནང་ནས་ལྷ་རྣམས་ཀྱི་སྟོབས་ཀྱིས་མི་གཡོ་བའི་ཡེ་ཤེས་ཀྱི་རྡོ་རྗེ་འོད་ཟེར་སྣ་ཚོགས་སུ་འཕྲོ་བ། ལྷ་རྣམས་ཀྱི་འོད་ཐམས་ཅད་མོག་མོག་པོར་བྱེད་པ། ཉན་ཐོས་དང་རང་སངས་རྒྱས་ཀྱི་ལོ་དྲུག་ཁྲི་<milestone unit="line" n="383.2"/>པའི་བར་དུ་སྦྱངས་པའི་སྟོབས་པས་ལྷག་པ། དགྲ་བཅོམ་པ་ཆེན་པོ་མཆོད་པ་བྱེད་པ་འདི། །ཀླུ་རྣམས་ཀྱི་སྟོབས་ཀྱིས་མ་ཡིན། །གནོད་སྤྱིན་གྱི་སྟོབས་ཀྱིས་མ་ཡིན། དེ་བཞིན་དུ་དྲི་ཟ་དང་། གྲུལ་བུམ་དང་། མིའམ་<milestone unit="line" n="383.3"/>ཅི་དང་། ལྟོ་འཕྱེ་ཆེན་པོ་དེ་དག་གི་སྟོབས་འཇིག་པར་མཐོང་ན། དྲེགས་པ་ཆེན་པོ་དག་རང་གི་སྟོབས་མེད་པར་མཐོང་མ་ཐག་ཏུ། བཅོམ་ལྡན་འདས་ཀྱི་སྤྱན་སྔར་ཕྱོགས་བཅུ་ནས་འདུས་ནས། དྲེགས་པ་ཅན་དེ་དག་<milestone unit="line" n="383.4"/>གིས་བཅོམ་ལྡན་འདས་ཀྱི་ཞབས་གཉིས་ལ་སྤྱི་བོས་ཕྱག་བཙལ་ནས། འདི་སྐད་ཅེས་སྨྲས་སོ། །ཐུགས་རྗེས་རིག་པའི་བདག་པོ་བྱིན་རླབས་ཅན། །འོད་ཟེར་འབུམ་གྱི་གཟི་ཡིས་བདུད་དཔུང་འཇོམས། །ཚོགས་<milestone unit="line" n="383.5"/>གཉིས་རྫོགས་པའི་ཚུལ་གྱིས་རྐང་གཉིས་མཆོག །ཕ་རོལ་ཕྱིན་བཅུ་རྫོགས་པས་ས་རྣམས་ལྷུན་གྱིས་གྲུབ། །ཅེས་བསྟོད། འདི་སྐད་ཅེས་བསྟོད། མིའི་ནུན་པ་གྲགས་པར་བྱེད་མི་ནུས། །བདག་ཅག་ཀླུ་རྣམས་བུ་དང་<milestone unit="line" n="383.6"/>བཅས། །དཔུང་དང་བཅས་ཏེ་སྐྱབས་སུ་མཆི། བདག་ཅག་ཀླུ་རྣམས་མི་གཞོམ་གསོལ། །དམ་ཚིག་ལ་ནི་གནས་པར་བྱ། ཁྲོ་བོ་གསང་སྔགས་སུ་འཛིན་པ། །འདི་ལ་དམ་ཚིག་གནས་པར་བྱ། །ཞེས་བརྗོད་ནས།<milestone unit="page" n="384"/><milestone unit="line" n="384.1"/>བཅོམ་ལྡན་འདས་ཀྱི་དྲུང་དུ་ཉེ་བར་འོངས་ནས་ཐལ་མོ་སྦྱར་ནས་འདུག་གོ །དེ་ནས་བཅོམ་ལྡན་འདས་ཀྱི་སྤྱན་སྔ་ན་འདུག་པ་མོ་ཤ་རུས་ཟ་བའི་མ་མོ་རྣམས་ཉེ་བར་རིངས་པར་འོངས་ནས། བཅོམ་ལྡན་འདས་ཀྱི་<milestone unit="line" n="384.2"/>ཞབས་གཉིས་ལ་མགོ་བོས་ཕྱག་འཚལ་ནས། འདི་སྐད་ཅེས་སྨྲས་སོ། །དུས་གསུམ་སྐུ་ནི་རྟོགས་བྲལ་སྐུ་ནི་བཅོམ་ལྡན་འདས། །བགྲེས་རྒུད་མེད་པས་མཐའ་གཉིས་དུས་གཅིག་གཅོད། །མ་ཆགས་འཁོར་བ་པདྨ་<milestone unit="line" n="384.3"/>འདམ་སྐྱེས་ལྟར། །རིག་པའི་ཆོ་འཕྲུལ་མའི་ཚོགས་རྣམས་འཇོམས། །ཅེས་བསྟོད་དོ། །དེ་ནས་མ་མོ་ཤ་ཟ་མ་ཁྲག་འཐུང་རུས་པ་འཆའ་བ་གསུར་གྱི་དུད་པ་ལ། དྲི་ཚོར་བ་ཙམ་གྱིས་ཡང་། ཁ་རླངས་ཆེན་པོ་འཔྱོ་བའི་<milestone unit="line" n="384.4"/>ཁ་རླངས་ལས། མ་མོ་སྲིན་མོ་ཤ་ཟ་མ་སྟོང་ཕྲག་ཕྱུང་ནས། སྲིད་པའི་སྐྱེ་འགྲོ་ཐམས་ཅད་སྒྲོལ་བར་མཛད་པ་དེ་དག་བཅོམ་ལྡན་འདས་ཀྱི་དཀྱིལ་འཁོར་གྱི་གསང་སྔགས་མི་བཟོད་ནས། བདག་ཅག་གི་སྲོག་མི་<milestone unit="line" n="384.5"/>གཞོམ་དུ་གསོལ་ལོ། །བཅོམ་ལྡན་འདས་ཀྱི་བསྟན་པ་ལ་འཚེ་བ་རྣམས་ཀྱི་དོན་དུ་བདག་ཅག་གི་དྲག་སྔགས་བཞེས་སུ་གསོལ། ཙིད་མ་ཤ་ལ་ཁྲག་འཐུང་། ཀི་ཀ་པ་ཏ་པ་ལ་ཏ་ཤ་ལ་ཀི་ཁྱོ་ཏེ་ཁྲིད་དེ། རིག་པ་འཛིན་<milestone unit="line" n="384.6"/>པའི་རྣལ་འབྱོར་པས། །དགྲ་བོའི་ཆོ་ག་བྱེད་འདོད་ན། དོང་ནི་ཆག་གང་གྲུ་བཞི་པ། །བརྐོས་ནས་རྒྱ་སོལ་གྱིས་བཀང་ནས། ལྷད་མ་སེར་ལ་དགྲ་བོའི་ཞིང་གཟུགས་བྱས་ལ། མིང་རུས་བྲིས་ལ། ལག་པའི་ནང་ནས་<milestone unit="page" n="385"/><milestone unit="line" n="385.1"/>༄༅། །མི་ཤི་བའི་ལག་པར་བཅུག་ལ་ཁ་གཡམ་པས་གཅད་ལ། དེའི་ནང་དུ་ཁ་ལྷོ་ཕྱོགས་བལྟས་ཏེ། གོང་གི་སྔགས་དྲུག་སྟོང་བཟླས་སོ། །སྔགས་ཏེ་བཏོན་པ་དང་། ལྷག་མའི་ནང་ནས་ལྷད་མ་ཚེར་བྱུང་<milestone unit="line" n="385.2"/>ནས། །སླར་དོང་གི་ནང་དུ་གསལ་ཏེ། ཨ་ཀུ་ཤས་སྔགས་གོང་མ་ལྟར་བཟླས་ཏེ་བསྡུ། དེ་ལྟར་སྔགས་གོང་དུ་པོ་ས་ར་ཏ་ཞེས་ཤམ་བུར་གདགས། དེ་ལྟར་ལྷ་དང་། ཀླུ་དང་། གནོད་སྤྱིན་ལ་སོགས་པ་དེ་དག་ཐམས་<milestone unit="line" n="385.3"/>ཅད། རང་རང་གི་སྤྱི་བོས་བཅོམ་ལྡན་འདས་ཀྱི་ཞབས་གཉིས་ལ་ཕྱག་འཚལ་ནས་རང་རང་གི་གནས་སུ་འདུག་པར་གྱུར་ཏོ། །རྒྱུད་ཀྱི་རྒྱལ་པོ་ཆེན་པོ་ལས། གསང་སྔགས་ཀྱི་མཐུ་ལ་ཞུ་བ་པ་གཏད་ནས། འཁོར་དུ་<milestone unit="line" n="385.4"/>གྱུར་པ་དེང་སྙིང་པོ་ཕུལ་བའི་ལེའུ་སྟེ་བདུན་པའོ།། །།དེ་ནས་དེ་བཞིན་གཤེགས་པ་རང་གི་འོད་ཟེར་གྱིས། ལས་འཕྲོག་པར་བྱེད་པའི་ཏིང་ངེ་འཛིན་ལ་སྙོམས་པར་ཞུགས་ནས། རང་གི་དམ་ཚིག་གཅིག་ཏུ་བསྡུ་<milestone unit="line" n="385.5"/>བ་མཛད་ནས། ཨོ་སྐྲུ་ཏ་སྐྲུ་ཏ་མཧྭ་ཀྲོ་དྷ་ཧཱུཾ། སིད་དྷི་སིད་དྷི་ཛམ་པ་ཏི་ཛམ་པ་ཏི། གྲྭཧྭ། པོ་ཏ་ཡ་གྲྭཧྭ། ཨོ་སྐྲུ་ཏ་སྐྲུ་ཏ་མཧྭ་ཀྲོ་དྷ་ཧུ༷་ཛ་ཏི་ཛ་ཏི་སྤོ་ཏ་ཡ་གྲྭཧྭ། ཧུ༷་ཕཊ་ཕཊ་གྲྭཧྭ། རང་རང་གི་སྔགས་འདི་སྨྲས་མ་ཐག་ཏུ།<milestone unit="line" n="385.6"/>ལུས་དུམ་བུ་ལྔ་བཅུར་འཆད་པར་འགྱུར། ཀླུ་མཚོ་ཐམས་ཅད་སྐམས་པར་གྱུར་ཅིག །དེ་མ་ཐག་པ་ཙེང་ཙེང་པོའི་སྒྲ་ཆེན་སྨིན་པར་གྱུར་ཅིག །ཀླུའི་རྒྱལ་པོ་དེ་ལྟར་དུ་སྒྲུབས་ཤིག །དེབཞིནགཤེགསཔཀུན་གྱི་རྗེས་<milestone unit="page" n="386"/><milestone unit="line" n="386.1"/>སུ་གདམས་པ་འདིནི་འདའ་བར་དཀའ་བ་ཡིན་གྱི། འཛམ་བུ་གླིང་རིན་པོ་ཆེའི་རང་བཞན་དུ་གྱིས་ཤིག །ལོ་ཏོག་དང་མེ་ཏོག་དང་། ལོ་མ་དང་། སྨན་དང་། ནགས་ཚལ་དང་། མགོ་ལྕོགས་དང་། སྤོས་ཀྱི་ཚལ་ཆེན་<milestone unit="line" n="386.2"/>པོ་དེ་དག་ལ་མ་འཚེ་ཞིག །སེམས་ཅན་གྱི་ཁམས་རིགས་དག་ཅིང་མདངས་དང་ལྡན་པར་གྱིས་ཤིག །སེམས་ཅན་ཐམས་ཅད་སྲོག་གི་རྒྱུན་ཆད་པར་མ་བྱེད་ཅིག །དམ་ཚིག་དང་ལྡན་པའི་རིག་པ་འཛིན་པ་ལ་གྲུབ་པ་<milestone unit="line" n="386.3"/>ལ་བླ་ན་མེད་པར་གྱིས་ཤིག །ཅེས་ཆེད་དུ་བརྗོད་དོ། ཁུད་ཀྱི་རྒྱལ་པོ་རྟོག་པའི་རྒྱལ་པོའི་རྒྱུད་ལས། དམ་ཚིག་རྗེས་སུ་གནང་བའི་ལེའུ་སྟེ་བརྒྱད་བའོ།། །།དེ་ནས་རིག་པ་འཛིན་པ་དེ། རྒྱ་མཚོ་ཆེན་པོའི་གྲ་དག་<milestone unit="line" n="386.4"/>གམ། །པདྨའི་རི་དང་མེ་ཏོག་རྣམས། །གང་ན་ཀླུ་ཆེན་གནས་པ་དེར། །འོ་མ་སྤོས་ཆུས་མགོ་ལུས་བཀྲུ། ཁ་ཟས་ཆོ་ག་སྔགས་ཀྱིས་གདབ། །ཡང་ན་སྒྱུང་བར་གནས་པར་བྱ། །མ་བཏབ་ཟས་རྣམས་བསྲུང་བར་<milestone unit="line" n="386.5"/>ཤིས། །མཚན་མ་རྙེད་ནས་ཡིད་དུ་འོང་། །རྣལ་འབྱོར་བས་ནི་ཅི་དགར་སྤྱད། །བགེགས་ཀྱི་ལུས་ཅན་ཟིན་འགྱུར་ན། །འོ་དོད་བོད་ཅིང་གཉིད་ཀྱང་མེད། །མིག་ནི་སོ་མ་གྱེལ་ལ་ལྡོག །འཆད་པ་དུར་ཁྲོད་དག་སོང་<milestone unit="line" n="386.6"/>ལ། །བླ་ཁབ་ཡོད་དང་མེད་ཀྱང་རུང་། །དཀྱིལ་འཁོར་ཁྲུང་གང་བརྩིགས་ནས་ནི། །བུམ་པ་རིན་ཆེན་གཙང་མ་ལ། །ཆུས་བཀང་སྔགས་ཀྱིས་བཏབ་གྱུར་ན། །མི་དེ་དེ་ལས་གྲོལ་བར་འགྱུར། །ས་ཡི་གཏེར་རྣམས་<milestone unit="page" n="387"/><milestone unit="line" n="387.1"/>༄༅། །ཕྲད་པར་འགྱུར། །ཡང་ན་རྨི་ལམ་ཉམས་བྱུང་ན། །ཡོད་མེད་འགྲུབ་པར་རིགས་ཀྱིས་ཆེན། །རྒྱལ་རིགས་དཀར་པོ་བྲམ་ཟེ་རིགས་སེར། །རྗེའུ་རིགས་དམར་པོར་ཡང་དག་གནས། །དམངས་རིགས་<milestone unit="line" n="387.2"/>དམར་པོས་ཟིན་གྱུར་ན། །རང་ལུས་དུག་གི་དབང་ཐོབ་ནས། །དཀྱིལ་འཁོར་གཞུང་ལྟར་བྲིས་ནས་ནི། །བུམ་པ་ལ་སོགས་རྫས་རྣམས་ནི། གསང་བའི་སྔགས་དང་རིག་པའི་སྔགས། །དམ་ཚིག་སྔགས་ལ་རབ་བརྩོན་<milestone unit="line" n="387.3"/>བྱ། །སྔགས་ཀྱི་དུག་རྣམས་བྱུང་ནས་ནི། །རྟ་བསྡམས་རྩེར་སོ་ལས་རྣམས་བྱ། །ཞི་དང་དགུག་དང་དབང་དུ་བསྡུ། །བསྐྲད་དང་གསད་པ་ལས་ཀྱི་འདོགས་ནི་རབ་ཏུ་གཅེས། །ཞི་རྒྱས་དབང་དྲག་ཚང་བའི་མཆོག །ཆུ་<milestone unit="line" n="387.4"/>མིག་ཆེན་པོ་ཡོད་པའམ། །གཉན་ཀླུ་རིགས་བཞི་ཡོད་པར་རྣོ། །ས་ཕྱོགས་དེ་རུ་དཀྱིལ་འཁོར་བརྩིག །གཟུགས་ཀྱི་བྱེ་བྲག་དག་ཀྱང་དགོད། །དྲག་པོ་སྔགས་ཀྱིས་མི་གནོན་ཅིང་། །གསང་སྔགས་གྲུབ་རྟགས་མ་ཕྱིན་<milestone unit="line" n="387.5"/>ན། །གཉན་སྐྱས་གདབ་ཅིང་གླུང་དང་བསྔོ། །ཟླ་བ་བདུན་ནས་བཅུ་གསུམ་དང་། །རང་གི་དུག་ནི་ནུས་པ་ཆེ། །མཐར་གྱིས་རྣམ་རྟོག་མེད་པར་ནུས། །ཡིད་ལ་ཇི་ལྟར་དམིགས་པས་འགྲུབ། །དུག་གི་མུན་ནག་སོལ་<milestone unit="line" n="387.6"/>བར་འགྱུར། །ཇི་ལྟར་སྔགས་ཀྱི་སྒྲུབ་པ་ནི། །མུན་ནག་སྒྲོལ་མ་སྨན་གྱི་དུག་གསོས་ལྟར། །དེབཞིནགསངསྔགས་དུག་ནི་སྨན་དང་འདྲ། །གདུག་པ་སྦྲུལ་གྱི་དུག་ནི་སེལ་བར་བྱེད། །དམག་ལ་རལ་གྲི་ཉུངས་ཀར་<milestone unit="page" n="388"/><milestone unit="line" n="388.1"/>དག་ལ་བཟླས། །ཟེར་བ་རྡོ་རྗེ་ཀ་ར་བྲི་ར་བཟླས། །བལ་པོ་སེར་སྨག་ཤད་ཤིང་ངག་ནི། །དུག་གིས་ཟིན་པའི་ལུས་ཅན་དེ་ལ་བཟླས། །ཡང་ན་ཉུངས་ཀར་བུམ་པས་ཅི་ལ་ཡང་བྱ་བར་འགྲུབ། །དབང་བསྐུར་བྱས་<milestone unit="line" n="388.2"/>པའི་བུམ་པས་ནི། །དབབ་གཅད་བྱས་པའི་ཚེ་ན་བྱ་བ་མེན། ཁྲ་ཀྲ་དུག་ནི་ཁ་རླངས་དག་ལས་བྱུང་། །བུམ་པ་ཡིས་བྲབ་ཅིང་སེའུའི་ལྕུག་བྱ་བ། །མཆེ་བས་བཏབ་ན་ཤ་རོ་དུག་ཆེན་ཡིན། །གསང་བའི་སྔགས་ནི་<milestone unit="line" n="388.3"/>གགས་སེལ་མེད་འགྱུར་ན། །དུག་ཆེན་དུག་ནི་ཉི་མས་སེལ་བས་མུན་ནག་སེལ། །དེ་བཞིན་ཟླ་བ་བཅུ་གསུམ་གསང་སྔགས་དུག་དག་འདོན། །རིགས་ཀྱི་གནོད་སྤྱིན་ཤ་ཟས་གཏབ་པའི་དུས། །ཞག་བདུན་ཞག་<milestone unit="line" n="388.4"/>གཅིག་ཉི་ཤུ་གཅིག་གིས་སེལ། །གདུག་པ་མོའི་ཚོགས་ལ་་།ན་དུ་སྔགས་ཀྱིས་སེལ། ལོག་འགྲོ་ན་དུག་ནི་ཟས་བཞིན་བྱེད་མཐུན་པར་རགས། དགར་དང་དགུག་པ་སོ་ཐགས་དབང་དུ་བསྡུ། བསད་པ་བྱིན་སྙེད་རྡོ་རྗེ་<milestone unit="line" n="388.5"/>དྲེ་ཡིས་བྱ། །རིན་ཆེན་ལ་སོགས་བདུད་རྩི་ཉི་ཤུ་ལྔ། །ཕུག་ནི་ཤིང་ཤུན་རས་བལ་མགུལ་ཆིངས་ཡིན། །ཉུངས་ཀར་ཉུངས་ནག་བསྲེས་པ་རབ་རྟོགས་སྔགས་ཀྱི་མཆོག །གདུག་པ་མོ་ནི་མོས་པས་རང་སེལ་ཏེ། །རྟ་དང་<milestone unit="line" n="388.6"/>གླང་དང་ཁྱི་ཕག་ཉ་སྐྲུལ་དང་། །ར་ལུག་རི་དྭགས་འདབ་ཆགས་བྱ་ཡིས་ཚོགས། །ཆུ་སྲིན་གཙོས་མོ་གཅན་གཟན་སྣ་ཚོགས་གཟུགས། །ཕྱོགས་བཞི་དག་ཏུ་ཁ་དོག་ལྡན་པའི་གཟུགས། །རྣམ་སྨིན་མུན་པ་སེལ་བྱེད་<milestone unit="page" n="389"/><milestone unit="line" n="389.1"/>༄༅། །རྒྱལ་རིགས་སྤྱི་ནས་འདོན། །བྲམ་ཟེ་ཁ་དང་རྗེ་རིགས་སྙིང་ཁ་གདོན། །དམངས་རིགས་རྐང་མཐིལ་རྣམ་སྨིན་སེལ་བར་ནུས། །རྒྱལ་པོ་ལོག་དང་སྙུང་བས་ཟིན་གྱུར་ན། །སྡིག་པ་དཀར་པོ་རྐང་པའི་<milestone unit="line" n="389.2"/>མཐིལ་ནས་ཞུགས། །ལུས་མདོག་འགྱུར་ཞིང་དྲི་ཡང་ང་བར་འགྱུར། །རིད་ཅིང་བསྐམས་པས་འོ་དོད་ཆེན་པོ་འབོད། །བླ་གབ་མེད་པའི་དགེ་སློང་སུ་ཏི་ཏས། །བཙོན་ར་ཐར་པའི་གསང་སྔགས་བཟླས་གྱུར་ཏེ། །བུམ་<milestone unit="line" n="389.3"/>པའི་ཆུ་ཡིས་རྒྱལ་པོ་ནད་ཞིར་འགྱུར། །ཆུ་བུར་ཞི་ནས་ཞག་ནི་བདུན་བར་དུ། །རྒྱལ་མཚན་རྩེ་ལ་བཏགས་ཏེ་མཆོད་པ་བྱས་གྱུར་ན། ཁེང་ཆེན་བསྐམས་པ་ལྕུག་ཕྲན་སྐྱེ་བར་འགྱུར། །དུས་བཞི་དག་ནས་མགོ་<milestone unit="line" n="389.4"/>ལྗོགས་སྐྱེ་བར་འགྱུར། །རིམས་དང་དུག་དང་མཚོན་དང་མེ་ཡང་ཞི། །རྒྱལ་པོ་བཀའ་ཡི་ཆད་པ་ཞི་བར་བྱེད། །གདུག་པ་སྦྲུལ་གྱི་ཚོགས་ནི་ས་ཡི་སྲུབས་སུ་ཞུགས། །གདུག་པ་སྡིག་པའི་ཚོགས་ནི་རེག་པ་ཆུ་བསྐམས་<milestone unit="line" n="389.5"/>ལྟར། །མཚན་ཉིད་མེད་ཅིག་ལུས་དང་གཏོར་བར་འགྱུར། །དེ་བཞིན་མཐུན་རྫས་གྲོགས་དག་ལྡན་པ་ཡིས། །རྟོག་མེད་གསང་བའི་སྔགས་ཀྱིས་ཞི་བར་འགྱུར། །རྒྱུད་ཀྱི་རྒྱལ་པོ་རྟོག་པའི་རྒྱུད་ལས། དུག་གི་ཡན་<milestone unit="line" n="389.6"/>ལག་འབྱུང་བའི་ཕན་ཡོན་དང་བཅས་པའི་ལེའུ་སྟེ་དགུ་པའོ།། །།དེ་ནས་བྱང་ཆུབ་སེམས་དཔའ་ཟླ་བཞི་དག་པའི་སྣང་བ་དེ་ཉིད་ལ། ཚུར་ཤོག་བྱེ་བྲག་རིག་པའི་སྐད། །འོད་གསལ་རྡོ་རྗེ་འཇུན་པའི་ཚུལ། །མེ་<milestone unit="page" n="390"/><milestone unit="line" n="390.1"/>ཏོག་ཡེ་ཤེས་ཚུལ་འཛིན་ཅིང་། །དཔའ་ཞིང་བརྟུལ་ལ་ལོག་རྟོག་འཇོམས། །དཔའ་བོ་ཆེན་པོ་དེ་དཔའ་བའོ། །བྱང་ཆུབ་ས་ལ་རབ་གནས་ཤིང་། །མགོན་པོ་ཏིང་འཛིན་ཐུགས་རྗེར་ལྡན། །ས་བཅུ་གཟུགས་སུ་ཡང་<milestone unit="line" n="390.2"/>དག་ལྡན། །ཆོས་སྐུ་ངོ་བོ་བརྗོད་དུ་མེད། །འོད་ཟེར་སྟོབས་ཀྱིས་བདེན་བྲལ་འཇོམས། །བཅོམ་ལྡན་ལོངས་སྐུ་རྟག་པ་ཆེ། ཁྱོད་ཀྱི་ཐུགས་ཀྱི་ངོ་བོ་ཉིད། །མི་འགྱུར་རྡོ་རྗེ་རྗེས་སུ་བཅད། །ཨོ་ན་མ༷༷སརྦ་ཏ་ཐུ་ག་ཏ་བྷ་<milestone unit="line" n="390.3"/>སརྦ་མུ་གེ་བྷ་སརྦ་ཏ་ཐུ་ཙཎྜ་མཧྭ་རོཛི་བཛྲ་བཱ་ཁི་ཧུ༷་ཕཊ། བདེ་ཆེན་རིག་བྱེད་རྒྱལ་བའི་སྲས། །ང་ཡི་དམ་པའི་ཕྱག་རྒྱ་ནི། །མི་འགྱུར་ལས་ཀྱི་དམ་པ་ནི། །མཆོག་ཆེན་མཆོག་བྲལ་བཟོད་པར་དཀའ། ཁྱོད་ཀྱིས་མི་<milestone unit="line" n="390.4"/>གནས་རྟག་ཏུ་ཆོངས། །དེ་ནས་གནོད་སྤྱིན་གྱི་བདག་པོ་ཉི་མ་སྟོང་གི་གཟི། གདོན་རྣམས་མ་ལུས་མི་རྟོག་ངང་དུ་རྫོགས། །མཁས་ཤིང་སྙིང་སྟོབས་ཚུལ་ཁྲིམས་མཐའ་གཉིས་གནོན། །སྦྲུལ་གདུག་རྒྱན་ཆས་ལུས་དང་<milestone unit="line" n="390.5"/>ཡན་ལག་མཛེས། །དྲི་མེད་གཟུགས་ཀྱིས་འགྲོ་ལ་མཐུན་བར་སྣང་། །ལྷ་རྣམས་ལ་ནི་ལག་ན་རྡོ་རྗེ་ཆེ། །ཀླུ་ཡི་གནས་ན་རྡོ་རྗེ་ཀླུ་ཆེན་འཇོམས། །གནོད་སྤྱིན་ཚུལ་མཐུན་གནོད་སྦྱིན་གོས་སྔོན་ཅན། །དྲི་ཟ་ལ་ནི་དྲི་<milestone unit="line" n="390.6"/>ཟའ་གཟུགས་ལྟ་བུ། །གྲུལ་བུམ་མཐན་སྣང་རིག་བྱེད་རྡོ་རྗེ་འཛིན། །སྲུལ་པོ་གཟུགས་ཆེན་རྣམས་ལ་སྲུལ་པོ་རྡོ་རྗེ་འཆང་། །དེ་བཞིན་ལུས་སྲུལ་རྡོ་རྗེ་འཛིན། །སྐྱེ་བྱེད་ནད་ནི་སྐྱེ་བྱེད་ལྡན་པས་འཇོམས། །སྨྱོ་བྱེད་<milestone unit="page" n="391"/><milestone unit="line" n="391.1"/>༄༅། །ལས་ནི་སྨྱོ་བྱེད་ལྡན་གཟུགས་སྣང་། །གྲིབ་སྣོན་དུག་ནི་གྲིབ་སྣོན་ཚུལ་འཆང་འཇོམས། །ནམ་གྲུ་ནམ་གྲུ་ལག་ན་རྡོ་རྗེ་འཇོམས། །སྣ་ཚོགས་གདུག་པ་ཅན་རྣམས་ལ། །ལུས་ཀྱི་ཕྱི་རུ་གཟུགས་འབྱུང་བ་<milestone unit="line" n="391.2"/>བཞིན་དུ། །རང་རང་མདུན་ན་རྡོ་རྗེ་འཛིན་པའི་གཟུགས། །རང་རང་དག་གི་དྲེགས་པ་ཞི་བར་བྱེད། །ལྷོ་ཕྱོགས་རིག་པ་འཛིན་པ་གནས། །དེ་བཞིན་རྗེས་སུ་འཇུག་པའི་དབང་། །དཀྱིལ་འཁོར་སྔགས་ལྡན་<milestone unit="line" n="391.3"/>མཛེས་བར་བྱ། །པོ་ཏི་ཕྱག་རྒྱ་ཐུགས་ཀྱིས་བརྟགས། །ཆབ་གཙང་འོ་མར་མེ་ལོང་ཞོ། །བུམ་པ་རྡོ་རྗེ་བྱིན་བརླབས་པ། །ནག་པོ་ར་རི་མེད་པ་ལ། གཅིག་གམ་ཡང་ན་གསུམ་ལྔ་ལ། ཁ་རྒྱན་མགུལ་ཆིངས་དར་དང་<milestone unit="line" n="391.4"/>ལྡན། །ལྷ་བཤོས་བདུག་སྤོས་མེ་ཏོག་དང་། །མར་མེ་དྲི་དང་དུང་ཆོས་ཉིད། །ཀུ་ཤ་རས་བལ་གདན་ལྡན་མཆོག །གདན་མཆོག་བླ་མ་རབ་གནས་ལ། །རང་གི་སྙིང་ཁར་ཟླ་བ་ཡི། །དཀྱིལ་འཁོར་ཡི་གེ་མཚན་པ་<milestone unit="line" n="391.5"/>བྱ། །དེ་སྟེངས་ཧཱུཾ་སྔོན་མཚན་བྱ་སྟེ། །ནམ་མཁའ་ཡི་ནི་མོས་དཀྱིལ་དུ། །དེ་དག་མདུན་དུ་ཡང་དག་བསམ། །དེ་ནས་མདུན་དུ་སྔགས་བདག་བསྐྱེད། །བུམ་པའི་དཀྱིལ་འཁོར་རབ་ལྡན་པས། །མོས་བས་རང་བཞིན་<milestone unit="line" n="391.6"/>མེད་པར་བྱ། །རྡོ་རྗེ་ལ་སོགས་སྐུ་གསུང་ཡང་། །སྔགས་ཀྱི་སྐུ་གསུང་ཐུགས་སུ་བསྐྱེད། །བྱིན་རླབས་ངོ་མཚར་རྒྱ་ཆེར་འབྱུང་། །དེ་ནས་སློབ་མ་དྲང་བྱ་སྟེ། །མིག་བཀབ་འཕྲེང་ཐོགས་གུས་པའི་སེམས། །དཀྱིལ་<milestone unit="page" n="392"/><milestone unit="line" n="392.1"/>འཁོར་གྱི་ནི་ཤར་སྒོ་ནས། །ཚིག་གི་ཁྱད་པར་འདི་དག་བརྗོད། །མགོན་པོ་རྒྱལ་བ་དགོངས་སུ་གསོལ། །བདུད་དཔུང་འཇོམས་པའི་རྡོ་རྗེ་འཛིན། །ནམ་མཁའ་དྲི་མ་མེད་པ་ལྟར། །བླ་མེད་ཐུགས་རྗེ་གཟུང་དུ་གསོལ།<milestone unit="line" n="392.2"/>ཁྱོད་ནི་ང་ཡི་བསྟན་ཆོས་པོ། །རྡོ་རྗེ་ལས་ན་བདག་ལ་སྩོལ། །དམ་ཚིག་རྡོ་རྗེ་བདག་ལ་སྩོལ། །འཇིག་རྟེན་དཔུང་འཇོམས་ཆོས་ལེགས་མཛོད། །སྡིག་བཤགས་སྡོམ་གཟུང་རྗེས་དྲན་དང་། །སེར་སྣ་མེད་པའི་ཡོན་<milestone unit="line" n="392.3"/>མཆོད་འབུལ། །སངས་རྒྱས་གང་གའི་བྱེ་མ་སྙེད། །མདུན་དུ་ཡང་དག་བསམ་པར་བྱ། །བླ་མས་མཆོད་པ་རྫོགས་པ་དང་། །ལུས་ངག་ཡིད་གསུམ་དང་བས་འཇུག །མིག་བཀབ་ཕྲེང་ཐོགས་ཞི་བའི་སེམས། །དེ་ནས་<milestone unit="line" n="392.4"/>དམ་ཚིག་བསྒྲག་པར་བྱ། །ལྷ་སྟན་རིགས་ཀྱི་བདག་པོར་ངེས། །སངས་རྒྱས་ཀུན་དང་མཉམ་སྦྱོར་བ། །སངས་རྒྱས་ཀུན་གྱི་སྐུ་ཡི་དབང་། །རྟོག་སྤྱོད་ཀུན་གྱི་མཐའ་ལས་འདས། །ཐམས་ཅད་འཇོམས་པའི་སྟོབས་<milestone unit="line" n="392.5"/>ལྡན་པས། །བུ་ཁྱོད་ལ་ནི་བསྐུར་བ་ཡིན། །རྡོ་རྗེ་བདུད་རྩི་དམ་པར་འགྱུར། །ཨོ་བཛྲ་ཙཀྲ། དེ་བཞིན་གཤེགས་པ་གསུང་གི་དངོས། །བསམ་གཏན་སྤོ་ཏ་དམ་པ་འདི། །མཚན་མའི་དགྲ་རྣམས་རྣམ་པར་དག །བུ་ཁྱོད་<milestone unit="line" n="392.6"/>ལ་ནི་བསྐུར་བ་ཡིས། །གསུང་གི་གྲུབ་པ་བླ་མེད་ཤོག །ཨོ་བཛྲ་བག་ཤ་ནན། སངས་རྒྱས་ཀུན་གྱི་ཐུགས་ཀྱི་དབང་། །དམ་པ་ཡེ་ཤེས་བླ་ན་མེད། །རྡོ་རྗེ་ངོ་བོར་གྲུབ་པ་ནས། །བགེགས་རྣམས་ཀུནཡངབཞིགཔར<milestone unit="page" n="393"/><milestone unit="line" n="393.1"/>༄༅། །བྱེད། །ཨོ་བཛྲ་ཙིསྟ་རག་ཤད་ཧུ༷། གསང་སྔགས་ཡིད་ལ་རྗེས་དྲན་ནས། །ཉམས་པའི་དོན་གྱིས་རྟོག་སེལ་ཅིང་། །རིག་པའི་ཡེ་ཤེས་དམ་ལ་གནས། །འགྲོ་བའི་ཆེད་དུ་རང་དམ་བཅའ། །ཡི་གེ་ཧུ༷་གི་ས་<milestone unit="line" n="393.2"/>བོན་ལས། །ཕྱག་ན་རྡོ་རྗེ་གྲུབ་ཡང་འཛིན། །བུམ་པ་ཟླ་བས་མཚན་པར་བསྐྱེད། །དེ་སྟེངས་ཁྲུ་ནི་བཅུ་དྲུག་པ། །འཕྲོ་འདུ་མང་པོའི་ཚུལ་གྱིས་གཏམས། །སློབ་མའི་སྤྱི་བོར་གཞག་ལ་ནི། །ཉེས་པའི་ཚོགས་ཉིད་རྣམ་<milestone unit="line" n="393.3"/>དག་པའི། །ཡེ་ཤེས་གཟུགས་ཀྱི་བུམ་པ་འདི། ཁྱོད་ཀྱི་སྤྱི་བོར་གཞག་པ་ཡིས། །དབང་གི་རྒྱལ་པོར་མཛེས་ལྡན་ནས། །ལས་ཀྱི་མཐའ་རྣམས་བཤིག་པར་བྱེད། །མེ་ལོང་བསྟན་ཅིང་བུམ་པའི་ཆུ་རྒྱུན་གྱིས། ཁྱད་པར་<milestone unit="line" n="393.4"/>རབ་དང་འབྲིང་དུ་བཤད། །རབ་ནི་ཐར་པའི་ལམ་མཆོག་འབྲིང་ནི་ལུས་སེམས་བདེ། །ངག་ཀྱང་སྙན་ཅིང་གདོན་ཡང་འགྲོས། །རིད་ཅིང་སྐམ་པ་མེ་ཏོག་ཤིང་སྐྲམས་ལ། །ཆར་ཆེན་རླན་གྱི་རྒྱུན་གྱིས་བརླན་པ་<milestone unit="line" n="393.5"/>བཞིན། །ཉོན་མོངས་དུག་ལ་ཡེ་ཤེས་ཆུ་ཡིས་བརླན། །མཆེ་བས་ཟིན་དང་རྗེས་ནི་བོར་བའི་དུག །ཁ་རླངས་སྣ་ཚོགས་དུག་ནི་ཆགས་པ་ཆེ། །རིགས་ཆེན་དྲག་པོའི་དུག་ནི་གསང་སྔགས་དུག་གིས་འཇོམས། །དེས་<milestone unit="line" n="393.6"/>ནི་ཐ་མར་བསྟན་པ་རྣམ་པར་སྤངས། །གལ་ཏེ་ནོར་ལ་སྲེད་ཅིང་སྡུག་བསྔལ་གྱིས། །གདུང་ནས་འབྲིང་པོ་ལ་ནི་བསྟན་པར་བྱ། །ལྷ་ཡི་བདེ་བ་དང་ནི་འབྱོར་པ་དང་། །ཚེ་དང་སྟོབས་གཟུངས་ཕུན་སུམ་ཚོགས་པ་<milestone unit="page" n="394"/><milestone unit="line" n="394.1"/>དང་། །ཐོས་མང་མདངས་བཟངས་ཅིག་ཏུ་ཡིད་བཞུངས་ན། །དབང་ཐང་ཆེ་ཀུན་དགའ་མཐུ་སྟོབས་ཀྱིས་ཐོབ། །ཆགས་དང་རྣམ་བྲལ་དགེ་ལ་དགའ་བ་དང་། །རྟག་ཏུ་དཀོན་མཆོག་གསུམ་ལ་སེམས་གཞོལ་<milestone unit="line" n="394.2"/>དང་། །སྡིག་པ་སྤངས་ཤིང་བཟླས་བརྗོད་ལྡན་དང་བའི། །མི་ལ་ལྷ་རྫས་དངོས་གྲུབ་རིང་བ་མེད། །རྡོ་རྗེའི་མཚོན་མེད་གནམ་ལྕགས་མཐུ་འདྲ་བའི། །གསང་སྔགས་མི་ཡི་འཇིག་རྟེན་མཆོད་སྤྱིན་མཛད། །འཇིག་རྟེན་<milestone unit="line" n="394.3"/>འདི་དང་ཕ་རོལ་ཉིད་ན་ཡང་། །སྡུག་བསྔལ་སེལ་ཅིང་སྡིག་འཇོམས་གཞན་མེད་དོ། །གང་ཞིག་དཔག་བསམ་ལྗོན་པའི་ཤིང་ལྟ་བུར། །ལ་ལས་དངོས་གྲུབ་ལ་ལར་བསོད་ནམས་དང་། །གཞན་ལ་གཟུགས་སྟོབས་ཆེ་<milestone unit="line" n="394.4"/>དང་བདེ་བ་དག །ཡིད་མཐུན་འབྲས་བུ་འདོད་བའི་མི་ལ་སོགས། །གསང་སྔགས་སྣ་ཚོགས་གཟུགས་སུ་རྣམ་སྤྲུལ་ནས། །གང་ཞིག་སྡུག་བསྔལ་གང་ཞིག་འཇིགས་སྐྲག་པ། །འགྲོ་བའི་སྡུག་བསྔལ་ཀུན་ལས་གྲོལ་<milestone unit="line" n="394.5"/>བའི་དབང་། །རྒྱལ་པོ་ཆོམ་རྐུན་ཐོག་གིས་འཇིགས་སྐྲག་པ། །འགྲོ་བའི་ཚོགས་ཆེན་མཐའ་དག་སྐྱོབ་པར་མཛད། །རྟོག་པའི་རྒྱལ་པོའི་རྒྱུད་ལས། དབང་བསྐུར་བའི་ལེའུ་སྟེ་བཅུ་པའོ།། །།གང་ཞིག་ཡུལ་དང་<milestone unit="line" n="394.6"/>ཁྱིམ་ལ་བརྟེན་ཀྱང་རུང་། །དཀའ་ཐུབ་མཉམསརྩེགཅིགསེམསཀྱིས་ནི། །ཉིན་གཅིགབཞིནདུཅུངཟདསྔགས་བཟླས་ན། །དེ་ཡིས་གསང་སྔགས་དུས་གཅིག་ན་ནི་འགྲུབ། །ཆོགབཞིནདུདངཔོརའབུམ་<milestone unit="page" n="395"/><milestone unit="line" n="395.1"/>༄༅། །བཟླས་ནས། །སྙེད་ནས་སྔགས་པས་བསྒྲུབ་ལ་འཇུག་པར་བྱེད། །དེ་ནི་དངོས་གྲུབ་མྱུར་དུ་ཐོབ་འགྱུར་བ། །གསང་སྔགས་ཆོ་གས་ཡུན་རིངས་ཉོན་མི་མོངས། །ལུས་ལ་ས་ཡིས་དྲིལ་ཕྱིས་བྱས་ནས་<milestone unit="line" n="395.2"/>སུ། །ཆུ་རྙེད་རྙོག་མ་མེད་པར་ཞུགས་ནས་ཀྱང་། །ཇི་ཙམ་འདོད་པའི་བར་དུ་ཁྲུས་བྱས་ཏེ། །བྱུང་ནས་ཤར་རམ་བྱང་དུ་ཁ་བལྟས་ནས། །ཆུ་ཡིས་ལག་པ་རྐང་པ་བཀྲུས་ནས་ནི། །པུས་མོ་ཕྱི་རོལ་ཏུ་ནི་བསྟན་བྱ་<milestone unit="line" n="395.3"/>སྟེ། །བར་དུ་ལག་གཞག་ཙོག་ཙོག་པོར་འདུག་སྟེ། །སྨ་མེད་ཡུ་བ་མེད་པས་ཉེ་རེག་བྱ། །ལན་གསུམ་བར་དུ་ཆུ་ནི་འཐུངས་ནས་སུ། །ཆུ་ལ་ལན་གཉིས་ཡོངས་སུ་ཕྱི་བར་བྱ། །སོ་ལ་ཆགས་ལ་ལྕེའམ་རེག་ནས་<milestone unit="line" n="395.4"/>ཀྱང་། །སྦྲིད་པ་བྱུང་ནས་ཁ་ཡང་དཀྲུག་པར་བྱ། །རབ་ཏུ་སྐྱེས་པ་བུད་མེད་གཞོན་ནུ་ཡང་། །གཞོན་ནུ་མ་དང་རྒད་པོ་མཛེས་རྣམས་ལ། །དེ་ལ་ནམས་ཀྱང་སྔགས་པས་རེག་ མི་བྱ། །སྔགས་པས་དེ་དག་རྣམས་ལ་<milestone unit="line" n="395.5"/>མི་བསམ་མོ། །རྒྱ་ལ་དེ་དག་རྣམས་ལ་རེག་གྱུར་ན། །སླར་ཡང་ཐོར་འཐུངས་བྱས་ནས་ནི། །དེ་ནས་ཕྱིར་ཡང་བཟློག་ལ་འཇུག་པར་བྱ། །གསང་དགྲ་ལ་དད་བཟློག་དགའ་སྙིང་རྗེ་ཅན། །རྟག་ཏུ་ལེན་པ་ལ་ནི་བཟློག་<milestone unit="line" n="395.6"/>པ་དང་། །སློངས་མོའི་ཟས་ཟ་ལྷ་ཡི་ལས་བརྩོན་པ། །དེ་ཡི་ལུས་ལ་གསང་སྔགས་འཇུག་པར་འགྱུར། །འགའ་ཡིས་བུད་མེད་ནོར་དང་གོས་རྣམས་དང་། །བཞོན་པ་བརྒྱན་དང་བཟའ་བ་་བྱུག་པ་དང་། །མལ་སྟན་<milestone unit="page" n="396"/><milestone unit="line" n="396.1"/>རྣམས་ནི་མང་ཉུང་བྱིན་འགྱུར་ན། །དེ་ལས་བསྒྲུབ་ལ་གནས་པས་མི་བླང་ངོ་། །ས་ཕུག་བཤང་སྒོ་ལྔ་སྟེ་མཚན་ལ་གསུམ། །གཡོན་ལ་གསུམ་སྟེ་ལག་པ་གཉིས་ལ་བདུན། །ཡང་ན་ས་དང་ཆུ་ཡིས་ཇི་སྲིད་དུ། །དྲི་མ་དྲི་<milestone unit="line" n="396.2"/>བྲལ་དེ་སྲིད་བར་དུ་བྱ། །ལྷོར་ནི་རྒྱས་པ་སེར་པོ་སྔགས་ཡང་དག་ལྡན། །ནུབ་ཏུ་དབང་དང་བྱང་དུ་དྲག་པོ་ཡང་དག་ལྡན། ཁྲར་དུ་ཞི་དང་གྲུབ་པའི་ལས་རྣམས་བྱ། །རྣམ་སྨིན་དུག་ནི་སྔགས་ཀྱིས་སྦྱར་བར་བྱ་བ་<milestone unit="line" n="396.3"/>མིན། །ཚ་ཚ་ཆོ་ག་མདོ་དོན་ཁྱད་པར་འཕགས། །སྦྱིན་སྲེག་ལས་ནི་འབུམ་མམ་བྱེ་བ་བྱ། །ཞི་བ་ཟླུམ་པོ་ཁྲུ་གང་ལས་ནི་རིགས་དམན་ཚད། །བྲམ་ཟེ་རྗེའུ་རིགས་ཁྲུ་ནི་བཞི་ཡི་ཚད། །རྒྱལ་པོ་ཁྲུ་ནི་བཅུ་གཉིས་དག་ཏུ་<milestone unit="line" n="396.4"/>ངེས། །རྒྱས་པ་གྲུ་བཞི་དབང་ལ་ཟླ་གམ་བྲི། །དྲག་པོ་ལ་རི་་མ་པ་གསུམ་གསུམ་སྟེ། ཁ་དོག་དཀར་དམར་སེར་ལྗང་ནག་པོར་བཤད། །ཕུར་བའི་ཚད་ནི་རིགས་ཀྱི་ཚད་དང་སྦྱར། །ཉུལ་ལམ་ཤིང་དཀར་དབྱིབས་ནི་<milestone unit="line" n="396.5"/>ཟླུམ་པོར་བཤད། །རྒྱས་པོ་གྲུ་བཞི་ཤིང་ནི་སེར་པོར་འགྲུབ། །དག་པའི་དབང་ནི་མིན་པའི་ཤིང་མདོག་དམར། །དྲག་པོའི་ཤིང་ནག་ཡང་ན་ལྕགས་ལ་བྱ། །རིན་ཆེན་ལ་སོགས་སོ་སོའི་ཕུར་པའི་རྒྱུ། ཁེན་ཏུ་ལས་<milestone unit="line" n="396.6"/>བཞི་མེ་ཡིས་ཉོན་མོངས་བསྲེག །རིགས་ཀྱི་སློབ་དཔོན་རྒྱན་ཆས་སོ་སོའི་མདོག །ལས་ལ་བརྩོན་ཞིང་ཚུལ་ཁྲིམས་དག་བའི་མཆོག །ཚད་མེད་བཞིར་ལྡན་ཤེས་རབ་བདེན་གཉིས་རྟོགས། །མཐའ་གཉིས་རིག་པས་<milestone unit="page" n="397"/><milestone unit="line" n="397.1"/>༄༅། །དཔག་བསམ་ཤིང་ལྟ་བུར། །ཡོན་ཏན་ཚོགས་ལྡན་རིགས་ཀྱི་བདག་པོ་དེས། །ཚོན་གྱིས་བྲིའམ་ཡང་ན་མེ་བྲི་བར། །ལྷག་པའི་ལྷ་ལ་མཆོད་ཕྱིར་མཆོད་པའི་རྫས། །བདུག་སྤོས་མེ་ཏོག་ལ་<milestone unit="line" n="397.2"/>སོགས་མཆོད་པའི་རྫས། །མ་དུ་འབྲས་ཆེན་གཏོར་མ་ལྷ་བཤོས་དག །བདུན་བདུན་དག་གིས་མཆོད་ན་གྲུབ་པའི་མཆོག །ཁ་དོག་ལ་སོགས་སོ་སོའི་མདོག་ལྡན་པས། །ར༷་སྦར་ཤིང་ནི་ཁ་དོག་ཕུར་པར་<milestone unit="line" n="397.3"/>ལྡན། །གཏུམ་ཁུང་ཐོ་བ་དབྱིབས་དང་སོ་སོའི་ཧོམ་ཁུང་ལྟར། །སྨག་ཤད་ལྕུག་མར་དྲག་པོའི་ཡམ་ཤིང་རྫས། །མང་ཉུང་རྫས་ནི་མ་ངེས་དབང་ཐང་ཆེ་ཆུང་ཚུལ། །ཟླ་བ་བཅུ་གཉིས་རབ་སྦར་སྦྱོར་བའི་ཚེ། །གཅིག་<milestone unit="line" n="397.4"/>ནས་ཉ་ཡི་ཚེས་ནི་ཞི་དང་རྒྱས་པའི་ལས། །ཟླ་བ་གཞོལ་བ་དག་ལ་དྲག་པོའི་ཧོམ་ཁུང་འབར། །དབང་ནི་ཟླ་བ་ཤི་བར་རབ་ཏུ་འགྲུབ། །ཚེ་རབས་སྦྱངས་པའི་སྡིག་སྒྲིབ་སེལ་བར་བྱེད། །འཇིག་རྟེན་དག་ན་སྤྱོད་པ་<milestone unit="line" n="397.5"/>རབ་གྲུབ་པའི། །ཆོས་ཀྱི་རྒྱལ་པོ་ཨེ་མ་ངོ་མཚར་ཆེ། །རྒྱལ་པོ་ཤིང་ཆེན་བྲམ་ཟེ་རིགས་སུ་སྐྱེ། །དངོས་གྲུབ་ཆེན་པོ་གཞན་ན་མེད་པ་ཐོབ། །ཕན་འདོགས་མ་ངེས་གྲུབ་པར་གསུངས། ཁུད་ཀྱི་རྒྱལ་པོ་ཆེན་པོ་<milestone unit="line" n="397.6"/>རྟོག་པའི་རྒྱལ་པོའི་རྒྱུད་ལས། སྦྱིན་སྲེག་གི་ལེའུ་སྟེ་བཅུ་གཅིག་པའོ།། །།དེ་ནས་དེ་བཞིན་གཤེགས་པ་ཐམས་ཅད་ཀྱི་བདག་པོ་མངོན་པར་བསྡུ་བ་ཞེས་བྱ་བའི་ཏིང་ངེ་འཛིན་ལ་སྙོམས་བར་ཞུགས་ནས། རྫུ་<milestone unit="page" n="398"/><milestone unit="line" n="398.1"/>འཕྲུལ་གྱི་རྒྱལ་པོ་ཞེས་བྱ་བ་འདི་གསུངས་སོ། །ཨོ་པྲཛུ་ལ་སྤོ་ཏ་ཡ་ཀི་རྒྱ་དུ་བ་བྷ་ནན་ཧུ༷་ཧུ༷་ཕཊ་ཕཊ་གྲྭཧྭ། རིགས་ཀྱི་དཀྱིལ་འཁོར་གྱི་མིག་འབར་བ་ཞེས་བྱ་བའདི་བརྗོད་པར་བྱའོ། །ཨོ་ཙཀྱུ་ཙཀྱུ་མ་ཐུ་མ་ཐ་གྲྭཧྭ།<milestone unit="line" n="398.2"/>རྫུ་འཕྲུལ་རྒྱལ་པོ་མིག་འབར་འདི་སྒྲ་གྲགས་མ་ཐག་ཏུ། རིང་པོར་མི་ཐོགས་པར་མཐོང་བར་འགྱུར་རོ། །བྱིས་པ་གདོན་གྱིས་ཟིན་པ་དང་། །གང་དག་དུག་གི་ལུས་ཅན་ལ། །སྟོན་པར་བྱེད་པ་འཕྲོ་མོའི་འཕྲན་ཚེགས་<milestone unit="line" n="398.3"/>ཡིན་པར་བཤད། །བྱ་བ་དང་རྣམ་པར་བཟླས་དང་གྲུབ་པའི་ཚེ། །དབབ་དང་བསྐྲད་དང་བསད་དང་བཅིང་ལ་སོགས་དང་ཚར་བཅད་དང་། དེ་ཚེ་དཀྱིལ་འཁོར་ཕྱོགས་བཞི་དག་ཏུ་ཡང་། དམིགས་པའི་རྟེན་གྱི་འབྲང་<milestone unit="line" n="398.4"/>རྒྱས་ལྔ་གཞག་སྟེ། ཀླུ་རིགས་ཀྱི་གནས་ནས་དགུག་པ་དང་། ལུས་ལ་དབབ་ཅིང་ཕྱི་བཞིན་བགེགས་རྣམས་མ་ལུས་བསྐྲད་པ་དང་། ཕྱི་བཞིན་བཟློག་ཅིང་ལུས་ལ་འཚེ་བ་མེད། བཅིང་དང་གསད་པས་ལས་ཀྱི་མཐའ་<milestone unit="line" n="398.5"/>མི་དོར། ཏིང་འཛིན་ཕྱག་ན་རྡོ་རྗེ་རབ་ལྡན་པས། །ཡི་གེ་ཧུ༷་གི་ས་བོན་དེ་ཉིད་ལས། །འོད་ཟེར་འཕྲོས་པས་རྒྱལ་སྙིང་རབ་བསྐུལ་ཏེ། །ཕུ་ལས་འོད་ཟེར་ཁ་དོག་བཞིར་ལྡན་པས། །རིགས་བཞིའི་གནས་རྣམས་ཀུན་ཏུ་<milestone unit="line" n="398.6"/>འཁྲུག་པར་བྱེད། །གཏུམ་ཁྲོས་འབར་བའི་གཟི་བརྗིད་འཕེལ་བར་བྱེད། །ལུས་དང་ངག་སེམས་དམ་ཚིག་རྒྱལ་པོའི་མཆོག་ལྟར་སྟེར། །རིགས་འཛིན་ཚེ་ཡི་སྙིང་པོར་གྲུབ་པ་དང་། །བཀྲ་ཤིས་ཚིགས་སུ་བརྗོད་ཚེ་<milestone unit="page" n="399"/><milestone unit="line" n="399.1"/>༄༅། །དབང་མཆོག་དམ་པ་བསྐུར། །མ་ཆགས་དམ་པའི་ཐིག་ལེས་རྒྱས་ཡང་གདབ། །སྤྱི་གཙུག་གནས་སུ་སོ་སོར་བསྒྲུབ་པ་ལྷ་དག་སྒོམ། །བཀྲ་ཤིས་བརྒྱད་ཀྱིས་དག་པའི་རྫས་དབང་བསྐུར། །ལྷ་ཀླུ་གནོད་<milestone unit="line" n="399.2"/>སྒྱིན་དྲི་ཟའི་ཚོགས་ཆེན་པོ། །རེག་དང་ཁ་རླངས་དུག་ལས་གྲོལ་བར་འགྱུར། །སྦྲུལ་གྱི་རིགས་ནི་དཀར་པོ་བཅུ་གསུམ་དང་། །དེ་བཞིན་གནག་དང་དམར་པོ་སེར་ཁྲག་དང་། །དུག་གི་རང་བཞིན་མཐུ་སྟོབས་ཞི་བར་<milestone unit="line" n="399.3"/>འགྱུར། །དེ་བཞིན་གཉེན་སྐྱས་དབབ་ཅིང་སྔགས་ཀྱི་གླུད་ཀྱང་བསྔོ། །སྨན་དང་འབྲུ་བཅུད་རྫས་རྣམས་རྫོགས་པར་བྱ། །ཕྱོགས་དང་མཐུན་པའི་དཀྱིལ་འཁོར་བྲི་བའི་ཚེ། །ལེ་ལོ་སྤྱིད་ལུག་མ་དང་བློ་བོར་<milestone unit="line" n="399.4"/>ནས། །རང་སེམས་རྒྱུད་དང་བརྩོན་འགྲུས་ཆེ་བ་དང་། །རྒྱུད་ལ་གོམས་ཤིང་གཉིས་མེད་བློ་ལྡན་པས། །དབང་གིས་རང་བཞིན་རིགས་ཀྱིས་མཐོ་བ་དང་། །དད་པའི་མཐུ་ཡིས་བླ་མ་བསྟེན་པ་དང་། །སྙིང་རྗེའི་དབང་<milestone unit="line" n="399.5"/>གིས་ཚད་མེད་བཞིར་ལྡན་པས། །དུག་ཆེན་དུག་ཆུང་དུག་མེད་རིམས་པ་རྟག་པས། །དུག་གིས་མིའི་རང་བཞིན་ཁྱེར་འདྲ་བར། །སྙིང་རྗེའི་རང་བཞིན་མི་རྟོག་རྟོག་མེད་པར། །ནགས་ཚལ་ལྗོན་ཤིང་ཡལ་ག་ལྟ་བུ་<milestone unit="line" n="399.6"/>ལ། །ཡན་ལག་རྫོགས་ཤིང་འབྲས་བུར་ལྡན་པ་ལྟར། །དེ་བཞིན་ཀུན་གྱི་ཐུབ་མཆོག་ནུས་ལྡན་པས། །མུན་ནག་ནང་དུ་པྱེ་མར་གསལ་བ་ལྟར། །རབ་དང་འབྲིང་གི་བློ་ནི་ཐ་མ་གསུམ། །རབ་ལ་མཐོ་རིས་ཐར་པའི་ས་<milestone unit="page" n="400"/><milestone unit="line" n="400.1"/>ཡང་རྙེད། །འབྲིང་ལ་ཚེ་དང་རྒྱུད་འཕེལ་དབང་ཐང་ཡོ་བྱད་ལྡན། །ཐ་མ་ལུས་ཀྱི་ནད་ཞི་བདེ་བར་རྟག་ཏུ་གནས། །དངོས་གྲུབ་རྫས་དང་ཁ་ཟས་སྣ་ཚོགས་བསྟེན། །འཚོགས་ནས་དཀྱིལ་འཁོར་ལུས་ནི་གང་གི་<milestone unit="line" n="400.2"/>ཚད། ་།བྲི་དང་བརྩིག་དང་མཚོན་གྱིས་འོ་དོད་གསལ་བདེ་བའི། །སྟན་ལ་རིགས་འཛིན་བདག་ཉིད་གནས། །རྒྱལ་བའི་ཚུལ་འཆང་ལུས་ནི་བོར་ནས་ནི། །འགྲོ་བའི་དོན་དུ་ཚུལ་ནི་སྣ་ཚོགས་པས། །འགྲོ་བའི་དོན་<milestone unit="line" n="400.3"/>དེ་ཐམས་ཅད་རྫོགས་ལྡན་བྱེད། ཁ་ཅིག་མི་ཡི་ལུས་ལ་རྣམ་པར་འ་། །མཚན་མོ་མེ་མངལ་ཞོན་ཅིང་རྣམ་པར་འཚེ་བར་བྱེད། ཁ་ཅིག་ཆུ་ལ་ཞོན་ཅིང་བུད་མེད་དག་ལ་གབ། །སྐྱེས་པའི་ཆ་ལུགས་བཟུང་ནས་ལུས་<milestone unit="line" n="400.4"/>ལ་གྲིབ་བཞིན་འཁྲི། །ཉིན་བཞིན་དུར་ཁྲོད་སོང་ནས་ཟླ་བའི་ཟེར་ལ་ལྡང་། །ཟླ་བའི་ཟེར་ལ་ཞོན་ཞིང་སྐྱེས་པའི་རྐང་ལ་འཁྲིལ། ཁ་ཅིག་ལམ་ཆེན་དག་ཏུ་འགྲོ་ཞིང་རྫུ་འཕྲུལ་སྟོན། ཁ་རླངས་སེར་པོས་ཤ་ཁྲའི་ནད་<milestone unit="line" n="400.5"/>དུ་གཏོང་། །མཆེ་བ་གཅིག་གིས་ཟིན་བའི་མཚན་ཉིད་ནི། །དུག་ཆུང་ཡིན་ཏེ་ཁྲག་ཕྱུང་ཤ་ཟའི་མདོག་ཏུ་འགྱུར། །སྔགས་ཀྱིས་གསོ་བ་མཁས་པས་ངོ་ཤེས་ནས། །འཕྲན་ཚེགས་ཡིན་པར་བཤད། མཆེ་བ་གཉིས་ཀྱིས་<milestone unit="line" n="400.6"/>ཟིན་པའི་མཚན་ཉིད་ནི། །རིགས་ནི་བཞི་པ་གང་ཡང་རུང་སྟེ་རྗེས་ནི་བོར་བས་ཤ་རོ་དུག་གི་ནད། །དུག་ཆེན་ནད་དུ་སྔགས་པས་ངོ་ཤེས་ནས། སྔགས་པས་དབང་གི་ལུས་རྣམས་མཛེས་ལྡན་ནས། །དྲག་པོ་རྩུབ་པའི་<milestone unit="page" n="401"/><milestone unit="line" n="401.1"/>༄༅། །བུམ་པ་སྔགས་ཀྱིས་བྲབ། །གཉན་སྐྱས་དབབ་ཅིང་སླུད་དང་མཛེས་པར་གཏང་། །ཕ་རོལ་རྟེན་ཡོ་མི་ལྡོག་དྷ་ཡང་གསུམ། །མཆེ་བ་གསུམ་པ་དག་གིས་གདབ་གྱུར་ན། །དེའི་ཚེ་ལུས་ལ་ཆུ་བུར་ཆེར་<milestone unit="line" n="401.2"/>བྱུང་ནས། །མཆེ་བའི་དུག་དང་ཁ་རླངས་རྗེས་བར་ཡིན། །སྔགས་དང་སྨན་གྱིས་མཁས་པས་གསོ་བ་ཤིས། །བྱབ་པའི་རྫས་ཀྱིས་དཀྱིལ་འཁོར་དག་ནས་གདོན། །སྔགས་ཀྱིས་དུག་སེལ་སྨན་གྱིས་དུག་རོ་སེལ། །དེ་<milestone unit="line" n="401.3"/>ལྷར་མཁས་པས་རིག་ནས་བསྒྲིམས་ཏེ་བྱ་བ་ཡིན། །མཆེ་བ་བཞི་ཡིས་གདབ་པ་འདི་དག་ནི། །རྟགས་ཀྱི་མཚན་ཉིད་གང་ཡང་སྟོན་མི་འགྱུར། །དེ་ལྟར་རྟགས་རྣམས་མེད་པའི་ལུས་ཆེན་གང་ལ་ཡང་། །སྔགས་པས་<milestone unit="line" n="401.4"/>ལས་དེ་བརྩམ་པར་བྱ་བ་མིན། །དེ་ཡི་ལུས་ནི་བཅད་གཏུབས་ཟོས་པའོ། །དུག་གི་རྒྱ་མཚོ་ལས་ཀྱི་རྣམ་སྨིན་ཆེ། །དུག་ཆེན་དེ་ལས་སྒྲོལ་བའི་ཐབས་འདི་གསུངས། ཁྱིམ་ན་གནས་སམ་དགོན་པ་དག་ཀྱང་<milestone unit="line" n="401.5"/>རུང་། །ལམ་ཆེན་འགྲོའམ་འོན་ཏེ་འདུག་ཀྱང་རུང་། །ས་དང་ཆུ་ལ་སོགས་ཏེ་ནམ་མཁའ་རླུད་དང་མེ། །འབྱུང་བ་ལྔ་པོ་དག་ལ་ཉིན་མཚན་དག་ཏུ་ནི། །འཇིག་རྟེན་རྩེ་གཅིག་གིས་ནི་ས་ཚ་གདབ་པར་གསུངས། །བྱིན་<milestone unit="line" n="401.6"/>གྱིས་བརླབས་པས་མཆོད་རྟེན་ལས་རབ་མཆོག །ཡང་ན་ཟངས་སམ་འཁར་བའི་སྣོད་མཛེས་ལུགས་མའི་ཕྱག་རྒྱར་བྱ། ཨུརྨྱི་ཁོརེ་སྔགས་ཀྱིས་བྱིན་ལ་བྱིན་གྱིས་བརླབས་ནས། །འབུམ་ཚོ་གཅིག་གིས་ངན་འགྲོའི་<milestone unit="page" n="402"/><milestone unit="line" n="402.1"/>གནས་ནས་ཐར་པར་བཤད། །འབུམ་ཚོ་གཉིས་ཀྱིས་བདེ་འགྲོ་གནས་སུ་སྐྱེ། །འབུམ་ཚོ་གསུམ་གྱིས་ཕྱིར་མི་ལྡོག་པར་གསུངས། །ལས་ངན་དུག་གིས་ཟིན་པའི་ལུས་ཅན་དེ་ལས་ཐར་བར་བཤད། ཁུད་ཀྱི་རྒྱལ་བོ་<milestone unit="line" n="402.2"/>ཆེན་པོ་རྟོག་པའི་རྒྱལ་པོ་ལས། མིག་འབར་བའི་གཟི་བརྗིད་དང་། དུག་གི་མཚན་ཉིད་བསྟན་པ་དང་། ངན་འགྲོ་ནས་འདོན་པའི་ཐབས་བསྟན་པའི་ལེའུ་སྟེ་བཅུ་གཉིས་པའོ།། །།དེ་ནས་དེ་བཞིན་གཤེགས་པ་མི་<milestone unit="line" n="402.3"/>གཡོ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་གསུངས་སོ། །ཨ་ཡིང་དྷི་སྲིང་སིད་ཏ་ཡོ་གི་ནི་བ་ལི་ན་ད་དྷ་མི། ཨ་ཡིང་དྷིང་སྲིང་གུ་ར་ཡོ་གི་ནི་བི་ལན་ད་དྷ་མྱི། ཨ་ཡིང་དྷིང་སྲིང་<milestone unit="line" n="402.4"/>ཧ་ཀྲ་ཏ་ཡོ་གི་ནི་བ་ལ་ནི་ད་དྷ་མྱི། ཨ་ཡིང་དྷིང་ཧྲིང་ས་མ་ཡ་ཡོ་གི་ནི་བ་ལིན་ད་དྷ་མྱི། བི་ཤ་ཨུ་བ་བི་ཤ་ཐ་བ་ར་ཙ་ཀ་ལ་གེ་དེ་མ་ཧྭ་ཐ་བ་ར་བི་ཤ་སི་ཏ་ན་མ་ཧེ་ཏེ་བི་ཤ །ཏན་ཏ་མན་ཏ་ཨ་ཀོ་ཤེ་ཡེ་ཧུ༷་ཕུ་ཕུ་ཨ་ཨ<milestone unit="line" n="402.5"/>འདི་བརྗོད་པས་དུག་གི་རིགས་ཐམས་ཅད་སེལ་བར་འགྱུར་རོ། །འདི་བསྒྲུབ་པར་འདོད་པའི་རྣལ་འབྱོར་པས། བླ་མའི་ལྷ་མོ་དང་། གྲུབ་པའི་ལྷ་མོ་དང་། བསྟན་པའི་ལྷ་མོ་དང་། རྫས་ཀྱི་ཁྱད་པར་རབ་བསོགས་<milestone unit="line" n="402.6"/>ནས། དུག་རྣམས་ཀུན་ལས་གྲོལ་བར་འགྱུར། །དུག་གི་དབང་མཆོག་མ་ཐོབ་ན། །མཁས་པས་གཞན་དོན་བྱ་བ་མིན། །དུག་དབང་རྫོགས་པའི་རྣལ་འབྱོར་པས། །བཟློག་པའི་ལས་རྣམས་བྱ་བར་གསུངས། །སྔགས་<milestone unit="page" n="403"/><milestone unit="line" n="403.1"/>༄༅། །ཀྱི་བྱད་ཀྱིས་ཟིན་འགྱུར་ན། །ཐོད་ངན་དུམ་བུ་དྲུག་པ་ལ། །གུར་ཀུམ་སྣ་ཚོགས་དག་ལ་ནི། །ཉ་རུས་སྨྱུ་གུས་བྲི་བར་བྱ། ཁྲར་དུ་རྒྱལ་རིགས་དཀར་པོ་དགོད། །ལྷོ་རུ་བྲམ་ཟེའི་རིགས་སེར་པོ། །ནུབ་<milestone unit="line" n="403.2"/>ཏུ་ཞེ་སྡང་རྗེའུ་རིགས་དགོད། །བྱང་དུ་དམངས་རིགས་ནག་པོ་དགོད། །ལྷ་སྲིན་སྡེ་བརྒྱད་སྙིང་པོ་ནི། ཁེང་ཤུན་དག་ལ་བྲིས་ནས་ནི། །དེ་རྒྱབ་མུ་སྟེགས་རིགས་ཅན་གཞུག །ཏི་ཚ་ཆེན་པོའི་འོག་དག་གམ། །ཡང་ན་<milestone unit="line" n="403.3"/>ལམ་ཆེན་བཞི་མདོ་མྲ །སྦས་ན་རིགས་ཆེན་དམ་པ་སྟེ། ་་་ཡི་བྱད་ལས་གྲོལ་བར་འགྱུར། །དེ་བཞིན་གནོད་སྤྱིན་དྲི་ཟ་དང་། ཁུ།ལ་བུམ་ལ་སོགས་རྫས་རྣམས་ནི། །ཡང་ན་ལྷ་ཆེན་གསང་བའི་འོག །བཅུག་ནས་<milestone unit="line" n="403.4"/>ལས་བཞི་ཕུར་པ་དང་། ཁྲོ་བོ་ཆེན་པོའི་གསང་སྔགས་ཀྱིས་། །ལན་གྲངས་ཉི་ཤུ་རྩ་གཅིག་བཟླས། །དམ་ཚིག་བདག་པོའི་སྔགས་ཀྱིས་དང་། །ལས་རྣམས་མ་ལུས་རྫོགས་པར་བྱ། །ཕྱོགས་བཞིར་ཕུར་པ་བཏབ་ནས་<milestone unit="line" n="403.5"/>ནི། །བྱབ་པ་ལས་ཀྱི་དུག་དག་བྱབ། །བུམ་བའི་སྔགས་ཀྱིས་དབང་ཡང་བསྐུར། །ཆེ་མཆོག་དམ་པས་ཚེ་ཡང་བསྟིམ། །ཀླུ་བཟློག་ཆེན་པོ་བྱས་པར་འགྱུར། །དེ་ནས་ལས་ཀྱིས་བུམ་མཆོག་དེས། །ལས་ཀྱི་བདག་པོར་<milestone unit="line" n="403.6"/>མྱུར་བ་ནི། །སྤྱིན་སྲེག་ལས་རྣམས་ཚང་བར་བསོག །སྐྱེར་པ་སེར་པོའི་ཤིང་རྣམས་ལ། །ཆོ་གའི་སྔགས་ཀྱིས་སྤྱིན་སྲེག་བྱ། །དེ་ཡི་སོལ་བས་མེ་སྤར་ལ། །སྒྱེད་བུ་མི་རྐང་བཞི་བཙུགས་ལ། །ཐོད་པ་ཆེན་པོ་བཞི་<milestone unit="page" n="404"/><milestone unit="line" n="404.1"/>བསོགས་ལ། །གཅིག་ཏུ་ཁྲག་སྣ་སྣ་ཚོགས་པའི། །མཆོག་གི་རྐང་གིས་དཀྲུག་ཅིང་བསྐོལ། །དེ་འོག་ཐོད་པ་གཉིས་པ་སྲ །དགྲ་བོ་ཞིང་གི་རྗོ་བསགས་ལ། །ཀ་ར་བི་རིའི་ཕུར་པས་དཀྲུག །བསྐོལ་ནས་ཐོད་ཆེན་ཟང་<milestone unit="line" n="404.2"/>མ་ལ། །སྔགས་ཀྱི་འཁོར་ལོས་རབ་བསྐོར་ཏེ། །འོ་མ་སྣ་ཚོགས་ཐོད་ཆེན་གང་། །བསྐོལ་ནས་ཐོད་རྫས་འཚོག་པ་ནི། །འཁོར་ལོ་ཅན་དུ་འཚོགས་པར་བྱ། །སྦུད་པ་ནག་པོས་བུས་ནས་ནི། །དཀར་ཐབ་དམར་ཐབ་<milestone unit="line" n="404.3"/>སྔོ་ཐབ་གསུམ། །ར་སྔོན་རྐྱལ་པ་བུས་ནས་ནི། །ཕྱོགས་བཞིར་རྒྱལ་རིགས་བྲམ་ཟེའི་རིགས། །རྗེའུ་རིགས་དམངས་རིགས་འཚོགས་པར་བྲི། །རྐྱལ་པ་གདབ་ཅིང་གྲོད་པ་དཀྲོག །གཉན་སྡེ་དཀར་ནག་ཕྱོགས་བཞི་<milestone unit="line" n="404.4"/>རིགས། །མཐུན་པའི་རྫས་སུ་གྲོད་པས་དཀྲོག །གསང་སྔགས་དེ་ནི་རབ་རྗོད་ལ། །རང་གི་ལུས་དང་བསྲུང་བར་བྱ། །དབབ་སྔགས་དམ་ཚིག་སྔགས་ལ་གདབ། །ཨོ་ནཱ་ག་རི་ལ་ཡ། ནཱ་ག་དྲིལ་ཡ། ནཱ་ག་དྲིལ་ཡ། ནཱ་<milestone unit="line" n="404.5"/>ག་ཕོབ་ཡ། ནཱ་ག་ཕོབ་ཡ། ཐོག་ཐོག་ལམ་ལམ་ཕོབ་ཡ། །ས་ལ་སྟོང་རྩ་བརྒྱད་བརྗོད་ལ། ཐོད་པ་ཟློས་ཤིང་སོང་བར་བསམས་ལ། རྦང་ཏུ་སྒྲིལ་ལ་གཏང་ངོ་། ཁུད་ཀྱི་རྒྱལ་པོ་ཆེན་པོ་རྟོག་པའི་རྒྱལ་པོའི་རྒྱུད་ལས།<milestone unit="line" n="404.6"/>བྱད་ཀྱིས་མནན་པ་ཀླུ་བཟློག་པ་དང་རྒྱས་པའི་སྦྱིན་སྲེག་གིས་ཐོག་སེར་དབབ་པར་བསྟན་པའི་ལེའུ་སྟེ་བཅུ་གསུམ་པའོ།། །།དེ་ནས་ལས་རབ་རིག་པ་འཛིན། །གྲུ་གསུམ་པའི་ཧོམ་ཁུང་དང་། །གྲོ་ག་ཤིང་ཤུན་<milestone unit="page" n="405"/><milestone unit="line" n="405.1"/>༄༅། །གཙང་མ་ལ། །གང་འདོད་སྙིང་པོ་བྲིས་ནས་ནི། །འཛམ་པ་ཏ་ཡིས་བཀུག་ནས་ནི། །དམངས་རིགས་སྦྲུལ་གྱིས་གཟུགས་བར་དུ། །སེང་ལྡེང་ཕུར་པ་སོར་བརྒྱད་དམ། །ལྕགས་ལས་བྱས་པའི་སོར་བཞི་<milestone unit="line" n="405.2"/>ལ འཛམ་པ་ཏི་ཡིས་གང་འདོད་དགུག །དམ་ཚིག་སྔགས་ལ་བསད་སྔགས་བཟླས། །ནཱ་ར་ཡ་བཱ་ར་ཡ། ནཱ་ག་རྔུབས་རྔུབས་རྦད་རྦད་རྦད། བྱས་ལ་ཕུར་པ་སྙིང་དཀར་ནག་གི་མཚམས་སུ་བརྒྱབ་ལ་གཏང་། ཀླུའི་<milestone unit="line" n="405.3"/>རྒྱལ་པོ་དེ་དང་ལྟོ་སྦྱར་ནས། རི་གསུམ་འདུས་པའི་རྩེ་མོར་དོང་ཁྲུ་གང་བ་གཅིག་བྲུས་ལ། དེ་རུ་སྐྱེལ་ན་གང་གི་མིང་བཅུག་པ་དེ། ཟླ་བ་གསུམ་གྱིས་འཆི་བར་འགྱུར། རིག་པ་འཛིན་པ་དེ་ཞི་བའི་སྔགས་ལ་གནས་<milestone unit="line" n="405.4"/>པའི་ཚེ། ཧོམ་ཁུང་ཟླུམ་པོའི་ཆོ་ག་ལ། །རས་སམ་ཤིང་ཤུན་གང་རྙེད་ལ། །རྒྱལ་པོའམ་བློན་པོ་དམག་དཔོན་དེ། མིང་ངམ་རུས་སུ་བྲིས་ནས་ནི། །རང་གི་རྐང་པའི་འོག་ཏུ་བཅུག་ན། གང་གི་མིང་བཅུག་པ་དེ་ཁོ་ན་<milestone unit="line" n="405.5"/>དང་མི་སྲུན་པ་ཐམས་ཅད་ཞི་བར་འགྱུར། དམ་ཚིག་སྔགས་ཀྱིས་བཏབ་པ་ལ། །ཞི་བ་ཤན་ཏིང་ཀུ་རུ་ཡེ་གྲྭཧྭ། དེ་བཞིན་དབང་གི་སྔགས་དག་ནི། །གང་འདོད་མི་དེ་བྲིས་ནས་ནི། །སྟམ་པ་ཡ་ཡིས་བཏབ་གྱུར་<milestone unit="line" n="405.6"/>ན། །རྒྱལ་པོའམ་མུན་འགྲོའམ་བུད་མེད་དག་དབང་དུ་འགྱུར། །ཆར་པའི་རྒྱུན་ནི་འབེབས་བྱེད་ན། །ཀླུ་ཡོད་པ་ཡི་མཚོར་སོང་ལ། །ཐོད་པ་ཤིན་ཏུ་ཚད་མ་ལས། །གུར་ཀུམ་གྱིས་ནི་གཟུགས་བྲིས་ནས། །བླ་ཁབ་<milestone unit="page" n="406"/><milestone unit="line" n="406.1"/>མེད་པའི་གནས་དག་ཏུ། །དཀྱིལ་འཁོར་གཟུགས་བརྙན་རབ་བཀོད་ལ། །གྲུབ་པའི་མཚན་མ་བརྟག་པར་བྱ། །གྲུབ་པའི་མཚན་མ་བྱུང་བ་དང་། །དེ་ནས་ལས་སྔགས་ཤམ་བུ་གདགས། །བྷ་རི་ཤ་ཡུ་བྷ་རི་ཤ་ཡ།<milestone unit="line" n="406.2"/>སྤྱིན་སྲེག་གི་ཐལ་བ་ལ། མངོན་པར་ཆར་ཆེས་ན་གཏོར་ལ་གཏང་ངོ་། །དེ་མངོན་པར་མི་ཆོད་མི་སྲིད་དོ། །རིག་པ་འཛིན་པ་དེས་ནོར་བསྒྲུབ་པར་འདོད་ན། དུར་ཁྲོད་ལྟ་བུར་སོང་ལ། དཀྱིལ་འཁོར་གཙང་མ་དྲི་<milestone unit="line" n="406.3"/>བྱུགས་ལ། །ཞི་བའི་དཀྱིལ་འཁོར་ཧོམ་ཁུང་དུ། མེ་ལོང་སྟེང་དུ་རིན་པོ་ཆེ་གསེར་དང་། གཡུ་དང་། ཟངས་དང་། ལྕགས་དང་། དངུལ་གྱི་རྩ་རྣམ་པ་ཐམས་ཅད་བརྡར་ལ། གསེར་སྐྱེམས་ཀྱི་ནང་དུ་བླུགས་ལ། དམ་<milestone unit="line" n="406.4"/>ཚིག་གི་སྔགས་འབུམ་དུ་བཟླས་ལ། གཏེར་གྱི་ཁྱད་པར་བདག་ལ་སྩོལ་ཅིག་བྱས་ལ། རིན་པོ་ཆེའི་གསེར་སྐྱེམས་གཏོར་བ་དང་། །མཚན་མར་ཅི་ཡོད་པ་འབྱུང་ངོ་། །རྒྱུད་ཀྱི་རྒྱལ་པོ་ཆེན་པོ་རྟོག་པའི་རྒྱལ་པོའི་རྒྱུད་<milestone unit="line" n="406.5"/>ལས། འཕྲིན་ལས་སོ་སོའི་ལས་བསྟན་པའི་ལེའུ་སྟེ་བཅུ་བཞི་པའོ།། །།དེ་ནས་དེ་བཞིན་གཤེགས་པ་རྫུ་འཕྲུལ་གྱི་ཐབས་དྲག་པོ་སྨིན་པར་བྱ་བ་འདི་ཆེད་དུ་བརྗོད་དོ། །གང་ཞིག་རྣལ་འབྱོར་གདེང་ལྡན་<milestone unit="line" n="406.6"/>པས། །གནས་ནི་ཆུ་གླིང་དག་ཏུའམ། །མེ་ཏོག་རྣམ་བུ་ཡོད་པ་སྲ །བུམ་པའི་སྔགས་ཆུས་ལུས་བཀྲུ་བྱ། །དེ་ནས་གྲུ་གསུམ་མཁའ་གློང་དུ། །དྲག་པོ་ཕུར་བུ་མང་པོ་དང་། །རྡོ་རྗེ་ནག་པོ་ལག་རིང་བསྒྲེང་། །ཉུངས་ནག་<milestone unit="page" n="407"/><milestone unit="line" n="407.1"/>༄༅། །ཏིལ་ནག་སྦྲུལ་ནག་སྙིང་། །ཏེའུ་ནག་པོའི་སྙིང་ཤུན་དུ། །དྲག་པོའི་སྔགས་ནི་ཤིན་ཏུ་ཡང་། །ཉ་ནས་སྟོང་གི་བར་དུ་བཟླས། །མཆིལ་མས་ལུས་ནི་ཚིག་པ་དང་། །མེ་ཏོག་ཀ་བྱ་ཏི་ལ་སོགས། །གཏབ་ན་<milestone unit="line" n="407.2"/>བུག་སྐམས་རིད་པ་དང་། །དེ་མཐོང་གྲུབ་པའི་ཚད་དུ་གསུངས། །དེ་ནས་གང་འདོད་ལས་སྦྱར་བ། །སྔགས་ཀྱི་བདག་པོར་བསམ་བྱས་ལ། །དྲུག་པར་སྦྱིན་ན་ཐོགས་རྡུགས་མེད། །རྒྱས་པ་ལས་ཀྱི་མཆོག་དུ་<milestone unit="line" n="407.3"/>གསུངས། །དེ་ནས་པར་བུ་ནག་པོ་སྲ །དུག་དང་བསྲེས་པའི་རྫས་དག་བླུགས། །འདོད་པར་བྱ་བ་ཇི་ལྟ་བུ། །དམ་ཚིགས་སྔགས་ཀྱི་བདག་པོར་གྲགས། །ཨོ་སྒྲུ་ཏ་སྒྲུ་ཏ་ནཱཧྭ་ཀྲོ་དྷ་ཧུ༷། ནཱ་ག་ཀི་ལི་མི་ལི་ཙན་ཏི་བཛྲ་ས་<milestone unit="line" n="407.4"/>དུ་ས་མ་ཡ་དྲག་ཏུ་ཕོབ། ནཱ་ག་ཏིཁྱི་ཏིལྒ ནཱ་ག་སྤུ་ཏ་ཡ་པར་ཏི་ཀ་ཡི་དྲག་ཏུ་ཕོབ། ནཱ་ག་ཛ་ལ་ཛ་མ་ཧྭ་ཀྲོ་དྷ་པ་ར་ཏི་ཀ་ཡེ་དྲག་ཏུ་ཕོབ། ནཱ་ག་ཙན་ཏ་པ་ཏ་ཛ་ཏི་ཛ་ཏི་ཀ་ཡེ་དྲག་ཏུ་ཕོབ། ནཱ་ག་ཧ་ན་ཧ་ན་སྒྲོ་ཏ་ཡ་སྒྲུར་ཏ་<milestone unit="line" n="407.5"/>ཀ་ཡ་དྲག་ཏུ་ཕོབ། བྱས་ལ་རང་ནང་ན་གནས་པར་བྱས་ལ། དོང་པ་ཁ་ཕྱེ་ལ་སྙིང་ཤུན་རྡོ་རྗེས་བརྡུང་། ཕུར་བུས་གདབ་པར་བྱ། འབྲུ་ནག་པོ་དང་ཏིལ་ལ་སོགས་པ་དེ་ཕྱོགས་དེ་རུ་གཏོར་ལ་གཏང་ངོ་། །བླ་བའི་<milestone unit="line" n="407.6"/>འབྲས་བུ་ཙམ་དུ་འགྱུར་རོ། །རྟོག་པའི་རྒྱལ་པོའི་རྒྱུད་ལས། འཁོར་ལོ་དྲག་པོ་རྫས་ཀྱིས་སེར་བ་བསྟན་པའི་ལེའུ་སྟེ་བཅོ་ལྔ་པའོ།། །།དེ་ནས་དེ་བཞིན་གཤེགས་པ་ཆགས་པ་ཆེན་པོ་དང་བྲལ་བ་གསང་བའི་</p></div1>
        </body>
    </text>
</TEI.2>