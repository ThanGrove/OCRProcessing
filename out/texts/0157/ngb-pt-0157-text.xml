<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0157-text.xml">
    <teiHeader lang="tib">
        <fileDesc>
            <titleStmt>
                <title><!--thugs kyi rgyud rin po che spungs pa'i rgyan zhes bya ba/-->ཐུགས་ཀྱི་རྒྱུད་རིན་པོ་ཆེ་སྤུངས་པའི་རྒྱན་ཞེས་བྱ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0157-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=425.6; end=441.6--><milestone unit="line" n="425.6"/>རྒྱ་གར་སྐད་དུ། །ཙིསྟ་ཏནྟྲ་རཏྣ་ཀུ་ཊ་ལ༷་ཀྭ་ར་ནཱ་མ། །བོད་སྐད་དུ། ཐུགས་ཀྱི་རྒྱུད་རིན་པོ་ཆེ་སྤུངས་པའི་རྒྱན་ཞེས་བྱ་བ། ཡེ་ཤེས་ཀྱི་སྐུ་བདེ་བ་ཆེན་པོ་ན་བཞུགས་པ། བྱ་རྩོལ་མི་མངའ་བ། གསང་བ་མཆོག་གི་<milestone unit="page" n="426"/><milestone unit="line" n="426.1"/>དཀྱིལ་འཁོར་དང་འདུ་འབྲལ་མེད་པར་བཞུགས་པ། །སངས་རྒྱས་ཀྱི་ཞིང་ཡོངས་སུ་དག་པ་ན། ཡེ་ཤེས་ཀྱི་སྣང་བ་མི་འགག་པར་འོད་གསལ་བ། ཐུགས་རིན་པོ་ཆེའི་ཀློང་ན་འདུ་འབྲལ་མེད་པ། སྟོང་པ་ཆེན་པོ་ཡེ་<milestone unit="line" n="426.2"/>ཤེས་ཀྱི་སྙིང་པོར་གནས་པ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །བཅོམ་ལྡན་འདས་འོག་མིན་གྱི་གནས་སྙིང་པོ་བྱང་ཆུབ་ན་བཞུགས་པའི་སྐུས། རྡོ་རྗེ་སེམས་དཔའ་ལ་གཟིགས་ནས།<milestone unit="line" n="426.3"/>ཆོས་ཀྱི་སྐུ་བདེ་བ་ཆེན་པོ་ལྔ་བཞུགས་ཏེ། །དེའི་ཚེ་དུས་གསུམ་གྱི་བདེ་བར་གཤེགས་པ་རྣམས་དང་གཉིས་སུ་མེད་པར་བཞུགས་ནས། ཀྱེ་ཀྱེ་རྡོ་རྗེ་འདུས་པའི་ཡེ་ཤེས་སྐུ། །ཚིག་གཅིག་མཚོན་པས་དོན་ཆེན་<milestone unit="line" n="426.4"/>སྲུངས། །རྣམ་པར་དག་པའི་ལམ་ཆེན་པོ། །སངས་རྒྱས་ཉིད་ཀྱིས་ཡོངས་མ་གསུངས། །བགྲོད་མེད་ལམ་ལ་རབ་གནས་པ། །ཡེ་ཤེས་སྐུ་གཅིག་དྲི་མ་མེད། །མ་བསྐྱེད་གསང་བའི་དཀྱིལ་འཁོར་རྫོགས། །རྣམ་དག་<milestone unit="line" n="426.5"/>ལམ་ལ་རབ་ཏུ་གནས། །མགོན་པོ་ཤེས་རབ་ཕ་རོལ་ཕྱིན། ཁྲེས་རབ་མཚོན་ཆ་རྣོན་པོ་ཡིས། །སྙིང་རྗེ་མེད་པར་ཐམས་ཅད་སྒྲོལ། །གཟུང་འཛིན་གཉིས་མེད་ཡེ་ཤེས་སྐུ། །མྱ་ངན་འདས་མེད་འཁོར་བ་<milestone unit="line" n="426.6"/>མེད། །མགོན་པོ་དྲི་མེད་ཡེ་ཤེས་སྐུ། །སངས་རྒྱས་ཀུན་གྱི་གཅེན་ཆེན་པོ། །ཐུགས་ཀྱི་སྒྲོན་ལས་དོན་བསྟན་པ། །འཇིག་རྟེན་ཁམས་ནི་རྫོགས་སངས་རྒྱས། །རྡོ་རྗེ་སེམས་དཔའ་བདག་ཉིད་ཀྱང་། །རྡོ་རྗེའི་<milestone unit="page" n="427"/><milestone unit="line" n="427.1"/>༄༅། །གདན་ལ་ཡང་དག་བརྟེན། །ཀྱེ་རྡོ་རྗེ་འཛིན་པ་ཉོན་ཅིག །ཆོས་ཀྱི་སྐུ་བདེ་བ་ཆེན་པོའི་དོན་འདི་ནི། །ཀུན་གྱིས་རིག་པ་མ་ཡིན་ཏེ། །ལྷ་ལ་སོགས་ཏེ་འགྲོ་བ་རྣམས། །བྱང་ཆུབ་སེམས་དཔའ་མི་རིག་<milestone unit="line" n="427.2"/>སྟེ། །ཆོས་པ་རྣམས་ཀྱི་དོན་མི་རྙེད། །སངས་རྒྱས་ལམ་ལ་མི་གནས་ཏེ། །ལམ་ལ་བགྲོད་པ་རྩོལ་བའི་ནད། །སངས་རྒྱས་ཉིད་ལ་འབྲས་བུ་མེད་། །འབྲས་བུ་གྲུབ་པར་འདོད་པ་ཡི། །བྱང་ཆུབ་སེམས་དཔས་དོན་མི་<milestone unit="line" n="427.3"/>རྙེད། །དེ་ཕྱིར་མགོན་པོ་དྲི་མེད་ངས། །ཐུགས་ཀྱི་དཀྱིལ་འཁོར་རང་བྱུང་བ། །ཡེ་ཤེས་ལྷུན་རྫོགས་མེ་ལོང་བཞིན། །ང་ནི་དུས་གསུམ་རྟག་པར་བཞུགས། །སངས་རྒྱས་ཀུན་གྱི་ཡེ་ཤེས་སྐུ། །དྲི་མེད་རང་བྱུང་འོད་<milestone unit="line" n="427.4"/>གསལ་བ། །དུས་གསུམ་གཅིག་སྟེ་རྟག་པར་བཞུགས། །རང་ལས་འབྱུང་བའི་ཡེ་ཤེས་ལྔ། །གསང་བའི་དཀྱིལ་འཁོར་ཐུགས་ཀྱི་མཆོག །མཚན་ཉིད་མེ་ཆུ་ས་རླུད་ལྔ། །རང་ལས་བྱུང་བའི་ཆོས་ཉིད་དེ། །ལས་ལ་མ་<milestone unit="line" n="427.5"/>རྨོངས་ཐབས་ཀྱི་ཞིང་། །བྱེད་པ་པོ་ཉིད་རྡོ་རྗེ་སྟེ། །སྐྱེ་འགག་མེད་པའི་ཡེ་ཤེས་འདི། །རང་བཞིན་ནམ་མཁར་འོད་གསལ་བ། །གཞི་ལས་བྱུང་་བའི་ཡེ་ཤེས་ཏེ། །དང་པོ་རྒྱུ་མེད་དབྱིངས་ལས་ཤར། །ཐ་མ་རྐྱེན་མེད་<milestone unit="line" n="427.6"/>བདེ་བའི་ངང་། །འབྱུང་བ་ས་ཆུ་མེ་རླུ་་ཀྱང་། །བདག་ཉིད་ཆེན་པོའི་དེ་བཞིན་ཉིད། །འགྲོ་བའི་རྒྱུད་དྲུག་སྣང་བ་ཡང་། །དག་པའི་ཡེ་ཤེས་རྒྱུ་ཡི་ངང་། །ཕྱི་ནང་སྣོད་བཅུད་མ་ལུས་ཀུན། །དང་པོ་རྒྱུ་མེད་དབྱིངས་<milestone unit="page" n="428"/><milestone unit="line" n="428.1"/>ལས་བྱུང་། །ཐ་མ་རྒྱུ་མེད་དབྱིངས་སུ་ཐིམ། །ཀྱེ་རྡོ་རྗེ་འཛིན་པ་ཉོན་ཅིག །ཉོན་མོངས་ལྔ་དང་མཚམས་མེད་ལྔ། །ལམ་གྱི་དགྲ་སྟེ་ལམ་གྱི་མཆོག །ང་ནི་སངས་རྒྱས་ཀུན་གྱི་སྐུ། །ང་ནི་སེམས་ཅན་ཀུན་གྱི་དུར། །ང་ནི་<milestone unit="line" n="428.2"/>ནད་རྣམས་ཀུན་གྱི་སྨན། ཁྲེལ་ལྟར་དྲི་མེད་ཡེ་ཤེས་སྐུ། །གཞི་ལ་དངོས་མེད་ནམ་མཁའ་འདྲ། །འགག་མེད་ཡེ་ཤེས་འོད་ཀྱི་སྐུ། །ཆུ་ཟླ་ལྟ་བུར་རང་བཞིན་མེད། །རང་བྱུང་ཡེ་ཤེས་འགག་མེད་གསུང་། །བྲག་ཆ་ལྷ་<milestone unit="line" n="428.3"/>བུར་རང་བཞིན་མེད། །མི་འགྱུར་རྡོ་རྗེ་ལྟ་བུའི་ཐུགས། །ཉི་མ་ལྟ་བུར་སྒྲིབ་པ་མེད། །ཅེས་པ་རིན་པོ་ཆེ་སྐྲུངས་པའི་རྒྱན་ཞེས་བྱ་བ། ཐུགས་ཀྱི་རྒྱུད་དམ་པ་ལས། གཞིའི་འདུག་ཚུལ་བསྟན་པའི་ལེའུ་སྟེ་དང་<milestone unit="line" n="428.4"/>པོའོ།། །།དེ་ནས་བཅོམ་ལྡན་འདས་རྡོ་རྗེ་འཆང་ཆེན་པོ། ཆོས་ཉིད་མཉམ་པའི་ཏིང་ངེ་འཛིན་ལས་བཞེངས་ནས། ཐུགས་མི་གནས་པའི་ཀློང་ནས། གསང་བའི་དཀྱིལ་འཁོར་ཆེན་པོ་ཞལ་ཕྱེ་ནས། ཉིད་ལས་མི་<milestone unit="line" n="428.5"/>གཞན་པའི་འཁོར་རྣམས་ལ་བཀའ་སྩལ་པ། ཀྱེ་འདུས་པའི་ཚོགས་རྣམས་ང་ལ་ཉོན། །ང་མེད་གཞན་མེད་ངོ་བོ་ཉིད་ཀྱི་སྐུ། །ཡེ་ཤེས་དཀྱིལ་འཁོར་ངང་བྱུང་ལ། །གདོད་ནས་མ་བྱས་རང་བྱུང་བ། །བླ་མེད་ལྷན་<milestone unit="line" n="428.6"/>རྫོགས་སྐུ་ལྔའི་བདག །སྨྲ་བསམ་བརྗོད་མེད་མྱ་ངན་འདས། །མི་གནས་ཤེས་རབ་ཕ་རོལ་ཕྱིན། །རང་བྱུང་ཡེ་ཤེས་ལྔར་སྣང་བ། །འདུ་འབྲལ་མེད་པའི་སྐུ་ལྔ་འགྲུབ། །རིགས་ཀྱི་གཙོ་བོ་ལྔར་སྣང་བ། །མཚན་བཟང་<milestone unit="page" n="429"/><milestone unit="line" n="429.1"/>༄༅། །དཔེ་བྱད་ཚུལ་ཤེས་ལྡན། །མར་མེ་གཅིག་ལས་གཉིས་སྣང་བཞིན། །བདག་མེད་ཤེས་རབ་ཕ་རོལ་ཕྱིན། །རྒྱན་དང་ཆ་ལུགས་ཚུལ་ཤེས་པ། །སྐྱེ་མེད་རྣམ་དག་གདན་སྟེངས་སུ། །འཁྲིལ་བའི་ཚུལ་དུ་<milestone unit="line" n="429.2"/>བསྟན་པར་གནས། །རང་བྱུང་གྲུབ་པའི་སྐུ་ལྔར་ཤར། །སྐྱེ་བ་མེད་ལས་སྐྱེ་སྣང་ཚུལ། །སྐྱེས་པ་ཉིད་ནས་འདུ་འབྲལ་མེད། །གཅིག་པུར་སྣང་བའི་སྐུ་ལྔའོ། །རྡོ་རྗེ་འཆང་གིས་བཀའ་སྩལ་པ། །ང་ནི་རྣམ་དག་སྐུ་ཡི་<milestone unit="line" n="429.3"/>མཆོག །ཡེ་ཤེས་ལུས་ཅན་དྲི་མ་མེད། །ང་ནི་རྣམ་དག་གསུང་གི་མཆོག །སྨྲ་བསམ་ཡུལ་ལས་འདས་པ་ཡིན། །ང་ནི་རྣམ་དག་ཐུགས་ཀྱི་མཆོག །རྟོག་པའི་མཐའ་ལས་འདས་པ་ཡིན། །སྟོང་པའི་ཡེ་ཤེས་རྩལ་སྣང་<milestone unit="line" n="429.4"/>བ། །སངས་རྒྱས་སྐུ་ལྔའི་བདག་ཉིད་ཅན། སྐུ་ལྔའི་ཡོན་ཏན་མཐར་ཕྱིན་པ། ཁྲེས་རབ་ཕ་རོལ་ཕྱིན་པའི་གསུང་། །གསུང་མེད་གསུང་གི་དཀྱིལ་འཁོར་ནས། །ཆོས་མེད་ཆོས་ཀྱི་དོན་བརྗོད་པ། །མགོན་པོས་བདག་<milestone unit="line" n="429.5"/>ལ་བཤད་དུ་གསོལ། །ཞེས་བཀའ་སྩལ་ཏོ། །དེ་ནས་སྐུ་ལྔ་ངོ་བོ་ཉིད་ཀྱི་སྐུ་དང་དྲུག །ཡེ་ཤེས་ལྔ་མི་གནས་པའི་ཡེ་ཤེས་ཆེན་པོ་དང་དྲུག །ཡུལ་ལྔ་བདག་ཏུ་མེད་པའི་ཀློང་དང་དྲུག་གིས་སྨྲས་པ། ཀྱེ་ཀྱེ་བཅོམ་ལྡན་རྡོ་<milestone unit="line" n="429.6"/>རྗེ་འཆང་། །ང་བྱེད་པ་པོ་ཉིད་རང་བཞིན་གྱིས་རྣམ་པར་དག་ནས། སངས་རྒྱས་པས་འདུས་བྱས་ཀྱི་ཆོས་ཡེ་གདོད་མ་ནས་མེད་དོ། །ངའི་ཤེས་པ་རྣམ་པར་དག་པ་ཡིན་པས། ངའི་ཆོས་ཐམས་ཅད་རྣམ་པར་མི་རྟོག་པ་<milestone unit="page" n="430"/><milestone unit="line" n="430.1"/>ཡིན་ནོ། །དེ་ནས་རང་རང་གི་རིགས་ཀྱི་འཁོར་རྣམས་དང་ལྷན་ཅིག་ཏུ་འཁོད་ནས། །ཐལ་མོ་མཉམ་པར་སྦྱར་ཏེ་གསོལ་པ། ངོ་བོ་ཉིད་ཀྱིས་སྨྲས་པ། ཨེ་མ་ཧོ། །བདེ་གཤེགས་བཅོམ་ལྡན་འདས། །སངས་རྒྱས་ཀུན་<milestone unit="line" n="430.2"/>ཡི་ཡེ་ཤེས་སྐུ། །རྟོགས་པར་དཀའ་བའི་སྙིང་པོའི་དོན། །རབ་ཏུ་མི་རྟོག་གནས་མེད་པའོ། །ཞེས་གསུངས་སོ། །དེ་ནས་བཅོམ་ལྡན་འདས་རྡོ་རྗེ་མི་བསྐྱོད་པས། ཨེ་མ་ཧོ་གཟུང་འཛིན་རྣམ་སྤངས་པ། །ཚིག་དང་ཡི་<milestone unit="line" n="430.3"/>གེའི་སྤྱོད་ཡུལ་མིན། །ཆོས་བདག་མེད་པའི་མཉམ་པ་ཉིད། །རང་རིག་གདོད་ནས་མ་སྐྱེས་པའོ། །དེ་ནས་བཅོམ་ལྡན་འདས་རིན་ཆེན་སེམས་དཔས། །ཨེ་མ་ཧོ་མཉམ་ཉིད་རིག་པའི་ཀློང་། །མིང་དུ་བཏགས་པའི་<milestone unit="line" n="430.4"/>ཆོས་རྣམས་ཀུན། །མཉམ་པ་ཉིད་ལས་གཞན་མེད་དོ། །དེ་ནས་བཅོམ་ལྡན་འདས་པདྨ་སེམས་དཔས། ཨེ་མ་ཧོ། ཆོས་སུ་སྣང་བ་ཐམས་ཅད་ཀུན། །རང་གི་ངོ་བོ་བརྗོད་དུ་མེད། །དེ་ཉིད་རང་རིག་ཡེ་ཤེས་<milestone unit="line" n="430.5"/>ནི། །མཁས་པ་རྟོགས་པས་བསྒོམ་པར་འགྱུར།དེ་ནས་བཅོམ་ལྡན་འདས་ལས་ཀྱི་སེམས་དཔས། །ཨེ་མ་ཧོ།ཆོས་ཀུན་རང་རིག་ཡེ་ཤེས་ཏེ། །ངེས་པ་མེད་དོ་དངོས་རྟོག་བྲལ། །དེ་ཉིད་དག་པའི་རང་་བཞིན་<milestone unit="line" n="430.6"/>པས། །མཁས་པས་ཅི་དགར་བསྒོམས་ཀྱང་འགྲུབ། །ཅེས་གསུངས་སོ། །དེ་ནས་བཅོམ་ལྡན་འདས་རྣམ་པར་སྣང་མཛད་སེམས་དཔས། ཨེ་མ་ཧོ་ཆོས་ཀུན་སྟོང་པའི་བདག །རང་གི་ངོ་བོ་བརྗོད་དུ་མེད། །བརྗོད་<milestone unit="page" n="431"/><milestone unit="line" n="431.1"/>༄༅། །མེད་དེ་ཉིད་སྣང་བ་ཡིས། །ཆོས་རྣམས་ཀུན་ལ་ཁྱབ་པར་གནས། །ཞེས་གསུངས་སོ། །དེ་ནས་ཡུམ་ཀུན་ཏུ་བཟང་མོས། །ཨེ་མ་ཧོ་ཆོས་ཉིད་བདེ་བའི་ཀློང་། །རང་བཞིན་རྣམ་པར་དག་པས་ནམ་མཁའི་<milestone unit="line" n="431.2"/>ངོ་བོ་ཉིད། །དེ་ནས་ཡུམ་སངས་རྒྱས་སྤྱན་གྱིས། ཨེ་མ་ཧོ་མི་བསྐྱོད་བྱང་ཆུབ་སེམས། །དུས་གསུམ་འཕོ་འགྱུར་མེད་པས་ཡེ་ཤེས་དག་པའི་ཞིང་། །དེ་ནས་ཡུམ་མྱ་མ་ཀིས། ཨེ་མ་ཧོ་ཡོན་ཏན་དཔག་མེད་སྐུའོ། །འདུ་<milestone unit="line" n="431.3"/>འབྲལ་མེད་པར་གནས་པས་སྣོད་བཅུད་སྣུམས་པར་བྱེད། དེ་ནས་ཡུམ་གོས་དཀར་མོས། ཨེ་མ་ཧོ་ཐུགས་རྗེ་འོད་དཔག་མེད། །ཐམས་ཅད་སྨིན་པར་བྱེད་པའི་རང་བཞིན་ཡེ་ཤེས་འོད་ཀྱི་མེ། དེ་ནས་ཡུམ་དམ་ཚིག་<milestone unit="line" n="431.4"/>གི་སྒྲོལ་མས། ཨེ་མ་ཧོ་ཐུགས་རྗེའི་ཤུགས་ཀྱིས་སྒྲོལ། མ་བསྐྱོད་རླབས་ཀྱིས་གཅོད་པས་གར་ཡང་ཐོགས་མེད་སྒྲོལ། དེ་ནས་ཡུམ་བདག་ཏུ་མེད་པའི་ཀློང་གིས། ཨེ་མ་ཧོ། །མི་གནས་ཡེ་ཤེས་དངོས་རྟོགས་མཐའ་<milestone unit="line" n="431.5"/>དང་བྲལ། །སྐུ་དང་ཡེ་ཤེས་རོལ་པ་མཛད་སྣྲོད་ཀུན། །གདོད་ནས་རང་བཞིན་མེད་དེ་དངོས་རྟོག་མཐའ་དང་བྲལ། །ཞེས་གསུངས་སོ། །དེ་ནས་ཡེ་ཤེས་ལྔས་སྨྲས་པ། །རིག་པ་འགག་པ་མེད་པས་མེ་ལོང་ཡེ་ཤེས་<milestone unit="line" n="431.6"/>ཡིན། །དེ་ལ་འཕོ་འགྱུར་མེད་པས་མཉམ་པ་ཉིད། །དེ་ཉིད་རྒྱ་མ་ཆད་པས་སོར་རྟོག་ཡེ་ཤེས་ཡིན། །མ་བཙལ་ལྷུན་གྱིས་གྲུབ་པས་བྱ་བ་གྲུབ་པ་ཡིན། །སྐྱེ་མེད་དབྱིངས་ལས་ཡེ་ཤེས་རང་བྱུང་བས། །ཆོས་ཀྱི་དབྱིངས་<milestone unit="page" n="432"/><milestone unit="line" n="432.1"/>ཀྱི་ཡེ་ཤེས་གདོད་ནས་དག །ཡེ་ཤེས་རྒྱལ་པོ་ཚིག་ལས་འདས་པ་སྟེ། །མི་གནས་ཚིག་ལས་འདས་པའི་ཡེ་ཤེས་ཡིན། །ཞེས་གསུངས་སོ། །དེ་ནས་བཅོམ་ལྡན་འདས་རྡོ་རྗེ་འཆང་། །དགའ་ཞིང་མགུ་ནས་ཡི་རང་<milestone unit="line" n="432.2"/>སྟེ། །ལེགས་སོ་ལེགས་སོ་རིགས་ཀྱི་བུ། །སེམས་ཅན་ཀུན་གྱི་དོན་གྱི་ཕྱིར། །ཁྱེད་ཀྱིས་སྨྲས་པ་དེ་ལེགས་སོ། །ཚིག་དོན་རབ་ཏུ་གསལ་བ་ཡིས། །སྒྱུ་མ་ལྟ་བུའི་ཡེ་ཤེས་ལ། །སྒྱུ་མ་ལྟ་བུའི་ཚིག་བརྗོད་པས། །དངོས་<milestone unit="line" n="432.3"/>པོ་མི་གཡོ་བརྟན་པར་བཞུགས། །དེ་བཞིན་གཤེགས་པའི་སྐུ་ལྔ་ཡང་། །ཡེ་ཤེས་ལྔ་རུ་མངོན་སངས་རྒྱས། །ཡེ་ཤེས་ལྔ་ཡི་ངོ་བོ་ཡང་། །མི་གནས་ཡེ་ཤེས་ཆེན་པོར་རྫོགས། །མ་བསྐྱེད་རང་བྱུང་དབྱིངས་སུ་<milestone unit="line" n="432.4"/>རྫོགས། །རྫོགས་པའི་ཡང་རྫོགས་ཨ་ཏི་ལ། །མཐོ་དམན་བཟང་ངན་ཆེ་ཆུང་ཡངས་དོག་མེད་དེ་རྫོགས། །རང་བཞིན་རྣམ་པར་དག་པའི་སྐུ་མངའ་བས། །རང་བྱུང་བཙལ་མེད་སྐུ་ལྔ་ལྷུན་གྱིས་རྫོགས། །ནམ་མཁའི་<milestone unit="line" n="432.5"/>རང་བཞིན་མཐའ་དང་དབུས་མེད་པས། །ཕྱི་ནང་སྣོད་བཅུད་ནམ་མཁའི་ངང་དུ་རྫོགས། །རང་བྱུང་བདེ་ཆེན་ཡེ་བརྡལ་ཁྱད་པར་གནས། །མཉམ་དང་མི་མཉམ་སྐྱེ་མེད་ཀློང་དུ་རྫོགས། །རྫོགས་པའི་དོན་ལ་བཙལ་དུ་<milestone unit="line" n="432.6"/>ཡེ་ནས་རང་བཞིན་མེད། །ཅེས་གསུངས་སོ། །ཐུགས་ཀྱི་རྒྱུད་དམ་པ་ལས། ཐུགས་རྗེ་འབྱུང་བའི་ཚུལ་བསྟན་པའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་རྡོ་རྗེ་འཆང་། །རང་གི་ངོ་བོ་བརྗོད་དུ་<milestone unit="page" n="433"/><milestone unit="line" n="433.1"/>༄༅། །མེད། །མི་གནས་མྱ་ངན་འདས་པ་པོ། །རྟོགས་པའི་ཀློང་དུ་སུས་དྲིས་པ། །ཡེ་ཤེས་དྲི་མ་མེད་པ་ཡིན། །ལུང་དུ་བསྟན་པ་བདེ་གནས་པ། །གོལ་སྒྲིབ་གདར་ཤ་ཆོད་པ་ཡིན། །ཆོས་ལ་བློ་ནི་མི་གནས་<milestone unit="line" n="433.2"/>ན། །རྟག་ཆད་ཚིག་ལས་འདས་པ་ཡིན། །ཡེ་ཤེས་སྒྱུ་མར་སྣང་བའི་སངས་རྒྱས་དང་། །ལོག་རྟོག་སྒྱུ་མར་སྣང་བའི་སེམས་ཅན་གཉིས། །སྒྱུ་མ་ཡིན་ཕྱིར་རང་བཞིན་རྣམ་པར་དག །མ་བྱུང་མ་སྐྱེས་འོད་ཀྱི་དཀྱིལ་<milestone unit="line" n="433.3"/>འཁོར་ལ། །བཀོད་པ་ལྷ་ཡི་དཀྱིལ་འཁོར་རྩོལ་མི་དགོས། །རང་བཞིན་རྣམ་པར་དག་པའི་ཆོས་སྐུ་ལ། །ཁྲུས་དང་གཙང་སྦྲ་མེ་ཏོག་བྱུག་མི་དགོས། །མཁའ་ལ་ཉི་མའི་སྙིང་པོ་བརྡལ་བ་ལ། །འོད་དང་སྣང་བ་ཀུན་ཏུ་<milestone unit="line" n="433.4"/>བཙལ་མི་དགོས། །ཤེས་རབ་རིག་པ་གཞི་ལས་ཤར་བ་ལ། །རྣ་བས་མཉན་ཅིང་ཚིག་ཕྱིར་འབྲངས་མི་དགོས། །ནོར་བུ་རིན་ཆེན་རང་ལ་ཡོད་བཞིན་དུ། །གཞན་ལ་བརྟེན་ནས་བཙལ་བས་ཆོས་ཉིད་དོན་མི་<milestone unit="line" n="433.5"/>རྙེད། །རྙོག་པ་མེད་པའི་ཆོས་སྐུ་ལ། །བཀྲུས་པས་མི་འདག་ནམ་མཁའ་འདྲ། །སྐྱེ་དང་བྲལ་བའི་སྙིང་པོ་ལ། །བྱང་ཆུབ་འབྲས་བུ་ཡོངས་ཀྱིས་མེད། །རྡོ་རྗེ་སེམས་དཔའ་བྱང་ཆུབ་ནི། །རང་གི་རིག་པ་ཆེན་པོས་<milestone unit="line" n="433.6"/>མཁྱེན། །རང་རིག་དུ་མར་མི་སྣང་བས། །སོ་སོར་བསྟན་ཀྱང་གཅིག་གི ངང། །བདེ གཤེགསསྐུརྣམས་དུ་མར་སྣང་། །ཡེ་ཤེས་ལྔ་ཡི་བདག་ཉིད་སྣང་། །ཉི་མའི་སྙིང་པོ་ཇི་བཞིན་ནོ། །ཀྱེ་རྡོ་རྗེ་འཛིནཔ ཆེན་<milestone unit="page" n="434"/><milestone unit="line" n="434.1"/>པོ། །སྣང་ལ་མི་གནས་པ་རྣམས་ནི། །ཡེ་ཤེས་ཀྱི་སྐུ་དྲི་མ་མེད་པའོ། །བཀོད་པ་མེད་པར་མངོན་པར་སྣང་བ་ནི། །དེ་བཞིན་གཤེགས་པའི་སྐུ་དྲི་མ་མེད་པ་ཆུ་ཟླ་ལྟ་བུར་སྣང་་བའོ། །མ་བཀོད་པ་མཐའ་དང་དབུས་<milestone unit="line" n="434.2"/>མེད། ཕྱོགས་དང་རིས་མེད། མཐོ་དམན་དང་ཡངས་དོག་མེད་པར་སྣང་བ་ནི། སངས་རྒྱས་ཀྱི་ཞིང་ཡོངས་སུ་དག་པའོ། །འདོད་པའི་མཐའ་ཐམས་ཅད་དང་བྲལ་བ་ནི། །ཏིང་ངེ་འཛིན་རྩེ་གཅིག་པའི་ཟས་སོ ཡེ་<milestone unit="line" n="434.3"/>ཤེས་ཀྱི་སྐུ་དྲི་མ་མེད་པ་དང་སངས་རྒྱས་ཀྱི་ཞིང་ཡོངས་སུ་དག་པ་གཉིས་དུས་གསུམ་དུ་འདུ་འབྲལ་མེད་པར་བཞུགས་པ་ནི། གྲོགས་ཁྱད་པར་ཅན་ནོ། །ཚིག་དང་ཡི་གེའི་དོན་ལ་མི་གནས་པར་གཞིའི་འདུག་ཚུལ་<milestone unit="line" n="434.4"/>ཤེས་བྱ་གཏན་ལ་ཕེབས་ནས། དགོངས་པའི་ལ་དོར། །དོན་ཀློང་དུ་འདྲིལ། །རེ་དོགས་ཀྱི་འཕྲང་བཅད། །བདག་ཉིད་ཆེན་པོ་དེ་ཁོ་ན་ཉིད་དོ། །ཞེས་ཐུགས་ཀྱི་རྒྱུད་དམ་པ་ལས། །རྟོགས་པ་རྒྱུད་ལ་བཞག་པའི་ལེའུ་<milestone unit="line" n="434.5"/>སྟེ་གསུམ་པའོ།། །།དེ་ནས་བཅོམ་ལྡན་འདས་རྡོ་རྗེ་འཆང་ཆེན་པོ། །ཆོས་ཉིད་གསལ་བའི་ཏིང་ངེ་འཛིན་ལས་བཞེངས་ནས། སྐུ་མི་གནས་པའི་ཀློང་ཆེན་པོར་བསྟིམས་ཏེ། ཀྱེ་འདུས་པའི་ཚོགས་རྣམས་ང་ལ་<milestone unit="line" n="434.6"/>ཉོན། །ང་ནི་ཡེ་ནས་ནམ་མཁའ་འདྲ། །ནམ་མཁའི་རང་བཞིན་དངོས་པོ་མེད། །སྒྲིབ་གཡོགས་རབ་ཏུ་མི་གནས་པའོ། །ང་ནི་ཡེ་ནས་རྒྱ་མཚོ་འདྲ། །སྲིད་པའི་གཡོ་འགུལ་ཡེ་ནས་མེད། །ང་ནི་ཡེ་ནས་རི་བོ་<milestone unit="page" n="435"/><milestone unit="line" n="435.1"/>༄༅། །འདྲ། །དུས་གསུམ་འཕོ་འགྱུར་མེད་པར་གནས། །ང་ནི་ཉི་མའི་སྙིང་པོ་འདྲ། །སྐུ་གསུམ་འབྲསོབུ་ལྷུན་གྱིས་གྲུབ། །ང་ནི་ཡེ་ནས་སེང་གེ་འདྲ། །རྩལ་གསུམ་ལུས་ལ་རྫོགས་པ་ཡིན། །ང་ནི་བྱ་རྒྱལ་<milestone unit="line" n="435.2"/>ཁྱུང་ཆེན་འདྲ། །ལྟ་བ་སྤྱི་རྒྱ་རླབས་ཀྱིས་གཅོད། །ཀྱེ་རྡོ་རྗེ་འཛིན་པ་ཉོན་ཅིག །ཁྱེད་ནི་ད་རུང་འཁོར་་བའི་རྒྱུའོ། །ས་ལ་གནས་པའི་བྱང་ཆུབ་སེམས་དཔའ་རྣམས་དང་། ལྷ་རྣམས་ལ་སོགས་པ་ལྟ་ཅི་སྨོས། ཅི་སྟེ་<milestone unit="line" n="435.3"/>རྟོགས་པའི་དོན་ལམ་དུ་འཁྱེར་བའི་ཕྱིར་རོ། །ང་རིག་པ་ཆོས་ཀྱི་སྐུར་རང་བྱུང་གི་ཡེ་ཤེས་ཆེན་པོ་རྟོགས་པ་མངོན་དུ་གྱུར་པ། བྱ་བཙལ་ཐམས་ཅད་དང་བྲལ་བ། །ལུང་ལས་འདས་པ། ཟབ་ཅིང་ཆ་ཕྲ་བས་གཞན་<milestone unit="line" n="435.4"/>གྱིས་བརྟགས་པར་དཀའ་བ། ཕྲ་ཞིང་ཟག་པ་མེད་པ། ས་བོན་དང་བྲལ་བ། རྡུལ་མེད་པ་རྡུལ་དང་བྲལ་བ། དྲི་མ་མེད་པ་དང་མ་འདྲེས་པར་གནས་པ། རང་རིག་པའི་ཡེ་ཤེས་ལ་བདག་མེད་པས། བྱ་བ་ཐམས་ཅད་<milestone unit="line" n="435.5"/>དང་བྲལ་བའོ། །སྨྲ་བསམ་ཚིག་ལས་འདས་པས་རྡོ་རྗེ་སེམས་དཔའི་ཐུགས། །གསལ་ལ་རང་བཞིན་མེད་པས་གཟུང་འཛིན་གཉིས་དང་བྲལ། །སྐྱེ་འགག་མཐའ་ལས་འདས་པས་ཆོས་ཉིད་བདེ་ཆེན་པོ། །ཇི་བཞིན་<milestone unit="line" n="435.6"/>ལྷུན་གྱིས་རྫོགས་པས་ཀུན་ལ་ཁྱབ་པར་གནས། །སྙིང་པོ་རང་ལ་རྫོགས་པས་བསྒོམ་པའི་བློང་ངོ་བྲལ། །སྣང་བར་བྱ་མེད་ཆོས་ཉིད་བདེ་ཆེན་ཀློང་། །ཡོན་ཏན་ལྷུན་རྫོགས་ཡེ་ནས་རྣམ་པར་དག །ཁ་དོག་དབྱིབས་<milestone unit="page" n="436"/><milestone unit="line" n="436.1"/>མེད་སྨྲ་བསམ་འདས་པའི་དབྱིངས། །སྐྱོན་རྣམས་ཀུན་བྲལ་བསྒོམ་དུ་མེད་པའི་མཆོག །མ་བཅོས་ཆོས་སྐུ་ཀུན་གཞིའི་བྱང་ཆུབ་སེམས། །ཐུགས་ཀྱི་རང་བཞིན་མཚོན་པ་ལས་འདས་པས། ཁྲེས་པར་བྱ་ཕྱིར་རྣ་བས་<milestone unit="line" n="436.2"/>མཉན་དུ་མེད། །དབྱིངས་ནས་ཤར་བས་ལྕེས་ཀྱང་བརྗོད་དུ་མེད། །རང་བྱུང་ཆེན་པོ་ཚིག་གི་མཐའ་དང་བྲལ། །རྟོག་མེད་མཉམ་ཉིད་ཆོས་ཀྱི་སྐུ། །མཛེས་པ་ཀུན་ཏུ་བཟང་པོའི་སྐུ། །བཟུང་བས་མི་ཟིན་ཆུ་ཟླའི་<milestone unit="line" n="436.3"/>སྐུ། །ཟབ་མོ་ཨ་ཡི་ཀློང་ནས་འབྱུང་། །བརྗོད་ལས་འདས་པ་ཟབ་མོ་ཨ་ཡི་ཀློང་། །ཨ་ཡི་རང་བཞིན་སྤྲོས་པའི་མཐའ་དང་བྲལ། །རྟོག་མེད་མཉམ་ཉིད་ཆོས་སྐུར་དག་པ་ལ། །ངོ་མཚར་རྨད་བྱུང་རིག་པའི་སྐུར་སྣང་<milestone unit="line" n="436.4"/>སྟེ། །མ་གཡོས་དབྱིངས་ཉིད་ཡིན་པས་ཀློང་ནས་འཔྱོ། །ཇི་ལྟར་སྣང་ཡང་མ་བཅོས་སྙིང་པོའི་སྐུ། །ཟབ་མོ་ཨ་ཡི་ཀློང་ཆེན་འདི། །བཙལ་བས་རྙེད་པའི་གནས་མེད་དེ། །དྲུག་གི་ཆོས་བཞིན་ཡུལ་འདོད་ན། །ལོང་<milestone unit="line" n="436.5"/>བས་ནམ་མཁའ་འཛིན་པ་བཞིན། །གོང་ནས་གོང་དུ་ས་འཕར་ལམ། །བྱ་བྲལ་ཆོས་དང་མཐུན་པ་མིན། །བགྲོད་དུ་མེད་དོ་ཆོས་སྐུ་བྱང་ཆུབ་སེམས། །བགྲོད་པར་འདོད་ན་ཡེ་ཤེས་མཐའ་ལ་རིང་། །བསོད་ནམས་<milestone unit="line" n="436.6"/>ལས་གྲུབ་གླིང་བཞི་རྒྱལ་པོ་དང་། །རྣམ་དཔྱོད་དུས་ལ་ལྟོས་པའི་མུ་སྟེགས་རྣམས། །མ་བཅོས་ཆོས་ཉིད་བྱང་ཆུབ་ལམ་འགགས་པས། །ཆོས་ཉིད་བྱང་ཆུབ་དོན་དང་བྲལ་བས་གོལ། །ཀྱེ་རྡོ་རྗེ་འཛིན་པ་ཉོན་ཅིག །ང་<milestone unit="page" n="437"/><milestone unit="line" n="437.1"/>༄༅། །བྱང་ཆུབ་ཀྱི་སྙིང་པོ་ལ་གནས་པའི་ཚེ། བྱང་ཆུབ་ཀྱི་ཆོས་ལ་བྱང་ཆུབ་ཏུ་བསྒྲུབ་ཏུ་མི་གནས་སོ། །དེ་བཞིན་གཤེགས་པ་རྣམས་ཀྱི་ཡེ་ཤེས་ལ། །སེམས་ཅན་གྱི་ཆོས་མེད་དེ་མི་གནས་སོ། །ཨ་ཏི་ཡོ་ག་<milestone unit="line" n="437.2"/>རྫོགས་པ་ཆེན་པོ་བྱ་བཙལ་ལས་འདས་པ་ལ། བཟང་ངན་དང་ཆེ་ཆུང་མེད་དེ་མི་གནས་སོ། །ལུང་ལས་འདས་པའི་ཆོས། སེམས་ལས་འདས་པའི་སངས་རྒྱས། །ཀུན་གཞི་ལས་འདས་པའི་ཆོས། །མ་བསྒོམས་པར་<milestone unit="line" n="437.3"/>སངས་རྒྱས་པའི་བལྟ་བ། ཆོས་སྤྱོད་བཅུ་དང་མཚམས་མེད་པ་ལྔའི་སྤྱོད་པ་ལ་ཁྱད་པར་མེད་པ། །མ་མཉན་པར་བཤད་ཤེས་པའི་རྒྱུད། །འདི་ནི་སངས་རྒྱས་ཀྱི་རྒྱུད། །གསང་བ་མན་ངག་ཡང་དག་པར་ཤེས་པར་<milestone unit="line" n="437.4"/>བྱའོ། །ཞེས་ཐུགས་ཀྱི་རྒྱུད་དམ་པ་ལས། བྱ་བཙལ་ཐམས་ཅད་ལས་འདས་པར་་བསྟན་པའི་ལེའུ་སྟེ་བཞི་པའོ།། །།དེ་ནས་བཅོམ་ལྡན་རྡོ་རྗེ་འཆང་། །སངས་རྒྱས་ཆོས་ལ་མི་གནས་ཏེ། །སེམས་ཅན་རྣམས་ནི་<milestone unit="line" n="437.5"/>བལྟ་བ་ཡིན། །མཚོན་པའི་བྱང་ཆུབ་ཆོས་ཡིན་ཀྱང་། །རྫོགས་པའི་བལྟ་བ་ཆོས་མ་ཡིན། །ཐོག་མའི་མགོན་པོ་དྲི་མེད་ཀྱང་། །ཆོས་ལ་བརྟེན་པ་མ་ཡིན་ཏེ། །མ་བསྐྱོད་དབྱིངས་ནས་རང་འབྱུང་བའོ། །དེ་ཕྱིར་ཆོས་<milestone unit="line" n="437.6"/>ཀྱིས་སངས་མི་རྒྱ། །ཆོས་ནི་ཚིག་ཕྱིར་འབྲེངས་ཤིང་ཚིག་ལ་དགའ། །རང་བྱུང་ཡེ་ཤེས་ཉིད་ནི་ཚིག་གི་མཐའ་དང་བྲལ། །རིག་པའི་ཡེ་ཤེས་ཆོས་ལ་བརྟེན་མ་ཡིན། །དེ་ཕྱིར་ཡང་དག་དོན་ལ་ཚིག་མེད་ཡི་གེ་<milestone unit="page" n="438"/><milestone unit="line" n="438.1"/>མེད། །དཔེར་ན་བྱིས་པ་ཟླ་བ་མཚོན་པ་བཞིན། །སེམས་ཅན་རྣམས་ལ་ཡང་དག་ཚིག་དང་ཡི་གེས་མཚོན། །སེམས་ཅན་རྣམས་ནི་ཐོག་མ་ཆོས་ལ་རབ་བརྟེན་ལ། །ཆོས་དེ་ཁོང་དུ་ཆུད་ནས་ཆོས་ལ་མི་གནས་<milestone unit="line" n="438.2"/>ན། །ལུང་བསྟན་དེ་ནི་ཐོག་མའི་སངས་རྒྱས་ཉིད་དང་མཚུངས། །ཆོས་དེ་ཁོང་དུ་ཆུད་ནས་ཆོས་ལ་ཡང་དག་གནས་འགྱུར་ན། །བྱིས་པའི་རྩེད་མོ་འདྲ་སྟེ་སླར་ལ་འཇིག །དེ་ཕྱིར་བསམ་གཏན་མཉམ་བཞག་བྱེད་ཅིང་<milestone unit="line" n="438.3"/>ཡེ་ཤེས་ལྷ་ལ་མཆོད་བྱེད་པ། །བྱིས་པ་སོ་སོ་སྐྱེ་བོ་རྣམས་ཀྱིས་སྒོམ་ཆེན་ཡིན་ཟེར་བ། །དེ་ནི་ལོང་བས་ལོང་བ་ཁྲིད་ནས་གཡང་སར་བྲུལ་ནས་འཆི། །གང་ཞིག་རྒྱུད་པའི་བློ་གནས་ན། །སྲོག་བཅད་ཚེ་དང་ཤིང་<milestone unit="line" n="438.4"/>བཅད་དོན་ལ་ཁྱད་པར་མེད་དེ་སྟོང་པའི་མུ་ལ་གནས། ཅི་སྟེ་ཆུ་ལ་རལ་གྲིས་བཏབ་དང་མཚུངས། །སྟོང་པའི་ཆོས་ལ་སྟོང་པའི་ཡེ་ཤེས་རང་རོལ་པ། །ནམ་མཁའི་མདུང་བསྐོར་འདྲ་སྟེ་ཡངས་དོག་མེད། །གཟུགས་ཀྱི་<milestone unit="line" n="438.5"/>ཕུངཔོ་འབྱུང་བ་ས་རྡོ་སྣང་། །རང་རིག་རྒྱལ་པོ་ནམ་མཁའི་མཐའ་དང་མཉམ། །རྣམ་རྟོག་གཟུང་འཛིན་བག་ཆགས་ཅི་བསགས་ཀྱང་། །བྱང་ཆུབ་སེམས་ལ་རང་བཞིན་ཡོངས་ཀྱིས་མེད། །དཔེར་ན་ནམ་མཁའི་ཆོ་<milestone unit="line" n="438.6"/>འཕྲུལ་སྣ་ཚོགས་ཅིར་སྣང་ཡང་། །ནམ་མཁའི་རང་བཞིན་གདོད་ནས་རྣམ་པར་དག །ཀྱེ་རྡོ་རྗེ་འཛིན་པ་ཉོན་ཅིག །བཀའ་ལུང་གི་ཕྱི་མོ་ལས་ཀྱང་། །ཡེ་ཤེས་རྒྱལ་པོ་ཚིག་ལས་འདས་པ་དེ། །སྨྲ་བའི་ཁྱུ་མཆོག་གཞན་<milestone unit="page" n="439"/><milestone unit="line" n="439.1"/>༄༅། །གི་དྲིང་མི་འཇོག །རང་རིག་རྒྱལ་པོ་ཚིག་ལས་འདས་རྟོགས་ན། །ཕྱི་ནང་སྣོད་བཅུད་བདག་ཉིད་ཆེན་པོར་ལྡོག །སངས་རྒྱས་ཀུན་གྱི་ཐུགས་ཀྱི་མཆོག །སངས་རྒྱས་ཉིད་ཀྱི་ཐུགས་ལ་གནས། །སེམས་<milestone unit="line" n="439.2"/>ཅན་ཀུན་གྱི་བྱང་ཆུབ་སེམས། །མགོན་པོ་དྲི་མེད་ཤེས་རབ་ཀྱིས། །རྣམ་པར་དག་པའི་ཞིང་ཁམས་སུ། །དུས་གསུམ་གཅིག་སྟེ་མཉམ་པར་གནས། །རྡོ་རྗེ་འཆང་གི་ཡེ་ཤེས་ནི། །བདེ་གཤེགས་རྣམས་ཀྱི་ཐུགས་ལ་<milestone unit="line" n="439.3"/>གནས། །སེམས་ཅན་རྣམས་ལ་དེ་བཞིན་ནོ། །ཡི་གེའི་ངོ་ལ་མི་སྣང་ཡང་། །མཚོན་པའི་ཡི་གེས་དོན་ལ་སྣང་། །དོན་གྱི་ཡི་གེ་དམ་པ་དེ། །ཤེས་རབ་ཅན་གྱིས་ཨར་སྣང་བ། །ཨ་ཡི་རང་བཞིན་ཁོང་ནས་འབྱུང་། །ཁོང་<milestone unit="line" n="439.4"/>ནས་འབྱུང་བ་སྐྱེ་བ་མེད། །སྐྱེ་མེད་ཡི་གེར་མཚོན་པ་དེ། །མགོན་པོ་དྲི་མེད་ང་ཡི་སྐུ། །ང་མེད་ང་ནི་སྟོང་པ་ཡིན། །འཕགས་པ་རྣམས་ཀྱིས་ང་མི་གཟིགས། །བདུད་དང་མུ་སྟེགས་ང་མི་སྣང་། །ང་ལ་རང་བཞིན་མེད་<milestone unit="line" n="439.5"/>པས་ན། །བདུད་བཞི་རྣམ་པར་གྲོལ་བ་ཡིན། །ང་ནི་མི་འགྱུར་རྡོ་རྗེའི་སྐུ། །ཟག་པ་མེད་པའི་ཡེ་ཤེས་ཡིན། །ཀྱེ་རྡོ་རྗེ་འཛིན་པ་ཉོན་ཅིག །ང་དྲི་མ་མེད་པ་ཡེ་ཤེས་ཀྱི་སྐུ་ལ། དགེ་བ་དང་སྡིག་པ་གཉིས་མེད་<milestone unit="line" n="439.6"/>དོ། །དཔེར་ན་ནམ་མཁའ་ལ་ནམ་མཁའ་གནས་པའི་ཚུལ་ལོ། །ང་གདོད་མ་ནས་སྙིང་པོ་བྱང་ཆུབ་ཏུ་གནས་པ་ལ། འབྲས་བུ་ཐོབ་དང་མ་ཐོབ་གཉིས་སུ་མེད་དོ། །ང་སྟོང་པ་ཆེན་པོའི་ཡེ་ཤེས་ཀྱི་སྙིང་པོ་ཅན་དུ་གནས་<milestone unit="page" n="440"/><milestone unit="line" n="440.1"/>པ་ལ། བདེ་བ་དང་སྡུག་བསྔལ་གཉིས་མེད་དོ། །རང་རིག་པའི་ཡེ་ཤེས་ཆོས་ཉིད་སྐྱེ་བའི་ངང་ནས་དུས་གསུམ་དུ་འདུ་འབྲལ་མེད་པར་བཞུགས་པ་ལ། གནས་དབེན་པ་དང་མི་དབེན་པ་གཉིས་མེད་དོ། །ཀྱེ་རྡོ་རྗེ་<milestone unit="line" n="440.2"/>འཛིན་པ་འཁོར་བའི་རྒྱ་མཚོ་མཐའ་རིང་བར། ཉོན་མོངས་སེམས་ཅན་གྲོལ་མི་ནུས། །ཐུགས་རྗེ་ཆེན་པོའི་ཤུགས་ཕྱུང་ནས། །བསད་པ་འབའ་ཞིག་ལས་སུ་རུང་། །ཁམས་གསུམ་སེམས་ཅན་བསད་པ་ན། །སངས་<milestone unit="line" n="440.3"/>རྒྱས་འབྱུང་བའི་ལམ་ཆེན་ཡིན། །སྐུ་གསུང་ཐུགས་ཀྱི་རྡོ་རྗེའི་བདག །སེམས་ཅན་རྣམས་ཀྱི་ཐར་པའི་ལམ། །དེ་བཞིན་གཤེགས་པའི་ཐུགས་རྗེ་ཡིས། །ངན་སོང་ཞིང་དུ་ཡང་དག་བསྒྲལ། །སངས་རྒྱས་འབྱུང་བའི་<milestone unit="line" n="440.4"/>བྱང་ཆུབ་སེམས། །མ་སྐྱེས་པ་ཡི་རྩལ་ལ་གནས། ཀྱེ་རྡོ་རྗེ་འཛིན་པ། འཇིག་རྟེན་ཁམས་ནི་རྫོགས་སངས་རྒྱས། །གང་ཞིག་ཐོབ་པ་བླ་ན་མེད། །སྙིང་པོ་བྱང་ཆུབ་སེམས་ལ་བཞུགས། །ཞེས་གསུངས་ཏེ། །རང་རིག་<milestone unit="line" n="440.5"/>པའི་ཡེ་ཤེས་ཀྱིས་མ་རིག་པ་བསད་ནས། མ་རིག་པ་གར་བྲོས་རིག་པའི་ངང་ལ་བྲོས། །ཡེ་ཤེས་ལྔས་དུག་ལྔ་བསད་ནས། །དུག་ལྔ་གར་བྲོས། ཡེ་ཤེས་རང་ལ་བྲོས། སྐྱེ་བའི་རྒྱུན་བཅད་འཁོར་བའི་ལམ་དང་བྲལ།<milestone unit="line" n="440.6"/>རྒྱུན་བཅད་ལམ་བྲལ་སྐུ་ནི་མྱ་ངན་འདས། །རང་བྱུང་ཡེ་ཤེས་ཉིད་ཀྱང་ཚིག་གི་མཐའ་དང་བྲལ། །ཀུན་གཞིའི་རྣམ་ཤེས་སྐུ་ལ་མི་འཁོར་ཞིང་། །མྱ་ངན་འདས་པའི་བྱང་སེམས་དེ་ཁོ་ན། །ཀྱེ་རྡོ་རྗེ་འཛིན་པ་ང་ལ་<milestone unit="page" n="441"/><milestone unit="line" n="441.1"/>༄༅། །ཉོན། །ང་ནི་སངས་རྒྱས་ཀུན་གྱི་སྐུ། །ཡེ་ཤེས་སྐུ་གཅིག་དྲི་མ་མེད། །ང་ནི་སངས་རྒྱས་ཀུན་གྱི་གསུང་། །འགག་པ་མེད་པས་ཡེ་ཤེས་གསུང་། །ང་ནི་སངས་རྒྱས་ཀུན་གྱི་ཐུགས། །མི་འགྱུར་རྡོ་རྗེ་ལྟ་<milestone unit="line" n="441.2"/>བུའི་ཐུགས། །འགྲོ་བ་རིགས་དྲུག་ང་ཡི་ལུས། །མགོན་པོ་དྲི་མེད་ཡེ་ཤེས་ངས། །མ་བྱུང་བ་ཡི་ཆོས་ཉིད་ལས། །སྣོད་ཀྱི་འཇིག་རྟེན་ང་ལས་བྱུང་། །བཅུད་ཀྱི་འཇིག་རྟེན་ང་ལས་བྱུང་། །ང་མེད་པ་ཡི་སྔོན་རོལ་<milestone unit="line" n="441.3"/>ན། །སྣོད་བཅུད་མི་གནས་ང་ཡི་ངང་། །ང་ནི་རང་བྱུང་ཡེ་ཤེས་ཏེ། །ཡུལ་ནི་རྣམ་པར་དག་པའོ། །མ་བྱུང་དྲི་མ་མེད་པའི་ཡེ་ཤེས་ལ། །འདོད་ཆགས་བྱ་བའི་མིང་ཡང་མེད། །འདོད་ཆགས་མེད་པའི་སྔོན་རོལ་ན། །ཡི་<milestone unit="line" n="441.4"/>དྭགས་འཁོར་བའི་རྒྱུན་ཡང་བཅད། །ང་རྒྱལ་མཉམ་ཉིད་ཆེན་པོ་ཡིན། །མི་ཡི་འཁོར་བའི་རྒྱུན་ཡང་བཅད། །ཁོང་ཁྲོ་རང་བྱུང་ཡེ་ཤེས་ཡིན། །ལྷ་མིན་འཁོར་བའི་རྒྱུན་ཡང་བཅད། །ཕྲག་དོག་བྱ་བ་གྲུབ་པའི་ཡེ་ཤེས<milestone unit="line" n="441.5"/>ཡིན། །ལྷ་ཡི་འཁོར་བའི་རྒྱུན་ཡང་བཅད། །ཀླུ་དང་མ་མོ་གཤིན་རྗེ་དང་། །བདུད་དང་གནོད་སྤྱིན་སྲིན་པོ་དང་། །མི་མ་ཡིན་པའི་ཚོགས་རྣམས་ཀྱིས། །ང་ལ་གླགས་ནི་མི་ཚོལ་ཏེ། །དང་པོ་རང་གི་ངང་ལས་བྱུང་། །ཐ་<milestone unit="line" n="441.6"/>མ་རང་གི་ངང་དུ་ཐིམ། །དཀོན་མཆོག་གསུམ་ལ་སྐྱབས་མི་འཚོལ། །ངན་སོང་གསུམ་ལ་ཉམ་མི་ང་། །ཡེ་ཤེས་མཉམ་པ་ཉིད་ཀྱི་སྐུ། །མི་གནས་པའི་ཡེ་ཤེས་ཆེན་པོ་ཀློང་དུ་ཁོད་སྙོམ། །རང་བྱུང་གི་ཡེཤེས་ཆེན་པོ་</p></div1>
        </body>
    </text>
</TEI.2>