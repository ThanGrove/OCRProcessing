<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0926-text.xml">
    <teiHeader lang="tib">
        <fileDesc>
            <titleStmt>
                <title><!--lha 'dre stong gi drwa ba'i rgyud chen po/-->ལྷ་འདྲེ་སྟོང་གི་དྲྭ་བའི་རྒྱུད་ཆེན་པོ།</title>
            </titleStmt>
            <publicationStmt lang="eng">
                <idno type="thdl">ngb-pt-0926-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=382.1; end=469.2--><milestone unit="page" n="382"/><milestone unit="line" n="382.1"/>ལེའུ་སྟེ་ཉེར་གཉིས་པའོ།། །།བམ་པོ་ཐ་མའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་རྫོགས་སོ།། །། ༄༅། །རྒྱ་གར་སྐད་དུ། དེ་ཝ་ཡ་ཏྲི། སན་ཏྲི་ཤུ་ཉ་ཐུ་སི་ས་མ་ཏན་ཏྲ། བོད་སྐད་དུ།<milestone unit="line" n="382.2"/>ལྷ་འདྲེ་སྟོང་གི་དྲ་བའི་རྒྱུད་ཆེན་པོ། བཅོམ་ལྡན་འདས་གསང་བའི་བདག་པོ་འཁོར་དང་བཅས་པ་ལ་ཕྱག་འཚལལོ། །འདི་སྐད་བདག་གིས་ཐོས་པ་དུས་གཅིག་ན། འོག་མིན་གྱི་གནས་དམ་པ་ན་བཅོམ་ལྡན་འདས་<milestone unit="line" n="382.3"/>གསང་བའི་བདག་པོ་དེས། བསམ་དུ་མེད་པའི་ཆོས་ཉིད་ལ་ལོངས་སྤྱོད་ཅིང་། འཁོར་དཔག་ཏུ་མེད་པས་བསྐོར་བའི་ཚུལ་གྱིས་བཞུགས་སོ། །དེ་ནས་ལྷའི་དབང་པོ་བརྒྱ་བྱིན་དེས། རང་གི་འདུས་པ་རྣམས་ཀྱི་ནང་<milestone unit="line" n="382.4"/>ནས་ལངས་ཏེ། བཅོམ་ལྡན་འདས་ཀྱི་ཐད་དུ་སོང་ནས། མ་ཆགས་པའི་མཆོད་པས་ནི་མཆོད། བཅོམ་ལྡན་འདས་ལ་ཕྱག་འཚལ་ནས་བསྐོར་བ་བྱས་ཏེ། ལྷའི་མེ་ཏོག་མན་ད་ར་བ་ལ་སོགས་པ་མང་པོ་ནི་གཏོར།<milestone unit="line" n="382.5"/>པུས་མོ་གཡས་པའི་ལྷ་ང་ས་ལ་བཙུགས་ནས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །ཀྱེ་བཅོམ་ལྡན་འདས་ཐུགས་རྗེའི་དབང་པོ། འཇིག་རྟེན་གྱི་ཁམས་འདི་ན། འཛམ་བུ་གླིང་གི་མི་རྣམས་ལ་ལྷ་མ་<milestone unit="line" n="382.6"/>སྲིན་ཐམས་ཅད་འཁྲུགས་ནས། ལ་ལས་ནད་ཀྱི་བསྐལ་པ་བཏང་། ལ་ལས་མེའི་བསྐལ་པ་བཏང་། ལ་ལས་ཆུའི་བསྐལ་པ་བཏང་། ལ་ལས་མུ་གེའི། ལ་ལས་སད་དང་སེར་བ། ལ་ལས་རྩ་དང་མུ་དྲི། ལ་ལས་མཚོན་<milestone unit="page" n="383"/><milestone unit="line" n="383.1"/>༄༅། །གྱི། མ་རུངས་པ་རྣམ་པ་སྣ་ཚོགས་བཏང་སྟེ། འཛམ་བུའི་མི་རྣམས་ཟད་དུ་ཉེ། བཅོམ་ལྡན་འདས་ཀྱིས་ཐུགས་རྗེས་གཟུང་ཞིང་བྱིན་གྱིས་བརླབ་ཏུ་གསོལ། དེ་ནས་བཅོམ་ལྡན་འདས་ཀྱིས་བཀའ་སྩལ་<milestone unit="line" n="383.2"/>པ། ཉོན་ཅིག་ལྷ་དབང་རབ་ཉོན་ཅིག ཁྱོད་ཀྱིས་ཞུ་བར་སྤོབས་པ་ལེགས། །ང་ཡིས་གསང་བའི་བཀའ་དབྱེའོ། །ཞེས་གསུངས་སོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། གླེང་གཞི་བརྒྱ་བྱིན་གྱིས་ཞུ་བར་སྤོབས་<milestone unit="line" n="383.3"/>པའི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་ཀྱིས་ཐམས་ཅད་དབང་དུ་བསྡུ་བ་ཞེས་བྱ་བའི་ཏིང་འཛིན་ལ་སྙོམས་པར་ཞུགས་སོ། །ཞུགས་མ་ཐག་ཏུ་དྲེགས་པ་དེ་དག་ཐམས་ཅད་བཅོམ་ལྡན་འདས་<milestone unit="line" n="383.4"/>ཀྱི་ཐད་དུ་འུབས་ཀྱིས་འདུས་ནས། ལ་ལ་ནི་གན་ཅིང་བུབ། ལ་ལ་ནི་ངུ་ཞིང་བྲང་བརྡུང་། ལ་ལ་བརྒྱལ། ལ་ལ་རང་གི་སྐྲ་འབལ། ལ་ལ་ནི་ཅི་གང་ཡིན་ཟེར་ཏེ། ཐམས་ཅད་བརྒྱལ་བར་གྱུར་ནས། དེ་ནས་བཅོམ་<milestone unit="line" n="383.5"/>ལྡན་འདས་ཀྱིས་ཐམས་ཅད་གསོ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །ཞུགས་མ་ཐག་ཏུ། དེ་དག་ཐམས་ཅད་བརྒྱལ་བ་སངས་ཏེ། བཅོམ་ལྡན་འདས་ལ་ཕྱག་འཚལ་བསྐོར་བ་བྱས་ནས། མགྲིན་<milestone unit="line" n="383.6"/>གཅིག་ཏུ་འདི་སྐད་ཅེས་སྨྲས་སོ། །ཀྱེ་བཅོམ་ལྡན་འདས་ཐུགས་རྗེའི་བདག་པོ་བྱིན་གྱིས་བརླབ་ཏུ་གསོལ། བདག་ཅག་རྣམས་དཔའ་བོ་ཁྱོད་ཀྱི་འབངས་སུ་མཆིའོ། །བཀའ་སྩོལ་ཅིག ཇི་ལྟར་བསྒོ་བ་བཞིན་དུ་བགྱིའོ་<milestone unit="page" n="384"/><milestone unit="line" n="384.1"/>ཞེས་སོ། །དེ་ནས་བྷ་གས་བཀའ་སྩལ་པ། དྲེགས་པ་ཁྱེད་རྣམས་ཀྱིས་ངའི་བསྟན་པ་སྲུངས་ཅིག ཅེས་བཀའ་སྩོལ་ཏོ། །དྲེགས་པ་རྣམས་ཀྱིས་སྨྲས་པ། བཅོམ་ལྡན་འདས། བསྟན་པ་ཞེས་བྱ་བ་གང་ལགས། བསྲུང་<milestone unit="line" n="384.2"/>ཞེས་བགྱི་བ་གང་ལ་བགྱི། བཅོམ་ལྡན་འདས་ཀྱིས་བཀའ་སྩོལ་ཅིག ཅེས་གསོལ་ཏེ། དེ་ནས་བཅོམ་ལྡན་འདས་ཀྱིས་བཀའ་སྩལ་པ། ཉོན་ཅིག་དྲེགས་པ་སྟོང་གི་ཚོགས། བསྟན་པ་ཞེས་བྱ་བ་ནི་ཆོས་འདུལ་བ་དང་།<milestone unit="line" n="384.3"/>མདོ་སྡེ་མངོན་པ་ལ་སོགས་ཏེ་ཐེག་པ་མཐའ་དག་གོ །བསྲུང་ཞེས་བྱ་བ་ནི་དེ་ལ་སྤྱོད་པའི་ཕྱི་རབས་ཀྱི་རྣལ་འབྱོར་པ་རྣམས་ལ་བར་ཆད་བྱེད་པ་སོད་ཅིག་སྒྲོལ་ཅིག་པའོ། །ཞེས་གསུངས་སོ། །ལྷ་འདྲེ་སྟོང་གི་དྲ་བའི་<milestone unit="line" n="384.4"/>རྒྱུད་ཆེན་པོ་ལས། བཅོམ་ལྡན་འདས་ཀྱིས་དྲེགས་པ་རྣམས་དབང་དུ་བསྡུས་ཤིང་ལས་ལ་བཀོལ་བའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་ལ། ལྷའི་དབང་པོ་བརྒྱ་བྱིན་གྱིས་འདི་སྐད་ཅེས་གསོལ་<milestone unit="line" n="384.5"/>ཏོ། །ཀྱེ་མ་བཅོམ་ལྡན་གསང་བའི་བདག །དྲེགས་པའི་རྒྱལ་པོ་འདི་རྣམས་ལ། །སྡེ་དང་རིགས་ནི་ཇི་ལྟར་ལགས། །བཅོམ་ལྡན་འདས་ཀྱིས་བཤད་དུ་གསོལ། །ཅེས་གསོལ་ཏོ། །དེ་ནས་བྷ་གས་བཀའ་སྩལ་པ། །སྡེ་<milestone unit="line" n="384.6"/>དང་རིགས་ནི་མང་དུ་བསྟན། །ལ་ལ་བྱང་ཆུབ་སེམས་དཔའི་སྡེ་དང་རིགས་ཏེ་ས་གནས་ཚུལ། ལ་ལ་བརྒྱ་བྱིན་ལྷ་ཡི་སྡེ། །སྲིད་པ་ཡི་ནི་ནོར་འཛིན་བྱེད། །ལ་ལ་ཞེ་སྡང་བདུད་ཀྱི་སྡེ་སྟེ་བདུད་གཞོམ་ལས་རྣམས་བྱེད།<milestone unit="page" n="385"/><milestone unit="line" n="385.1"/>༄༅། །ང་རྒྱལ་བཙན་གྱི་སྡེ་ནི་གཟེར་ནད་གཏོང་བའི་བདག ལ་ལ་སྐོར་བདག་རྒྱལ་པོའི་སྡེ་སྟེ་སྲོག་གི་བདག་པོ་བྱེད། ལ་ལ་བདུད་མོ་མ་ཡིས་སྡེ་སྟེ་ནད་ཡམས་མང་པོ་གཏོང་། ལ་ལ་ཐེ་བྲང་སྟོང་གི་སྡེ་སྟེ་<milestone unit="line" n="385.2"/>སྲིད་པའི་རྒྱུག་འགྲོ་བྱེད། ལ་ལ་བྱ་ར་མ་མ་རུང་སྡེ་སྟེ་བཀའ་ཡི་བང་ཆེན་བྱེད། ལ་ལ་སྡེ་བརྒྱད་ཆོ་འཕྲུལ་སྡེ་སྟེ་ཐོག་དང་སེར་བ་འབེབས། ལ་ལ་གནོད་སྤྱིན་རྣམ་པའི་སྡེ་སྟེ་ཤ་དང་ཁྲག་ལ་དད། ལ་ལ་ས་བདག་ཀླུ་<milestone unit="line" n="385.3"/>གཉན་སྡེ་སྟེ་གདུག་པའི་ནད་རྣམས་གཏོང་། སྡེ་དང་རིགས་ནི་མང་དུ་མཆིས། །ལས་དང་ནུས་པ་བསམ་ལས་འདས། །ཅེས་སྨྲས་སོ། །སྡེ་ནི་འབྱུང་པོའི་རིགས་ཀྱི་སྡེ། །རིགས་ནི་དྲེགས་པའི་རིགས་ཀྱི་རིགས། །ཅེས་<milestone unit="line" n="385.4"/>གསུངས་སོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། དྲེགས་པའི་སྡེ་རིགས་བསྟན་པའི་ལེའུ་སྟེ་གསུམ་པའོ།། །།དེ་ནས་བཅོམ་ལྡན་འདས་ལ། ལྷའི་དབང་པོ་བརྒྱ་བྱིན་གྱིས་འདི་སྐད་ཅེས་གསོལ་ཏོ། །ཀྱེ་མ་<milestone unit="line" n="385.5"/>བཅོམ་ལྡན་འདས་གསང་བའི་བདག་པོ། དྲེགས་པའི་རྒྱལ་པོ་འདི་རྣམས་ལ། གདུག་རྩུབ་མ་ལུས་ཞི་བར་བྱ་ན་ཇི་ལྟར་ལགས། བཅོམ་ལྡན་འདས་ཀྱིས་བཀའ་སྩོལ་ཅིག ཅེས་གསོལ་ཏོ། །དེ་ནས་བྷ་གས་བཀའ་<milestone unit="line" n="385.6"/>སྩལ་པ། །ཉོན་ཅིག་བརྒྱ་བྱིན་ལྷ་ཡི་གཙོ། །དྲེགས་པའི་རྒྱལ་པོ་འདི་རྣམས་ལ། །གདུག་རྩུབ་མ་རུངས་ཞི་བྱ་ན། །སྲིད་པའི་འཁོར་རྣམས་མདོས་ཀྱིས་བཅོས་པ་སྟེ། བདུད་མོ་མ་ལུས་འཁོར་དང་་བཅས་པ་ལ། དམུ་<milestone unit="page" n="386"/><milestone unit="line" n="386.1"/>ལྕམ་མཆེད་བཞི་དང་། བདུད་མོ་ཉིས་བརྒྱ་ལྔ་བཅུ་ལ། མིང་པོ་བདུད་ཆེན་རྣམས་བབས་ནས། དེ་ནས་བདུད་མོ་རྣམས་ཀྱིས་ནི། །རིན་ཆེན་འབར་བའི་ཀོང་བུ་རུ། །གསལ་བའི་མེ་མར་བརྒྱ་རྩ་བལྟམས། །གསེར་<milestone unit="line" n="386.2"/>སྐྱོགས་སེར་པོ་དག་ཏུ་ནི། །གཙང་མའི་འབྲུ་བཅུད་བལྟམས་ནས་ནི། ཁ་ནི་རིན་ཆེན་སྣ་ལྔ་གཅད། །ཐུགས་སྟེན་མདའ་མོ་ཡུད་གསུམ་ལ། །འབྱུང་བའི་དར་སྣས་བརྒྱན་ནས་ནི། །འདི་རིམ་པས་བསྔོའོ། །ལྷ་འདྲེ་སྟོང་<milestone unit="line" n="386.3"/>གི་དྲ་བའི་རྒྱུད་ཆེན་པོ་ལས། བདུད་ཀྱི་སྙིང་བབས་ཀྱི་ཡས་གསག་པའི་ལེའུ་སྟེ་བཞི་པའོ།། །།ཧྭ༷། མིང་པོ་བདུད་ཆེན་རྣམས་ཚུར་ཉོན་དང་། འོ་ཅག་ཞེ་སྡང་བདུད་ཀྱི་བུ། །མི་ལ་བདུད་བབས་བསྐོས་པ་<milestone unit="line" n="386.4"/>སྟེ། །བདུད་ལ་བདུད་བབས་སྲིད་དེ་ན། །བདུད་ལ་བདུད་ནི་བབས་ན། །མིང་པོ་བདུད་ཆེན་རྣམས་ལ་སྡིག །སངས་རྒྱས་སྟོན་པའི་བཀའ་འགོ་ནས། །འོག་ཅག་བདུད་སྡེ་མང་བཞུགས་ཏེ། །བདུད་ལ་བདུད་བབས་<milestone unit="line" n="386.5"/>སྲིད་དེ་ན། །འུ་ཅག་ཞེ་སྡང་བདུད་ཀྱི་བུ། །ཞེ་སྡང་རང་གར་སྤྱད་པས་ནོངས། །སེམས་དང་ཞེ་སྡང་གཉིས་མེད་ན། །སེམས་ནི་སངས་རྒྱས་སངས་རྒྱས་ཏེ། །སེམས་དང་སངས་རྒྱས་གཉིས་མེད་ན། །གཉིས་མེད་<milestone unit="line" n="386.6"/>བསྟན་པའི་བཀའ་ལ་ཉོན། །ཞེ་སྡང་སེམས་ཀྱི་གདུག་པ་གྲོ་ལ། །སྣང་གསལ་འོད་ཀྱིས་དམ་ཆོད་ཀྱིས། །མ་རྟོགས་རིག་པའི་སེམས་ལ་ཉོན། །སྣང་གསལ་འདི་ལ་དཔེ་མཆིས་ཏེ། །དངས་པ་སེམས་ཀྱི་གླུད་དུ་<milestone unit="page" n="387"/><milestone unit="line" n="387.1"/>༄༅། །བསྔོའོ། །དམུགས་པ་ཤ་ཡི་གླུ་དུ་བསྔོ། །དམར་བ་ཁྲག་གི་གླུད་དུ་བསྔོ། །དཀར་བ་རུས་པའི་གླུད་དུ་བསྔོ། །ཟེར་བརྒྱད་རྣམ་ཤེས་བརྒྱད་ཀྱི་གླུད་དུ་བསྔོ། །སྣོད་ཀྱི་ཕྱི་ཡི་ཡུལ་དུ་བསྔོ། །དངོས་པོ་ནང་<milestone unit="line" n="387.2"/>གི་གླུད་དུ་བསྔོ། །མདའ་ནི་སྐུ་ཡི་རྟེན་དུ་བསྔོ། །དར་སྣ་དབང་པོ་ལྔ་ཡི་རྟེན་དུ་བསྔོ། །ཕུད་ནི་གསོལ་བའི་བདུད་རྩིར་བསྔོ། །རིན་ཆེན་སྣ་ལྔ་བདུད་དང་སྟེར་དུ་བསྔོ། །ཞེ་སྡང་གདུག་པའི་མདུད་པ་ཁྲོལ། །གཏི་མུག་<milestone unit="line" n="387.3"/>མུན་པ་འཐིབས་པ་སོལ། །ང་རྒྱལ་བྲག་གི་རྩེ་ནས་ཆོམས། །འདོད་ཆགས་རྒྱ་མཚོ་འཐིབས་པ་སོལ། །ཕྲག་དོག་གདུག་རྩུབ་རྩད་ནས་ཆོམས། །གདུག་པའི་ཚོགས་རྣམས་ཞི་བར་གྱིས། །སྲིད་པའི་བདུད་ཕོ་འཁོར་<milestone unit="line" n="387.4"/>དང་བཅས། །སྣང་གསལ་འོད་ཀྱི་མདོས་འདི་བཞེས། །ཅེས་རིགས་པས་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བདུད་ཀྱི་བབས་ཆགས་བཅོས་པའི་ལེའུ་སྟེ་ལྔ་པའོ།། །།དེ་ནས་བདུད་རྣམས་བཅོས་<milestone unit="line" n="387.5"/>བྱས་ནས། །གསང་བ་སྟོབས་ཀྱི་ཏིང་ངེ་འཛིན་དང་ལྡན་པ་དེས། མཐུན་པའི་གནས་སུ་འདུག་ནས་ནི། །གཙང་མ་རས་ཀྱི་གཞི་སྟེངས་སུ། །འབྲུ་སྣ་ཚང་མའི་ཕྱེ་མ་ལ། །བྱིན་གྱིས་བརླབ་པ་ཚུལ་བཞིན་བྱ། །དེ་ལ་རི་<milestone unit="line" n="387.6"/>རབ་ཆེན་པོ་བརྩིགས། ཁ་དོག་འདྲ་བའི་རིགས་དང་བསྟུན། །དཔག་བསམ་ཤིང་དང་ནམ་མཁའི་གུར། །འབྱུང་བའི་དར་གྱིས་བརྒྱན་པར་བྱ། །ནམ་མཁའ་བཅུ་གསུམ་ཡུལ་དུ་སྟེ། །མདའ་ཁྲ་བཅུ་གསུམ་མཁར་<milestone unit="page" n="388"/><milestone unit="line" n="388.1"/>དུའོ། །དེ་ལ་གཟུགས་བརྙན་མཛེས་པས་བསྐོར། །བཤོས་བུ་དང་བཅས་ལས་དག་སྟེ། །གཟུགས་བརྙན་མཛེས་པ་མང་པོས་བསྐོར། །གླང་ནག་ལུག་ནག་བྱ་ནག་དང་། །འདབ་ཆགས་རྒྱུ་དང་མདའ་ཆག་དགུ །འབྲུ་<milestone unit="line" n="388.2"/>སྣ་བཅུ་གསུམ་གཅལ་དུའོ། །གཙང་མའི་ཕུད་དང་རིན་ཆེན་བཅའ། །བྱ་ནག་དག་གི་རྒྱལ་མཚན་དང་། ཁྲ་དང་ཁྲག་ཏུ་བཅས་པའོ། །དེ་ལྟར་དུ་ནི་བསགས་ལ་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས།<milestone unit="line" n="388.3"/>བདུད་ཀྱི་བསགས་པའི་ལེའུ་སྟེ་དྲུག་པའོ།། །།ཧུ༷། ཞེ་སྡང་ཆེན་པོ་བདུད་ཀྱི་བུ། །སྐྱེ་འགྲོ་མ་ལུས་བདུད་གཅོད་པ། །བདུད་པོ་བཅུ་ནི་མ་ཡིན་ནམ། །དེ་རིང་སྲིད་པའི་མདོས་ལ་བྱོན། །ཡུལ་དང་བདུད་ཡུལ་<milestone unit="line" n="388.4"/>ཕག་གི་ནི། །བདུད་ཡུལ་ནག་པོ་མགོ་དགུ་ན། །བདུད་མཚོ་ནག་པོ་བརླབས་རེ་བརླབས། །བདུད་མཁར་ནག་པོ་ལྡེམས་སེ་ལྡེམས། །བདུད་མཁར་དེ་ཡི་ནང་ཤེད་ན། །བདུད་ཀྱི་རྒྱལ་པོ་ཐོད་པའི་འཕྲེང་བ་<milestone unit="line" n="388.5"/>ཅན། །བདུད་རྗེས་མ་རུངས་གདུག་པ་ཅན། །བདུད་མོའི་རྒྱལ་མོ་ཧ༷་ཤ་མ། །འཁོར་ཡང་བདུད་ཕྲན་མང་པས་བསྐོར། །དེ་རིང་སྲིད་པའི་མདོས་ལ་བྱོན། །ཡ་བདུད་ནི་གཅིག་གསུམ་སྟེ། །བདུད་ཀྱི་རྒྱལ་པོ་རེ་ཏི་<milestone unit="line" n="388.6"/>འགོང་ཡག་དང་། །བདུད་མོ་ནི་སྨ་ཁུག་དང་། ནག་པོ་བཀྲག་མེད་དང་། བཀོས་རྗེ་བྲང་དཀར་དང་། མ་ལེ་ནི་གེ་ཤག་དང་། སྙ་ལེ་ནི་ངག་བཙན་དང་། སྐྱིན་པོ་ནི་མཆུ་དམར་དང་། ཐོམ་པོ་ནི་ཐོམ་ཆུང་དང་། བདུད་<milestone unit="page" n="389"/><milestone unit="line" n="389.1"/>༄༅། །རགས་གཞུ་ནི་མཆེད་བཞི་དང་། རལ་པ་ནི་སྤྱི་ཆིངས་དང་། ཟ་མ་ནི་ངོ་ཆེ་དང་། བཙན་བདུད་ནམ་ཡོངས་པོ་དང་། ཡ་བདུད་ནི་བཅུ་གསུམ་པོ། སྲིད་པའི་མདོས་ལ་བྱོན། བདུད་ཀྱི་བཀོས་རྗེ་བྲང་<milestone unit="line" n="389.2"/>དཀར་དེ། །སྐུ་མདོག་དཀར་ལ་ལྡེམ་པ་ལ། །དར་དཀར་གྱི་རལ་ཀ་གསོལ། ཕྱག་ན་དུང་དཀར་དཀར་པོ་རྣམས། །འཁོར་དུ་བདུད་ཕྲན་མང་པོས་བསྐོར། །སྲིད་པས་བཀོད་པ་ལག སྲིད་པའི་མདོས་བཞེས་ཅིག<milestone unit="line" n="389.3"/>བདུད་ཀྱི་རྒྱལ་པོ་རེ་ཏི་འགོང་ཡག་དེ། །མཐིང་ནག་རལ་ཅན་མཆེ་བ་གཙིགས། །གཡས་ན་བདུད་ཀྱི་ཁྲམ་བམ་བསྣམས། །གཡོན་ན་བདུད་ཀྱི་ཐོ་དབྱུག་བསྣམས། །མི་ཕུང་བདུད་གཅོད་བདག་པོ་ཡིན། །དེ་རིང་<milestone unit="line" n="389.4"/>སྲིད་པའི་མདོས་ལ་བྱོན། །བདུད་ཀྱི་རྒྱལ་པོ་མ་རུངས་པ། །བདུག་པོ་ནག་པོ་བཀྲག་མེད་དེ། །མཐིང་རལ་ཅན་ལ་མཆེ་བ་གཙིགས། །ཟངས་ནག་རལ་ཀ་སྐུ་ལ་གསོལ། །ཕྱག་ན་ཞགས་དང་རྟ་གྲི་བསྣམས། །བདུད་<milestone unit="line" n="389.5"/>རྟ་ནག་པོ་རྟིང་དཀར་ཆིབས། །ཞེ་སྡང་ཆེན་པོ་བདུད་ཀྱི་བུ། །དེ་རིང་སྲིད་པའི་མདོས་ལ་བྱོན། །བདུད་ཀྱི་རྒྱལ་པོ་བདུད་རྗེ་སྨ་ཁུག་དེ། །སྨུག་ནག་རྔམ་པའི་མདའ་གཞུ་ཐོགས། །བདུད་སྤྱང་སྔོན་པོ་ཆིབས་སུ་<milestone unit="line" n="389.6"/>ཆིབས། །དེ་རིང་སྲིད་པའི་མདོས་ལ་སྤྱོན། །བདུད་ཀྱི་མ་ལེ་གེ་ཤགས་དེ། །དམར་ནག་གདུག་པའི་སྟག་ལ་ཆིབས། །མདུང་སོགས་བདུད་ཀྱི་མཚོན་ཆ་བསྣམས། །གསད་པའི་ལས་ལ་རབ་ཏུ་བརྩོན། །དེ་རིང་སྲིད་<milestone unit="page" n="390"/><milestone unit="line" n="390.1"/>པའི་མདོས་ལ་བྱོན། །བདུད་ཀྱི་རྒྱལ་སྟག་གཞོན་མཆེད་དེ་བཞི་གཅིག །སྐུ་ལ་སྟག་ལྤགས་ཞལ་བ་རེ་རེ་གསོལ། །དབུ་ལ་སྟག་ཞུ་རེ་རེ་གསོལ། །བདུད་རྟ་རལ་ཅན་རེ་རེ་ཆིབས། །འཁོར་ཡང་བདུད་ཕྲན་མང་པོས་<milestone unit="line" n="390.2"/>བསྐོར། །དེ་རིང་སྲིད་པའི་མདོས་ལ་བྱོན། །བདུད་ཀྱི་རྒྱལ་པོ་རངས་ས་སྤྱི་ཆིངས་དེ། །མཐིང་ནག་རྔམ་པའི་གཟིག་ལ་ཆིབས། །ཕྱག་ན་བདུད་རྟར་ཁྲམ་བམ་བསྣམས། །མི་བུ་བདུད་དུ་གཅོད་པར་བྱེད། །དེ་རིང་<milestone unit="line" n="390.3"/>སྲིད་པའི་མདོས་ལ་བྱོན། །བདུད་ཀྱི་རྒྱལ་པོ་བ་ཟ་མ་ངོ་ཆེ་ནི། དམར་ནག་མཆེ་བ་གཙིགས་ཤིང་བཞུད། །གསད་པའི་ལས་བརྩོན། དེ་རིང་སྲིད་པའི་མདོས་ལ་བྱོན། །བདུད་ཀྱི་རྒྱལ་པོ་བཙན་བདུད་རོམ་པ་<milestone unit="line" n="390.4"/>དེ། །དམར་པོ་ཁྲམ་ཐོགས་ལྕགས་ཆེན་གསོལ། །ཕྱག་ན་ཐོད་པ་ཁྲག་ཅན་བསྣམས། །ཡ་བདུད་ནི་བཅུ་གསུམ་སྟེ། མི་ཡི་བདུད་དུ་གཅོད་པར་བྱེད། །དུད་འགྲོ་ཕྱགས་མས་འདེད་པར་བྱེད། །བདུད་པོ་བཅུ་གསུམ་<milestone unit="line" n="390.5"/>འཁོར་དང་བཅས། །དེ་རིང་སྲིད་པའི་མདོས་ལ་བྱོན། །མདོས་བདག་མདོས་བཞེས་ཅིག གླུད་བདག་གླུད་བཞེས་ཅིག ཡ་བདུད་འཁོར་བཅས་ཀྱང་། ཞེ་སྡང་གདུག་པའི་མདུད་པ་ཁྲོལ། །ཕྱོགས་བཞི་དབུས་དང་ལྔ་<milestone unit="line" n="390.6"/>ཡི་བདུད། །བདུད་ཆེན་མ་རུངས་པ། འབྱུང་བའི་བདུད་ལྔ་སྟེ། ཤར་གྱི་བདུད་དཀར་རྟ་རུ་དཀར། །ལྷོ་ཡི་བདུད་སེར་རྟ་རུ་སེར། །ནུབ་ཀྱི་བདུད་དམར་རྟ་རུ་དམར། །བྱང་གི་བདུད་ལྗང་རྟ་རུ་ལྗང་། །དབུས་ཀྱི་བདུད་<milestone unit="page" n="391"/><milestone unit="line" n="391.1"/>༄༅། །སྔོ་རྟ་རུ་སྔོ། །བསྐྱེད་ཀྱང་འབྱུང་བ་ལྔ་རུ་བསྐྱེད། །སྡུད་ཀྱང་འབྱུང་བ་ལྔ་རུ་སྡུད། །གནས་ཀྱང་འབྱུང་བ་ལྔ་ལ་གནས། །འབྱུང་བ་ལྔ་ཡང་ནི། མཚོན་ཆ་ནི་ཞགས་དང་བཅས། འབྱུང་བ་ལྔ་འདུས་ནས།<milestone unit="line" n="391.2"/>མི་བུ་ནི་བདུད་དུ་གཅོད། དུད་འགྲོ་ནི་ཤ་དམར་བྱེད། འཁོར་གྱི་བདུད་ཕྲན་མང་པོ་ཡང་། ཁྲ་དང་ཁྲག་ལ་རབ་ཏུ་དད། །དེ་རིང་སྲིད་པའི་མདོས་ལ་བྱོན། །བདུད་ཆེན་རོལ་པོ་སྐྱ་དགུ་དང་། །བདུད་ཆེན་རོལ་པ་སྐྱ་<milestone unit="line" n="391.3"/>བདུན་དང་། །རོལ་པོ་སྐྱ་ལྔ་དང་། རོལ་པོ་སྐྱ་གསུམ་དང་། བདུད་པོ་རོལ་པོ་སྐྱ་གཅིག་དང་། རོལ་པ་སྐྱ་འཁོར་བཅས། སྐུ་ལ་མཐིང་ནག་བེར་ཆེན་རེ་རེ་གསོལ། །ཕྱག་ན་མཚོན་ཆ་ཞགས་པ་བསྣམས། །བདུད་ཀྱི་<milestone unit="line" n="391.4"/>རོལ་པ་རྒྱུས་པའི་ཚེ། །ཚེ་སྲོག་དབུགས་ལ་ལེན་པར་བྱེད། །དེ་རིང་སྲིད་པའི་མདོས་ལ་བྱོན། །བདུད་ཀྱི་ཡབ་རྗེ་ནག་པོ་དང་། །དུར་བདུད་ནི་རྔམས་པ་དང་། བྲག་བདུད་རུ་བདུན་ནི་ཚོགས་པ་དང་། སྨུ་བདུད་ནི་ལྟོ་<milestone unit="line" n="391.5"/>དཀར་དང་། མཚམས་བདུད་ནི་སྨུག་པོ་དང་། གསང་བདུད་ནི་ནག་པོ་དང་། ལྷ་བདུད་ནི་གང་པོ་དང་། ངུར་བདུད་ནི་རྔམས་པ་དང་། བྲག་བདུད་ནི་འཚོགས་པ་དང་། སེ་བདུད་ནི་སྨུག་པོ་དང་། ཉི་བདུད་ནི་ཟླ་<milestone unit="line" n="391.6"/>བདུད་དང་། གཟའ་བདུད་ནི་སྐར་མ་དང་། སིལ་མ་ནི་སྟོང་གི་ཚོགས། ཀུན་ཀྱང་བདུད་ཕོ་རྔམས་པ་སྟེ། ཕོ་བདུད་ནི་འཁོར་དང་བཅས། དེ་རིང་སྲིད་པའི་མདོས་ལ་བྱོན། བདུད་ཆེན་གདུག་པ་ཅན། གསོད་པའི་<milestone unit="page" n="392"/><milestone unit="line" n="392.1"/>སྟག་མགོ་དང་། སྨ་རྗེ་ལྕང་མགོ་དང་། དམིག་ཆེན་དོམ་མགོ་དང་། ལྐུགས་པ་ལུག་བཞི་དང་། བདུད་ཆེན་རྔམ་པ་རྟ་ཐོགས་ཤིང་། གསོད་པའི་ལས་རྣམས་ཀུན་ལ་བརྩོན། །བདུད་ཉན་པ་རྣ་བསང་དང་། སྙབ་པ་<milestone unit="line" n="392.2"/>ལག་རིངས་དང་། ལྷ་བ་མིག་རྣོན་དང་། རྔམས་པ་ཚལ་ཆེན་དང་། བདུད་ཀྱི་ནི་སྒོ་བ་བཞི། གདུག་པའི་ཚོགས་ཅན་ཀུན། སྲིད་པའི་མདོས་ལ་བྱོན། བདུད་ཆེན་རྔམ་པ་མ་ལུས་ཀུན། །ལ་ལ་རྔམ་ཐབས་གསད་ལ་<milestone unit="line" n="392.3"/>དགའ། །ལ་ལ་གདུག་པའི་སྤྲུལ་པ་འགྱེད། །ལ་ལ་ཤ་དང་ཁྲག་ལ་འགྱེས། །ལ་ལ་བདུད་གཅོད་ལས་རྣམས་བྱེད། །ལ་ལ་སྔོན་གྱི་ལན་ཆགས་འདེད། །ལ་ལ་ཕུང་པའི་ཁོག་སྲུན་བྱེད། །ལ་ལ་དུར་ཁྲོད་ཤ་<milestone unit="line" n="392.4"/>ལ་སྤྱོད། །ལ་ལ་དྲི་ཡིས་ཚིམ་པར་བྱེད། །ལ་ལ་གནོད་པའི་གདོན་དུ་བྱེད། །བདུད་ཕོ་མ་རུངས་པ། ལ་ལ་བདུད་སྤྱོད་ཤ་ལ་སྤྱོད་སྦྱོང་བྱེད། །སྲིད་པ་ཡོངས་ལ་དབང་དུ་བྱེད། །གསད་པའི་ལས་རྣམས་ཀུན་ལ་<milestone unit="line" n="392.5"/>བརྩོན། །མདོས་བདག་ཆེན་པོ་མདོས་ལ་བྱོན། །གླུད་བདག་ཆེན་པོ་གླུད་ལོང་ལ། །ཡོངས་ལ་དབང་བྱེད་རྔམ་པའི་བདུད། །དེ་རིང་སྲིད་པའི་མདོས་ལ་བྱོན། །ཞེས་སྤྱན་དྲངས་ཤིང་རིམ་པས་བསྔོའོ། །ལྷ་འདྲེ་སྟོང་གི་<milestone unit="line" n="392.6"/>དྲ་བའི་རྒྱུད་ཆེན་པོ་ལས། བདུད་ཀྱི་མདོས་ཀྱི་ལེའུ་སྟེ་བདུན་པའོ།། །།དེ་ནས་སྟོན་པས་བཀའ་སྩལ་པ། །བདུད་ཀྱི་ཞེ་སྡང་ཞི་བའི་ཕྱིར། །གདུག་པ་བདུད་ཀྱི་མདོས་བསྔོའོ། །ཧཱུཾ། ཞེ་སྡང་ཞི་བར་བྱ་བ་<milestone unit="page" n="393"/><milestone unit="line" n="393.1"/>༄༅། །དང་། །གདུག་པའི་བདུད་ཚོགས་མཆོད་པའི་ཕྱིར། འབྲུ་སྣ་མང་པོ་དང་། རི་རབ་དང་ནི་གླིང་དང་བཅས། །གཟུགས་བརྙན་དག་ནི་མང་པོས་བསྐོར། །སྟག་ལྤགས་གཟིག་དང་དོམ་དྲེད་དང་། །ཤ་ཁྲག་<milestone unit="line" n="393.2"/>ནི་འབྲུ་བཅུད་རྣམས། བཤོས་ཆེན་ནི་རིན་ཆེན་བཅས། མདའ་དང་ནམ་མཁའ་བཅས། གདུག་པ་ཞེ་སྡང་བདུད་ཀྱི་བུ། བདུད་ཆེན་ནི་མིང་ནས་ཕྱུང་། ཐོད་ཆེན་ནི་འབར་ཆེན་འབར། སྲིད་པའི་བདག་པོ་ཡིན། ཐོད་<milestone unit="line" n="393.3"/>འཕྲེང་ནི་རྔམས་པ་དང་། མདོས་བདག་ནི་མདོས་བཞེས་ཅིག ཞེ་སྡང་ནི་གདུག་པའི་བུ། ལྷས་བྱིན་གྱི་སྤྲུལ་པ་ཆེ། ནག་པོ་ནི་མ་རུངས་དང་། རི་ཏི་ནི་འགོང་ཡག་དང་། སྲིད་པའི་ཁྱབ་བྱེད་དང་། བདུད་པོ་ནི་འཁོར་<milestone unit="line" n="393.4"/>དང་བཅས། དེ་རིང་སྲིད་པའི་མདོས་འདི་བཞེས། བདུད་ནི་འཁོར་དང་བཅས། གསོད་བྱེད་ནི་མ་རུངས་པ། ཁོག་བསྲུངས་ནི་བདུད་བློན་རྗེ། རྔམས་ཆེན་ནི་ཤ་ཟ་བ། ཕོ་བདུད་ནི་འཁོར་དང་བཅས། དེ་རིང་སྲིད་<milestone unit="line" n="393.5"/>པའི་མདོས་བཞེས་ཅིག །སྲིད་པ་ཡོངས་ལ་དབང་བྱེད་པ། །ཕོ་བདུད་བཅུ་གསུམ་བྱ་བར་གྲགས། །སྲིད་པ་ཤ་དང་ཁྲག་ལ་དད། །མི་བུ་ནི་བདུད་དུ་གཅོད། དུད་འགྲོ་ནི་ཤན་མར་བྱེད། མ་རུངས་ནི་འཁོར་དང་<milestone unit="line" n="393.6"/>བཅས། དེ་རིང་སྲིད་པའི་མདོས་ལ་བྱོན། རྐོས་པའི་མིང་ནས་ཕྱུངས། རྐོས་བདག་ནི་རྐོས་ལ་བཞེས། རྩིས་བདག་ནི་རྩིས་ཁ་ཕྱིས། ནད་བདག་ནི་ཁ་བཅིངས་ལ། གནོད་བྱེད་ནི་ཞི་བར་བྱེད། མི་འགྱུར་བསྐོས་པ་<milestone unit="page" n="394"/><milestone unit="line" n="394.1"/>འཁོར་དང་བཅས། མདོས་བདག་མདོས་བཞེས་ཅིག །གླུད་བདག་གླུད་ལོང་ཞིག་ཕོ་བདུད་མ་རུངས་པ། འབྱུང་བ་ལྔ་ལ་གནས། ཕྱོགས་བཞི་དབུས་དང་ལྔ། བདུད་མོ་ནི་ལས་ལ་དྲེགས། འབྱུང་ལྔ་བདུད་ཕོའི་མིང་།<milestone unit="line" n="394.2"/>ཞེ་སྡང་ངན་པ་སླར་ལ་བསྡུས། བདུད་པའི་བདུད་ཚོགས་ཀྱང་། སྲིད་པའི་མདོས་འདི་བཞེས། བདུད་རོལ་པ་སྐྱ་ཚོགས་ཏེ། མཚོན་སྣ་ལྔ་ནི་ཞག་དང་བཅས། །གསེར་དངུལ་ཟངས་ལྕགས་མདའ་གཞུ་འཕེན། །ནད་<milestone unit="line" n="394.3"/>མཚོན་རྣམ་པ་ལྔ་ཡིས་འདེབས། །དུས་དུས་རྟག་ཏུ་རྒྱུ་བར་བྱེད། །བདུད་ཆེན་མ་རུངས་བརྡུང་བ་སྟེ། །མི་ཟད་རོལ་པའི་མིང་ནས་ཕྱུང་། །གཟི་བརྗིད་འབར་བའི་མཚོན་ཆ་འཛིན། །དུས་དང་ལོ་ཚེགས་མཚམས་སུ་<milestone unit="line" n="394.4"/>འབྱིད། །ལེགས་དང་ཉེས་པའི་ལས་ཕན་གནོད། །གདུག་པ་འཁོར་བཅས་མདོས་འདི་བཞེས། །སྲིད་པའི་བདུད་པོ་མ་རུངས་པ། །ཆེ་ཡང་ནི་བདུད་ཀྱིས་བསད། ཆུང་ཡང་ནི་བདུད་ཀྱིས་བསད། ཞེ་སྡང་ངན་པ་སླར་<milestone unit="line" n="394.5"/>ལ་བརྟུལ། །གདུག་པའི་བདུད་ཚོགས་རོང་ཚོགས་ཀུན། །སིལ་མ་སྟོང་ཚོགས་སྤྲུལ་པར་བཅས། །རི་རབ་ནམ་མཁའ་མདའ་དང་བཅས། །སྤྱན་གཟིགས་སྐོར་ཆ་ཕུད་དང་བཅས། །མཐུན་པའི་མདོས་འདི་བཞེས། སྒོ་<milestone unit="line" n="394.6"/>བ་འཕྲང་བ་ཡིས། གདུག་པའི་ཚོགས་ཀུན་མདོས་འདི་བཞེས། །བདུད་འཁོར་མ་ལུས་མདོས་འདི་བཞེས། །སྲིད་པ་ཡོངས་ལ་ཁྱབ་པར་བསྔོ། །དེ་ལྟར་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས།<milestone unit="page" n="395"/><milestone unit="line" n="395.1"/>༄༅། །བདུད་ཀྱི་བསྔོ་བའི་ལེའུ་སྟེ་བརྒྱད་པའོ།། །།དེ་ནས་ཡང་སྟོན་པས་བཀའ་སྩལ་པ། བཙན་རྣམས་བཅོས་པར་བྱ་བ་ན། གསང་བ་སྟོབས་དང་ལྡན་པའི་ཏིང་ངེ་འཛིན་དེས།མཐུན་པའི་གནས་དེར་<milestone unit="line" n="395.2"/>གཟུང་ནས། གཙང་མ་མ་ཉམས་གཞི་སྟེངས་སུ། །འབྲུ་སྣ་ཚང་མའི་ཕྱེ་མ་ལ། །བྱིན་གྱིས་བརླབ་པ་ཚུལ་བཞིན་བྱ། །དེ་ལ་རི་རབ་ཆེན་པོ་བརྩེགས། ཁ་དོག་རིགས་དང་བསྟུན། དཔག་བསམ་ཤིང་དང་ནམ་མཁའི་<milestone unit="line" n="395.3"/>གུར། །འབྱུང་བ་དར་གྱིས་བརྒྱན་པར་བྱ། །བཙན་བཤོས་གྲུ་བཞི་ལ་ནི། མདའ་ཁྲ་རེ་རེ་གཟུགས་པའོ། །ཟུར་གསུམ་ཉི་ཤུ་རྩ་གཅིག་ལ། །ནམ་མཁའ་རིགས་མཐུན་རེ་རེའོ། །གཞན་ཡང་གཟུགས་བརྙན་མང་པོས་<milestone unit="line" n="395.4"/>བསྐོར། །གླ་བ་སྒོ་བ་ཤ་བ་དང་། །ཝ་འཕར་ཁྲ་དང་འུག་པ་དང་། །བྱ་དམར་ཁྱི་དང་སྤྱང་ཁུ་དང་། །སྲིན་བྱ་དང་ནི་ནེ་ཙོ་དང་། །ནག་ཆུང་བྱ་དང་ཧོར་པ་དང་། །ར་དང་ལུག་ལ་སོགས་པ་དང་། །མཛེས་པའི་གཟུགས་<milestone unit="line" n="395.5"/>བརྙན་མང་པོས་བསྐོར། །དམར་བ་དར་གྱི་ཡོལ་བ་བྱ། །སྤྱན་གཟིགས་ཤ་ཁྲ་ཕུད་སོགས་དང་། །འབྲུ་སྣ་བཅའ་དང་མཛེས་པའི་ས། །རིན་ཆེན་སྲིན་མོ་བརྒྱན་དང་བཅུད། །དེ་ལྟར་རྟ་པ་ཕུབ་ཅན་ལྔ། །མཛེས་པའི་<milestone unit="line" n="395.6"/>རྒྱན་དང་ལྡན་པ་ཡིས། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བཙན་གྱི་རྫས་བསགས་པའི་ལེའུ་སྟེ་དགུ་པའོ།། །།ཧུ༷། སྲིད་པ་ཡོངས་ལ་དབང་བྱེད་པ། །གཟེར་ནད་མ་ལུས་གཏོང་བྱེད་པ། །ང་རྒྱལ་བཙན་<milestone unit="page" n="396"/><milestone unit="line" n="396.1"/>ཚོགས་མ་ཡིན་ནམ། །སྲིད་པའི་བཙན་ཆེན་མདོས་ལ་བྱོན། །ཡུལ་དང་བཙན་ཡུལ་ཕ་གི་ན། །བཙན་ཡུལ་དངོ་གསུམ་བྱ་བ་ན། །དེ་ན་བཙན་ཆེན་རོང་འཚོགས་རྣམས། །བཙན་ལས་སྙན་ལ་མཆིས། ཁ་དྲག་བདུད་ལ་<milestone unit="line" n="396.2"/>རྒོལ། མཐུ་ཆེན་ཕྱ་ལ་རྐུ། དོ་སྔོ་རྒྱལ་ལ་སྔོ། འགྲན་འཚོལ་ཀླུ་ལ་འཚོལ། གདུག་པ་ཡི་ནི་བཙན་གྱི་ཚོགས། །བསེ་མཁར་སྨུག་པོ་ལྡེམས་སེ་ལྡེམས། །གཡུ་ཡི་ཁ་བད་ཁྱིལ་ལི་ལི། །དེ་ཡི་ནང་ཤེད་ན། སྲིད་པའི་སྤྱི་<milestone unit="line" n="396.3"/>བཙན་ཁ་བཞི་རྨིག་བརྒྱད་བཞུགས། །སྐུ་ལ་བེར་ཆེན་དམར་པོ་གསོལ། །ཕྱག་ན་བཙན་མདའ་བཙན་མདུང་བསྣམས། །བཙན་གྱི་གཅིག་གི་ལུས་པོ་ལ། ཁ་བཞི་ནི་ཡོད་པ་བྱུང་། རྟ་གཅིག་གི་ལུས་ལ། རྨིག་པ་ནི་<milestone unit="line" n="396.4"/>བརྒྱད་དུ་བྱུང་། དེ་ལ་མིང་བཏགས་པ། བཙན་ཁ་བཞི་མགྱོགས་པ་སྡེ་བརྒྱད་ཅེས་ཀྱང་བྱ། འཁོར་ཡང་བཙན་ཕྲན་མང་པོས་བསྐོར། །དེ་རིང་སྲིད་པའི་མདོས་ལ་བྱོན། །འབྱུང་བ་ནི་ལྔ་ཡི་བཙན། ཉི་མ་དབུས་ཀྱི་<milestone unit="line" n="396.5"/>བཙན། འབྱུང་བ་ནི་ནམ་མཁའི་བུ། བཙན་དབུག་ནི་རྟ་རུ་སྨུག མཆོང་མཁར་ནི་སྨུག་པོའི་ནང་ན་གནས། །མཆོག་མཁར་ནི་གྲ་རུ་འཁྲུགས། །ཞགས་དང་ནི་མདའ་རུ་ཆས། །དབུས་བཙན་ནི་མང་པོས་བསྐོར། སྲིད་<milestone unit="line" n="396.6"/>པའི་མདོས་ལ་བྱོན། ཉི་མ་ཤར་གྱི་བཙན། འབྱུང་བ་ས་ཡི་བུ། དུང་མཁར་གྱི་ནང་ན་བཞུགས། བཙན་དཀར་ནི་བཙན། དེ་རིང་སྲིད་པའི་མདོས་ལ་བྱོན། ཉི་མ་ལྷོ་ཡི་བཙན། འབྱུང་བ་ཆུ་ཡི་བུ། བཙན་སྔོ་རྟ་རུ་སྔོ།<milestone unit="page" n="397"/><milestone unit="line" n="397.1"/>༄༅། །ཞགས་དང་མདའ་རུ་ཆས། བཙན་ཕྲན་འཁོར་གྱིས་བསྐོར། ལྕགས་སྔོན་པོའི་ནང་ན་གནས། དེ་རིང་སྲིད་པའི་མདོས་ལ་བྱོན། ཉི་མ་ནུབ་ཀྱི་བཙན། འབྱུང་བ་མེ་ཡི་བུ། མི་དམར་རྟ་རུ་དམར། ཞགས་<milestone unit="line" n="397.2"/>དང་མདའ་རུ་ཆས། ཟངས་མཁར་དམར་པོའི་ནང་ན་གནས། འབྱུང་བ་ནུབ་ཏུ་དབང་སྒྱུར་ཞིང་། ནུབ་བཙན་སྟོང་དང་བཅས། དེ་རིང་སྲིད་པའི་མདོས་ལ་བྱོན། ཉི་མ་བྱང་གི་བཙན། འབྱུང་བ་རླུང་གི་བུ། བཙན་སེར་<milestone unit="line" n="397.3"/>རྟ་རུ་སེར། ཞགས་དང་མདའ་རུ་ཆས། གསེར་མཁར་སེར་པོ་ལྡེམས་སེ་ལྡེམས། བྱང་བཙན་སྟོང་དང་བཅས། འབྱུང་བ་ལྔ་ཡི་བཙན་ལྔ་ཡང་། །གནས་ནི་འབྱུང་བ་ལྔ་ལ་གནས། །བསྐྱེད་ཀྱང་འབྱུང་བ་ལྔ་ཡིས་<milestone unit="line" n="397.4"/>བསྐྱེད། །སྡུད་ཀྱང་འབྱུང་བ་ལྔ་ཡིས་སྡུད། །འབྱུང་བའི་བཙན་ལྔ་ཡང་། འབྱུང་བ་ཚ་གྲང་ནད་ཀྱི་བདག །གཟེར་ནད་གདུག་པའི་བདག་པོ་ཡིན། །དེ་རིང་སྲིད་པའི་མདོས་ལ་བྱོན། །ལུང་མ་ནི་རལ་གསུམ་དུ། བསེ་<milestone unit="line" n="397.5"/>མཁར་ནི་དམར་པོ་ལ། གཡུ་ཡི་ཁ་བད་ཅན། དུང་གི་རེ་བཞི་ཅན། བྱི་རུའི་སྒོ་མོ་ཅན། དེ་ཡི་ནང་ཤེད་ན། སྐྱེས་བུ་ལུང་བཙན་གནས། སྐུ་ལུས་དམར་པོ་ལྡེམ་པ་ལ། །རལ་པ་ཅན་ལ་མཆེ་བ་ཅན། །སྐུ་ལ་ན་བཟའ་<milestone unit="line" n="397.6"/>དམར་པོ་གསོལ། །ཕྱག་ན་མདའ་གཞུ་མཚོན་ཞགས་བསྣམས། །སྲིད་པའི་བཙན་ཆེན་མ་རུངས་པ། ཁྱོད་ནི་སྲིད་པའི་བདག་པོ་སྟེ། །སེམས་ལས་ལྷ་བཙན་གང་བུར་སྲིད། །ཤ་ལས་ས་བཙན་སྟོང་སྡེ་སྲིད། ཁྲག་<milestone unit="page" n="398"/><milestone unit="line" n="398.1"/>ལས་ཆུ་བཙན་སྟོང་སྡེ་སྲིད། །རུས་ལས་བྲག་བཙན་སྟོང་སྡེ་སྲིད། །དབུགས་ལས་རླུང་བཙན་སྟོང་སྡེ་སྲིད། །སྐྲ་ལས་ཤིང་བཙན་སྟོང་སྡེ་སྲིད། །དྲོས་ལས་མེ་བཙན་སྟོང་སྡེ་སྲིད། །གློ་བ་ལས་ནི་གངས་བཙན་སྟོང་སྡེ་<milestone unit="line" n="398.2"/>སྲིད། །མཆིན་པ་སྨུ་བཙན་སྟོང་སྡེ་སྲིད། །ཡན་ལག་སྡེ་བཞི་ལས། བཙན་ཆེན་ཁ་བཞི་སྲིད། པགས་པ་ལས་ནི་ཡུལ་བཙན། ཆིག་མགོ་བཅུ་གསུམ་ལས། རོལ་པ་ནི་སྐྱ་ཚོགས་སྲིད། སྒལ་ཚིགས་ནི་མགོ་རྣམས་ལས།<milestone unit="line" n="398.3"/>རོལ་པ་སྐྱ་ཚོགས་སྲིད། བཙན་ཆེན་ནི་མ་རུངས་པ། སྤྱན་གཡས་གཡོན་ལས། ཉི་བཙན་ཟླ་བཙན་སྲིད། ནང་ཁྲོལ་ནི་སྨན་ལྔ་ནི། དུར་བཙན་འཁོར་བཅས་སྲིད། སྐྲ་དང་སྐྲུ་ལས་ནི། ནགས་བཙན་མ་རུངས་སྲིད།<milestone unit="line" n="398.4"/>སུལ་མངས་གཡའ་བཙན་སྔོན་པོ་སྲིད། །ཕོ་བ་སྤང་བཙན་སེར་པོར་སྲིད། །ལྟེ་བ་སྤོ་བཙན་འཁོར་བཅས་སྲིད། །སྲིད་པའི་བཙན་ཆེན་འཁོར་དང་བཅས། །སྐྱེས་བུ་སྐྱེད་བྱེད་འཁོར་དང་བཅས། །འཁོར་དང་བཅས་པ་<milestone unit="line" n="398.5"/>མདོས་ལ་བྱོན། །སེ་ཏེ་ནི་གྲུམ་ཆེན་ན། མཆོང་མཁར་སྨུག་པོ་ལྡེམས་པའི་ནང་ཤེད་ན། །སྲིད་པའི་སེ་བཙན་རོལ་པ་བཞུགས། །དེ་རིང་བཙན་གྱི་རྒྱལ་པོ་བ། །ཨ་མི་སྟེར་དང་ཨུས་མི་གཏེར། །གདུག་རྩུབ་གཟེར་<milestone unit="line" n="398.6"/>ནད་བདག་པོ་དང་། །རྔམ་པ་མི་སྡུག་ཨང་མི་སྟེར། །དེ་རིང་སྲིད་པའི་མདོས་ལ་བྱོན། །བཙན་གྱི་རྒྱལ་པོ་བ། དུ་ར་ནི་རྭ་རྩེ་སྟེ། མི་སྡུག་ཁྲག་ནད་བདག་པོ་ཡིན། །དེ་རིང་སྲིད་པའི་མདོས་ལ་བྱོན། །གནམ་བཙན་ནི་<milestone unit="page" n="399"/><milestone unit="line" n="399.1"/>༄༅། །འཕྲུལ་བུ་རྗེ། བཙན་སྨུག་རྟ་སྨུག་ཞགས་པ་འཛིན། །བཙན་དཀར་རྟ་དཀར་དུང་ཞགས་འཛིན། །གཡའ་བཙན་ཡ་བ་རྗེ། བཙན་སྔོན་རྟ་སྔོན་མདའ་དང་གཞུ། །སྤང་བཙན་འབར་བ་རྡོ་རྗེ་སྟེ། །བཙན་<milestone unit="line" n="399.2"/>རྟ་སེར་པོ་རལ་གྲི་འཛིན། །བྲག་བཙན་ནི་འབར་བ་རྗེ། བཙན་དམར་རྟ་དམར་སྲིད་པའི་བདག །མ་རུངས་གདུག་པ་སྒྲོལ་ལ་བརྩོན། །བཙན་ཆེན་རྔམས་པ་མདོས་ལ་བྱོན། །ནགས་བཙན་རྔམ་པ་སྲིད་པའི་<milestone unit="line" n="399.3"/>བདག །སྲིད་པ་ཡོངས་ལ་དབང་བྱེད་པ། །གསོད་བྱེད་མ་རུངས་མདོས་ལ་བྱོན། །སྲིད་པའི་བདག་པོ་བཙན་གྱི་རྗེ། །གཡའ་བཙན་རྔམ་པ་མདོས་ལ་བྱོན། །བཙན་ཆེན་གདུག་པ་མ་རུངས་པ། །ཡ་བ་སྐྱ་ནི་རྔམ་པའི་<milestone unit="line" n="399.4"/>ཚོགས། །དེ་རིང་སྲིད་པའི་མདོས་ལ་བྱོན། །ཡ་བ་སྐྱ་ནི་བཅུ་གསུམ་དང་། །ཡ་བ་སྐྱ་བདུན་དང་། ཡ་བ་སྐྱ་ལྔ་དང་། ཡ་བ་སྐྱ་གསུམ་དང་། ཡ་བ་སྐྱ་གཅིག་དང་། སྲིད་པའི་བཙན་མ་རུངས་པ། གདུག་པ་མ་ལུས་རྔམ་<milestone unit="line" n="399.5"/>པ་སྟེ། །ཆིབས་སུ་བཙན་རྟ་རེ་རེ་ཆིབས། །རིན་ཆེན་འབར་བའི་སྲ་བ་ཅན། །མཚོནི་གྱི་ཞགས་པ་སྡོག་ཅིང་འཕེན། །གང་ལ་བབས་པ་གཟེར་ནད་གཏོང་། །བཙན་གྱི་ཁ་ཡོགས་མི་ལ་འདེབས། ་་ལ་ནི་རྟ་ལ་དུ་<milestone unit="line" n="399.6"/>བྱེད། །བཙན་ཆེན་གདུག་པ་མ་རུངས་པ། །དེ་རིང་སྲིད་པའི་མདོས་ལ་བྱོན། །སྲིད་པའི་བཙན་ཆེན་པོ། །སྲིད་པ་ཡོངས་ལ་དབང་བྱེད་པ། །བཙན་ཆེན་གདུག་པ་མ་རུངས་པ། །སྲིད་པའི་བཙན་ཆེན་གདུག་པ་<milestone unit="page" n="400"/><milestone unit="line" n="400.1"/>ཅན། །ལ་ལ་མི་གདུག་རྟ་མགོ་ཅན། །ལ་ལ་བཙན་གྱི་ཤིང་རིངས་ཁྱེར། ཁ་ནས་ཁྲག་གཟེར་མདའ་ལྟར་འཕེན། །གདུག་པའི་བཙན་མ་མ་རུངས་པ། །སྲིད་པ་ཡོངས་ལ་ནད་གཏོང་བ། །དེ་རིང་སྲིད་པའི་མདོས་ལ་<milestone unit="line" n="400.2"/>བྱོན། །བཙན་ནི་མི་ལུས་གཡག་མགོ་ཅན། །བཙན་ནི་མི་ལུས་བྱ་མགོ་ཅན། །བཙན་ནི་མི་ལུས་ཤ་བའི་མགོ །བཙན་ནི་མི་ལུས་ལུག་གི་མགོ །བཙན་ནི་མི་ལུས་འུག་པའི་མགོ །ལག་ན་ཟངས་ཀྱི་སོག་<milestone unit="line" n="400.3"/>ལེ་ཐོགས། ཁྲ་ལ་ནི་སྤྱོད་སྦྱོངས་བྱེད། ཁྲག་ལ་ནི་འཐོར་འཐུང་བྱེད། དེ་ལས་སྤྲུལ་པའི་བཙན་ཆེན་ནི། །གདུག་པའི་བཙན་ཚོགས་མ་རུངས་པ། །ལ་ལ་རྔམས་པས་གདུག་པ་སྟེ། ཁྲག་ནད་གཟེར་ནད་བདག་པོ་<milestone unit="line" n="400.4"/>ཡིན། །སྲིད་པའི་བཙན་ནི་གདུག་པ་ཅན། །སྤྲུལ་པ་ཁམས་གསུམ་ཡོངས་སུ་གཏོང་། །ལྟས་ངན་ཤ་བདུད་མོས་འདེབས། །མི་མཐོང་འུག་པའི་སྒྲ་ཡིས་འདེབས། །དེ་རིང་སྲིད་པའི་མདོས་ལ་བྱོན། །ཅེས་རིམ་པས་<milestone unit="line" n="400.5"/>བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བཙན་བཅོས་པའི་ལེའུ་སྟེ་བཅུ་པའོ།། །།དེ་ནས་བཅོམ་ལྡན་འདས་ཀྱིས་བཀའ་སྩལ་པ། ང་རྒྱལ་གཟེར་ནད་ཞི་བའི་ཕྱིར། །བཙན་རྣམས་དག་ལ་བསྔོ་བ་<milestone unit="line" n="400.6"/>སྟེ། །ཧཱུཾ། ང་རྒྱལ་ནི་བཙན་མཆོང།་ཕྱིར། འབྲུ་སྣ་ནི་གཅལ་དུ་བཀྲམ། གཙང་རས་ནི་གདན་དུ་བཏིང་། སྲིད་པ་མི་འགྱུར་རི་རབ་རྟེན། །སྲོག་ཤིང་མི་འགྱུར་དཔག་བསམ་ཤིང་། །བརྟེན་པ་འབྱུང་བ་ལྔ་ལ་<milestone unit="page" n="401"/><milestone unit="line" n="401.1"/>༄༅། །བརྟེན། །གནས་ལུགས་འགྲོ་བའི་གཟུགས་བཀོད་དེ། །སྲིད་པ་ཆགས་བྱེད་རྟེན་པ་དང་། །རིན་ཆེན་སྣ་ལྔ་རྣམ་པའི་རྟེན། །སྲིད་པ་མི་འགྱུར་སྐུ་རྟེན་མཁར། །འབྲུ་སྣ་མང་པོ་གཅལ་བཀྲམ་ནས། །སྤྱན་<milestone unit="line" n="401.2"/>གཟིགས་བསྐོར་ཆ་དེ་བཞིན་བཀང་། །དམར་པོ་དར་གྱི་ཡོལ་དུ་བྲི། །བསེ་ཡི་སྐྱོགས་ལ་ཆང་ཕུད་བལྟམས། །འཕུར་དགུ་འཛུམ་པའི་གཟུགས་ཀྱིས་བསྐོར། །སྲིད་པའི་བཙན་ལ་མཆོད། ཧུ༷། ང་རྒྱལ་ནི་བཙན་ཚོགས་<milestone unit="line" n="401.3"/>གདུག་པའི་འཁོར། ང་རྒྱལ་ནི་ཞི་བྱའི་ཕྱིར། སྤྱི་བཙན་ནི་མིང་ནས་ཕྱུང་། དམར་པོ་་ནི་གཟེར་ནད་བདག མདོས་བདག་ནི་མདོས་བཞེས་ཅིག འབྱུང་བ་ལྔ་ཡི་བུ། རིན་ཆེན་སྣ་ལྔའི་བདག མཚོན་ཞགས་ནི་གདུག་པ་<milestone unit="line" n="401.4"/>ཅན། ཚ་གྲང་ནི་གཟེར་བའི་བདག གདུག་པའི་མིང་ནས་ཕྱུངས། མདོས་བདག་མདོས་བཞེས་ལ། སྲིད་པ་ཡི་ནི་སྐྱེད་བྱེད་བཙན། བཙན་ཆེན་ནི་ཀུན་གྱི་ཡབ། སྐྱེས་བུ་ནི་མིང་ནས་ཕྱུངས། བྲག་བཙན་ནི་སྟོང་སྡེའི་<milestone unit="line" n="401.5"/>བདག ཁྱབ་བྱེད་ནི་ནད་ཀྱི་འཆབ། མདོས་བདག་ནི་མདོས་བཞེས་ལ། གླུད་བདག་གླུད་ལོང་ལ། སེ་ཕུང་ནི་གྲངས་ཀྱི་བཙན། སྲིད་པའི་བཙན་ཆེན་པོ། རོལ་པ་ནི་མིང་ནས་ཕྱུངས། ཀར་ཀོང་སྟོང་གི་བཙན། རོལ་<milestone unit="line" n="401.6"/>བུའི་མིང་ནས་ཕྱུངས། མདོས་བདག་མདོས་བཞེས་ལ། གླུད་བདག་གླུད་ལོངས་ལ། སུ་རི་ནི་གཡུ་མཁར་བདག གཡའ་བཙན་ནི་མིང་ནས་ཕྱུངས། མདོས་བདག་མདོས་བཞེས་ལ། གླུད་བདག་གླུད་ལོངས་ལ<milestone unit="page" n="402"/><milestone unit="line" n="402.1"/>གསེར་གནས་ནི་གསེར་གྱི་བདག སྤངས་བཙན་ནི་མིང་ནས་ཕྱུངས། དྲུངས་ཆེན་རི་ཡི་མཁར། ནགས་བཙན་ནི་མིང་ནས་ཕྱུངས། ལུངས་པ་ཟངས་ཀྱི་མཁར། གསོ་བྱེད་མ་རུངས་པ། གཡའ་བཙན་ནི་མིང་ནས་<milestone unit="line" n="402.2"/>ཕྱུངས། སྲིད་པའི་བཙན་ཚོགས་ཀྱང་། མདོས་བདག་མདོས་བཞེས་ལ། གླུད་བདག་གླུད་ལོང་ལ། ཡ་བ་ནི་སྐྱ་ཚོགས་ཏེ། ཉུལ་བྱེད་ནི་ཚེ་ལེན་པོ། མདོས་བདག་མདོས་བཞེས་ལ། གླུད་བདག་གླུད་ལོངས་ལ། ཨ་མི་<milestone unit="line" n="402.3"/>སྟེར་ལ་ཨུ་མི་སྟེར། དུ་ར་ནེ་བཙོ་དང་། ལྷ་བཙན་ནི་གང་བུ་ཡང་། སྲིད་པའི་མདོས་ལ་བྱོན། ཀླུ་བཙན་ནི་འཁོར་བཅས་དང་། སིལ་མ་འཁོར་ཚོགས་ཀྱང་། མདོས་བདག་མདོས་བཞེས་ལ། གླུད་བདག་གླུད་ལོང་ལ།<milestone unit="line" n="402.4"/>སྐུ་ཡི་གླུད་དང་གསུང་གི་གླུད། །ཐུགས་ཀྱི་གླུད་དང་བཅས་པ་འདི། །མདའ་ནི་མཁར་ཏེ་ནམ་མཁའ་ཡུལ། །མདོས་བདག་མདོས་བཞེས་ལ། གླུད་བདག་གླུད་ལོང་ལ། ཞེས་རིམ་རིམ་པར་བསྔོའོ། །ལྷ་འདྲེ་སྟོང་གི་དྲ་<milestone unit="line" n="402.5"/>བའི་རྒྱུད་ཆེན་པོ་ལས། བཙན་ལ་བསྔོ་བའི་ལེའུ་སྟེ་བཅུ་གཅིག་པའོ།། །།དེ་ནས་བཅོམ་ལྡན་འདས་ཀྱིས་བཀའ་སྩལ་པ། རྒྱལ་པོ་བཅོས་པར་བྱ་བ་ནི། །གསང་བདག་ཏིང་འཛིན་ལྡན་པ་དེས། །མཐུན་པའི་གནས་<milestone unit="line" n="402.6"/>སུ་འདུག་ནས་ནི། །གཙང་མ་རས་ཀྱི་གཞི་སྟེངས་སུ། །འབྲུ་སྣ་ཚང་བའི་པྱེ་མ་ལ། །བྱིན་གྱིས་བརླབ་པ་ཚུལ་བཞིན་བྱ། །དེ་ལ་རི་རབ་ཆེན་པོ་བརྩིག ཁ་དོག་འདྲ་བའི་རིགས་དང་བསྟུན། །དཔག་བསམ་ཤིང་དང་<milestone unit="page" n="403"/><milestone unit="line" n="403.1"/>༄༅། །ནམ་མཁའི་གུར། །འབྱུང་བ་དར་གྱི་སྣ་ལྔས་བརྒྱན་པའོ། །བཤོས་བུ་ལྡེམ་པ་བཞི་དག་ལ། །ནམ་མཁའ་རིགས་མཐུན་རེ་རེའོ། །མདའ་ཁྲ་མཁར་ཐབས་རེ་རེ་སྟེ། །རྟ་དཀར་གཡག་དཀར་མཛོ་དཀར་<milestone unit="line" n="403.2"/>དང་། །ལུག་དཀར་ར་དཀར་བྱ་དང་ཁྱི། །སྟག་གཟིག་དང་ནི་སེང་གེ་ཁྱུང་། །མཐུན་པའི་རྫས་ཀྱིས་བསྐོར་བའོ། །ཟ་འོག་གུར་དང་དར་དཀར་ཡོལ། །བསེ་ཕོར་དངུལ་ཕོར་གསེར་སྐྱོགས་དང་། ཁྲ་ཁྲག་སྤྱན་<milestone unit="line" n="403.3"/>གཟིགས་ཕུད་དང་བཅས། །འབྲུ་སྣ་བཅུ་གསུམ་གཅལ་དུ་བཀྲམ། །མདའ་དང་མེ་ལོང་བརྒྱན་པའོ། །དེ་ལྟར་བསགས་ལ་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། རྒྱལ་པོ་བསག་པའི་ལེའུ་སྟེ་བཅུ་གཉིས་<milestone unit="line" n="403.4"/>པའོ།། །།ཧུ༷། རྒྱལ་པོ་ཆེན་པོ་སྲོག་གི་བདག །སྲོག་བདག་ཆེན་པོ་མ་རུངས་པ། །སྲོག་བདག་ནི་མཆེད་དེ་བཞི། །སྲོག་བདག་ནི་སྤྲུལ་པའི་བདག །ཚེ་སྲོག་དབུགས་ཀྱི་བདག་པོ་རྣམས། །དེ་རིང་སྲིད་པའི་མདོས་<milestone unit="line" n="403.5"/>ལ་བྱོན། །ཕྱོགས་ཕྱོགས་ཕ་གི་ན། ཤར་ཕྱོགས་ཕ་གི་ན། ཤེལ་ཡུལ་བྱ་བའི་དཀར་པོ་ན། ཁྲེལ་མཁར་དགུ་བརྩེགས་གནམ་དུ་ལྡེམས་སེ་ལྡེམས། །གཡུ་ཡི་ཁ་བད་ཁྱིལ་ལི་ལི། །དུང་གི་སྒོ་མོ་ཐབས་སེ་ཐབས དེ་<milestone unit="line" n="403.6"/>ཡི་ནང་ཤེད་ན། སྲོག་གི་བདག་པོ་ཡ་ཇོ་བཞུགས། །རྒྱལ་པོ་གཅིག་ལ་མིང་གསུམ་པ། །རྡོ་རྗེ་ལེགས་མཆོག་ཅེས་ཀྱང་བྱ། །བཙན་འགོང་བཙན་མཆོག་ཅེས་ཀྱང་བྱ། །ཤར་ལྷ་ཆེན་པོ་ཞེས་ཀྱང་བྱ། ཁྱོད་ཀྱི་ཕ་སྨོས་པ།<milestone unit="page" n="404"/><milestone unit="line" n="404.1"/>ཡང་ལ་ཤེལ་གྱི་སྐྱེས་བུ་ཞེས་ཀྱང་བྱ། །མ་ནི་སྲིད་པའི་རྒྱལ་མོ་ཡིན། །དེ་གཉིས་རྒྱུད་ལས་སྤྲུལ་པའི་སྲས། །རྒྱལ་པོ་མིང་སྲིག་གཉིས་སུ་བྱུང་། །མིང་པོ་ཇོ་བོ་དཀར་པོ་ལགས། །སྲིང་མོ་མི་བཙུན་ཨུབ་ཆོས་གཡར་མོ་<milestone unit="line" n="404.2"/>བསིལ། །མིང་པོ་ཆེན་པོ་བཅོས་སུ་གསོལ། །རྒྱལ་པོ་ཡང་ཕོད་དཀར་པོ་དང་། །རྒྱལ་པོའི་སྐུ་མཁར་ལྡེམ་པ་ལ། །གཅན་གཟན་གདུག་པའི་ན་བཟའ་གསོལ། ཁོ།ལ་གྱི་ཟངས་གྲི་རྐེད་ལ་བཙུགས། །རྟ་སེ་དཀར་སྐྱ་<milestone unit="line" n="404.3"/>ཆིབས་སུ་ཆིབས། །དུང་མཁར་ནི་ཕྱག སྲིད་པའི་ཀུན་གྱི་བདག དང་པོ་འཛམ་གླིང་བཞིར་བབས། དེ་ནས་ལི་ཡི་ལུ་ ལ་དུ་བྱོན། །ལི་ཡིས་ཕྱག་ཏུ་གླུད་ཕུལ་ནས། །མི་སྤངས་སད་ཀྱི་རྒྱལ་པོར་བཏགས། །ཡང་གཅིག་<milestone unit="line" n="404.4"/>ལི་ཡི་ཡུལ་དུ་བྱོན། །ཡང་ལིས་ཕྱག་ཏུ་གླུད་ཕུལ་ནས། །ཡང་སྤངས་སད་ཀྱི་རྒྱལ་པོར་བཏགས། །དེ་ནས་མི་ཉག་ཡུལ་དུ་བྱོན། །མི་ཉག་གིས་གླུད་ཕུལ་ནས། །ལྡེང་ནོ་སད་ཀྱི་རྒྱལ་པོར་བཏགས། །དེ་ནས་ཞང་ཞུང་<milestone unit="line" n="404.5"/>ཡུལ་དུ་བྱོན། །སྤྱན་མིག་གཡས་པ་ཤེལ་དུ་བྱུང་། །དེ་ཕྱིར་ཤེལ་གེ་ཤག་ཅེས་བྱ། །རྒྱལ་པོ་ཆེན་པོ་སྟེ། སྲིད་པའི་སྐྱེ་འགྲོ་སྲོག་གི་བདག །ཕྱག་ཀྱང་ཐུགས་ཀྱི་དཀྱིལ་དུ་བྱུང་། །ལྕགས་གྲི་རྣོན་པོ་ཕྱག་ན་བསྣམས། །ཕོ་<milestone unit="line" n="404.6"/>བརྒྱ་སྲོག་གི་བདག་པོ་མཛད། །ཀླུ་རྟ་རྣམ་པ་གསུམ་དུ་བྱུང་། །གླུད་ཀྱི་དང་པོ་མྲ ལུག་རྟ་སེ་འོ་དང་། ར་དཀར་པོ་གཉའ་ནག་གོ །གླུད་ཀྱི་བར་པ་སྲ བྱ་རྟ་བོའོ། །གླུད་ཀྱི་མཐའ་མ་ནི། བཤས་མཆོག་ལྡེམས་པ་<milestone unit="page" n="405"/><milestone unit="line" n="405.1"/>༄༅། །དང་། སྨྱུག་མ་ཚིགས་དགུ་དང་། འབྲུ་བཅུད་ནི་སེར་ཁ་ལ། དེ་རིང་སྲིད་པའི་མདོས་ལ་བྱོན། ཧྭ༷། སྲིད་པ་ཡོངས་ལ་དབང་བྱེད་པ། དཀར་པོ་སྤྱན་གཅིག་པ། ཕྱོགས་ཕྱོགས་ནི་ཕ་གི་ན། ཉི་མ་<milestone unit="line" n="405.2"/>ཤར་ཕྱོགས་ཕ་གི་ན། ་གོལ་ཡུལ་དཀར་པོ་ཕ་གི་ན། ཁོགོལ་མཁར་གན་དུ་ལྡེམས་སེ་ལྡེམས། །ཤར་ཕྱོགས་གནམ་གྱི་དཀྱིལ་ཤེད་ན། །མཁར་ནི་ཉི་ཟླ་བརྩེགས་པའི་མཁར། །དེ་འདྲའི་མཁར་གྱི་ནང་ཤེད་ན། །རྒྱལ་<milestone unit="line" n="405.3"/>པོ་དཀར་པོ་སྤྱན་གཅིག་བཞུགས། ཁྱོད་ཀྱི་ཕ་སྨོས་པ། ཆུ་སྲིན་རྒྱལ་པོ་མ་ག་ར། །གནས་པ་རྒྱ་མཚོའི་གཏིང་ན་གནས། །མ་ནི་སྲིད་པའི་རྒྱལ་མོ་སྟེ། །གནས་པ་རི་རབ་ཟོམས་ལ་གནས། །དེ་གཉིས་རྒྱུད་ལས་སྤྲུལ་<milestone unit="line" n="405.4"/>པ་ལས། །རྒྱལ་པོ་མིང་སྲིང་གཉིས་སུ་བྱུང་། །མིང་པོ་དཀར་པོ་སྤྱན་གཅིག་པ། །སྲིང་མོ་ཨེ་ཀ་ཛ་ཏི་རལ་གཅིག་མ། །མིང་པོ་བཅོས་སུ་གསོལ། དཀར་པོ་སྤྱན་གཅིག་པ། རྒྱལ་མཁར་ལྡེམ་པ་ལ། རྟ་དཀར་པོ་འོད་<milestone unit="line" n="405.5"/>ཅན་ཆིབས། དབུ་ལ་རལ་གཅིག་ཤར་ར་ར། །དཔྲལ་ན་མིག་གཅིག་སྟེངས་སེ་སྟེངས། །ཞལ་ནས་ཚེམས་གཅིག་ཐེམས་སེ་ཐེམས། །དུང་གི་མཆེ་བ་ཐམས་སེ་ཐམས། །ནད་ཀྱི་ཁ་རླངས་ཐུལ་ལུ་ལུ། །ཕྱག་སོར་<milestone unit="line" n="405.6"/>གདུག་པ་ཤད་དེ་ཤད། །འཁར་བའི་རྔ་ཆུང་བློ་ལ་བཏགས། །འཛམ་བུ་གླིང་བཞི་འོད་ཀྱིས་འགེངས། །སྲོག་བདག་དཀར་པོ་འོད་པོ་ཆེ། །འོད་སྐར་མདའ་ཙམ་ཅིག་ལྟལ་ལ་ལ། །ཕྱག་ན་སྐྱོགས་དཀར་ཏལ་<milestone unit="page" n="406"/><milestone unit="line" n="406.1"/>ལ་ལ། །སྲིད་པའི་རྒྱལ་པོ་གདུག་པ་ཅན། །གནམ་རལ་ཕྱེད་ཀྱི་བདག་པོ་ལགས། །ས་ཆུ་ཕྱེད་ཀྱི་བདག་པོ་ལགས། །ཕོ་བརྒྱ་ནི་སྲོག་གི་བདག མོ་བརྒྱ་ནི་སྲིད་ཀྱི་བདག རྒྱལ་པོ་ནི་གདུག་པ་ཅན། གླུད་རྟ་རྣམ་གསུམ་<milestone unit="line" n="406.2"/>སྟེ། གླུད་ཀྱི་དང་པོ་ནི། གཡག་དཀར་རུ་དམར་དང་། མཛོ་དཀར་རུ་དམར་དང་། རྟ་དཀར་ཕུམ་དམར་ཏེ། གླུད་ཀྱི་དང་པོའོ། །གླུད་ཀྱི་བར་པ་ནི། ལུག་དཀར་པོ་བྱ་ག་དང་། ར་དཀར་རུ་དམར། ཁྱི་དཀར་སྣ་དམར་<milestone unit="line" n="406.3"/>དང་། བྱ་དཀར་ཟེ་དམར་ཡིན། གླུད་ཀྱི་མཐའ་མ་ནི། བཤོས་མཆོག་གྲེ་ཆ་དང་། སྨྱུག་མ་ནི་ཚིགས་བདུན་དང་། སྐྱེས་འཕང་ཕུད་གཙང་ངོ་། །དེ་རིང་སྲིད་པའི་མདོས་ལ་བྱོན། ཧུ༷། ཕྱོགས་ཕྱོགས་ཕ་གི་ན། བྱང་ཤར་<milestone unit="line" n="406.4"/>ཕ་གི་ན། བྱང་རི་མཐོན་པོའི་ཁ་ཤེད་ན། །རྩེ་ལ་གནོད་སྦྱིན་སྟོབས་ཆེན་གནས། །ཟུར་ལ་ཡམ་ཤུད་དམར་པོ་བཞུགས། །རྩ་ན་བཙན་བཙུན་ཕྱག་གཉན་གྲོལ། །བཟངས་མཁར་དམར་པོ་ལྡེམས་སེ་ལྡེམས། །ལོ་རོམ་<milestone unit="line" n="406.5"/>བསེ་སྒོ་མོ་ལ། མཐིང་ཤུན་སྔོན་པོའི་རེ་བཞི་ལ། །བྱི་རུ་དམར་པོའི་གཡག་ཤིང་གསལ། །ཟངས་ཀྱི་གཏན་པ་ཅན། ཟངས་ཁྲི་དམར་པོའི་གདན་སྟེངས་ན། །དེ་ན་ཡམ་ཤུད་དམར་པོ་བཞུགས། །སྐུ་ལ་སྟག་ལྤགས་<milestone unit="line" n="406.6"/>ཞོལ་གསོལ། ཕྱག་ན་ཟངས་ཀྱི་ཞགས་པ་ཡང་། །འདོམ་ནི་དགུ་བརྒྱ་དགུ་བཅུ་རྣམས། །ཕ་ནི་དཀར་པོ་མིག་གཅིག་པ། །མ་ནི་སྲིད་པའི་རྒྱལ་མོ་ཡིན། །དེ་གཉིས་སྤྲུལ་པ་ལས། རྒྱལ་པོ་མིང་སྲིང་གཉིས་བྱུང་<milestone unit="page" n="407"/><milestone unit="line" n="407.1"/>༄༅། །སྟེ། །མིང་པོ་ཡམས་ཤུད་དམར་པོ་ཡིན། །སྲིང་མོ་བྷ་ག་ཧྲི་ཏི་ནད་ཀྱི་བདག །མིང་པོ་ནི་བཅོས་སུ་གསོལ། ཟ་མ་མོ་བརྒྱ་ཡི། སྲིད་ཀྱི་ནི་བདག་པོ་ཡིན། གླུད་ཀྱི་དང་པོ་ནི། བ་དམར་གླང་དམར་དང་།<milestone unit="line" n="407.2"/>ལུག་རྟ་ནི་དམར་གྲོ་བོ། །གླུད་ཀྱི་བར་པའོ། །བྱ་དམར་ཟེའི་བདག་པོ་ཡིན། མཐའ་མ་སྨྱུག་མ་ཚིགས་ལྔ་དང་། །སྐྱེས་པ་བཙན་གྱི་བདག་པོ་ནི། །དེ་རིང་སྲིད་པའི་མདོས་བཞེས་ལ། །སྲིད་པའི་བདག་པོ་མདོས་<milestone unit="line" n="407.3"/>འདི་ལོང་། །ཧུ༷། ཕྱོགས་ཕྱོགས་ཕ་གི་ན། ཉི་མ་ཤར་ལྷོ་གནམ་གྱི་དཀྱིལ་ཤེད་ན། ཡུལ་དེ་ཁུ་ལེ་ཁུ་སྟོང་ན། བློན་པོ་ཁུ་ལེ་ལག་དགུ་གནས། །གསེར་མཁར་སེར་པོ་ལྡེམ་པ་ལ། །གཡུ་ཡི་ཁ་བད་ཁྱིལ་ལི་ལི། །དེ་ན་<milestone unit="line" n="407.4"/>བློན་པོ་ཁུ་ལེ་ལག་དགུ་གནས། ཁྱོད་ཀྱི་ཕ་སྨོས་པ། ནམ་མཁའ་སྟོང་པའི་ཁམས་ཤེད་ན། །འོད་ཕུང་སྟུག་པོ་ལམས་སེ་ལམས། །འོད་ཕུང་དེ་ཡི་ནང་ཤེད་ན། །ལྕགས་ཀྱི་སྡིག་པ་ཁ་དགུ་གནས། །དེ་ནི་ཁྱོད་ཀྱི་ཕ་<milestone unit="line" n="407.5"/>ཡིན་ནོ། ཁྱོད་ཀྱི་མ་གསེར་གྱི་གྲོག་མ་ཁ་མེད་མ། རྒྱ་མཚོ་ཆེན་པོའི་གཏིང་ན་གནས། དེ་ནི་ཁྱོད་ཀྱི་མ། དེ་གཉིས་རྒྱུད་ལས་སྤྲུལ་པ་ལས། །རྒྱལ་པོ་གཅིག་ལ་ལག་པ་དགུ། །ལག་ཅིག་གནམ་གྱི་མཐོངས་སུ་<milestone unit="line" n="407.6"/>ཉབ། །ལག་གཅིག་དེ་འཇོམ་པ་ལ། ལག་གཅིག་སྟོན་ཀའི་ལོ་ཐོག་སྣང་པོ། ལག་ཅིག་དཀར་གྱི་ཐོག་ལ། ལག་ཅིག་སྐྱུར་གྱི་དྲུངས་ཀྱང་འབྱིན། །ལག་གཅིག་བདུད་ཀྱི་ནང་དུ་རྐྱོང་། །ལག་ཅིག་སྤྱན་གྱི་ནང་དུ་<milestone unit="page" n="408"/><milestone unit="line" n="408.1"/>རྐྱོང་། །ལག་ཅིག་བུད་མེད་བུ་ལ་རྐྱོང་། །རྒོད་མ་དེ་ནི་རྟེའུ་མེད་དང་། །འབྲི་གཡག་ཤམ་དུ་གཏོང་བའི་བདག་པོ་ཡིན། །ལག་ཅིག་སྟོང་ཁམས་ཡོངས་ལ་ཉབ། །དེ་ལ་མིང་བཏགས་པ། ཁྱབ་པ་ཆེན་པོ་ཞེས་ཀྱང་<milestone unit="line" n="408.2"/>བྱ། །ངང་སྤྲུལ་པ་ཆེན་པོ་ཞེས་ཀྱང་བྱ། ཁུ་ལེ་ལག་དགུ་ཞེས་ཀྱང་བྱ། །རྫུས་པ་ཆེན་པོ་ཞེས་ཀྱང་བྱ། །ཏྲི་སེ་ལག་དགུ་ཞེས་ཀྱང་བྱ། །སྐུ་ལ་གསེར་ཁྲབ་སེར་པོ་གསོལ། །ཕྱག་ན་གསེར་མདུང་མཚམས་དམིགས་<milestone unit="line" n="408.3"/>བསྣམས། །དེ་རིང་སྲིད་པའི་མདོས་ལ་བྱོན། །བཙན་ཆེན་མ་རུངས་པ། རྒྱལ་པོ་ཆེན་པོ་སྲོག་གི་བདག །སྲོག་བདག་ཆེན་པོ་གིང་དང་བཅས། །འགོངས་པོ་སྤྲུལ་པ་དགུ་དང་བཅས། །དེ་རིང་སྲིད་པའི་མདོས་ལ་<milestone unit="line" n="408.4"/>བྱོན། །སྲིད་པ་ཡོངས་ལ་དབང་བྱེད་པ། །རྒྱལ་པོ་ཆེན་པོ་གདུག་པ་ཅན། །སྲད་ཆེན་བཞི་དང་སྡེ་བཞི་དང་། །རྒྱལ་འཕྲན་བཅུ་གཉིས་འཁོར་དང་བཅས། །སྲིད་པའི་གྲངས་མ་འཁོར་དང་བཅས། །དེ་རིང་སྲིད་པའི་<milestone unit="line" n="408.5"/>མདོས་བཞེས་ལ། །རྒྱལ་པོ་ཆེན་པོ་སིལ་མའི་ཚོགས། །མ་ཚོགས་སྲིད་པའི་མདོས་ལ་གཤེགས། །ཅེས་རིམ་པར་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། རྒྱལ་པོ་བཅོས་པའི་ལེའུ་སྟེ་བཅུ་གསུམ་<milestone unit="line" n="408.6"/>པའོ།། །།གདུག་ཚོགས་མ་ལུས་ཞི་བྱའི་ཕྱིར། །རྒྱལ་པོ་དག་ལ་བསྔོ་བ་བྱ། །ཧཱུཾ། རྒྱལ་པོ་ནི་གདུག་མཆོད་ཕྱིར། འབྲུ་སྣ་བཅུ་གསུམ་ལ། སྲིད་པ་མི་འགྱུར་མདོས་སུ་བརྩམ། །མི་འགྱུར་རི་རབ་ཆེན་པོ་<milestone unit="page" n="409"/><milestone unit="line" n="409.1"/>༄༅། །བརྩིགས། །མི་འགྱུར་དཔག་བསམ་ཤིང་བུ་བསྐྱེད། །རྟན་པའི་ནམ་མཁའ་ཡུལ་དུ་བྲི། །མདའ་ཁྲ་སྐུ་རྟེན་མཁར་དུ་བྲི། །པམ་རིམ་མཛས་པའི་གཟུགས་སུ་སྟེ། །སེམས་ཅན་མི་འགྱུར་གནས་སུ་བསྟན།<milestone unit="line" n="409.2"/>དེ་ལ་འབྲུ་བཅུད་གཅལ་དུ་བཀྲམ། གཟུགས་མཛེས་ནི་མང་པོས་བསྐོར། དར་དཀར་ནི་ཡོལ་དུ་བྲེས། ཟ་འོག་ནི་གུར་དུ་ཕུབ། བཟང་སྐུ་ནི་རས་ཀྱིས་བརྒྱན། བཅུད་དགུ་ནི་ཟས་ཀྱིས་བསྐོར། རིན་ཆེན་ནི་སྐྱོགས་<milestone unit="line" n="409.3"/>བཀྲམ་ནས། སྤྱན་གཟིགས་ནི་སྐོར་ཆས་བརྒྱན། རྒྱལ་པོ་ནི་གཉན་ལ་མཆོད། ཧཱུཾ། སྲིད་པའི་བདག་པོ་སྟེ། ཚངས་པ་རྣི་བསྐོས་ཀྱི་བདག སྐྱེ་འགྲོ་ནི་དབང་བསྡུས་ཏེ། སྲོག་གི་བདག་པོར་བསྐོར། སྲོག་བདག་ནི་མིང་<milestone unit="line" n="409.4"/>ནས་ཕྱུངས། གདུག་པའི་རྒྱལ་པོ་མདོས་འདི་བཞེས། ཧུ༷། སྲིད་པའི་བདག་པོ་སྟེ། བསྐོས་བདག་ནི་གདུག་ཆེན་པོ། མེ་དགུ་ནི་ཆུ་དགུའི་མཁར། དགུ་མཚམས་ནི་གནག་ཏུ་བསྡམས། སྤྲུལ་པ་ནི་མང་པོའི་བདག སྲོག་<milestone unit="line" n="409.5"/>བདག་ནི་རྒྱལ་པོའི་བུ། དཀར་པོ་སྤྱན་གཅིག་མིང་ནས་ཕྱུངས། མདོས་བདག་མདོས་བཞེས་ལ། ཧུ༷། ནམ་མཁའ་འོད་ཀྱི་བུ་གཅིག་པ། །བར་སྣང་ཁམས་ནས་སྐུ་གཤེགས་ཏེ། །དྲ་ཆེན་ཀུན་གྱི་བདག་པོ་<milestone unit="line" n="409.6"/>ལགས། །འོད་ལྡན་གསེར་ཆས་སྲོག་གི་བདག །གཟུགས་མཛེས་ཕྱག་ནི་དགུ་རུ་གྲག ཁྱབ་བྱེད་ཆེན་པོ་ཞེས་ཀྱང་བྱ། ཁུ་ལེ་ལག་དགུ་མདོས་འདི་བཞེས། །སྲིད་པ་ཡོངས་ཀྱི་མངའ་བདག་པོ། །སྲིད་པའི་བདག་པོ་<milestone unit="page" n="410"/><milestone unit="line" n="410.1"/>གླུད་བཞེས་ལ། །ཧུ༷། ཟངས་རི་ཟངས་མཁར་གཞལ་ཡས་ནས། །ཡམས་ཤུད་དམར་པོའི་བཙན་འགོང་རྗེ། །སྲིད་པ་གསུམ་ལ་དབང་བྱེད་དེ། །སྲོག་བདག་དམར་པོའི་མིང་ནས་ཕྱུངས། །སྲིད་པ་གདུག་རྩུབ་ཞི་བར་<milestone unit="line" n="410.2"/>གྱིས། །སྟོང་ཁམས་ཁྱབ་བྱེད་མ་རུངས་པ། །སྒྲོལ་གིང་ཐེའུ་རང་མིང་ནས་ཕྱུངས། །སྦུན་དགུ་སྲིད་པའི་མདོས་བཞེས་ལ། །ཧུ༷། སྲིད་པའི་སད་ཆེན་གདུག་པ་ཅན། །སེང་སད་སད་དང་མི་འཕངས་སད། །སྤྲུལ་པ་སད་<milestone unit="line" n="410.3"/>དང་ཁྱུང་པ་སད། །དེ་རིང་སྲིད་པའི་མདོས་བཞེས་ལ། །རི་རབ་མི་འགྱུར་སྲིད་པའི་བདག །འབྱུང་བ་མི་འགྱུར་རྟེན་པའི་གླུད། །གཟུགས་བརྙན་མང་པོ་སྐུ་ཡི་གླུད། །སྒྲ་སྙན་མང་པོ་གསུང་གི་གླུད། །མདངས་ལྡན་<milestone unit="line" n="410.4"/>མར་མེ་ཐུགས་ཀྱི་གླུད། །ཟང་ཟིང་མང་པོ་ལོངས་སྤྱོད་གླུད། །རིན་ཆེན་སྣ་ལྔ་གཏེར་གྱི་གླུད། །སྤྱན་གཟིགས་མང་པོ་ཟས་གླུད། །མདོས་བདག་མདོས་བཞེས་ལ། །ནམ་མཁའ་ཡུལ་དུ་བསྔོ། །མདའ་ཁྲ་རིན་ཆེན་<milestone unit="line" n="410.5"/>མཁར་དུ་བསྔོའོ། །ཕྱི་ཡི་ཡུལ་ལ་ནང་གི་བཅུད། །ཡུལ་སེམས་དག་པའི་གླུད་དུ་བསྔོ། །དེ་ལྟར་བསྔོ་བའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། རྒྱལ་པོ་ལ་བསྔོ་བའི་ལེའུ་སྟེ་བཅུ་བཞི་པའོ།། །།དེ་ནས་སྟོན་<milestone unit="line" n="410.6"/>པས་བཀའ་སྩལ་པ། མ་བདུད་བཅུ་གསུམ་བཅོས་པ་ནི། གསང་བ་སྟོབས་ཀྱི་ཏིང་འཛིན་ལྡན་པ་དེས། མཐུན་པའི་གནས་སུ་འདུག་ནས་ནི། །གཙང་མ་རས་ཀྱི་གཞི་སྟེངས་སུ། །འབྲུ་སྣ་བཅུ་གསུམ་ཕྱེ་མ་ལ། །བྱིན་<milestone unit="page" n="411"/><milestone unit="line" n="411.1"/>༄༅། །གྱིས་བརླབ་པ་ཚུལ་བཞིན་བྱ། །དེ་ལ་རི་རབ་གཟུགས་བྱས་ཏེ། །ཆ་གསུམ་དག་ཏུ་དེ་བཞིན་ཏེ། །ཅིག་ལ་རི་རབ་ཆེན་པོ་ཡི། ཁ་དོག་རིགས་དང་དཔག་བསམ་ཤིང་། །ཚོན་རྫོགས་ནམ་མཁའི་གུར་<milestone unit="line" n="411.2"/>ཀྱང་དབུག །འབྱུང་བའི་རྟེན་ནི་དར་སྣ་ལྔ། །བཤོས་བུ་བཅུ་གཉིས་དག་ལ་ནི། །མདའ་དང་ནམ་མཁས་བརྒྱན་པའོ། །འབྲང་རྒྱས་བཅུ་གསུམ་དག་ལ་ནི། །མོ་འཕང་མཛེས་པ་བཅུ་གསུམ་མོ། །དེ་ལྟར་བྱ་ནག་ལུག་<milestone unit="line" n="411.3"/>ནག་དང་། ཁྱི་ནག་ལ་སོགས་གསོབ་གཟུགས་དང་། །གཅན་གཟན་ཤ་དང་འདབ་ཆགས་སྒྲོ། །ཤ་ཁྲག་ལ་སོགས་གཏོར་མ་ཁྲག །སྙིང་སྣ་ཁྲག་དང་གཏོར་མར་བཅས། །འབྲུ་སྣའི་གཅལ་དང་རིན་ཆེན་ཕུད། །མཐིང་<milestone unit="line" n="411.4"/>ནག་གསེར་གྱི་ཡོལ་དང་བཅས། །ལོ་མ་མེ་ཏོག་འབྲས་བུར་ལྡན་པའི་ཤིང་། །དེ་ལྟར་རིམ་པས་བྱ་བ་སྟེ། །དེ་ལྟར་རིམ་པར་བསགས་ནས་ནི། །མཐུན་རྫས་རིམ་པས་བསྔོ་བའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་<milestone unit="line" n="411.5"/>ལས། །མ་བདུད་བཅུ་གསུམ་གྱི་རྫས་གསག་པའི་ལེའུ་སྟེ་བཅོ་ལྔ་པའོ།། །།ཧུ༷། སྲིད་པའི་བདག་པོ་མ་རུངས་པ། །ཚེ་སྲོག་དབུགས་ཀྱི་བདག་པོ་ཡིན། །སྲིད་པའི་བདུད་མོ་མ་ཡམས་ཚོགས། །དེ་རིང་སྲིད་པའི་<milestone unit="line" n="411.6"/>མདོས་ལ་བྱོན། །ཡུལ་དང་བདུད་ཡུལ་མ་གི་ན། ཁྲོ་བོ་དུང་ཆེན་མ་གི་ཏ། ཁྲག་གི་ཁུ་འཕང་སིལ་ལི་ལི། །སྲིད་པའི་བདག་མོ་བཞུགས་པའི་གནས། ཁྲག་གི་འབབ་ཆུ་ཟུལ་ལུ་ལི། །དུར་བྱ་ཀང་ཀ་དིར་རི་རི། ཁྲ་སྐད་<milestone unit="page" n="412"/><milestone unit="line" n="412.1"/>མང་པོ་དིར་རི་རི། །བདུད་ཀྱ་བྱུང་ཀ་ཡ་མ་ཕྱུངས། །དེ་ཡི་ཡུལ་ཤེད་ན། མ་བདུད་བཅུ་གསུམ་དེ་ན་བཞུགས། །ཐོད་རུས་འབར་བའི་མཁར་ཆེན་ལྡེམས་སེ་ལྡེམས། །ཐོད་པ་གདུག་པ་མ་རུངས་པ། །ལ་ལ་སྟག་དང་<milestone unit="line" n="412.2"/>གཟིག་གི་ཐོད། །ལ་ལ་བྱ་དང་རྒོད་ཀྱི་ཐོད། །ལ་ལ་མི་དང་སྦྲ་ཡི་ཐོད། །ལ་ལ་གཡག་དང་ཤ་སྐྱ་ཐོད། །ཐོད་པའི་མཁར་འ།་གནམ་ལྕགས་གཟེར། །དེ་ན་བདུད་མོ་བཅུ་གསུམ་གནས། །ལ་ལ་བདུད་མོ་བྲོ་གང་<milestone unit="line" n="412.3"/>འཆའ། །ལ་ལ་བདུད་མོ་ནི་མདུན་སྟངས་གཅོད། །ལ་ལ་བདུད་མོ་གཡབ་མོ་འདེབས། །ལ་ལ་བདུད་མོ་མཚོན་ཁ་འབལ། །ལ་ལ་བདུད་མོ་ནད་རྐྱལ་འཁུར། །ལ་ལ་བདུད་མོ་ཤ་ཁྲག་གཅོད། །ལ་ལ་ཁྲམ་བམ་་།ད་<milestone unit="line" n="412.4"/>དྷི་ཏོགས། །མ་བདུད་བཅུ་གསུམ་དེ་ན་བཞུགས། །དེ་རིང་སྲིད་པའི་མདོས་ལ་བྱོན། །བདུད་མོ་སྟོང་ཁྲི་རྒྱལ་མོ་དེ། །སྐུ་མདོག་མཐིང་ཁ་ཆེན་མོ་ལ། ཁྲག་ལི་དམར་པོ་ཁྱིལ་ལི་ལི། །སྐུ་ལ་སྨ་ཐུལ་མཛེས་པ་<milestone unit="line" n="412.5"/>གསོལ། །ཕྱག་ན་ཁྲག་གི་ཕོར་བ་བསྣམས། །མ་བདུད་ཆེན་པོ་བཅུ་གསུམ་ཡང་། །དེ་རིང་སྲིད་པའི་མདོས་བཞེས་ལ། །ནག་མོ་ཆེན་མོ་མ་རུངས་པ། །བདུད་མོ་ཁྲམ་བདག་ཆེན་མོ་སྟེ། །གསོད་པའི་ལས་ལ་རབ་ཏུ་<milestone unit="line" n="412.6"/>བརྩོན། །གདུག་བྱེད་མ་ལུས་སྤྲུལ་པ་ཆེ། ཁྲ་ཟ་ཁྲག་འཐུང་རལ་པ་ཅན། །སྐུ་ནི་མཐིང་ནག་ཆེན་མོ་ལ། །རལ་པའི་ཟར་བུ་མུན་ལྟར་གཏིབས། །མཆེ་བ་རྒྱ་ཟོར་བརྗིད་པས་གཙངགས། །ཆིབས་སུ་བདུད་རྟ་རྐང་<milestone unit="page" n="413"/><milestone unit="line" n="413.1"/>༄༅། །གསུམ་ཆིབས། ཁྲམ་བམ་གཡས་ལ་ཐོད་དབྱུག་གཡོན། སྐུ་ལ་རེ་ལྡེ་སྟག་ཤམ་ཅན། །སྲིད་པའི་བདག་མོ་ཡིན་པར་གྲགས། །སྟོང་གསུམ་རྒྱུག་ཅིང་ནད་གཏོང་མ། །ནད་བདག་མ་རུངས་སྲིད་པའི་<milestone unit="line" n="413.2"/>བདག འཁོར་ཡང་ནག་མོ་བོང་ཞོན་ཚོགས། །སྲིད་པའི་ནད་གཏོང་ཚོགས་ཀྱིས་བསྐོར། །དེ་རིང་སྲིད་པའི་མདོས་ལ་བྱོན། །བདུད་མོ་གདུག་པ་མ་རུངས་པ། །དེ་ཡི་ནུ་མོ་ཆེན་མོ་ནི། །སྐུ་ནི་མི་མངོན་མཛས་པ་<milestone unit="line" n="413.3"/>ལ། །སྐུ་ལ་ན་བཟའ་སྨུ་ཐུལ་གསོལ། །ཕྱག་ན་གཡུ་ཡི་ཟོར་བ་བསྣམས། །ཆིབས་སུ་གཡུ་མཛོད་རུ་ལྡེམ་ཆིབས། །འཁོར་ཡང་ནད་གཏོང་ཚོགས་ཀྱིས་བསྐོར། །དེ་རིང་སྲིད་པའི་མདོས་ལ་བྱོན། །མ་བདུད་དེ་ཡི་འོག་<milestone unit="line" n="413.4"/>མ་ནི། །རལ་པ་ཅན་ལ་མཚོན་ཞགས་ཅན། ཁ་ནས་མེ་འབར་རྒྱ་མཚོ་སྐེམ། །སྣ་ནས་རླུད་བྱུང་བསྐལ་པ་ཞབྲུག །གདུང་བྱེད་ཁྲམ་དང་ཞགས་པ་ཐོགས། །སྤྲུལ་པ་མི་ཟད་ནད་དུ་གཏོང་། །ཆིབས་སུ་མཐིང་གི་མཛོ་མོ་<milestone unit="line" n="413.5"/>ཆིབས། །སྐྱེ་འགྲོ་ཡོངས་ལ་ནད་གཏོང་མ། །མ་བདུད་ཆེན་མོ་མ་རུངས་པ། །དེ་རིང་སྲིད་པའི་མདོས་ལ་བྱོན། །ཡུལ་དང་བདུད་ཡུལ་མ་གི་ན། །བདུད་མོ་དེ་ནི་གཅུང་མོ་ནི། །བདུད་མོ་རྔམ་པའི་འཕྲུལ་མོ་<milestone unit="line" n="413.6"/>ཆེ། །ཆིབས་སུ་རྔ་མོ་ག་པ་ཆིབས། །སྐྱེ་འགྲོའི་སྐེག་རྩིས་ཁྲམ་ཤིང་གཡས། །ཡེ་ཤེས་མཚོན་གྱི་གྲུ་གུ་གཡོན། །སྐུ་ལ་འཇའ་ཚོན་ཐུལ་པ་གསོལ། །ནད་དང་རིམས་ཀྱི་བསྐོས་འདེབས་མ། །བདུད་མོ་ཆེན་མོ་མདོས་ལ་<milestone unit="page" n="414"/><milestone unit="line" n="414.1"/>བྱོན། །བདུད་མོ་དེ་ཡི་གཅུང་མོ་ནི། །དཀར་ནག་འཇིག་པའི་མགོ་མོ་ཏི། །སྐུ་ལ་དྲེད་ཐུལ་སྟག་ཐུལ་གསོལ། །ཕྱག་ན་བྷ་ན་དྷ་ཁྲག་གིས་བཀང་། །སྒྱུག་པའི་གླུ་ལེན་སྤྲུལ་པ་འགྱེད། །མི་ཟད་པས་ནི་ཡོངས་བཀང་<milestone unit="line" n="414.2"/>ནས། །པགས་པའི་གཡབ་འདོར་ལིངས་སེ་ལིངས། །མི་ལ་སྐྲངས་ཐོར་འབྲུམ་ནད་གཏོང་། །མི་ཟད་ཁྲག་ལ་རབ་ཏུ་རྔམས། །བདུད་བྱེད་ཆེན་མོ་མདོས་ལ་བྱོན། །སྲིད་པ་ཡོངས་ལ་དབང་སྒྱུར་མ། །ནད་ཡམས་དག་<milestone unit="line" n="414.3"/>གི་བདག་མོ་སྟེ། །སྨིན་མ་གཟིངས་ཤིང་མཆེ་བ་གཙིག །གསད་པའི་ལས་ལ་རབ་ཏུ་བརྩོན། །སྐྱེ་ཤི་གཉིས་ཀྱི་རྩད་གཅོད་མ། །རྔམས་པའི་གཟུགས་ཀྱིས་ཟངས་ཀྱི་སོ་ལེ་ཐོགས། ཁྲ་དང་ཁྲག་ལ་རབ་ཏུ་དད། །མི་<milestone unit="line" n="414.4"/>བཟད་ཆེན་མོ་མདོས་ལ་བྱོན། །དེ་ཡི་གཅུང་མོ་མི་བཟད་མ། །བདུད་མོ་རྔམ་པའི་ང་རོ་ཅན། ཁྲག་གི་ང་རོ་འཇིགས་པར་སྒྲོག །བདུད་མོ་གདུག་པའི་གཡང་གཞི་གསོལ། །ཕྱག་ན་ནད་ཀྱི་རྐྱལ་པ་དང་། །མཚོན་ཆ་སྣ་<milestone unit="line" n="414.5"/>ལྔའི་གྲུ་གུ་ཐོགས། །མི་བཟད་གདུག་པ་སྲིད་པའི་བདག །སྐྱེ་ཤི་གཉིས་ཀྱི་བྱ་ར་མཛད། ཁྲ་ལ་དགའ་ཞིང་ཁྲག་ལ་དད། །སྒྱུགས་གླུ་ལེན་ཅིང་དུར་ཁྲོད་ཉུལ། །ཐོད་པ་ཐོགས་ནས་ཁམས་གསུམ་བསྐོར། །མཆོག་<milestone unit="line" n="414.6"/>ཕུར་རྩང་ཕུར་ཐོགས་ནས་དུར་ཁྲོད་ཀློག །མི་ནད་ཕྱུགས་ནད་གཏོང་ཞིང་ཁམས་གསུམ་ཁྱབ་པར་ཉུལ། གསོད་པའི་ལས་ལ་རབ་ཏུ་བརྩོན། །མི་བཟད་གདུང་བ་མང་པོ་ཚོགས། །དེ་ཡི་གཅུང་མོ་མ་རུངས་པ། །སྐུ་ནི་<milestone unit="page" n="415"/><milestone unit="line" n="415.1"/>༄༅། །སྔོན་མོ་འོད་འབར་མ། །སྐུ་ལ་ན་བཟའ་བེར་ཆེན་གསོལ། །ཕྱག་ན་ཐོད་ཁྲག་ཞགས་པ་བསྣམས། །ཆིབས་སུ་ཆུ་རྟ་ཞུར་ཆེན་ལ། །གྲུ་དང་རྫིངས་ཀྱི་སྒ་བསྟད་མ། །གྲུ་དང་རྫིངས་ཀྱི་ནང་ཤེད་ན། །དར་<milestone unit="line" n="415.2"/>སྒྲ་སྔོན་པོ་གུར་དུ་ཕུབ། །གུར་ཆེན་དེ་ཡི་ནང་ཤེད་ན། །དོམ་དང་ཀྱུང་ཀ་རོ་ཏ་དང་། འཁོར་ཡང་ཆུ་བདུད་རོལ་པ་སྟོང་གིས་བསྐོར། །ནད་བདག་ཆེན་མོ་མ་རུངས་པ། །ཕོ་ལྷོག་གླང་ཐབས་བདག་མོ་ཡིན། ཁྲིས་པ་ཤ་<milestone unit="line" n="415.3"/>ཡའི་བདག་མོ་སྟེ། །སྐྲངས་འབུར་རྫིངས་པའི་བདག་མོ་ཡིན། །དེ་རིང་སྲིད་པའི་མདོས་ལ་བྱོན། །བདུད་མོ་དེ་ཡི་འོག་མ་ནི། །མེ་བདུད་དམར་པོ་རལ་པ་ཅན། །དམར་མོ་མཆེ་གཙིག་རྔ་མོ་ཆིབས། །མདའ་དང་མེ་<milestone unit="line" n="415.4"/>ཞགས་རྟོག་འཕེན་མ། །ཚ་བའི་བདག་མོ་གདུག་པ་ཅན། །སྲིད་པའི་བདག་མོ་ཡིན་པར་གྲག །མ་བདུད་ཆེན་མོ་གདུག་པ་ཅན། །གདུག་བྱེད་སྲིད་པའི་ཁ་ལོ་སྒྱུར། ཁམས་གསུམ་དབང་སྡུད་མ་རུངས་མ། །གསོད་<milestone unit="line" n="415.5"/>སོགས་མ་རུངས་རྔམ་པ་ཅན། །དེ་རིང་སྲིད་པའི་མདོས་ལ་བྱོན། །བདུད་མོ་གདུག་པ་མ་རུངས་མ། །བདུད་མོའི་ལུས་ལ་རྔམས་སྟབས་ཅན། །སྤྲུལ་པ་ཡོངས་སུ་གཏོང་བར་བྱེད། །བདུད་མོ་དུར་ཁྲོད་གནས་ཀྱི་<milestone unit="line" n="415.6"/>འཇོལ་ཆེན་མ། །དུར་ཁྲོད་གནས་ལ་རྒྱུ་བྱེད་ཅིང་། །རྒྱ་གྲོགས་འདུས་ལ་དྲེད་མོའི་མགོ །རལ་པ་གཡག་རྒོད་འཇུག་མ་འདྲ། །ལག་ན་མགོ་རྒྱལ་རྩེད་མོ་རྩེ། །སྨིན་མཚམས་གོང་ནས་ཁ་སྐད་འཐོར། །གང་ནས་གང་<milestone unit="page" n="416"/><milestone unit="line" n="416.1"/>དུ་རྦད་པའི་ཚེ། །ལྕགས་ཀྱི་ཚུབ་ནག་སྨྲ་ཞིང་འགྲོ། །ཚུབ་ནག་ནང་ནས་ལྕགས་མདའ་འཕེན། །དུར་ཁྲོད་གནས་ཀྱི་འཇོལ་ལེ་མ། །དེ་རིང་སྲིད་པའི་མདོས་ལ་བྱོན། །བདུད་མོ་རྔམས་པ་མ་རུངས་པ། །སྲིད་པའི་ཤ་<milestone unit="line" n="416.2"/>ཁྲག་ཟ་བྱེད་མ། །ནག་མོ་ཁྲག་མིག་ཟ་བྱེད་མ། །བདུད་མོ་རྔམས་པ་མ་རུངས་པ། །སྲིད་པའི་མངའ་བདག་དུར་ཁྲོད་གནས། །བདུད་མོ་ཁ་བཀྲ་སྤྲུག་འགྲོ་མ། །བདུད་མོ་ཆེན་མོ་མ་རུངས་པ། །ཚ་ལེན་དབུགས་ལེན་<milestone unit="line" n="416.3"/>བདག་མོ་ཡིན། །ཡམས་ནད་ཁྲག་སྒྱུག་གརྟང་བ་དང་། །སྨྱོ་འབོག་གཏོང་དང་ལྡོག་རྒལ་བདག །བདུད་མོ་མ་རུངས་འཁོར་དང་བཅས། །དེ་རིང་སྲིད་པའི་མདོས་ལ་བྱོན། །ནད་ཀ་བདུད་ཀ་སླར་ལ་བརྟུལ། །བདུད་<milestone unit="line" n="416.4"/>མོ་མ་རུངས་སྲིད་པའི་བདག །བདུད་མོ་སྟོབས་ཚོགས་རྔམས་པ་ཆེ། །བདུད་མོ་རྔམ་པ་ཁུག་པ་ལེན། །སྲིད་པའི་བདག་མོ་མ་རུངས་པ། །བདུད་མོ་ཁ་འདར་ལ་སོགས་ཏེ། །སྲིད་པ་བྱད་མ་ལ་སོགས་ཀུན། །ཚེ་སྲོག་<milestone unit="line" n="416.5"/>དབུགས་ཀྱི་གླུད་འདི་བཞེས། །ཅེས་རིམ་པར་བསྔོས་ལ་རྫོགས་པར་བསྐྱལ་བའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བདུད་མོའི་མདོས་ཀྱི་ལེའུ་སྟེ་བཅུ་དྲུག་པའོ།། །།དེ་ནས་སྟོན་པས་བཀའ་སྩལ་<milestone unit="line" n="416.6"/>པ། །མ་བདུད་དག་ལ་བསྔོ་བ་ནི། །ཧཱུཾ། སྲིད་པ་ཡོངས་ལ་མངའ་བྱེད་པ། །མ་བདུད་ནི་གཉན་མཆོད་ཕྱིར། །མཛེས་པའི་ནི་གདན་སྟེངས་སུ། །འབྲུ་སྣ་ནི་གཅལ་དུ་བཀྲམ། འབྱུང་བའི་རིགས་སུ་བརྩེགས། རི་རབ་<milestone unit="page" n="417"/><milestone unit="line" n="417.1"/>༄༅། །ཆེན་པོའི་རྟེན། དཔག་བསམ་ནི་མི་འགྱུར་ཤིང་། རིན་ཆེན་ནི་ལྔའི་གུར། མཐིང་ཁ་དར་གྱི་ཡོལ་དུ་བྲེས། གཟུགས་བརྙན་ནི་མང་པོས་བསྐོར། སྤྱན་གཟིགས་ནི་བསྐོར་ཆས་བསྐོར། ཤ་ཁྲག་ནི་གཏོར་<milestone unit="line" n="417.2"/>མ་དང་། སྙིང་སྣའི་འཕྲེང་བ་དང་། འབྲུ་བཅུད་ནི་རྩི་སྨན་དང་། མདའ་ནས་ནི་གཡུལ་མཁའ་དང་། སྲིད་པའི་རས་དགུ་དང་། ཟས་ནི་བཅུད་དགུ་དང་། རིན་ཆེན་འཕྲེང་བ་དང་། བྱི་རུའི་སྐྲས་པ་དང་། གཟུགས་<milestone unit="line" n="417.3"/>མཛེས་ནི་མང་པོ་དང་། མཐུན་པའི་ནི་ཡས་ཀྱིས་མཆོད། ཧུ༷། དྲི་ཟ་ནི་ཁྲིལ་སྒྲོལ་མ། གསོད་བྱེད་ནི་མ་ཚོགས་དང་། ཚེམས་གཅིག་ནི་གདུག་པའི་ཚོགས། རྔམས་པ་ནི་མ་རུངས་པ། སྤྲུལ་པ་ནི་གསོད་བརྩོན་མ། ལས་<milestone unit="line" n="417.4"/>ལ་ནི་རབ་ཏུ་གྲགས། གསོད་དང་ནི་གཅོད་ལ་དགའ། སྤྲུལ་པས་ཡོངས་ནི་དབང་དུ་བྱེད། མདོས་བདག་ལགས་ཀྱིས་མདོས་བཞེས་ཅིག །སྲིད་པ་ཡོངས་ཀྱི་ཉུལ་ལེ་མ། །མཆེ་གཙིགས་རྔམ་པ་ཁྲག་མིག་མ། །རྔམ་<milestone unit="line" n="417.5"/>པའི་ནད་གཏོང་མདོས་འདི་བཞེས། །སྲིད་པ་ཡོངས་ལ་དབང་བྱེད་པ། །གདུག་ཚོགས་སྤྲུལ་པས་ཁམས་གསུམ་གང་། །མི་བཟད་ནག་མོའི་མིང་ནས་ཕྱུང་། །མདོས་བདག་ལགས་ཀྱིས་མདོས་བཞེས་ཅིག །ཟ་བྱེད་<milestone unit="line" n="417.6"/>གདུག་པ་ཉུལ་ལེ་མ། ཁྲ་ཟ་ཁྲག་འཐུང་ཉུལ་ལེ་ཅན། །ནད་གཏོང་མི་ཟད་པའི་འཁོར། །སྲིད་པའི་བདག་སྟེ་སྤྲུལ་པ་ཆེ། ཁྱབ་བྱེད་ཆེན་མོའི་སྤྲུལ་པ་ཆེ། །གདུག་པའི་ཚོགས་ལ་གདུག་པ་ཅན། ཁྲག་གི་བདག་མོ་<milestone unit="page" n="418"/><milestone unit="line" n="418.1"/>མདོས་ལ་བྱོན། །སྲིད་པའི་བྱ་ར་མ་རུངས་པ། །གསོད་བྱེད་རལ་ཅན་སྐྱེ་འགྲོ་སྒྲོལ། །གདུག་བྱེད་མ་ལུས་ཀུན་སྒྲོལ་བ། །མ་མོ་ཁྲག་མིག་སྤྲུལ་པ་ཆེ། །ཧཱུཾ། ཐོད་མཁར་གདུག་པ་སྤྲུལ་པ་སྟེ། ཁྲག་འཐུང་དུར་ཁྲོད་<milestone unit="line" n="418.2"/>ཆགས་ལྡན་མ། །བཅུ་གསུམ་གྲངས་དང་རབ་ལྡན་ལ། །སྐྱེ་འགྲོ་ཀུན་གྱི་བདག་བསྐོས་པ། །བདུད་མོ་བཅུ་གསུམ་མིང་ནས་ཕྱུང་། །མ་བདུད་ཆེན་མོ་མདོས་ལ་བྱོན། །འབྱུང་བ་ཀུན་ལ་དབང་སྒྱུར་མ། །སྲིད་པའི་<milestone unit="line" n="418.3"/>བདག་མོ་མདོས་བཞེས་ལ། །སྲིད་པ་ཡོངས་ལ་དབང་བྱེད་ཅིང་། །གདུག་པའི་ཚོགས་དང་སྲིན་པོའི་སྟེ། ཁྲ་ཟ་ཆེན་མོའི་མིང་ནས་ཕྱུངས་། །སྟོང་ཁམས་ཀུན་ཏུ་ཁྱབ་བྱེད་མ། །སིལ་མ་སྟོང་ཚོགས་མདོས་ལ་<milestone unit="line" n="418.4"/>བྱོན། །བདུད་མོ་མ་རུངས་གདུག་པ་ཅན། །ནམ་ནི་ཡེ་ཤེས་རིགས་པས་ཏེ། །མཁའ་ནི་སྐྱེ་བ་མེད་པའི་དོན། །ཡུལ་སེམས་དག་པའི་གླུད་འདི་བཞེས། །གསང་བའི་དམ་རྫས་འདི་བཞེས་ལ། །མ་རུངས་ནད་རྣམས་ཞི་<milestone unit="line" n="418.5"/>བར་གྱིས། །ཅེས་རིམ་པར་དེ་ལྟར་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བདུད་མོ་ལ་བསྔོ་བའི་ལེའུ་སྟེ་བཅུ་བདུན་པའོ།། །།དེ་ནས་སྟོན་པས་བཀའ་སྩལ་པ། ཐེའུ་རང་སྟོང་རྩ་གཅིག་བཅོས་པ་<milestone unit="line" n="418.6"/>ནི། །གསང་བ་སྟོབས་ཀྱི་ཏིང་འཛིན་ལྡན་པ་དེས། །མཐུན་པའི་གནས་སུ་འདུག་ནས་ནི། །གཙང་མའི་གདན་སྟེངས་སུ། །འབྲུ་སྣ་བཅུ་གསུམ་ཕྱེ་མ་ལ། །བྱིན་གྱིས་བརླབ་པ་ཚུལ་བཞིན་བྱ། །དེ་ལ་རི་རབ་ཆེན་པོ་<milestone unit="page" n="419"/><milestone unit="line" n="419.1"/>༄༅། །བརྩིགས། ཁ་དོག་འདྲ་བའི་རིགས་དང་བསྟུན། །དཔག་བསམ་ཤིང་དང་ནམ་མཁའི་གུར། །འབྱུང་བའི་དར་གྱིས་བརྒྱན་པར་བྱ། །དེ་ལ་རིམ་པར་བསག་པར་བྱ། །བཤོས་བུ་སྟོང་དང་རྩ་གཅིག་<milestone unit="line" n="419.2"/>ལ། །མདའ་ཁྲ་སྟོང་དང་རྩ་གཅིག་བཙུགས་ཤར་དུའོ། །ངར་མི་སྟོང་དང་རྩ་གཅིག་ལ། ནམ་མཁའ་སྟོང་དང་རྩ་གཅིག་བཙུགས་ལྷོ་རུའོ། །བྱ་སྟོར་རྩ་གཅིག་ལ་ཕོད་ཀྱིས་བཙུགས་པ་ནུབ། བྱང་བཤོས་སྟོང་རྩ་གཅིག་<milestone unit="line" n="419.3"/>ལ་འགོངས་ཐུམ་པ་སྟོང་རྩ་གཅིག་བྱང་དུའོ། །རྟ་ཐོད་ལ་མཁར་སྟོང་བྲིས་པ་ཤར་དུའོ། །དྲེལ་ཐོད་ལ་མཁར་བརྒྱ་བྲིས་པ་ལྷོ་རུའོ། །རྟོལ་ཐོད་ལ་མཁར་སྟོང་རྩ་གཅིག་བྲིས་པ་ནུབ་ཏུའོ། །བོང་ཐོད་ལ་མཁར་སྟོང་རྩ་<milestone unit="line" n="419.4"/>གཅིག་བྲིས་པ་བྱང་དུའོ། །དེ་ལྟར་བྲིས་པ་དང་། གཟུགས་བརྙན་རྟ་དགུ། གླང་དགུ། ལུག་དགུ ངར་མི་དགུ་ཤ་ཁྲག་དང་། གཟུགས་བརྙན་མང་པོ་རིན་པོ་ཆེ་སྣ་ལྔའོ། །བསོ་ཤས་ཕུད་དང་འབྲུ་གཅལ་དང་། དར་གྱི་<milestone unit="line" n="419.5"/>ཡོལ་བ་དང་བཅས་པར་བྱ། དེ་ལྟར་བསགས་ལ་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ཐེ་བྲང་བཅོས་པའི་རྫས་གསག་པའི་ལེའུ་སྟེ་བཅོ་བརྒྱད་པའོ།། །།ཧུ༷། སྲིད་པའི་རྒྱུག་འགྲོ་མ་ལུས་པ། །ཐེ་བྲང་<milestone unit="line" n="419.6"/>སྟོང་ཚོགས་མ་ལུས་པ། །སྟོང་ཁམས་རྒྱུག་ཅིང་ཚེ་སྲོག་ཉམས། ཁྱབ་བྱ་སྟོང་ཚོགས་མདོས་ལ་བྱོན། །སྲིད་པའི་ཐེའུ་རང་སྟོང་གི་རྗེ། །ལ་ལ་བྱང་ཆུབ་སེམས་དཔའ་ཡི། །རིགས་ཏེ་ས་ལ་གནས་པའི་ཚུལ། །ལ་ལ་བརྒྱ་<milestone unit="page" n="420"/><milestone unit="line" n="420.1"/>བྱིན་ལྷའི་སྡེ་དཔོན་སྲིད་པའི་འཛིན་བྱེད། །ལ་ལ་ཞེ་སྡང་བདུད་ཀྱི་སྡེ་སྟེ་བདུད་སྤྱོད་ལས་རྣམས་བྱེད། །ལ་ལ་ང་རྒྱལ་བཙན་གྱི་སྡེ་སྟེ་གཟེར་བའི་ནད་རྣམས་གཏོང་། །ལ་ལ་དཀོར་བདག་རྒྱལ་པོའི་སྡེ་སྟེ་སྲོག་གི་<milestone unit="line" n="420.2"/>བདག་པོ་བྱེད། །ལ་ལ་བདུད་མོ་མ་ཡམས་བུ་སྟེ་ནད་ཡམས་མ་རུངས་གཏོང་། །ལ་ལ་ཐེ་བྲང་སྟོང་ཚོགས་སྡེ་སྟེ་བང་ཆེན་པ། །ལ་ལ་སྡེ་བརྒྱད་ཆོ་འཕྲུལ་བུ་སྟེ་དྲག་པོའི་ཐོག་སེར་འབེབས། །ལ་ལ་གནོད་སྤྱིན་བུ་སྟེ་<milestone unit="line" n="420.3"/>ཤ་དང་ཁྲག་ལ་དགའ། །ལ་ལ་ས་བདག་གདུག་པའི་བུ་སྟེ་ནད་གདུག་མ་རུངས་གཏོང་། །ལ་ལ་གདུག་པ་ཀླུ་ཡི་བུ་སྟེ་མཛེ་ནད་ངན་གྲུམ་འོན་དིག་སྐྲངས་འབུར་གཏོང་། །ཐེ་བྲང་སྟོང་ཚོགས་མ་རུངས་པ། །སྲིད་པ་<milestone unit="line" n="420.4"/>ཡོངས་ལ་ཁྱབ་བྱེད་པ། །དེ་རིང་སྲིད་པའི་མདོས་ལ་བྱོན། །ཐེ་བྲང་གདུག་པ་མ་རུངས་པ། །རྒྱུ་ནི་བྱང་ཆུབ་སེམས་སྡེ་སྟེ། །ས་ལ་གནས་ཤིང་གནོད་མི་བྱེད། ཁྱེད་ལ་ཞེ་སྡང་མི་མངའ་ཡང་། འཁོར་སྟེ་ཐེ་བྲང་གདུག་<milestone unit="line" n="420.5"/>པ་ཞི་ཕྱིར་མདོས་ལ་བྱོན། །ཐེ་བྲང་གདུག་པ་མ་རུངས་པ། །བརྒྱ་ནི་བརྒྱ་བྱིན་ལྷ་ཡི་སྡེ། །སྲིད་པའི་ནོར་གྱི་མཛོད་འཛིན་བྱེད། །སྐུ་ལུས་མཛེས་པའི་འོད་འབར་བ། །རིན་ཆེན་རྒྱན་ནི་མཛེས་པར་བརྒྱན། །ལོངས་སྤྱོད་<milestone unit="line" n="420.6"/>ཆེ་ལ་འཁོར་ཚོགས་ལྡན། །བརྒྱ་བྱིན་འཁོར་བཅས་མདོས་ལ་བྱོན། །བརྒྱ་ནི་ཞེ་སྡང་བདུད་ཀྱི་བུ། །མཐིང་ནག་རལ་ཅན་བདུད་གཅོད་བྱེད། །གསད་པའི་ལས་ལ་རབ་ཏུ་བརྩོན། །ལ་ལ་དོམ་བུ་ནག་གུ་ཆིབས་ནས་<milestone unit="page" n="421"/><milestone unit="line" n="421.1"/>༄༅། །རྒྱུག །ལ་ལ་སྟག་མོ་རི་བཀྲ་ཆིབས། །ལ་ལ་བྱ་ནག་སྒྱུང་ཁ་ཆིབས། །ལ་ལ་རྟ་ནག་རྟིང་དཀར་ཆིབས། །ལ་ལ་རྔམ་པ་མ་རུངས་པ། །ལ་ལ་ཁྲ་ཆེན་དང་དམར་ཆིབས། །ལ་ལ་གཟིག་ཆེན་ཐིག་ལེ་<milestone unit="line" n="421.2"/>ཆིབས། །ལ་ལ་པགས་རློན་གྱོན་པ་སྟེ། །ལ་ལ་གྲི་དང་སྟར་ཆེན་སོག་ལེ་ཐོགས། །ལ་ལ་རྔམས་ཤིང་ཁྲག་ལ་དང་། །སྲིད་པ་ཡོངས་སུ་རྒྱུག་བྱེད་ཅིང་། །བདུད་གཅོད་ལས་ལ་རབ་ཏུ་བརྩོན། །སྲིད་པའི་ཐེ་བྲང་མ་<milestone unit="line" n="421.3"/>ལུས་པ། །དེ་རིང་སྲིད་པའི་མདོས་ལ་བྱོན། །བརྒྱ་ནི་ང་རྒྱལ་བཙན་གྱི་བུ། །དམར་སེར་རལ་པ་གཏིབས་པ་སྟེ། །ལ་ལ་བྱ་ཆེན་དམར་ལ་ཆིབས། །ལ་ལ་འུག་པ་སུ་མྲ ལ་ལ་འཕར་སྤྱང་གདུག་པ། ཟ་འོག་དམར་པོ་<milestone unit="line" n="421.4"/>ལུས་ལ་བདོན། །ལག་ན་ཟངས་གྲི་སོ་ལེ་བསྣམས། །སྲིད་པའི་ཤ་ལ་འདྲེ་རྒྱང་རྩེ། །ཤ་ལ་དད་ཅིང་ཁྲག་ལ་རྔམ། །མ་རུང་གདུག་པ་འཁོར་དང་བཅས། །དེ་རིང་སྲིད་པའི་མདོས་ལ་བྱོན། །རྒྱལ་འགོང་ཁྲ་བོ་བརྒྱ་བྱུང་<milestone unit="line" n="421.5"/>སྟེ། །རྒྱལ་འགོང་མ་ལུས་གདུག་པའི་ཚོགས། །ལ་ལ་རྟེ་རིད་ག་པ་ཆིབས་ནས་རྒྱུག །ལ་ལ་ཕུད་བྱ་གཞད་མོ་ཆིབས་ནས་རྒྱུག །ལ་ལ་རྒྱ་བྱ་དེ་ཕོ་ཆིབས་ནས་རྒྱུག །རྒྱལ་འགོང་གདུག་པ་མ་རུངས་པ། །དེ་རིང་སྲིད་<milestone unit="line" n="421.6"/>པའི་མདོས་ལ་བྱོན། །བརྒྱ་ནི་བདུད་མོ་མ་ཡམས་ཏེ། །གདུག་པའི་ལུས་ལ་ནད་གཏོང་མ། །བརྒྱ་ནི་གདུག་པ་ཀླུ་ཡི་ཚོགས། །རྔམ་པ་མི་སྡུག་ལུས་པོ་ལ། །འབྲུམ་བུ་དག་གི་ཆ་ག་ཅན། ཁ་ནས་ནད་ཀྱི་རླང་བ་<milestone unit="page" n="422"/><milestone unit="line" n="422.1"/>འཕུར། །སྣ་ནས་སྡོམ་དང་སྡིག་པ་འཐོར། ཁྱེད་ནི་ས་བདག་ཀླུ་ཚོགས་ཏེ། །མ་རུངས་གདུག་པ་འཁོར་དང་བཅས། །དེ་རིང་སྲིད་པའི་མདོས་ལ་བྱོན། །སྲིད་པ་ཡོངས་ཀྱི་བདག་པོ་ཡིན། །སྲིད་པའི་ཐེ་བྲང་སྤུན་དགུ་<milestone unit="line" n="422.2"/>བྱུང་། །སྐུ་ནི་མཛེས་པའི་འོད་འབར་ལ། །གནམ་ལ་གནས་པའི་སྤྱན་དགུ་བྱུང་། །གནམ་གྱི་དཀར་པོ་འོད་ཆེན་དང་། །གནམ་ཐེ་དཀར་པོ་དང་། །གནམ་ལྷ་བྱང་ཆུབ་གསུམ་དུ་བྱུང་། །དར་ཀར་རལ་ཀ་རེ་རེ་ལ། །ཟ་<milestone unit="line" n="422.3"/>འོག་དཀར་ཁྲའི་ཆ་ག་ཅན། ཁོརྐོལ་གྱི་ཟངས་གྲི་སྐེད་ལ་བཙུགས། །བ་དན་རྒྱལ་མཚན་རེ་རེ་བསྣམས། །སྲིད་པ་ཡོངས་ལ་དབང་དུ་བྱེད། །བཞུགས་པ་ནི་གནམ་ལ་བཞུགས། །རྒྱུ་ནི་འཛམ་གླིང་ཁྱབ་པར་རྒྱུ། །ཕོ་<milestone unit="line" n="422.4"/>བརྒྱའི་སྲོག་ཀྱང་གཅོད་པར་བྱེད། །མོ་བརྒྱའི་སྲིད་ཀྱང་འཕྲོག་པར་བྱེད། །བྱིས་པ་ཆུང་བརྒྱའི་ངུར་ཀྱང་འདེབས། །ཐེའུ་རང་འཁོར་དང་བཅས་པ་ཡང་། །དེ་རིང་སྲིད་པའི་མདོས་ལ་བྱོན། །བར་ན་གནས་པ་སྐྲུན་<milestone unit="line" n="422.5"/>གསུམ་བྱུང་། །ཏི་སེ་ལ་གེ་བ་གེ་གསུམ། །ཀླུ་ལ་དྲི་སེ་དཀར་ཁྲ་དང་། །བ་ཏི་ནག་པོ་དང་། ཁྲི་ཅིག་ནག་པོ་རི་ལྡེ་གསོལ། །ལག་ན་ལྡེ་ཚོན་དཀར་པོ་རེ་རེ་བསྣམས། །བཞུགས་པ་བར་སྣང་ཁམས་ལ་བཞུགས། །རྒྱུ་བ་<milestone unit="line" n="422.6"/>འཛམ་བུ་ཁྱབ་པར་རྒྱུ། །ཚེ་ལེན་དབུགས་ལེན་བདག་པོ་ལགས། །དེ་རིང་སྲིད་པའི་མདོས་ལ་བྱོན། །ས་ལ་གནས་པ་སྤུན་གསུམ་བྱུང་། །ཐེ་སེ་ཀུན་དགེ་མཆུ་རིངས་གསུམ། །ཟློ་སྐྱ་མཁར་སྐྱ་སྡེ་རྒྱལ་འཛིན། །གླེ་ཁྲའི་<milestone unit="page" n="423"/><milestone unit="line" n="423.1"/>༄༅། །གོས་ནི་རེ་རེ་གྱོན། །གསད་པའི་ལས་ལ་རབ་ཏུ་བརྩོན། །དཀར་གྱི་ཐོག་ལ་ཉབ། སྒྱུར་གྱི་དྲུངས་ལ་འཇིབ། གྲོང་ཁ་ནི་ཁྱབ་པར་ཉུལ། མི་ལ་ནི་ནད་ཏུ་གཏོང་། ཕྱུགས་ལ་ནི་སོད་དུ་བྱེད། ས་ལ་གནས་<milestone unit="line" n="423.2"/>པའི་སྤུན་གསུམ་ཡང་། །དེ་རིང་སྲིད་པའི་མདོས་ལ་བྱོན། །ཐེ་བྲང་གདུག་པ་མ་རུངས་པ། །སྲིད་པ་ཡོངས་ལ་དབང་བྱེད་པ། །སྤྱི་རིངས་དང་ནི་ལན་ཏོ་རེ། །མང་པོ་ཚེ་ཏེ་རེ་རེ། ཁྲམ་དོ་རེ་དང་མ་རུངས་པ། །བཙན་<milestone unit="line" n="423.3"/>ཏོ་རེ་དང་ཡུལ་ཏོ་རེ། ཁྱེད་ནི་ཐེ་བྲང་གདུག་པ་མ་རུངས་པ། །སྲིད་པ་ཡོངས་ལ་དབང་བྱེད་པ། །ཆས་ནི་རིན་ཆེན་སྣ་ལྔའི་ཆས། །གདུག་པ་མ་རུངས་འཁོར་དང་བཅས། །སྲིད་པ་ཡོངས་ལ་དབང་དུ་བྱེད། །གདུག་<milestone unit="line" n="423.4"/>ཚོགས་ནད་ཀྱི་བདག་པོ་ཀུན། །དེ་རིང་སྲིད་པའི་མདོས་ལ་བྱོན། །ཐེ་བྲང་གདུག་པ་མ་རུངས་པ། །སྲིད་པ་ཡོངས་ལ་དབང་བྱེད་པ། །སྤྱི་རིངས་དང་ནི་ལན་ཏོ་རེ། །ཡང་ལེ་ཤོད་ཀྱི་སྐྱེས་ཅིག་པོ། །གདུག་པའི་ཐེ་བྲང་<milestone unit="line" n="423.5"/>མ་ལུས་པ། །སྲིད་པའི་མདོས་ལ་མ་ཐོགས་མྱུར་དུ་ཤོག ཁྲར་ཕྱོགས་དེ་ནི་ཕ་གི་ན། །བྱང་ཤར་བསེ་མཁར་སྒོ་གཅིག་ན། །ཐེ་བྲང་རྒྱལ་པོ་མ་རུངས་པ། །ཕ་ནི་ཚངས་པ་སྟག་གདོང་ཡིན། །མ་ནི་སྲིད་ལྡེག་མ་མོ་<milestone unit="line" n="423.6"/>ཡིན། །དེ་གཉིས་རྒྱུད་ལས་སྤྲུལ་པ་ལས། །བུ་ནི་ཚགས་ཆེན་སྟག་ཆས་ཅན། །ལྷ་ཡི་ཡུལ་དུ་ཕྱིན་པ་ལས། །ལྷ་ཡི་བུ་མོ་ཆུང་མར་བྱིན། །ལོངས་སྤྱོད་བསམ་ཡས་དེ་ན་ཡོད། །ལྷ་ཡི་ནོར་བུ་བརྐུས་ནས་བྲོས། །ཕྱག་ན་<milestone unit="page" n="424"/><milestone unit="line" n="424.1"/>རྡོ་རྗེ་ཐུགས་ཁྲོས་ནས། །ལྕགས་ཀྱི་གའུར་བསྣོལ་ཏེ་བཞག ཚངས་འགོང་ཁྱོད་ཀྱི་མཆིད་ན་རེ། །བདག་ནི་མ་བརྡུང་མ་བསད་ཅིག །བདག་ནི་སངས་རྒྱས་བསྟན་པ་བསྲུངས། །བདག་ལ་ཡུལ་གཅིག་བྲི། བདག་ལ་<milestone unit="line" n="424.2"/>ཟས་གཅིག་བསྐོས། སྟོན་པས་ཡུལ་དང་ཟས་བསྐོས་པ། །དེ་རིང་སྲིད་པའི་མདོས་ལ་བྱོན། །སྲིད་པའི་མདོས་བདག་ཆེན་པོ་སྟེ། །ལྕགས་ཀྱི་མི་རང་སྔན་པོ་བདུན། །མཁར་བ་ལྕགས་ལ་གྲོང་ཁ་ཁྱབ། །ཕུང་འགོང་<milestone unit="line" n="424.3"/>གདུག་པ་མདོས་ལ་བྱོན། །ཟངས་ཀྱི་མིང་རང་དམར་པོ་བརྒྱད། །བསེ་ཡི་སྦ་བ་གུར་ཙམ་རེ་རེ་སྐྱེ། །བྱུར་འགོང་སྤུན་བརྒྱད་མདོས་ལ་བྱོན། །མི་རང་ནི་སེར་པོ་ལྔ། སྒྱེ་སེར་ནི་བློ་ལ་བཏགས། འཁར་སེན་ནི་ལག་<milestone unit="line" n="424.4"/>ཏུ་ཐོགས། ར་ལྤགས་ནི་གོས་སུ་གྱོན། །བྱུར་འགོང་ཕུང་འགོང་སྤུན་ལྔ་ཡང་། །དེ་རིང་སྲིད་པའི་མདོས་ལ་བྱོན། །གདུག་ཚོགས་ནི་མ་རུངས་པ། སྲིད་པ་ཡོངས་ལ་དབང་བྱེད་པ། །ཐེ་བྲང་སྟོང་ཚོགས་མ་རུངས་<milestone unit="line" n="424.5"/>བྱེད། །ལས་སུ་གསོད་དང་གཅོད་ལ་དགའ། །སྟོང་གསུམ་རྒྱུག་ཅིང་སྟོང་གསུམ་དུ། འགྲོ་ཅིང་འབྱུང་པོའི་རིམས་སུ་གཏོང་། །མ་རུངས་གདུག་པ་མདོས་ལ་བྱོན། །ཅེས་སྤྱན་དྲངས་ལ་རིམ་པར་བསྔོའོ། །ལྷ་འདྲེ་སྟོང་<milestone unit="line" n="424.6"/>གི་དྲ་བའི་རྒྱུད་ཆེན་པོ་ལས། ཐེ་བྲང་གི་མདོས་ཀྱི་ལེའུ་སྟེ་བཅུ་དགུ་པའོ།། །།དེ་ནས་སྟོན་པས་བཀའ་སྩལ་པ། ཧུ༷། ཐེ་བྲང་ནི་གདུག་མཆོད་ཕྱིར། གཞི་མ་གཙང་དཀར་གཞི། འབྲུ་སྣ་ནི་གཅལ་དུ་བཀྲམ། རིན་<milestone unit="page" n="425"/><milestone unit="line" n="425.1"/>༄༅། །ཆེན་ནི་རི་རབ་དང་། མི་འགྱུར་ནི་དཔག་བསམ་ཤིང་། གུར་ཆེན་ནི་རིན་ཆེན་གུར། དུང་གི་ནི་སྐས་དང་ལྡན། །གཟུགས་ནི་མང་པོས་བསྐོར། །སྲོག་ཆགས་ནི་ཀུན་རྫོགས་སོ། །གདུག་པ་ནི་མ་རུངས་<milestone unit="line" n="425.2"/>འཁོར། །དར་དཀར་ནི་ཡོལ་དུ་བྲེས། །ཤ་སྣ་ནི་གཏོར་དུ་བཅས། ཕུད་དང་ནི་རིན་ཆེན་ཆས། མདའ་དང་ནི་ནམ་མཁར་ལྡན། རིན་ཆེན་སྣ་ལྔར་བཅས། དར་དང་ཟབ་ཆེན་དང་། དགོས་པ་ནི་ཀུན་བསོག་ན། ཐེ་བྲང་<milestone unit="line" n="425.3"/>ནི་བདུད་ཚོགས་མཆོད། གདུག་པ་ནི་ཐེ་བྲང་སྟོང་ཚོགས་དང་། མ་ཐོགས་ནི་གླུད་འདི་བཞེས། ས་ལ་ནི་གནས་པ་སྟེ། བྱང་ཆུབ་སེམས་དཔའི་འཁོར། སྲིད་པའི་མདོས་འདི་བཞེས། བརྒྱ་བྱིན་ནི་ནོར་བདག་ཀྱང་།<milestone unit="line" n="425.4"/>སྲིད་པའི་མདོས་འདི་བཞེས། ཞེ་སྡང་ནི་བདུད་ཀྱི་བུ། བདུད་གཅོད་ནི་མིང་ནས་ཕྱུང་། སྲིད་པའི་མདོས་འདི་བཞེས། གདུག་པ་ནི་བདུད་གཅོད་ཀྱང་། སྲིད་པའི་ཡོངས་ལ་དབང་དུ་བྱེད། ང་རྒྱལ་ནི་བཙན་གྱི་བུ།<milestone unit="line" n="425.5"/>དཀོར་བདག་ནི་རྒྱལ་པོའི་བུ། བདུད་མོ་ནི་མ་ཡམས་བུ། ས་བདག་ནི་ཀླུ་ཡི་བུ། གདུག་པའི་ཚོགས་བཅས་ཀུན། སྲིད་པའི་མདོས་འདི་བཞེས། གདུག་པ་མ་རུངས་འཁོར་དང་བཅས། །སྲིད་པའི་ས་ལ་དབང་སྒྱུར་<milestone unit="line" n="425.6"/>བྱེད། །སྲིད་པའི་བདག་པོ་མ་རུངས་རྣམས། །སྒྲོལ་བྱེད་རྔམ་པའི་གདུག་པ་ཅན། །མ་ལུས་འཁོར་བཅས་མདོས་བཞེས་ལ། །གནམ་ལ་གནས་པའི་སྤུན་གནས་ཏེ། །གདུག་བྱེད་སྲིད་པའི་འོད་ཞོན་པ། །དཀར་པོ་སྤུན་<milestone unit="page" n="426"/><milestone unit="line" n="426.1"/>གསུམ་མིང་ནས་ཕྱུངས། །སྲིད་པ་བར་གྱི་རྒྱུག་བྱེད་པ། ཁྲ་བོ་སྐྲུན་གསུམ་རྒྱུག་བྱེད་པ། །ཡ་འགྲིམ་་ཁྱབ་བྱེད་མ་ལུས་པ། །ནག་པོ་སྤུན་གསུམ་རྒྱུག་བྱེད་པ། །སྲིད་པའི་བདུད་པོ་མ་རུངས་པ། །སྤུན་དགུ་སྲིད་པའི་<milestone unit="line" n="426.2"/>མདོས་བཞེས་ལ། །གདུག་རྩུབ་ནད་རྣམས་ཞི་བར་གྱིས། །ལན་ཏོ་རེ་དང་བསེ་ཏོ་རེ། ཁྲི་ཏོ་རེ་དག་བཅས་པ་རྣམས། །བཙན་ཏོ་རེ་དང་ཡུལ་ཏོ་རེ། །གདུག་པའི་བཙན་སྟོང་འཁོར་དང་བཅས། །མདོས་བཞེས་གདུག་<milestone unit="line" n="426.3"/>པ་ཞི་བར་གྱིས། །སྲིད་པའི་ཐེ་བྲང་མ་རུངས་འཁོར། །མི་ཟད་ཁ་འགྲིམ་ལེགས་ཉེས་ལྟ། །སྐྱེ་ཏོ་རེ་ཡི་མིང་ནས་ཕྱུང་། །ཕུང་བྱེད་གྲོང་གི་ཁ་འགྲིམས་མ། །ཕུང་འགོ་སྤུན་ལྔའི་ཁ་འགྲིམས་མ། ཁམས་གསུམ་འགྲིམས་<milestone unit="line" n="426.4"/>ཞིང་ཚེ་ལེན་པ། །དཀར་པོ་མིག་གཅིག་ཚེ་ལེན་པ། །མ་རུངས་གདུག་པ་ཞི་བའི་ཕྱིར། །དེ་རིང་སྲིད་པའི་མདོས་ལ་བྱོན། །མ་རུགས་སྨྱོ་འབོགས་ནད་ཀྱི་བདག །སྲིད་པའི་ཐེ་བྲང་མ་ཡིན་ནམ། །སྦ་བཅན་ལ་མཁར་<milestone unit="line" n="426.5"/>བ་ཅན། ཕུང་འགོང་སྤུན་ཚོགས་ཞེས་གྲགས་པ། །དེ་རིང་སྲིད་པའི་མདོས་ལ་བྱོན། །སྟོང་གསུམ་ཁྱབ་བྱེད་མིག་ནས་ཕྱུགས། །ཐེ་བྲང་སྟོང་ཚོགས་མ་རུངས་པ། །སྲིད་པ་ཁྱབ་བྱེད་འཁོར་དང་བཅས། །མདོས་བཞེས་<milestone unit="line" n="426.6"/>གདུག་པ་ཞི་བར་གྱིས། །དེ་ལྷར་བསྔོ་བའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ཐེ་བྲང་བསྔོ་བའི་ལེའུ་སྟེ་ཉི་ཤུ་པའོ།། །།དེ་ནས་སྟོན་པས་བཀའ་སྩལ་པ། །ས་བདག་ཅེས་པར་བྱ་བ་ན། །ས་བདག་གདུག་<milestone unit="page" n="427"/><milestone unit="line" n="427.1"/>༄༅། །པ་མ་རུངས་པའི། །ནད་ནི་གཏོང་བར་བྱེད་པ་སྟེ། །ཞ་གྲུམ་འོན་དིག་སྐྲངས་འབུར་དང་། །རྫིངས་དང་མཛེ་ནད་གཡན་པ་དང་། །གྲུམ་བུ་དང་ནི་གླང་ཤུ་དང་། ཤ་སྐམ་ཁྲག་འགྱུར་རུས་གྲུམ་དང་། །སྐྲུ་<milestone unit="line" n="427.2"/>ཆད་མ་རུངས་གཏོང་བ་སྟེ། །གསང་བ་སྟོབས་ཀྱི་ཏིང་འཛིན་ལྡན་པ་དེས། །མཐུན་པའི་གནས་དེར་འདུག་ནས་ནི། །གཙང་མ་དར་གྱི་གཞི་སྟེངས་སུ། །འབྲུ་སྣ་བཅུ་གསུམ་ཕྱེ་མ་ལ། །བྱིན་གྱིས་བརླབ་པ་ཚུལ་བཞིན་<milestone unit="line" n="427.3"/>བྱ། །དེ་ལ་རི་རབ་ཆེན་པོ་བརྩིག ཁ་དོག་འདྲ་བའི་རིགས་དང་བསྟུན། །དཔག་བསམ་ཤིང་དང་ནམ་མཁའི་གུར། །འབྱུང་བ་དར་གྱིས་བརྒྱན་པའོ། །དེ་ལ་སྦྲུལ་ནི་རིགས་བཞི་གཟུགས། །རི་རབ་མཁའ་ལ་ཕྱོགས་<milestone unit="line" n="427.4"/>བཞིའི་མགོ་འཇུག་རྣམས། །ནམ་མཁའ་རིགས་མཐུན་དགུ་ཡང་གཟུགས། །ངར་མི་དགུ་དང་བྱ་དགུ་སྟེ། །འབྲང་རྒྱས་དགུ་དང་འཕང་དགུ་ཡིན། །བཤོང་བུ་དེ་བཞིན་འདྲ་བ་ལ། །མདའ་མོ་ཉ་མིག་རེ་རེ་<milestone unit="line" n="427.5"/>གཟུགས། །དེ་ལ་གསང་བའི་རྫས་ཀྱང་བསོགས། །སྨན་སྣ་འབྲུ་སྣ་མེ་ཏོག་སྔོས། །དཀར་གཏོར་དང་ནི་མཛེས་པས་བསྐོར། །གཞན་ཡང་ལོ་ཆེན་བཅུ་གཉིས་གཟུགས། ཁྲར་དུ་སྟག་ཡོས་ལྷོ་རྟ་སྦྲུལ། །ནུབ་ཏུ་བྱ་<milestone unit="line" n="427.6"/>སྤྲེའུ་བྱང་བྱི་ཕག ཁྲར་ལྷོར་འབྲུག་ལ་ལྷོ་ནུབ་ལུག །ནུབ་བྱང་ཁྱི་ལ་བྱང་ཤར་གླང་། །ར་ཤ་ཁྱི་ཤ་ཕག་ཤ་བསག །དེ་ལྟར་བསག་གོ །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ས་བདག་གི་རྫས་བསགས་པའི་ལེའུ་<milestone unit="page" n="428"/><milestone unit="line" n="428.1"/>སྟེ་ཉེར་གཅིག་པའོ།། །།ཧུ༷། ས་བདག་གདུག་པ་གཉན་གྱི་བུ། །ཀླུ་གཉན་མ་རུངས་གདུག་པ་ཅན། །གདུག་བྱེད་གདུག་པ་ནད་ཀྱི་བདག །ནད་བདག་མ་རུངས་སྲིད་པའི་བདག །དེ་རིང་སྲིད་པའི་མདོས་ལ་<milestone unit="line" n="428.2"/>བྱོན། །སྲིད་པ་ཡོངས་ལ་དབང་བྱེད་པ། །འབྱུང་བ་ལྔ་ལ་གནས་པ་སྟེ། །ལ་ལ་འབྱུང་བ་ནམ་མཁར་གནས། །ལ་ལ་འབྱུང་བ་ས་ལ་གནས། །ལ་ལ་འབྱུང་བ་ཆུ་ལ་གནས། །ཤིང་དང་རྡོ་ལ་གནས་པ་དང་། །ས་བདག་<milestone unit="line" n="428.3"/>གདུག་པ་མ་རུངས་པ། །གསེར་པ་རིམ་དགུ་ལ་ནི། །ས་བདག་སྲིད་པ་སྤུན་དགུ་གནས། །ས་བདག་གདུག་པ་མ་རུངས་པ། །སྲིད་པའི་ས་བདག་གཉན་པོ་ཀུན། །དེ་རིང་སྲིད་པའི་མདོས་ལ་བྱོན། །སྟེང་ན་བྱ་ཁྱུང་<milestone unit="line" n="428.4"/>གཤོག་རྡེབ་དང་། །རིམ་དགུ་དུར་ཕག་འཁུན་པ་དང་། །ཕྱོགས་མཚམས་ཀུན་ནས་གཡོ་བ་དང་། །བར་ན་འདྲེ་ལྔ་མཆིད་འཚལ་དང་། །ས་བདག་གདུག་པ་མ་རུངས་པ། །གདུག་པ་མ་རུངས་འཁོར་དང་<milestone unit="line" n="428.5"/>བཅས། །དེ་རིང་སྲིད་པའི་མདོས་ལ་བྱོན། །ས་བདག་གདུག་པ་མ་རུངས་སོ། །དབུས་ལ་མངའ་མཛད་གཙང་གཙང་དང་། །རིན་ཆེན་གསེར་ལ་མངའ་མཛད་བརྟན་མ་ཡིན། །གཙང་གཙང་ནི་འཁོར་བ་སྟེ། ས་བདག་<milestone unit="line" n="428.6"/>ནི་གཉན་གྱི་བུ། མཛེས་ཁྲིལ་ནི་གདུག་པ་ཅན། ས་བདག་ནི་འཁོར་དང་བས། གཙང་གཙང་ནི་གདུག་པ་ཅན། གནས་ནི་དབུས་ཀྱི་ས་ལ་གནས། །རྒྱུ་ནི་ཕྱོགས་བཞི་དག་ལ་རྒྱུ། །དེ་ལ་གདུག་པའི་ནད་བདག་<milestone unit="page" n="429"/><milestone unit="line" n="429.1"/>༄༅། །སྟེ། །དེ་རིང་སྲིད་པའི་མདོས་ལ་བྱོན། །ས་བདག་གདུག་པ་མ་རུངས་པ། །ས་ཡི་ལྷ་མོ་བརྟན་མ་སྟེ། །རིན་ཆེན་གསེར་གྱི་ས་ལ་མངའ་མཛད་པ། །སྲིད་པ་ཡོངས་ལ་དབང་བྱེད་པ། །ས་ཡི་དབང་དེ་<milestone unit="line" n="429.2"/>སངས་རྒྱས་བཀའ། །གསེར་གྱི་ཕག་མོ་འོད་འབར་མ། །འཁོར་ནི་གདུག་པ་མང་པོ་ཡང་། །དེ་རིང་སྲིད་པའི་མདོས་ལ་བྱོན། །སྲིད་པའི་ས་བདག་མ་རུངས་པ། །ས་བདག་གཙང་ཀུན་གདུག་པ་ཅན། །གདུག་པ་ཆེ་<milestone unit="line" n="429.3"/>ལ་ཀོ་ལོང་སྡོམ། །གཟུགས་སྡུག་པ་ལ་སྤྲུལ་པ་མང་། །མ་རུངས་གདུག་པའི་འཁོར་ཚོགས་ཀྱང་། །དེ་རིང་སྲིད་པའི་མདོས་ལ་བྱོན། །ས་བདག་བེ་སྣ་བྱ་བ་དེ། །མ་རུངས་གདུག་པ་གྱ་ནོམ་གཟུགས། །དུད་འགྲོའི་<milestone unit="line" n="429.4"/>གཟུགས་ཅན་མང་པོས་བསྐོར། །གདུག་པ་ནད་ཀྱི་བདག་པོ་ཡིན། །དེ་རིང་སྲིད་པའི་མདོས་ལ་བྱོན། །ས་བདག་ལག་ཆེན་སྤྲུལ་པ་ཆེ། །མཛེས་པའི་རྒྱན་ལ་གདུག་པ་ཆེ། ཁྲོས་ན་ནད་རྣམས་གཏོང་བར་བྱེད། །མ་<milestone unit="line" n="429.5"/>རུངས་གདུག་པ་མདོག་མི་སྡུག །ས་བདག་ཧོང་པཎ་ཐེ་སེ་སྟེ། །གདུག་པ་ཅན་ལ་མ་རུངས་པ། །མཛ་གྲུམ་འོན་དིག་ཞ་གྲུམ་བདག །དེ་རིང་སྲིད་པའི་མདོས་ལ་བྱོན། །ས་བདག་ཆེན་པོ་གདུག་པ་ཅན། ཁྲར་གྱི་སྤོ་<milestone unit="line" n="429.6"/>ལ་གནས་པ་ཡིན། །ས་བདག་མི་ལུས་སྟག་སྐྱའི་མགོ །ཤིང་ལོ་དཀར་ཁྲ་གོས་སུ་གྱོན། །གདུག་པའི་ལག་ན་ཤིང་རིངས་རྒྱལ་མཚན་བསྣམས། །ས་བདག་གདུག་པ་མ་རུངས་པ། །འབྱུང་བ་ཤིང་ལ་མངའ་<milestone unit="page" n="430"/><milestone unit="line" n="430.1"/>ཡང་མཛད། །ལྷོ་ཡི་སྤོ་ལ་གནས་པ་ནི། །མི་ཡི་ལུས་ལ་རྟ་ཡི་མགོ །གདུག་པ་མ་རུངས་སྲིད་པའི་བདག ་༑་ཕོ་སེར་ཁྲའི་གོན་སུ་གྱོན། །གདུག་པ་མ་རུངས་ནད་ཀྱི་བདག །ནུབ་ཀྱི་སྤོ་ལ་གནས་པ་ནི། །མི་ལུས་ཕག་<milestone unit="line" n="430.2"/>གི་མགོ་བོ་ཅན། ་༑ང་ལོ་དམར་ཁྲིའི་གོས་སུ་གྱོན། །བྱང་གི་སྤོ་ལ་གནས་པ་ནི། །ས་བདག་མི་ལུས་བྱི་བའི་མགོ ་རྐོང་ལོ་ལྗང་ཁུ་གོས་སུ་གྱོན། །ས་བདག་གདུག་པ་མ་རུངས་པ། །དབུས་ཀྱི་སྤོ་ལ་གནས་པ་<milestone unit="line" n="430.3"/>ནི། །རུས་སྦལ་ཁྲ་བོ་ག་པའི་ཚུལ། ་རྐོང་ལོ་སྨུག་པོ་གོས་སུ་གྱོན། །གདུག་པ་མ་རུངས་ནད་ཀྱི་བདག །དེ་རིང་སྲིད་པའི་མདོས་ལ་བྱོན། །ས་བདག་གདུག་པ་མ་རུངས་པ། །ལ་ལ་དུད་འགྲོ་ནག་ཆགས་<milestone unit="line" n="430.4"/>གཟུགས། །ལ་ལ་དམར་དང་ཟལ་གྱི་གཟུགས། །ས་བདག་གདུག་པ་མ་རུངས་པ། །ལ་ལ་གྱ་ནོམ་མ་རུངས་གཟུགས། །ལ་ལ་གདུག་པ་སྦྲུལ་གྱི་གཟུགས། །ལ་ལ་ཉ་སྦལ་ལྗོང་མོའི་གཟུགས། །ལ་ལ་སྡོམ་སྡིག་རྩང་<milestone unit="line" n="430.5"/>པའི་གཟུགས། །ལ་ལ་འབུ་སྲིན་གྲོག་སྦུར་གཟུགས། །ལ་ལ་གྱ་ནོམ་སྤྲུལ་པ་ཆེ། །གདུག་ཚོགས་མ་ལུས་མདོས་ལ་བྱོན། །ས་བདག་གདུག་པ་མ་རུངས་པ། །ཕ་ནི་ཕྲི་པ་ཏ་ཡིན་ཏེ། །མ་ནི་འབྱུང་བ་ལྕགས་མིག་<milestone unit="line" n="430.6"/>མ། །དེ་གཉིས་རྒྱུད་ལས་སྤྲུལ་པ་ལས མིང་པོ་ས་བདག་ཁྲ་བོ་སྐྲུན་དགུ་བྱུང་། །སྲིང་མོ་ས་བདག་ཁྲ་མོ་སྤུན་དགུ་བྱུང་། །ཕྱོགས་བཞི་དབུས་ལ་དབང་ཡང་བསྒྱུར། །ནད་རིགས་བཞི་ཡང་གཏོང་བར་བྱེད། །སྲིང་མོ་<milestone unit="page" n="431"/><milestone unit="line" n="431.1"/>༄༅། །ཁྲ་མོ་སྤུན་དགུ་བྱུང་། །ངམས་དང་འོབས་དང་ཁྲོན་པ་དང་། །ངམ་གྲོག་ཟམ་རྡུར་ཤང་ཤོང་དང་། ཁེང་གཅིག་དང་ནི་ལུ་མ་གནས། །ས་བདག་གདུག་པ་ར།་རུངས་པ། ཁྲོ་མོའི་ལུས་ལ་ཉ་སྦལ་ཐུལ་པ་<milestone unit="line" n="431.2"/>ཅན། །ལ་ལ་སྡོམ་སྡིག་སྣ་ནས་འབྲུལ། །ས་བདག་གདུག་པ་མ་རུངས་ཁྱེད། །ལག་ན་ཐོད་པའི་འཕྲེང་བ་དང་། །ལ་ལ་སྦྲུལ་ནག་ཞགས་པ་བསྣམས། །ཉ་དག་དག་གིས་བརྒྱན་པའོ། །གདུག་པའ་ས་བདག་འཁོར་<milestone unit="line" n="431.3"/>ཚོགས་རྣམས། །ཞེ་སྡང་བརྟུལ་ལས་མདོས་ལ་བྱོན། །ས་བདག་གདུག་པ་མ་རུངས་པ། །ས་སྐམ་དག་ལ་གནས་པ་སྟེ། །མི་སྡུག་གཟུགས་ལ་རྩང་པའི་ཁ། །ནད་དུ་མཛེ་དང་གྲུམ་བུ་དང་། ཁྲ་སྐམ་གཞོགས་གཡོན་<milestone unit="line" n="431.4"/>རྫིངས་པ་གཏོང་། །གདུག་པའི་ཚོགས་རྣམས་མ་ལུས་ཀུན། །ས་བདག་གཉན་པོ་མ་རུངས་རྣམས། །དེ་རིང་སྲིད་པའི་མདོས་ལ་བྱོན། །ས་བདག་གཉན་ཚོགས་སྤྲུལ་པ་ཆེ། །ལ་ལ་ནད་གཏོང་ཤིང་ལ་གནས། །ལ་ལ་<milestone unit="line" n="431.5"/>ནད་གཏོང་རྡོ་ལ་གནས། །ལ་ལ་ནད་གཏོང་སྐ་དང་རྫིང་དང་ལྟེང་ཀར་གནས། །ལ་ལ་དྲུང་གཅིག་ཤིང་ལ་གནས། །ས་བདག་གདུག་པ་འདམ་ལ་གནས། །ས་བདག་ས་སྲིན་མ་རུངས་པ། །ས་བདག་ས་ལ་གནས་<milestone unit="line" n="431.6"/>པའི་འཁོར། །རྡོ་ལ་གནས་པའི་རྡོ་བདག་འཁོར། །ས་བདག་སྟོང་ཚོགས་མ་ལུས་པ། །འབྱུང་བའི་བདག་པོ་ད་ཚུར་བྱོན། །དེ་རིང་སྲིད་པའི་མདོས་ལ་བྱོན། །ས་བདག་སྟོང་སྡེ་མང་པོ་ཡང་། །འབྱུང་བ་དག་ལ་དབང་<milestone unit="page" n="432"/><milestone unit="line" n="432.1"/>སྒྱུར་ཏེ། །ས་བདག་དེ་ལེ་བྱ་བ་དེ། །སྐུ་མདོག་སྔོན་པོ་ཞགས་པ་ཅན། །ས་བདག་དུར་ལེན་བྱ་བ་དེ། །དཀར་སེར་བེལ་མགོ་སྤྲུལ་པ་སྟོང་། །ས་བདག་སིལ་མ་སྟོང་ཚོགས་འགྱེད། །ཕྱོགས་བཞི་མཚམས་བཞི་<milestone unit="line" n="432.2"/>ནས། །ས་བདག་ལོ་ཆེན་སྲིད་མ་འགྱུར། །མཚམས་བཞི་གཤེད་བཞི་མ་སྐྱོན་ཅིག །སྟེང་ནས་བྱ་ཁྱུང་གཤོག་མ་རྡེབ། །འོག་ནས་དུར་ཕག་མ་འཁུན་ཅིག །བར་ན་འདྲེ་ལྔ་མཆིད་མ་འཚལ། །གདུག་པའི་ཚོགས་ཆེན་ནི་<milestone unit="line" n="432.3"/>མདོས་བཞེས་ལ། །ཞེ་སྡང་ཁྲོལ་ལ་གཏི་མུག་སོལ། །ང་རྒྱལ་ཆིངས་ལ་འདོད་ཆགས་སྐོམས། །ཕྲག་དོག་ངན་པ་སླར་ལ་བརྟུལ། །གདུག་པའི་ཚོགས་ཆེན་ཀུན། སྲིད་པའི་མདོས་ལ་བྱོན། ས་བདག་ནི་རལ་ཆེན་དང་།<milestone unit="line" n="432.4"/>སྟག་རལ་ནི་ཆེན་པོ་དང་། ས་བདག་ནི་མ་རུངས་པ། གཅེར་བུ་ཚོགས་ཆེན་དང་། འབོད་སྙན་ནི་གདུག་པ་རྣམས། སིལ་མ་ནི་སྟོང་གི་ཚོགས། འཛམ་གླིང་ས་སྟེངས་ཁྱབ་པའི་གནས། །སྲིད་པའི་ས་བདག་གདུག་པ་<milestone unit="line" n="432.5"/>ཅན། །ཀླུ་དུག་ནི་གདུག་པ་ཅན། འོད་འདྲ་ནི་གཞལ་འདྲ་དང་། མི་སྡུག་ནི་གཟུགས་འཛིན་དང་། ལ་ལ་གཞོན་ནུ་མཛེས་པ་དང་། གདུག་པའི་ཀླུ་གཉན་ཀུན། སྲིད་པའི་མདོས་ལ་བྱོན། མ་རུངས་གདུག་པ་ཞི་བར་<milestone unit="line" n="432.6"/>གྱིས། ཅེས་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ས་བདག་མཆོད་པའི་ལེའུ་སྟེ་ཉེར་གཉིས་པའོ།། །།དེ་ནས་སྟོན་པས་བཀའ་སྩལ་པ། །མ་རུངས་གདུག་པ་ཞི་བའི་ཕྱིར། །ས་བདག་གཉན་ཚོགས་<milestone unit="page" n="433"/><milestone unit="line" n="433.1"/>༄༅། །མཆོད་པའོ།། །།ཧུ༷། ས་བདག་ནི་གཉན་མཆོད་ཕྱིར། གཙང་དར་ནི་གཞི་སྟེངས་སུ། འབྲུ་སྣ་གཅལ་དུ་བཀྲམ། རི་རབ་གླིང་དུ་བཅས། སྲོག་ཆགས་ནི་མང་པོས་བསྐོར། དཔག་བསམ་ནི་རྟེན་པའི་<milestone unit="line" n="433.2"/>གནས། སྲིད་པ་ནི་ཡོངས་ཀྱི་གཞི། གཟུགས་མཛེས་ནི་སྲིད་པའི་བདག ཤ་ཁྲག་སྣ་ཚོགས་མཛེས་པ་མང་པོས་བསྐོར། འབྲུ་བཅུད་ནི་རིན་ཆེན་བཅས། རིགས་བཞི་སྦྲུལ་གྱིས་བརྒྱན། ས་བདག་ནི་གདུག་པའི་འཁོར།<milestone unit="line" n="433.3"/>མ་རུངས་ནི་གདུག་ཚོགས་རྣམས། སྐུ་ཡི་མཁར་དུ་བྲིས། རྟེན་པའི་ཡུལ་ཀྱང་བྲིས། གསོ་བྱེད་ནི་སྨན་དང་བཅས། རིན་ཆེན་རྣམ་ལྔའི་ཀློང་། གདུག་ཚོགས་ནི་མཆོད་པར་བཞེས། ས་བདག་ནི་མ་རུངས་པས། ས་<milestone unit="line" n="433.4"/>བདག་ནི་གཉན་གྱི་བུ། གཙང་གཙང་ནི་མདོས་འདི་བཞེས། རིན་ཆེན་དབང་སྒྱུར་བ། ལྷ་མོ་བརྟན་མ་མདོས་འདི་བཞེས། རིགས་བཞིའི་ནད་རྣམས་ཞི་བྱའི་ཕྱིར། ས་བདག་ནི་རིགས་བཞི་ཡང་། གཉན་མཆོད་ནི་<milestone unit="line" n="433.5"/>མིང་ནས་ཕྱུང་། བསམ་སྦྱོར་ནི་སླར་ལ་བརྟུལ། གདུག་པ་མ་རུངས་པ། ས་བདག་ནི་ཁྲ་བོ་སྟེ། ཁྲ་བོ་སྐྲུན་དགུ་དང་། ཁྲ་མོ་སྐྲུན་དགུ་དང་། ཞ་གྲུམ་བདག་པོ་མདོས་འདི་བཞེས། །སྲིད་པའི་ས་བདག་མ་རུངས་<milestone unit="line" n="433.6"/>པ། །གདུག་པའི་འཁོར་ཚོགས་མ་རུངས་པ། །ཕྱོགས་བཞིའི་སྤོ་ལ་གནས་པ་ཡང་། །སྲིད་པའི་ཡོངས་ལ་དབང་དུ་བྱེད། །སྲིད་པ་མ་རུངས་འཁོར་དང་བཅས། །ས་བདག་ས་སྟེངས་གནས་པ་སྟེ། །གཟུགས་མི་སྡུག་ལ་<milestone unit="page" n="434"/><milestone unit="line" n="434.1"/>གྱ་ནོམ་པ། །མི་བཟང་དུད་འགྲོའི་གཟུགས་འཛིན་མ། །སྲིད་པའི་གདུག་པ་ས་བདག་འཁོར། །ཞེ་སྡང་སྦྲུལ་གྱི་གཟུགས་འཛིན་པ། །ང་རྒྱལ་རྩང་པའི་གཟུགས་འཛིན་པ། ཁ་བརྒྱད་སྡོམ་གྱི་གཟུགས་འཛིན་པ། །རྡོལ་<milestone unit="line" n="434.2"/>པ་སྦལ་པའི་གཟུགས་འཛིན་པ། །བྱ་དང་ལྗོང་མོའི་གཟུགས་འཛིན་པ། །གཏི་མུག་ཕག་གི་གཟུགས་འཛིན་པ། །གྲོག་སྦུར་དག་གི་གཟུགས་འཛིན་པ། །བྱ་དམར་གླང་དམར་གཟུགས་འཛིན་པ། །མ་རུངས་གདུག་<milestone unit="line" n="434.3"/>པའི་ནད་འཛིན་དང་། །སྲིད་པ་ཡོངས་ལ་དབང་བྱེད་པ། །ས་བདག་གདུག་པ་མ་རུངས་པ། །སྲིད་པ་ཡོངས་ཀྱི་ནད་བདག་ཡིན། །མ་རུངས་གདུག་པ་གཉན་ཚོགས་ཏེ། །རྒྱལ་རིགས་རྗེ་རིགས་དམངས་རིགས་གདོལ་<milestone unit="line" n="434.4"/>པའི་རིགས། །ཤ་ནད་རུས་ནད་ཁྲག་ནད་ཆུ་སེར་ནད། །མ་རུངས་གདུག་པ་ནད་ཀྱི་བདག །ས་བདག་སྐོམ་དང་ས་བདག་གཏུམ་པོ་དང་། །ས་བདག་མ་རུངས་སྲིད་པའི་བདག །གདུག་པ་གཉན་ཚོགས་མ་རུངས་<milestone unit="line" n="434.5"/>པ། །ས་བདག་གདུག་པ་མ་རུངས་པ། །ཆུ་མིག་སྔོ་དགུ་ནས། རིན་ཆེན་སྦལ་པ་དགུ། གདུག་པ་ནི་གཉན་ཡིན་ཏེ། ཁ་རླངས་ནི་ནད་ཀྱང་གཏོང་། །གདུག་རྩུབས་བདག་མིང་ནས་ཕྱུང་། མཐུན་པའི་མདོས་འདི་<milestone unit="line" n="434.6"/>བཞེས། གདུག་པའི་ནད་རྣམས་ཞི་བར་གྱིས། དེ་ལྟར་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ས་བདག་ལ་བསྔོ་བའི་ལེའུ་སྟེ་ཉེར་གཉིས་པའོ།། །།དེ་ནས་སྟོན་པས་བཀའ་སྩལ་པ། འཇིག་རྟེན་དུ་མ་<milestone unit="page" n="435"/><milestone unit="line" n="435.1"/>༄༅། །རུངས་པའི་ནད་ཡམས་དང་། ཁྲག་སྒྱུག་དང་། སྨྱོ་བ་དང་། འབོག་པ་དང་། ལྐུག་པ་དང་། རྫིངས་པ་དང་། གཞོགས་བསྐམས་པ་དང་། ཁ་སོན་པ་དང་། མ་རུངས་པ་སྣ་ཚོགས་གཏོང་བ་ནི། བྱང་<milestone unit="line" n="435.2"/>འབྲོག་གདུག་པ་ཅན་ཏེ། བྱིན་གྱིས་བཅོས་པར་བྱའོ། །གསང་བདག་ཏིང་འཛིན་ལྡན་པ་དེས། །མཐུན་པའི་གནས་སུ་འདུག་ནས་ནི། །གཙང་མ་རས་ཀྱི་གཞི་སྟེངས་སུ། །འབྲུ་སྣ་བཅུ་གསུམ་ཕྱེ་མ་ལ། །བྱིན་གྱིས་<milestone unit="line" n="435.3"/>བརླབ་པ་ཚུལ་བཞིན་བྱ། །གྲུ་བཞི་རི་རབ་ཚུལ་བཞིན་བྱ། །དཔག་བསམ་ཤིང་དང་ནམ་མཁའི་གུར། །ཐ་མ་གཡག་རྐྱང་ཤ་བ་དང་། །གཞོན་པའི་བུད་མེད་རལ་ཅན་དགུ་ཡིས་བསྐོར། །ནམ་མཁའ་ནག་པོ་དགུ་ནི་རི་<milestone unit="line" n="435.4"/>རབ་དེ་ལ་གཟུག །འབྲང་རྒྱས་ཟ་མ་ཏོག་དང་བཞི་དང་མཚལ་གྱི་ཐིག་བཏབ་ལ། །ཇོ་མོ་བྱང་སྨན་བཞི་ཡི་རྫས་སོ། །གཞན་ཡང་ཤ་རས་རྩོད་དང་འབྲི་དང་གཟུགས་མང་པོས་བསྐོར། །ཆན་དང་། གཏོར་མ་དང་།<milestone unit="line" n="435.5"/>སྙིང་འཕྲེང་དང་། འཕང་ཁྲ་དང་བཅས་པའོ། །ཕུད་དང་། རིན་པོ་ཆེའི་རྫས་རྣམས་བཀྲམ་མོ། །དེ་ལྟར་བསགས་ལ་སྤྱན་དྲངས་སོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བྱང་འབྲོག་གི་གསག་པའི་ལེའུ་སྟེ་ཉེར་<milestone unit="line" n="435.6"/>གསུམ་པའོ།། །།ཧུ༷། ཇོ་མོ་ནི་བྱང་སྨན་གཙ། སྨན་ཆེན་ནི་མཆེད་དེ་བཞི། གཙེ་བཞི་ནི་སྟེང་ལ་གནས། བྱང་གི་གསེར་ཐང་གཡུ་ལེ་མ། གཡུ་དང་ནི་ཆོ་ལོང་རིགས། དུང་གི་སྨན་ཅིག་མ། བྱང་ཧོ་ལེན་རྒྱལ་མོ་<milestone unit="page" n="436"/><milestone unit="line" n="436.1"/>དང་། བྱང་སྨན་ནི་མཆེད་དེ་བཞི། སྲིད་པའི་མདོས་ལ་བྱོན། འབྲོག་མོ་གདུག་པ་མ་རུངས་པ། འབྲོག་མོ་ནི་སྲིད་པའི་བདག ནད་ཡམས་ནི་མ་རུངས་པ། སྲིད་པ་ཡོངས་ལ་དབང་བྱེད་པ། གདུག་པའི་ནད་བདག་<milestone unit="line" n="436.2"/>མདོས་ལ་བྱོན། །སྲིད་པའི་བདག་མོ་གཙོ་ཆེན་མ། །ནག་པོ་རལ་ཅན་སྤྲུལ་པ་ཆེ། །འབྲོག་མོ་གདུག་པ་མ་རུངས་པ། །འབྲོག་ཡུལ་མགོན་པ་གྲོམ་པ་ན། །འབྲོག་ལྟར་ནི་ནར་མོ་ལ། ཤ་རྐྱང་ནི་ཀྲབ་སེ་ཀྲབ། འབྲོག་<milestone unit="line" n="436.3"/>མཚོ་ནི་སྟེངས་སེ་སྟེངས། འབྲོག་བྱ་ནི་དིར་རི་རི། འབྲོག་ཡུལ་ནི་གདུག་པའི་གནས། འབྲོག་གནས་ནི་མ་རུངས་པ། ཐོད་མཁར་ནི་ལྡེམས་སེ་ལྡེམས། དེ་ལ་ལྕགས་ཀྱི་སྒོ་མོ་རྩལ། དེ་ཡི་ནང་ཤེད་ན། ཕ་ནི་འབྲོག་<milestone unit="line" n="436.4"/>གནས་རྒྱལ་དྲད་ཡིན། །མ་ནི་ཧབ་ཤ་ཤ་ཟན་མ། །དེ་གཉིས་རྒྱུད་ལས་སྤྲུལ་པ་ལས། །འབྲོག་ཆེན་ནི་སྤུན་གསུམ་དང་། །འབྲོག་མོ་ནི་སྤུན་དགུ་བྱུང་། །གདུག་པའི་འབྲོག་མོ་མ་རུངས་པ། ་།་དང་ཁྲག་ལ་རབ་ཏུ་<milestone unit="line" n="436.5"/>དད། །སྲིན་མོའི་གཟུགས་ཅན་རྔམ་པར་བྱུང་། །དེ་ནི་གདུག་པའི་ནད་བདག་སྟེ། །སྲིད་པ་ཡོངས་ལ་གནོད་པ་དང་། །གདུག་ལུས་རྔམ་པ་སྐྲུན་དགུ་བྱུང་། །འབྲོག་མོ་བུ་མོ་ཆེན་མོ་ནི། །ནག་མོ་རལ་ཅན་གདུག་པ་<milestone unit="line" n="436.6"/>ཅན། །མཆེ་བ་རྒྱ་ཟོར་བཀུག་པ་འདྲ། །མས་ཀྱི་མཆེ་བས་སྨིན་ཁུང་བསླེབས། །ཡས་མཆེ་བྲང་གི་ལྷེན་སྣར་བསླེབས། །སྨིན་མ་ཁྲོ་ཆུ་འབྲེང་མར་འདུག །མིག་ནི་ཁྲག་མིག་དམར་པོར་བྱུང་། །གཡག་ལྤགས་རློན་པ་<milestone unit="page" n="437"/><milestone unit="line" n="437.1"/>༄༅། །གོས་སུ་གྱོན། །ལག་ན་ཐོད་པ་ཁྲག་བཀང་བསྣམས། །འབྲོང་པ་རྭ་སྔོན་ཆིབས་ཤིང་རྒྱུག །སྲིད་པའི་ཚེ་ནི་རྐུ་བར་བྱེད། །སྲིད་པའི་སྲོག་ལ་སྦར་འདེབས་མ། །སྲིད་པ་ཡོངས་ཀྱི་བདག་མོ་ཡིན་པ་<milestone unit="line" n="437.2"/>སྟེ། །ཚེ་ལེན་གདུག་པ་གསོད་ལ་བརྩོན། ཁྱབ་བྱེད་མ་རུངས་གདུག་པ་ཅན། །སྲིད་པ་རྒྱུག་ཅིང་ནད་འདེབས་མ། །གང་ལྟར་རྒྱུས་པའི་ས་ཕྱོགས་དེར། །ཐོག་དང་སེར་བ་འབེབས་པར་བྱེད། །སྲོག་ལ་བབ་པ་རྡུལ་དུ་<milestone unit="line" n="437.3"/>རློག ཁྱེད་ནི་འབྲོག་ཆེན་གདུག་པ་མོ། །དེ་རིང་སྲིད་པའི་མདོས་ལ་བྱོན། །དེ་ཡི་ནུ་མོ་མ་རུངས་པ། །སྐུ་མདོག་སྔོན་མོ་འོད་འབར་མ། །མཆེ་བ་ཅན་ལ་རལ་པ་ཅན། །རལ་པ་གསེར་གཡུ་མཛེས་པས་བལྟམས། །སྐུ་<milestone unit="line" n="437.4"/>ལ་གཡག་ལྤགས་རློན་པ་གྱོན། །ཐ་མ་གཅན་གཟན་གདུག་ཐོད་ཅན། །རལ་པ་གསེར་གཡུ་མཛེས་པས་སྤྲས། །ཕྱག་ན་ཐོད་པ་མཚན་ཞབས་ཁྲག །གདུག་པའི་ཚོགས་དང་བཅས་པ་ཀུན། སྒྱུག་པའི་གླུ་ལེན་གད་<milestone unit="line" n="437.5"/>རྒྱངས་སྒྲོག །བདེན་པའི་དོན་བསྲུངས་ཉམས་པ་སྒྲོལ། །འབྲོག་མོ་ཆེན་མོ་རྒྱུག་ཙམ་ན། །རྐྱང་བུ་དོམ་བུ་ཤར་ར་ར། ཁྲ་རྐྱང་དམིགས་པ་ཁྲབས་སེ་ཁྲབས། །བྱང་སྲིན་འབྲོག་སྲིན་སིལ་ལི་ལི། །གདུག་ཚོགས་མི་<milestone unit="line" n="437.6"/>བཟད་མདོས་ལ་བྱོན། དེ་ཡི་གཅུང་མོ་མ་རུངས་པ། །གདུག་པ་མོ་སྟེ་རལ་པ་ཅན། །མཐིང་ནག་འབར་བ་མཆེ་བ་གཙིགས། །གསོད་བྱེད་རྔམ་པ་མཆེ་བ་གཙིགས། །ནག་མོ་ཅིབས་སུ་རྩེས་མོ་རྡུ་ལེན་ཆིབས། །དར་<milestone unit="page" n="438"/><milestone unit="line" n="438.1"/>གྱི་གོས་ཟུ་ནག་པོ་གསོལ། །གསེར་དང་གཡུ་ཡི་ཆ་ག་ཅན། །གདུག་པའི་ཚོགས་ཅན་མ་རུངས་པ། །སྲིད་པ་ཡོངས་སུ་རྒྱུག་བྱེད་ཅིང་། །ནག་མོ་ནད་དང་མ་རུངས་འབེབས། །དྲག་པོ་ཐོག་སེར་མདའ་མ་<milestone unit="line" n="438.2"/>མཛོད། །ཡན་ལག་སྲིད་པ་མ་རུངས་པ། །གདུག་བྱེད་རྔམ་པ་སྤྲུལ་པའི་བདག །དེ་རིང་སྲིད་པའི་མདོས་ལ་བྱོན། །དེ་ཡི་ནུ་བོ་མདོས་ལ་བྱོན། །མཐིང་ནག་ས་ལེ་གྲུས་ལ་ཆིབས། །རལ་པ་མཐིང་ནག་མུན་ལྟར་<milestone unit="line" n="438.3"/>གཏིབས། །རལ་པའི་གསེབ་ནས་མེ་སྟག་འཕྲོ། །གདུག་བྱེད་མ་ལ་སྤྲུལ་པ་འཕྲོ། །གདུག་པ་འཁོར་བཅས་མ་རུངས་པ། །གསོད་པའི་ལས་ལ་རབ་ཏུ་བརྩོན། །འབྲོག་མོ་ཤམ་ཤམ་ཉམས་པ་སྒྲོལ། །འབྲོག་མོ་མ་<milestone unit="line" n="438.4"/>རུངས་སྤྲུལ་པའི་བདག །དེ་རིང་སྲིད་པའི་མདོས་ལ་བྱོན། །འབྲོག་མོ་རྔམ་པ་སྤྲུལ་པ་ཆེ། །འབྲོག་མོ་མ་རུངས་གསོད་ལ་བརྩོན། །སེར་ནག་ལུས་ལ་ཁྲོ་མིག་མ། །གཙོད་ལྤགས་རློན་པ་སྐུ་ལ་གསོལ། །གདུག་པ་མ་<milestone unit="line" n="438.5"/>རུངས་སྲིད་པའི་བདག །སྲིད་པའི་ནི་མ་རུངས་མ། །སྲིད་པ་ཡོངས་ལ་དབང་བྱེད་མ། །གདུག་པའི་འབྲོག་མོ་སྤྲུལ་པ་ཆེ། །ལག་པ་པགས་པའི་གཡབ་འདོར་བ། །སྲིད་པའི་བྱིན་བྱེད་ཤ་ཁྲག་ཟ། །འདིར་བྱོན་སྲིད་<milestone unit="line" n="438.6"/>པའི་མདོས་ལ་བྱོན། །སྲིད་པའི་གཙང་ཆེན་བྱེད་མོ་ཡིན། །ལུས་ནི་སེལ་བའི་སྐྱེ་འདྲ་མ། །མིག་གིས་མགོ་ལུས་མེད་པར་ཁེངས། །སྲིད་པ་ཡོངས་ལ་རྒྱུག་བྱེད་པ། ཕོ་བརྒྱའི་སྲོག་ལ་སྦར་ཐབས་བྱེད། །མོ་བརྒྱའི་སྲོག་<milestone unit="page" n="439"/><milestone unit="line" n="439.1"/>༄༅། །ལ་རྐུན་མ་བྱེད། བྱིས་པའི་དུར་ཡང་འདེབས་པར་བྱེད། ཐབ་གཡག་རོག་པོ་ཞོན་ནས་རྒྱུག །གང་ལ་བབ་པ་རྡུལ་དུ་གཏང་། །མི་བཟད་འབྲོག་མོ་རལ་ཅན་རྒྱུག །ཐོད་པའི་འཕྲེང་ཅན་རྟ་ཐོགས་<milestone unit="line" n="439.2"/>པ། །འཁོར་བཅས་མ་ལུས་མདོས་ལ་བྱོན། །གདུག་བྱེད་མ་རུངས་སྤྲུལ་པའི་བདག །ཆིབས་སུ་རྔ་མོ་ག་པ་ཆིབས། །གདུག་བྱེད་མ་རུངས་ནད་བདག་མོ། །རལ་པ་མུན་ནག་ཀྱིལ་ལི་ལི། །མཆེ་བ་གདུག་པ་ཏལ་ལ་<milestone unit="line" n="439.3"/>ལ། །མེ་མིག་དམར་པོ་ཁྱིམས་སེ་ཁྱིམས། །སྦར་གདེངས་སྲོག་ལ་ཤད་དེ་ཤད། །ཉམས་པ་མ་ལུས་སྒྲོལ་ལ་བརྩོན། །སྲོག་དབུགས་ཀུན་གྱི་བདག་པོ་མཛད། །བྱང་སྲིན་དམར་མོ་ཕོ་ཉར་འགྱེད། །བཙན་ཆེན་འབར་<milestone unit="line" n="439.4"/>བ་དཔུང་དུ་བྱེད། །སྨྱོ་འབོག་གདུག་པའི་ལས་རྣམས་གཏོང་། །གདུག་པ་མ་ལུས་ནད་ཀྱི་བདག །གདུག་པ་ཆེ་ཞིང་སྤྲུལ་པ་ཆེ། །གཡག་རོག་མཛོ་རོག་རྒྱུ་བའི་ཚུལ། །བྱ་དང་བུད་མེད་འཐབ་པར་སྟོན། །མི་ཟད་<milestone unit="line" n="439.5"/>གདུག་པའི་མདོས་ལ་བྱོན། །དེ་ཡི་གཅུང་མོ་མདོས་ལ་བྱོན། །འབྲོག་མོ་རྡོ་རྗེ་དྲེལ་སྣ་མ། །འབྲོག་མོའི་ལུས་ལ་ཡང་དག་མ། །རྔམ་པའི་ཚུལ་ནི་སྲིན་མོ་སྟེ། །ནག་མོ་ཧ་ར་མིག་གཅིག་མ། །རི་འབྲི་ནག་མོའི་རལ་ཀ་<milestone unit="line" n="439.6"/>མ། །ལྐུགས་མ་ལྤགས་ཀྱི་ཐོད་ཀ་ཅན། །ལྕགས་མདའ་ལྕགས་གཞུ་ཕྱག་ན་བསྣམས། །སྤྲུལ་པ་གདུག་པ་མ་རུངས་མ། །སྲིད་པ་ནི་ཡོངས་ལ་རྒྱུག །གདུག་ཚོགས་མ་ལུསལསལ་།ག །འབྲོགམོ་མ་རུངས་སྲིད་པའི་<milestone unit="page" n="440"/><milestone unit="line" n="440.1"/>ཡུམ། །སྲིད་མོ་རྔམ་པའི་ག་་བག་ཅན། །གདུག་པའི་ཚོགས་རྣམས་འཇོམས་པར་བྱེད། །གང་ལྟར་རྒྱུ་བའི་ས་ཕྱོགས་དེར། །ནད་དང་མ་རུངས་གདུག་པའི་བདག ཁ་ནས་ཁྲག་གི་གྲུ་ཆར་འབེབས། །མིག་ནས་མེ་<milestone unit="line" n="440.2"/>འབར་ལམས་སེ་ལམ། །གདུག་ཚོགས་མ་ལུས་སྤྲུལ་པའི་བདག །སྲིད་པ་ཡོངས་སུ་ནད་གཏོང་མ། །དེ་རིང་སྲིད་པའི་མདོས་ལ་བྱོན། །དེ་ཡི་ནུ་མོ་མ་རུངས་པ། །འཇོམས་བྱེད་འབར་བ་སྤྲུལ་པ་མོ། །མཐིང་ནག་<milestone unit="line" n="440.3"/>རལ་པ་མདའ་ཙམ་ཤར་ར་ར། །དྲེད་ཐུལ་སྒྱུགས་ཐུལ་ཞལ་ལ་ལ། ཁྲག་ཕོར་འཁྱིལ་ཞིང་ལག་ན་འགྱེད། །རྟ་རྐྱང་འབྲི་གནག་ར་ལུག་འཕྲལ་ལ་བཅུག །སྦྲ་ནག་གུར་ནག་ལྡིར་རི་རི། །སྒྱེ་མོ་གདུག་པ་ལམས་སེ་<milestone unit="line" n="440.4"/>ལམ། །འབྲོག་མོ་ལྕོག་མོ་ལྷངས་སེ་ལྷངས། །ར་རྒོད་ལུག་རྒོད་རྟ་རྒོད་འཕྲལ་ལ་བཅུག །གདུག་པའི་བྱང་སྲིན་རལ་ཅན་དཔའ་ལ་རྔམ། །ནད་སྟོང་སྲིན་མོ་ཤར་ར་ར། །མི་བཟད་ཆེན་མོ་མདོས་ལ་བྱོན། །སྲིད་པ་<milestone unit="line" n="440.5"/>ཡོངས་ལ་དབང་བྱེད་པ། །དེ་རིང་སྲིད་པའི་མདོས་ལ་བྱོན། །རྗེ་མོ་བྱང་སྨན་མཆེད་བཞི་ནི། །དམ་བདག་ནད་བདག་མདོས་ལ་བྱོན། །དམ་སྲི་དབེན་བདག་ཁྲ་མོ་འཁོར། །མ་རུངས་དབེན་ལ་ཁྲ་མོའི་<milestone unit="line" n="440.6"/>འཁོར། །གདུག་བྱེད་འཁོར་ཚོགས་མདོས་ལ་བྱོན། །ཅེས་རིམ་པར་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། འབྲོག་མོ་དཔོན་གཡོག་བཅོས་པ་ཏེ་ལེའུ་ཉེར་བཞི་པའོ།། །།དེ་ནས་སྟོན་པས་བཀའ་སྩལ་<milestone unit="page" n="441"/><milestone unit="line" n="441.1"/>༄༅། །པ། །བྱང་འབྲོག་རིམ་པར་བསྔོ་བྱ་བ། །ཧུ༷། སྲིད་པའི་ལས་མཛད་གདུག་པ་ཅན། །བྱང་འབྲོག་མ་ལུས་མཆོད་བྱའི་ཕྱིར། །འབྲུ་སྣ་ནི་གཅལ་དུ་བཀྲམ། རི་རབ་ཆེན་པོ་བརྩིགས། དཔག་བསམ་ནི་ཤིང་<milestone unit="line" n="441.2"/>བུ་ལ། མཚོན་དང་ནི་གུར་དུ་ཕུབ། སྲིད་པའི་ཟས་ནོར་བརྒྱན། གཟུགས་བརྙན་མང་པོས་བསྒོར། མཛེས་པའི་ཡས་ཀྱིས་བསྐོར། ཤ་ཁྲག་གཏོར་མ་དང་། ཕུད་དང་རིན་ཆེན་བཅས། ཧུ༷། བྱང་སྨན་ནི་མཛེས་ལྡན་མ།<milestone unit="line" n="441.3"/>གསེར་གྱི་རྒྱན་དང་ལྡན། གཡུ་ཡི་ནི་འོད་དང་ལྡན། དུང་གི་ནི་མདངས་དང་ལྡན། ཧེ་ལེ་ནི་རྒྱལ་མོ་བཞི། སྨན་ཆེན་ནི་མིང་ནས་ཕྱུང་། མདོས་བདག་ནི་མདོས་བཞེས། ཧུ༷། འབྲོག་ཆེན་ནི་མ་རུངས་མ། གདུག་པ་ནི་<milestone unit="line" n="441.4"/>མ་རུངས་མ། གདུག་པ་ནི་ན་བཟའ་གསོལ། ཕྱག་ན་ནི་མཚོན་ཐོགས་པ། རྔམ་ཆེན་ནི་མིང་ནས་ཕྱུངས། མདོས་བདག་མདོས་བཞེས་ལ། གླུད་བདག་གླུད་ལོང་ལ། ཡུལ་དང་འབྲོག་ཡུལ་ཡ་གི་ན། དགོན་པ་ནི་<milestone unit="line" n="441.5"/>གནས་ཆེན་ན། འབྲོག་སྲིན་ནི་རལ་པ་ཅན། མི་ཤ་ནི་ཁམ་ཁམ་ཟ། མི་ཁྲག་ནི་རྔམ་དུ་འཐུང་། མི་ལྤགས་ནི་གོས་སུ་རྒྱན། རྔམ་ཚོགས་ནི་མ་ལུས་ཀུན། དེ་རིང་སྲིད་པའི་མདོས་ལ་བྱོན། །འབྲོག་སྲིན་དམར་མོ་སྒྲོལ་<milestone unit="line" n="441.6"/>ལ་བརྩོན། །འབྲོག་སྲིན་སྒྲོལ་བྱེད་མ་རུངས་པ། །གསོད་པའི་ལས་ལ་རབ་ཏུ་བརྩོན། །རལ་པ་ཅན་ལ་མཆེ་བ་གཙིག །རྔམ་པ་ཅན་ལ་མ་རུངས་པ། ཁམས་གསུམ་ཡོངས་ལ་ཁྱབ་པར་ཉུལ། །གདུག་པའི་ཚོགས་ཀུན་<milestone unit="page" n="442"/><milestone unit="line" n="442.1"/>མ་རུངས་པ། །རལ་བརྩོན་མ་ལུས་མདོས་འདི་བཞེས། །གདུག་པའི་འབྲོག་སྲིན་མ་ལུས་པ། །རབ་ཏུ་སྲིན་མོ་འཇིགས་པའི་གཟུགས། །སྲིན་མོའི་གཟུགས་ལ་རྔམ་བག་ཅན། །རལ་པ་མུན་ནག་གཏིབས་པ་ལ། །མཆེ་<milestone unit="line" n="442.2"/>བ་གངས་རི་བསྣོལ་བ་འདྲ། །གཡུ་ཡི་གོ་ཅོག་ཅན་དུ་རྫུ། །རལ་གྲི་གསོད་བྱེད་ལག་ན་ཐོགས། ཁ་ནས་དུག་མདའ་ཁོལ་མ་འཕེན། །རྔམ་བག་ཅན་རྣམས་མདོས་ལ་བྱོན། །རི་རབ་ནི་བརྟེན་པའི་གཞི། །འབྱུང་བ་<milestone unit="line" n="442.3"/>རིམ་བརྩེགས་བརྟེན་པའི་གནས། །མི་འགྱུར་དཔག་བསམ་ཤིང་དུ་བཙུགས། །གཟུགས་བརྙན་ནི་མང་པོས་བསྐོར། སྦྱན་གཟིགས་བསྐོར་ཆས་བསྐོར། ནམ་ནི་རིག་པའི་ཡེ་ཤེས་ཡིན། །མཁའ་ནི་སྐྱེ་བ་མེད་པའི་<milestone unit="line" n="442.4"/>དོན། །ནམ་ནི་བདེ་བ་ཆེན་པོ་སྟེ༡། །མཁའ་ནི་ཡེ་ཤེས་དེ་ཡི་ངང་། །ནམ་ནི་ནང་གི་བཅུད་ཡིན་ཏེ། །མཁའ་ནི་ཕྱི་ཡི་ཡུལ་ཡིན་ནོ། །ཡུལ་སེམས་དག་གི་གླུད་དུ་བསྔོའོ། །མདའ་ནི་སྐུ་རྟེན་མཁའ་ཡིན་ནོ། །མཁར་ལ་ནི་<milestone unit="line" n="442.5"/>སྐུ་ཅིག་བརྟེན། གདུག་པའི་ཚོགས་རྣམས་མ་ལུས་ཀུན། །དེ་རིང་སྲིད་པའི་མདོས་འདི་བཞེས། དེ་ལྟར་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། བྱང་འབྲོག་ལ་བསྔོ་བའི་ལེའུ་སྟེ་ཉེར་ལྔ་པའོ།། །།དེ་<milestone unit="line" n="442.6"/>ནས་སྟོན་པས་བཀའ་སྩལ་པ། །ཀླུ་རྣམས་བཅོས་པར་བྱ་བ་ནི། །གསང་བ་སྟོབས་དང་ལྡན་པའི་ཏིང་འཛིན་དེས། །མཐུན་པའི་གནས་སུ་འདུག་ནས་ནི། །གཙང་མ་དག་གི་གཞི་སྟེངས་སུ། །འབྲུ་སྣ་ཚང་མའི་ཕྱེ་མ་<milestone unit="page" n="443"/><milestone unit="line" n="443.1"/>༄༅། །ལ། །བྱིན་གྱིས་བརླབ་པ་བྱས་ནས་ནི། །དེ་ལ་རི་རབ་ཆེན་པོ་བརྩིགས། ཁ་དོག་འདྲ་བའི་རིགས་དང་སྦྱར། །དཔག་བསམ་མི་འགྱུར་ཤིང་བུ་ལ། །རྟེན་དར་སྣ་ལྔས་ལྡན་པའོ། ཁ་ལ་རིགས་བཞི་སྦྲུལ་<milestone unit="line" n="443.2"/>གྱིས་བརྒྱན། །ནམ་མཁའ་རིགས་ཅན་བརྒྱད་ཀྱང་གཟུགས། །ཐ་མ་གླུད་ཚོགས་མང་པོས་བསྐོར། །སྦྲུལ་དང་ཉ་སྦལ་རྩང་པ་དང་། །སྡོམ་སྡིག་ཁྱི་དང་ཕག་པ་གླང་། །གཞན་ཡང་གཟུགས་མཛེས་མང་པོས་<milestone unit="line" n="443.3"/>བསྐོར། །གཞན་ཡང་ངར་བུ་བྱ་དང་བཅས། །མི་ལུས་རྟ་ཕྱི་ཕག་མགོ་དང་། །གཞན་ཡང་འབྲས་ཆན་གཏོར་མ་དང་། །སྨན་དང་རྩི་སྨན་བཅུད་དང་བཅས། །དེ་ལྟར་འབྲུ་སྣ་གཅལ་བཀྲམ་པ། །ཞེས་གསག་གོ །ལྷ་<milestone unit="line" n="443.4"/>འདྲེ་སྟོང་གི་དྲ་བའི་རྒྱུད་ཆེན་པོ་ལས། ཀླུའི་རྫས་གསག་པའི་ལེའུ་སྟེ་ཉེར་དྲུག་པའོ།། །།ཧུ༷། ཀླུ་གདུག་པ་ནི་མ་རུངས་པ། །སྲིད་པ་ཡོངས་ལ་དབང་བྱེད་པ། །ཀླུ་གདུག་མ་རུངས་མདོས་ལ་བྱོན། །ཀླུ་ཚོགས་ནི་<milestone unit="line" n="443.5"/>མང་པོ་ཀུན། །གདུག་པའི་སེམས་ཁྲོལ་ལ། སྲིད་པའི་མདོས་ལ་བྱོན། ཀླུ་ཚོགས་ནི་མ་རུངས་པ། ལ་ལ་ནི་ནམ་མཁའ་འཇའ་ཚོན་འདྲ། །ལ་ལ་གཟུགས་མེད་སྒོ་ང་འདྲ། །ལ་ལ་འདོད་ཆགས་བྱ་ཡི་གཟུགས། །ལ་ལ་<milestone unit="line" n="443.6"/>གཏི་མུག་ཕག་གི་མགོ །ལ་ལ་ང་རྒྱལ་རྩངས་པའི་གཟུགས། །ལ་ལ་གྱེར་གླིང་རྟ་ཡི་གཟུགས། །ལ་ལ་གྱ་ནོམ་ཀླུ་ཡི་གཟུགས། །ལ་ལ་གདུག་རྩུབ་མ་རུངས་པ། །སྲིད་པའི་ཀླུ་ཚོགས་མང་པོ་ཀུན། །གདུག་པ་མ་རུངས་<milestone unit="page" n="444"/><milestone unit="line" n="444.1"/>སྲིད་པའི་བདག །དེ་རིང་སྲིད་པའི་མདོས་ལ་བྱོན། །ཀླུ་ཆེན་ནི་བརྒྱད་པོ་སྟེ། །རི་རབ་བང་རིམ་དག་ལ་གནས། །ཀླུ་རྒྱལ་ནི་དགའ་བོ་སྟེ། །སྐུ་མདོག་དཀར་པོ་བུམ་པ་འཛིན། །ཀླུ་རྒྱལ་འཇོག་པོ་སྟེ། སྐུ་མདོག་དམར་<milestone unit="line" n="444.2"/>ནག་ནོར་བུ་འཛིན། །ཀླུ་རྒྱལ་མཐའ་ཡས་གདུག་པ་ཅན། །སྐུ་མདོག་སེར་པོ་བུམ་པ་འཛིན། །ཀླུ་རྒྱལ་དུང་སྐྱོང་བྱ་བ་དེ། །སྐུ་མདོག་དཀར་སེར་གསེར་བུམ་འཛིན། །གདུག་པ་སྦྲུལ་སེར་དྲུང་ན་གནས། །ཀླུ་རྒྱལ་པདྨ་<milestone unit="line" n="444.3"/>བྱ་བ་དེ། །སྐུ་མདོག་དམར་སེར་རན་པོ་ཆེ། །ཀླུ་རྒྱལ་ཀར་ཀོ་བྱ་བ་དེ། །སྐུ་མདོག་ལྗང་ཁུ་གཡུ་བུམ་འཛིན། །ཀླུ་རྒྱལ་ཝ་རུ་བྱ་བ་དེ། །སྐུ་མདོག་དམར་ལྗང་བུམ་པ་འཛིན། །ཀླུ་ཆེན་བརྒྱད་པོ་འཁོར་དང་<milestone unit="line" n="444.4"/>བཅས། །གདུག་པ་སྦྲུལ་གྱི་དྲུང་ན་གནས། །ལན་འགའ་ཞིག་ནུ་མཛེས་པ་སྟེ། །འོད་འབར་གདུག་པ་མཛེས་པ་སྟེ། །གཞོན་ནུ་ནི་འོད་འབར་མ། །དེ་རིང་སྲིད་པའི་མདོས་ལ་བྱོན། །ཀླུ་གདུག་ནི་མ་རུངས་པ། སྦྲུལ་<milestone unit="line" n="444.5"/>མགོ་ནི་དགུ་པ་དང་། སྦྲུལ་མགོ་ནི་བདུན་པ་དང་། སྦྲུལ་མགོ་ནི་ལྔ་པ་དང་། སྦྲུལ་མགོ་ནི་གསུམ་པ་དང་། སྦྲུལ་མགོ་ནི་གཅིག་པ་དང་། གདུག་པའི་ཀླུ་བདུད་མ་རུངས་པ། །སྦྲུལ་མགོ་མ་རུངས་གདུག་པའི་<milestone unit="line" n="444.6"/>ཚོགས། །ཀླུ་ཚོགས་ནི་གཉན་པོའི་ཚོགས །མཛེ་ནད་ཞ་གྲུམ་དང་། འོན་དིག་ལྐུགས་པའི་བདག་པོ་ཡིན། །གདུག་པའི་ནད་རྣམས་མ་ལུས་གཏོང་། །ཆེན་རྔམ་པ་བྱ་བ་དང་། ཀླུ་རྒྱལ་བྱང་ཆུབ་སེམས་དཔའི་རིགས་<milestone unit="page" n="445"/><milestone unit="line" n="445.1"/>༄༅། །ཅན་དང་། །ཀླུ་ཡི་སངས་རྒྱས་སྟོན་པ་དང་། །ཀླུ་ཡི་གྱ་ནོམ་གདུག་པ་དང་། །ན་ག་འཛིན་ཤེས་གཏོང་མི་ཤེས། །ཀླུ་རྒྱལ་དགེ་བའི་ངང་ཚུལ་ཅན། །རྒྱལ་རིགས་དམངས་རིགས་དང་། གདོལ་པའི་<milestone unit="line" n="445.2"/>རིགས་ལ་སོགས་པ་ཡི། ཀླུ་གདུག་ནི་འཁོར་དང་བཅས་ལ། མཆོད་ཀྱིས་ནི་ད་ཚུར་བྱོན། མཛེས་པའི་མདངས་དང་ལྡན། འབྲུ་བཅུད་ནི་སྟོང་དང་ལྡན། རྩི་སྨན་ནི་མང་པོ་དང་། འབྲུ་སྣ་ནི་མང་པོ་དང་། དཀར་གསུམ་<milestone unit="line" n="445.3"/>ནི་མངར་གསུམ་དང་། འབྲས་ཡོས་ནི་མེ་ཏོག་དང་། དྲི་ཞིམ་ནི་སྣ་ཚོགས་དང་། རིན་ཆེན་ནི་རྣམ་ལྔ་དང་། མཐུན་པའི་ནི་ཡས་ཀྱིས་མཆོད། གདུག་པ་ནི་ཀླུ་ཡི་བུ། ཆུ་མིག་ནི་སྔོ་སྔོ་ནས། སྦལ་པ་ནི་ནག་སེར་གཉིས།<milestone unit="line" n="445.4"/>གདུག་པའི་ནད་བདག་ལགས། སྲིད་པའི་མདོས་བཞེས་ལ། གདུག་པ་ཡི་ནི་ཀླུ་ཚོགས་རྣམས། །ལ་ལ་མ་རུངས་གདུག་པ་ཀླུ་ཡི་འཁོར། །ཀླུ་གདུག་ནི་འཁོར་དང་བཅས། །ཞེ་སྡང་གདུག་པའི་ནད་རྣམས་ཞི་བར་<milestone unit="line" n="445.5"/>གྱིས། །གཏི་མུག་འཐིབས་པའི་ནད་རྣམས་ཞི་བར་གྱིས། །གདུག་པའི་ཀླུ་ཚོགས་མང་པོ་ཀུན། །ལ་ལ་འབྱུང་བ་ནམ་མཁར་གནས། །ལ་ལ་རྡོ་དང་ཤིང་ལ་གནས། །ལ་ལ་རྫིང་དང་ཁྲོན་པར་གནས། །ལ་ལ་ལུ་མ་<milestone unit="line" n="445.6"/>ལྟེང་ཀར་གནས། །ལ་ལ་སྐ་དང་ཡུར་ལ་གནས། །ལ་ལ་འདམ་གཉན་དག་ལ་གནས། །ལ་ལ་གྲ་མ་ལང་ལིང་གནས། །ལ་ལ་བྲག་རི་དག་ལ་གནས། །གདུག་པའི་ཚོགས་ཀུན་མ་ལུས་པ། །རི་རབ་གླིང་དང་བཅས་<milestone unit="page" n="446"/><milestone unit="line" n="446.1"/>པ་དང་། །འབྲུའི་བཅུད་དང་གླིངས་ཆེན་དང་། །དཀར་གཏོར་མངར་དང་བཅས་པ་དང་། །མེ་ཏོག་འབྲས་བུར་བཅས་པ་དང་། །སྨན་དང་དཀར་གསུམ་དངར་གསུམ་དང་། །གཟུགས་མཛས་མཐུན་པ་མང་པོ་<milestone unit="line" n="446.2"/>དང་། །དེ་ལ་སོགས་པ་མང་པོ་སྟེ། །རིགས་བཞི་མཛས་པ་མང་པོ་དང་། །ནམ་མཁའ་མདའ་དང་མོ་འཕང་གཡུ་ལོ་དང་། །མཛས་བརྒྱན་མང་པོ་བཀྲམ་ནས་ནི། །གླུད་ཚོགས་མང་པོ་ཁྱེད་ལ་མཆོད། །གདུག་པའི་ཀླུ་<milestone unit="line" n="446.3"/>ཚོགས་མང་པོ་ཀུན། །དེ་རིང་སྲིད་པའི་མདོས་ལ་བྱོན། །གདུག་པའི་ནད་རྣམས་ཞི་བར་གྱིས། །དེ་ལྟར་ཀླུ་རྣམས་སྤྱན་དྲངས་ཤིང་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ཀླུ་བཅོས་པའི་ལེའུ་སྟེ་ཉེར་བདུན་<milestone unit="line" n="446.4"/>པའོ།། །།དེ་ནས་སྟོན་པས་བཀའ་སྩལ་པ། ཀླུ་རྣམས་དག་ལ་བསྔོ་བ་ནི། ཧུ༷། ཀླུ་ཚོགས་ནི་མཆོད་པའི་ཕྱིར། གཙང་མའི་གཞི་སྟེངས་སུ། འབྲུ་སྣ་གཅལ་དུ་བཀྲམ། མཛས་དགུ་ཡས་སུ་བཀྲམ། མཐུན་པའི་རི་<milestone unit="line" n="446.5"/>རབ་ལ། ཀླུ་གཟུགས་ནི་རྒྱན་དང་བཅས། ཁ་དོག་ནི་རིགས་ཀྱིས་བསྒྱུར། ནམ་མཁའ་ནི་ཡུལ་དུ་བྱས། མངའ་ནི་མཁར་དུ་བྱས། མཐུན་པ་སྐུ་ཡི་རྟེན། མོ་འཕང་ཤིང་རིས་བརྒྱན། སྨན་སྣ་སྟོང་དང་བཅས། སྲིད་པའི་<milestone unit="line" n="446.6"/>མདོས་འདི་བཞེས། ཀླུ་གདུག་ནི་མ་རུངས་པ། སྲིད་པའི་མདོས་ལ་བྱོན། ཀླུ་ཆེན་བརྒྱད་པོ་་ནི། དགའ་བོ་དང་འཇོག་པོ་དང་། མཐའ་ཡས་དང་ནི་དུང་སྐྱོང་དང་། མ་རུངས་སྲིད་པའི་བདག དེ་རིང་སྲིད་པའི་མདོས་ལ་<milestone unit="page" n="447"/><milestone unit="line" n="447.1"/>༄༅། །བྱོན། ཀླུ་རྒྱལ་པདྨ་ཀར་ཀོ་ཊ། པད་ཆེན་དང་ནི་ཧུ་ལུན་དང་། །གདུག་པ་སྦྲུལ་གྱི་དྲུང་ན་གནས། །གདུག་པའི་ཀླུ་ནད་གཏོང་བར་བྱེད། །དེ་རིང་སྲིད་པའི་མདོས་ལ་བྱོན། །རྒྱལ་རིགས་ནི་རྗེ་རིགས་<milestone unit="line" n="447.2"/>དང་། །བྲམ་ཟེ་དམངས་རིགས་གདོལ་པའི་ཚོགས། །སྦྲུལ་མགོ་མང་པོ་ལྡན་པ་རྣམས། །དེ་རིང་སྲིད་པའི་མདོས་ལ་བྱོན། །ཀླུ་རྒྱལ་བྱང་ཆུབ་སེམས་དཔའི་རིགས། །ཀླུ་ཡི་སངས་རྒྱས་སྟོན་པ་དང་། །ཀླུ་རྒྱལ་དགེ་<milestone unit="line" n="447.3"/>བའི་ངང་ཚུལ་ཅན། །དེ་རིང་སྲིད་པའི་མདོས་ལ་བྱོན། །ཀླུ་ཆེན་རྔམ་པ་མ་རུངས་པ། །གདུག་པ་འཛིན་ཤེས་གཏོང་མི་ཤེས། །མཛ་ནད་ཞ་གྲུམ་དང་། འོན་དིག་ནི་ལྐུགས་པའི་བདག གདུག་པ་ཡི་ནད་གཏོང་བ། ཀླུ་<milestone unit="line" n="447.4"/>གཉན་ནི་མ་རུངས་པ། དེ་རིང་སྲིད་པའི་མདོས་ལ་བྱོན། སྨན་སྣ་ནི་མངར་སྣ་དང་། རིན་ཆེན་ནི་སྣ་ལྔའི་ཚོགས། དཀར་གསུམ་ནི་མངར་གསུམ་ཟས། མཐུན་པའི་དམ་རྫས་འབུལ། ཀླུ་ཆེན་ནི་གདུག་པའི་ཚོགས།<milestone unit="line" n="447.5"/>མདོས་བདག་ནི་མདོས་བཞེས་ཤིག ནམ་མཁའ་ཡུལ་ལ་མདའ་འཕང་མཁར། །ཀླུ་སྨན་ལོངས་སྤྱོད་རྫས་སུ་འབུལ། །ནད་དང་གདུག་རྩུབ་ཞི་བར་མཛོད། །གདུག་པའི་ཀླུའི་ཚོགས་མ་ལུས་པ། །རི་རབ་གླིང་དང་<milestone unit="line" n="447.6"/>བཅས་པ་དང་། །གཟུགས་མཛས་མཐུན་པ་མང་པོ་འབུལ། །རིགས་བཞི་མཛས་པ་མང་པོ་དང་། །ནམ་མཁའ་མདའ་འཕང་གཡུ་ལོ་དང་། །མཛས་བརྒྱན་ནི་མང་པོ་འབུལ། གདུག་པ་ནི་ཀླུ་ཡི་ཚོགས་རྣམས། དེ་རིང་<milestone unit="page" n="448"/><milestone unit="line" n="448.1"/>སྲིད་པའི་མདོས་ལ་བྱོན། །གདུག་པའི་ནད་རྣམས་ཞི་བར་གྱིས། །ཅེས་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ཀླུ་ལ་བསྔོ་བའི་ལེའུ་སྟེ་ཉེར་བརྒྱད་པའོ།། །།དེ་ནས་སྟོན་པས་བཀའ་སྩལ་པ། མཚོ་སྨན་<milestone unit="line" n="448.2"/>བཅོས་པ་ནི། སྟོབས་དང་ལྡན་པའི་ཏིང་འཛིན་གྱིས། མཐུན་པའི་གནས་སུ་འདུག་ནས་ནི། །དར་དཀར་མ་ཉམས་གཞི་སྟེངས་སུ། །འབྲུ་ན་བཅུ་གསུམ་ཕྱེ་མ་ལ། །བྱིན་གྱིས་བརླབ་པ་ཚུལ་བཞིན་བྱ། །དེ་ལ་རི་རབ་<milestone unit="line" n="448.3"/>ཆེན་པོ་བརྩིགས། ཁ་དོག་འདྲ་བའི་རིགས་དང་བསྟུན། །དཔག་བསམ་ཤིང་དང་ནམ་མཁའི་གུར། །འབྱུང་བ་དར་གྱིས་བརྒྱན་པའོ། །དེ་ལ་དར་གུར་ལྔ་ཕུབ་བོ། །ཤར་ནུབ་གུར་དཀར་རེ་ཕུབ་བོ། །ལྷོ་རུ་སེར་ལ་<milestone unit="line" n="448.4"/>ནུབ་ཏུ་དམར། །བྱང་དུ་ལྗང་ཁུ་དར་གྱི་གུར། །གུར་ཆེན་བརྒྱད་དང་ལྡན་པར་བྱ། །སྙུག་བམ་ཅིག་ལ་རིན་ཆེན་གཙུག་སྤུད་ལྔ། །ཕྱོགས་མཚམས་དབུས་སུ་སྨྱུག་མ་རེ་རེའོ།།ནམ་མཁའ་བརྒྱ་བརྒྱད་རི་རབ་ལའོ མོ་<milestone unit="line" n="448.5"/>འཕང་གྲངས་ཀྱང་དེ་བཞིན་ནོ། །གཏོར་མ་དགུ་ནི་བཤམ་པར་བྱ། ཁྲར་དུ་དཀར་གཏོར་བཤམ་པར་བྱ། ཁྲར་ལྷོར་མེ་ཏོག་སྣ་ཚོགས་ཀྱི་བཤམ་པར་བྱ། །ལྷོ་རུ་འབྲུ་སྣ་ཚོགས་ཀྱི་བཤམ་པར་བྱ། །ནུབ་ཏུ་སྨན་སྣ་<milestone unit="line" n="448.6"/>ཚོགས་ཀྱི་བཤམ་པར་བྱ། །ལྷོ་ནུབ་ཏུ་རྩི་སྨན་སྣ་ཚོགས་ཀྱི་བཤམ་པར་བྱ། །ནུབ་བྱང་དུ་ཆུ་སྣ་ཚོགས་ཀྱི་བཤམ་པར་བྱ། །བྱང་དུ་ཚྭ་སྣ་ཚོགས་ཀྱི་བཤམ་པར་བྱ། །བྱང་ཤར་དུ་ཤ་ཁྲག་སྣ་ཚོགས་ཀྱི་བཤམ་པར་<milestone unit="page" n="449"/><milestone unit="line" n="449.1"/>༄༅། །བྱ། །དབུས་སུ་འོ་མ་དང་འབྲས་ཆེན་སྣ་ཚོགས་ཀྱི་གཏོར་མའོ། །ཕུད་དང་རིན་ཆེན་བཅས་པའོ། །གསོབ་བརྒྱ་རྩ་བརྒྱད། ཉ་མགོ་དགུ སྨན་དགུ། རྩེ་དགུ འབྲང་རྒྱས་མཚལ་ཐིག་ཅན་དགུ། དེ་ལྟར་<milestone unit="line" n="449.2"/>བསགས་ལ་སྤྱན་དྲངས། ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། མཚོ་སྨན་གྱི་གསག་པའི་ལེའུ་སྟེ་ཉེར་དགུ་པའོ།། །།ཧུ༷། སྣང་སྲིད་བདག་པོ་ཨེ་ཀ་མ། ཁྲ་ཟ་ཁྲག་འཐུང་སྲིད་པའི་ཡུམ། །དབང་གི་རྒྱལ་མོ་<milestone unit="line" n="449.3"/>སྲིད་པའི་ཡུམ། །འཁོར་ནི་སྨན་དང་མ་མོ་དང་། །ཐེ་བྲང་ས་བདག་ཀླུ་ཚོགས་རྣམས། །དེ་རིང་སྲིད་པའི་མདོས་ལ་བྱོན། །ཨེ་ཀ་ཛ་ཏི་ས་མ་ཡ་ནི་སྨྱོ། མ་རསྒ་མུ་ཏྲ་སྨྱོ། རསྒ་རུ་ཏི་མ་མ་ཏི་ཏི་སྨྱོ། ཙ་མུན་ཤ་རི་སྨྱོ། ཡ་<milestone unit="line" n="449.4"/>ནི་བ༷་ཤ་རུ་རུ་སྨྱོ། ཧུ༷། སྲིད་པའི་བདག་པོ་མ་རུངས་པ། །སྲིད་པ་ཡོངས་ལ་དབང་སྒྱུར་ཏེ། །མ་རུངས་གདུག་པ་ནད་བདག་གཙོ། །ཨེ་ཀ་ཡུམ་ཆེན་ཆོས་ཀྱི་དབྱིངས། །སྲིད་པའི་བདག་མོ་ཡུམ་ཆེན་མ་རུངས་<milestone unit="line" n="449.5"/>པ། །འཁོར་ནི་གདུག་པ་ཞི་བྱའི་ཕྱིར། །དེ་རིང་སྲིད་པའི་མདོས་ལ་བྱོན། །དཀར་མོ་དབུ་དགུ་སྲིད་པའི་ཡུམ། ཁྲ་ཟ་ཁྲག་འཐུང་རལ་པ་ཅན། །ནག་མོ་མཆེ་གཙིག་སྒྲོལ་ལ་བརྩོན། །རྔམས་བྱེད་མ་རུངས་དུས་ལ་<milestone unit="line" n="449.6"/>བབ། །སྲིད་པའི་མ་མོ་མ་རུངས་པའི། །ནག་མོ་ལུས་ལ་ཆས་མི་སྡུག །རལ་པ་ཅན་ལ་མཆེ་གཙིག་མ། དྲེལ་རྟ་རྐང་གསུམ་ཆིབས་པ་སྟེ། །ཐོད་རུས་སྦྲུལ་གྱིས་བརྒྱན་པའོ། །ཉིད་ཀྱི་རལ་ཀ་ཟངས་ནག་ལ། ཁྲམ་<milestone unit="page" n="450"/><milestone unit="line" n="450.1"/>བམ་ཐོད་དབྱུག་བསྣམས་པའོ། །འཁོར་ཡང་གདུག་པའི་མ་ཚོགས་ལ། །ནད་བདག་ཆེན་མོ་མདོས་ལ་བྱོན། །མདོས་བདག་མདོས་བཞེས་ལ། སྲིད་པ་ཁྱབ་བྱེད་མདོས་བཞེས་ལ། །ཙ་མུན་ཏི་ནི་ཀླུ་ཡི་བདག །རྒྱ་མཚོ་<milestone unit="line" n="450.2"/>དག་ལ་གནས་པ་མོ། །གདུག་བྱེད་མ་ལ་སྤྲུལ་པ་མང་། །གདུག་པ་ནད་ཀྱི་བདག་མོ་ཡིན། །དེ་རིང་སྲིད་པའི་མདོས་ལ་བྱོན། །སྲིད་པའི་བདག་མོ་མ་རུངས་པ། །དཀར་མོ་ཆེན་མོ་མ་རུངས་པ། །ཧུ༷། རྒྱ་མཚོ་ཆེན་པོའི་<milestone unit="line" n="450.3"/>རྫིངས་དཀྱིལ་ནས། །དར་དཀར་འབར་བ་གུར་དུ་ཕུབ། །གུར་ཆེན་དེ་ཡི་ནང་ཤེད་ན། །རིན་ཆེན་འབར་བའི་གཞལ་ཡས་ཁང་། །གུར་ཆེན་དེ་ཡི་ནང་ཤེད་ན། །ཉ་ཆེན་མཁར་བ་གཅལ་དུ་བཀྲམ། །ཉ་ཆེན་དེ་ཡི་སྟེང་<milestone unit="line" n="450.4"/>ཤེད་ན། །དཀར་པོ་སྦྲུལ་གྱི་ཟ་ར་ཚོགས། །སྦྲུལ་ཆེན་དེ་ཡི་ཁ་ཤེད་ན། །སྦལ་པ་ནག་པོའི་རྒྱལ་མཚན་ཅན། །པདྨ་དཀར་དམར་གདན་སྟེངས་ན། །རུས་སྦལ་དཀར་པོའི་གདན་སྟེངས་ན། །སྲིད་པའི་དཀར་མོ་དབུ་<milestone unit="line" n="450.5"/>དགུ་བཞུགས། །སྐུ་ནི་དཀར་མོ་མཛེས་མ་ལ། །དབུ་དགུ་རིན་ཆེན་ཞལ་དུ་བསྟན། །ཕྱག་ལྔ་བདུད་རྩིའི་བུམ་ཚོགས་འཛིན། །ཞབས་ཀྱིས་བརྗིད་གནོན་དེ་བཞིན་ཏེ། །མཛེས་མ་མདངས་ལྡན་མེ་ཏོག་ཚོམ་བུས་<milestone unit="line" n="450.6"/>བརྒྱན། །ཞི་བའི་སྐུ་ཡིས་སྣང་སྲིད་གཟིགས། ཁྲོས་པའི་སྐུ་ཡིས་གདུག་རྩུབ་འཇོམས། ཁྱེད་ནི་སྨན་གྱི་རྒྱལ་མོ་སྟེ། །བཞུགས་ནི་རྒྱ་མཚོའི་འཇིངས་ལ་གནས། །རྒྱུ་ནི་བར་སྣང་ཁམས་སུ་རྒྱུ། །ཆིབས་སུ་ཆུ་སྲིན་པིར་<milestone unit="page" n="451"/><milestone unit="line" n="451.1"/>༄༅། །ལ་ཆིབས། །ལས་ནི་བསད་གསོ་གཉིས་སུ་མཛད། །སྐུ་ལ་ན་བཟའ་མཛེས་པ་སྟེ། །དར་དཀར་གོས་ཟུ་གཡུ་ཡི་ཆ་ག་ཅན། །སྲིད་པའི་བདག་མོ་མ་རུངས་པ། །བཞུགས་ནི་རེས་འགའ་བར་སྣང་ཁམས་<milestone unit="line" n="451.2"/>ལ་བཞུགས། །རེས་འགའ་རྒྱ་མཚོའི་གཏིང་ན་བཞུགས། །རེས་འགའ་སྦྲུལ་པ་མང་དང་བཞུགས། །བདུད་མོ་གདུག་པ་མ་རུངས་པ། །སྲིད་པ་ཡོངས་ལ་དབང་བྱེད་པ། །དེ་རིང་སྲིད་པའི་འཁོར་བཅས་རྣམས། །དེ་<milestone unit="line" n="451.3"/>རིང་སྲིད་པའི་མདོས་ལ་བྱོན། །གུར་ཆེན་དེ་ཡི་ཤར་ཕྱོགས་ན། །དར་དཀར་འབར་བ་གུར་དུ་ཕུབ། །གུར་ཆེན་དེ་ཡི་ནང་ཤེད་ན། །ཉ་ཆེན་རྩ་བ་གཅལ་དུ་བཀྲམ། །ཉ་ཆེན་དེ་ཡི་སྟེངས་ཤེད་ན། །དཀར་ཁྲ་སྦྲུལ་གྱི་ཟ་<milestone unit="line" n="451.4"/>ར་ཚགས། །གུར་ཆེན་དེ་ཡི་ནང་ཤེད་ན། །རིན་ཆེན་དུང་གི་གཞལ་ཡས་ཁང་། །པདྨ་དཀར་པོའི་གདན་སྟེངས་ན། །ཆུ་སྲིན་དཀར་པོའི་གདན་སྟེངས་ན། ཁྲར་གྱི་དབང་གི་རྒྱལ་མོ་བཞུགས། །སྐུ་མདོག་དཀར་མོ་<milestone unit="line" n="451.5"/>མཛེས་པ་ལ། །གཡུ་ཡི་ཐོད་གདེང་འབར་བའོ། །ཕྱག་ན་དུང་གི་བུམ་པ་བསྣམས། །མཛེས་པའི་ཤིང་ལོ་བསྣམས་པའོ། །སྐུ་ལ་དར་དཀར་རལ་ཀ་གསོལ། །གསེར་གཡུ་མཛེས་པའི་ཆ་ག་ཅན། ཁྲར་ཕྱོགས་དབང་<milestone unit="line" n="451.6"/>གི་རྒྱལ་པོ་ཡིན། །ཆིབས་སུ་ཤ་པ་ཡུ་མོ་ཆིབས། །འཁོར་ནི་སྨན་དང་མ་མོས་བསྐོར། །དེ་རིང་སྲིད་པའི་མདོས་ལ་བྱོན། །ཧུ༷། རི་རབ་དེ་ཡི་ལྷོ་ཕྱོགས་ན། །གུར་ཆེན་འབར་བའི་ལྷོ་ཕྱོགས་ན། །དར་སེར་འབར་བ་གུར་<milestone unit="page" n="452"/><milestone unit="line" n="452.1"/>དུ་ཕུབ། །གུར་ཆེན་དེ་ཡི་སྟེང་ཤེད་ན། །ཉ་ཆེན་ལྡུམ་པ་གཅལ་དུ་བཀྲམ། །ཉ་ཆེན་དེ་ཡི་སྟེང་ཤེད་ན། །སེར་ཁྲ་སྦྲུལ་གྱི་ཟ་ར་ཚགས། །གུར་ཆེན་དེ་ཡི་ནང་ཤེད་ན། །རིན་ཆེན་གསེར་གྱི་གཞལ་ཡས་ཁང་། །པདྨ་<milestone unit="line" n="452.2"/>འབར་བའི་གདན་སྟེང་ན། །ཆུ་སྲིན་སྤིར་གྱི་གདན་སྟེངས་ན། །ལྷོ་ཕྱོགས་དབང་གི་རྒྱལ་མོ་བཞུགས། །སྐུ་མདོག་སེར་མོ་འོད་འབར་མ། །ཕྱག་ན་གསེར་གྱི་བུམ་པ་འཛིན། །ཆིབས་སུ་རྔ་མོ་ག་པ་ཆིབས། །འཁོར་དུ་<milestone unit="line" n="452.3"/>སྨན་དང་མ་མོས་བསྐོར། །དེ་རིང་སྲིད་པའི་མདོས་ལ་བྱོན། །ཧུ༷། གུར་ཆེན་དེ་ཡི་ནུབ་ཕྱོགས་ན། །དར་ཆེན་དམར་པོའི་གུར་དུ་ཕུབ། །གུར་ཆེན་དེ་ཡི་ནང་ཤེད་ན། །ཉ་ཆེན་དམངས་མ་གཅལ་དུ་བཀྲམ། །ཉ་ཆེན་དེ་<milestone unit="line" n="452.4"/>ཡི་སྟེང་ཤེད་ན། །དམར་ཁྲ་སྦྲུལ་གྱི་ཟ་ར་ཚགས། །གུར་ཆེན་དེ་ཡི་ནང་ཤེད་ན། །རིན་ཆེན་མཆོང་གི་གཞལ་ཡས་ཁང་། །པདྨ་དམར་པོའི་གདན་སྟེངས་ན། །ཆུ་སྲིད་སྤིར་གྱི་གདན་སྟེངས་ན། །ནུབ་ཕྱོགས་དབང་གི་<milestone unit="line" n="452.5"/>རྒྱལ་མོ་བཞུགས། །སྐུ་ལ་དར་དམར་ན་བཟའ་གསོལ། །ཐ་མ་རིན་ཆེན་ཆ་ག་ཅན། །ཕྱག་ན་ཟངས་ཀྱི་ཕུར་པ་བསྣམས། །ཆིབས་སུ་རྐྱང་བུ་ལྟོ་དཀར་ཆིབས། །འཁོར་ཀྱང་སྨན་དང་མ་མོར་བཅས། །དེ་རིང་སྲིད་པའི་<milestone unit="line" n="452.6"/>མདོས་ལ་བྱོན། །ཧུ༷། གུར་ཆེན་དེ་ཡི་བྱང་ཕྱོགས་ན། །ལྗང་ཁུ་དར་གྱི་གུར་དུ་ཕུབ། །གུར་ཆེན་དེ་ཡི་སྟེངས་ཤེད་ན། །ཉ་ཆེན་གསེར་གྱི་བཀྲམ། ཉ་ཆེན་དེ་ཡི་སྟེངས་ཤེད་ན། །ལྗང་ཁྲ་སྦྲུལ་གྱི་ཟ་ར་ཚགས། གུར་ཆེན་<milestone unit="page" n="453"/><milestone unit="line" n="453.1"/>༄༅། །དེ་ཡི་སྟེང་ཤེད་ན། །པདྨ་འབར་བའི་གདན་སྟེངས་ན། །བྱང་ཕྱོགས་དབང་གི་རྒྱལ་མོ་བཞུགས། །སྐུ་མདོག་ལྗང་ཁུ་འོད་འབར་མ། །ན་བཟའ་མཛས་པའི་གཡུས་བརྒྱན་པ། །ཕྱག་ན་གཡུ་ཡི་རྡོ་རྗེ་<milestone unit="line" n="453.2"/>བསྣམས། །ཚིབས་སུ་བྱ་ཆེན་ཆིབས་པ་མོ། །དེ་རིང་སྲིད་པའི་མདོས་ལ་བྱོན། །ཧཱུཾ། རྒྱ་མཚོ་འཇིང་གི་ཤར་ཕྱོགས་ན། །དུང་གི་སྦུ་བ་གུར་ཙམ་སྐན་ནེ་སྐན། །སྦུ་བ་གུར་ཙམ་ནང་ཤེད་ན། །མ་མོ་དཀར་མོ་སྟོང་སྡེ་<milestone unit="line" n="453.3"/>བཞུགས། །དཀར་མོ་མཛེས་མ་འཁོར་བཅས་གནས། །དཀར་མོ་ལུས་ལ་སྦྲུལ་ཞགས་ཅན། དཀར་མོའི་ལུས་ལ་ཐོད་པ་ཁྱེར། །དཀར་མོའི་ལུས་ལ་མིག་གཅིག་མ། །དཀར་མོའི་ལུས་ལ་ནད་རྐྱལ་འཛིན། །དཀར་མོ་<milestone unit="line" n="453.4"/>མཚོན་གྱི་ཞགས་འཛིན་མ། །མི་བཟད་ནད་ཀྱི་བདག་མོ་ཁྱེད། །དེ་རིང་སྲིད་པའི་མདོས་ལ་བྱོན། །ཧུ༷་ཆེན་དེ་ཡི་འོག་ཤེད་ན། །ལྕགས་ཀྱི་སྦུ་བ་གུར་ཙམ་སྐན་ནེ་སྐན། །དེ་ན་མ་མོ་ནག་མོ་འབུམ་སྡེ་གནས། །ནག་མོ་<milestone unit="line" n="453.5"/>མི་བཟད་སྟོང་གསུམ་བདག །ལ་ལ་ཐོད་པའི་མདའ་འཕེན་མ། །ལ་ལ་བོང་ཞོན་བ་དན་འཕྱར། །ལ་ལ་ནད་གཏོང་སྒྱུགས་པ་ལེན། །ལ་ལ་མདའ་མཚོན་སྲིད་པ་སྒྲོལ། །ལ་ལ་ཁྲག་མདའ་དམར་པོ་འཕེན། །མ་རུངས་<milestone unit="line" n="453.6"/>གདུག་ཚོགས་ཁྱེད་རྣམས་ཀྱང་། །དེ་རིང་སྲིད་པའི་མདོས་ལ་བྱོན། ཁྲམ་བདག་ནག་མོ་ཁྲམ་འདེབས་མ། །ནད་འཚོང་མ་ལ་གདུག་པ་མ། །གསེར་གྱི་སྦུ་བ་གུར་ཙམ་ནང་ཤེད་ན། །དེ་ན་སེར་མོ་སྟོང་སྡེ་<milestone unit="page" n="454"/><milestone unit="line" n="454.1"/>གནས། །སྲིན་མོའི་ལུས་ལ་ཆོ་འཕྲུལ་ཅན། །ལ་ལ་སེར་མོ་རྔ་རྟ་ཅན། །ལ་ལ་སེར་མོ་གྱེར་ལིང་ཆིབས། །ལ་ལ་ཤ་རྐྱང་བོང་བུར་ཆིབས། །གདུག་པའི་མ་མོ་ཁྱེད་རྣམས་ཀྱང་། །མཁྲིས་ནད་བཤའ་ཡ་གཏོང་བར་<milestone unit="line" n="454.2"/>བྱེད། །རྒྱ་ནད་མིག་སེར་གཏོང་བའི་བདག །བལ་ནད་གདུག་པ་གཏོང་བའི་བདག །སེར་མོ་ཁྲིས་འཐོར་ལ་སོགས་པ། །སེ་མོ་གདུག་པ་མ་རུངས་འཁོར། །དེ་ནི་གདུག་པའི་ནད་བདག་སྟེ། །དེ་རིང་སྲིད་པའི་མདོས་<milestone unit="line" n="454.3"/>ལ་བྱོན། །ཟངས་ཀྱི་སྦུ་བ་གུར་ཙམ་ནང་ཤེད་ན། །དེ་ན་དམར་མོ་འབུམ་སྡེ་གནས། །དམར་མོ་ནད་གཏོང་མ་རུངས་མ། །དམར་མོའི་ལུས་ལ་ཆོ་འཕྲུལ་ཅན། །ཟངས་ཀྱི་སྦུ་བ་གུར་ཙམ་ནང་ཤེད་ན། །དམར་མོ་ཡང་<milestone unit="line" n="454.4"/>དག་སྤྲུལ་པ་མོ། །དམར་མོ་མཆེ་གཙིགས་སྲོལ་བྱེད་མ། །ཚ་བའི་བདག་མོ་གདུག་པ་ཅན། །ཚ་བ་ཁྲག་ཞབྲུག་བདག་མོ་ཡིན། །ཚ་བ་མ་མོ་མ་རུངས་མ། །དེ་རིང་སྲིད་པའི་མདོས་ལ་བྱོན། །གཡུ་ཡི་སྦུ་བ་གུར་ཙམ་<milestone unit="line" n="454.5"/>ནང་ཤེད་ན། །དེ་ན་ལྗང་མོ་མ་མོ་གནས། །ཕོལ་མིག་སྐམ་དང་རྫིངས་ཀྱི་བདག །དེ་རིང་སྲིད་པའི་མདོས་ལ་བྱོན། །མཆོང་གི་སྦུ་བ་གུར་ཙམ་ནང་ཤེད་ན། །དེ་རིང་སྲིད་པའི་བདག་མོ་གནས། །དེ་ན་སྨུག་མོ་སྟོང་སྡེ་<milestone unit="line" n="454.6"/>གནས། །མ་མོ་སྨུག་མོ་སྡེ་དེ། སྲིད་པའི་ལས་མཛད་གདུག་པ་ཅན། །སྨྱོ་འབོག་གླང་ཐབས་བདག་མོ་ཡིན། །དེ་རིང་སྲིད་པའི་མདོས་ལ་བྱོན། །དེ་འཁོར་སྨན་མོ་སྟོང་སྡེ་དེ། །སྨན་བྲན་སྲིད་པ་ཡོངས་ལ་རྒྱུ། །སྨན་<milestone unit="page" n="455"/><milestone unit="line" n="455.1"/>༄༅། །གཟེར་ནད་ཀྱི་བདག་མོ་ཡིན། །ལ་ལ་སྨན་རྣམས་ཐོག་འབེབས་མ ལ་ལ་བར་སྨན་བུ་གསོས་ཚ་སྲིང་མ། །ལ་ལ་སྨན་གཟེར་ནད་གཟེར་གཏོང་། །གདུག་པའི་སྨན་ཚོགས་མ་རུངས་པ། །དེ་རིང་སྲིད་<milestone unit="line" n="455.2"/>པའི་མདོས་ལ་བྱོན། །ཐེ་བྲང་གདུག་པ་སྟོང་གི་སྡེ། །སྲིད་པའི་ཐེ་བྲང་བསྐོས་པ་ལྔ། །བར་གྱི་གདུག་པའི་རིགས་བྱེད་བདུན། །སྲིད་པའི་འགོང་པོ་སྤུན་དགུ་དང་། །དྲེགས་པ་སྟོང་གི་བང་ཆེན་དང་། །ཐེ་བྲང་ནི་སྟོང་<milestone unit="line" n="455.3"/>ཚོགས་ཀུན། །དེ་རིང་སྲིད་པའི་མདོས་ལ་བྱོན། །ས་བདག་ནི་ཀླུ་ཡི་རིགས། ཀླུ་བ་སུ་རིགས་བཞི། སྡེ་བཞི་བརྒྱད། མགོ་དགུའི་བདག་པོ་དང་། སིལ་མ་ནི་སྟོང་ཚོགས་དང་། དེ་རིང་སྲིད་པའི་མདོས་ལ་བྱོན། །ས་<milestone unit="line" n="455.4"/>བདག་རིགས་བཞི་སྤོས་མཚམས་བཞི། །སྟེང་འོག་སྤྱི་དང་བཅས་པ་དང་། ཁྲོ་བོ་སྤུན་དགུ་ཁྲོ་མོ་སྐྲུན་དགུ་དང་། །ས་བདག་སིལ་མ་སྟོང་ཚོགས་དང་། །གདུག་པ་མ་རུངས་འཁོར་བཅས་རྣམས། །དེ་རིང་སྲིད་པའི་<milestone unit="line" n="455.5"/>མདོས་ལ་བྱོན། །མཚོ་སྨན་ཐེ་བྲང་ས་བདག་ཀླུ་གཉན་ཚོགས། །གདུག་པ་མ་རུང་ཞི་ཕྱིར་མདོས་འདི་བཞེས། །མཐུན་པའི་ཡས་དང་དགའ་མགུ་གཅལ་དུ་བཀྲམ། །ལེགས་དགུ་རིས་སུ་བྲིས། བདའ་དགུ་ནི་ཟས་སུ་<milestone unit="line" n="455.6"/>སྦྱར། གཅེས་དགུ་བསྐོར་དུ་འབུལ། མ་ལུས་འཁོར་བཅས་མཆོད། གདུག་པ་ཞི་བར་གྱིས། ཅེས་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། མཚོ་སྨན་འཁོར་བཅས་མཆོད་པའི་ལེའུ་སྟེ་སུམ་ཅུ་<milestone unit="page" n="456"/><milestone unit="line" n="456.1"/>པའོ།། །།དེ་ནས་སྟོན་པས་བཀའ་སྩལ་པ། མཚོ་སྨན་འཁོར་བཅས་ལ་བསྔོ་བའོ། །ཧུ༷། མཚོ་སྨན་འཁོར་དང་བཅས་མཆོད་ཕྱིར། གཙང་མའི་གདན་སྟེངས་སུ། འབྲུ་སྣ་གཅལ་དུ་བཀྲམ། མཛེས་དགུ་ནི་ཡས་སུ་<milestone unit="line" n="456.2"/>བཀྲམ། བཅུད་དགུ་ནི་ཟས་སུ་སྦྱར། བཟང་དགུ་ནི་གཏེར་དུ་སྩལ། སྨན་དགུ་ནི་གསོས་སུ་སྦྱར། རྩི་དགུ་ནི་བདའ་རུ་སྦྱར། གཙང་མའི་དཀར་དམར་སྦྱར། འབྲུ་བཅ་ནི་སྐྱེམས་སུ་གཏམ། ཁ་དོག་ནི་དར་གྱི་གུར།<milestone unit="line" n="456.3"/>བསོ་དང་ཤས་སུ་སྦྱར། ནམ་མཁའ་ཡུལ་ལ་མདའ་ནི་ཤར་ཁ་ར། མོ་འཕང་སྐུ་ཡི་ཚད་དུ་འབུལ། །སྨན་དང་མ་མོ་ཐེ་བྲང་དང་། །ས་བདག་ཀླུ་གཉན་མདོས་འདི་བཞེས། །རྒྱ་མཚོའི་གཏིང་ནས་གྲུབ་པ་མོ། །དབྱིངས་<milestone unit="line" n="456.4"/>ལས་མ་བསྐྱེད་སྐུར་བཞེངས་ལ། །ཨེ་ཀ་མ་ནི་མདོས་འདི་བཞེས། །འཇིག་རྟེན་ལས་ལས་གྲུབ་པ་མོ། ཁྲག་འཐུང་རལ་ཅན་སྲིད་པར་རྒྱུག །ནག་མོ་རི་ཏི་མདོས་འདི་བཞེས། །ཀླུ་ལྕམ་དྲག་རྩལ་ལྡན་པ་མོ། །ཙ་མུན་<milestone unit="line" n="456.5"/>རྒྱལ་མོ་ལྡན་པ་མོ། །ནམ་མཁའ་བར་དང་འོག་གསུམ་གྱི། །རྒྱ་མཚོ་དག་ལས་གྲུབ་པ་མོ། །གཙོ་མཆོག་དབུ་དགུ་མདོས་ལ་བྱོན། །འབྱུང་བ་བཞི་ལས་གྲུབ་པ་མོ། །རྒྱལ་པོ་དབང་བཙན་གདུག་པ་མོ། །དབང་ཆེན་<milestone unit="line" n="456.6"/>བཞི་ཡང་གྲུབ་པ་མོ། །ལྕགས་གུར་དག་ལས་གྲུབ་པ་མོ། །ནག་མོ་སྟོང་ཚོགས་གྲུབ་པ་མོ། ཁྲམ་བདག་ནད་ཚོགས་གྲུབ་པ་མོ། །དུང་གུར་སྦུ་བ་ལས་གྲུབ་པ། །དཀར་མོ་སྟོང་ཚོགས་གྲུབ་པ་མོ། །གསེར་གུར་སྟོང་<milestone unit="page" n="457"/><milestone unit="line" n="457.1"/>༄༅། །ཚོགས་གྲུབ་པ་མོ། །སེར་མོ་སྟོང་ཚོགས་གྲུབ་པ་མོ། །ཟངས་གུར་སྟོང་ཚོགས་གྲུབ་པ་མོ། །དམར་མོ་སྟོང་ཚོགས་གྲུབ་པ་མོ། །སྲིད་པའི་ལས་དགུ་གྲུབ་པ་མོ། །སྨན་མོ་སྟོང་ཚོགས་གྲུབ་པ་མོ། །ཞེ་སྡང་<milestone unit="line" n="457.2"/>གཏི་མུག་ལས་གྲུབ་པ། །ཀླུ་ཚོགས་གདུག་པ་ལས་གྲུབ་པ། །ས་བདག་གདུག་པ་སྟོང་གི་ཚོགས། །མི་ཟད་ནད་ཀྱི་བདག་པོ་རྣམས། །དེ་རིང་སྲིད་པའི་མདོས་ལ་བྱོན། །སྟོང་ཚོགས་ཁྱབ་བྱེད་ནད་བདག་རྣམས། །ཐེ་<milestone unit="line" n="457.3"/>བྲང་མ་རུངས་མདོས་ལ་བྱོན། །དེ་རིང་སྲིད་པའི་མདོས་ལ་བྱོན། །དེ་རིང་ཀླུ་དང་མ་མོར་ཕྱེ། །དེ་རིང་གཉན་དང་སྨན་བཙུན་པྱེ། །དེ་རིང་ས་བདག་འགོང་པོ་ཕྱེ། །དེ་རིང་སྨན་དང་འགོང་པོར་ཕྱེ། དེ་རིང་ཀླུ་དང་ས་<milestone unit="line" n="457.4"/>བདག་ཕྱེ། །གནོད་ཚོགས་ཕྱེ་ལ་གནས་སུ་སྐྱོལ། །རིན་ཆེན་སྣ་ལྔ་བཞུགས་ཀྱིས་ས་དང་ཕུལ། །ནམ་མཁའ་ཡུལ་ལ་མདའ་མོ་མཁར། །སྨན་ནི་གསོས་ལ་དཀར་གསུམ་མངར་གསུམ་ཟས། །གནས་དང་རྟེན་ལ་<milestone unit="line" n="457.5"/>ལོངས་སྤྱོད་བསྔོའོ། །མེ་ཏོག་མདངས་ལྡན་ཁ་དོག་འབུལ། མདོས་བདག་ལགས་ཀྱིས་མདོས་འདི་བཞེས། །གླུད་བདག་ལགས་ཀྱིས་གླུད་འདི་བཞེས། །ཀླུ་ནི་རྒྱ་མཚོའི་གཏིང་ན་གནས། །ས་བདག་ས་ལ་<milestone unit="line" n="457.6"/>གཤེགས། ཐེ་བྲང་ལམ་གྱི་གཞི་མདར་བསྐྱལ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། མཚོ་སྨན་ལ་བསྔོ་བའི་ལེའུ་སྟེ་སོ་གཅིག་པའོ།། །།དེ་ནས་བཅོམ་ལྡན་འདས་ལ། ལྷའི་དབང་པོ་བརྒྱ་བྱིན་གྱིས་འདི་སྐད་<milestone unit="page" n="458"/><milestone unit="line" n="458.1"/>ཅེས་གསོལ་ཏོ། །ཀྱེ་མ་བཅོམ་ལྡན་གསང་བའི་བདག །དྲེགས་པའི་བདག་པོ་འདི་རྣམས་ལ། །ལས་ཀྱི་རྣམ་པ་དེ་ལྟར་ན། །དྲེགས་པའི་རྒྱལ་པོ་དེ་རྣམས་ཀྱིས། །མི་ལ་མ་རུངས་བཏང་བ་ཇི་ལྟར་ལགས། །བཅོམ་<milestone unit="line" n="458.2"/>ལྡན་འདས་ཀྱིས་བཤད་དུ་གསོལ། །ཅེས་གསོལ་ཏོ། །དེ་ནས་བཅོམ་ལྡན་འདས་ཀྱིས་བཀའ་སྩལ་པ། ཉོན་ཅིག་བརྒྱ་བྱིན་ལྷ་ཡི་གཙོ། དྲེགས་པའི་རྒྱལ་པོ་འདི་རྣམས་ཀྱིས། །ལས་ནི་རྣམ་པ་འདི་ལྷ་སྟེ། །དྲེགས་པ་<milestone unit="line" n="458.3"/>རྣམས་ཀྱིས་མི་རྣམས་ལ། །ལྟས་ངན་བཏང་བ་འདི་ལྟ་སྟེ། །ངན་པ་རྣམས་ཀྱི་སྣ་འདྲེན་པ། །ཐན་ངན་ནི་ཅེས་ཀྱང་བྱ། འཕྲིན་ངན་ནི་ཅེས་ཀྱང་བྱ། ལྟས་ངན་ཅེས་ཀྱང་བྱ། ལྟས་ངན་དགུ་བཅུ་རྩ་གཅིག་མི་ལ་བཏང་སྟེ།<milestone unit="line" n="458.4"/>ཉོན་ཅིག་བརྒྱ་བྱིན་ལྷ་ཡི་གཙོ། དགུ་བཅུ་རྩ་གཅིག་ནི། སྣ་ལ་མི་ཞིང་རྣམས་ལ་ཤུལ་བཅུ། སྤྱི་དང་བཅུ་གཅིག་བཏང་སྟེ། བདུད་རྣམས་ཀྱིས་ཉལ་བ་འདྲ་བ་ཅིག་བཏང་། བཙན་རྣམས་ཀྱིས་གྲུ་བཞི་འདྲ་བ་ཅིག་<milestone unit="line" n="458.5"/>བཏང་། རྒྱལ་པོ་རྣམས་ཀྱིས་འཇའ་བཀུག་པ་འདྲ་བ་གཅིག་བཏང་། མ་བདུད་རྣམས་ཀྱིས་ལོང་ཀ་འདྲ་བ་ཅིག་བཏང་། ཐེ་བྲང་རྣམས་ཀྱིས་གྲུ་བཞི་འདྲ་བ་གཅིག་བཏང་། ཇ་ལ་མས་ཀྱི་འདྲ་བ་ཅིག་བཏང་། སྡེ་<milestone unit="line" n="458.6"/>བརྒྱད་ཀྱི་ཐིག་བརྒྱབ་པ་འདྲ་བ་ཅིག་བཏང་། གནོད་སྦྱིན་གྱིས་མདའ་འདྲ་བ་ཅིག་བཏང་། ས་བདག་ཀླུ་གཉན་གྱིས་སྦྲུལ་གཅུས་པ་འདྲ་བ་ཅིག་བཏང་། སྨན་རྣམས་ཀྱིས་ཐིག་ལམ་འདྲ་བ་ཅིག་བཏང་། དྲེགས་<milestone unit="page" n="459"/><milestone unit="line" n="459.1"/>༄༅། །པ་སྤྱིས་བཀུག་པ་འདྲ་བ་ཅིག་བཏང་ངོ་། །དེ་ནས་དྲེགས་པ་རྣམས་ཀྱིས་སྦྲམ་བཅུ་གཅིག་བཏང་སྟེ། བདུད་རྣམས་ཀྱིས་རྒོད་སྦྲམ་བཏང་། བཙན་རྣམས་ཀྱིས་བརླག་སྦྲམ་རྒོད་སྦྲམ་གཅིག་བཏང་། རྒྱལ་<milestone unit="line" n="459.2"/>པོ་རྣམས་ཀྱིས་ཤ་སྦྲམ་ཅིག་བཏང་། རྔ་སྦྲམ་གཅིག་བཏང་། མ་བདུད་ཀྱིས་སྟག་སྦྲམ་གཟིག་སྦྲམ་གཅིག་བཏང་། ཐེ་བྲང་གྱིས་བོང་སྦྲམ། སྲོག་སྦྲམ། ཝ་སྦྲམ་བཏང་། ཇ་ལ་མས་འཕར་སྦྲམ། ལྷ་སྲིན་སྡེ་བརྒྱད་ཀྱིས་<milestone unit="line" n="459.3"/>གྲུམ་པ་བཏང་། གོ་སྦྲམ། གནོད་སྤྱིན་གྱིས་སྤྱོང་དག་ཀམ་ཀའི་སྦྲམ། ས་བདག་གིས་སྦལ་པའི་སྦྲམ། ཀླུ་རྣམས་ཀྱིས་ཉ་སྦྲམ། སྤྱིས་དྲེད་མོའི་སྦྲམ་བཏང་ངོ་། །དེ་ནས་དྲེགས་པ་རྣམས་ཀྱིས་འཛིངས་བཅུ་གཅིག་བཏང་<milestone unit="line" n="459.4"/>སྟེ། བདུད་རྣམས་ཀྱིས་རྒོད་བརླག་སྡེར་འཛིངས་བཏང་། བཙན་རྣམས་ཀྱིས་ཝ་འཕར་བཏང་། རྒྱལ་པོ་རྣམས་ཀྱིས་ཤ་བ་དང་སྟག་བཏང་། མ་བདུད་རྣམས་ཀྱིས་ཕོ་རོག་དང་བྱ་ནག་བཏང་། ཐེ་བྲང་གིས་ཁྲ་བཏང་།<milestone unit="line" n="459.5"/>ཇ་ལ་མས་སྲེ་མོང་བཏང་། སྡེ་བརྒྱད་ཀྱིས་གསའ་བཏང་། གནོད་སྤྱིན་རྣམས་ཀྱིས་ཝ་འཕར་བཏང་། ས་བདག་རྣམས་ཀྱིས་བྱི་ལྷ་བཏང་། ཀླུ་རྣམས་ཀྱིས་ཉ་མོ་རྔ་འཛིངས་བཏང་། སྤྱིས་ཕོ་རོག་དང་སྲེ་མོ་སྐྲུ་འཛིངས་<milestone unit="line" n="459.6"/>བཏང་ངོ་། །ཡང་ཚེ་མ་བཅུ་གཅིག་བཏང་སྟེ། བདུད་རྣམས་ཀྱིས་མི་ཚེ་མ་བཏང་། བཙན་རྣམས་ཀྱིས་ར་ལུག་ཚེ་མ་བཏང་། རྒྱལ་པོས་རྟ་བཏང་། མ་བདུད་ཀྱིས་བ་བཏང་། ཐེ་བྲང་གིས་བོང་བུ་བཏང་། ཇ་ལ་མས་རྟ་<milestone unit="page" n="460"/><milestone unit="line" n="460.1"/>བཏང་། སྡེ་བརྒྱད་ཀྱིས་མཛོ་བཏང་། གནོད་སྦྱིན་གྱིས་ཕོ་རོགབཏང་། ས་བདག་གིས་ར་ཚེ་མ་བཏང་། ཀླུས་བ་རུ་ཚེ་མ་བཏང་། སྤྱིས་བ་ཚེ་མ་བཏང་ངོ་། །དེ་ནས་ཡང་དྲེགས་པ་རྣམས་ཀྱིས་འོད་བཅུ་གཅིག་བཏང་སྟེ།<milestone unit="line" n="460.2"/>བདུད་ཀྱིས་འོད་འཕྲོ་བ་བཏང་། བཙན་གྱིས་དམར་བ་སྦྲེང་བ་བཏང་། རྒྱལ་པོས་དཀར་ལམ་པ་བཏང་། མ་བདུད་ཀྱིས་འོད་འཕྲོ་བ་བཏང་། ཐེ་བྲང་གིས་སྒྲོན་མ་བཏང་། གནོད་སྒྱིན་གྱིས་མིག་མང་བར་བཏང་། ཇ་<milestone unit="line" n="460.3"/>ལ་མས་ཉ་མིག་འདྲ་བར་བཏང་། སྡེ་བརྒྱད་ཀྱིས་ཐོག་འདྲ་བ་བཏང་། ཀླུས་འཕང་ལོ་འདྲ་བར་བཏང་། ས་བདག་གིས་སྐམ་ཐོག་ལ་ཉི་མ་ཤར་བ་འདྲ་བར་བཏང་། སྤྱིས་ཉི་མ་འདྲིལ་བ་འདྲ་བ་བཏང་ངོ་། །དེ་ནས་<milestone unit="line" n="460.4"/>ཡང་དྲེགས་པ་རྣམས་ཀྱིས་ཐན་བཅུ་གཅིག་བཏང་སྟེ། ཐན་པ་ནི་ལྟས་ངན་གྱི་ཐན་པ་མ་རུངས་པ་སྟེ། ཐན་ངན་སྐྱེལ་བ་བཅུ་གཅིག་བྱ་བ་ཡིན་ཏེ། བདུད་ཀྱིས་ཐན་པ་ཁྲ་དར་བ་གཏོང་། བཙན་གྱིས་པུ་ཤུད་གཏོང་།<milestone unit="line" n="460.5"/>རྒྱལ་པོས་གོ་བོ་འདྲ་བ། ཐེ་བྲང་གིས་སྲེག་པ། ཇ་ལ་མས་ཝ་གཏོང་། སྡེ་བརྒྱད་ཀྱིས་ཀྱུང་ཀ གནོད་སྦྱིན་གྱིས་ནེའུ་ལེ། ས་བདག་གིས་སོ་བྱ་རོག་པོ་གཏོང་། ཀླུས་ངུར་པ་བུ་འདེད་གཏོང་། དྲེག་པ་སྤྱིས་འུག་པ་གཏོང་<milestone unit="line" n="460.6"/>ངོ་། །སྲིན་བྱ་དང་པུ་ཤུད་ཀྱང་གཏོང་ངོ་། །དེ་ནས་ཡང་དྲེགས་པ་རྣམས་ཀྱིས། བདུད་རྣམས་ཀྱིས་ཁྱི་ལ་སོག་པ་བཏང་། བཙན་རྣམས་ཀྱིས་ར་ལ་སྐར་མ་བཏང་། རྒྱལ་པོས་རྟ་ལ་དྲུག་འཁྲུམ་བཏང་། མ་མོས་ལུག་ལ་<milestone unit="page" n="461"/><milestone unit="line" n="461.1"/>༄༅། །རོ་རྒལ་བཏང་། ཐེ་བྲང་གིས་གྲུམ་བུ་བཏང་། ཇ་ལ་མས་ཁ་ཡོན་བཏང་། སྡེ་བརྒྱད་ཀྱིས་ཤ་བཀྲ་བཏང་། གནོད་སྤྱིན་གྱིས་གཡན་ཤུ་བཏང་། ཀླུས་སྨན་གྱིས་འཁྲུད་བཏང་། ས་བདག་གིས་མཛེ་<milestone unit="line" n="461.2"/>བཏང་། སྤྱིས་ལོང་པ་སྟོང་བཏང་ངོ་། །དེ་ནས་ཡང་བདུད་ཀྱིས་ཤོ་རེ། བཙན་གྱིས་ཁ་ལྟག་པར་སོང་བ་བཏང་། མིག་གཅིག་ལས་མེད་པ་བཏང་། རྒྱལ་པོས་ཁ་མིག་མེད་པ་བཏང་། མ་བདུད་ཀྱིས་རྐང་ལག་མེད་པ་<milestone unit="line" n="461.3"/>བཏང་། ཐེ་བྲང་གིས་ཁ་ཡོན་བཏང་། ཇ་མ་ལས་གཅིག་ལ་གཅིག་ཞོན་པ་བཏང་། སྡེ་བརྒྱད་ཀྱིས་དུད་འགྲོ་གཅིག་ལ་གཅིག་ཤོན་པ་བཏང་། གནོད་སྤྱིན་གྱིས་མོན་ཕོ་མོ་བཏང་། ཀླུ་དང་ས་བདག་གིས་སྦལ་སྦྲུལ་<milestone unit="line" n="461.4"/>བཏང་། སྦྱིས་རྨི་ལམ་ལོག་པ་དང་། མཐོང་རྒྱུ་མེད་པར་འབྲོས་པ་དང་། དྲེགས་པ་སྔོན་དུ་མཐོང་ནས་འབྲོས་པའམ། ཁྲིད་པ་དང་། སྙིང་མི་དགའ་བ་དང་། དགུ་བཅུ་གོ་གཅིག་བཏང་ངོ་། །དེ་རྣམས་ནི་ལྟས་ངན་དགུ་<milestone unit="line" n="461.5"/>བཅུ་རྩ་གཅིག་གོ །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། དྲེགས་པས་ལྟས་ངན་བཏང་བའི་ལེའུ་སྟེ་སོ་གཉིས་པའོ།། །།དེ་ནས་བཅོམ་ལྡན་འདས་ལ། ལྷའི་དབང་པོ་བརྒྱ་བྱིན་གྱིས་གསོལ་པ། ཀྱེ་བཅོམ་ལྡན་<milestone unit="line" n="461.6"/>འདས་གསང་བའི་བདག་པོ། དྲེགས་པ་འདི་རྣམས་ལ་ལྟས་ངན་དེ་ལྟར་ན། བཅོལ་བའི་ལས་རྣམས་ཇི་ལྟར་ལགས། །བཅོམ་ལྡན་འདས་ཀྱིས་བཀའ་སྩལ་པ། །ཉོན་ཅིག་བརྒྱ་བྱིན་ལྷ་ཡི་གཙོ། །དྲེགས་པའི་རྒྱལ་པོ་<milestone unit="page" n="462"/><milestone unit="line" n="462.1"/>འདི་རྣམས་ལ། །ལྟས་ངན་བཅོས་པའི་ལས་བསྟན་པ། །ཞིང་ནི་ཤུལ་བ་རྣམས་ལ་ནི། །མདོས་དང་སྲིད་པའི་རྩལ་གྱིས་བཟློག །ཉ་སྦྲམ་བྱུང་ན་དེའི་ཤའི་གཏོར་མ་བྱས་པས་བཟློག །འཛིངས་རྣམས་ནི་གཏོར་ཆེན་<milestone unit="line" n="462.2"/>ཡས་ཀྱིས་བཟློག །ཚེ་མ་རྣམས་ནི་སྣང་སྲིད་གཟུགས་ཀྱིས་བསྐང་བཟློག་བྱ། །འདི་རྣམས་དུས་ཀྱི་མདོས་ཀྱིས་བཟློག །ཐན་ངན་འཕྲིན་ངན་གཞན་དུ་ལྟོ་ཡིས་བསྒྱུར། །རྩེད་ལ་སོགས་པ་མི་སྡུག་དུས་གསུམ་ལྟོ་ཡིས་<milestone unit="line" n="462.3"/>བཟློག ་༑་རེ་ཁ་མངས་མིག་མངས་ཅིག་ལ་གཅིག་ཞོན་རྣམས། །དེ་རྣམས་འཇིག་རྟེན་སྲོག་གི་ཐེ་ཚོམ་སྒྱུར་རོ། །རྨི་ལམ་ལོག་ན་སྲོག་གི་ཡས་ཀྱིས་བྱ། །མ་མཐོང་སྙིང་མཐོང་དངོས་མཐོང་སྙིང་མི་དགའ། །ལྟོ་དང་<milestone unit="line" n="462.4"/>དྲག་པོའི་ལས་གཉིས་བྱ། །དེ་ལྟར་བྱས་ན་གང་ཡང་བཟློག །གསང་བའི་བདག་པོས་དེ་སྐད་གསུངས། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། ལྟས་ངན་བཟློག་པའི་ལེའུ་སྟེ་སོ་གསུམ་པའོ།། །།དེ་ནས་བཅོམ་<milestone unit="line" n="462.5"/>ལྡན་འདས་ཀྱིས་བཀའ་སྩལ་པ། ཉོན་ཅིག་བརྒྱ་བྱིན་ལྷ་ཡི་གཙོ། །དྲེགས་པའི་རྒྱལ་པོ་འདི་རྣམས་ལས། །ནན་ལྷར་མི་ལ་བདུད་བབས་ན། །མི་ཡི་གླུད་དུ་བསྔོ་བ་ནི། །ར་དང་ཁྱི་དང་བྱ་ཡིས་འཐོམས། །དེ་ལ་བྱིན་<milestone unit="line" n="462.6"/>བརླབས་བྱས་ནས་སུ། །དེ་དང་གཉིས་སུ་མེད་པར་བྱ། །དེ་ལ་སྤོས་དང་དྲི་ཡིས་བྱུག །རྐང་ལག་རིན་ཆེན་ཁུ་གུར་གཞུག །ལུས་ལ་དར་ཚོན་སྣ་ལྔ་བཏགས། །དེ་ལ་དར་དང་བརྒྱན་པ་སྟེ། །མཉམ་ཉིད་འཐོམས་ཏེ་དེ་<milestone unit="page" n="463"/><milestone unit="line" n="463.1"/>༄༅། །ཡིས་བརྗེ། །དེ་ལ་རིམ་པར་བསྐྱེད་པ་ལ། །ཧུ༷། སྐྱེ་འགྲོ་སེམས་ཀྱིས་བསྡུས་པ་ལ། །འབྱུང་བ་ལྔ་ལ་བརྟེན་པ་ཡི། །སེམས་ཅན་མཉམ་གཉིས་བརྗེ་བ་རེ། །སྲིད་པའི་ལྷ་འདྲེ་མ་རུངས་པ། །སྲིད་པའི་དེ་<milestone unit="line" n="463.2"/>ནི་ལྷ་འདྲེ་ཀུན། །བྱོལ་སོང་གཙོ་བོ་འདི་ལ་འཐོམས། །དུངས་པ་སེམས་ཀྱི་གཞི་མོ་སྟེངས། །རུས་པ་རིན་ཆེན་མཁར་དུ་བརྩིགས། །རྩ་རྒྱུས་གསེར་གྱི་དྲ་བས་གཏུམས། །ཕུང་པོ་ཤ་ཡི་བསེབ་ཚག་ནས། །མི་འགྱུར་<milestone unit="line" n="463.3"/>ཁྲག་དང་ཆུ་སེར་བཅས། །རུས་པ་རིན་ཆེན་པགས་ཀྱིས་གཡོག །འདི་ནི་གླུད་ཀྱི་མཆོག་ཡིན་ནོ། །གླུད་འཐོམས་མཉམ་པ་འདི་ཡིན་ནོ། །སྨུ་བདུད་མཚམས་དང་གསུམ། །སྲིད་བསྐོས་དཔལ་དང་གསུམ། །ཚེ་སྲོག་<milestone unit="line" n="463.4"/>དབུགས་དང་གསུམ། བདག་པོ་ཁྱེད་ཡིན་ཀྱང་། སྲིད་པ་མདོས་འདི་བཞེས། རྟེན་པ་འབྱུང་བས་རྟེན། བསྐོས་པ་སྲིད་པའི་བདག ཤ་ཁྲག་རུས་དང་གསུམ། ཚེ་སྲོག་དབུགས་དང་གསུམ། སྲིད་པ་ཆ་དང་གསུམ།<milestone unit="line" n="463.5"/>མཉམ་པའི་གླུད་འབུལ་ལོ། །སྲིད་པའི་འཐོམས་པ་ཡིན་ནོ། །འཐོམས་ཆེན་འདི་ལ་འཐོམས། འབྱུང་བ་ནི་རྟེན་པའི་གླུད། མཉམ་ཉིད་སྲིད་པའི་གླུད། གླུད་མཆོག་དམ་པ་འདི་བཞེས་ལ། །བཅོལ་བའི་ལས་འདི་གྲུབ་<milestone unit="line" n="463.6"/>པར་གྱིས། །ཧུ༷། བདུད་བཙན་རྒྱལ་དང་གསུམ། ཐེ་བྲང་ཇ་ལ་སྲིད་དང་གསུམ། ཀླུ་གཉན་ས་བདག་གསུམ། ལྷ་སྲིན་སྤྱི་དང་གསུམ། འདྲེ་བཀྲེན་ཡི་དྭགས་གསུམ། སྲིད་པའི་འཐོམས་ལ་རོལ། ཕྱི་ཡི་ཡུལ་དུ་མཉམ།<milestone unit="page" n="464"/><milestone unit="line" n="464.1"/>ནང་གི་བཅུད་དུ་མཉམ། ཡན་ལག་བདེ་བཞི་མཉམ། ལྷུ་བཅུ་གཉིས་མདོ་དང་བཅུ་གསུམ་མཉམ། ཕུང་པོ་ཁམས་དང་སྐྱེ་མཆེད་མཉམ། །འབྱུང་བ་རྣམ་ཤེས་ཀུན་དང་མཉམ། །ནང་ཁྲོལ་སྨད་ལྔ་མཉམ། མཉམ་<milestone unit="line" n="464.2"/>གཉིས་གླུད་དུ་བརྗེ། བདེན་གཉིས་ཚིག་གིས་བཀྲོལ། མཐུན་གཉིས་ཡས་ཀྱིས་བརྗེ། ཞེས་རིམ་པར་བསྔོའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། མི་གླུད་འཐོམས་པའི་ལེའུ་སྟེ་སོ་བཞི་པའོ།། །།དེ་ནས་<milestone unit="line" n="464.3"/>སྟོན་པས་བཀའ་སྩལ་པ། །དྲེགས་པའི་རྒྱལ་པོ་འདི་རྣམས་ལ། །གསང་བའི་སྔགས་བདེ་བཅུ་རེ། །བསྐྱེད་པའི་ཡི་གེ་བསྟན་པ་དང་། །དྲེགས་པ་སྤྱི་ཡི་དྲིལ་སྔགས་བཅུ། །བསྐྱེད་པའི་ཡི་གེ་བསྟན་པ་ནི། །བདུད་ཡ་<milestone unit="line" n="464.4"/>ལས་བསྐྱེད། བཙན་ལས་བསྐྱེད། རྒྱལ་པོ་ར་ལས་བསྐྱེད། མ་བདུད་མ་ལས་བསྐྱེད། ཐེ་བྲང་རྡ་ལས་བསྐྱེད། ཇ་ལ་མ་ཇ་ལས་བསྐྱེད། སྡེ་བརྒྱད་ན་ལས་བསྐྱེད། གནོད་སྤྱིན་ཤ་ལས་བསྐྱེད། ས་བདག་ས་ལས་<milestone unit="line" n="464.5"/>བསྐྱེད། ཀླུ་ཕ་ལས་བསྐྱེད། དེ་ལ་བསྐྱེད་དང་བཤིག་ལས་བྱའོ། །དེ་ལ་དྲེགས་པ་སྤྱི་སྔགས་བསྟན་པ་ནི། ཨོ་ཡ་ཏ་ས་མན་ཏ་ཤ་རམ་ས་ཡ། ཤུ་ཏྲི་ས་ཏ་ཡ། ཙ་ཤ་ལ༷་སྨྱོ། ར་ཙ་ཨ་ཏི་ས་ཤ་ཡུ་ཏིང་སྨྱོ། མ་མ་རུ་སྲ རསྒ་<milestone unit="line" n="464.6"/>སརྦ་ན་ཧྲིལ་སྨྱོ། ཏྲི་ཙབ་ཤ་ལ༷་ཏྲ་ལ་ས་མ་ནི། ཡ་ཏྲ་ལེ་ས་ཏྲི་མ་ཏྲི་རྦད་ཡེ། ཡ་ཏྲེ་ཡ་ཤ་བྷ་ན་རིལ་སྨྱོ། ཡ་ཤ་ཁ་འདར་བ་ནི་རི་ཡ་སྨྱོ། ས་མ་ཡ་ན་ག་ལེ། ཧེ་བ༷་ཧ་ཧི་ར༷་ཡ། དེ་ནི་བསྐྱེད་དང་སྤྱན་དྲངས་ཛ། དེ་ལྷར་བྱས་<milestone unit="page" n="465"/><milestone unit="line" n="465.1"/>༄༅། །ལ་ལས་བྱའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། དྲེགས་པའི་ཡི་གེ་དང་རྩ་སྔགས་བསྟན་པའི་ལེའུ་སྟེ་སོ་ལྔ་པའོ།། །།དེ་ནས་ཡང་བཅོམ་ལྡན་འདས་ལ། ལྷའི་དབང་པོ་བརྒྱ་བྱིན་གྱིས་འདི་<milestone unit="line" n="465.2"/>སྐད་ཅེས་གསོལ་ཏོ། །ཀྱེ་བཅོམ་ལྡན་འདས་གསང་བའི་བདག དྲེགས་པའི་བདག་པོ་དེ་རྣམས་ལ། །སྔགས་ཀྱི་རིམ་པ་དེ་ལྟར་ན། །དམིགས་པ་བརླག་པ་ཇི་ལྟར་ལགས། །བཅོམ་ལྡན་འདས་ཀྱིས་བཤད་དུ་<milestone unit="line" n="465.3"/>གསོལ། །ཅེས་གསོལ་ཏོ། །དེ་ནས་བཅོམ་ལྡན་འདས་ཀྱིས་བཀའ་སྩལ་པ། །ཉོན་ཅིག་བརྒྱ་བྱིན་ལྷ་ཡི་གཙོ། །དྲེགས་པའི་རྒྱལ་པོ་འདི་རྣམས་ལ། །དམིགས་པ་བརླག་པར་བྱ་བ་ལ། །གཏད་དང་ཁྲམ་གྱི་ལས་ཡིན་<milestone unit="line" n="465.4"/>ཏེ། །དེ་དག་ལས་ནི་བསྟན་པ་ནི། །ལས་ཀྱི་རིམ་པ་རིལ་བསྟན་པ། །གསད་པ་དང་ནི་གསོ་བ་དང་། །དབབ་པ་དང་ནི་བསྐྲད་པ་དང་། །མནན་པ་དང་ནི་གཟིར་བ་དང་། །དགུག་པ་དང་ནི་གཞུག་པ་དང་། །ཞི་བ་<milestone unit="line" n="465.5"/>དང་ནི་བསྲུང་བ་དང་། །རྒྱས་པ་དང་ནི་དབང་བསྡུའོ། །དེ་ནི་སྤྱི་ཡི་ལས་སུ་བསྟན། །གཏད་དང་ཁྲམ་གྱི་ལས་བསྟན་པ། །བདུད་རྣམས་དག་ལ་གཏད་པ་ནི། །གསང་བ་སྟོབས་ཀྱི་ཏིང་འཛིན་གྱིས། །བསྒྲུབ་པའི་<milestone unit="line" n="465.6"/>གནས་དེར་འདུག་ནས་ནི། ཁྲ་ཁྲག་ཕུད་དང་བཅས་པས་མཆོད། །བསྟོད་དང་ལས་ནི་བཅོལ་བའོ རབས་ཆད་ནག་པོའི་ཐོད་པ་ལ། །སྨེ་ཁྲག་རྣམ་པ་གསུམ་གྱིས་ནི། །དེ་ལ་འཁོར་ལོ་བྲི་བྱ་སྟེ། །དབུས་ནི་ཟླུམ་<milestone unit="page" n="466"/><milestone unit="line" n="466.1"/>པོར་བཅས་པ་ལ། །འཁོར་ལོ་རྩིབས་ནི་བཅུ་གསུམ་བྲི། །འཁོར་ལོའི་རྩིབས་ལ་བདུད་ཀྱི་སྔགས། །དབུས་སུ་དམིགས་པའི་རྟེན་བཙུགས་ལ། །མིང་དང་རུས་སུ་ལྡན་པར་བྱ། །དེ་ལ་གདུག་ཤིང་ཕུར་པས་<milestone unit="line" n="466.2"/>གཟིར། ་་ས་དང་ཁྲག་གིས་བསྐང་ནས་ནི། ཁ་ནི་མཐིང་ནག་དར་གྱིས་གཅད། །སྣ་ལྔའི་ཐག་པས་རྒྱ་གྲམ་བཅིངས། །དེ་ལ་སྔགས་བཟླས་བྱས་ནས་སུ། །བདུད་རྣམས་མཆོད་ཅིང་ལས་རྣམས་བཅོལ། །བདེན་<milestone unit="line" n="466.3"/>བདར་དབང་གཟུགས་བྱས་ནས་སུ། །གོང་གསུམ་དག་ཏུ་མནན་པའོ། །དེས་དམིགས་ཁྲག་སྒྱུགས་ནད་ཀྱིས་འཆི། །བདུད་ལ་རིམ་པར་གཏད་པའོ། །བཙན་རྣམས་དག་ལ་གཏད་པ་ནི། །གསང་བའི་ཏིང་འཛིན་ལྡན་<milestone unit="line" n="466.4"/>པ་དེས། །འཕར་བ་དམར་པོའི་ཐོད་པ་ལ། །གསང་བའི་ལས་རྣམས་རྫོགས་པར་བྱ། ཁྲག་སྣ་རྟ་ལ་སོགས་པ་ཡི། ཁྲག་གིས་འཁོར་ལོ་རྩིབས་དགུ་བྲི། །དབུས་སུ་དམིགས་པའི་རྟེན་བཙུགས་ལ། །མིང་དང་རུས་སུ་<milestone unit="line" n="466.5"/>ལྡན་པར་བྱ། །འཁོར་ལོའི་རྩིབས་ལ་བཙན་གྱི་སྔགས། །དེ་ལ་ཐོད་པའི་ནང་དུ་ནི། ཁྲག་དང་ཉུངས་ཀར་དུག་ཆང་སྦྱར། ཁ་ནི་དར་དམར་དག་གིས་བཅད། །ཚོན་གྱི་ཐག་པས་རྒྱ་གྲམ་བཅིངས། །མཐུན་པའི་རྫས་<milestone unit="line" n="466.6"/>ཀྱིས་བཙན་བཅོས་ལ། །མ་ཉེས་དཔང་བཙུགས་འདིས་ཉེས་བྱ། །དེ་ནས་མཐུན་པའི་རྫས་ཀྱིས་མཆོད། །བྲག་གི་ཐེམ་པར་མནན་པར་བྱའོ། །དེས་ནི་ཁྲག་སྒྱུགས་གཟེར་ནས་འཆི། །བཙན་ལ་རིམ་པར་གཏད་<milestone unit="page" n="467"/><milestone unit="line" n="467.1"/>༄༅། །པའོ། །རྒྱལ་པོ་དག་ལ་གཏད་པ་ནི། །གསང་སྟོབས་ཏིང་འཛིན་ལྡན་པ་དེས། །སྤྱང་ཀི་སྔོན་པོའི་ཐོད་པ་ལ། །ར་ཁྱི་མི་ཡི་ཁྲག་གིས་ནི། །འཁོར་ལོ་རྩིབས་ནི་ལྔ་པ་བྲི། །འཁོར་ལོའི་རྩིབས་ལ་རྒྱལ་པོའི་<milestone unit="line" n="467.2"/>སྔགས། །དབུས་སུ་དམིགས་པའི་རྟེན་བཙུགས་ལ། །མིང་དང་རུས་སུ་ལྡན་པར་བྱ། །དེ་ལ་སྐྱེར་མདེ་ཕུར་པས་གཟིར། ཁྲག་ཉུངས་དུག་དང་བཅས་པ་ཡིས། །བཀང་ལ་ཁ་ནི་དར་དཀར་བཅད། །ཚོན་ལྔའི་ཐག་པས་<milestone unit="line" n="467.3"/>རྒྱ་གྲམ་བཅིངས། །དེ་ལ་བསྙེན་ཅིང་བསྒྲུབས་ནས་ནི། །མཐུན་པའི་རྫས་ཀྱིས་རྒྱལ་པོ་མཆོད། །མ་ཉེས་དབང་གཟུགས་འདིས་ཉེས་བྱ། །གཙུག་ལག་མཆོད་པ་མཆོད་རྟེན་འོག །དེས་ནི་སྨྱོ་འབོག་ནད་ཀྱིས་<milestone unit="line" n="467.4"/>འཆི། །རྒྱལ་པོ་ལ་གཏད་པའོ།། །།མ་བདུད་དག་ལ་གཏད་པ་ནི། །གསང་སྟོབས་ཏིང་འཛིན་ལྡན་པ་དེས། །མཐུན་རྫས་བདུད་མོ་མཆོད་བྱས་ལ། །དབུས་སུ་ར་ཡི་ཐོད་པ་ལ། །ངན་ཁྲག་རྣམ་པ་གསུམ་གྱིས་<milestone unit="line" n="467.5"/>ནི། །འཁོར་ལོ་རྩིབས་ནི་བཅུ་གསུམ་བྲི། །ཐོད་པར་ཉུངས་ཀར་སྐེ་ཚེ་མྱོངས་ཆང་བཏུག །འཁོར་ལོ་དག་ལ་བདུད་མོའི་སྔགས། །དབུས་སུ་དམིགས་པའི་རྟེན་བཙུགས་ལ། །མིང་དང་རུས་སུ་ལྡན་པར་བྱ། །གདུག་<milestone unit="line" n="467.6"/>པའི་ཕུར་པས་གཟིར་བའོ། །མཐིང་ནག་དར་གྱིས་ཁ་ཡང་གཅད། །ཚོན་ལྔའི་ཐག་པས་རྒྱ་གྲམ་བཅིངས། །མཐུན་པའི་རྫས་ཀྱིས་བདུད་མོ་མཆོད། དཔང་གཟུགས་དམ་བདར་བསྐུལ་བྱ་ནས། །དམིགས་པ་གཏད་<milestone unit="page" n="468"/><milestone unit="line" n="468.1"/>པའི་ལས་བཅོལ་ལ། །དུར་ཁྲོད་དག་ཏུ་མནན་པའོ། །དེས་ན་དམིགས་པ་རླག་པར་བྱེད། །བདུད་མོ་ལ་གཏད་པའི་རིམ་པའོ། །ཐེ་བྲང་དག་ལ་གཏད་པ་ནི། །གསང་བའི་ཏིང་འཛིན་ལྡན་པ་དེས། །རི་བོང་རྣ་<milestone unit="line" n="468.2"/>རིངས་ཐོད་པ་ལ། །འཁོར་ལོ་རྩིབས་ནི་བཅུ་པ་བྲི། །འཁོར་ལོའི་རྩིབས་ལ་ཐེ་བྲང་སྔགས། །དབུས་སུ་རྟེན་གཟུགས་ཕུར་པའོ། ཁྲག་དང་ཉུངས་ཀར་བླུག་ནས་ནི། །ཐོད་པའི་ཁ་ནི་དར་གྱིས་གཅད། །ཚོན་གྱི་ཐག་<milestone unit="line" n="468.3"/>པས་རྒྱ་གྲམ་བཅིངས། །མཐུན་པའི་རྫས་ཀྱིས་ཐེ་བྲང་མཆོད། །མ་ཉེས་དཔང་གཟུགས་འདིས་ཉེས་བྱ། དེ་ལས་ལས་བཅོལ་ལུང་གསུམ་མནན། །དེ་ཡིས་དམིགས་པ་རླག་པར་བྱེད། །ཐེ་བྲང་དག་ལ་གཏད་<milestone unit="line" n="468.4"/>པའོ། །དེ་ལ་ཀླུ་ལ་གཏད་པ་ནི། །གསང་བ་སྟོབས་ཀྱི་ཏིང་འཛིན་ལྡན་པ་དེས། །མཐུན་པའི་གནས་སུ་འདུག་ནས་ནི། །ཕག་པ་ནག་པོའི་ཐོད་པ་མྲ །འཁོར་ལོ་རྩིབས་ནི་བརྒྱད་པ་བྲི། །འཁོར་ལོའི་རྩིབས་ལ་ཀླུ་ཡི་<milestone unit="line" n="468.5"/>སྔགས། །དབུས་སུ་དམིགས་པའི་རྟེན་བཙུགས་པ། །གདུག་ཤིང་ཕུར་པས་གཟིར་བའོ། ཁྲག་དང་དུག་དང་དེ་བཞིན་དག ཁ་ནི་ལྗང་ཁུ་དར་གྱིས་གཅད། །ཚོན་ལྔའི་ཐག་པས་རྒྱ་གྲམ་བཅིངས། །མཐུན་པའི་རྫས་<milestone unit="line" n="468.6"/>ཀྱིས་བླུད་མོ་མཆོད། །མ་ཉེས་དཔང་གཟུགས་འདིས་ཉེས་བྱ། །བསྟོད་བསྐུལ་དམིགས་གཏད་ལས་ཀྱང་བཅོལ། །ལས་བཅོལ་བྱས་ནས་དེ་ནི་མཆོད། །ཆུ་ཡི་མིག་གམ་གསང་དུ་མནན། །དེ་ནི་དམིགས་པ་བརླག་<milestone unit="page" n="469"/><milestone unit="line" n="469.1"/>༄༅། །ཅེས་བྱའོ། །ཀླུ་ལ་གཏད་པའི་རིམ་པའོ། །ལྷ་འདྲེ་སྟོང་གི་དྲ་བའི་རྒྱུད་ཆེན་པོ་ལས། དམིགས་པ་གཏད་པའི་ལེའུ་སྟེ་སོ་དྲུག་པའོ།། །།རྫོགས་སོ།། །།<milestone unit="line" n="469.2"/>༄༅། །རྒྱ་གར་སྐད་དུ། དེ་ཝ་ཡ་ཏི་སན་ཏྲི་ཉུ་ཉ་ཏ་པི་སམ་ག་ནཱ་མ་མ་ཧྭ་ཏན་ཏྲ། བོད་སྐད་དུ། ལྷ་འདྲེ་སྟོང་གི་དྲ་བའི་རྒྱུད་ཆེན་པོ། བམ་པོ་གཉིས་པ། བཅོམ་ལྡན་འདས་གསང་བ་མཆོག་གི་བདག་པོ་འཁོར་</p></div1>
        </body>
    </text>
</TEI.2>