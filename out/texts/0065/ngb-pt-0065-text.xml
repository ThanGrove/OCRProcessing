<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0065-text.xml">
    <teiHeader lang="tib">
        <fileDesc>
            <titleStmt>
                <title><!--seng ge rtsal rdzogs chen po'i rgyud/-->སེང་གེ་རྩལ་རྫོགས་ཆེན་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0065-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=586.3; end=723.6--><milestone unit="line" n="586.3"/>རྒྱུད་ཆེན་པོ་ལ་འགྲེལ་པ་རིན་ཆེན་གསེར་ཕྲེང་བྱ་བ་ཡོད། ཉི་ཟླ་ཁ་སྦྱོར་ཉིད་ལ་མ་བུ་དྲུག། །།གྲགྱགླཊ༷༷། ༄༅། །རྒྱ་གར་སྐད་དུ། མ་ཧྭ་སི་ཧ་པ་རྭ་ཀྲ་མ་བྱུཎྜ་ཏན་ཏྲ་ནཱ་མ། བོད་སྐད་<milestone unit="line" n="586.4"/>དུ། སེང་གེ་རྩལ་རྫོགས་ཆེན་པོའི་རྒྱུད་ཅེས་བྱ་བ། བཅོམ་ལྡན་འདས་དྲག་པོ་རྩལ་གྱིས་རྣམ་པར་་གནོན་པ་ཉིད་ལ་ཕྱག་འཚལ་ལོ། །འདི་སྐད་བདག་གིས་བསྟན་པའི་དུས་གཅིག་ན། ཨེ་མ་ཧོ། །སེམས་ཅན་ཀུན་གྱི་<milestone unit="line" n="586.5"/>རང་རྒྱུད་ལ། །སངས་རྒྱས་ཀུན་གྱི་ཡེ་ཤེས་སྐུ། །འགྱུར་བ་མེད་པར་ལྷུན་གྱིས་གྲུབ་པར་རྫོགས། །དེ་སྟོན་ཡེ་ཤེས་ཆེན་པོའི་ལུང་། །འདི་བཤད་པ་ཡིས་གྲོལ་བར་འགྱུར། །དེ་སྐད་ཅེས་གཟུགས་མེད་པའི་སྐུས།<milestone unit="line" n="586.6"/>བསམ་པ་དང་བྲལ་བའི་ཤེས་རབ་ལ་གཟིགས་ཏེ། ཡུལ་ཆོས་ཀྱི་དབྱིངས་ཀྱི་ཕོ་བྲང་ན། རིག་པ་མ་བཀོད་པར་ ང་བ་ནས། གསུངས་སོ། །གསུང་ངོ། །གསུང་བར་འགྱུར་རོ། །འདི་སྐད་བདག་གིས་ཐོས་པའི་དུས་<milestone unit="page" n="587"/><milestone unit="line" n="587.1"/>གཅིག་ན། ༄༅། །རིག་པའི་ཡེ་ཤེས། བཀོད་པ་རན་པོ་ཆེའ་གཞལ་ཡས་ཁང་ན་འགྱུར་བ་མེད་པ་རང་བ ན་གྱས་རྣམ་པར་དག་པའ་སྐུ་ལྔ་དང་ཐབས་ཅིག་ཏུ་བཞུགས་སོ། །དེ་ནས་བཅོན་ལྡན་འདས་དཔལ་<milestone unit="line" n="587.2"/>ཀུན་ཏུ་བཟང་པོ། ཆོས་ཉིད་མངོན་པར་སྣང་བའི་ཏིང་ངེ་འཛིན་ལས་བཞེངས་ཏེ། དགོངས་པ་རང་གནས་ཡེ་ཤེས་ཆིག་ཆོད་ཀྱི་ལྟ་བ་འདི་གསུངས་སོ། །ཨེ་མ་ཧོ། །ངོ་མཚར་ཆེ་བའི་ལྟ་བ། རང་རིག་པའི་ཡེ་ཤེས་<milestone unit="line" n="587.3"/>ཀུན་ཏུ་བཟང་པོ། ཆོས་ཉིད་གདོད་མའི་དབྱིངས་ལས་མ་གཡོས་པའི་ཆིག་ཆོད་བལྟ་བ་ངས་བསྟན་གྱིས་རྡོ་རྗེ་སེམས་དཔའ་ལ་སོགས་པའི་འཁོར་རྣམས་ཉོན་ཅིག །བལྟ་བ་རང་སྣང་གི་ཡེ་ཤེས་ངོས་གཟུང་གི་མཐའ་<milestone unit="line" n="587.4"/>ལས་འདས་ཀྱང་། ཐུགས་རྗེ་རང་སྣང་གི་རོལ་པ་མ་འགག་པས། ཡེ་ནས་བལྟ་བ་རང་བྱུང་གི་ཡེ་ཤེས་ལ་འགགས་པ་མེད་དོ། །དགོངས་པར་རང་གནས་གྱི་ཡེ་ཤེས་ལ་རྟོགས་མཐའ་མེད་དོ། །ཨེ་མ་ཧོ། །རིགས་ཀྱི་<milestone unit="line" n="587.5"/>བུ་ཡང་དག་པར་རྫོགས་པའི་སངས་རྒྱས་ཀྱི་དགོངས་པ་མ་ནོར་བར་བསྟན་ན། །དགོངས་པ་ཡེ་ཤེས་ཆེན་པོ་ལྔས། ཡེ་ཤེས་ཀྱི་དོན་མ་འགགས་པར་གསལ་ཏེ། དེ་ཡང་དགོངས་པ་ལྔ་གང་ཞེ་ན། རི་བོ་སྤྱི་བཅིངས་ཀྱི་<milestone unit="line" n="587.6"/>དགོངས་པས་བལྟ་བ་ལ་ལ་བཟླ་བར་བྱའོ། །ཡེ་ཤེས་སྤྱི་བླུགས་ཀྱི་དགོངས་པས་ས་གཟུང་བར་བྱའོ། །ཐིག་ལེ་མཐོང་བརྟོལ་གྱི་དགོངས་པས་སྣང་བ་འཆར་ཚུལ་བརྟག་པར་བྱའོ། །ཉི་ཟླ་ཁད་མཉམ་པའི་དགོངས་<milestone unit="page" n="588"/><milestone unit="line" n="588.1"/>པས་དོན་ལ་བསྐྱལ་བར་བྱའོ། །རྒྱ་མཚོ་ཀློང་བརྡོལ་གྱི་དགོངས་པས་རིག་པ་དབྱིངས་ལ་བསྐྱལ་བར་བྱའོ། །ཨེ་མ་ཧོ། །རིགས་ཀྱི་བུ། སངས་རྒྱས་ཀུན་གྱིས་དགོངས་པ་ལྔ་། །འགག་མེད་ཚུལ་གྱིས་ཡོངས་ལ་<milestone unit="line" n="588.2"/>ཁྱབ། །ཡེ་ནས་ཀློང་འབྱམས་དགོངས་པ་ལས། །ལྷག་མཐོང་རིག་པའི་ཡེ་ཤེས་སྐྱེས། །དེ་ཚེ་རང་གི་བདེན་པ་མཐོང་། །དེ་ལས་རིག་པའི་མེ་ཏོག་སྐྱེས། །དེས་ནི་སྐྱེ་མེད་ཕ་རོལ་ཕྱིན། །ལྟ་བ་ཡེ་ཤེས་དོན་ལ་<milestone unit="line" n="588.3"/>རྟོག །རྟོག་ན་གསང་སྔགས་སྐྱེ་མི་འགྱུར། །མཚན་མའི་སེམས་ལ་དོན་བཙལ་བས། །དོན་མེད་འཁོར་བའི་སྡུག་བསྔལ་ཐོབ། །རང་རིག་ཡེ་ནས་དགོངས་པ་ཉིད། །ཡུལ་དུ་མི་སྣང་ཀུན་ལ་རོལ། །རྣམ་རྟོག་མེད་པའི་<milestone unit="line" n="588.4"/>ནམ་མཁའ་ལ། །བྱ་བྱེད་མེད་པའི་རིག་པ་གསལ། །འཛིན་པ་མེད་པའི་རང་སྣང་ལ། །ལྟ་བྱེད་མེད་པའི་ལྟ་བ་གསལ། །རྟོགས་མཐའ་མེད་པའི་ཤེས་རབ་ལ། །རྟོག་མེད་རང་སངས་བསྒོམ་པ་གསལ། །བགྲོད་མེད་<milestone unit="line" n="588.5"/>སྟོང་པའི་ཡེ་ཤེས་ལ། །མ་འགགས་ཞེན་མེད་སྤྱོད་པ་གསལ། །འབྱུང་བ་ཡེ་ཤེས་ས་བོན་ལ། །རང་སྣང་བཟློག་མེད་འབྲས་བུ་གསལ། །སངས་རྒྱས་ཡེ་ཤེས་གསལ་བས་མཛེས། །ལྷང་ངེ་ལྷན་ནེ་དོན་གསལ་<milestone unit="line" n="588.6"/>བའོ། །དེ་ནས་རྣམ་པར་སྣང་མཛད་ཀུན་རིག་ཆོས་ཀྱི་རྗེས་འདི་སྐད་ཅེས་གསོལ་ཏོ། །ཀྱེ་ཀྱེ་སྟོན་པ་ཀུན་ཏུ་བཟང་པོ། སངས་རྒྱས་དང་ཡེ་ཤེས་ཀྱི་མངའ་བདག །ཐུགས་རྗེ་རང་སྣང་གི་དགོངས་པ་དང་ལྡན་པ།<milestone unit="page" n="589"/><milestone unit="line" n="589.1"/>༄༅། །བདག་ཅག་མོས་པའི་འཁོར་རྣམས་ལ་ཐིག་ལེ་རྣམ་པ་ལྔའི་དོན་ཅི་ལྟ་བུ་ལགས། གསུང་དུ་གསོལ། དེ་ནས་སྟོན་པ་ཀུན་ཏུ་བཟང་པོས་ཏིང་ངེ་འཛིན་རང་གནས་ཀྱི་དོན་ལས་བཞེངས་ནས། རིགས་ཀྱི་<milestone unit="line" n="589.2"/>སངས་རྒྱས་རྣམས་ལ་བཀའ་སྩལ་པ། །ཀྱེ་རིགས་ཀྱི་བུ་འཁོར་གྱི་བྱང་ཆུབ་སེམས་དཔའ་དང་བཅས་པ་རྣམས་ཉོན་ཅིག །ངས་དགོངས་པ་ལྔའི་དོན་མ་ནོར་བར་བསྟན་གྱིས་ཉོན་ཅིག །ལེགས་པར་ཉོན་ཅིག །རི་<milestone unit="line" n="589.3"/>བོ་སྤྱི་བཅིངས་ཀྱི་དགོངས་པ་ཤར་བའི་དུས་ན། རྫོགས་ཆེན་གྱི་ལྟ་བ་མཐར་ཕྱིན་ཏེ། དབང་པོ་རབ་འབྲིང་ཐ་མ་གསུམ་ལ། ལྟ་བ་རྣམ་པ་གསུམ་འཆར་ཏེ། དབང་པོ་རབ་ཡེ་ཤེས་ཀྱི་སྣང་བ་ལྷུག་པར་ཤར་བའི་ལྟ་བ་<milestone unit="line" n="589.4"/>ནི། རང་གི་ཡེ་ཤེས་རྟོག་མེད་ཀྱི་རིག་པ་སྐུ་དང་བཅས་པར་རྟོགས་ཤིང་། དེའི་ཚེ་དགོངས་པ་ནི་གསལ་བ་ལ་མི་གཡོ་བ་རྒྱ་མཚོ་ལ་གཟའ་སྐར་ཤར་བ་ལྟ་བུའོ། །སྤྱོད་པ་ནི་འགག་མེད་ཤུགས་འབྱུང་གི་སྤྱོད་པ་ནམ་<milestone unit="line" n="589.5"/>མཁའ་ལ་མདུང་བསྐོར་བ་ལྟ་བུའོ། །འབྲས་བུ་ནི་སྐྱེ་མེད་རང་བྱུང་གི་སྣང་བ་མཐོང་བའོ། །དབང་པོ་འབྲིང་གི་ལྟ་བ་རང་གི་རིག་པ་སྐྱེ་མེད་དུ་འདུག་པ་ཙམ་ཞིག་རྟོགས་པའོ། །དགོངས་པ་ནི་རྒྱ་མཚོ་ལ་དར་ཆགས་པ་<milestone unit="line" n="589.6"/>ལྟ་བུར་རྣམ་རྟོག་གི་ཕྱོགས་དང་བྲལ་བའོ། །སྤྱོད་པ་ནི་མ་བཀག་ལྷུག་པ་སྨྱོན་པ་ལྟ་བུ་སྟེ། །སྣང་བ་ལ་ཐོགས་རྡུག་མེད་པར་སྤྱོད་པའོ། །འབྲས་བུ་ནི་མཚན་མ་ཟིལ་གྱིས་གནོན་པ་རང་གནས་ཀྱི་དགོངས་པ་དང་ལྡན་<milestone unit="page" n="590"/><milestone unit="line" n="590.1"/>པའོ། །དབང་པོ་ཐ་མའི་ལྟ་བ་ནི། སྣང་བ་འདི་སྒྱུ་མའམ། སྨིག་རྒྱུའམ། སྤྲུལ་པ་ལྟ་བུར་རྟོག་པའོ། །དགོངས་པ་ནི་རང་གི་སྣང་བ་ངོ་སྤྲད་པས། བར་དོ་ལ་ཡེ་ཤེས་འཆར་བར་ཤེས་པ། སེང་ཕྲུག་མངལ་རྒྱ་དང་བྲལ་<milestone unit="line" n="590.2"/>བ་ལྟ་བུ་སྟེ། སྦུབས་ཀྱིས་ཡེ་ཤེས་བསྒྲིབས་པ་མཐོང་བའོ། །སྤྱོད་པ་ནི་འཁོར་འདས་གཉིས་འཛིན་གྱི་སྤྱོད་པ་དང་ལྡན་པའོ། །འབྲས་བུ་ནི་ལུས་བོར་ནས་རང་བཞིན་སྤྲུལ་པ་སྐུའི་ཞིང་ཁམས་སུ་དབུགས་འབྱིན་པའི་<milestone unit="line" n="590.3"/>འབྲས་བུ་འཐོབ་པའོ། །ཡེ་ཤེས་སྤྱི་བླུགས་ཀྱི་དགོངས་པ་སྐྱེས་པའི་དུས་ན་ཡང་གང་ཟག་རབ་འབྲིང་ཐ་མ་གསུམ་གྱི་ལྟ་སྟངས་གསུམ་དུ་འབྱུང་སྟེ། དབང་པོ་རབ་ཀྱིས་དབང་བསྐུར་བ་དེ་ཉིད་སྐྱེ་མེད་ཀྱི་འབྲས་བུ་<milestone unit="line" n="590.4"/>རང་ཆས་སུ་བསྟན་པར་རྟོགས་སོ། །དགོངས་པ་ནི་སྦྱོར་བའི་ཤེས་རབ་ཀྱིས་སྟོང་པའི་ཐིག་ལེ་ལ་རྒྱས་བཏབ་པས་བདེ་བ་ཆེན་པོ་མཁའ་མཉམ་གྱི་དགོངས་པ་ལས་མ་གཡོས་པའོ། །སྤྱོད་པ་ནི་བྱང་སེམས་དཀར་<milestone unit="line" n="590.5"/>དམར་ལ་གཙང་སྨེ་མེད་པར་སྤྱོད་པའོ། །འབྲས་བུ་ནི་རིགས་ཀྱི་སའི་དེ་བཞིན་ཉིད་མཐོང་བའོ། །དབང་པོ་འབྲིང་གི་ལྟ་བ་ནི། སྣང་བ་རིག་པའི་སྟོབས་སུ་གྱུར་པ་ཙམ་ཞིག་གི་བལྟ་བ་རྟོགས་པའོ། །དགོངས་པ་ནི་<milestone unit="line" n="590.6"/>གསལ་ལ་མ་ཡེངས་པ་ཉི་ཟླ་ཟུང་དུ་འབྲེལ་བ་ལྟ་བུར་གནས་སོ། །སྤྱོད་པ་ནི་ཡང་དག་པའི་ཆོས་ཉིད་རྣལ་འབྱོར་གྱི་ངང་ལ་སྤྱོད་པའོ། །འབྲས་བུ་ནི་སྐྱེ་ཤི་མེད་པའི་དེ་བཞིན་ཉིད་ཐོབ་པའོ། །དབང་པོ་ཐ་མའི་ལྟ་བ་<milestone unit="page" n="592"/><milestone unit="line" n="592.1"/>སྐུར་མཐོང་བའོ། །དབང་པོ་ཐ་མའི་ལྷ་བནི། ཡེ་ཤེས་དག་པའི་སྣངབ་ལ་ང་ལས་ཕ་གི་བྱུང་ངམ། ཕ་གི་ལས་ང་བྱུང་ངམ་སྙམ་པར་རྟོགས། དགོངས་པ་ནི་སྣང་བ་ཉིད་ལ་མཐོང་བྱེད་མེད་པར་གནས། སྤྱོད་པ་ནི་ཐེ་<milestone unit="line" n="592.2"/>ཚོམདང་ཡིདགཉིས་ཀྱི་སྤྱོད་པ་དང་ལྡན་པའོ། །འབྲས་བུ་ནི་རང་བཞིན་སྤྲུལ་པའི་སྐུའི་ཞིང་ཁམས་སུ་དབུགས་འབྱིན་པའི་འབྲས་བུ་ཐོབ་པའོ། །ཉི་ཟླ་ཁད་མཉམ་པའི་དགོངས་པ་ཀློང་བརྡོལ་བའི་དུས་ན། དེ་ཡང་<milestone unit="line" n="592.3"/>དབང་པོརབ་འབྲིང་ཐ་མ་གསུམ་ལམཐོང་སྣང་རྣམ་པ་གསུམ་དུ་ཤརཏེ་དེ་ཡང་དབང་པོ་རབ་ཀྱིས་ལྟ་བ་ཡེ་ཤེས་ཟང་ཐལ་དུ་རྟོགས་སོ། །དགོངས་པ་ནི་འགག་མེད་ཡེ་ཤེས་ཆུ་བོའི་གཞུང་ལྟ་བུ་དང་མི་འབྲལ་<milestone unit="line" n="592.4"/>བའོ། །སྤྱོད་པ་ནི་ཡེ་ཤེས་ཆེན་པོའི་མཛད་པས་རོལ་པ་མ་འགགས་པར་སྤྱོད་དོ། །འབྲས་བུ་ནི་ཐབས་དང་ཤེས་རབ་གཉིས་སྦྱོར་བ་དང་སྒྲོལ་བ་རྣམ་པ་གཉིས་ཏེ། གཞི་འདུ་འབྲལ་མེད་པའི་འབྲས་བུ་འཐོབ་<milestone unit="line" n="592.5"/>བོ། །དབང་པོ་འབྲིང་གིབལྟ་བ་ནིདབྱིངས་དང་ཡེ་ཤེས་གཉིསམེད་པར་རྟོགས་སོ། །དགོངས་པ་ནི་ཐབས་དང་ཤེས་རབགཉིས་སུ་མེད་པའི་རང་བཞིན་བར་སྣང་ལ་ཉི་ཟླ་ཤར་བ་ལྟ་བུའི་དགོངས་པ་ལ་གནས་<milestone unit="line" n="592.6"/>སོ། །སྤྱོད་པ་ནི་བདེ་བ་ཆེན་པོའི་གསང་བའི་ཐིག་ལེ་དཀར་དམརལ་སྤྱོད་དོ། །འབྲས་བུ་ནི་རིགས་ཀྱི་སངས་རྒྱས་ལྔའི་སྦྱོར་བའི་ལྷུམས་སུ་སངས་རྒྱས་པའི་འབྲས་བུ་ཐོབ་པའོ། །དབང་པོ་ཐ་མའི་ལྟ་བ་ནི། ཡབ་<milestone unit="page" n="593"/><milestone unit="line" n="593.1"/>༄༅། །ཡུམ་གྱི་སྦྱོར་བའི་བྱང་ཆུབ་ཀྱི་སེམས་སྤྲུལ་པའི་རྒྱུ་མཚོན་པའི་ལྷ་བར་རྟོགས་སོ། །དགོངས་པ་ནི་ལྷའི་རང་བཞིན་སྙིང་པོ་དྲན་པས། ཏིང་ངེ་འཛིན་གསལ་བའི་དགོངས་པ་དང་ལྡན་པའོ། །སྤྱོད་པ་ནི་<milestone unit="line" n="593.2"/>སྨན་ལྔ་བདུད་རྩི་ལྔ་ལ་སྤྱོད་པའོ། །འབྲས་བུ་ནི་བར་དོ་ལ་ཡི་དམ་ལྷའི་སྒྱུ་ལུས་བཟུང་སྟེ། སྣང་བ་དག་པའི་འབྲས་བུ་ཐོབ་པའོ། །རྒྱ་མཚོ་ཀློང་བརྡོལ་གྱི་དགོངས་པ་ཤར་བའི་དུས་ན་ཡང་། དབང་པོ་གསུམ་ལ་<milestone unit="line" n="593.3"/>མཐོང་སྣང་མི་མཐུན་པ་གསུམ་འཆར་ཏེ། དེ་ཡང་དབང་པོ་རབ་ཀྱི་ལྷ་བ་ནི། ཡེ་ཤེས་ཆེན་པོའི་མཛད་པས། ཅི་སྣང་རང་གི་སྣང་བ་ཉིད་དུ་རྟོགས་སོ། །དགོངས་པ་ནི་སྣང་བ་ལ་ཆགས་ཞེན་ཆུང་བ་ཆང་གིས་ར་རོ་བ་<milestone unit="line" n="593.4"/>ལྟ་བུའི་དགོངས་པ་དང་ལྡན་པའོ། །སྤྱོད་པ་ནི་འཁོར་བ་ཉིད་མྱ་ངན་ལས་འདས་པར་སྤྱོད་པའོ། །འབྲས་བུ་ནི་སྣང་བ་ལ་མི་གནས་པའི་ཡེ་ཤེས་ཆིག་ཆོད་དུ་སྐྱེ་བའི་འབྲས་བུ་ཐོབ་པའོ། །དབང་པོ་འབྲིང་གི་ལྟ་བ་ནི།<milestone unit="line" n="593.5"/>གསལ་བ་ཟང་ཐལ་ཡེ་ཤེས་ཀྱི་སྐུར་རྟོགས་པའོ། །དགོངས་པ་ནི་དྲག་ལ་ཡུན་ཐུང་བ་འབབ་ཆུ་ལྟ་བུའི་དགོངས་པ་དང་ལྡན་པའོ། །སྤྱོད་པ་ནི་ཀུན་གྱི་སྤྱོད་ཡུལ་མ་ཡིན་པ་རི་དགས་ལྟ་བུའི་སྤྱོད་པ་དང་ལྡན་<milestone unit="line" n="593.6"/>པའོ། །འབྲས་བུ་ནི་སྟོང་པའི་ཡེ་ཤེས་ཀྱི་སྙིང་པོ་མཐར་ཕྱིན་པའི་འབྲས་བུ་ཐོབ་པའོ། །དབང་པོ་ཐ་མའི་ལྟ་བ་ནི། འཁྲུལ་པའི་སྣང་བ་ཁད་ཀྱིས་སངས་པར་འདོད་པའོ། །དགོངས་པ་ནི་ལྷ་དང་མིའི་སེམས་འཛིན་ལ་<milestone unit="page" n="594"/><milestone unit="line" n="594.1"/>གནས་སོ། །སྤྱོད་པ་ནི་བཅོས་མ་གཉིས་འཛིན་གྱི་སྤྱོད་པ་དང་ལྡན་ནོ། །འབྲས་བུ་ནི་ལྷ་དང་མིའི་རིགས་མཐོང་འཐོབ་པའོ། །ཨེ་མ་ཧོ། །རིགས་ཀྱི་སངས་རྒྱས་སེམས་དཔའ་དང་བཅས་པ་རྣམས་ཉོན་ཅིག །ཡང་<milestone unit="line" n="594.2"/>དག་པའི་སངས་རྒྱས་ཀྱི་ལམ་ལྔ་ཤེས་པར་བྱ་བའི་ཐབས་ནི། ཐིག་ལེ་རྣམ་པ་ལྔའི་ཡེ་ཤེས་ལ་མཁས་པར་བྱའོ། །དེ་ཡང་ཡེ་ཤེས་ཆེན་པོའི་དགོངས་པ་ལྔ་དང་། ཐིག་ལེའི་སྣང་བ་ལྔ་མཐར་ཕྱིན་ན། ཆོས་ཐམས་ཅད་<milestone unit="line" n="594.3"/>ཀྱི་དེ་ཁོ་ན་ཉིད་གསང་སྔགས་ཐུགས་སུ་ཆུད་པའོ། །དེ་ཡང་དགོངས་པའི་གསང་བ་ཐུགས་ཀྱི་ཉིང་ཁུ་ནི། རྣམ་པ་ལྔར་ཤེས་པར་བྱ་སྟེ། རི་བོ་སྤྱི་བཅིངས་ཀྱི་དགོངས་པ་ནི། སེང་གེ་རྣམ་པར་བསྤྱིངས་པ་ལྟ་བུའོ། །ཡེ་<milestone unit="line" n="594.4"/>ཤེས་སྤྱི་བླུགས་ཀྱི་དགོངས་པ་ནི། རྒྱལ་རིགས་སྤྱི་བོ་ནས་དབང་བསྐུར་བ་ལྟ་བུའོ། །ཐིག་ལེ་མཐོང་བརྟོལ་གྱི་དགོངས་པ་ནི། རྨ་བྱའི་ཕྲུ་གུ་སྒོ་ང་ནས་ཐོན་པ་ལྟ་བུའོ། །ཉི་ཟླ་ཁད་མཉམ་པའི་དགོངས་པ་ནི། ཉི་མ་<milestone unit="line" n="594.5"/>དང་ཟླ་བ་གཉིས་སུ་མེད་པར་སྙོམས་པར་ཞུགས་པ་ལྟ་བུའོ། །རྒྱ་མཚོ་ཀློང་བརྡོལ་གྱི་དགོངས་པ་ནི། རི་རབ་ཀྱི་མགུལ་ནས་ཉི་མ་ཤར་བ་ལྟ་བུའོ། །དེ་དག་ནི་དཔེ་ཆེན་པོ་ལྔས་ཡེ་ཤེས་ཀྱི་སྣང་བ་བསྟན་པའི་ཐབས་<milestone unit="line" n="594.6"/>སོ། །དགོངས་པའི་གནས་གང་ཡིན་པ་དེ་ནི་འབྲས་བུའི་ཚད་དུ་བསྟན་པའོ། །ཞེས་སེང་གེ་རྩལ་རྫོགས་ཆེན་པོའི་རྒྱུད་ལས། དགོངས་པ་ལྔས་ཡེ་ཤེས་མཐའ་ལ་སྐྱེལ་བའི་ལེའུ་སྟེ་དང་པོའོ།། །ནཱཨངཨུ། །།དེ་<milestone unit="page" n="595"/><milestone unit="line" n="595.1"/>༄༅། །ནས་ཡང་རིགས་བཞི་ལ་གནས་པའི་སངས་རྒྱས་རྣམས་ཀྱིས། བཅོམ་ལྡན་འདས་དཔལ་ཀུན་ཏུ་བཟང་པོ་ལ་འདི་སྐད་ཅེས་གསོལ་ཏོ། །ཀྱེ་ཀྱེ་བཅོམ་ལྡན་རིག་པའི་ངང་། །ཡང་དག་དོན་གྱི་གཏན་<milestone unit="line" n="595.2"/>ཚིགས་རྣམས། །མོས་པའི་འཁོར་ལ་གསུང་དུ་གསོལ། །ཞེས་ཞུ་བ་ཞུས་སོ། །དེ་ནས་ཡང་རང་རིག་སྟོབས་ཀྱི་ལྷས་བཀའ་སྩལ་པ། །ཀྱེ་མ་རིགས་བཞིའི་ཡེ་ཤེས་བཞི །ང་ཡི་དགོངས་པ་རང་གནས་ཉིད། །ཁྱེད་ལ་<milestone unit="line" n="595.3"/>རྒྱས་པར་བསྟན་པར་བྱ། །མ་ཡེངས་ཚུལ་གྱིས་གུས་པས་ཉོན། །སྣ་ཚོགས་སེམས་ཀྱི་རྟོག་པ་སོལ། །ཡང་དག་དོན་གྱི་གཏན་ཚིགས་ནི། ཁམས་གསུམ་སེམས་ཅན་ཐམས་ཅད་ལ། །རང་རང་སྙིང་གི་དཀྱིལ་ན་<milestone unit="line" n="595.4"/>གནས། །སྙིང་པོ་ཡེ་ཤེས་སུམ་བརྩེགས་ཏེ། །དེ་ཡང་ངོ་བོ་སྒྲིབ་མེད་དེ། །སེམས་ཅན་རབ་རིབ་བློ་ཡིས་བསྒྲིབས། །དེ་ཡང་བློ་ལ་སྣང་ལུགས་དང་། །རྟོགས་པའི་དུས་ན་འཆར་ལུགས་སོ། །བློ་ཡི་ཡུལ་ལ་འཛིན་པ་<milestone unit="line" n="595.5"/>སྟེ། །རྟོགས་པའི་དུས་ན་རང་སྣང་ངོ་། །སངས་རྒྱས་ཡ་ཤེས་སེམས་དཔའ་ཡིས། །རང་གི་ལུས་ལ་རྫོགས་པར་བཤད། །སྣཚོགས་བློ་ཡི་ཐེ་ཚོམ་རྣམས། །བསལ་ཕྱིར་རྒྱུད་འདི་བཤད་པ་ཡིན། །སེམས་ཅན་ཀུན་གྱི་<milestone unit="line" n="595.6"/>རང་ལུས་ལ། །སངས་རྒྱས་ཀུན་གྱི་སྐུ་གནས་པ། །སྐུ་ནི་དྲི་མེད་འོད་ཀྱི་སྐུ། །རྣམ་པར་སྣང་མཛད་ཆོས་དབྱིངས་བདག །སངས་རྒྱས་ཀུན་གྱི་རང་བཞིན་ཡིན། །སེམས་ཅན་ཀུན་གྱི་རང་རྒྱུད་ལ། །སངས་རྒྱས་ཀུན་གྱི་<milestone unit="page" n="597"/><milestone unit="line" n="597.1"/>༄༅། །ཡུལ་སྣང་ག་ལ་ཡོད། །གསང་བའི་རིག་པ་གཉིས་སྣང་བྲལ། །རྟོགས་པའི་ཐུགས་རྗེས་ལས་མི་འགྲུབ། །དྲང་སྲོང་ཆོས་ཉིད་བདེན་མཐོང་ན། །སངས་རྒྱས་དགོངས་པ་དེ་ལས་མེད། །བདེན་པ་གཉིས་<milestone unit="line" n="597.2"/>ཀྱིས་ཡེ་ནས་རྟོགས། །བདེན་པ་གསུམ་གྱིས་རང་དོན་རྙེད། །བདེན་པ་བཞི་ཡིས་སྣང་བ་མཐོང་། །བདེན་པ་ལྔ་ཡིས་ཆོས་སྐུ་ཤེས། །བདེན་པ་དྲུག་གིས་རང་ལུས་མཐོང་། །བདེན་པ་བདུན་གྱིས་དེ་ཉིད་ཐོབ། །བདེན་<milestone unit="line" n="597.3"/>པ་བརྒྱད་ཀྱིས་རྟོགས་པ་རྙེད། །བདེན་པའི་ཆོས་ཉིད་རྣམ་དགུ་ཡིས། །རང་གི་ཏིང་འཛིན་བརྟན་པ་ཐོབ། །བདེན་པ་བཅུ་ཡིས་སངས་རྒྱས་མཐོང་། །བདེན་པ་བཅུ་གཅིག་ས་ལམ་བགྲོད། །རྣམ་པ་བཅུ་གཉིས་རྟོགས་<milestone unit="line" n="597.4"/>དང་ལྡན། །དེ་དོན་རྣམ་པ་བཅུ་བཞིར་ལྡན། །རྣམ་པ་བཅོ་ལྔས་མཁའ་ལ་བསྐྱོད། །དེ་ཉིད་རྣམ་པ་བཅུ་དྲུག་རིག །བཅུ་བདུན་རྣམ་པས་ཕ་རོལ་ཕྱིན། །བཅོ་བརྒྱད་ཆོས་ཉིད་བདེན་པ་མཐོང་། །བཅུ་དགུ་རང་གི་ཡུལ་<milestone unit="line" n="597.5"/>དང་འཕྲད། །རྣམ་པ་ཉི་ཤུས་བྱང་ཆུབ་པ། །རྣམ་པ་ཀུན་རིག་སངས་རྒྱས་མཆོག །དེས་ནི་ཕ་རོལ་བགྲོད་པའོ། །ཨེ་མ། །རྟོག་མེད་རང་སངས་རྙོག་པ་མེད། །འཛིན་མེད་རང་གྲོལ་ཕྱོགས་རིས་མེད། །རྣམ་པར་རྟོག་<milestone unit="line" n="597.6"/>མེད་མཁའ་ལ་རོལ། །སྐྱེ་མེད་ཆོས་ཉིད་མཉམ་པ་ཉིད། །ཡང་དག་ཆོས་ལ་སྒྲོ་བཏགས་མེད། །བསམ་འདས་བརྗོད་མེད་ངོ་བོ་ནི། །རྣམ་རྟོག་ཕྱོགས་སུ་མ་ལྷུང་བ། །རྟོག་མེད་སྐུ་ལ་ཡང་དག་བལྟ་བར་བྱ། །མཉམ་པ་<milestone unit="page" n="598"/><milestone unit="line" n="598.1"/>ཉིད་ཀྱི་ཤེས་རབ་ཡིད་མེད་ལ། །སྣང་བ་མེད་པའི་ཆོས་ཉིད་ཀུན་ཏུ་བཟང་། །སྐྱེ་འགག་མེད་པའི་རང་བཞིན་བདེ་བའི་སྐུ། །དམིགས་པ་མེད་པའི་ཏིང་འཛིན་ཆོས་ལས་གྲོལ། །བསམ་འདས་དངོས་པོའི་ཡུལ་ལ<milestone unit="line" n="598.2"/>བདག་འཛིན་མེད། །སངས་རྒྱས་ཀུན་གྱི་ཡེ་ཤེས་འོད་འབར་ནི། །ཉི་མའི་ཟེར་བཞིན་ཀུན་ལ་སྙོམས་པར་གནས། །ཐུགས་རྗེ་མཉམ་ཉིད་སྒྲོན་མའི་ཞགས་པ་ནི། །འཆར་བྱེད་མ་འགགས་དབང་པོའི་ཡུལ་ལས<milestone unit="line" n="598.3"/>ལོག །ཡུལ་སེམས་གཉིད་མེད་རང་བྱུང་དགོངས་པ་ནི། །རྟོག་མེད་ཆོས་སྐུ་རང་གསལ་ཆེན་པོ་འི་ངང་། །མཉམ་ཉིད་དངོས་བྲལ་སངས་རྒྱས་དགོངས་པ་ནི། །ཡེ་ཤེས་རང་སྣང་ཆོས་སྐུའི་མཁའ་ལ་རོལ་། །སྤྲོས་<milestone unit="line" n="598.4"/>བྲལ་རིག་པ་ནམ་མཁའི་མཐའ་དང་མཉམ། །སྦྱོད་པ་སྟོང་ཡུལ་འཛིན་མེད་རང་སར་གྲོལ། །དགོངས་པ་རང་གནས་ཏིང་འཛིན་ཅོག་བཞག་དང་། །དངོས་མེད་རང་སྣང་དཀྱིལ་འཁོར་ཀུན་གྱི་དངོས། །འགྱུར་མེད་<milestone unit="line" n="598.5"/>རང་སངས་ཆོས་ཉིད་ཀུན་གྱི་ཡུལ། །བདེ་ཆེན་རིག་པའི་ས་བོན་འོད་པོ་ཆེ། །རང་སྣང་ཡུལ་ལ་མི་རྟོག་གཅིག་ཏུ་ལྷང་ངེ་གནས། །དབྱོད་པ་ཡིད་ཀྱི་རྣམ་རྟོག་བྲལ་བ་ནི། །གསང་སྔགས་གཏན་ཚིགས་ཆེན་པོ་ང་ཡིས་<milestone unit="line" n="598.6"/>བཤད། །སངས་རྒྱས་དགོངས་པ་ཡང་དག་གཅིག་པུ་ཉིད། །སོ་སོ་རང་རང་བདེན་པའི་ཡུལ་ལ་འཇུག །བལྟར་མེད་གཡེངས་བྲལ་ཉིད་ཀྱི་སྐུ་ལ་རྣམ་པར་བལྟས། །སྤྱད་མེད་སྤྱོད་པ་ཉིད་གྱི་ཏིང་འཛིན་ངང་ལ་<milestone unit="page" n="599"/><milestone unit="line" n="599.1"/>༄༅། །བཞུགས། །བསྒོམ་མེད་བསྒོམ་བྲལ་ཉད་ཀྱ་ངོ་བོ་བཟུང་། །འདའ་མེད་བསྲུང་མཚམས་བྲལ་བའ་ཉམས་ལེན་བྱ། །རང་སྣང་ ག་ཆོད་ཉད་ཀྱ་རྗེས་སུ་འབྲངས། །སྟོང་པ་ཀུན་ཁྱབ་ཡུལ་དང་ལྷན་ཅིག་<milestone unit="line" n="599.2"/>གནས། །རྟོག་མེད་ཕྱོགས་སངས་ཉིད་ཀྱི་མཁའ་ལ་གསལ། །བདེ་བ་དངོས་བྲལ་ཆོས་ཉིད་ཡུལ་ལ་འཇུག །བཅོས་པ་མེད་པའི་ཏིང་འཛིན་རང་སྣང་ཡུལ། །ཞེ་འདོད་མེད་པའི་བསྒོམ་པ་མཁའ་ལ་གསལ། །འཛིན་<milestone unit="line" n="599.3"/>ཆགས་མེད་པའི་བལྟ་བ་ཡུལ་དང་བྲལ། །རྟོག་པ་མེད་པའི་ཆོས་ཉིད་དྲི་མ་སངས། །ཐེ་ཚོམ་མེད་པའི་སྐུ་གསུམ་མངོན་པར་སྣང་། །འཛིན་ཆགས་མེད་པའི་སྦྱིན་པ་ཡུལ་ ལལགྱོདཀྱངལས་འདས། །དྲི་མ་མེད་པའི་<milestone unit="line" n="599.4"/>ཚུལ་ཁྲིམས་རྣམ་པར་དག །རྟོག་ཞེན་མེད་པའི་བཟོད་པ་ཡུལ་ལ་སྣང་། །སོམ་ཉི་སྤངས་པའི་བརྩོན་འགྲུས་ངང་ལས་འབྱུང་། །ཐུན་མཚམས་མེད་པའི་བསམ་གཏན་སྣང་མཐའ་ཡས། །མངོན་སྣང་སྐུ་ཡི་ཤེས་རབ་ཕ་<milestone unit="line" n="599.5"/>རོལ་ཕྱིན། །ཡུལ་དང་སེམས་མེད་ཐབས་ཀྱི་ངང་ལ་གནས། །ཞེ་འདོད་བྲལ་པའི་སྨོན་ལམ་རང་ལ་རྙེད། །དམིགས་པ་མེད་པའི་ཡེ་ཤེས་ཕ་རོལ་ཕྱིན། །གཟའ་གཏད་མེད་པའི་སྟོབས་ལ་རྣམ་པར་གནས། །བྱ་བྲལ་<milestone unit="line" n="599.6"/>རྫོགས་པའི་ས་ལ་ཀུན་ཏུ་ཆུབ། །གཡེང་བ་མེད་པའི་ཆོས་ཉིད་གཏིང་མཐའ་ཡས། །གཅིག་དང་དུ་མར་སྣང་བའི་བསམ་གཏན་མེད། །རང་གི་ཡུལ་ལ་ཆོས་ཉིད་མ་དང་འཕྲད། །བདེན་པའི་སྟོབས་ཀྱིས་སངས་རྒྱས་སྐུ་<milestone unit="page" n="600"/><milestone unit="line" n="600.1"/>ལ་འཇུག །མཆེད་པ་དང་ནི་སྐུ་ཡི་འོད་ཟེར་འཕྲོ། །སྣང་བ་རྩལ་གྱི་འབྱུང་བ་མཁའ་ལ་འཁྱིལ། །ཡིན་པ་ཙམ་གྱིས་བློ་ཡི་ཐེ་ཚོམ་བསལ། །དེ་ནི་རང་གི་ཡུལ་དུ་ཀུན་ཏུ་བཟང་པོས་བསྟན། །རིག་པའི་ཞལ་ནི་མ་<milestone unit="line" n="600.2"/>འགགས་ཕྱོགས་བཅུར་གསལ། །རིག་པའི་སྐུ་ལ་ཆེ་དང་ཆུང་བ་མེད། །རིག་པའི་སྣང་བ་ཕྱོགས་དང་རིས་སུ་མེད། །རིག་པའི་ཡེ་ཤེས་ཡུལ་ལ་རྣམ་པར་སྣང་། །རིག་པའི་ས་བོན་འཕེལ་དང་འགྲིབ་པ་མེད། །རིག་<milestone unit="line" n="600.3"/>པའི་ངོ་བོ་རྟོགས་དང་མ་རྟོགས་མེད། །རིག་པའི་ཆོས་ཉིད་ང་དང་བདག་ཏུ་མེད། །རིག་པ་ཉིད་ལ་དུས་གསུམ་གཡོ་བ་མེད། །རིག་པའི་ཆོ་འཕྲུལ་སྣ་རྩོགས་ཅིར་ཡང་སྟོན། །རིག་པའི་ངོ་བོ་གཅིག་ལ་འགྱུར་བ་<milestone unit="line" n="600.4"/>མེད། །རིག་པའི་རང་བཞིན་ཐ་སྙད་གཅིག་ཏུ་སྡུད། །རིག་པའི་དངོས་པོ་སྐུ་དང་འོད་དུ་ཤར། །རིག་པའི་སྒྲོན་མ་ཡུལ་དང་ལྷན་ཅིག་གནས། །རྟོག་པ་མེད་ན་ཆོས་ཉིད་དོན་དང་ཕྲད། །ཆོས་ཀྱི་སྐུ་ལ་འཁྲུལ་རྟོག་ག་ལ་<milestone unit="line" n="600.5"/>ཡོད། །ལོངས་སྤྱོད་སྐུ་ལ་ངར་འཛིན་ངང་གིས་མེད། །སྤྲུལ་པའི་སྐུ་ལ་ཞེ་འདོད་མེད་པར་བསྟན། །རིག་པའི་སྐུ་ལ་གསལ་འགྲིབ་ཡོངས་ཀྱིས་མེད། །སེམས་ཀྱི་སྐུ་ནི་སྣ་ཚོགས་ཅིར་ཡང་འཛིན། །ཡིད་ཀྱི་སྐུ་ནི་སྣ་<milestone unit="line" n="600.6"/>ཚོགས་གཅོད་པར་བྱེད། །མ་རིག་སྐུ་ནི་ཐམས་ཅད་སྡུད་པར་བྱེད། །དེ་དག་དེ་ཕྱིར་འཁྲུལ་པའི་སྐུ་ཡིན་ནོ། །རིག་པའི་སྐུ་ནི་འདི་ལྟ་སྟེ། །ཡང་དག་སྐུ་ལ་སྣང་སྲིད་ཆོས་རྣམས་གསལ། །རྡོ་རྗེའི་སྐུ་ནི་མ་སྐྱེས་གདོད་<milestone unit="page" n="601"/><milestone unit="line" n="601.1"/>༄༅། །ནས་རྫོགས། །སྟོང་པའི་སྐུ་ལ་ངོས་བཟུང་ག་ལ་ཡོད། །འོད་གསལ་སྐུ་ལ་མཚན་མའི་རྣམ་རྟོག་མེད། །ཡེ་ཤེས་སྐུ་ལ་གསལ་དང་མི་གསལ་མེད། །རང་སྣང་སྐུ་ལ་ཉོན་མོངས་བསམ་པ་མེད། །ཆོས་ཉིད་<milestone unit="line" n="601.2"/>སྐུ་ལ་ཡིན་མིན་རྩིས་དང་བྲལ། །རིག་པའི་སྐུ་ལ་བདག་རྟོག་ཡིད་དང་བྲལ། །དབྱིངས་ཀྱི་སྐུ་ལ་རྒྱ་ཆད་ཕྱོགས་དང་བྲལ། །སངས་རྒྱས་སྐུ་ནི་མ་བསྒྲིབས་དེ་བཞིན་གནས། །སེམས་ཅན་ཀུན་གྱི་ནོར་བུ་རིན་ཆེན་<milestone unit="line" n="601.3"/>ཡིན། །སྟོང་པའི་ལམ་ལ་རང་བྱུང་ཡེ་ཤེས་གསལ། །སྔགས་པས་སངས་རྒྱས་ཡེ་ཤེས་སྤྱན་དུ་འདོད། །ཕྱོགས་སུ་སྣང་བའི་ཡུལ་ནི་རབ་ཏུ་སྤངས། །ཕྱོགས་སུ་མ་ལྷུང་ཉི་ཟླའི་དཀྱིལ་འཁོར་བཞིན། །ཡེ་ཤེས་སྣང་བ་<milestone unit="line" n="601.4"/>ཉམས་སུ་བླང་ཐབས་ནི། །དུས་གསུམ་གཤེགས་པས་འདི་ལྟར་རབ་ཏུ་བསྔགས། །གྲོགས་མེད་གཅིག་པུར་འདུག་ན་སྣང་བ་གྲོགས་སུ་འཆར། །བལྟར་མེད་སྐུ་ལ་བལྟས་ན་རང་གི་སྣང་བ་མཐོང་། །རྐང་མེད་མཁའ་<milestone unit="line" n="601.5"/>ལ་བསྐྱོད་པས་སྣང་སྲིད་དབང་དུ་སྡུད། །རིག་པ་རྐྱེན་དང་འཕྲད་པས་རང་གི་བདེ་བ་རྙེད། །རིག་པ་མཁའ་ལ་གསལ་བས་རང་རིག་དབྱིངས་སུ་ཚུད། །འཛིན་པའི་ཆོས་དང་བྲལ་ན་རང་སྣང་རྟོགས་པའི་<milestone unit="line" n="601.6"/>མཆོག །སངས་རྒྱས་ཐུགས་ལ་དེ་བཞིན་གནས་པའོ། །ཨེ་མ་ཧོ་རིགས་བཞིའི་སངས་རྒྱས་ཉོན། །གསང་སྔགས་ཀུན་གྱི་ཐབས་ཀྱི་ཡན་ལག་ནི། །གཟུང་འཛིན་རྣམ་རྟོག་ངང་གིས་བྲལ་བར་གསུངས། །འཛིན་ཆགས་<milestone unit="page" n="602"/><milestone unit="line" n="602.1"/>མེད་པའི་རང་སྣང་ནམ་མཁའ་ལ། །ཞེ་འདོད་མེད་པའི་སྒྲོན་མ་རྣམ་གཉིས་གསལ། །སྤང་ཐོབ་མེད་པའི་ཆོས་སྐུའི་སྣང་བ་མཐོང་། །ཕྱོགས་དང་བྲལ་བའི་འོད་ཀྱི་མུ་ཁྱུད་ཟིན། །བདག་དང་བྲལ་བའི་སྒྱུ་མའི་སྐུ་ལྔ་<milestone unit="line" n="602.2"/>སྣང་། །ཡུལ་དང་བྲལ་བའི་ཆོས་ཉིད་དུ་མར་སྣང་། །སྟོང་རིག་གསལ་བའི་སྐུ་ལ་འགྱུར་བ་མེད། །འབྱུང་བའི་རྐྱེན་གྱིས་མ་གོས་རང་གསལ་བདེ་བའི་སྐུ། །རྟོག་པའི་ཕྱོགས་སུ་མ་ལྟུང་སངས་རྒྱས་དགོངས་པ་<milestone unit="line" n="602.3"/>ཉིད། །ཆོས་ཉིད་ཤེས་རབ་ཁོང་ནས་སྐྱེས་པ་ཡིས། །ཡུལ་སེམས་བྲལ་བའི་དགོངས་པ་རང་སྣང་ངོ་། །མཚན་མའི་ཡུལ་ལ་འཛིན་པའི་རྟོག་པ་བཅོམ། །མ་རིག་ཀློང་ནས་ཡེ་ཤེས་སྣང་བ་སངས། །ཀ་དག་དབྱིངས་སུ་<milestone unit="line" n="602.4"/>ཆོས་སྐུ་ཆེན་པོ་རྙེད། །སྣང་བའི་ཡུལ་དང་རྟོག་པའི་ཆོས་ལས་གྲོལ། །སངས་རྒྱས་པ་དང་རང་གི་རིག་པ་མཉམ། །བསྟན་དུ་ཡོད་ཅིང་རང་སྣང་མཐོང་བའི་ཕྱིར། །ཉོན་མོངས་དྲི་མ་ཡེ་ཤེས་སྣང་བར་འགྱུར། །ཆོས་<milestone unit="line" n="602.5"/>དང་ཆོས་མིན་གསང་སྔགས་ལས་བྱུང་བ། །རང་རིག་རང་གི་འོད་ལ་རྟག་ཏུ་བཞུགས། །མཐའ་སྡུད་དོན་གཅོད་དབྱིངས་ཀྱི་རང་བཞིན་ཡིན། །གཅིག་དང་དུ་མའི་སྒྲ་དང་ཐ་སྙད་བྲལ། །བཟང་དང་ངན་པའི་ཡུལ་མེད་<milestone unit="line" n="602.6"/>རང་གི་བདེ་བ་ཆེ། །ཆོས་སྤྱོད་བྱིས་པའི་སྤྱོད་པས་བསླུས་གྱུར་ན། །དགོངས་པ་སྙེད་པར་སངས་རྒྱས་ཉིད་ཀྱིས་མ་བཤད་དོ། །ཆོས་ཀྱིས་སངས་རྒྱས་ཉིད་ཀྱི་སྣང་བ་སྒྲིབས། །ང་ཡི་ཆོས་ནི་བརྗོད་པའི་མཐའ་དང་<milestone unit="page" n="603"/><milestone unit="line" n="603.1"/>༄༅། །བྲལ། །ང་ཡི་དཀྱིལ་འཁོར་ཆེན་པོ་ནི། །སྐུ་ཡི་འོད་དང་གསུང་གི་ཟེར། །ཐུགས་ཀྱི་དགོངས་པར་གནས་པའོ། །ང་ལ་འོད་ཟེར་ཡང་ཡོད་དེ། །སེམས་ཀྱི་འཛིན་ཆགས་སྤངས་པའི་ཕྱིར། །སྣང་བ་ཞེན་<milestone unit="line" n="603.2"/>མེད་སྒྲོན་མར་གསལ། །རྟོག་མེད་རང་སྣང་བསྟན་པའི་ཕྱིར། །བདེ་གཤེགས་སྐུ་ཡི་འོད་ལྟར་སྣང་། །སྟོང་པ་ཉིད་ལས་ལོག་པའི་ཕྱིར། །མཛེས་པའི་འོད་ཟེར་རྣམ་ལྔ་གསལ། །ཐིག་ལེ་ཉག་གཅིག་སྣང་བ་ལ། །བྲི་བ་<milestone unit="line" n="603.3"/>མེད་ཅིང་གང་བ་མེད། །ཆོས་ཀྱི་སྐུ་ཡི་རང་ཡུལ་དང་། །སེམས་ཅན་སྣང་བའི་རང་ཡུལ་གཉིས། །སྟོང་རིག་གསལ་བའི་དངོས་པོར་སྣང་། །སངས་རྒྱས་ཀུན་ཀྱི་ལྟ་ཕུགས་ནི། །དབྱིངས་རིག་གཉིས་ལས་མ་<milestone unit="line" n="603.4"/>འདས་པའོ། །དབྱིངས་དང་རིག་པའི་ཆོ་འཕྲུལ་ལས། །ཡེ་ཤེས་རྟོག་མེད་ཕྱོགས་དང་བྲལ། །རང་སྣང་དངོས་མེད་དཀྱིལ་དང་འཁོར། །ཕྲ་རགས་ཡུལ་གྱིས་མ་བསྒྲིབས་སོ། །བསམ་པའི་ངང་ལས་མ་འདས་<milestone unit="line" n="603.5"/>ན། །འཁོར་བ་སྡུག་བསྔལ་ཆེན་པོར་བཤད། །དབྱིངས་རིག་ཤེས་པའི་རྣལ་འབྱོར་པས། །གསང་སྔགས་དགོངས་པ་ཚད་མར་བལྟ། ཤེས་བྱ་ཡུལ་གྱི་སྣང་བ་ལ། །ཆོས་ཉིད་ནང་གི་ཏིང་འཛིན་གསལ། །གསལ་བའི་<milestone unit="line" n="603.6"/>ཡེ་ཤེས་ཕྱོགས་མེད་ལ། །མཐར་ལྷུང་མེད་པའི་ལྟ་བ་གསལ། །སྒྲ་དང་ཐ་སྙད་མིང་བཏགས་རྣམས། །ཆོས་ཀྱི་དབྱིངས་ཀྱི་རྒྱན་དུ་གསུངས། །རང་སྣང་ཐབས་ཀྱི་རྒྱལ་པོ་ལ། །སྟོབས་ཀྱི་རིག་པ་མ་འགགས་<milestone unit="page" n="605"/><milestone unit="line" n="605.1"/>༄༅། །རྩལ་རྫོགས་ཆེན་པོའི་རྒྱུད་ལས། སེང་གེ་རང་སྣང་གི་ལྟ་བ་བསྟན་པའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོ་ཉིད། ཆོས་ཉིད་རང་སྐད་ཀྱི་ཏིང་ངེ་འཛིན་<milestone unit="line" n="605.2"/>ལ་སྙོམས་པར་ཞུགས་སོ། །དེ་ནས་ཡང་ཀུན་རིག་ཆོས་རྗེ་ལ་སོགས་པའི་འཁོར་རྣམས་ཀྱིས་འདི་སྐད་ཅེས་གསོལ་ཏོ། །ཨེ་མ་རང་སྣང་རིག་པའི་དོན། །བདག་ཅག་རྣམས་ལ་བསྟན་དུ་གསོལ། །ཏིང་ངེ་འཛིན་ལས་<milestone unit="line" n="605.3"/>རབ་ཏུ་བཞེངས། །དེ་ནས་རང་རིག་ཀུན་བཟང་དེས། །ཏིང་ངེ་འཛིན་ལས་བཞེངས་ནས་ནི། །ཆོ་འཕྲུལ་ཆེན་པོའི་ཏིང་འཛིན་བསྟན། །དེ་ནས་ཀུན་རིག་ཆོས་ཀྱི་རྗེས། །ལེགས་པའི་ཚིག་གིས་ཞུ་བ་ཞུས། །ཀུན་བཟང་<milestone unit="line" n="605.4"/>རིག་པས་བཀའ་སྩལ་པ། །ཨེ་མ་རིགས་ལྔའི་སངས་རྒྱས་ཉོན། །ང་ནི་རང་རིག་ཀུན་ཏུ་བཟང་། །ཀུན་བཟང་སེང་གེའི་བལྟ་བ་ནི། །ང་ཉིད་གཅན་གཟན་སེང་གེ་བཞིན། །འཇིགས་པ་ཀུན་དང་བྲལ་བ་སྟེ། །རང་གི་<milestone unit="line" n="605.5"/>གདངས་ལ་རྣལ་དུ་འདུག །མི་འགྱུར་སེང་གེ་ཀུན་བཟང་ངས། །རིག་པ་འགྱུར་མེད་སེང་གེ་ལ། །ལྟ་བ་རྟོག་མེད་སེང་གེ་བསྟན། །རང་བྱུང་རྟོག་མེད་སེང་གེ་ངས། །སྐུ་ལྔ་རང་རྫོགས་སེང་གེ་ལ། །འོད་སྣང་སེང་གེ་<milestone unit="line" n="605.6"/>དག་པ་བསྟན། །རང་རིག་ཀུན་ཏུ་བཟང་པོ་ངས། །རྩལ་རྫོགས་གཅན་གཟན་སེང་གེ་བཞིན། །དོགས་མེད་སྟོབས་བདག་སེང་གེ་ངས། །ཆོ་འཕྲུལ་ཕྱི་ཡི་སེང་གེ་རྩལ། །སྣང་བ་ནང་གི་སེང་གེ་ལ། །འབྱུང་བ་འོད་སྣང་<milestone unit="page" n="606"/><milestone unit="line" n="606.1"/>སེང་གེའི་ཚུལ། །རིག་པ་ཡབ་ཀྱི་སེང་གེ་ངས། །ཀུན་རིག་རྩ་བའི་སེང་གེ་བསྟན། །རང་སྣང་ཀུན་ཏུ་བཟང་པོ་ངས། །ཆགས་མེད་ཡུལ་གྲོལ་སེང་གེ་བསྟན། །ཆོས་ཉིད་རང་གདངས་སེང་གེ་ཡིས། །ཞབྲུལ་པ་ཡུལ་གྱི་<milestone unit="line" n="606.2"/>རྩ་བ་བཅད། །ཆགས་མེད་བཏང་སྙོམས་སེང་གེ་ངས། །ཞེན་ཆགས་ལམ་གྱི་རྩ་བ་བཅད། །རྟོག་སངས་རིག་པའི་སེང་གེ་ངས། །སྣ་ཚོགས་མཚན་མའི་རྩ་བ་བཅད། །འགྱུར་མེད་ཀུན་སྣང་སེང་གེ་ངས། །ཡང་དག་<milestone unit="line" n="606.3"/>ཆོས་སྐུའི་ངོ་བོ་མཐོང་། །རྩལ་ཆེན་ཡུལ་འཇོམས་སེང་གེ་ངས། །བག་ཆགས་འཁྲུལ་པའི་རྩ་བ་བཅད། །ང་ནི་རང་རིག་སེང་གེ་ལ། །མཚན་མའི་ཆོས་ཀྱི་ཞེ་འདོད་མེད། །རང་སྣང་འོད་ཀྱི་སེང་གེ་ལ། །དྲི་མའི་<milestone unit="line" n="606.4"/>མཐའ་གཉིས་རྣམ་པར་དག །སྟོང་པའི་ཡེ་ཤེས་སེང་གེ་ངས། །སླད་པར་བྱེད་པའི་མ་རིག་སངས། །སྐུ་གསུམ་དྲི་མེད་སེང་གེ་ངས། །རང་རིག་སྣང་བའི་སྐུ་གསུམ་མཐོང་། །ཟིན་པ་མེད་པའི་སེང་གེ་ངས། །བྱས་པ་<milestone unit="line" n="606.5"/>མེད་པའི་ངང་དུ་བཞག །ཞབྲུལ་པ་མེད་པའི་སེང་གེ་ངས། །བློ་ཡི་ཐེ་ཚོམ་བཅད་པའོ། །རང་སྣང་ཆོས་ཀྱི་སེང་གེ་ངས། །རྟོག་པའི་རང་མདུད་སངས་པ་ཡིན། །རང་བཞིན་མངོན་སྣང་སེང་གེ་ངས། །གཞན་འབྱུང་<milestone unit="line" n="606.6"/>ཞབྲུལ་པའི་རྩ་བ་སྤངས། །སྐྱེད་པར་བྱེད་པའི་སེང་གེ་ངས། །རང་བྱུང་རྫོགས་པའི་སངས་རྒྱས་རྙེད། །ཕྲ་རགས་བྲལ་བའི་སེང་གེ་ངས། །རྟོག་པ་ཀུན་གྱི་རྩ་བ་བཅད། །ཨེ་མ་སེང་གེ་བགྲོད་མེད་ལམ། །བྱ་བཙལ་<milestone unit="page" n="607"/><milestone unit="line" n="607.1"/>༄༅། །མེད་པའི་སེང་གེ་ཡིས། །བཏང་བཞག་མེད་པའི་གངས་དཀར་ལ། །མུན་པ་སངས་པའི་རྩལ་གསུམ་རྫོགས། །བསམ་མེད་དངས་པའི་སེང་གེ་ངས། །ཀ་དག་དྲི་མེད་གངས་བཟང་ལ། །འབྱུང་བ་སངས་<milestone unit="line" n="607.2"/>པའི་རྩལ་གསུམ་རྫོགས། །དཀྱིལ་འཁོར་དོན་གྱི་སེང་གེ་ངས། །བག་ཆགས་ཟད་པའི་གངས་བཟང་ལ། །ཕྱིན་པ་མེད་པའི་རྩལ་གསུམ་རྫོགས། །རང་སྣང་རྟོགས་པའི་སེང་གེ་ངས། །ཡིད་མ་འགྱུས་པའི་གངས་<milestone unit="line" n="607.3"/>དཀར་ལ། །རྣམ་དག་སྤྱན་གྱི་རྩལ་གསུམ་རྫོགས། །དགོངས་པ་རང་གནས་སེང་གེ་ངས། །བྱ་བྱེད་བྲལ་བའི་གངས་བཟང་ལ། །ཡུལ་དྲུག་སྤྱོད་པའི་རྩལ་གསུམ་རྫོགས། །དངོས་བྲལ་ཆོས་ཉིད་སེང་གེ་ངས། །ཕྲ་<milestone unit="line" n="607.4"/>རགས་བྲལ་བའི་གངས་དཀར་ལ། །རང་སྣང་དག་པའི་རྩལ་གསུམ་རྫོགས། །རྩལ་ལ་ཡང་དག་དོན་ཆེན་རྫོགས། །འཛིན་མེད་རང་སྣང་དེ་བཞིན་ནོ། །ཀྱེ་མ་རིགས་ལྔའི་དཀྱིལ་འཁོར་ཉོན། །རྣམ་དག་བརྗོད་མེད་<milestone unit="line" n="607.5"/>ཡེ་ཤེས་སེང་གེའི་ཀློང་། །བསྐྱེད་པ་མི་མངའ་སངས་རྒྱས་ཡེ་ཤེས་སྐུ། །རྫོགས་པ་མི་མངའ་ཡེ་ཤེས་དོན་ལ་འཇུག །ཀུན་བཟང་སེང་གེའི་ཆོས་ཉིད་ནམ་མཁའ་ལ། །རང་གནས་བསམ་བྲལ་རྣམ་རྟོག་མིང་དང་<milestone unit="line" n="607.6"/>བྲལ། །འཛིན་པ་མེད་པར་ཅིག་ཆར་ཡུལ་ལ་འཇུག །ཡང་དག་མཚན་འཛིན་སོ་སོའི་དཀྱིལ་འཁོར་ཆེ། །ཆེ་བའི་ཆེ་བས་སངས་རྒྱས་སྐུ་དང་ཕྲད། །ཆུང་བའི་ཆུང་བས་རང་རིག་སྤྱན་གྱིས་མཚོན། །ཕྲ་བའི་ཕྲ་བས་རིག་<milestone unit="page" n="608"/><milestone unit="line" n="608.1"/>པའི་རང་མདངས་བསྒྲིབས། །སྒྲོན་མའི་སྒྲོན་མས་རང་གི་ཆོས་ཉིད་མཐོང་། །དག་པའི་དག་པས་རང་སྣང་རྩ་བ་མཐོང་། །རྣམ་པར་ཡངས་པའི་དཀྱིལ་འཁོར་རང་ཉིད་ཡིན། །སངས་རྒྱས་ཆོས་ནི་ཐེ་ཚོམ་ཡུལལས<milestone unit="line" n="608.2"/>འདས། །ཆོས་ཀྱི་སྐུ་ནི་སྣང་བའི་ཡུལ་དུ་མེད། །ལོངས་སྐུ་མཚན་མ་དམིགས་པའི་ཡུལ་མེད་པའོ། །སྤྲུལ་པའི་སྐུ་ནི་ང་དང་བདག་ཏུ་མེད། །རྡོ་རྗེ་རྡོ་རྗེ་སེམས་དཔའ་ཆེ། །འདས་པའི་རྡོ་རྗེ་རབ་བསྔགས་པ། །ལས་ཀྱི་<milestone unit="line" n="608.3"/>རྡོ་རྗེ་བྱེད་འགྱུར་བ། །ཕྲིན་ལས་རྡོ་རྗེ་བསྟན་པ་ཆེ། །རང་གི་རང་བཞིན་རྣམ་རྟོག་གྲོལ། །ཡེ་ནས་ཆུབ་པས་ཀུན་ལ་གནས། །རྒྱ་ཆད་མེད་པའི་ཆོས་སྐུ་རང་བྱུང་ངས། །རྟོག་པ་མེད་པའི་ཆོས་ཉིད་རང་སྣང་<milestone unit="line" n="608.4"/>ལ། །བཅོས་བསླད་མེད་པའི་རིག་པ་ཏིང་འཛིན་གསལ། །འཛིན་ཆགས་མེད་པའི་རིག་པ་ཡུལ་ལ་འཇུག །བདེན་པ་མཐོང་བའི་ཀུན་བཟང་སེང་གེ་ངས། །བག་རྡུལ་དེངས་པའི་ཆོས་ཉིད་ནམ་མཁའ་ལ། །སྤྲོ་བསྡུ་<milestone unit="line" n="608.5"/>མེད་པའི་དབྱིངས་ཀྱི་སྒྲོན་མ་སྲ །ཆགས་སྡང་མེད་པའི་ལུ་གུ་རྒྱུད་ཀྱི་སྐུ། །བཅོས་པ་མེད་པའི་མིག་གིས་བལྟ་བར་བྱ། །གཟའ་གཏད་མེད་པའི་ཏིང་འཛིན་གསལ་བ་དེ། །རྐྱེན་དང་བྲལ་བའི་ཆོས་ཉིད་མཁའ་ལ་<milestone unit="line" n="608.6"/>རོལ། །དགག་བསྒྲུབ་མེད་པའི་རང་སྣང་ཆིག་ཆོད་རྟོགས། །སངས་རྒྱས་དགོངས་པ་ཀུན་གྱི་རྩེ་མོར་གསུངས། །འགྲོ་ཉལ་འདུག་བསྒོམ་མ་ཡེངས་ངང་ལ་སྤྱོད། །གཏད་གཞག་བྱ་བྱེད་བྲལ་བའི་ནམ་མཁའ་<milestone unit="page" n="609"/><milestone unit="line" n="609.1"/>༄༅། །ལ། །འཛིན་རྟོག་ཡུལ་ལས་འདས་པའི་རིག་པ་གསལ། །གཟུང་འཛིན་རྣམ་རྟོག་འཁོར་བའི་གཏིང་རུམ་ནས། །བྱས་པ་མེད་པའི་རང་སྣངཁོ་ནཡང་མཁའ་ལ་གསལ། །བསླད་པ་མེད་པའི་ཆོས་ཉིད་ཡུལ་<milestone unit="line" n="609.2"/>ལས་འདས། །བྱས་པ་མེད་པའི་བྱུང་ས་གཅིག་ཏུ་གྲོལ། །མཐོང་སྣང་མ་འགགས་ཏིང་འཛིན་རང་ལ་གསལ། །བཏང་སྙོམས་མ་འདྲེས་ཆོས་སྐུ་དེ་བཞིན་གཤེགས། །བགྲོད་མེད་རང་གསལ་ཆོས་ཀྱི་སྙིང་པོ་<milestone unit="line" n="609.3"/>ཡིན། །རྟོག་འཛིན་མེད་པས་ཆོས་ཉིད་ཡུལ་དང་འཕྲད། །སྣང་བ་མཐའ་ཡས་རྒྱལ་བའི་ཞིང་དུ་སྒྲོལ། །རྣམ་རྟོག་སངས་པས་ཆོས་ཉིད་ཡུལ་དང་མཇལ། །ཨེ་མ་ཧོ་ཨུ་ལི་ཀྭ་ལིའི་ཡི་གེ་ལས། ཁྲ་ལ་སོགས་པའི་ཡི་<milestone unit="line" n="609.4"/>གེ་འབྱུང་། །དེ་བཞིན་ཧ་དང་མ་ཡི་དོན། །ཀུན་ནས་ཀུན་ཏུ་ཤེས་པར་བྱ། །གསང་སྔགས་ཚིག་དོན་ཡི་གེ་ལས། །རིག་པའི་རང་ལུས་མཐོང་བར་འགྱུར། །ཆོས་དབྱིངས་རྒྱན་དང་བཅས་པར་ནི། །ཡི་གེའི་ཡན་ལག་<milestone unit="line" n="609.5"/>རྒྱན་སྤྲོས་པ། །རང་སྣང་བསམ་བྲལ་ཆེན་པོའོ། །རང་བྱུང་ཉིད་ཀྱི་ཡི་གེ་ནི། །ཡན་ལག་སོ་སོར་སྤྲོས་པ་བཞིན། །བདེན་པ་རྣམ་དག་མཐོང་བའོ། །ཆོས་ཉིད་ཡུལ་དུ་སྣང་བ་ལ། །རྣམ་རྟོག་རླུད་གིས་མ་གཏོར་<milestone unit="line" n="609.6"/>ཅིག །རང་སྣང་གྲོགས་སུ་བསྟེན་པ་ལ། །གཞན་འབྱུང་སྣང་བ་ལྟོས་འགྱུར་མིན། །སྟོང་དང་མི་སྟོང་དབུ་མའི་ལམ། །དངོས་པོ་ཡོད་མེད་གཉིས་དང་བྲལ། །རིག་མེད་སྟོང་པ་མ་ཡིན་ཏེ། །རང་རིག་སྐུ་ལྔའི་འོད་དང་<milestone unit="page" n="610"/><milestone unit="line" n="610.1"/>བཅས། །འགྱུར་མེད་ལམ་སྣང་འདྲེན་པའི་རྟགས། །སེམས་ཅན་ཀུན་གྱི་སྙིང་ལ་གནས། །གསང་བ་བས་ཀྱང་ཆེས་གསང་བ། །གབ་པ་མངོན་དུ་བསྟན་པ་ཡིན། །དགོངས་དོན་ཆེན་པོས་ཡིན་པར་གསུངས། །ཐབས་<milestone unit="line" n="610.2"/>ལ་མ་ཆགས་ཤེས་རབ་གདོས་ཐག་ཆད། །རྒྱུ་ལ་མི་གནས་འབྲས་བུ་རང་སྣང་ངོ་། །རྟོག་པ་མེད་པའི་ཆ་ལུགས་མངོན་པར་སྣང་། །བྲི་བ་མ་ཡིན་གང་བ་ག་ལ་ཡོད། ཁྲེས་བྱའི་ཡུལ་ལས་འདས་ཤིང་དོན་བྱེད་<milestone unit="line" n="610.3"/>པའོ། །དེ་ནས་འདུས་པའི་ཚོགས་རྣམས་ཀྱིས། །ཀུན་བཟང་ཡབ་ལ་དོན་ཞུས་པ། །ཀྱེ་ཀྱེ་ཀུན་བཟང་སེང་གེའི་བདག །ཡང་དག་སངས་རྒྱས་དགོངས་པ་ཉིད། །འདུས་པའི་ཚོགས་ལ་བསྟན་དུ་གསོལ། །དེ་ནས་རྒྱལ་<milestone unit="line" n="610.4"/>བ་སེང་གེའི་སྐུས། །འདུས་པའི་ཚོགས་ལ་བཀའ་སྩལ་པ། །ཨེ་མ་རིགས་ལྔ་རྒྱལ་བའི་སྲས། །ཡེ་ཤེས་ཀློང་གི་གཏན་ཚིགས་ཉོན། །སངས་རྒྱས་ཡེ་ཤེས་རྒྱ་མཚོའི་ཀློང་། །འགྱུར་མེད་ཡེ་ཤེས་དུར་ས་ནི། །རང་རིག་<milestone unit="line" n="610.5"/>སྙིང་ལ་རྫོགས་པའི་དོན། །ང་ཡིས་ལེགས་པར་བསྟན་པར་བྱ། །ཀྱེ་མ་འདུས་པའི་འཁོར་ཚོགས་རྣམས། །ཆོས་ཉིད་སྐུ་ཡི་སྣང་བ་བལྟ་འདོད་ན། །ཡེ་ནས་དག་པའི་མན་ཤེས་སྐུ་ལ་ལྷོས། །འོད་གསལ་བདེ་བའི་སྐུ་ལ་<milestone unit="line" n="610.6"/>འཇུག་འདོད་ན། །གཟུང་འཛིན་དག་པའི་སྒྲོན་མ་རྣམ་གཉིས་ལྟོས། །ཆོས་སྐུ་རང་ ང་ཕྱོགས་མེད་བལྟ་འདོད་ན། །ཕྲ་རགས་བྲལ་བའི་ནམ་མཁའི་དབྱིངས་སུ་ལྟོས། །རྟོག་མཐའ་བྲལ་བའི་ཆོས་ཉིད་བལྟ་འདོད་<milestone unit="page" n="611"/><milestone unit="line" n="611.1"/>༄༅། །ན། །གཡའ་དག་མེ་ལོང་དཀྱིལ་འཁོར་དངས་པ་ལྟོས། །ལྷུན་གྱིས་རྫོགས་པའི་ཞིང་ལ་བལྟ་འདོད་ན། །སྐྱེད་པར་བྱེད་པའི་ས་བོན་འབྲུ་ལ་ལྟོས། །ཆོས་ཉིད་ངོ་བོ་ཀ་དག་བལྟ་འདོད་ན། །རྐྱེན་དང་ཕྲད་<milestone unit="line" n="611.2"/>པའི་ཆུ་ཟླའི་དཀྱིལ་འཁོར་ལྟོས། །འབྱུང་སྡུད་བྲལ་བའི་ཀུན་བཟང་སེང་གེ་ངས། །ཆོས་སྐུ་མཚོན་པར་བྱེད་པའི་ཚིག་དང་ཡི་གེ་བཤད། །ཚིག་དང་ཡི་གེས་ཆོས་སྐུ་སྟོན་མི་ནུས། །ཚིག་ལ་ཞེན་ན་རྣལ་འབྱོར་རྟོག་པའི་<milestone unit="line" n="611.3"/>ལམ། །ཚིག་གིས་བློ་ཡི་ཐེ་ཚོམ་རབ་བསལ་ནས། །ཚིག་ལ་མི་གནས་རང་གི་དོན་ལ་བསྐྱལ། །འཛིན་ཆགས་མེད་པའི་ཆོས་ཉིད་དངོས་བྲལ་འདི། །སངས་རྒྱས་རྣམས་ཀྱི་དགོངས་པ་མཐར་ཐུག་ཡིན། །སོ་སོར་<milestone unit="line" n="611.4"/>རྟོགས་དང་མཚན་མ་ཚིག་གི་ལམ། །བྱ་བཙལ་མེད་པའི་ཆོས་ཉིད་རང་སར་དག །ལུབ་ཆུབ་ཆོས་ཉིད་རང་བཞིན་ཡུལ་ལ་འཇུག །དག་དང་མ་དག་ཆོས་ཉིད་བཅོས་སུ་མེད། །གཅིག་དང་གཉིས་ལས་འདས་པའི་ཡེ་<milestone unit="line" n="611.5"/>གནས་དོན། །རང་གི་ངང་དུ་ཐིག་ལེ་གཅིག་གིས་ལུབ། །དུས་མེད་རྟོགས་པས་ཏིང་འཛིན་མ་ཡེངས་གསལ། །མཐའ་དབུས་མེད་པས་ཆོས་ཉིད་མིང་དང་བྲལ། །འགྱུར་བ་མ་ཡིན་དྲང་པོར་ཡོངས་ལ་ཁྱབ། །བྱས་པ་མ་<milestone unit="line" n="611.6"/>ཡིན་བྱུང་བར་ལྷུན་གྱིས་གྲུབ། །འཛིན་པའི་ཡུལ་དུ་མེད་པའི་སྣང་བ་ལ། །ཀུན་རྟོག་མ་ཡིན་ལྷུན་གྲུབ་རྣམ་པར་འཕྲོ། །ཡུལ་དུ་མེད་པས་རང་ཉིད་ས་ལས་འདས། །འཇུག་པའི་ས་དང་ལམ་ལ་བཅོས་སུ་མེད། །ཆོས་<milestone unit="page" n="612"/><milestone unit="line" n="612.1"/>ཉིད་རང་སྣང་རང་རྟག་སེང་གེ་ལ། །བྱུང་རྟོག་མེད་པའི་ཆོས་སྐུ་མཁའ་ལ་ཁྱབ། །ཆགས་འཛིན་མེད་པས་རྣམ་རྟོགས་ག་ལ་ཡོད། །ལྷུན་གྲུབ་ཆོས་ཉིད་རྒྱ་མ་ཆད་པ་ཡིན། །བཟུང་བའི་ཡུལ་དང་རང་རྟོག་རྣམ་པར་<milestone unit="line" n="612.2"/>དག །ཀྱེ་མ་ཡང་དག་བདེ་བའི་སྐུ་ལ་སྣང་བ་རྫོགས། །ཨེ་མ་ཆོས་སྐུ་གཅིག་ལ་དོན་བརྗོད་པས། །རང་གི་སྒྱུ་མའི་སྐུ་གཉིས་རྣམ་པར་སྣང་། །བསྐྱེད་པ་མ་ཡིན་རང་བྱུང་རྫོགས། །འགྲོ་དང་འོང་མེད་གཅིག་པུ་<milestone unit="line" n="612.3"/>ཉིད། །བྱ་བཙལ་གཟུང་འཛིན་མེད་པའི་སྐུ། །སྟོང་པ་ཡུལ་མེད་ནམ་མཁའ་ལ། །རང་རིག་གསལ་དངས་ངོ་བོར་བརྟག །ཡིད་མ་འགྱུས་པའི་ཆོས་ཉིད་ལ། །ཡེ་ཤེས་མཛེས་པའི་འོད་ཟེར་འཕྲོ། །སྣང་བ་མེད་པའི་<milestone unit="line" n="612.4"/>ཆོས་ཉིད་ནི། །སྤྱོད་པའི་མཐའ་གཉིས་རྣམ་པར་གསལ། །རང་བྱུང་རིག་པའི་ངོ་བོ་ལ། །མཚན་མའི་ཡུལ་གྱིས་གོས་པ་མེད། །རྣམ་དག་དྲི་མེད་སྐྱོན་བྲལ་ལ། །ཆགས་པ་མེད་པའི་ཀུན་ཏུ་བཟང་། །གསལ་ཆ་མ་<milestone unit="line" n="612.5"/>འགགས་འཛིན་པ་མེད། །ཨ་ཏི་སྟོང་དང་མི་སྟོང་པ། །དབུས་མཐའ་རྣམ་པར་མི་འབྱེད་དོ། །གོམས་པའི་སྟབས་ཀྱིས་ཉམས་བླངས་ན། །རང་གི་དེ་ཉིད་ཀུན་ཏུ་གསལ། །དཔེར་ན་ནོར་བུ་རིན་ཆེན་བཞིན། །ཡོན་ཏན་<milestone unit="line" n="612.6"/>ཟད་མེད་གཏེར་ལ་སྤྱོད། །ཐོག་མ་མེད་པའི་དུས་དག་ནས། །ད་ལྷ་ཡེ་ཤེས་སྣང་བ་རྣམས། །གཅིག་ལས་མེད་པར་ང་ཡིས་བསྟན། །ཡིན་མིན་གཉིས་ཀྱི་སྒྲོ་འདོགས་ཆོད། །རིག་པས་ཕ་རོལ་དོན་མི་རྙེད། །རང་གི་<milestone unit="page" n="613"/><milestone unit="line" n="613.1"/>༄༅། །དོན་ལ་རིག་པ་མེད། །ང་དང་བདག་ཏུ་བཟུང་བ་མེད། །ཡུལ་དང་དབང་པོར་ཕྱེ་བ་མེད། །གོལ་སྒྲིབ་ལྟུང་བའི་རྒྱུ་ཅན་མེད། །རང་སྣང་ཉིད་ལ་བཅོས་སུ་མེད། །འབྱུང་བ་ལྔ་ཉིད་སངས་རྒྱས་ཡིན། །ཡེ་<milestone unit="line" n="613.2"/>ཤེས་ལྔ་ཉིད་དབྱིངས་ལ་རོལ། །ཐམས་ཅད་འབྱུང་བའི་ཆོས་སྐུ་ལས་། །ཀློང་ཡངས་ཡུལ་མེད་ངང་དུ་ཐིམ། །བཅས་བཅོས་མེད་ན་སྤྱོད་པ་ཡིན། །རང་སྣང་མཐོང་ན་ལྟ་བ་ཡིན། །དེ་ལས་མ་ཡེངས་བསྒོམ་པར་<milestone unit="line" n="613.3"/>བཤད། །གཏང་གཞག་མེད་ན་ཏིང་འཛིན་ཐོབ། །ཕྱོགས་ལྷུང་མེད་ན་རང་ས་ཟིན། །མ་བྱས་རང་བྱུང་ཡེ་ནས་གྲུབ། །དང་པོའི་གནས་ས་གང་ཡིན་པར། །ཐ་མ་དེ་ཡི་གནས་སུ་འགྲོ། །ད་ལྟ་དེ་ཡི་དོན་ལ་<milestone unit="line" n="613.4"/>གནས། །བར་དུ་ཡེ་ཤེས་སྒྱུ་རྩལ་འབྱོངས། །འབྱོངས་ནས་ཡེ་ཤེས་དབྱིངས་སུ་ཐིམ། །ཐིམ་ནས་འོད་ཟེར་ཕྱོགས་མེད་འཕྲོ། །རང་སྣང་དོན་གྱི་དཀྱིལ་འཁོར་དུ། །རིག་པའི་ཆོས་ཉིད་མ་འདྲེས་རྫོགས། །རྫོགས་ཆེན་<milestone unit="line" n="613.5"/>ལྟ་བ་རང་གནས་ཉིད། །བག་རྡུལ་དངས་པའི་ནམ་མཁའ་ལ། །མ་ཡེངས་ཚུལ་གྱིས་གསལ་བའོ། །གཡེངས་བྲལ་ཆོས་ཉིད་འགྱུར་བ་མེད། །བསམ་གཏན་བསྒོམ་པས་ཆོས་ཉིད་དོན་མི་མཐོང་། །རང་སྣང་ཏིང་འཛིན་<milestone unit="line" n="613.6"/>བསམ་པའི་ཕྱོགས་དང་བྲལ། །སྤྲོས་བྲལ་ཆོས་ཉིད་ནམ་མཁའི་མཐའ་དང་མཚུངས། །འཛིན་བྲལ་རང་སྣང་ཆུ་བོའི་ཀློང་དང་མཚུངས། །དམིགས་པ་དག་པའི་ཡུལ་ལ་འཛིན་རྟོག་མེད། །མཐའ་བཞི་བྲལ་བའི་སངས་<milestone unit="page" n="614"/><milestone unit="line" n="614.1"/>རྒྱས་རང་རིག་ཡིན། །ཡོད་མེད་མཐའ་ལས་འདས་པ་ཆོས་ཀྱི་སྐུ། །ཡིན་མིན་རྩིས་དང་བྲལ་བའི་སངས་རྒྱས་ཉག་གཅིག་ངང་། །སྤྱད་སྤྱོད་གཉིས་འཛིན་མེད་པའི་ཆོས་སྐུ་རྟོག་མེད་ངང་། །འཛིན་རྟོག་ཆོས་ལས་<milestone unit="line" n="614.2"/>འདས་པའི་རང་རིག་བདེ་བའི་ཤུགས། །ཨེ་མ་ཧོ་རང་བྱུང་འོད་གསལ་སྟོང་ཉིད་ཡེ་ཤེས་སྐུ། །མི་འགྱུར་སེང་གེའི་དོན་ཉིད་བསྟན་བྱའི་ཕྱིར། །ཀུན་ཏུ་བཟང་པོའི་ཞལ་ནི་ཕྱོགས་བཅུར་གསལ། །ཀུན་གཟིགས་ཀུན་ཏུ་<milestone unit="line" n="614.3"/>བཟང་པོའི་སྐུ་ལ་མདུན་རྒྱབ་མེད། །ཕྱོགས་བཅུ་གང་བར་སྤྱན་གྱིས་རྣམ་པར་གཟིགས། །རྟོག་མཐའ་མེད་པར་ཡུལ་ལ་མ་ཡེངས་སྤྱོད། །འཛིན་ཆགས་མེད་པར་རང་སྣང་ཡུལ་ལ་འཇུག །མཐའ་དབུས་མེད་པར་རང་<milestone unit="line" n="614.4"/>གི་ངང་དུ་འུབ། །གདོས་ཐག་མེད་པར་སྒྲོན་མའི་ངང་དུ་ཆུབ། །སྤང་ཐོབ་མེད་པར་ནམ་མཁའི་དབྱིངས་སུ་བརྡལ། །ཞེ་འདོད་མེད་པར་རང་སྣང་ཡུལ་ལ་ཁྱབ། །རྟོག་མེད་ཆོས་སྐུ་བསམ་པ་དངོས་དང་བྲལ། །བཅོས་<milestone unit="line" n="614.5"/>མེད་རང་གསལ་རང་རིག་ཏིང་འཛིན་གསལ། །འཛིན་རྟོག་མེད་པའི་ངང་དུ་ཐམས་ཅད་འུབ། །མུན་པ་སངས་པའི་དུས་ན་རྣམ་པར་རོལ། །ཡུལ་མེད་ཅིག་ཆར་འདུག་པའི་མཐའ་ལ་བསྐྱོད། །འཁོར་བའི་ཡུལ་ལ་མི་<milestone unit="line" n="614.6"/>གནས་རང་གང་ས་ལ་ཕྱིན། །ཉེ་རིང་མེད་པའི་དགོངས་པ་ཆིག་ཆོད་ཡིན། །ང་ནི་སྟོང་པའི་ཚིག་དང་བྲལ། །ང་ལ་མུན་པའི་ཆོས་མེད་པས། །ང་ནི་རང་སྣང་འོད་པོ་ཆེ། །ང་ལ་སྣང་བའི་རྐྱེན་མེད་པས། །ང་ནི་རྟགས་ཀྱི་<milestone unit="page" n="615"/><milestone unit="line" n="615.1"/>༄༅། །སྐུ་ལྔར་གསལ། །ང་ལ་བྱས་པའི་ཆོས་མེད་པས། །ང་ནི་ཡེ་ནས་སྐྱེ་དང་བྲལ། །ང་ལ་འབྱུང་བའི་སྐྱོན་མེད་པས། །ང་ནི་སྣ་ཚོགས་རྐྱེན་དང་བྲལ། །ང་ལ་རྟོག་པའི་མཐའ་མེད་པས། །ང་ནི་ཡིན་མིན་<milestone unit="line" n="615.2"/>ཆོས་དང་བྲལ། །ང་ལ་མཚོན་པའི་ཚིག་མེད་པས། །ང་ནི་ཆད་པའི་ཕྱོགས་དང་བྲལ། །ང་ལ་དངོས་པོའི་ཡུལ་མེད་པས། །ང་ནི་རྟག་པའི་ཡུལ་དང་བྲལ། །ང་ལ་འཛིན་རྟོག་མེད་པ་ཡིས། །ང་ནི་རྟག་ཆད་མུ་ལས་<milestone unit="line" n="615.3"/>འདས། །ང་ལ་དྲན་བྱེད་མེད་པ་ཡིས། །འཁོར་བའི་སྡུག་བསྔལ་ཆོས་ལས་ཐར། །ང་ལ་གཉིས་སྣང་མེད་པ་ཡིས། །ང་ནི་དགེ་སྡིག་གཉིས་དང་བྲལ། །ང་ལ་ཕྱོགས་ལྷུང་མེད་པ་ཡིས། །ང་ནི་འཁྲུལ་པའི་སེམས་དང་<milestone unit="line" n="615.4"/>བྲལ། །ང་ལ་བྱས་པའི་ཆོས་མེད་པས། །ང་ནི་འབྱུང་བར་ལྷུན་གྱིས་གྲུབ། །འཛིན་རྟོག་མེད་པའི་ནམ་མཁའ་ལ། །རྣམ་ཤེས་ཡིད་མ་འགྱུས་པ་ནི། །ཡེངས་པ་མེད་པའི་ཏིང་འཛིན་མཆོག །སངས་རྒྱས་ཉག་གཅིག་<milestone unit="line" n="615.5"/>གནས་ལུགས་ནི། །དམིགས་པ་ཅན་དུ་མེད་པ་ལ། །དོན་ནི་རང་བཞིན་ཉིད་ཀྱི་སྐུ། །འཛིན་པ་སངས་པའི་ནམ་མཁའ་ལ། །ཐུན་མཚམས་མེད་པའི་ཏིང་འཛིན་གསལ། །འགྱུར་མེད་ཆོས་ལ་སྒྲོ་བཏགས་མེད། །ང་དང་<milestone unit="line" n="615.6"/>བདག་ཏུ་མེད་པས་ན། །ཆོས་ཉིད་མ་དང་འཕྲད་པ་ཡིན། །འབྱུང་བའི་མདུད་པ་གྲོལ་ན་འཛིན་པའི་རྟོད་ཕུར་ཐོན། །བག་ཆགས་སྦུབས་དང་བྲལ་ན་ཡེ་ཤེས་དབྱིངས་སུ་འཁྱིལ། །ཡེ་ཤེས་རང་སྣང་མཐོང་ན་འབྱུང་<milestone unit="page" n="616"/><milestone unit="line" n="616.1"/>བའི་གདོས་ཐག་ཆོད། །སྣང་བའི་སྒྲིབ་ཤིང་མེད་ན་ཡེ་ཤེས་མཁའ་ལ་གསལ། །སངས་རྒྱས་ཉིད་ལ་སངས་རྒྱས་ཉིད་ཀྱིས་བསྒྲིབ། །སྤྱན་གསུམ་གསལ་བའི་ཡེ་ཤེས་རང་སར་དངས། །འབྱུང་བ་མེད་པའི་ཆོས་ཉིད་<milestone unit="line" n="616.2"/>ཀུན་ཏུ་བཟང་། །ཀུན་ཏུ་བཟང་མོས་གསང་སྔགས་ལས་ལ་སྦྱོར། །འོད་གསལ་ཟུང་འཇུག་དབྱིངས་སུ་ཐམས་ཅད་འདུས། །འབྱུང་བ་ལྔ་ཡི་ཕོ་བྲང་དཀྱིལ་འཁོར་ནས། །ཆོས་ཀྱི་སྐུ་ཡི་སྣང་བ་རང་ལུས་རྫོགས། །སྟོང་<milestone unit="line" n="616.3"/>ཉིད་ཡེ་ཤེས་ཀློང་ནས་སངས་རྒྱས་ལྔ། །བསྐྱེད་པ་མ་ཡིན་རང་གི་སྙིང་པོ་ཉིད། །དགོངས་པ་མ་ཡིན་དོན་ལ་འགྱུར་བ་མེད་པ་ནི། །ཆོས་དང་ཆོས་མིན་སྣང་བའི་སྒྲིབ་ཤིང་བྲལ། །དོན་གྱི་སྙིང་པོ་སངས་རྒྱས་ཡུལ་ལ་<milestone unit="line" n="616.4"/>འཇུག །བསམ་པ་ཉིད་ལས་བསམ་པའི་ཚིག་དང་བྲལ། །བརྗོད་པ་ཉིད་ལས་བརྗོད་མེད་ངང་དུ་ཐིམ། །བག་ཆགས་ཉིད་ལས་ཡེ་ཤེས་སྐུ་ལྔ་གསལ། །རྣམ་རྟོག་ཉིད་ལས་རིག་པའི་ཡེ་ཤེས་སྐྱེ། །མ་རིག་ཉིད་ལས་<milestone unit="line" n="616.5"/>སངས་རྒྱས་དགོངས་པ་ཤར། །སངས་རྒྱས་ཆོས་ནི་ཅི་ཡང་མ་ཡིན་པས། །སྤྱོད་པའི་ཚེ་ན་ཅི་ཡང་མི་སྤྱོད་དོ། །བསྒོམ་པའི་དུས་ན་གང་ཡང་མི་བསྒོམ་མོ། །བལྟ་བའི་ཚེ་ན་ཅི་ཡང་མི་བལྟའོ། །ཨེ་མ་རིག་པའི་ཡེ་ཤེས་<milestone unit="line" n="616.6"/>སྐུ། །དྲི་མ་གསུམ་གྱི་ཆོས་དང་བྲལ། །་ག་མཐའ་མེད་པ་རང་སར་གྲོལ། །ཉོན་མོངས་ལྔ་ལས་ཡེ་ ས་ལྔ། །ཡུལ་ལྔ་ལས་ནི་འོད་ལྔའི་ ། །ཕུང་པོ་ལྔ་ལས་སངས་རྒྱས་ལྔ། །འབྱུང་བ་ལྔ་ལས་ཡུམ་ལྔར་<milestone unit="page" n="617"/><milestone unit="line" n="617.1"/>༄༅། །རྟོགས། ། ད་པ་གསུམ་ཉད་སངས་རྒྱས་ ང་། །གཉས་མེད་ལྟ་བའ་རང་ལུགས་ཡན། །བྱ་བཙལ་བྲལ་ནས་དབྱངས་ལ་སྤྱོད། །འཛིན་ཆགས་མེད་པར་རང་སྣང་བའོ། །ཞེས་སེང་གེ་རྩལ་རྫོགས་ཆེན་<milestone unit="line" n="617.2"/>པོའི་རྒྱུད་ལས། སེང་གེས་རང་སྐད་སྨྲས་པའི་ལེའུ་སྟེ་གསུམ་པའོ།། །།དེ་ནས་རིག་པ་ཀུན་ཏུ་བཟང་པོ་དང་། །ཡུམ་ཀུན་ཏུ་བཟང་མོ་གཉིས་སུ་མེད་པར་སྙོམས་པར་ཞུགས་སོ། །དེ་ནས་རིགས་ཀྱི་སངས་<milestone unit="line" n="617.3"/>རྒྱས་ཀུན་རིག་ཆོས་ཀྱི་རྗེས་འདི་སྐད་ཅེས་ཞུ་བ་ཞུས་སོ། །ཨེ་མ་བདེ་གཤེགས་ཀུན་བཟང་ཡབ། །ཆོས་ཉིད་གཉིས་མེད་དོན་བརྗོད་པའི། །ཐབས་དང་ཤེས་རབ་གསུང་དུ་གསོལ། །དེ་ནས་ཆོས་ཉིད་སྟོང་པ་<milestone unit="line" n="617.4"/>ཡིས། །ཡབ་ཡུམ་གཉིས་མེད་དོན་སྤྱར་ནས། །སངས་རྒྱས་རྣམས་ལ་བཀའ་སྩལ་པ། །ཀྱེ་མ་རིགས་ཀྱི་སངས་རྒྱས་ཉོན། །ཡུལ་སེམས་གཉིས་མེད་དགོངས་པ་འམ། །དབྱིངས་དང་རིག་པ་གཉིས་མེད་ནི། །ཡབ་ཡུམ་<milestone unit="line" n="617.5"/>གཉིས་མེད་ཚུལ་དུ་གནས། །ཆོས་ཉིད་ཡངས་པའི་ཕོ་བྲང་དུ། །རྟོག་མེད་གསལ་བའི་ཡེ་ཤེས་འདུ། །ཕྱི་ཡི་ཆོས་ནི་སྣང་བ་ལ། །ནང་གི་ཆོས་ནི་འཛིན་པར་བཤད། །འགྱུར་མེད་ཀུན་ཏུ་བཟང་པོ་ངས། །ཆོས་ཉིད་རང་<milestone unit="line" n="617.6"/>སྣང་ལྟ་བ་བཤད། །བཤད་པས་རྟོག་པའི་ཐེ་ཚོམ་ཆོད། །བག་ཆགས་བྲལ་བའི་ཀུན་གཞི་ལ། །གཟུང་འཛིན་བྲལ་བའི་རིག་པ་གསལ། །གསང་སྔགས་རིག་པ་ཅོག་གཞག་ནི། །ལྟ་སྒོམ་སྤྱོད་པའི་མདོར་བསྡུས་<milestone unit="page" n="618"/><milestone unit="line" n="618.1"/>ཡིན། །ཕྱི་ནང་གསལ་བའི་ཤེས་རབ་ལ། །ཡིད་ཀྱི་རྟོག་པ་མ་འགྱུས་ན། །གསང་སྔགས་གསང་བའི་བལྟ་བར་འདོད། །བཅོམ་ལྡན་སེང་གེ་ཆོས་སྐུ་ལ། །གཟུང་འཛིན་བྲལ་བའི་ཏིང་འཛིན་གནས། །མཚན་མ་མེད་<milestone unit="line" n="618.2"/>པའི་ལྟ་བ་ལ། །བཏང་སྙོམས་ཆེན་པོའི་ཤེས་རབ་གསལ། །ཡིད་གཉིས་བྲལ་བའི་ནམ་མཁའ་ལ། །གསལ་འགྲིབ་མེད་པའི་སྒྲོན་མ་གསལ། །རང་སྣང་རྒྱ་མ་ཆད་པ་ལ། །ཡེ་ནས་ལྷུན་གྱིས་རྫོགས་པར་<milestone unit="line" n="618.3"/>གསལ། །ཆོས་དབྱིངས་དོག་མེད་ཡངས་པ་ལ། །བག་ཆགས་ཟད་པའི་ཐིག་ལེ་གསལ། །མཐའ་ཡས་དོན་ལ་འགྱུར་མེད་ལ། །རང་སྣང་དག་པའི་གཟུགས་སྣང་གསལ། །སྟོང་པ་རྟོག་མེད་རང་བྱུང་ལ། །བྱས་པ་མེད་<milestone unit="line" n="618.4"/>པའི་འོད་ལྔ་གསལ། །སྟོང་གསུམ་ཡེ་རྒྱས་ཐེབས་པ་ལ འཕྲལ་འབྱུང་རྐྱེན་གྱིས་ང་མི་སྒྲིབ། །ཆོས་དབྱིངས་ཡེ་ནས་ཡངས་པ་ལ། །གཅོང་རོང་དོག་མོས་ང་མི་བསྒྲིབ། །རང་བྱུང་ཡེ་ནས་གསལ་བ་ལ། །འཁོར་བའི་<milestone unit="line" n="618.5"/>མུན་པས་ང་མི་བསྒྲིབ། །རིག་པ་ཡེ་ནས་འཆི་མེད་ལ། །སྐྱེ་དང་འཆི་བས་ང་མི་བསྒྲིབ། །སྐུ་གསུམ་ཡེ་ནས་གནས་པ་ལ། །ཆགས་སྡང་ལྔ་ཡིས་ང་མི་བསྒྲིབ། །ཐབས་དང་ཤེས་རབ་ཡེ་གནས་པས། །སྦྱོར་སྒྲོལ་གཉིས་<milestone unit="line" n="618.6"/>ཀྱིས་ང་མི་བསྒྲིབ། །བདུད་རྩི་ཡེ་ནས་ནད་སེལ་བས། །དུག་ལྔའི་རྩ་བས་ང་མི་བསྒྲིབ། །རིག་པ་ཡེ་ནས་ཕྱོགས་མེད་པས། །གོལ་སྒྲིབ་གཉིས་ཀྱིས་ང་མི་བསྒྲིབ །ཆོས་སྐུ་ཡེ་ནས་བདག་མེད་པས། །བདག་གཞན་<milestone unit="page" n="619"/><milestone unit="line" n="619.1"/>༄༅། །གཉིས་ཀྱི་ང་མི་བསྒྲིབ། །སྣང་བ་ཡེ་ནས་རང་གསལ་བས། །འབྱུང་བ་ལྔ་ཡིས་ང་མི་བསྒྲིབ། །ལོངས་སྐུ་ཡེ་ནས་རང་རྫོགས་ལ། །བསྐྱེད་རྫོགས་གཉིས་ཀྱིས་ང་མི་བསྒྲིབ། །གསལ་བ་ཡེ་ནས་དངོས་<milestone unit="line" n="619.2"/>བྲལ་ལ། །མཚན་མའི་ཆོས་ཀྱིས་ང་མི་བསྒྲིབ། །རང་རིག་ཡེ་ནས་འགྱུར་མེད་པས། །དགེ་སྡིག་གཉིས་ཀྱིས་ང་མི་བསྒྲིབ། །རང་བཞིན་རྒྱུ་རྐྱེན་མེད་པ་ལ། །འདུས་བྱས་ཆོས་སྤྱོད་བྱ་མི་དགོས། །ཆོས་སྐུ་བདེ་སྡུག་<milestone unit="line" n="619.3"/>བྲལ་བ་ལ། །དམྱལ་བ་ཚ་གྲང་ང་མི་བསྒྲིབ། །གསང་སྔགས་ཡེ་ནས་ཚིག་བྲལ་ལ། །ཚིག་དང་ཡི་གེས་ང་མི་མཐོང་། །ཆོས་དབྱིངས་ཡེ་ནས་བསྒོམ་མེད་ལ། །བསྒོམ་པ་བྱས་པས་ང་མི་རྙེད། །རང་བྱུང་ཡེ་ནས་བཅོས་<milestone unit="line" n="619.4"/>མེད་ལ། །སྤྱོད་པ་བྱས་པས་ང་མི་རྙེད། །ཆོས་སྐུ་ཡེ་ནས་བལྟ་བྲལ་ལ། །བལྟ་བ་བལྟས་པས་ང་མི་མཐོང་། །སྐྱེ་མེད་དོན་ལ་འདའ་མེད་ལ། །དམ་ཚིག་བསྲུངས་པས་སངས་མི་རྒྱ། །དཀྱིལ་འཁོར་ཡེ་ནས་རང་གནས་<milestone unit="line" n="619.5"/>ལ། །དཀྱིལ་འཁོར་བྲིས་པས་ལྷ་མི་མཐོང་། །ཕྱག་རྒྱ་མ་བསྒྱུར་ཡེ་རྫོགས་ལ། །རྩོལ་བའི་ཕྱག་རྒྱས་དངོས་གྲུབ་ཡལ། །སྙིང་པོ་ཡེ་ནས་རང་གནས་ལ། །སྙིང་པོ་བཟླས་པས་ས་བོན་རུལ། །གཞལ་ཡས་ཡེ་ནས་རང་<milestone unit="line" n="619.6"/>རྫོགས་ལ། །གཞལ་ཡས་བསྐྱེད་པས་རང་སྣང་སྟོར། །ཐུགས་རྗེའི་འོད་ཟེར་རང་ཤར་ལ། །ཆ་ལུགས་བསྒོམས་པས་རང་དོན་ཡལ། །ལྷ་ཚོགས་ཡེ་ནས་རང་གནས་པས། །མ་བསྐྱེད་ལྷུན་གྱིས་རྫོགས་པ་ལ། །བསྐྱེད་<milestone unit="page" n="620"/><milestone unit="line" n="620.1"/>རིམ་སྤྱན་འདྲེན་བྱ་མི་དགོས། །རྩོལ་བའི་མཆོད་འབུལ་ལྷ་ཚོགས་གྱེས། །ཆོས་སྐུ་འཛིན་མེད་ཟང་ཐལ་ལ། །མཚན་མ་བསྒོམས་པས་དོན་མི་རྙེད། །ང་ཡི་ནོར་བུ་རིན་ཆེན་ལ། །ཡོན་ཏན་ཡོད་མེད་མཐའ་ལས་<milestone unit="line" n="620.2"/>འདས། །སངས་རྒྱས་ཉག་གཅིག་ཡེ་ཡོད་ལ། །ཀ་དག་སྣང་བ་ང་མི་ཚོལ། །ཚོམ་བུ་སྣ་ལྔ་ཡེ་རྫོགས་ལ། །བར་དོ་རྣམ་གསུམ་ངས་མི་འདོད། །ཡེ་ཤེས་ཡེ་ནས་རང་གསལ་ལ། །བཞི་སྦྱོར་སྣང་བ་ངས་མི་མཐོང་ སྣ་<milestone unit="line" n="620.3"/>ཚོགས་རང་ལས་ཡེ་བྱུང་ལ། །ལྷུན་གྲུབ་གཞི་ཡིས་ང་མི་རྙེད། །རིག་པ་འཁོར་བའི་སེམས་མེད་པས། །སྤྲུལ་སྐུ་ཕྱེད་སྣང་ངས་མི་འདོད། །ང་ཉིད་རིག་པར་རང་བྱུང་ལ། །བྱས་པའི་ཆོས་ཀྱིས་ང་མི་རྙེད། །ང་ཡི་བསམ་<milestone unit="line" n="620.4"/>གཏན་འགྱུར་མེད་ལ། །འཛིན་རྟོག་བསྒོམ་པ་བྱ་རྒྱུ་མེད། །ང་ལ་རང་སྣང་ཡེ་རྫོགས་ལ། །ཕྱི་ཡི་སྣང་བ་གང་ལ་འབྱུང་། །རང་བྱུང་ཡེ་ནས་དག་པ་ལ། །དྲི་མ་རྣམ་བཞི་སུ་ཡིས་འཆོས། །ང་ནི་སྟོང་གསལ་གཉིས་མེད་<milestone unit="line" n="620.5"/>ལ། །རྟག་ཆད་གཉིས་པོ་ག་ལ་ཡོད། །ང་ལ་རྣམ་རྟོག་ཡུལ་མེད་པས། །འབྱུང་བའི་རང་མདུད་སངས་པའོ། །ང་ཡི་སྣང་བ་མ་འགགས་པས། །ཡིན་མིན་མཐར་ལྟུང་ཕྱོགས་དང་བྲལ། །ང་ལ་ཆགས་སྡང་ལྔ་མེད་<milestone unit="line" n="620.6"/>པས། །སྣང་བའི་ཡུལ་ལ་ཞེ་འདོད་མེད་། །ང་ལ་དགག་བསྒྲུབ་མེད་པ་ཡིས། །ང་ཡི་བལྟ་བ་གཉིས་འཛིན་མེད། །དྲི་མ་རབ་ཏུ་སངས་པའོ། །དེ་ནས་ཀུན་ཏུ་བཟང་མོ་ཡིས། །རིག་པ་སྣང་བའི་ཡུལ་དག་ནས། །རང་གི་<milestone unit="page" n="621"/><milestone unit="line" n="621.1"/>༄༅། །སྣང་བས་འདི་སྐད་སྨྲས། །ཀྱེ་མ་རིགས་ཀྱི་སངས་རྒྱས་ཉོན། །རང་སྣང་ཀུན་ཏུ་བཟང་མོ་ངས། །བཏང་སྙོམས་ཆེན་པོའི་ཡེ་ཤེས་ལ། །གསང་སྔགས་ལམ་གྱི་འབྲས་བུ་གསལ། །འགྱུར་མེད་ཀུན་ཏུ་<milestone unit="line" n="621.2"/>བཟང་མོ་ངས། །སྣང་བ་རང་གསལ་ཆོས་སྐུར་བསྟན། །བརྗོད་མེད་ཀུན་ཏུ་བཟང་མོ་ངས། །རྟོག་མཐའ་བྲལ་བའི་རིག་པ་བསྟན། །ཀུན་ལྡན་ཡེ་ཤེས་སྙིང་པོ་ལ། །བྱས་པ་དང་ནི་བྱེད་པ་མེད། །མངོན་སྣང་ཡུལ་དུ་<milestone unit="line" n="621.3"/>མེད་པ་ལ། །གསལ་འགྲིབ་སྣང་བ་ག་ལ་ཡོད། །རིག་པ་གཅིག་ལ་འཁོར་འདས་རྫོགས། །འཛིན་མེད་རང་སྣང་ཆོས་དང་བྲལ། །བསམ་མེད་ཆོས་ཉིད་དངོས་པོར་མེད། །སངས་རྒྱས་ཡེ་ནས་རང་གདངས་<milestone unit="line" n="621.4"/>ལ། །འབྱུང་བ་བཞི་ཡི་རྐྱེན་དང་བྲལ། །འདས་པའི་སྐུ་དང་ཡེ་ཤེས་ལ། །ཀུན་ཏུ་བཟང་མོ་ང་ཡི་སེམས། །ཆོས་སྐུ་རང་བཞིན་མ་འགགས་པས། །བསམ་གཏན་ཉིད་ལ་བསམ་དུ་མེད། །རང་གིས་རང་མཐོང་རང་ལུས་<milestone unit="line" n="621.5"/>གསལ། །ཀུན་ཏུ་བཟང་མོའི་བྷ་གའི་ཀློང་ཡངས་སུ། །གཟུང་བ་མེད་པར་འབྱུང་བ་རྣམ་ལྔ་ལུབ། །འཛིན་ཆགས་མེད་པའི་ཤེས་རབ་ཡུལ་ལ་སྣང་། །ཀུན་ཏུ་བཟང་མོ་མ་བཅོས་རང་གསལ་ངས། །སྣ་ཚོགས་འགག་<milestone unit="line" n="621.6"/>མེད་ཀུན་ཏུ་བཟང་མོའི་དབྱིངས། །ཆོས་ཉིད་རང་སྣང་ཀུན་ཏུ་བཟང་མོ་སྟེ། །འགྱུར་མེད་མ་བཅོས་མཁའ་གསལ་ནམ་མཁའ་ལ། །བྱས་པ་མེད་པའི་ཀུན་ཏུ་བཟང་མོ་གསལ། །བྱུང་བ་མེད་པའི་རིག་པ་རང་སར་<milestone unit="page" n="622"/><milestone unit="line" n="622.1"/>གྲོལ། །ཀུན་ཏུ་བཟང་མོ་ཆོས་ཉིད་བྷ་གའི་ཀློང་། །ཀུན་ཏུ་བཟང་མོ་བླ་མེད་ཞིང་དུ་གྲོལ། །སངས་རྒྱས་ཡེ་ཤེས་ཀུན་བཟང་དཀྱིལ་འཁོར་ནས། །རེ་དོགས་བྲལ་བའི་ཆོས་ཉིད་མཁའ་ལ་རོལ། །འཛིན་རྟོག་བྲལ་བའི་<milestone unit="line" n="622.2"/>ཀུན་ཏུ་བཟང་མོ་ངས། །རང་སྣང་བཅོས་པ་མེད་པའི་ནམ་མཁའ་ལ། །སྤྲོ་བསྡུ་མེད་པའི་ཏིང་འཛིན་ཅིག་ཆར་གསལ། །རྡོ་རྗེ་ཀུན་ཏུ་བཟང་མོས་ཡང་དག་རྟོགས། །སངས་རྒྱས་སེམས་ཅན་ཐམས་ཅད་ལ། །ཀུན་ཏུ་<milestone unit="line" n="622.3"/>བཟང་མོ་རིན་ཆེན་ཕྲེང་། །འགྱུར་མེད་རང་གི་ངོ་ལ་གནས། །སངས་རྒྱས་ཀུན་ཏུ་བཟང་མོ་ཡིས། །དབྱིངས་ཀྱི་ནང་ནས་སྐུ་བཙལ་བས། །སྐུ་ནི་རྟོག་མཐའ་རྣམ་པར་བྲལ། །སྐུ་དང་སྐུ་ཡི་གདངས་ལ་ཐུགས། །སངས་<milestone unit="line" n="622.4"/>རྒྱས་རྣམས་ཀྱི་དགོངས་པ་ནི། །འགྱུར་མེད་ཀུན་ཏུ་བཟང་མོ་ཡིས། །ཐུགས་ཀྱི་དཀྱིལ་ནས་བཅུད་ཕྱུང་བས། །ཆོས་ཉིད་ཀུན་ཏུ་བཟང་མོ་ཡུལ་ལ་སྣང་། །རྣམ་དག་ཀུན་ཏུ་བཟང་མོ་ཡུལ་ལ་སྤྱོད། །ཡེ་ཤེས་ཀུན་ཏུ་<milestone unit="line" n="622.5"/>བཟང་མོ་མཁའ་ལ་སྤྱོད། །རིག་པ་ཀུན་ཏུ་བཟང་མོའི་དབྱིངས་ལ་འཇུག །རྟག་ཆད་མེད་པའི་ཡབ་ཡུམ་སྣང་བ་དག །རང་སྣང་ཀུན་ཏུ་བཟང་མོ་རྒྱ་མ་ཆད། །རྟོགས་པ་ཀུན་ཏུ་བཟང་མོས་གཅིག་ཏུ་སྡུད། །འབྱུང་བ་<milestone unit="line" n="622.6"/>ཀུན་ཏུ་བཟང་མོ་བདག་ཏུ་སྣང་། ཁེས་རབ་ཀུན་ཏུ་བཟང་མོས་རང་སྣང་སྟོན། །མཁའ་དབྱིངས་ཀུན་ཏུ་བཟང་མོ་མི་གཡོ་ཞིང་། །མཉམ་ཉིད་ཀུན་ཏུ་བཟང་མོ་རྟོག་པ་མེད། །འདུས་པ་ཀུན་ཏུ་བཟང་མོ་གཅིག་ཏུ་<milestone unit="page" n="623"/><milestone unit="line" n="623.1"/>༄༅། །འཁྱིལ། །སེམས་དཔའ་ཀུན་ཏུ་བཟང་མོས་དོན་ལ་འཇོག ཁྲེས་རབ་ཀུན་ཏུ་བཟང་མོས་སྣ་ཚོགས་སྡུད། །ཐབས་མཆོག་ཀུན་ཏུ་བཟང་མོ་རིག་པར་སྣང་། །གསལ་འཚེར་ཀུན་ཏུ་བཟང་མོ་འཛིན་པ་<milestone unit="line" n="623.2"/>མེད། །བཅོམ་ལྡན་ཀུན་ཏུ་བཟང་མོ་ཅིག་ཆར་འཆར། །འཛིན་མེད་ཀུན་ཏུ་བཟང་མོ་རང་སར་འདུག །ཐིག་ལེ་ཀུན་ཏུ་བཟང་མོ་ངོ་བོས་སྟོང་། །ཆོས་འབྱུང་ཀུན་ཏུ་བཟང་མོ་བྱེད་པ་མེད། །རྟོག་མེད་ཀུན་ཏུ་བཟང་མོ་<milestone unit="line" n="623.3"/>ཡེངས་པ་མེད། །ཀུན་རྫོབ་ཀུན་ཏུ་བཟང་མོ་ས་བོན་དངོས། །དོན་དམ་ཀུན་ཏུ་བཟང་མོ་ཆོ་འཕྲུལ་ཅིར་ཡང་སྟོན། །རྒྱན་མཛེས་ཀུན་ཏུ་བཟང་མོ་ཡུལ་ལ་སྣང་། །དབྱིངས་རིག་ཀུན་ཏུ་བཟང་མོ་ཆོས་སྐུ་དངོས། །རང་<milestone unit="line" n="623.4"/>བཞིན་ཀུན་ཏུ་བཟང་མོ་འགག་པ་མེད། །ངོ་བོ་ཀུན་ཏུ་བཟང་མོ་འགྱུར་བ་མེད། །ཐུགས་རྗེ་ཀུན་ཏུ་བཟང་མོ་ཅིར་ཡང་སྣང་། །སྟོན་པ་ཀུན་ཏུ་བཟང་མོས་ཉོན་མོངས་འདུལ། །སྟོང་པ་ཀུན་ཏུ་བཟང་མོ་ཐ་སྙད་<milestone unit="line" n="623.5"/>བྲལ། །གསལ་བ་ཀུན་ཏུ་བཟང་མོ་ངོས་གཟུང་བྲལ། །ཡབ་ཡུམ་གཉིས་ཀ་ཀུན་བཟང་རིག་པའི་ཀློང་། །མུན་པ་སྣང་བར་སྟོན་པའི་ཀུན་བཟང་མོས། །བྱ་བྱེད་སེམས་ཀྱི་གདོས་ཐག་རྦད་ཀྱིས་བཅད། །འཛིན་པའི་<milestone unit="line" n="623.6"/>ཡུལ་ལ་མི་གནས་རང་སྣང་ལྷུག་པར་འཆར། །ཞེ་འདོད་མེད་པར་སྣང་བ་ཐད་ཀར་གཅོད། །ཀུན་ཏུ་བཟང་མོ་སྒྲོན་མ་རང་ཡིན་པས། །རང་སྣང་ཀུན་ཏུ་བཟང་མོ་བཙལ་མི་དགོས། །ལྟ་སྤྱོད་གཉིས་མེད་ཀུན་བཟང་<milestone unit="page" n="624"/><milestone unit="line" n="624.1"/>ཡབ་ཡུམ་ལ འབྲས་བུ་བདེ་ལྡན་ཐིག་ལེ་ཕྱོགས་བཅུར་འཕྲོ། །སྤྱོད་པས་ཡུལ་མེད་གསལ་ལ་འཛིན་རྟོག་མེད། །ཕྱིར་འབྱུང་མ་ཡིན་ནང་འབྱུང་ལྷུན་གྱིས་གྲུབ། །གཉིས་ཀ་མ་ཡིན་སོ་སོའི་དོན་ལ་སྤྱོད། །བྱས་པ་མ་<milestone unit="line" n="624.2"/>ཡིན་བྱུང་བར་ལྷུན་གྱིས་གྲུབ། །ཀུན་བཟང་ཡབ་ནི་ཡེ་ཤེས་ཅིར་ཡང་སྟོན། །ཀུན་བཟང་ཡུམ་ནི་ཐམས་ཅད་ངང་དུ་སྡུད། །མཚན་མའི་མིང་མེད་ཀུན་བཟང་སེམས་ཉིད་སྐུ། །འཛིན་པའི་སེམས་མེད་རང་སྣང་ཐབས་<milestone unit="line" n="624.3"/>ཀྱིས་སྤྱོད། །སྐྱེ་མེད་རྟོགས་པས་རང་གི་ཡུལ་ལ་སྣང་། །ཆོས་སྐུ་རྟོག་མེད་ཀུན་ཏུ་བཟང་མོ་ངསྲ། །རིག་གསལ་ཆོད་ཉིད་ཡུལ་ལ་ཕར་བལྟས་པས། །སྣ་ཚོགས་བྲལ་བའི་རིག་པ་ནང་དུ་མཐོང་། །རང་རིག་དུ་མའི་<milestone unit="line" n="624.4"/>ཡུལ་ལ་ཕར་བལྟས་པས། །ཆོས་སྐུ་རྟོག་མེད་ཆེན་པོ་ནང་དུ་རྙེད། །སངས་རྒྱས་ཡེ་ཤེས་རྒྱ་ཆད་ཡེ་ནས་མེད། །ལོངས་སྐུའི་ཡེ་ཤེས་རྒྱན་ལ་རྣམ་པར་རོལ། །བྱ་དང་བྱེད་པ་མེད་པར་ལྷུན་གྲུབ་ཡིན། །རྟོག་པ་རང་སྣང་<milestone unit="line" n="624.5"/>ཆོས་ཉིད་ཀུན་གྱི་རྗེ། །བསླད་པས་མི་བསླད་ཆོས་ཉིད་ནམ་མཁའ་འདྲ། །བཀྲུས་པས་མི་དག་ཤེལ་སྒོང་དག་པ་འདྲ། །ཆོས་སྐུ་རྟོག་མེད་རང་སངས་བསྒོམ་པ་ཡིན། །དམིགས་པའི་ཡུལ་མེད་རང་གི་དོན་རྟོགས་<milestone unit="line" n="624.6"/>ན། །འདུ་འབྲལ་མེད་པའི་བསམ་གཏན་ཆེན་པོ་ཡིན། །དེ་ནི་རང་སྣང་འབྲས བུཆེན པོརབསྟན པའོ། །དེ་ནས་ཀུན་བཟང་ཡབ་ཡུམ་ལ། །ཀུན་རིག་ཉིད་ཀྱིས་དོན་ཞུས་པ། །ཀྱེ་མ་བཅོམ་ལྡན་ཀུན་ཏུ་<milestone unit="page" n="625"/><milestone unit="line" n="625.1"/>༄༅། །བཟང་། །བདག་ཅག་མ་རིག་འཁོར་རྣམས་ལ། །རང་རིག་ཐབས་ཆེན་བསྟན་དུ་གསོལ། །དེ་ནས་ཀུན་བཟང་སེང་གེ་དེས། །ཡུམ་གྱི་སྒོ་ནས་བཀའ་སྩལ་པ། །ཨེ་མ་རིགས་ཀྱི་སངས་རྒྱས་ཉོན། །ཀུན་<milestone unit="line" n="625.2"/>ཏུ་བཟང་མོ་རྟོག་མེད་བྷ་ག་ལ། །རྒྱལ་བའི་དཀྱིལ་འཁོར་རབ་འབྱམས་མ་ལུས་འདུ། །སངས་རྒྱས་དཀྱིལ་འཁོར་ཆེན་པོ་རྣམ་པར་བཀོད། །དོགས་པ་མེད་པའི་ཀུན་བཟང་ཆོས་ཀྱི་དབྱིངས། །སྟོན་པ་ཀུན་བཟང་ཆོས་<milestone unit="line" n="625.3"/>དབྱིངས་སེང་གེས་བསྟན། །སྣང་བ་མེད་པའི་ཕྱོགས་སུ་སོང་ནས་ནི། །རང་བྱུང་གསལ་བའི་མར་མེ་རྣམ་ལྔ་བཏེག །འཛིན་པ་མི་འཛིན་རང་གི་མཚན་དང་ལྡན། །ཡུལ་མེད་གསལ་གདངས་མཐོ་དམན་ཡོངས་ལ་<milestone unit="line" n="625.4"/>ཁྱབ། །བྱ་བྱེད་གཏང་བཞག་མེད་པའི་བདུད་རྩི་མཆོག །རང་བྱུང་སྨན་གྱིས་འཁོར་བའི་ནད་རྣམས་སེལ། །ཡེ་ཤེས་རླུད་གིས་འཛིན་པའི་རྣམ་རྟོག་འཐོར། །གསལ་དག་ཆུ་ཡིས་རིག་པ་རྟོག་མེད་འཛིན། །རྣམ་དབྱོད་<milestone unit="line" n="625.5"/>ཤེས་རབ་མེ་ཡིས་མ་རིག་སྤར་སྦུར་བསྲེག །ཆོས་ཉིད་སྟོང་པའི་ནམ་མཁའ་རང་རིག་དབྱིངས་སུ་འབྱེད། །རྡོ་རྗེ་སྐྱོད་བྱེད་ས་ཡིས་རྟོགས་པའི་དོན་ལ་བསྐྱལ། །ཆོས་ཉིད་དངོས་བྲལ་འབྱུང་བ་རྣམ་ལྔ་ཡིས། །ཡེ་ཤེས་<milestone unit="line" n="625.6"/>གསལ་བའི་སྒྲོན་མེ་བྱེད་པར་འགྱུར། །སྐུ་གསུམ་འགྱུར་མེད་ཡེ་ཤེས་སེང་གེ་ལ། །བྱ་བཙལ་བྲལ་བའི་གཅན་གཟན་འཁོར་གྱིས་བསྐོར། །འཛིན་རྟོག་མེད་པའི་རང་བྱུང་བདེ་ཆེན་་ན། །སངས་རྒྱས་བདེན་པ་མཐོང་<milestone unit="page" n="626"/><milestone unit="line" n="626.1"/>བའི་རྒྱལ་བའི་སྲས། །རྟོགས་པ་ཁོང་དུ་ཆུད་ན་ནམས་ཀྱང་བདེ། །འབྱུང་བ་གྲོགས་སུ་ཤར་ན་སྣང་བ་དག །ཡིན་མིན་གཉིས་ཤེས་རྟོག་པའི་མཐའ་བཞི་གྲོལ། །དབྱོད་བྱེད་ཡིད་མ་འགྱུས་ན་སངས་རྒྱས་ངོ་བོ་<milestone unit="line" n="626.2"/>རྙེད། །ཕྱོགས་མེད་རང་སྣང་ཤར་ན་ཆོས་བྱེད་ཡུལ་དང་འཕྲད། །དེ་ལྟར་འདའ་བ་མེད་ན་ཡུལ་སེམས་གཉིས་སུ་མེད། ཁོང་དུ་བདུད་བཞི་ཆོམས་ན་ཐར་པའི་ལམ་དང་ཉེ། །སྣང་བ་སྟོབས་སུ་གྱུར་ན་འདུ་འཛི་གཡེང་<milestone unit="line" n="626.3"/>བ་མེད། །རྣལ་འབྱོར་བརྟན་པ་ཐོབ་ན་གསང་སྔགས་རང་ལ་འཆར ཨེ་མ་སངས་རྒྱས་རྣམས་ཀྱི་དགོངས་པ་ལ། །གཏན་ཚིགས་རིགས་པས་ཕིགས་མི་འགྱུར། །དགོངས་པ་ཉིད་ལ་ཡུལ་མེད་ཕྱིར། །ཨེ་མ་ཧོ། །རང་<milestone unit="line" n="626.4"/>བཞིན་ཆོས་སྐུའི་སྣང་བ་ཆེན་པོ་ལས། །རང་བྱུང་ཐོགས་པ་མེད་པའི་སྐུ་ལྔ་ཤར་གྱིས་བྱུང་། །རང་སངས་རྙོག་པ་མེད་པའི་ངང་དུ་གཉིས་མེད་ཐིམ། །རང་བྱུང་ཡེ་ཤེས་དུ་མར་མེད་པ་ལས། །གསང་སྔགས་དོན་གྱི་ཡེ་<milestone unit="line" n="626.5"/>ཤེས་ཤར་གྱིས་བྱུང་། །རྟོག་མེད་དབུས་མཐའ་མེད་པའི་ངང་དུ་གཉིས་མེད་ཐིམ། །རང་བྱུང་བྱས་པ་མ་ཡིན་ཡུལ་ལ་འཇུག །ཨེ་མ་ཧོ། །རང་རིག་རྡོ་རྗེ་ཡེ་ཤེས་ཀུན་ཏུ་འབར། །མཚན་མེད་རང་སྣང་རྡོ་རྗེ་ཀུན་ཏུ་<milestone unit="line" n="626.6"/>ཆེ འབར་བ་འཇིགས་བྲལ་རྡོ་རྗེ་སྟོང་པ་ཀུན་ཏུ་ཆེ། །ཕྲ་རགས་དྲི་མེད་རང་བཞིན་རྡོ་རྗེ་རབ་ཏུ་འབར། །སྟོང་པ་ཀུན་ཁྱབ་རྡོ་རྗེ་ཅོད་པན་ཀུན་ཏུ་ཆེ། །རང་དབང་རབ་བསྐུར་རྡོ་རྗེ་མ་བསྐུར་རྫོགས། །མཐའ་ཡས་རྡོ་<milestone unit="page" n="627"/><milestone unit="line" n="627.1"/>༄༅། །རྗེ་དམ་ཚིག་བསྲུང་དང་བྲལ། །གཅིག་པ་སེང་གེ་ཡེ་ཤེས་འབྲས་བུ་སྤང་ཐོབ་མེད། །རང་སྣང་འཛིན་བྲལ་རྡོ་རྗེའི་བལྟ་བ་ཀུན་ནས་བལྟ་དང་བྲལ། །ཕྱོགས་སུ་ཡངས་པའི་རྡོ་རྗེའི་སྤྱོད་པ་ཀུན་ནས་སྤྱད་<milestone unit="line" n="627.2"/>དུ་མེད། །འབྱུང་བ་ཀུན་སྣང་རང་རིག་གསང་སྔགས་ལམ་དུ་སྣང་། །མ་གཡོས་ཕྱོགས་བྲལ་རྡོ་རྗེའི་ས་ལམ་བགྲོད་དུ་མེད། །སྟོང་པ་ཡང་དག་རྡོ་རྗེའི་སྐུ་ལ་བལྟ་དང་བྲལ། །ཆོས་ཉིད་ཡངས་པ་རྡོ་རྗེའི་དབྱིངས་ལ་སྐྱེ་<milestone unit="line" n="627.3"/>འབྲི་མེད། །སྣང་བ་རང་རྫོགས་རྡོ་རྗེའི་སྐུ་ལ་ཡིན་མིན་མེད། །གསང་སྔགས་རྒྱལ་པོ་རྡོ་རྗེའི་ལུས་ལ་སྐྱེ་འཇིག་མེད། །སྣང་བ་རང་སྣང་རྡོ་རྗེའི་གནས་ལ་མཐེ་་དམན་མེད། །དྲི་མ་རང་དག་རྡོ་རྗེའི་གསུང་ལ་འགྱུར་བ་<milestone unit="line" n="627.4"/>མེད། །ཆོས་སྐུ་ཚིག་མེད་སྟོང་པའི་ཡུལ་ལ་བདག་འཛིན་མེད། །ཡང་དག་འཇིག་བྲལ་རྡོ་རྗེའི་ལམ་ལ་ཉེ་རིང་མེད། །འཛིན་མེད་རང་སྣང་ཆོས་སྐུ་ཉིད་ལ་བསམ་པ་མེད། །ངོ་བོ་འགྱུར་མེད་སྐུ་ལ་མུན་པ་<milestone unit="line" n="627.5"/>མེད། །ལོངས་སྐུ་ཡང་དག་ཡིད་བྲལ་ངང་ལ་ལྷག་གེ་བ། །དེ་ཉིད་རྟོག་མེད་སྐུ་གསུམ་གཅིག་གི་དང་། །མིང་དུ་མེད་པའི་རང་སྣང་བདེ་བའི་ཤུགས། །སྟོང་པ་ཀུན་ཁྱབ་སྣང་བ་ཟིལ་གྱིས་གནོན། །ཆོས་ཉིད་བསམ་<milestone unit="line" n="627.6"/>མེད་གཡོ་བ་ངང་གིས་མེད། །དུ་མ་རྟེན་དང་བཅས་པ་ག་ལ་ཡོད། །མངོན་སུམ་མི་གནས་རང་སྣང་ཡུལ་ལ་འཛིན། །མུན་པ་མ་ཡིནརངབཞིནའོདདུགསལ། །གསལ་ལ་མ་འགགས་དོན་ཉིད་ཡེ་ཤེས་སྐུ། །དྲན་པ་<milestone unit="page" n="628"/><milestone unit="line" n="628.1"/>དང་ནི་དྲན་བྱེད་ཡུལ་དུ་མེད། །སྣང་བའི་ཡེ་ཤེས་དངོས་པོའི་མཐའ་དང་བྲལ། །ཆོས་ཀྱི་སྐུ་ཡི་སྣང་བ་རང་གསལ་ནི། །རང་གི་ངང་ལས་རང་གི་སྐུ་ལ་ཐིམ། །སྐུ་དང་ཡེ་ཤེས་ཚིག་ལ་མི་གནས་ན། །གསང་སྔགས་རང་<milestone unit="line" n="628.2"/>བྱུང་དགོངས་པ་བཅོས་པ་མེད། །བགྲང་དུ་མེད་པས་ཆིག་ཆོད་རྣམ་པར་དག །གཟིགས་སྣང་ཐབས་ལ་མི་འགག་དོན་གསལ་བ། །ཡུལ་དུ་མེད་ལ་རང་གི་ཡུལ་ལ་གནས། །དབུས་དང་མཐའ་མེད་གསང་སྔགས་ཚད་<milestone unit="line" n="628.3"/>མ་ཉིད། །རང་སྣང་ཡིན་པར་ཀུན་ཏུ་བཟང་པོས་བསྟན། །ཕྱོགས་ལྷུང་མ་ཡིན་ཕྱོགས་དང་རིས་ལས་འདས། །ཨེ་མ་ཧོ། །ནང་མེད་ནང་ནས་ནོར་བུ་རིན་ཆེན་མཛོད་ཕྱུང་བ། །རྒྱལ་བ་རྣམས་ཀྱི་མི་འཛདགཏེར་ཡིན་<milestone unit="line" n="628.4"/>པས། །དེ་ཡི་དོན་ལ་མ་ཡེངས་ཆགས་པ་མེད་པར་སྤྱད། །ཨེ་མ་ཧོ། །རང་གི་ས་ལ་སངས་རྒྱས་རྣམས་ཀྱི་སྐུ་ཤར་བ། །འདུ་ཤེས་ཡུལ་དུ་མེད་པའི་ཞི་བའི་ངང་། །སྣང་བ་རང་ལ་ཡས་པའི་རང་སྣང་དངོས་མེད་<milestone unit="line" n="628.5"/>ཉིད། །རྟོག་པའི་ཕྱོགས་སུ་མ་ལྷུང་རང་རིག་གདངས་ལ་འདུག །སྣང་བའི་སེམས་བྲལ་ཆོས་ཉིད་ངང་ལ་སྤྱོད་པའི་དོན། །སྤྲོ་བསྡུ་མ་བྱས་རང་གི་ཡུལ་ལ་བལྟ་བར་བྱ། །གཏིང་མཐའ་མེད་པའི་ཆོས་ཉིད་ཀུན་ཏུ་<milestone unit="line" n="628.6"/>བཟང་། །ཡིན་དང་མིན་པའི་མཐའ་གཉིས་རྣམ་པར་གསལ། །ལྷག་ཆད་མེད་པའི་ནོར་བུ་རིན་པོ་ཆེ། །སྐྱེ་འབྲི་མེད་པའི་ངང་དུ་རྟོག་པ་ཆོད། །བསམས་པས་ཡེ་ཤེས་དོན་མི་རྙེད། །བསམས་པས་ཡེ་ཤེས་དོན་རྙེད་<milestone unit="page" n="629"/><milestone unit="line" n="629.1"/>༄༅། །ན། །རང་བྱུང་ཡེ་ཤེས་རྫུན་པར་འགྱུར། །བསྒོམས་པས་ཆོས་ཀྱི་སྐུ་མི་མཐོང་། །བསྒོམས་པས་ཆོས་ཀྱི་སྐུ་མཐོང་ན། །རང་སྣང་ཆོས་ཉིད་རྫུན་པར་འགྱུར། །བལྟས་པས་རིག་པའི་དོན་མི་རྟོག །བལྟས་<milestone unit="line" n="629.2"/>པས་རིག་པའི་དོན་རྟོགས་ན། །ཆོས་སྐུ་འགག་མེད་རྫུན་པར་འགྱུར། །ཆོས་ཀྱིས་མ་རིག་རྩད་མི་ཆོད། །ཆོས་ཀྱིས་མ་རིག་རྩད་ཆོད་ན། །ཀ་དག་ཡེ་ཤེས་རྫུན་པར་འགྱུར། །དགེ་བས་སངས་རྒྱས་དོན་མི་<milestone unit="line" n="629.3"/>རྟོགས། །དགེ་བས་སངས་རྒྱས་དོན་རྟོགས་ན། །རྫོགས་ཆེན་གནས་ལུགས་རྫུན་པར་འགྱུར། །སྡིག་པས་འཁོར་བར་ལྟུང་མི་འགྱུར། །སྡིག་པས་འཁོར་བར་ལྟུང་འགྱུར་ན། །སྐད་ཅིག་རྣམ་གསུམ་རྫུན་པར་<milestone unit="line" n="629.4"/>འགྱུར། །སྟོང་པས་ཡང་དག་དོན་མི་མཐོང་། །སྟོང་པས་ཡང་དག་དོན་མཐོང་ན། །ཡེ་ཤེས་འོད་ལྔ་རྫུན་པར་འགྱུར། །མཚན་མས་རང་གི་དོན་མི་མཐོང་། །མཚན་མས་རང་གི་དོན་མཐོང་ན། །རང་སངས་ཆོས་ཉིད་<milestone unit="line" n="629.5"/>རྫུན་པར་འགྱུར། །བྱས་པས་ལྷུན་རྫོགས་དོན་མི་རྙེད། །བྱས་པས་ལྷུན་རྫོགས་དོན་རྙེད་ན། །ངོ་བོ་འགྱུར་མེད་རྫུན་པར་འགྱུར། །བཟུང་བས་སྣང་བ་མཐོང་མི་འགྱུར། །བཟུང་བས་སྣང་བ་མཐོང་འགྱུར་ན། །རང་<milestone unit="line" n="629.6"/>བཞིན་འགག་མེད་རྫུན་པར་འགྱུར། །སྤྱད་པས་ཕ་རོལ་སྒྲོལ་མི་ནུས། །སྤྱད་པས་ཕ་རོལ་སྒྲོལ་ནུས་ན། །ཐུགས་རྗེ་ཀུན་ཁྱབ་རྫུན་པར་འགྱུར། །འཁྲུལ་པའི་སྣང་བས་ང་མི་བསྒྲིབ། །འཁྲུལ་པའི་སྣང་བས་ང་བསྒྲིབས་<milestone unit="page" n="630"/><milestone unit="line" n="630.1"/>ན། །སྒྲོན་མ་རྣམ་གཉིས་རྫུན་པར་འགྱུར། །དེས་ནི་གསང་སྔགས་དགོངས་པ་བསྟན། །ཡུལ་སེམས་གཉིས་ཀྱི་གནས་མེད་པས། །ཡེ་ཤེས་རང་ལ་སྣང་བའོ། །ཞེས་སེང་གེ་རྩལ་རྫོགས་ཆེན་པོའི་རྒྱུད་ལས། སེང་གེ་<milestone unit="line" n="630.2"/>གཉིས་སྦྱོར་གྱི་དགོངས་པ་བསྟན་པའི་ལེའུ་སྟེ་བཞི་པའོ།། །།དེ་ནས་ཡང་རང་རིག་ཀུན་ཏུ་བཟང་པོས། རང་སྣང་ཀུན་ཏུ་བཟང་མོ་དང་གཉིས་སུ་མེད་པར་སྙོམས་པར་ཞུགས་སོ། །དེ་ནས་ཏིང་ངེ་འཛིན་ལ་<milestone unit="line" n="630.3"/>བཞེངས་ནས་ ང་་་ངེ་འཛིན་ལ་བཞུགས་བཞིན་དུ་ཡང་བྱུང་ཀུན་ཏུ་བཟང་པོ་རྩོལ་བྲལ་གྱི་དགོངས་པ་འདི་བརྗོད་དོ། །ཨེ་མ་ཧོ་ཆོས་ཉིད་ཀུན་ཏུ་བཟང་། །སེམས་ཅན་རྟོག་པ་བསལ་བའི་ཕྱིར། །རང་སྣང་ཡུལ་གྱི་གཏན་<milestone unit="line" n="630.4"/>ཚིགས་ང་ཡིས་བསྟན། །རིགས་ལྔའི་སངས་རྒྱས་ལེགས་པར་ཉོན། །ང་ཡི་ཆོས་ལ་ཡུལ་མེད་པས། །སྣ་ཚོགས་འཛིན་པའི་མ་རིག་མེད། །ང་ཡི་ཡེ་ཤེས་ངང་སྣང་བས། །ང་ཡི་བློ་ལ་བདག་རྟོག་མེད། །ང་ནི་ཡུལ་ལ་མི་<milestone unit="line" n="630.5"/>གནས་པས། །མཚན་མ་སྣ་ཚོགས་བྱ་བ་མེད། །ང་ལ་ཕྱི་དང་ནང་མེད་པས། །གསལ་དང་འགྲིབ་པ་ག་ལ་ཡོད། །ང་ནི་རང་བྱུང་རྟོག་མེད་པས། །ཡིན་དང་མིན་པའི་ཐ་སྙད་བྲལ། །ཨེ་མ་ཧོ་སེམས་ཅན་སངས་<milestone unit="line" n="630.6"/>རྒྱས་ཐམས་ཅད་ལ། །ངོ་བོ་གཅིག་ལས་མེད་པརངེས། །དམིགས་པ་ཅན་དང་དམིགས་མེད་པས། །རང་བཞིན་གཅིག་ཏུ་མ་ངེས་སོ། །དགོངས་པ་རང་བྱུང་ཡེ་ཤེས་ནི། །རྟོགས་དང་མ་རྟོགས་མཐའ་ལས་འདས། །<milestone unit="page" n="631"/><milestone unit="line" n="631.1"/>༄༅། །ཡིན་མིན་བློ་ཡི་བྱ་བ་ཐོང་། །སྣང་དང་མི་སྣང་ཆོས་ཉིད་ཀྱང་། །བྱ་བྱེད་མཐར་ལྷུང་ཆོས་དང་བྲལ། །སྟོང་པ་ཉིད་ཀྱི་ཡེ་ཤེས་ལས། །མ་འགགས་གསལ་བའི་འོད་ལྔ་བྱུང་། །ཆོས་སྐུ་རང་གནས་དགོངས་<milestone unit="line" n="631.2"/>པ་ལ། །སྟོང་དང་མི་སྟོང་མཐའ་ལས་འདས། །བརྟགས་པ་ བ་སཔཉིདཀྱངབྱུང། གཉིས་ཀྱི་ཆོས་རྣམས་ཀུན། །ཀུན་བཟང་སེང་གེའི་ངང་ལས་བྱུང་། །སངས་རྒྱས་ཀུན་ཏུ་བཟང་པོ་ངས། །གོལ་སྒྲིབ་གཉིས་མེད་ལྟ་བ་<milestone unit="line" n="631.3"/>བསྟན། །སྣང་དང་མི་སྣང་མེད་པའི་ཆོས། །བྱས་ཤིང་བརྟགས་པ་མ་ཡིན་ཏེ། །རང་བཞིན་ལྷུན་གྱིས་གྲུབ་པར་རྟོགས། །ཆོས་སྐུ་རིག་པའི་སྣང་བ་ནི། །སྒྲིབ་ཕྱོགས་གཉིས་དང་བྲལ་བའི་ཆོས། །སྣང་བ་རང་<milestone unit="line" n="631.4"/>སར་དེངས་པ་ལ། །སྒྲིབ་ཕྱོགས་གཉིས་ཀྱི་དྲི་མ་མེད། །སྐུ་ཡི་སྣང་བ་རང་སྣང་དང་། །གསུང་གི་ཆོ་འཕྲུལ་ཅིར་ཡང་སྟོན། །ཐུགས་ཀྱི་དགོངས་པ་རྩེ་གཅིག་གོ །རང་སྣང་གསེར་གྱི་ནམ་མཁའ་ལ། །གསེར་གྱི་འདབ་<milestone unit="line" n="631.5"/>ཆགས་བྱ་ཁྱུང་ལྡིང་། །རྟོག་མེད་ཡིད་ཀྱི་ཁྱུང་ཆེན་གཟུང་། །རང་བཞིན་མ་བཅོས་མཚོ་མོ་ལ། །རྣམ་དག་རང་གནས་གསེར་གྱི་ཉ་མོ་འགྱུ། །ཐབས་ཉིད་སྟོང་པའི་རྒྱ་ཡིས་ཐོབ། །འཛིན་ཆགས་བྲལ་བའི་ནམ་མཁའ་<milestone unit="line" n="631.6"/>ལ། །ཆགས་མེད་རྩལ་རྫོགས་གསེར་གྱི་བྱ་ཁྱུང་ལྡིང་། །བཟུང་བ་མ་ཡིན་སྒྲོན་མར་ཆུབ། །རྟོག་མེད་རང་དངས་རྒྱ་མཚོ་ལ། །རང་བྱུང་ལྷུན་རྫོགས་གསེར་གྱི་ཉ་མོ་འགྱུ། །བྱས་པ་མ་ཡིན་ཡེ་རྒྱས་ཐོབ། །ཆོས་སྐུ་རང་<milestone unit="page" n="632"/><milestone unit="line" n="632.1"/>སྣང་ཡུལ་གྱི་ནམ་མཁའ་ལ། །སྒྲོན་མ་འགག་མེད་གསེར་གྱི་བྱ་ཁྱུང་ལྡིང་། །རྟོག་མེད་རང་སངས་ཆོས་སྐུའི་ངང་དུ་བཟུང་། །ཀུན་གཞི་ཀློང་ཡངས་བག་ཆགས་རྒྱ་མཚོ་ན །རིག་པ་མི་འགྱུར་གསེར་གྱི་ཉ་མོ་<milestone unit="line" n="632.2"/>འགྱུ། །བསྒྲུབས་པས་མ་ཡིན་རང་གི་གྲོགས་དང་ཕྲོལ། །ཀུན་ཏུ་བཟང་མོ་ཡེངས་མེད་ནམ་མཁའ་ལ། །རང་སྣང་མ་བཅོས་གསེར་གྱི་བྱ་ཁྱུང་ལྡིང་། །བཏང་བཞག་བྲལ་བའི་དགོངས་པའི་ངང་དུ་བཟུང་། །ཆོས་ཉིད་<milestone unit="line" n="632.3"/>མི་འགྱུར་སྤྲོས་བྲལ་རྒྱ་མཚོ་ལ། །ཀ་དག་སེམས་བྲལ་གསེར་གྱི་ཉ་མོ་འགྱུ། །བློ་དངོས་གཉིས་མེད་རང་བྱུང་ཡེ་རྒྱས་ཐོབ། །ཆོས་ཉིད་མིང་དང་བྲལ་བའི་ནམ་མཁའ་ལ། །མཚན་མའི་ཡུལ་མེད་རང་སྣང་གསེར་གྱི་བྱ་<milestone unit="line" n="632.4"/>ཁྱུང་ལྡིང་། །བཅོས་མ་མ་ཡིན་རང་གི་བདེ་བ་བཟུང་། །རང་བྱུང་སྤྲོས་བྲལ་ཆོས་ཉིད་རྒྱ་མཚོ་ན། །མཚན་མའི་དངོས་མེད་གསེར་གྱི་ཉ་མོ་འགྱུ། །རང་སྣང་ཆོས་སྐུར་གཅིག་པའི་རྒྱ་ཡིས་ཐོན། །སྣ་ཚོགས་ཞེན་པ་མེད་<milestone unit="line" n="632.5"/>པའི་ནམ་མཁའ་ལ། །ཆོས་སྐུ་སྤྲོས་བྲལ་གསེར་གྱི་བྱ་ཁྱུང་ལྡིང་། །རྩོལ་སེམས་མ་ཡེངས་སྒྲོན་མའི་ངང་དུ་ལུབ། །ཆོས་ཉིད་མཐའ་ཡས་རྣམ་དག་རྒྱ་མཚོ་ན། །རང་བྱུང་རྟོག་བྲལ་གསེར་གྱི་ཉ་མོ་འགྱུ། །སྟོང་གསལ་<milestone unit="line" n="632.6"/>འཁོར་འདས་བྲལ་བའི་རྒྱ་ཡིས་ཐོབ། །བསམ་པ་འཛིན་ཆགས་བྲལ་བའི་ནམ་མཁའ་ལ། །དགོངས་པ་རང་གནས་གསེར་གྱི་བྱ་ཁྱུང་ལྡིང་། །ཆོས་ཉིད་ཡངས་པའི་ཀུན་ཁྱབ་ངང་དུ་ལུབ། །འབྱུང་རྐྱེན་སྣ་ཚོགས་བྲལ་<milestone unit="page" n="633"/><milestone unit="line" n="633.1"/>༄༅ བའི་ཆོས་ཉིད་རྒྱ་མཚོ་ན། །འོད་ལྔ་རང་ཤར་གསེར་གྱི་ཉ་མོ་འགྱུ། །སྣང་བ་ཅོག་བཞག་དགོངས་པའི་རྒྱ་ཡིས་ཐོབ། །ཆོས་ཉིད་དྲན་པ་སད་པའི་ནམ་མཁའ་ལ། །ཚོམ་བུ་ལྔར་སྣང་གསེར་གྱི་བྱ་ཁྱུང་<milestone unit="line" n="633.2"/>ལྡིང་། །འཛིན་ཆགས་རྟོག་མཐའ་བྲལ་བའི་ངང་དུ་ལུབ། །ཆོས་ཉིད་ཕྱོགས་བྲལ་རྟོག་སངས་རྒྱ་མཚོ་ན། །དབུགས་ སྦུབསཡིནནམ དང་བྲལ་བའི་རིག་པ་གསེར་གྱི་ཉ་མོ་འགྱུ། །རང་སྣང་དམིགས་མེད་ཏིང་འཛིན་རྒྱ་<milestone unit="line" n="633.3"/>ཡིས་ཐོབ། །ཆོས་སྐུ་སྤྲོས་བྲལ་རང་སར་དེངས་པའི་ནམ་མཁའ་ལ། །བྱ་བྱེད་བྲལ་བའི་རང་སྣང་གསེར་གྱི་བྱ་ཁྱུང་ལྡིང་། །ཞབྲུལ་པ་རྩད་གཅོད་ཆོས་སྐུའི་ངང་དུ་ཞུབ། །རྩོལ་བྲལ་ཆོས་ཉིད་རྫོགས་ཆེན་ནམ་མཁའ་<milestone unit="line" n="633.4"/>ལ། །རིག་པ་རྩོལ་བྲལ་རང་སྣང་གསེར་གྱི་བྱ་ཁྱུང་ལྡིང་། །རྩོལ་བསྒྲུབ་བྲལ་བའི་ཆོས་དབྱིངས་ངང་དུ་ལུབ། །མ་བསླད་ལྷུན་རྫོགས་ཡེ་ཤེས་རྒྱ་མཚོ་ན། །གསལ་དག་སྣང་བ་གསེར་གྱི་ཉ་མོ་འགྱུ། །རྐྱེན་གཞི་བྲལ་<milestone unit="line" n="633.5"/>བའི་རང་བྱུང་རྒྱ་ཡིས་ཐོབ། །ཆོས་སྐུ་རྟོག་མེད་རྟེན་བྲལ་ནམ་མཁའ་ལ། །དགོངས་པ་ཆིག་ཆོད་གསེར་གྱི་བྱ་ཁྱུང་ལྡིང་། །སྣང་བ་ཡིན་མིན་ཐེ་ཚོམ་བྲལ་བའི་ངང་དུ་འུབྲ། །ཆོས་དབྱིངས་རྒྱན་བཟང་སྣ་ཚོགས་རྒྱ་<milestone unit="line" n="633.6"/>མཚོ་ན། །གཟུགས་སྐུ་མཉམ་ལ་མ་འདྲེས་གསེར་གྱི་ཉ་མོ་འགྱུ། །ཆོས་སྐུ་དྲན་བྱེད་བྲལ་བའི་རྒྱ་ཡིས་ཐོབ། །རང་སྣང་ཕྱོགས་ལྷུང་བྲལ་བའི་ནམ་མཁའ་ལ། །སྟོང་གསལ་སྤྲོས་དང་བྲལ་བའི་བྱ་ཁྱུང་ལྡིང་། །སྣང་ལ་<milestone unit="page" n="634"/><milestone unit="line" n="634.1"/>འཛིན་པ་མེད་པའི་ངང་དུ་ཞུབ། །རང་བྱུང་རྙོག་པ་མེད་པའི་རྒྱ་མཚོ་ན། །མཚན་མ་རང་སར་དེངས་པའི་རིག་པ་གསེར་གྱི་ཉ་མོ་འགྱུ། །འཛིན་མེད་རང་བཞག་ཏིང་འཛིན་རྒྱ་ཡིས་ཐོབ། །མཚན་མ་སྤྲོས་བྲལ་རང་སྣང་<milestone unit="line" n="634.2"/>ནམ་མཁའ་ལ། །གཟུང་འཛིན་བྲལ་བའི་ཆོས་སྐུ་གསེར་གྱི་བྱ་ཁྱུང་ལྡིང་། །ཆོས་ཉིད་རང་སྣང་ཐིག་ལེའི་ངང་དུ་འུབྲ། །གསང་སྔགས་ཡེ་ཤེས་གནས་ལུགས་དེ་བཞིན་ནོ། །ཨེ་མ་ཧོ། །གསང་བའི་ཡེ་ཤེས་རང་<milestone unit="line" n="634.3"/>སྣང་ཐབས་ཀྱི་རྒྱ། །ཡང་དག་ཡེ་ཤེས་ཚིག་གིས་མཚོན་དུ་མེད། །རང་རིག་ཡེ་ཤེས་འོད་གསལ་བས། །སྣང་བའི་ཡེ་ཤེས་ཡུལ་ལས་འདས། །རང་བྱུང་དེ་ཉིད་དངོས་བྲལ་བར། །ཀུན་གྱི་ཕྱག་རྒྱའི་རྒྱུ་ཡིན་ནོ། །སངས་<milestone unit="line" n="634.4"/>རྒྱས་ཡེ་ཤེས་ཆེན་པོ་ནི། །ཀུན་ལ་གནས་ཤིང་བརྟག་དཀའ་འོ། །ཀུན་རྫོབ་དོན་དམ་གཉིས་མེད་ལ། །ཆོས་དང་གང་ཟག་བདག་མེད་དེ། །འདི་ནི་བྱང་ཆུབ་སེམས་དཔའ་ཡིན། །ལས་དང་ཉོན་མོངས་ཐམས་ཅད་<milestone unit="line" n="634.5"/>ལ། །མཉམ་པའི་དོན་དུ་མི་ཤེས་ཤིང་། །རྟེན་འབྲེལ་རྒྱུ་འབྲས་ཡོང་འཛིན་ན། །འདི་ནི་རང་སངས་རྒྱས་ཀྱི་ས། །ཆོས་རྣམས་མ་ལུས་ཐམས་ཅད་ལ། །བདེན་བཞིའི་དངོས་པོ་ཡོད་བལྟ་ཞིང་། །སྤོང་དང་མི་སྤོང་བྱེད་<milestone unit="line" n="634.6"/>གྱུར་པ། །འདི་ནི་ཉན་ཐོས་ས་ཡིན་པས། །དགེ་བཅུ་དག་ལ་གཙོར་ལེན་ཞིང་། །དགེ་དང་མི་དགེ་གཉིས་མཉམ་པས། །ལྷ་དང་མི་ཡི་སྐྱེ་གནས་ཏེ། །འདོད་ཁམས་དག་ཏུ་འཁོར་བ་ཡིན། །མཉམ་པའི་དོན་ཉིད་མ་<milestone unit="page" n="635"/><milestone unit="line" n="635.1"/>༄༅། །རྟོགས་ཤིང་། །ཚད་མེད་བཞི་དང་བསམ་གཏན་བཞི །རིམ་པ་སོ་སོར་བདག་འཛིན་ཅིང་། །གཟུགས་སོགས་རྣམས་ལ་བདག་ཏུ་རྟོག །དེ་ནི་ཚངས་པའི་གནས་སུ་སྐྱེ། །མཉམ་དང་གཟུགས་མེད་མ་<milestone unit="line" n="635.2"/>རྟོགས་ན། །འཛིན་མེད་རང་སྣང་མི་ཤེས་པས། །སྐྱེ་མཆེད་མུ་བཞིའི་གནས་སུ་སྐྱེ། །ཐམས་ཅད་མཉམ་པར་མ་ཤེས་ན། །མ་ལུས་ཀུན་ལ་ཞེ་སྡང་ཞིང་། །སྙིང་རྗེ་ཡང་དག་མེད་གྱུར་ན། །དམྱལ་ཁམས་བཅུ་དྲུག་དག་<milestone unit="line" n="635.3"/>ཏུ་སྐྱེ། །ཆགས་མེད་དངོས་བྲལ་མ་ཤེས་ན། །ཐམས་ཅད་ཀུན་ལ་འདོད་ཆགས་ཤིང་། །ལུས་ཀྱི་བསྒྲིབ་དང་ཟས་ཀྱི་བསྒྲིབ། །ཡི་དགས་བཀྲེས་སྐོམ་དག་ཏུ་སྐྱེ། །བདག་གཞན་གཉིས་ཀྱི་དོན་མ་རྟོགས། །ཆོས་རྣམས་<milestone unit="line" n="635.4"/>ཀུན་ལ་རྨོངས་བྱས་པས། །རང་གསལ་ཤེས་རབ་མེད་པས་ན། །དགེ་སྡིག་གཉིས་སུ་མི་མཐོང་ཞིང་། ཁེན་ཏུ་རྨུགས་པའི་གནས་སུ་སྐྱེ། །རབ་ཏུ་ང་རྒྱལ་རགས་བྱེད་ཅིང་། །ཐམས་ཅད་བདག་གིར་བཟུང་བས་<milestone unit="line" n="635.5"/>ན། །ཕན་ཚུན་འཐབ་དང་རྩོད་བྱེད་ཅིང་། །རང་གི་དོན་ཉིད་མ་ཤེས་ན། །རྩོད་ལྡན་རགས་པའི་གནས་སུ་སྐྱེ། །དེ་ནི་འཁོར་བའི་ལྟུང་གནས་ཏེ། །སེམས་ཅན་ཀུན་གྱི་མ་དག་ལམ། །ལྟུང་བའི་གནས་སུ་རྒྱལ་བས་<milestone unit="line" n="635.6"/>བཤད། །རྫོགས་ཆེན་ཡེ་ཤེས་རང་སྣང་ཡུལ། །ལྟུང་བའི་གནས་སུ་ག་ལ་འགྱུར། །ཐམས་ཅད་མཉམ་པའི་རང་བཞིན་ལ། །ལྟ་བ་ལོག་པར་བརྟགས་པ་རྣམས། །གཞི་ལ་ཡོད་པ་མ་ཡིན་ཏེ། །སེམས་ཅན་རྣམ་རྟོག་ཐ་<milestone unit="page" n="636"/><milestone unit="line" n="636.1"/>དད་པས། །ང་དང་བདག་ཏུ་བཟུང་བས་ལོག །ལོག་དང་མ་ལོག་ཐམས་ཅད་ཀྱང་། །ཡང་དག་རྫོགས་པའི་བྱང་ཆུབ་སེམས། །རིག་པའི་ངོ་བོ་རྟོག་མེད་ལ། །ཅི་ཡང་མེད་པས་ཅི་ཡང་བྱུང་། །རྫོགས་ཆེན་ཨ་ཏིའི་<milestone unit="line" n="636.2"/>ལྟ་སྤྱོད་ནི། །ཇི་ལྟར་སྤྱད་ཀྱང་རང་བཞིན་མེད། །མཁའ་ལ་ཁྱུང་ཆེན་ལྡིང་བ་བཞིན། །རང་སྣང་ཆེན་པོའི་རྒྱ་ཡིས་ཐོབ། །ཆུ་ལ་རྐྱལ་མཁན་འཕྱོ་ བ་བཞིན། །རང་སྣང་སྟོབས་ཀྱིས་ཕ་རོལ་བསྒྲོལ། །བར་སྣར་ཁམས་<milestone unit="line" n="636.3"/>ཀྱི་རླུད་བཞིན་དུ། །ཡེ་ཤེས་ངོས་གཟུང་ཀུན་དང་བྲལ། །རྫོགས་ཆེན་ཆོས་ཉིད་དོན་རྟོགས་ན། །མ་རིག་པ་ཉིད་རིག་པར་ཤར། །ཕྱིན་ཅི་ལོག་ནི་ཡང་དག་སྙེ། །ཉོན་མོངས་ལྔ་པོ་དེ་བཞིན་གཤེགས། །འདོད་ཆགས་<milestone unit="line" n="636.4"/>རྣམ་རྟོག་སེམས་མེད་པས། །ཆགས་པའི་ཚུལ་ལ་ཆགས་པ་མེད། །དེ་བཞིན་ཆགས་སྡང་ལྔ་པོ་ཡང་། །ཡང་དག་དོན་ལ་མེད་པར་གསུངས། །སེམས་ཅན་མ་རིག་ལོང་བ་ལ། །མུན་པ་མ་ལུས་བསལ་བྱའི་ཕྱིར། །རིག་<milestone unit="line" n="636.5"/>པའི་སྒྲོན་མ་འོད་གསལ་བས། །ཉོན་མོང་ལྔ་ཡི་མུན་པ་སེལ། །ཡེ་ཤེས་སྣང་བ་རང་བཞིན་དུ། །དམིགས་པ་མེད་པར་རང་་སར་གྲོལ། །སེམས་ཅན་ཀུན་གྱི་རང་ལུས་ལ། །ཡེ་ཤེས་དག་པའི་སྣང་བ་གནས། །རྒྱ་ཕྱེ་<milestone unit="line" n="636.6"/>སྣང་བར་མི་ནུས་ཏེ། །དཔེར་ན་མངལ་དང་སྒོ་ངའི་རྒྱ། །མངོན་དུ་མ་གྱུར་སྒྲིབ་འགྱུར་ཡང་། །རང་རྩལ་རྫོགས་ནས ངབབཞིན། ། མ་གལུས་འདི་བོར་མ་ཐག །རང་ ང་ཡུལ་དང་འཕྲད་པར་འགྱུར། །ཡེ་<milestone unit="page" n="637"/><milestone unit="line" n="637.1"/>༄༅། །ནས་གནས་པའི་རང་རིག་ཉིད། །ངོ་བོ་རྟོག་མེད་མཐོང་བར་འགྱུར། །ཡེ་ཤེས་དག་པའི་སྣང་བ་དང་། །སངས་རྒྱས་བདེན་པ་མཐོང་བར་འགྱུར། །ཡེ་ཤེས་རང་སྣང་ངོ་བོ་ནི། །ཡིད་ཀྱི་རྣམ་རྟོག་མེད་<milestone unit="line" n="637.2"/>པའོ། །འདས་པའི་ཡུལ་དང་མ་འོངས་ཡུལ། །སྣང་བ་ཐད་ཀར་གཅོད་པའོ། །ཡེ་ཤེས་ཆེན་པོའི་རང་སྣང་སྟེ། །མངོན་སུམ་ཡུལ་དུ་མེད་མོད་ཀྱང་། །རང་བྱུང་སྒྲོན་མ་བསྟན་དུ་ཡོད། །སྒྲོན་མ་ཉིད་ཀྱི་ཡེ་ཤེས་<milestone unit="line" n="637.3"/>ནི། །སྣང་དང་མི་སྣང་མཐའ་ལས་འདས། །ཆོས་ཉིད་རྟོགས་པའི་རྣལ་འབྱོར་པས། །སྟོང་པ་ཉིད་དུ་མི་བལྟ་ཞིང་། །རང་བཞིན་ཉིད་ལས་མ་གཡོས་པའོ། ཁྲེས་རབ་ཡེ་ཤེས་རྟོགས་པའི་དཔེ། །དཔེར་ན་གླང་ཆེན་<milestone unit="line" n="637.4"/>སྨྱོན་པ་ལ། །དམག་དཔུང་བཟློག་པར་འདོད་པ་ཡིས། །རལ་གྲི་སྣ་ལ་བཏགས་ནས་ནི། །དམག་དཔུང་རབ་ཏུ་བཟློག་པ་ལྟར། ཁེས་རབ་ཆེན་པོའི་རྣལ་འབྱོར་གྱིས། །རྣལ་འབྱོར་འཁོར་བའི་རྒྱུན་ཐག་<milestone unit="line" n="637.5"/>བཅད། །སྣང་བའི་ཡེ་ཤེས་མངོན་སུམ་བལྟ། །ད་ལྟར་མ་ཡིན་སེམས་ཅན་རྣམས། །རང་རིག་རྣམ་རྟོག་འདུ་འཛིས་གཡེངས། །ཇི་ལྟར་བྱིས་པ་ཤེད་མ་བྱེ། །བྱ་བྱེད་མང་པོས་གཡེངས་པ་ལྟར། །དེ་བཞིན་མ་རྟོགས་<milestone unit="line" n="637.6"/>སེམས་ཅན་རྣམས། །རྣམ་རྟོག་འཁོར་བའི་བདུད་ཀྱིས་གཡེངས། །དེ་ཡང་བསྟན་པ་འདི་ལྟ་སྟེ། །ལ་ལ་ཕྱི་ཡི་འཛིན་ གཇུངཡིནནམ པས་གཡེངས། །ལ་ལ་ནང་གི་གཟུང་ འཛིནཡིནནམ བས་གཡེངས། །ལ་ལ་བསམ་<milestone unit="page" n="638"/><milestone unit="line" n="638.1"/>གཏན་བསྒོམས་པས་གཡེངས། །ལ་ལ་བྱ་བྱེད་སྤྱོད་པས་གཡེངས། །ལ་ལ་འཁོར་བའི་ཆགས་སྡང་གཡེངས། །དེ་བཞིན་སེམས་ཅན་ཐམས་ཅད་ཀུན། །ཉོན་མོངས་ལྔ་ཡི་འཆིང་བས་གཡེངས། །རང་གི་ཡེ་ཤེས་དོན་<milestone unit="line" n="638.2"/>མ་མཐོང་། །སྣང་བ་འདི་ལ་ཞེན་ཞེན་ནས། །དག་སྣང་ཆེན་པོའི་ཞལ་མ་མཐོང་། །མི་ལ་སོགས་པའི་སེམས་ཅན་རྣམས། །རང་དབང་རང་གིས་མ་ཐོབ་པས། །འཁོར་བ་དག་ལ་ཡུན་རིང་གནས། །རང་དབང་རང་<milestone unit="line" n="638.3"/>གིས་རྟོགས་པའི་ཐབས། །ཀུན་བཟང་སེང་གེ་ང་ཡིས་བཤད། །ཨེ་མ་རིགས་ཀྱི་སངས་རྒྱས་ཉོན། །ཆོས་སྐུ་སྐྱེ་བ་མེད་པ་ལས། །སྣངབཡང རྣམ་པ་འགྱུར་མེད་དབང་ཐོབ་འགྱུར། །རང་རིག་ཡེ་ཤེས་འོད་གསལ་<milestone unit="line" n="638.4"/>བས། །སྤྱན་གསུམ་རྫོགས་པའི་དབང་ཐོབ་འགྱུར། །དབྱིངས་དང་རིག་པ་དབྱེར་མེད་པས། །རང་སྣང་འོད་ཀྱི་དབང་ཐོབ་སྟེ། །སྣང་ཡང་ཆགས་པ་མེད་པའི་ཚུལ། །འོད་ཀྱི་རང་བཞིན་ཡེ་ནས་ཟླུམ། །སྐུ་ཡི་རང་<milestone unit="line" n="638.5"/>བཞིན་ཡེ་ནས་འདྲིལ། །རིག་པའི་རང་བཞིན་ཡེ་ནས་སྟོང་། །སྣང་བ་རྩོལ་སེམས་རང་སྤངས་ནས། །དབྱིངས་དང་རིག་པ་མཐོང་བར་འགྱུར། །ཨེ་མ་ཧོ། །ཨ་ཡི་ཡན་ལག་རྒྱས་པར་བཤད། །ཨ་དང་ན་རོ་གཉིས་<milestone unit="line" n="638.6"/>བཤད་པས། །སེམས་ཅན་རང་རིག་མིག་དང་ལྡན། །ཡེ་ཤེས་སྣང་བ་མཐོང་བར་འགྱུར། །ཨེ་མ་ཧོ། །རྡོ་རྗེ་སེམས་དཔའ་རང་བྱུང་བཅོམ་ལྡན་འདས། །ཀུན་ཏུ་བཟང་པོ་ཡེ་ཤེས་ཐབས་ལ་རོལ། །གཉིས་མེད་རིག་<milestone unit="page" n="639"/><milestone unit="line" n="639.1"/>༄༅། །པའི་སྣང་བ་ཅིར་ཡང་འཆར། །ཆོས་སྐུ་སྤྲོས་བྲལ་ཡེ་ཤེས་ཐབས་ཀྱི་རྒྱ། །སྣང་བ་རང་ལུགས་ཡེ་འབྱམས་ཐུགས་ལ་གནས། །ཟད་མེད་རིག་པའི་སྣང་བ་ཅིར་ཡང་སྣང་། །འགག་མེད་སྐུ་ཡི་རོལ་པ་ཅིར་<milestone unit="line" n="639.2"/>ཡང་འཆར། །རྟོག་མེད་ཐུགས་ཀྱི་དགོངས་པ་གར་ཡང་གནས། །རང་བྱུང་གསུང་གི་གྲགས་པ་སྣ་ཚོགས་འབྱུང་། །ཆོས་ཉིད་ཡུལ་གྱི་སྣང་བ་ཐབས་དང་ལྡན། །དགོངས་པ་རང་སྣང་ཡུལ་ལ་ཐེ་ཚོམ་མེད། །སངས་<milestone unit="line" n="639.3"/>རྒྱས་ཡེ་ཤེས་ལུས་ལས་གཡོས་པ་མེད། །དབྱིངས་དང་རིག་པ་མེ་ལོང་གཟུགས་བརྙན་བཞིན། །སྣང་བ་ཉིད་ལ་རང་བཞིན་ཡོངས་ཀྱིས་མེད། །རང་བཞིན་གསང་བའི་རིག་པ་ཆོས་ཀྱི་སྐུ། །བྱ་བྱེད་གཏང་གཞག་<milestone unit="line" n="639.4"/>མཐར་ལྷུང་ག་ལ་ཡོད། །ཆོས་ཀྱི་སྐུ་དང་དབྱིངས་ནི་སྣང་བས་སྟོང་། །གསང་སྔགས་ཉིད་ཀྱི་ཐབས་ལས་སྣ་ཚོགས་འབྱུང་། །འབྱུང་བའི་ཡུལ་དང་དྲི་མའི་མཐའ་བཞི་སངས། །ཐིག་ལེ་ཉག་གཅིག་སངས་རྒྱས་<milestone unit="line" n="639.5"/>དགོངས་པར་གནས། །གཉིས་མེད་སྟོང་གསལ་རིག་པའི་ངོ་ལ་ཐམས་ཅད་རྫོགས། །སྣང་བའི་ཐ་སྙད་ཙམ་དུ་བཏགས་པ་ག་ལ་ཡོད། །སྣང་བ་མ་ཡིན་ཆོས་ཉིད་ཡུལ་གྱི་རྒྱ། །བསམ་པས་དོན་མི་རྙེད་པ་ཀུན་བཟང་ང་<milestone unit="line" n="639.6"/>ཡིས་བཤད། །ཨེ་མ་ཧོ། །རིག་པ་ཉིད་ལ་རིག་པ་ཉིད་བསྟན་པས། །སྣང་བ་ཉིད་ལ་སྣང་བའི་རྒྱ་ཡིས་ཐོབ། །སངས་རྒྱས་ཉིད་ལ་སངས་རྒྱས་ཉིད་བསྟན་པས། །ཡེ་ཤེས་ཉིད་ལ་ཡེ་ཤེསམ་འགགས་གསལ། །སྣང་བ་<milestone unit="page" n="640"/><milestone unit="line" n="640.1"/>ཉིད་ཀྱིས་ཡེ་ཤེས་རང་སྣང་བསྒྲིབས། །སྣང་བའི་དྲི་མ་བསལ་བས་ཡེ་ཤེས་མཐོང་བར་འགྱུར། ཁྱབ་གདལ་འུབྲ་ཆུབ་སྙིང་པོ་དོན་གྱི་མཆོག །ཆ་སྙོམས་ཡུལ་འཇུག་རང་བྱུང་ངང་དུ་ཐིམ། །མཐའ་ཡས་དོན་སྤྱོད་བདེ་<milestone unit="line" n="640.2"/>ཆེན་རང་གི་ས། །ངོ་བོ་སྣང་བ་སྐུ་ཡི་ཀློང་དུ་ཐིམ། །རང་བཞིན་ཀུན་ཁྱབ་དབྱིངས་ལ་སྣང་མཐའ་ཡས། །ཟག་མེད་རང་བྱུང་རྟོག་པའི་མཐའ་དང་བྲལ། །དབྱིངས་རིག་གསལ་བ་རང་བཞིན་ཁྱབ་གདལ་ལོ། །བྱས་དང་<milestone unit="line" n="640.3"/>བྱེད་པའི་ཆོས་མེད་ཀུན་ལས་འདས། །ལྷུན་གྲུབ་རང་སྣང་མཐར་ཐུག་ཀུན་ལ་རོལ། །གསལ་དང་དྲོ་དང་བསིལ་བའི་བདག་ཉིད་འཛིན། །ཡིན་དང་མིན་པའི་ཐ་སྙད་ཀུན་ལས་འདས། །སྣང་དང་མི་སྣང་ཡུལ་གྱི་རྟོག་<milestone unit="line" n="640.4"/>པ་མེད། །ཨེ་མ་ཧོ། །དེ་ནི་སངས་རྒྱས་གནས་ལུགས་ཡིན། །སངས་རྒྱས་ཀུན་གྱི་ལྟ་ཕུགས་ནི། །ཀུན་བཟང་སེང་གེ་ང་ཡིས་བསྟན་ཅིང་བཀྲོལ། །རང་སྣང་ཡུལ་ལ་བདག་རྟོག་ན། །ཀུན་ཏུ་བཟང་པོའི་དོན་མ་<milestone unit="line" n="640.5"/>རྟོགས། །རིན་ཆེན་གསེར་དང་རྒྱ་མཚོ་བཞིན། །འགྱུར་བ་མ་ཡིན་གཡོས་པ་མེད། །དུས་གསུམ་སྣང་བའི་རིག་པའི་ཡུལ། །ཕྱོགས་སུ་ལྷུང་ན་དོན་མ་རྟོགས། །ཨེ་མ་ཧོ། །ཆོས་དབྱིངས་རང་བཞིན་བྱང་ཆུབ་<milestone unit="line" n="640.6"/>སེམས། །རིག་པའིརངབཞིནསྟོངགསལམཉམ། །ཨེ་མ་ཧོ། །ཡངས་སོ་ཆེའོ་ཆེས་ཆེའོ། །ཆུང་ངུ་རྣམས་ཀྱི་གཉེན་པོ་ཡིན། །ཆུང་དང་ཆེ་བའི་རིམ་པ་རྣམས། །ཡང་དག་ས་ལ་མེད་མོད་ཀྱང་། །སེམས་ཅན་བློ་ལ་<milestone unit="page" n="641"/><milestone unit="line" n="641.1"/>༄༅། །གཉིས་སུ་བྱུང་། །སེམས་དང་མ་རིག་སྣང་བ་ནི། །ཡུལ་མེད་པ་ལ་འཛིན་པས་བཟུང་། །རིག་པ་ཡེ་ཤེས་སྣང་བ་ནི། །བདག་ཏུ་རྟོག་པའི་བློ་དང་བྲལ། །ཡིན་པ་ལ་ཡང་རེ་བ་མེད། །མིན་པ་ཉིད་ལ་ཐེ་<milestone unit="line" n="641.2"/>ཚོམ་སངས། །འཁོར་བ་ཉིད་དང་མྱ་ངན་འདས། །གཉིས་སུ་གདགས་སུ་ག་ལ་ཡོད། །སངས་རྒྱས་ཀུན་གྱི་རྣལ་འབྱོར་ནི། །སྟོང་གསལ་ཡུལ་མེད་བཞག་པས་ཟིན། །དེ་ཡི་ངང་དུ་གཉིས་མེད་ཞུབྲ། །འདས་དང་མ་<milestone unit="line" n="641.3"/>བྱོན་ད་ལྟར་གྱི། །དགོངས་པ་དམ་པའི་སྣང་བའོ། །མི་ཤེས་བྱིས་པའི་ངང་ཉིད་ཀྱིས། །ནན་གྱིས་མཁའ་ལ་མདུད་པ་བོར། །ཡུལ་སྣང་མེད་ལ་སྣང་བར་བཟུང་། །རྟོག་པ་མེད་ལ་རྟོག་པར་བཟུང་། །བདག་དང་གཞན་<milestone unit="line" n="641.4"/>དུ་མེད་པ་ལ། །བདག་དང་གཞན་དུ་བཟུང་བས་འཁྲུལ། །ཀྱེ་མ་ཡེ་ཤེས་ཚིག་ལས་འདས་པ་ལ། །ཚིག་དང་ཡི་གེས་ང་མི་མཐོང་། །ཡེ་ཤེས་རང་སྣང་ཐབས་ཀྱིས་ཕ་རོལ་ཕྱིན། །ཤེས་པའི་ཡུལ་དུ་མེད་པ་ལ། །སྣང་བ་<milestone unit="line" n="641.5"/>རྩོལ་སེམས་འཁྲུལ་པའི་སེམས། །ལྷུན་གྱིས་གྲུབ་པའི་ཆོས་སྐུ་ཉིད། །གསལ་འགྲིབ་སྣང་བའི་མུན་པ་སངས། །རྟག་ཆད་གཉིས་ཀྱི་མཐའ་ལས་འདས། །མུན་སྣང་གཉིས་སུ་གཟུང་དུ་མེད། །གཅིག་དང་དུ་མའི་ཆོས་<milestone unit="line" n="641.6"/>ལས་འདས། །སྣང་དང་མི་སྣང་གང་ཡང་མེད། །སྐྱེ་དང་འཇིག་པའི་ཕྱོགས་དང་བྲལ། །གོལ་སྒྲིབ་བདག་རྟོག་ག་ལ་ཡོད། །བསམ་པ་ཉིད་ལ་བསམ་དུ་མེད། ཤེས་རབ་ཕ་རོལ་ཕྱིན་པའི་མཐའ། །རིག་གསལ་ཆོས་<milestone unit="page" n="642"/><milestone unit="line" n="642.1"/>ཀྱི་སྐུ་ལ་འདུས། །བསམ་གཏན་ཕ་རོལ་ཕྱིན་པའི་མཐའ། །སྒྲོན་མ་ཅོག་བཞག་ངང་དུ་འདུས། །བརྩོན་འགྲུས་ཕ་རོལ་ཕྱིན་པའི་མཐའ། །རྟོག་མེད་རང་བྱུང་དོན་ལ་འདུས། །བཟོད་པའི་ཕ་རོལ་ཕྱིན་པའི་<milestone unit="line" n="642.2"/>མཐའ། །སྣང་བ་ཐད་ཀར་ཆོད་ལ་འདུས། །ཚུལ་ཁྲིམས་ཕ་རོལ་ཕྱིན་པའི་མཐའ། །གྲོགས་མེད་གཅིག་པུར་འདུག་ལ་འདུས། །སྤྱིན་པའི་ཕ་རོལ་ཕྱིན་པའི་མཐའ། །འཁོར་བའི་འཛིན་ཆགས་ཐོངས་ལ་འདུས། །སྨོན་<milestone unit="line" n="642.3"/>ལམ་ཕ་རོལ་ཕྱིན་པའི་མཐའ། །སྣང་བ་རེས་འཇོག་མེད་ལ་འདུས། །ཐབས་ཀྱི་ཕ་རོལ་ཕྱིན་པའི་མཐའ། །རིག་པ་ཅོག་བཞག་ངང་དུ་འདུས། །སྟོབས་ཀྱི་ཕ་རོལ་ཕྱིན་པའི་མཐའ། །ཞབྲུལ་སྣང་བརྒྱ་ཡིས་ཐེབས་ལ་<milestone unit="line" n="642.4"/>འདུས། །ཡེ་ཤེས་ཕ་རོལ་ཕྱིན་པའི་མཐའ། །རྐྱེན་དང་བྲལ་བའི་སྣང་བར་འདུས། །དེ་བཞིན་ཕ་རོལ་ཕྱིན་པའི་དོན། །རང་བཞིན་ཀུན་ཁྱབ་ཡེ་ཤེས་སོ། །དེ་ནས་ཀུན་རིག་ཆོས་ཀྱི་རྗེས། །བཅོམ་ལྡན་ཀུན་བཟང་སེང་<milestone unit="line" n="642.5"/>གེ་ལ། །རང་རིག་ཐབས་ཀྱི་ཡན་ལག་ཞུས། །ཀྱེ་ཀྱེ་བཅོམ་ལྡན་སེང་གེའི་སྟོབས། །སེམས་ཅན་མ་རིག་ལོང་བ་ལ། །སྣང་བའི་སྒྲོན་མ་གང་གིས་བགྱི། །བདག་ཅག་རྣམས་ལ་བསྟན་དུ་གསོལ། །དེ་ནས་ཀུན་བཟང་<milestone unit="line" n="642.6"/>སེང་གེ་དེས། །སངས་རྒྱས་རྣམས་ལ་བཀའ་སྩལ་པ། །ཨེ་མ་ཧོ། །རིག་པའི་ཡེ་ཤེས་སྒྲོན་མ་ཉོན། །ང་ཡིས་དོན་དམ་ཡང་དག་ཉིད་དུ་བསྟན་པར་བྱ། ཁྱེད་ཀྱིས་འགྱུར་མེད་ཡང་དག་གཟུང་བར་བྱོས། །ཨེ་མ་<milestone unit="page" n="643"/><milestone unit="line" n="643.1"/>༄༅། །ཧོ། །རིག་པའི་ཡེ་ཤེས་སྒྲོན་མ་ནི། །སེམས་ཅན་ཀུན་ལ་རང་ཆས་ཏེ། །རྣམ་པ་གཉིས་ཀྱི་ཚུལ་དུ་འཆར། །ཐིག་ལེ་སྟོང་པའི་སྒྲོན་མ་དང་། །རིག་པ་དབྱིངས་ཀྱི་སྒྲོན་མའོ། །འདུ་འབྲལ་མེད་པའི་ཚུལ་དུ་<milestone unit="line" n="643.2"/>འཆར། །སེམས་ཅན་ཀུན་གྱི་སྣང་བ་བཤད། །དེ་ཡང་བཤད་པ་འདི་ལྟ་སྟེ། །གནས་དང་དུས་དང་རྟོགས་པའོ། །གནས་ནི་སྒྲོ་གུ་ཏ་ན་གནས། །དུས་ནི་བར་མ་དེ་ལ་འཆར། །རྟོགས་པ་ནམ་མཁའི་ངང་དུ་རྟོགས། །དེ་<milestone unit="line" n="643.3"/>ཡང་མཐོང་བའི་དུས་སུ་བསྟན། །དེ་ཡང་དབྱིངས་དང་རིག་པར་བཤད། །དེ་ཡང་བཤད་ལུགས་འདི་ལྟ་སྟེ། །གཞི་ལ་གནས་པའི་དབྱིངས་རིག་དང་། །ལམ་ལ་སྣང་བའི་དབྱིངས་རིག་དང་། །མཐའ་ལ་སྐྱོལ་བའི་<milestone unit="line" n="643.4"/>དབྱིངས་རིག་གོ །གཞི་ཡི་དབྱིངས་རིག་རྣམ་གཉིས་ནི། །རྟོགས་བྱེད་ཐབས་ཀྱི་གཞི་དང་ནི། །བྱ་བ་རྫོགས་པའི་གཞི་རུ་བཤད། །རྟོགས་བྱེད་ཐབས་ཀྱི་གཞི་ཡི་དུས། །བག་ཆགས་ཕུང་པོ་འདི་ལ་བཤད། །བྱ་བ་<milestone unit="line" n="643.5"/>རྫོགས་པའི་གཞི་གནས་ནི། །ཆོས་ཉིད་ཀ་དག་སྣང་བར་བཤད། །རྟོགས་བྱེད་ཐབས་ཀྱི་གཞི་བཤད་པ། །དབྱིངས་ནི་དབྱིངས་ཀྱི་སྒྲོན་མ་ལ། །རིག་པ་ལུ་གུ་རྒྱུད་དུ་གསལ། །ལམ་ལ་སྣང་བའི་དབྱིངས་རིག་<milestone unit="line" n="643.6"/>ནི། །དབྱིངས་ནི་འོད་ཀྱི་མུ་ཁྱུད་ལ། །རིག་པ་སྐུ་ལྔའི་སྣང་བར་བཤད། །མཐའ་ལ་སྐྱོལ་བའི་དབྱིངས་རིག་ནི། །དབྱིངས་ནིརངབཞིནསྣངབལ། །རིག་པ་སྐུ་དང་ངོ་བོར་བསྟན། །དེ་ཕྱིར་དབྱིངས་དང་རིག་པར་<milestone unit="page" n="644"/><milestone unit="line" n="644.1"/>བཤད། །དེ་བཞིན་ཉིད་དུ་རབ་ཏུ་གནས། །དབྱིངས་དང་ཡེ་ཤེས་རིག་པ་གསུམ། །འདུ་འབྲལ་མེད་པའི་ཚུལ་དུ་གནས། །སངས་རྒྱས་རྣམས་ཀྱི་ཡུལ་དང་སྤྱན། །ཀུན་ལ་རྟོགས་ཤིང་ཡེངས་པ་མེད། །ཡེངས་པ་མེད་<milestone unit="line" n="644.2"/>པའི་རང་སྣང་ངོ་། །དབྱིངས་དང་རིག་པའི་དོན་ཉིད་ནི། །ལྟ་སྒོམ་སྤྱོད་པ་ཀུན་གྱི་དངོས། །ཡེ་ཤེས་རང་སྣང་གཟུང་འཛིན་བྲལ། །དབྱིངས་དང་རིག་པ་གཉིས་ཀྱི་དོན། །འདི་ཡི་ངང་དུ་ཐམས་ཅད་འདུས། །ཆོས་<milestone unit="line" n="644.3"/>རྣམས་མ་ལུས་ཐམས་ཅད་ཀུན། །བདག་དང་གཞན་གྱི་བློ་མེད་པས། །ཀུན་ལ་ཐོགས་མེད་སྤྱད་གྱུར་ཀྱང་། །སྤྱད་དང་སྤྱོད་པ་གཉིས་མེད་པས། །ཐམས་ཅད་ཡེ་ནས་སྟོང་གསལ་ངང་། །སེམས་ཅན་ཀུན་གྱི་སྣང་བ་<milestone unit="line" n="644.4"/>ལ། །མ་བྱིན་བླངས་པས་མ་རིག་སངས། །སྣང་སྲིད་མ་ལུས་ཐམས་ཅད་ལ། །ཐོགས་པ་མེད་པར་སྤྱད་གྱུར་ཀྱང་། །འཆིང་བར་མི་འཀྱུར་བསོད་ནམས་རྫོགས། །ཆགས་མེད་ཡེ་ཤེས་ཆེན་པོ་ཡིན། །སྣང་བ་ཐམས་<milestone unit="line" n="644.5"/>ཅད་ཡེ་ཤེས་སྐུ། །དེ་ཉིད་རང་རིག་ཡིན་པར་བཤད། །གཉིས་མེད་ཡུལ་གྱི་སྣང་བའོ། །ཆོས་སྐུ་དངོས་པོ་ཀུན་བྲལ་ཞིང་། །ཡེ་ནས་རང་བཞིན་འོད་གསལ་བས། །ངོ་བོ་ཉིད་ཀྱི་ཆོས་སྐུ་ཡང་། །རང་བཞིན་ཉིད་ཀྱི་སྣང་<milestone unit="line" n="644.6"/>བར་བཤད། །མིང་བཏགས་ཚིག་ལ་དངོས་པོ་ཡོད་མ་ཡིན། །མ་རིག་འཁྲུལ་པའི་ལོག་རྟོག་གིས། །ང་དང་བདག་ཏུ་མེད་སྣང་ལ། །བདག་དང་གཞན་གྱི་བློ་ཡིས་བཟུང་། །སྣ་ཚོགས་འཁྲུལ་པ་རྫུན་ཡིན་པས། །རྗོད་<milestone unit="page" n="645"/><milestone unit="line" n="645.1"/>༄༅། །བྱེད་རྫུན་གྱིས་ང་མི་སྒྲིབས། །རྫུན་ཉིད་ལ་ནི་རྫུན་སྤྱོད་དེ། །རྫུན་ཞེས་བཏགས་ཙམ་ཡོད་མ་ཡིན། །ཐམས་ཅད་ཀུན་བཟང་ང་ཡི་རྫུན། །སངས་རྒྱས་ཡེ་ཤེས་རིག་པའི་ཀློང་། །བདག་མེད་ཀུན་ཏུ་འཕྲོ་<milestone unit="line" n="645.2"/>བའོ། །ཨེ་མ་ཡེ་ཤེས་རྣམ་དག་སྐུ། །སེམས་ཅན་ཀུན་གྱི་རང་རྒྱུད་ལ། །ཡང་དག་ལམ་གྱི་ཡེ་ཤེས་གནས། །ངོ་བོ་འཁྲུལ་རྟོག་ཡུལ་ལས་འདས། །རང་བཞིན་གཉིས་སྣང་ཡུལ་ལས་འདས། །ཐུགས་རྗེ་ཀུན་ཁྱབ་རྣམ་<milestone unit="line" n="645.3"/>པར་སྣང་། །ཡེ་ཤེས་རང་སྣང་ལམ་དུ་འཆར། །རིག་པ་སྣང་དང་མི་སྣང་མེད། །དེ་ཡང་གཏན་ཚིགས་འདི་ལྟ་སྟེ། །སྣང་བ་ཡིན་མིན་གཉིས་ལས་འདས། །སྟོང་པ་འཛིན་ཆགས་ཡུལ་ལས་འདས། །བསྒོམ་པ་གཏང་<milestone unit="line" n="645.4"/>བཞག་གཉིས་ལས་འདས། །ལྟ་བ་ཕྱོགས་དང་རེས་ལས་འདས། །འབྲས་བུ་རྟོག་མཐའ་གཉིས་དང་བྲལ། །ཡེ་ཤེས་དོན་ལ་ཅིས་ཀྱང་བསྐྱོད་དུ་མེད། །ཡེ་ཤེས་སྣང་བ་གར་ཡང་ཐོགས་པ་མེད། །ཡེ་ཤེས་སྐུ་ལ་མཐའ་<milestone unit="line" n="645.5"/>བཞིའི་དྲི་མ་མེད། །ཡེ་ཤེས་ལམ་ལ་ཡེ་ནས་ཚིག་དང་བྲལ། །ཡེ་ཤེས་རིག་པ་ཡང་དག་དགོངས་པའི་མཆོག །ཡེ་ཤེས་ངོ་བོ་འགྱུར་བའི་ཕྱོགས་དང་བྲལ། །ཡེ་ཤེས་རང་བཞིན་གཉིས་སྣང་མཐའ་དང་བྲལ། །ཡེ་<milestone unit="line" n="645.6"/>ཤེས་ཐུགས་རྗེ་སྣང་བའི་རྩལ་དུ་སྣང་། །ཡེ་ཤེས་ཡོན་ཏན་སྣ་ཚོགས་དུ་མར་སྣང་། །ཡེ་ཤེས་ཤེས་རབ་རིག་པའི་དོན་ལ་སྤྱོད། །ཡེ་ཤེས་དཀྱིལ་འཁོར་མ་བྲིས་ཡོངས་ལ་གསལ། །ཡེ་ཤེས་ཉིད་ལ་ཅི་ཡང་ཡོད་མ་<milestone unit="page" n="646"/><milestone unit="line" n="646.1"/>ཡིན། །ཡེ་ཤེས་ཉིད་ལ་ཡེ་ཤེས་ཉིད་རོལ་པ། །བཟུང་བས་མི་ཟིན་རླུང་གི་དཀྱིལ་འཁོར་འདྲ། །སངས་རྒྱས་ལུས་ཀྱི་རྒྱན་བཟང་བ། །ཡེ་ཤེས་མིག་གཅིག་དྲི་མ་མེད། །དེ་ཉིད་ཡེ་ཤེས་རོལ་པར་བསྟན། །ཡེ་ཤེས་སྣང་<milestone unit="line" n="646.2"/>བ་དུ་མ་ཡིན། །ཡེ་ཤེས་སྐུ་ལ་གཅིག་ལས་མེད། །ཡེ་ཤེས་དང་ནི་ཆོས་ཀྱི་སྐུ། །སྣང་བ་སོ་སོ་མ་ཡིན་པས། །ཡེ་ཤེས་གཞི་ལ་སྐུ་གསུམ་གསལ། །ཡེ་ཤེས་ལམ་ལ་སྐུ་ལ་གསལ། །ཡེ་ཤེས་འབྲས་བུ་ཐིག་ལེའི་<milestone unit="line" n="646.3"/>ངང་། །ཡེ་ཤེས་སངས་རྒྱས་རྒྱན་ཡིན་པས། །ཅིས་ཀྱང་བསྐྱོད་པ་མ་ཡིན་ནོ། །ཡེ་ཤེས་ཉིད་ཀྱི་སྐུ་ལ་ཡང་དག་བདེ་སྤྱོད་པ། །སངས་རྒྱས་ཉིད་ཀྱི་རིག་པ་དངོས་ཡིན་ནོ། །ལམ་དང་ཡེ་ཤེས་རྟོགས་པ་ཕྱོགས་བྲལ་<milestone unit="line" n="646.4"/>ན། །ཡེ་ཤེས་རང་སྣང་བལྟ་བ་རྟོགས་པར་བཤད། །ས་དང་ལམ་ལ་མི་གནས་ཡེ་ཤེས་ཆེན་པོའི་སྐུ། །ཅིག་ཆར་བ་དང་རིམ་གྱིས་མ་ཡིན་པས། །རང་སྣང་ཆིག་ཆོད་ངང་དུ་དེ་བཞིན་གཤེགས། །ཡུལ་སྣང་མ་ཡིན་<milestone unit="line" n="646.5"/>གཅིག་པུར་གནས། །གསང་སྔགས་ཡེ་ཤེས་རང་ལུགས་དང་། །ཞབྲུལ་པ་ཡུལ་གྱི་སྣང་ལུགས་གཉིས། །གཅིག་ལས་ཐ་དད་ལྟར་སྣང་བའོ། །ཡེ་ནས་གནས་པའི་རིག་པའི་སྐུ། །གསང་སྔགས་གཞི་ལམ་འབྲས་བུར་<milestone unit="line" n="646.6"/>གནས། །གསང་སྔགས་ཀུན་གྱི་གནས་ལུགས་དང་། །སྣངལུགསགཅིགགིསཕྱོགས་ཆར་བསྒྲིབས། །དེ་ཡང་བཤད་པ་འདི་ལྟ་སྟེ། །སྣང་ཐབས་དང་ནི་སྣང་ལུགས་སོ། །སྣང་དང་རིག་དང་ཡེ་ཤེས་སྐུ། །ལམ་དང་<milestone unit="page" n="648"/><milestone unit="line" n="648.1"/>པའོ། །ཞེས་སེང་གེ་རྩལ་རྫོགས་ཆེན་པོའི་རྒྱུད་ལས། སེང་གེ་སྟོབས་ལྡན་གྱི་ལྟ་བ་བསྟན་པའི་ལེའུ་སྟེ་ལྔ་པའོ།། །།དེ་ནས་ཡང་ཀུན་རིག་ཆོས་ཀྱི་རྗེ་ལ་སོགས་པའི་རིགས་ཀྱི་སངས་རྒྱས་རྣམས་ཀྱིས།<milestone unit="line" n="648.2"/>བཅོམ་ལྡན་འདས་དཔལ་ཀུན་ཏུ་བཟང་པོ་ལ་འདི་སྐད་ཅེས་གསོལ་ཏོ། །ཨེ་མ་ཧོ། །རྡོ་རྗེ་ཡེ་ཤེས་སྐུ། །དབང་དང་དམ་ཚིག་དོན་བསྟན་པ། །ལེགས་པར་འཁོར་ལ་བསྟན་དུ་གསོལ། །ཞུས་ཏེ་རང་རང་སྟན་ལ་<milestone unit="line" n="648.3"/>འདུག །དེ་ནས་ཀུན་ཏུ་བཟང་པོ་ཡིས། །ཉེ་བའི་འཁོར་ལ་བཀའ་སྩལ་པ། །ཀྱེ་མ་རང་སྣང་དཀྱིལ་འཁོར་ཉོན། །ཡེ་ཤེས་སེམས་དཔའི་དཀྱིལ་འཁོར་ནི། །དབང་དང་དམ་ཚིག་གཉིས་སུ་འདུས། །དེ་ཡང་བསྟན་པ་<milestone unit="line" n="648.4"/>འདི་ལྟ་སྟེ། །དབང་ལ་རྣམ་པ་བཞི་ཡོད་དེ། །ཕྱི་དང་ནང་དང་གསང་བ་དང་། །དེ་བཞིན་ཡོངས་སུ་རྫོགས་པའོ། །ཕྱི་ཡི་དབང་ཉིད་འདི་ལྷ་སྟེ། །སྣང་ཚད་གྲག་ཚད་ཐོས་ཚད་རྣམས། །ཕྱི་དབང་རིན་ཆེན་རྫས་<milestone unit="line" n="648.5"/>སུ་བསྟན། །དེ་ཡང་བཤད་པ་འདི་ལྟ་སྟེ། །བསྐུར་བའི་དུས་དང་འཇུག་པའི་དུས། །ཐོབ་པའི་དུས་དང་སྨིན་པའི་དུས། །རྣམ་པ་བཞི་ནི་ང་ཡིས་བཤད། །དེ་ཡང་ངོ་བོ་ངེས་ཚིག་དང་། །དབྱེ་བའི་དུས་ནི་རབ་ཏུ་<milestone unit="line" n="648.6"/>བཤད། །བསྐུར་བའི་དུས་ནི་འདི་ལྟ་སྟེ། །རང་ལ་གནས་པས་རྩལ་དབང་བསྐུར། །འཇུག་པའི་དུས་ནི་འདི་ལྟ་སྟེ། །སྨན་ལྔ་བདུད་རྩི་ལྔ་ལ་འཇུག །དེ་ཡང་དྲག་ཤུལ་སྟོབས་ཀྱིས་བཟའ། །ཐོབ་པའི་དུས་ནི་འདི་ལྟ་<milestone unit="page" n="649"/><milestone unit="line" n="649.1"/>༄༅། །སྟེ། །ཕྱི་ཡི་སྣང་བ་ཐམས་ཅད་ཀུན། །བདག་གི་དབང་དུ་འདུས་པ་དང་། །སྣང་བ་ཐམས་ཅད་རང་སྣང་དང་། །གྲག་པ་ཐམས་ཅད་རང་གི་གསུང་། །བསམ་པ་ཐམས་ཅད་ཡེ་ཤེས་ཐུགས། །རྟོགས་ཤིང་<milestone unit="line" n="649.2"/>ཤེས་ན་དབང་ཐོབ་བོ། །སྨིན་པའི་དུས་ནི་འདི་ལྟ་སྟེ། །ཕྱི་འབྱུང་ནང་དུ་སྨིན་པ་དང་། །ཕུང་ལྔ་རིགས་ལྔར་སྨིན་པ་དང་། །ཡུལ་བརྒྱད་སེམས་དཔར་སྨིན་པ་དང་། །དཀྱིལ་འཁོར་ལྷ་རུ་སྨིན་པ་དང་། །དུག་ལྔ་ཡེ་ཤེས་<milestone unit="line" n="649.3"/>ལྔར་སྨིན་པའོ། །ངོ་བོ་བསྟན་པ་འདི་ལྟ་སྟེ། །སེམས་ཅན་མ་རིག་འཁོར་བ་ལས། །མ་སྨིན་པ་རྣམས་སྨིན་པར་བྱེད། །དེ་ཕྱིར་སྨིན་པར་བྱེད་པར་གྲགས། །དབང་གི་ངེས་ཚིག་འདི་ལྟ་སྟེ། །མ་ཐོབ་པ་རྣམས་ཐོབ་པར་<milestone unit="line" n="649.4"/>བྱེད། །དབང་གི་དབྱེ་བ་འདི་ལྟ་སྟེ། །གོང་དུ་བསྟན་པ་ཁོ་ནར་ཟད། །དེ་ནི་ཕྱི་ཡི་དབང་དུ་བསྟན། །ནང་གི་དབང་བསྐུར་འདི་ལྟ་སྟེ། །རང་རིག་རྣམ་རྟོག་ཅི་བྱུང་བ། །ཐམས་ཅད་ལྷ་ཡི་ངོ་བོར་བསྐུར། །དེ་ཡང་བསྟན་<milestone unit="line" n="649.5"/>པ་འདི་ལྟ་སྟེ། ཁྲེས་དང་མཐོང་དང་གོ་བར་བསྟན། །དེ་ཡང་ངོ་བོ་ངེས་ཚིག་དབྱེ་བའོ། །དེ་ཡང་ཤེས་པ་འདི་ལྟ་སྟེ། །རྣམ་རྟོག་མཚན་མ་ཐམས་ཅད་ཀུན། །རང་ལས་བྱུང་བར་ཤེས་པ་དང་། །དཀྱིལ་འཁོར་ལྷ་<milestone unit="line" n="649.6"/>ཚོགས་ཐམས་ཅད་ཀུན། །རང་གི་སྣང་བར་ཤེས་པའོ། །མཐོང་བའི་དུས་ནི་འདི་ལྟསྟེ། །རྡུལཚོནདཀྱིལའཁོར་དེ་དག་ཀུན། །རང་གི་སྣང་བར་མཐོང་བ་དང་། ཁྲ་ཁྲག་བདུད་རྩི་ལ་སོགས་པའི། །རྫས་ཀྱི་རྣམ་པ་<milestone unit="page" n="650"/><milestone unit="line" n="650.1"/>དེ་དག་ཀུན། །རང་གི་ཁུ་བར་མཐོང་བའོ། །གོ་བའི་དུས་ནི་འདི་ལྟ་སྟེ། །ལྷ་ཚོགས་རང་ཉིད་ཡིན་པར་གོ་བ་དང་། །སྐུ་གསུམ་རང་ལས་བྱུང་བར་གོ་བ་དང་། །འཁྲུལ་སྣང་ཡེ་ཤེས་སྣང་བར་གོ་བའོ། །ངོ་བོ་ངེས་ཚིག་<milestone unit="line" n="650.2"/>འདི་ལྟ་སྟེ། །ངོ་བོ་རྟོག་མེད་ཤེས་རབ་ཡིན། །ངེས་ཚིག་མ་གྲོལ་གྲོལ་བར་བྱེད། །དབྱེ་བ་རྣམ་པ་བཞི་ཡིས་བསྟན། །ནང་གི་ཕྱི་དང་ནང་གི་ནང་། །ནང་གི་གསང་བ་ཡངས་རྫོགས་སོ། །ནང་གི་ཕྱི་ནི་འདི་ལྟ་སྟེ། །སྣང་<milestone unit="line" n="650.3"/>བའི་རྫས་ལ་བརྟན་པའོ། །ནང་གི་ནང་ནི་འདི་ལྟ་སྟེ། །ཕྱག་རྒྱ་དཀྱིལ་འཁོར་རྫས་ལྔའོ། །ནང་གི་གསང་བ་འདི་ལྟ་སྟེ། །མ་རིག་རྩད་བཅད་རིག་སྣང་ངོ་། །ནང་གི་ཡོངས་རྫོགས་འདི་ལྟ་སྟེ། །ཡུལ་དང་རིག་པ་གཉིས་<milestone unit="line" n="650.4"/>སུ་བསྟན། །དེས་ནི་དབྱེ་བ་རྒྱས་པར་བསྟན། །ཕྱི་ནང་དོན་ནི་རྫོགས་པར་བསྟན་པའོ། །ཨེ་མ་གསང་བའི་དབང་ཉིད་འདི་ལྟ་སྟེ། །ནུས་དང་མཐུན་འཇུག་སྐྱེ་ཚད་ཕྱིར། །བསྟན་ཅིང་བཀྲོལ་ཏེ་བསྟན་པའོ། །དེ་<milestone unit="line" n="650.5"/>ཡང་བསྟན་པ་འདི་ལྟ་སྟེ། །མཚན་བརྟག་པ་དང་བསྡུ་བ་དང་། །གཏོར་བ་དང་ནི་བསྐུར་ཐབས་བསྟན། །ངོ་བོ་ངེས་ཚིག་དབྱེ་བ་དང་། བཤད་ལུགས་རྒྱས་པར་བཤད་པའོ། །དེ་ཡང་མཚན་ཉིད་བརྟག་པ་འདི་ལྟ་<milestone unit="line" n="650.6"/>སྟེ། །ལ་ལ་དག་ན་དོན་མང་ཡང་། །འདིར་ནི་རྣམ་དོན་གཉིས་ཀྱིས་བསྟན། ཁྱད་པར་དངོས་གྲུབ་འབྱུང་བ་དང་། །ཐུན་མོང་དངོས་གྲུབ་འབྱུང་བར་བསྟན། །ཐུན་མོང་འབྱུང་བའི་རིགས་བསྟན་པ། །གཟུངས་མ་ཤེས་<milestone unit="page" n="651"/><milestone unit="line" n="651.1"/>༄༅། །རབ་མཚན་ལྡན་པ། །བུ་མང་བཀྲ་ཤིས་ཕུན་སུམ་ཚོགས། །ལོངས་སྤྱོད་ལྡན་པར་འགྱུར་བ་དང་། ཁྲུ་ཚད་ ལོགྲངསསུམ་ཅུ་སོ་དགུའོ། །དེས་ནི་ཐུན་མོང་དངོས་གྲུབ་འབྱུང་། ཁྱད་པར་ཤེས་རབ་མཚན་<milestone unit="line" n="651.2"/>བརྟག་པ། །སྐྱེས་པ་དག་གིས་མ་གཙེས་དང་། །བརྟུལ་ཞུགས་ཆེ་བར་གྱུར་པ་དང་། །བཞིན་བཟང་ཡིད་དུ་འོང་བ་དང་། །མིག་ནི་དཀྱུས་རིང་དཀར་ནག་ཕྱེད། །སེན་མོ་མདོག་དམར་ཕྲ་ལ་འཁྲིལ། །དེ་ལ་སོགས་<milestone unit="line" n="651.3"/>པའི་མཚན་རྣམས་ནི། །རབ་ཏུ་ལྡན་པར་གྱུར་པ་དང་། །ཁྲུ་ཚད་ ལོགྲངས བཅུ་བཞི་དག་གམ་ནི། །ཡང་ན་བཅུ་དྲུག་མན་ཆད་དོ། །དེ་བཞིན་ཁྱད་པར་དངོས་གྲུབ་ཐོབ། །དེས་ནི་མཚན་ཉིད་བརྟག་པ་བསྟན། །བསྡུ་བ་<milestone unit="line" n="651.4"/>བསྟན་པ་འདི་ལྟ་སྟེ། །དེ་ལྟར་ཤེས་རབ་མཚན་ལྡན་མ། །ཡི་གེ་བསྡུ་བ་རབ་ཏུ་བཤད། །དང་པོ་ཐིག་ལེའི་བྱེ་བྲག་རྣམས། །ཡི་གེ་མྱུ༷་གྱིས་བསྡུས་ནས་ནི། །བསྐུར་བའི་གནས་དག་གང་ཡིན་པ། །དེ་ལ་རབ་ཏུ་བསྟིམ་<milestone unit="line" n="651.5"/>པར་བྱ། །དེ་ནས་ཡི་གེ་གཏོར་བ་བཤད། །དེ་ཡང་བསྟན་པ་འདི་ལྟ་སྟེ། །བྱང་ཆུབ་སེམས་ནི་དཀར་དམར་རྣམས། །པད་མ་རྡོ་རྗེའི་མཁའ་ལ་རབ་ཏུ་གཏོར། །པད་མ་ལ་ནི་ཡི་གེ་ཨུ༷། །དམར་པོ་འོད་ཆགས་བསམས་<milestone unit="line" n="651.6"/>པས་གཏོར། །རྡོ་རྗེའི་རྩེ་ལ་ཡི་གེ་ཨོ། །འོད་ཟེར་དཀར་པོ་རབ་བསམས་པས། །བྷ་གའི་ནང་ནས་རྡོ་རྗེས་འདྲེན། །རྡོ་རྗེའི་སྐེད་པར་ཨུ་ཉིད་བསམ། །རྩ་བ་དག་ཏུ་ཧུ༷་ཉིད་བསམ། །ཀུན་ཏུ་གྲྭ་ཧྭ་ཤེས་པར་བྱ། །དེ་<milestone unit="page" n="652"/><milestone unit="line" n="652.1"/>ཡང་དྲང་དང་བསྟིམ་པའོ། །དྲང་བ་ཨུ༷༷ལ་སོགས་པས་དྲང་། །བསྟིམ་པ་བྲུ༷་ལ་སོགས་པས་བསྟིམ། །དེ་ནས་བསྐུར་བའི་ཡན་ལག་བསྟན། །དམར་པོ་དང་ནི་དཀར་པོ་གཉིས། །བསྐུར་བའི་གནས་ནི་སོ་སོའོ། །ཐ་མ་<milestone unit="line" n="652.2"/>གཅིག་ཏུ་བསྡོམ་པའི་གནས། །མཁས་པས་རབ་ཏུ་ཤེས་པར་བྱ། །དེ་ཡང་མདོར་བསྟན་འདི་ལྟ་སྟེ། །ལྕེ་སྟེངས་སམ་ནི་གསང་བའི་གནས། །ཡང་ན་གནས་ལྔ་དག་ཏུ་བསྐུར། །བསྐུར་བའི་རྒྱུ་དང་རིམ་པ་ནི། །འབྲས་<milestone unit="line" n="652.3"/>བུ་ཡོན་ཏན་རྒྱས་པའོ། །དེ་ནི་སྦྱོར་བའི་དཀྱིལ་འཁོར་རོ། །ངོ་བོ་བསྟན་པ་འདི་ལྟ་སྟེ། །ཐབས་དང་ཤེས་རབ་འཁྲིལ་སྦྱོར་བ། །གསང་བའི་དབང་གི་ངོ་བོར་འདོད། །ངེས་ཚིག་གཞན་ལ་མི་བསྟན་པའོ། །དབྱེ་བ་རྣམ་<milestone unit="line" n="652.4"/>པ་བདུན་གྱིས་བསྟན། །དང་པོ་ཕྱག་རྒྱའི་དབང་བསྐུར་བ། །བསྟེན་པ་ཙམ་དུ་བསྟན་པ་དང་། །སྦྱོར་བའི་ཡན་ལག་བསྟན་པ་དང་། །སྒྲོལ་བའི་ཡན་ལག་བསྟན་པ་དང་། །བྱང་ཆུབ་སེམས་སུ་བསྟན་པ་དང་། །བརྟུལ་<milestone unit="line" n="652.5"/>ཞུགས་ནུས་པ་བསྟན་པ་དང་། །གཉིས་མེད་འབྱུང་བར་བསྟན་པའོ། །དང་པོ་ཕྱག་རྒྱ་བསྟན་པ་ནི། །སྣང་བ་རྒྱས་འདེབས་ཕྱག་རྒྱ་དང་། ཁོ།ས་རབ་སེམས་མའི་ཕྱག་རྒྱའོ། །སྣང་བ་རྒྱས་འདེབས་ཕྱག་རྒྱ་ནི། །གསང་<milestone unit="line" n="652.6"/>བ་ཐབས་ཀྱི་ཡན་ལག་གོ ཁོ།ས་རབ་སེམས་མའི་ཕྱག་རྒྱ་ནི། །སོར་མོའི་རྩེ་མོ་སྤྲད་བྱས་ཏེ། །མྱུ༷་དང་ཨ་ནི་རབ་ཏུ་བསམ། །དེ་ནི་ཕྱག་རྒྱ་ཉིད་དུ་བསྟན། །བསྟེན་པ་ཙམ་དུ་བསྟན་པ་ནི། །དབང་བསྐུར་ལས་ལ་<milestone unit="page" n="653"/><milestone unit="line" n="653.1"/>༄༅། །འཇུག་པའི་ཚེ། ཁྲེས་རབ་ཡུམ་ནི་བསམས་པས་འགྲུབ། །ཡང་ན་བསྟེན་པ་ཙམ་གྱིས་འགྲུབ། །སྦྱོར་བའི་ཡན་ལག་བསྟན་པ་ནི། །གོང་དུ་རྒྱས་པར་བསྟན་པའོ། །སྒྲོལ་བའི་ཡན་ལག་འདི་ལྟ་<milestone unit="line" n="653.2"/>སྟེ། །སེམས་ཀྱི་རྣམ་རྟོག་ཅི་བྱུང་བ། །ཆོས་ཀྱི་དབྱིངས་སུ་སྒྲོལ་བ་དང་། །དབང་པོ་ལྔ་ཡི་ཆོ་འཕྲུལ་ནི། །དག་པའི་ལམ་ལྔར་སྒྲོལ་བ་དང་། །མཚན་མར་སྣང་བའི་འབྱུང་བ་རྣམས། །དག་པའི་ཞིང་དུ་བསྒྲལ་བ་<milestone unit="line" n="653.3"/>དང་། །ཉོན་མོངས་རྣམ་པ་ལྔ་ཉིད་ཀྱང་། །ཡེ་ཤེས་རྣམ་ལྔར་བསྒྲལ་བའོ། །འཁོར་བའི་སྡུག་བསྔལ་ཇི་སྙེད་པ། །དག་པའི་ཞིང་དུ་བསྒྲལ་བའོ། །དེས་ནི་སྒྲོལ་བའི་ཡན་ལག་བསྟན། །བྱང་སེམས་དཀར་དང་དམར་བ་<milestone unit="line" n="653.4"/>ཡང་། །བསྐུར་བ་ཉིད་དུ་བསྟན་པ་དང་། །བསྟེན་པའི་དུས་སུ་བསྟན་པའོ། །བསྐུར་བ་ཉིད་དུ་བསྟན་པ་ནི། །གསང་བའི་གནས་དང་ལྕེ་སྟེངས་སུ། །དེ་ཡང་བརྟུལ་ཞུགས་ལྡན་པ་དག །པདྨ་དག་ལ་མཆུ་བཙུགས་<milestone unit="line" n="653.5"/>ཏེ། །རབ་ཏུ་གཞིབས་པས་དབང་ཐོབ་འགྱུར། །བསྟེན་པ་ཉིད་དུ་བསྟན་པ་ནི། །བདུད་རྩི་རྣམ་ལྔ་སྣོད་དག་ཏུ། །བྱང་ཆུབ་སེམས་དང་མཉམ་སྦྱར་ཏེ། །མགུལ་ལམ་མཆན་ཁུང་དག་ཏུ་གདགས། །སྒྲུབ་པ་པོས་ནི་རྟག་<milestone unit="line" n="653.6"/>ཏུ་བཅང་། །བཅངས་ན་དངོས་གྲུབ་ཉེ་བར་འགྱུར། །བརྟུལ་ཞུགས་ནུས་པ་བསྟན་པ་ནི། །བུ་མཆོག་དད་དང་ལྡན་པ་ཞིག །ཡབ་ཡུམ་སྦྱོར་བའི་བར་དག་ནས། །ལྕེ་ཡིས་རབ་ཏུ་བླང་བར་བྱ། །ཡང་ན་མེ་ལོང་མ་གས་<milestone unit="page" n="654"/><milestone unit="line" n="654.1"/>པས། །བླངས་ཏེ་རང་གིས་བ་་བར་བྱ། །དེས་ན་བརྟུལ་ཞུགས་དངོས་གྲུབ་འབྱུང་། །སྣང་བ་དབང་དུ་འདུས་གྱུར་ནས། །ཡེ་ཤེས་དཀྱིལ་འཁོར་མཐོང་བར་འགྱུར། །དེས་ནི་དབང་མཆོག་ཐམས་ཅད་ཐོབ། །མ་<milestone unit="line" n="654.2"/>གྲོལ་བ་རྣམས་གྲོལ་བར་འགྱུར། །གཉིས་མེད་འབྱུང་བར་བསྟན་པ་ནི། །ཐབས་དང་ཤེས་རབ་སྒོ་གཉིས་གསལ། ཁྲེས་རབ་སེམས་མ་ཡུམ་དང་ནི། །ཐབས་ཀྱི་སེམས་དཔའ་གཉིས་སུ་མེད། །འདི་ཡིས་ཡང་དག་<milestone unit="line" n="654.3"/>དོན་ཆེན་འབྱུང་། །མུན་པ་དྲུག་གི་ཕྱོགས་དག་ཀྱང་། །སྣང་བ་ལྔ་ཡིས་རབ་ཏུ་གསལ། །མ་བཅོས་ཡེ་ཤེས་ལས་བྱུང་བས། །དེ་ཕྱིར་གཉིས་མེད་བསྟན་པའོ། །ཨེ་མ་ཧོ། །ཡོངས་སུ་རྫོགས་པའི་དབང་ཆེན་ནི། །རང་<milestone unit="line" n="654.4"/>རིག་གཞི་ཡི་གནས་ལུགས་སྟོན། །དེ་ཡང་རབ་ཏུ་བཤད་པ་ནི། །སྣང་བ་སེམས་སུ་དབང་བསྐུར་དང་། །སེམས་ཉིད་རིག་པར་དབང་བསྐུར་དང་། །རིག་པ་ཆོས་ཉིད་དབང་བསྐུར་རོ། །ངོ་བོ་ངེས་ཚིག་དབྱེ་བ་<milestone unit="line" n="654.5"/>བསྟན། །སྣང་བ་སེམས་སུ་དབང་བསྐུར་ནི། ཁེན་ཏུ་རགས་པ་ལྔ་རྣམས་ཀྱང་། །མུན་པ་སེལ་བ་ སྣངབསེམསལསཡངབྱུང། ལྔ་རུ་བསྐུར། །མུན་པས་མྱོས་པ་རྣམ་དྲུག་ལ། །བདུད་རྩི་ཐིགས་པའི་དབང་བསྐུར་<milestone unit="line" n="654.6"/>བྱ། ཁེན་ཏུ་གསང་བ་རྣམ་གཉིས་ལ། །བཅོས་མེད་ནམ་མཁའི་ངང་དུ་བསྐུར། །མགྱོགས་པར་བྱེད་པ་རྣམ་བཞི་ཡང་། །དོན་ལ་སྤྱོད་བྱེད་རྣམ་བཞི་ཡིས། །དབང་བསྐུར་དཀྱིལ་འཁོར་རྫོགས་པར་བྱ། །སྣང་བ་<milestone unit="page" n="655"/><milestone unit="line" n="655.1"/>༄༅། །རྟོགས་བྱེད་རྩ་བ་ནི། །སྟོང་ཉིད་གསལ་བའི་ངང་དུ་བསྐུར། །སེམས་ཉིད་རིག་པའི་དབང་བསྐུར་ནི། །སྣ་ཚོགས་རིག་པའི་ངོ་བོ་རྣམས། །སྤྲུལ་པ་ཉིད་དུ་དབང་བསྐུར་རོ། །རྣམ་རྟོག་དབྱོད་པར་བྱེད་པ་<milestone unit="line" n="655.2"/>ཡང་། །མཉམ་ལ་མ་འདྲེས་དབང་བསྐུར་བྱ། །སྣ་དགུའི་བཞེད་གཞུད་སྣ་ཚོགས་རྣམས། །ཐེག་ཆེན་གསང་བར་དབང་བསྐུར་བྱ། །རིག་པ་ཆོས་ཉིད་དབང་བསྐུར་ནི། །བློ་དང་དངོས་པོའི་སྣང་བ་རྣམས། །སྟོང་པ་<milestone unit="line" n="655.3"/>ཉིད་དུ་བསྐུར་བར་བྱ། །བཏགས་པ་གཉིས་ཀྱི་ཆོས་རྣམས་ཀུན། །གཏང་གཞག་མེད་པར་དབང་བསྐུར་བྱ། །ཡེ་ཤེས་ཡུལ་སྣང་ཆེན་པོའི་དབང་། །གཞི་ལ་དེ་བཞིན་གནས་པའོ། །ངོ་བོ་བསྟན་པ་འདི་ལྟ་སྟེ། །རིག་<milestone unit="line" n="655.4"/>པའི་ངོ་བོ་རྟོག་མེད་པས། །རང་རིག་གསལ་བའི་ངོ་བོར་འདོད། །སྒྲ་ཚིག་མིང་ལ་མི་གནས་པས། །སྟོང་པ་ཉིད་ཀྱི་ངོ་བོར་འདོད། །བྱ་བྱེད་གཉིས་དང་བྲལ་བའི་ཕྱིར། །འཛིན་ཆགས་བྲལ་བའི་ངོ་བོར་འདོད། །དེ་ནི་<milestone unit="line" n="655.5"/>ངོ་བོ་བསྟན་པའོ། །ངེས་ཚིག་བསྟན་པ་འདི་ལྟ་སྟེ། །ཐམས་ཅད་རྫོགས་པས་ཡོངས་རྫོགས་སོ། །དབྱེ་བ་རྣམ་པ་བཞི་ཡིས་བསྟན། །སྣང་བ་ཡུལ་གྱི་ཡོངས་རྫོགས་དང་། །བསྐུར་བའི་དུས་ལ་ཡོངས་རྫོགས་<milestone unit="line" n="655.6"/>དང་། །རང་རིག་ཡེ་ཤེས་ཡོངས་རྫོགས་དང་། །རྟོགས་པའི་དུས་ན་ཡོངས་རྫོགས་སོ། །སྣང་བ་ཡུལ་གྱི་ཡོངས་རྫོགས་ནི། །རིག་པ་བྱ་བྱེད་མེད་པ་གཉིས། །སྒྲོན་མ་གཉིས་ཀྱི་སྣང་བ་དང་། །བཅས་ཏེ་མཁའ་ལ་<milestone unit="page" n="656"/><milestone unit="line" n="656.1"/>གསལ་བ་དང་། །རིག་པའི་ངང་དུ་འབྱུང་བ་རྫོགས། །སྣང་བའི་ཡེ་ཤེས་ཡུལ་དང་འཕྲད་གྱུར་ནས། །རང་སྣང་མཁའ་ལ་གསལ་བའོ། །བསྐུར་བའི་དུས་ན་རྫོགས་པ་ནི། །རང་གི་རིག་པའི་ཡེ་ཤེས་ཉིད། །གདམས་<milestone unit="line" n="656.2"/>ངག་དོན་གྱིས་བཀྲོལ་གྱུར་ན། །རང་གི་སྒྲོན་མ་མཐོང་བ་དང་། །ཡེ་ཤེས་སྣང་བ་ཤར་བ་ནི། །དག་པ་ཕྱོགས་གཅིག་དབང་བསྐུར་རྫོགས། །ངོས་གཟུང་བྲལ་བའི་དཀྱིལ་འཁོར་ཉིད། །རང་རིག་ལུས་ལ་རྫོགས་པ་<milestone unit="line" n="656.3"/>ནི། །དུས་ དུསཇོམགོམཡངབྱུང ཉིད་མཚོན་པའི་ཡེ་ཤེས་རྫོགས། །ཡེ་ཤེས་རྒྱ་ཆད་མེད་པ་ཉིད། །སྣ་ཚོགས་དོན་དུ་ཤར་བ་ནི། །རྟོག་མེད་ཤེས་རབ་རྫོགས་ལུགས་སོ། །འཁྲུལ་པ་སྣ་ཚོགས་རྫོགས་ལུགས་<milestone unit="line" n="656.4"/>ནི། །དྲུག་ལས་བྱུང་བའི་མུན་པ་གསུམ། །དེ་ལས་མུན་པ་ལྔའམ་དྲུག །དེ་བཞིན་མུན་པ་ཆོས་ཉིད་ཀྱི། །སྣང་བ་གཅིག་ལས་བྱུང་བའོ། །སྣང་བ་ལྔ་ཡིས་ངོ་བོར་བསྒྲིབས། །རང་སྣང་རྫོགས་པས་མུན་པ་སངས དེ་<milestone unit="line" n="656.5"/>བཞིན་བསྐུར་བའི་དུས་ན་ཡོངས་སུ་རྫོགས། །རང་རིག་ཡེ་ནས་ཡོངས་རྫོགས་ནི། །རིག་པ་རྟོག་མེད་སྣང་བ་ཉིད། །ཡེ་ནས་ཀུན་ལ་གནས་པས་ན། །དེ་ལས་བཅོམ་ཤིང་བསྒོམ་མེད་པས། །རང་སྣང་བཞི་རྫོགས་<milestone unit="line" n="656.6"/>དབང་དུ་བཤད། །རང་སྣང་དཀྱིལ་འཁོར་དབང་མཆོག་ནི། །ཡེ་ཤེས་ཐབས་ལ་སྣ་ཚོགས་རོལ། །རང་རིག་ཡེ་ནས་ཡོངས་རྫོགས་སོ། །རྟོགས་པའི་དུས་ན་ཡོངས་རྫོགས་ནི། །སྣང་བ་ཆོས་སྐུར་རྟོགས་པ་དང་། །སྟོང་<milestone unit="page" n="657"/><milestone unit="line" n="657.1"/>༄༅། །གསུམ་སྟོང་གི་འཇིག་རྟེན་ན། །སྐུ་གསུང་ཐུགས་ཀྱི་རོལ་བ་རྣམས། །རྟོག་མེད་དག་ཏུ་རྟོགས་པ་དང་། །སེམས་ཀྱི་རྣམ་རྟོག་ཅི་སྙེད་པ། །ཡང་དག་ཉིད་དུ་རྟོགས་པ་དང་། །ཡེ་ནས་རང་བཞིན་འོད་<milestone unit="line" n="657.2"/>གསལ་བས། །སྣང་བ་སྒྲོན་མར་རྟོགས་པའོ། །དེ་ནི་ཡོངས་རྫོགས་དག་ཏུ་བསྟན། །ཀྱེ་མ་ཡེ་ཤེས་རྒྱ་མཚོ་ལ། །ངང་གིས་གཡོས་པ་མེད་པར་བསྟན། །ཡེ་ནས་ལྷུན་རྫོགས་ཆོས་སྐུ་ལ། །སྣང་བའི་རང་རྐྱེན་ངོས་བཟུང་<milestone unit="line" n="657.3"/>བས། ཁྲེས་རབ་ལྔ་ཡིས་མ་ཆོད་ན། །མིན་པ་དྲུག་གི་སྤྱོད་ཡུལ་ལོ། །སྣང་བའི་རང་རྐྱེན་ཆོས་ཀྱི་སྐུ། །འབྱུང་བ་ལྔ་ཡི་དུག་རོ་རྣམས། །རང་གདངས་ལྔ་ཡི་སྣང་བའོ། །སེམས་དང་བག་ཆགས་སྣང་བ་ཡང་། །ཡིན་<milestone unit="line" n="657.4"/>མིན་གཉིས་ཀྱི་མཐའ་ལས་འདས། །ཆོས་ཀྱི་སྐུ་ཡི་སྣང་བ་ནི། །འགྱུར་བ་མེད་པའི་དབང་དུ་བཤད། །ཡང་དག་ཉིད་ཀྱི་སྤྱོད་པ་ནི། །མ་འགགས་ཞེན་མེད་དབང་དུ་བཤད། །ཡེ་ནས་ལྷུན་རྫོགས་ཆོས་སྐུ་ནི། །བག་<milestone unit="line" n="657.5"/>ཆགས་བྲལ་བའི་དབང་དུ་བཤད། །འཁྲུལ་སྣང་ཟད་པའི་ཡེ་ཤེས་ནི། །རང་དབང་ཐོབ་པའི་དབང་དུ་བཤད། །དེས་ནི་དབང་གི་ཡེ་ཤེས་བསྟན། །སྣང་བ་ཉིད་ལ་མི་གནས་པའོ། །ཞེས་སེང་གེ་རྩལ་རྫོགས་ཆེན་པོའི་<milestone unit="line" n="657.6"/>རྒྱུད་ལས། སེང་གེ་རང་དབང་ཐོབ་པའི་ལེའུ་སྟེ་དྲུག་པའོ།། །།དེ་ནས་ཀུན་རིག་ཆོས་ཀྱི་རྗེས་བཀའ་སྩལ་པ། །རིགས་ཀྱི་སངས་རྒྱས་རྣམ་ལྔ་ཉོན། །གསང་བའི་རིགས་ཀྱི་དམ་ཚིག་རྣམས། །སྟོན་པ་ཀུན་ཏུ་<milestone unit="page" n="658"/><milestone unit="line" n="658.1"/>བཟང་པོ་ལ། །བདག་གིས་དྲི་བ་རབ་ཏུ་བྱ། ཁྱེད་ཀྱིས་ཉེ་བར་ཡིད་ལ་ཟུང་། །དེ་ནས་རིགས་ཀྱི་སངས་རྒྱས་རྣམས་ཀྱིས། །ཀུན་རིག་གསང་བའི་ཆོས་རྗེ་ལ། །དེ་ལྟར་བགྱིའོ་བཅོམ་ལྡན་འདས། །ཞེས་བརྗོད་རང་<milestone unit="line" n="658.2"/>རང་སྟན་ལས་ལངས། །དེ་ནས་ཀུན་རིག་ཆོས་ཀྱི་རྗེས། །སྟོན་པ་ཀུན་བཟང་སེང་གེ་ལ། །ཞུ་བའི་ཡེ་ཤེས་རབ་ཏུ་ཞུས། །དེ་ནས་ཀུན་བཟང་སེང་གེ་ཡིས། །ཆོས་ཀྱི་རྗེ་ལ་བཀའ་སྩལ་པ། །ཨེ་མ་རིགས་ཀྱི་བུ་ཁྱོད་<milestone unit="line" n="658.3"/>ཉོན། །ང་ཡིས་དོན་གྱི་དམ་ཚིག་བསྟན། །དེ་ཡང་བཤད་པ་འདི་ལྟ་སྟེ། །སྣང་བ་ཡུལ་གྱི་དམ་ཚིག་དང་། །རྟོགས་བྱེད་ལྟ་བའི་དམ་ཚིག་དང་། །སྤྱོད་རྒྱུ་ངེས་པའི་དམ་ཚིག་དང་། །བསྲུང་མཚམས་བཅས་པའི་དམ་<milestone unit="line" n="658.4"/>ཚིག་གོ །ཨེ་མ་སྣང་བ་ཡུལ་གྱི་དམ་ཚིག་ནི། །ཡུལ་གྱི་སྣང་བ་ཇི་སྙེད་པ། །ཐམས་ཅད་ཡེ་ཤེས་རོལ་པ་ལས། །འདས་ན་རང་རིག་མི་རྟོག་པས། །ཉམས་ན་གོལ་སྒྲིབ་ལྟུང་བར་འགྱུར། །ཕྱི་ཡི་མཚན་ཉིད་ཇི་སྙེད་<milestone unit="line" n="658.5"/>པ། །རང་གི་འདུ་འཕྲོར་མ་ཤེས་ཏེ། །སྣ་ཚོགས་ཞེན་པར་གྱུར་པ་ནི། །ཉམས་ཏེ་ཡེ་ཤེས་དོན་མི་རྟོགས། །ནང་གི་སེམས་རྟོག་ཇི་སྙེད་པ། །རང་གི་ཡུལ་དུ་མ་ཤེས་ན། །ཉམས་ཏེ་འཁོར་བའི་ཁ་མཐར་བརྒྱུད། །གཟུང་<milestone unit="line" n="658.6"/>དང་འཛིན་པའི་བསམ་པ་རྣམས། །རངབྱུངཆེནཔོརམཤེསན། །སྣ་ཚོགསམཚནམའིརྒྱུགསོག་པས། །ཉམས་ཏེ་དམིགས་པ་ཅན་དུ་འགྱུར། །ཐེག་པ་མཐོ་དམན་དོན་བརྗོད་རྣམས། །རང་རིག་ལྟ་བས་མ་ཟིན་<milestone unit="page" n="659"/><milestone unit="line" n="659.1"/>༄༅། །ན། །ཉམས་ཏེ་གོལ་སྒྲིབ་ལྟུང་བར་འགྱུར། །ཆོས་སྐུ་རང་སྣང་མ་ཤེས་ཤིང་། །འཛིན་པའི་ཕྱོགས་ལ་བརྟེན་པ་ནི། །ཉམས་ཏེ་རང་སྣང་དོན་མི་རྟོགས། །སྣང་བ་ཡུལ་གྱི་དམ་ཚིག་གོ །རྟོགས་བྱེད་ལྟ་<milestone unit="line" n="659.2"/>བའི་དམ་ཚིག་ནི། །རང་རིག་ཆོས་སྐུར་མ་རྟོགས་ན། །གཞན་འབྱུང་ཕྱོགས་སུ་ལྟུང་བར་འགྱུར། །སྣང་བ་རང་དུ་མ་ཤེས་ན། །སྤྱོད་པའི་ཕྱོགས་སུ་ལྟུང་བར་འགྱུར། །རྣམ་དག་ངོ་བོར་མ་ཤེས་ན། །ཡིན་མིན་ཕྱོགས་སུ་<milestone unit="line" n="659.3"/>ལྷུང་བར་འགྱུར། །རྟོགས་བྱེད་ལྟ་བའི་དམ་ཚིག་གོ །སྤྱོད་རྒྱུ་ངེས་པའི་དམ་ཚིག་ནི། །རང་བྱུང་ཉིད་ཀྱི་སྣང་བ་ལ། །ཡེ་ཤེས་རོལ་བ་མ་འགགས་པས། །སྣང་བའི་སྤྱད་རྒྱུ་ངེས་པར་བཤད། །སེམས་ཀྱི་སྣང་བ་འགག་<milestone unit="line" n="659.4"/>མེད་པ། །མཚན་མའི་སྤྱད་རྒྱུ་ངེས་པར་བཤད། །རང་རིག་བཅོས་པ་མེད་པ་ནི། །དོན་དམ་སྤྱད་རྒྱུ་ངེས་པ་ཡིན། །མཚན་མའི་ཀློང་ན་རིག་གསལ་བ། །ཡང་དག་སྤྱད་རྒྱུ་ངེས་པ་ཡིན། །སྣང་བའི་ཕྱོགས་ཀྱི་སྒྲོན་མ་<milestone unit="line" n="659.5"/>ནི། །རྟོགས་པའི་སྤྱད་རྒྱུ་ངེས་པར་བཤད། །དེ་ནི་སྤྱད་རྒྱུ་ངེས་པའོ། །ཨེ་མ་ཧོ། །བསྲུང་མཚམས་བཅས་པའི་དམ་ཚིག་ནི། །མདོ་དོན་ང་ཡིས་བསྟན་པར་བྱ། །དཀོན་མཆོག་གསུམ་ནི་སྤང་མི་བྱ། །དགེ་བཅུ་དག་ནི་<milestone unit="line" n="659.6"/>སྤང་མི་བྱ། །རྡོ་རྗེ་སློབ་དཔོན་སྨད་མི་བྱ། །རང་རིག་འདྲེན་པའི་སྟོན་པར་བཤད། །དཔེར་ན་ལོང་བའི་སྣ་ཐག་བཞིན། །ཡེ་ཤེས་གསལ་བའི་ལམ་སྟོན་པའོ། །ཉོན་མོངས་སྡུག་བསྔལ་མཚོ་སྐམ་ཡིན། །སློབ་དཔོན་<milestone unit="page" n="660"/><milestone unit="line" n="660.1"/>དག་ལ་སྨོད་པ་ནི། །དཔེར་ན་མུན་ཁུང་སྒྲོན་བསད་ན། །མཐོང་བའི་དོན་བྱེད་མེད་པ་བཞིན། །སྡུག་བསྔལ་ཉམ་ཐག་ཡུན་རིང་གནས། །བསྐལ་པ་མང་པོར་མྱོང་བར་འཀྱུར། །དེ་བས་རྟག་ཏུ་གུས་པར་མཛོད། །རང་<milestone unit="line" n="660.2"/>རིག་སྐྱེད་པའི་སློབ་དཔོན་ལ། ཁེན་ཏུ་གཙོ་བས་བླང་བར་བྱ། །ལུས་སེམས་སྐྱེད་པའི་ཕ་མ་ལ། །རྟག་ཏུ་རིམ་གྲོ་རྒྱུན་མི་གཅད། །རྡོ་རྗེ་མཆེད་དང་ལྕམ་དྲལ་ནི། །བླ་མེད་བྱང་ཆུབ་འགྲོགས་པའི་སྐྲུན། །ཆོས་ཉིད་<milestone unit="line" n="660.3"/>དམ་ཚིག་སྨོན་ལམ་མཐུས། །རྡོ་རྗེའི་དམ་ཚིག་ལུ་གུ་རྒྱུད། །རྟག་ཏུ་དེ་དང་མི་འབྲལ་བར། །དེ་ལས་ལྡོག་ཅིང་འཁུ་བ་ནི། །རང་ལ་རང་གིས་མཚོན་བཏབ་ནས། །རང་སྲོག་ཚེ་རབས་ལྔ་བརྒྱའི་བར། །རང་གིས་གཅོད་<milestone unit="line" n="660.4"/>ཅིང་ཕུང་བར་འགྱུར། །ཚེ་འདིར་མི་བདེ་སྣ་ཚོགས་ལ། །མི་འདོད་བཞིན་དུ་འབྱུང་བར་འགྱུར། །འཇིག་རྟེན་ཕ་རོལ་དག་ཏུ་ཡང་། །ངན་སོང་གསུམ་དང་མི་ཁོམ་པའི། །སྡུག་བསྔལ་ཁ་བརྒྱུད་མྱོང་བར་འགྱུར། །ཡུན་<milestone unit="line" n="660.5"/>རིང་དག་ཏུ་མི་ཐར་རོ། ཁེན་ཏུ་ཉམ་ཐག་མྱོང་བར་འགྱུར། །གྲུབ་པ་གཅིག་བཞིན་ལྷན་ཅིག་སྤྱོད། །གཉིས་མེད་སྤྱོད་དང་རྗེས་སྤྱོད་སྤུན། །བདེ་གཤེགས་དཀྱིལ་འཁོར་བླ་མེད་ཡིན། ཁྲེས་རབ་གསལ་བས་རྟག་ཏུ་<milestone unit="line" n="660.6"/>གདུང་། །གསང་བའི་ཐེག་པ་སྤེལ་མི་བྱ། །སྐུ་གསུང་ཐུགས་ཀྱི་དམ་ཚིག་རྣམས། །རྣལ་འབྱོར་དབྱིངས་རིག་ལྡན་པ་ཡིས། །དབྱིངས་དང་རིག་པ་ལྟར་རྟོགས་ནས། །ཉམས་པའི་སྤྱོད་པ་ལས་འདས་ཏེ། །ཕལ་དང་མི་<milestone unit="page" n="661"/><milestone unit="line" n="661.1"/>༄༅། །འདྲ་ཡང་དག་རྟོགས། །མ་རྟོགས་པ་ཡི་ཕྱོགས་རྣམས་དང་། །སྐྱེ་བོ་ཀུན་ལ་རབ་ཏུ་གསང་། །གསང་ཕྱིར་གདམས་ངག་སྣ་ཚོགས་གསུངས། །གསང་སྔགས་ཐབས་མཁས་སྤྱོད་པར་བསྟན། །གསང་<milestone unit="line" n="661.2"/>སྔགས་སྐྱོན་ཡོད་མ་ཡིན་ཏེ། །ཐུགས་རྗེ་ཆེན་པོ་ཐབས་མཁས་པས། །སྣོད་མ་ཡིན་དང་བློ་བརྟུལ་རྣམས། །ལས་འཕྲོ་ངན་པའི་དོན་ཕྱིར་གསང་། །རྫོགས་ཆེན་ཨ་ཏིའི་གསང་དོན་ནི། །བློ་དམན་རྣམས་ལ་བསྒྲགས་<milestone unit="line" n="661.3"/>གྱུར་ན། །དཔེར་ན་གཙུབ་ཤིང་མེར་བཅུག་ན། །གཙུབ་ཤིང་ཉིད་ཀྱང་འཚིག་པར་འགྱུར། །གཞན་ཡང་འཚིག་པར་འགྱུར་བ་བཞིན། །གསང་སྔགས་ངེས་དོན་མེ་དང་འདྲ། །སྐལ་བ་ཆུང་ཞིང་ཤེས་རབ་དམན། །བློ་<milestone unit="line" n="661.4"/>ངན་རྒྱུ་འབྲས་རྨོངས་པ་རྣམས། །རྫོགས་ཆེན་དོན་ལ་སྐུར་འདེབས་པས། །ངན་སོང་གསུམ་ལ་འཕེན་པར་འགྱུར། །ངེས་དོན་མ་རྟོགས་སྡུག་བསྔལ་མྱོང་། །གསང་བ་འཕེལ་བར་བྱེད་པ་ཡང་། །སྨྲ་བྱེད་ལྕེ་ལ་ཞིང་རྨོ་<milestone unit="line" n="661.5"/>ཞིང་། །སྡུག་བསྔལ་ཆེན་པོ་མྱོང་བར་འགྱུར། །དེ་ཕྱིར་ངེས་པའི་དོན་འདི་གསང་། །རླུད་ཕྱོགས་ཙམ་དུའང་བརྗོད་མི་བྱ། །ཡུན་རིང་རྟག་ཏུ་མི་ཐར་བའི། །སྡུག་བསྔལ་ཤིན་ཏུ་ཉམ་ཐག་མྱོང་། །གྲུབ་པ་གཅིག་བཞིན་<milestone unit="line" n="661.6"/>ལྷན་ཅིག་སྤྱོད། །འདི་ལ་གནས་པར་མ་བྱས་ན། །དུག་ལྔའི་ཉོན་མོངས་དགྲ་ལྡང་བས། །འཁོར་བའི་གནས་ལས་ཐར་སྐབས་མེད། །དེ་ཡང་བསྟན་པ་འདི་ལྟ་སྟེ། །ཉོན་མོངས་སྡུག་བསྔལ་འདོད་ཆགས་ནི། །ལུས་<milestone unit="page" n="662"/><milestone unit="line" n="662.1"/>དང་ཟས་ཀྱིས་བསྒྲིབ་འགྱུར་ཏེ། །ཡི་དྭགས་སྡུག་བསྔལ་གནས་སུ་འགྲོ། །སྐོམ་དང་བཀྲེས་པའི་སྡུག་བསྔལ་འགྱུར། །རྣག་ཁྲག་ངན་སྒྱུགས་དག་མཐོང་ནས། །དེ་ཡང་སྤྱོད་པའི་དབང་མེད་ཅིང་། །རྩུབ་ཅིང་སྡུག་པས་<milestone unit="line" n="662.2"/>ཕུང་བར་འགྱུར། །དེ་ལ་སོགས་པའི་ཉོན་མོངས་ལྔ། །སྡུག་བསྔལ་ལམ་གནས་མྱོང་བར་འགྱུར། །ཨེ་མ་བསྲུང་བའི་ཡོན་ཏན་འདི་ལྟ་སྟེ། །ཉོན་མོངས་དུག་ལྔ་ཡེ་ཤེས་ཏེ། །དེ་ཡང་བསྟན་པ་འདི་ལྟ་སྟེ། །འཁོར་བའི་<milestone unit="line" n="662.3"/>ལམ་ལྔ་སྒོ་བཅད་ཅིང་། །རིག་པའི་ལམ་དུ་འཇུག་པར་བྱེད། །རང་རིག་ངེས་དོན་རྙེད་པར་འགྱུར། །ཡེ་ཤེས་ཕོ་བྲང་རྫོགས་པའོ། །རང་རིག་གསལ་བའི་ངང་དུ་མཉམ། །རིག་པ་རྟོག་མེད་ཞི་བའི་དང་། །གསངས་<milestone unit="line" n="662.4"/>དོན་ངེས་པའི་ཏིང་འཛིན་ཐོབ། །རང་རིག་འོད་གསལ་གཏི་མུག་གི །མུན་པར་རབ་ཏུ་མ་རྨུགས་ཤིང་། །སྣང་བའི་ཡུལ་སྣང་དག་ལ་རོལ། །ཆོས་རྣམས་བརྗོད་དང་བྲལ་བའི་ཕྱིར། །སེམས་ཅན་ལུས་ལ་རང་རིག་<milestone unit="line" n="662.5"/>སྐུ། ཁེན་ཏུ་འོད་གསལ་རྣམ་དག་ལམ། །ལུ་གུ་རྒྱུད་ཀྱི་ཚུལ་དུ་གནས། །སེམས་ཅན་ཀུན་གྱི་དུག་ལྔའི་གནས། །རབ་ཏུ་འཇོམས་པར་རྒྱལ་བས་བཤད། །སེམས་ཅན་ཀུན་གྱི་ང་རྒྱལ་ནི། །ཡོན་ཏན་བསྐྱེད་པའི་<milestone unit="line" n="662.6"/>མཛོད་ཡིན་ཏེ། །ང་དང་བདག་ཏུ་མི་དམིགས་པས། །སེམས་ཅན་གང་དག་འཁྲུལ་པའི་སེམས། །དེ་ཡང་ང་རྒྱལ་བྱེད་པར་འགྱུར། །དམག་གི་དཔུང་ལ་སོགས་པ་ཡི། །ང་རྒྱལ་ཤིན་ཏུ་རགས་པ་རྣམས། །ཡེཤེས<milestone unit="page" n="663"/><milestone unit="line" n="663.1"/>༄༅། །དཀྱིལ་འཁོར་ཡིན་པས་ན། །རང་རིག་སྣང་བ་མཐོང་བར་འགྱུར། །སེམས་ཅན་ཀུན་གྱི་ཕྲག་དོག་ནི། །ང་དང་བདག་མེད་དོན་རྟོགས་ན། །དོག་དང་ཡངས་པའི་བལྟ་བ་མེད། །བདེ་བའི་ཡེ་ཤེས་རང་<milestone unit="line" n="663.2"/>ལ་གྲུབ། །ཕྲད་དོག་དངོས་པོ་མ་ཤེས་ན། །ང་དང་བདག་ཏུ་འཛིན་གྱུར་པས། །ལྷ་མ་ཡིན་གྱི་གནས་སུ་སྐྱེ། །དེ་ནས་ཡི་དྭགས་སྡུག་བསྔལ་མྱོང་། །གལ་ཏེ་མི་ལུས་རྙེད་གྱུར་ན། ཁེན་ཏུ་མི་བདེ་དོགས་པར་<milestone unit="line" n="663.3"/>འགྱུར། །གཞན་ཡང་ལོངས་སྤྱོད་ཐམས་ཅད་ལ། །རང་དབང་མ་ཡིན་གཞན་དབང་འགྱུར། །མདོར་ན་ཡེ་ཤེས་རྩ་བ་སྟོར། །ཕྲག་དོག་ཉིད་ཀྱི་དོན་མཐོང་ན། །ཡངས་དང་དོག་པར་མི་འཛིན་པས། །སྣང་བའི་ཡེ་ཤེས་<milestone unit="line" n="663.4"/>ཆེན་པོ་ལ། །ཕྱིན་ཅི་ལོག་དང་མ་ལོག་མེད། །སངས་རྒྱས་རྣམས་ཀྱི་རང་རིག་སྤྱན། །དུག་ལྔ་ཉིད་ལ་བཙལ་བར་བྱ། །གཞན་ཡང་དམ་ཚིག་སྡོམ་པ་ནི། །གང་དག་བསྲུང་བའི་རིགས་དང་ནི། །རབ་ཏུ་གནས་པ་ཁོ་<milestone unit="line" n="663.5"/>ནའོ། །གསང་སྔགས་རྫོགས་ཆེན་ཨ་ཏིའི་དོན། །འོག་མ་རྣམས་ལ་སྨྲ་མི་བྱ། །རྡོ་རྗེ་སློབ་དཔོན་དཔའ་བོ་ཡིས། །ལུང་ཉིད་མ་ཐོབ་བར་དུ་ཡང་། །རྡོ་རྗེ་ལྕེ་ཡི་ཚུལ་ཡོད་ཀྱང་། །གསང་བ་གཞན་ལ་བསྟན་མི་བྱ། །འོག་<milestone unit="line" n="663.6"/>མའི་རིགས་ལ་དབང་མ་ཐོབ། །ལས་འཕྲོ་ངན་པར་གྱུར་པ་ལ། །གསངབཆེནཔོའིདོནམིབཤད། །དེ་ནི་དམ་ཚིག་རྣམ་གྲངས་ཡིན། །རིག་པའི་སྐུ་ལ་དམ་ཚིག་མེད། །སྲུང་དང་བསྲུང་བར་བྱ་བ་མེད། །སྲུང་བྱེད་<milestone unit="page" n="664"/><milestone unit="line" n="664.1"/>དང་ནི་བསྲུང་བྱ་མེད། །སྣང་དང་མི་སྣང་དམ་ཚིག་མེད། །རང་རིག་རྫོགས་ཆེན་ངོ་བོ་ལ། །དམ་ཚིག་ལུང་དུ་བསྟན་པ་མེད། །དེ་ཡང་བསྟན་པ་འདི་ལྟ་སྟེ། ཁོ༑ས་རབ་ཆེན་པོའི་སྤྱོད་ཡུལ་ནི། །མེད་པ་ཉིད་ལ་མེད་<milestone unit="line" n="664.2"/>པར་སྤྱོད། །གཅིག་པུ་ཉིད་ལ་གཅིག་པུར་སྤྱོད། །ཕྱལ་པ་ཉིད་ལ་ཕྱལ་པ་ཡིས། །ལྷུན་གྲུབ་ཉིད་ལ་ལྷུན་གྲུབ་གཏེར། །དམ་ཚིག་དམ་ཚིག་ཅེས་བྱ་བ། །གུད་ན་ཡོད་པ་མ་ཡིན་ཏེ། །རང་རིག་སྣང་བའི་དོན་རྟོགས་<milestone unit="line" n="664.3"/>ན། །དམ་ཚིག་རྒྱལ་པོ་ཞེས་བྱའོ། །སངས་རྒྱས་སྐུ་ལ་དམ་ཚིག་མེད། །སེམས་ཅན་དུས་ན་སྐྱོན་ཡོན་བྱུང་། །ཡང་དག་རིག་པའི་དོན་རྟོགས་ན། །ཉམས་དང་མ་ཉམས་གཉིས་ལས་འདས། །བསྲུངས་དང་མ་བསྲུངས་<milestone unit="line" n="664.4"/>ཕྱོགས་དང་བྲལ། །གསང་སྔགས་གསང་བའི་དོན་རྟོགས་ན། །ཡེ་ཤེས་ངོ་བོ་སྐྱེ་བར་འགྱུར། །བསྲུང་བྱ་དང་ནི་སྲུང་བྱེད་མེད། །སངས་རྒྱས་རྣམས་ཀྱི་ཡེ་ཤེས་སྐུ། །སྣང་འདོད་རྩོལ་མེད་གཉིས་སུ་མེད། །ཡང་དག་<milestone unit="line" n="664.5"/>ཕྱག་རྒྱ་ཆེན་པོའི་དོན། །སྣང་དང་མི་སྣང་གཉིས་སུ་མེད། །རྒྱུ་དང་རྐྱེན་དུ་མེད་པ་ལ། །བྱས་པ་བྱུང་བ་མ་ཡིན་ཏེ། །རང་གི་སྣང་བ་རང་སྣང་ངོ་། །རིག་པའི་ཡེ་ཤེས་སྐུ་ལ་ཡང་། །སྣང་བའི་ཡེ་ཤེས་ཡུལ་དུ་བྱུང་། །དེ་<milestone unit="line" n="664.6"/>གཉིས་མཐོང་དུས་འཛོམ་པས་ན། །དམ་ཚིག་ཅེས་ཀྱང་དེ་ལ་བྱ། །རིག་དང་མ་རིག་གཉིས་པོ་ཡང་། །རང་གི་སྣང་བའི་ཁྱད་པར་རོ། །རྟོགས་དང་མ་རྟོགས་གཉིས་པོ་ཡང་། །དག་དང་མ་དག་ཁྱད་ཀྱིས་<milestone unit="page" n="665"/><milestone unit="line" n="665.1"/>༄༅། །བསྟན། །གསང་སྔགས་གསང་བའི་ངེས་དོན་ནི། །རིགས་དང་ལྡན་པའི་སེམས་ཅན་ལ། །བསྣན་ཕྲི་མེད་པར་བསྟན་པར་བྱ། །སེམས་དཔའི་སྐུ་དང་གཙོ་བོའི་སྐུ། ཁྱད་མེད་གཅིག་ཏུ་རྟོགས་པ་<milestone unit="line" n="665.2"/>ཡིས། །གསང་སྔགས་ཐེག་པའི་དོན་རྟོགས་པའོ། །སྒྲ་དང་ཐ་སྙད་མིང་ཉིད་ཀྱང་། །ངོ་བོ་སྣང་བ་མ་ཡིན་པས། །དྲི་མའི་སྣང་བ་བྲལ་བའོ། །རང་རིག་དཀྱིལ་འཁོར་རྫོགས་པར་བཤད། །དམ་ཚིག་ཉིད་ཀྱི་ངོ་བོ་<milestone unit="line" n="665.3"/>དང་། །ངེས་ཚིག་དབྱེ་བ་རབ་ཏུ་གསུངས། །དེ་ཡང་བསྟན་པ་འདི་ལྟ་སྟེ། །ངོ་བོ་སྲུང་བར་བྱེད་པ་ཡིན། །ངེས་ཚིག་མ་བསྲུངས་འཚིག་པར་བསྟན། །དབྱེ་བ་བསམ་གྱིས་མི་ཁྱབ་བོ། །བསྡུ་བ་དང་ནི་རྒྱས་པའོ། །རྣམ་<milestone unit="line" n="665.4"/>གྲངས་མེད་ལས་རྣམ་གྲངས་བྱུང་། །རྣམ་གྲངས་བྱུང་པས་རྣམ་གྲངས་མེད། །བརྗོད་པ་ཀུན་དང་བྲལ་བའི་ཕྱིར། །དམ་ཚིག་མཉམ་པ་ཉིད་དུ་གྲགས། །རང་བྱུང་རྟོགས་པའི་དམ་ཚིག་ནི། །གཉིས་དང་གསུམ་དུ་<milestone unit="line" n="665.5"/>བགྲང་དུ་མེད། །ཐ་སྙད་དུ་མ་མེད་པར་བཤད། །གཅིག་གི་དོན་ཉིད་རྟོགས་པ་ན། །ཐམས་ཅད་ངོ་བོ་རྟོགས་པར་བཤད། །གསང་སྔགས་ཐབས་ལ་རབ་མཁས་པས། །ཡང་དག་ཉིད་དུ་དམ་ཚིག་མེད། །ཆོས་དང་<milestone unit="line" n="665.6"/>ཆོས་མིན་གཉིས་དང་བྲལ། །དེ་ཡང་བསྲུང་བར་བྱེད་པ་མེད། །སངས་རྒྱས་རྣམས་ཀྱི་དམ་ཚིག་ནི། །དོན་དམ་ཉིད་ལ་མེད་པའོ། །ཞེས་སེང་གེ་རྩལ་རྫོགས་ཆེན་པོའི་རྒྱུད་ལས། སེང་གེའི་དམ་ཚིག་བསྟན་པའི་ལེའུ་<milestone unit="page" n="666"/><milestone unit="line" n="666.1"/>སྟེ་བདུན་པའོ།། །།དེ་ནས་ཀུན་རིག་ཆོས་ཀྱི་རྗེས་བཅོམ་ལྡན་འདས་དཔལ་ཀུན་ཏུ་བཟང་པོ་སེང་གེ་རྩལ་རྫོགས་དེ་ལ་འདི་སྐད་ཅེས་ཞུས་སོ། །ཨེ་མ་སྟོན་པ་ཀུན་ཏུ་བཟང་། །རང་སྣང་རྟོགས་པའི་རིག་པ་<milestone unit="line" n="666.2"/>ལ། །ལྟ་བ་རྨད་བྱུང་གསུང་དུ་གསོལ། །དེ་ནས་ཀུན་བཟང་སེང་གེ་དེས་། །རབ་ཏུ་བཞུགས་ནས་བཀའ་སྩལ་པ། །ཨེ་མ་ཧོ་རྟོགས་ལྡན་སངས་རྒྱས་ཉོན། །བལྟ་བའི་དོན་ལ་བསམ་ཡས་ཀྱང་། །ང་ཡིས་དོན་བསྡུས་<milestone unit="line" n="666.3"/>ཁྱེད་ལ་བསྟན་པར་བྱ། །སྣང་བའི་ཡེ་ཤེས་ངོས་བཟུང་གིས། །རིག་པ་རྫོགས་ཆེན་ལྟ་བ་བསྟན། །ལེགས་པར་ཡང་དག་ཉིད་དུ་ཉོན། །ཨེ་མ་ཧོ། །རྫོགས་ཆེན་རིག་པའི་རང་སྐད་ནི། །སྣང་དང་སྟོང་པའི་ཡུལ་ལས་<milestone unit="line" n="666.4"/>འདས། །སེམས་དང་ཡིད་དང་ཆོས་ལས་འདས། །ཡིན་དང་མིན་པ་གཉིས་ལས་འདས། །བཟང་དང་ངན་པའི་ལྟ་བ་མེད། །བསྒོམས་དང་མ་བསྒོམས་གཉིས་སུ་མེད། །རྫོགས་ཆེན་རང་གནས་རིག་པ་ལ། །དགེ་དང་<milestone unit="line" n="666.5"/>མི་དགེ་གཉིས་སུ་མེད། །རང་རིག་རྟོག་དང་བྲལ་བའི་ཕྱིར། ཁམས་ ཀུནཏུ་རྟགཔའི གསུམ་སེམས་ཅན་ཐམས་ཅད་རྣམས། ཁེན་ཏུ་མཚོན་ཆ་རྣོ་བ་ཡིས། །ཐམས་ཅད་བསད་ན་དངོས་གྲུབ་འབྱུང་། །ཐུགས་<milestone unit="line" n="666.6"/>རྗེས་ཐམས་ཅད་སྒྲོལ་བའི་ཕྱིར། །རང་གི་རྡོ་རྗེ་སློབ་དཔོན་ཉིད། །བསྒྲལ་ནས་རྒྱ་མཚོར་བསྒྱུར་བྱས་ན། །སྣང་སྲིད་ཆོས་རྣམས་ཤེས་པར་འགྱུར། །རང་རིག་ཡེ་ཤེས་ཡོད་པའི་ཕྱིར། །རྟག་ཏུ་འགྲོགས་པའི་ མོསེམ་<milestone unit="page" n="667"/><milestone unit="line" n="667.1"/>༄༅། །མཆེད་ལྕམ་གཉིས། །གཅོང་རོང་དོང་དུ་བསྒྱུར་བྱས་ན། །ཡེ་ཤེས་སྐུ་དང་མི་འབྲལ་འགྱུར། །ལུ་གུ་རྒྱུད་དུ་ཡོད་པའི་ཕྱིར། །ལུས་སྲོག་བསྐྱེད་པའི་ཕ་ དབྱིང་རིག མ་གཉིས། །ཐང་ལ་བཏོན་ན་རང་<milestone unit="line" n="667.2"/>ལུས་འཕེལ། །ཡེ་ཤེས་ཡུལ་དང་འཕྲད་པའི་ཕྱིར། །མཆོད་རྟེན་ལྷ་ཁང་ རངསྣང་ནམ་མཁརའཕྱུང་བའོ། ལ་སོགས་རྣམས། །ཕྱགས་ཏེ་རྒྱ་མཚོར་ཕོ་བྱས་ན། །ཡང་དག་དོན་གྱི་སྙིང་པོ་མཐོང་། །སྒྲོན་མ་མཁའ་ལ་གསལ་<milestone unit="line" n="667.3"/>བའི་ཕྱིར། །དཀོན་མཆོག་ དྲནབསམ་རྒྱུན་བཅད། གསུམ་པོར་རྒྱབ་ཕྱོགས་ན། །ཞིང་ཁམས་ཐམས་ཅད་མཐོང་བར་འགྱུར། །སྐུ་གསུམ་སྣང་བ་ཡོད་པའི་ཕྱིར། །སངས་རྒྱས་དུག་ལྔ། བསྒྲལ་ཏེ་དུར་ ཡེཤེ་བཅུག་<milestone unit="line" n="667.4"/>ན། །རང་རིག་རང་སྣང་རྟོགས་པར་འགྱུར། །འབྱུང་བ་རང་ལ་ལོག་པའི་ཕྱིར། །ཆོས་ གཟུངའཛིནགྱི། རྣམས་ ཡེཤེས་ མེར་བསྲེགས་ཆུར་ བདེཆེན། ཕོ་ན། །རང་གི་རིག་པ་རྟོགས་པར་འགྱུར། །ཤེས་རབ་དོན་ལ་དཔྱོད་<milestone unit="line" n="667.5"/>པའི་ཕྱིར། །སེམས་ཅན་ཐམས་ཅད་ དྲནརྟོགའ་སྒོ། དུས་གཅིག་ཏུ། དྲནརྟོགམེད། །བསྒྲལ་ན་སྣང་ ཝལ། བ་ཐམས་ཅད་སྟོང་པར་འགྱུར། །བེམསཔོརམི་རཏེརིག་པརྟོག་མེདཉིདལ། ཐུགས་རྗེའི་དོན་ཉིད་མ་<milestone unit="line" n="667.6"/>འགགས་ཕྱིར། །རང་ ་ང། འཛིནགྱི་སྲོག་རང་གིས་བཅད་བྱས་ན། །རང་རིག་ཡུལ་དང་འཕྲད་པར་འགྱུར། །སྒྲོན་མ་འོད་ལྔས་བརྒྱན་པའི་ཕྱིར། །སྐྱེ་དགུ་ རངརིགརྟོག་ལ། ཐམས་ཅད་དབང་བསྡུས་ན། །རང་ཉིད་<milestone unit="page" n="668"/><milestone unit="line" n="668.1"/>སྟོབས་དང་ལྡན་པར་འགྱུར། ཡེ་ཤེས་ཆགས་པ་མེད་པའི་ཕྱིར། །ལྷ་ ཐིགལེལཀུལ་གམེདཔ། ཚོགས་བཙོན་དུ་བཟུང་བྱས་ན། །དངོས་གྲུབ་ཐམས་ཅད་ཉེ་བར་འགྱུར། །རིག་པ་ཀུན་ཏུ་ཡས་པའི་ཕྱིར། །སྙིང་པོའི་<milestone unit="line" n="668.2"/>རྒྱུན་ཐག་བཅད་བྱས་ན། །བསྐྱེད་རིམ་ཐམས་ཅད་གསལ་བར་འགྱུར། །རིག་པ་རྩོལ་བསྒྲུབ་བྲལ་བའི་ཕྱིར། །ཚོགས་ལ་བསག་ཏུ་མེད་པས་ན། །སྦྱིན་པ་ཐམས་ཅད་རྫོགས་པར་འགྱུར། །རང་རིག་བཏང་བཞག་<milestone unit="line" n="668.3"/>བྲལ་བའི་ཕྱིར། །ཐབས་ གབྲུང་འཛིན། དང་ཤེས་རབ་ཡ་ཕྲལ་ན། །རང་དོན་ཐམས་ཅད་རྙེད་པར་འཀྱུར། །རིག་པ་གཅེར་བུར་ཡོད་པའི་ཕྱིར། ཁུ་འབྲས་ མརིགཔལ་མགོ་འཇུག་ལྡོག་པས་ན། །སྐྱེ་བ་མེད་པ་ཐོབ་<milestone unit="line" n="668.4"/>པར་འགྱུར། །རྒྱུ་ཡིས་བསྐྱེད་དུ་མེད་པའི་ཕྱིར། །ཀུན་གཞི་རྩད་ནས་བཅད་པ་ན། །མངོན་སངས་རྒྱས་པར་འགྱུར་བ་ཡིན། །ཆོས་སྐུ་གདོད་ནས་དག་པའི་ཕྱིར། །གསད་གཅད་ལས་རྣམས་བྱས་པས་ན། །དགེ་<milestone unit="line" n="668.5"/>བ་ཐམས་ཅད་འཕེལ་བར་འགྱུར། །རིག་པ་སྲོག་དང་བྲལ་བའི་ཕྱིར། །རང་སྣང་ཡེ་ཤེས་རྟོགས་ལུགས་དེ་བཞིན་ནོ། །ཨེ་མ་ཧོ། །སྣང་བའི་ཡེ་ཤེས་གསལ་བ་ཆེ། །རྟོག་བྲལ་ཡེ་ཤེས་ཕྱོགས་དང་བྲལ། །རྫོགས་ཆེན་<milestone unit="line" n="668.6"/>གསང་བའི་ཡེ་ཤེས་ནི། །ཀུན་གྱི་རྩེ་མོར་གྱུར་པའོ། །རྫོགས་ཆེན་བལྟ་བའི་དཔེར་མཚོན་ནི། །ཁྱུང་ཆེན་མཁའ་ལ་ལྡིངས་དང་མཚུངས། །ཐེག་པའི་རང་སྐད་གྲངས་མང་ཡང་། །དཔེར་ན་སེང་གེ་ཝ་སྐད་འདོན་དུས་<milestone unit="page" n="669"/><milestone unit="line" n="669.1"/>༄༅། །མགྲིན་པ་ཡེ་ནས་ཡངས། །ཝ་སྤྲེ་སེང་སྐད་འདོན་དུས་མགྲིན་པ་ཡེ་ནས་དོག །རྫོགས་ཆེན་རང་སྐད་འདོན་པས་རང་རིག་ཡེ་ཤེས་སྟོན་པར་བྱེད། །འོག་མས་རང་རིག་བསྟན་དུ་ལྟ་བ་ཡེ་ནས་<milestone unit="line" n="669.2"/>དམའ། །རྫོགས་པ་ཆེན་པོའི་དོན་མཐའ་ནི། །མཐའ་ཐུག་རིག་པ་ཉིད་དུ་བསྟན། །དེ་ཡང་བསྟན་པ་འདི་ལྟ་སྟེ། །འོད་སྣང་རིག་པའི་དངོས་པོ་དེ། །ཡེ་ཤེས་ལུ་གུ་རྒྱུད་དུ་གནས། །དཔེར་ན་འདབ་ཆགས་འཕུར་སྐྱེན་<milestone unit="line" n="669.3"/>བཞིན། །སྐད་ཅིག་ཙམ་ལ་ཀུན་ཏུ་རྒྱུ། །དེ་ལ་རྩི་ཡིས་ཐེབས་གྱུར་ན། །རི་དྭགས་མགྱོགས་པ་ཙམ་དུ་འགྱུར། །དེ་ནས་དོན་ལ་མ་ཡེངས་ན། །བུང་བ་བཅུད་ལ་འཁོར་བ་ཙམ། །དེ་ནས་རང་སྣང་བལྟས་གྱུར་<milestone unit="line" n="669.4"/>ན། །དཔེར་ན་སྨིག་རྒྱུ་ལྟ་བུར་འགྱུར། །དེ་ནས་དོན་ལ་མ་ཡེངས་ན། །འགུལ་ལམ་འཕྲིག་པ་ཙམ་དུ་གྱུར། །དེ་ཡི་དོན་ལ་མ་ཡེངས་ན། །ལྟེམ་བཞིན་པ་དང་མེར་བར་འགྱུར། །དེ་ནས་ཤིན་ཏུ་བལྟས་གྱུར་ན། །འགྲོ་<milestone unit="line" n="669.5"/>འོང་མ་ཡིན་འོད་སྣང་མཐོང་། །དེ་ཡི་དོན་ལ་བརྟས་གྱུར་ན། །ཐིག་ལེ་སྟོང་པའི་སྒྲོན་མ་མཐོང་། །དེ་ལ་ཡང་དག་བལྟས་གྱུར་ན། །ཐིག་ལེ་སྐུ་དང་བཅས་པ་མཐོང་། །དེ་ཉིད་ལ་ཡང་མ་ཡེངས་ན། །འཁྲུལ་སྣང་ལོངས་<milestone unit="line" n="669.6"/>སྐུར་མཐོང་བའོ། །སྐུ་ཡི་སྣང་བ་དེ་རྣམས་ཀུན། །སྒྱུ་མ་འཇའ་ཚོན་ཇི་བཞིན་ནོ། །དེ་ལ་རབ་ཏུ་བརྟན་གྱུར་ནས། །ཉིན་མོ་མཚན་མོ་མེད་པ་ནི། །དཔེར་ན་ཅེ་སྤྱང་མོ་ཡི་མིག །ཉིན་དང་མཚན་མོ་མེད་པ་ལྟར། །རང་<milestone unit="page" n="670"/><milestone unit="line" n="670.1"/>སྣང་དཀྱིལ་འཁོར་དེ་བཞིན་ནོ། །སྐུ་ཡི་སྣང་བ་དེ་དག་ཀུན། །ཡུལ་གྱི་སྣང་བ་མ་ཡིན་ཏེ། །དཔེར་ན་ན་ཆུང་གཞོན་པ་ཡིས། །མེ་ལོང་མཚན་ཉིད་གསལ་བ་ལ། །རང་གི་བཞིན་སྣང་མཐོང་བ་ལྟར། །ཆོས་ཉིད་ཡུལ་གྱི་<milestone unit="line" n="670.2"/>ནམ་མཁའ་ལ། །རིག་པའི་སྣང་བ་སྐུ་རུ་གསལ། །རང་གི་གནས་ལུགས་མཐོང་བ་ནི། །ཡུལ་ལ་ཡོད་པ་མ་ཡིན་ཏེ། །དམིགས་པ་དག་པས་མངོན་དུ་གསལ། །རང་གི་དཀྱིལ་དང་འཁོར་དང་བཅས། །ཡེ་ཤེས་དོན་ལ་<milestone unit="line" n="670.3"/>ཡུལ་མེད་ཀྱང་། །སེམས་ཅན་དུས་ན་ཡུལ་དུ་བྱུང་། །མཐོང་བའི་དུས་ན་རྟོགས་པ་ཆེ། །གོ་བའི་དུས་ན་བདེ་བ་ཆེ། །སྣང་བ་མཐོང་ན་ཉམས་མྱོང་ཆེ། །རང་རིག་གཅིག་པུ་གྲོགས་ཀྱི་མཆོག །སྣང་བའི་ཡུལ་དུ་མེད་<milestone unit="line" n="670.4"/>པས་ན། །རྡོ་རྗེ་ལུ་གུ་རྒྱུད་ཉིད་ལས། །ཆ་ཤས་སྐུ་ནི་བསམ་མི་ཁྱབ། །རང་བྱུང་དབྱིངས་ཀྱི་སྒྲོན་མ་ལ། །རང་སྣང་འོད་ནི་བསམ་མི་ཁྱབ། །ཐིག་ལེ་སྟོང་པའི་སྒྲོན་མ་ལ། །ཟེར་ལྡན་ཐིག་ལེ་བསམ་མི་ཁྱབ། །ཡེ་ཤེས<milestone unit="line" n="670.5"/>ལྔ་ཡི་ངོ་བོ་ལ། །མཚོན་པའི་ཚིག་ནི་བསམ་མི་ཁྱབ། །རྐྱེན་མེད་ཡུལ་གྱི་སྣང་བ་ལ། །འགག་མེད་འབྱུང་བ་བསམ་མི་ཁྱབ། །ཨེ་མ་ཧོ། །རྫོགས་ཆེན་ལྷ་སྒོམ་སྤྱོད་པ་ལ། །ཐ་སྙད་ཚིག་ནི་བསམ་མི་ཁྱབ། །རྫོགས་ཆེན་<milestone unit="line" n="670.6"/>དོན་དགོངས་བལྟ་བ་ནི། །དགེ་སྡིག་ཕྱོགས་སུ་མ་ལྷུང་བས། །ཡིན་མིན་གཉིས་ཀྱི་སྣང་བར་མེད། །རྫོགསཆེནཡེཤེསལྟབནི། །རྫོགས་དང་མ་རྫོགས་གཉིས་སུ་མེད། །རྫོགས་ཆེན་རིགཔའིངོ་བོ་ལ། །ཞབྲུལ་<milestone unit="page" n="671"/><milestone unit="line" n="671.1"/>༄༅། །དང་མ་འཁྲུལ་མེད་པའོ། །སེམས་ཅན་བློ་ཡི་བསམ་པ་རྣམས། །ཚིག་དང་ཡི་གེས་མི་ཆོད་དེ། །གདམས་ངག་སྙིང་པོ་གསུམ་ལ་ཐུག །རང་རིག་ཆོས་སྐུའི་སྣང་བ་ནི། །བལྟས་པས་མཐོང་བར་མི་འགྱུར་<milestone unit="line" n="671.2"/>ཏེ། །བཞག་ཐབས་ངོ་བོ་གསུམ་ལ་ཐུགས། །རྫོགས་ཆེན་འགག་མེད་སྤྱོད་པ་ཉིད། །བྱས་པས་འབྱུང་བར་མི་འགྱུར་ཏེ། །ཆགས་མེད་རང་གྲོལ་གསུམ་ལ་ཐུག །རྫོགས་ཆེན་བསྒོམ་པ་ཡེ་རྫོགས་ཉིད། །བསྒོམས་པས་<milestone unit="line" n="671.3"/>བྱུང་བ་མ་ཡིན་ཏེ། །འགྱུ་མེད་བསམ་བྲལ་གཞི་ལ་ཐུག །རྫོགས་ཆེན་དོན་ཉིད་རྟོགས་དཀའ་བས། །མཚོན་པའི་ཚིག་གིས་མི་རྙེད་དེ། །གདམས་ངག་གསང་བཅུད་གཉིས་ལ་ཐུག །རྫོགས་ཆེན་རིག་པ་རྟོག་མེད་<milestone unit="line" n="671.4"/>ཉིད། །བསྒོམས་པས་རྟོགས་པར་མི་འགྱུར་ཏེ། །བསྐྱལ་ས་ཆེན་པོ་གཅིག་ལ་ཐུག །རྫོགས་ཆེན་རང་བྱུང་ཡེ་ཤེས་ཉིད། །བསྒྲུབས་པས་འགྲུབ་པར་མི་འགྱུར་ཏེ། །ངེས་པའི་སྙིང་པོ་གཉིས་ལ་ཐུག །རྫོགས་ཆེན་འབྲས་<milestone unit="line" n="671.5"/>བུ་ཅིག་ཆོད་ནི། །བསྐྱེད་པས་རྫོགས་པར་མི་འགྱུར་ཏེ། །ཆགས་བྲལ་མན་ངག་གསུམ་ལ་ཐུག །རྫོགས་ཆེན་སྣང་བ་ཐུག་ཕྲད་ཉིད། །བཟུང་བས་ཟིན་པར་མི་འགྱུར་ཏེ། །རྣམ་དག་ངོ་བོ་ལྔ་ལ་ཐུག །རྫོགས་ཆེན་རྟོག་<milestone unit="line" n="671.6"/>མེད་གསལ་གདངས་ཉིད། །ཆགས་པས་དོན་དམ་མི་རྟོགས་ཏེ། །ཡིན་པ་རྣམ་པ་དྲུག་ལ་ཐུག །རྫོགས་ཆེན་སྣང་བ་བཞི་རྫོགས་ཉིད། །དཔྱད་པས་མཐའ་ལ་མི་སྐྱོལ་ཏེ། །འཛིན་མེད་རྣམ་པ་བརྒྱད་ལ་ཐུག། །རྫོགས་<milestone unit="page" n="672"/><milestone unit="line" n="672.1"/>ཆེན་འགྱུར་མེད་རྣམ་ལྔ་ཉིད། །སྦྱངས་པས་ཕྱིན་པར་མི་འགྱུར་ཏེ། །དཀྱིལ་འཁོར་རྣམ་པ་གསུམ་ལ་ཐུག །རྫོགས་ཆེན་འབྲས་བུ་རང་སངས་ཉིད། །བསྒྲུབས་པས་ཐོབ་པར་མི་འགྱུར་ཏེ། །ཉི་ཤུ་རྩ་གཅིག་ཐབས་<milestone unit="line" n="672.2"/>ལ་ཐུག །རྫོགས་ཆེན་གསང་སྔགས་ངོ་བོ་ཉིད། །མཆོད་པས་དངོས་གྲུབ་མི་འབྱུང་སྟེ། །ཟིལ་གནོན་རྣམ་པ་གསུམ་ལ་ཐུག །རྫོགས་ཆེན་སྟོང་ཉིད་ཡེ་ཤེས་ཉིད། །བསམས་པས་རང་རིག་མི་མཐོང་སྟེ། །བསྟན་པའི་<milestone unit="line" n="672.3"/>སྙིང་པོ་གསུམ་ལ་ཐུག །རྫོགས་ཆེན་རང་འོད་གསལ་བ་ཉིད། །སྤྲས་པས་མཐོང་བར་མི་འགྱུར་ཏེ། །དོན་གྱི་སྣང་བ་གསུམ་ལ་ཐུག །དེས་ནི་རྫོགས་ཆེན་མཐའ་ལ་སྐྱོལ། །རང་རིག་སྟོན་པ་དེ་བཞིན་ནོ། །ཨེ་མ་<milestone unit="line" n="672.4"/>ཧོ། །སྣང་བ་ཆེན་པོ་གསལ་བ་ཆེ། །ཡེ་ནས་གནས་པའི་གསང་སྔགས་བཅུད། །རྫོགས་པ་ཆེན་པོ་ཡེ་ཤེས་ནི། །སངས་རྒྱས་པས་ཀྱང་ཆེ་བ་ཉིད། །རྫོགས་ཆེན་མཐར་ཐུགས་ཡེ་གནས་དོན། །ཀུན་གྱི་སྙིང་པོ་ཡིན་པས་<milestone unit="line" n="672.5"/>ན། །གསང་སྔགས་རྣམས་ཀྱི་མངོན་སུམ་དོན། །ཡང་དག་ཡེ་ཤེས་འོད་གསལ་བས། །འབྱུང་བའི་ཡེ་ཤེས་འོད་དུ་གསལ། །ཆགས་པ་མེད་པའི་ཡེ་ཤེས་ནི། །རྟོགས་དང་མ་རྟོགས་གཉིས་སུ་མེད། །སངས་རྒྱས་ཉིད་ཀྱི་<milestone unit="line" n="672.6"/>སྣང་བ་ནི། །ཕྱོགས་དང་རིས་སུ་ག་ལ་ཡོད། །ཀུན་ཏུ་བཟང་པོ་ང་ཡི་སེམས། །དངོས་པོ་མེད་ལ་རྟོགས་མཐའ་བྲལ། །མཐའ་དང་དབུས་སུ་མི་འབྱེད་ན། །རིག་པའི་ཡེ་ཤེས་སྣང་བ་ཉིད། །སེམས་དང་བྲལ་བར་རྟག་<milestone unit="page" n="673"/><milestone unit="line" n="673.1"/>༄༅། །ཏུ་བསྟན། །ཡངས་པའི་གྲོང་ཁྱེར་གཏིང་མཐའ་ཡས། །གསལ་བའི་གྲོང་ཁྱེར་ཐུག་པ་མེད། །རྫོགས་པ་ཆེན་པོའི་ཡེ་ཤེས་ནི། །ང་དང་བདག་ཏུ་མི་རྟོག་ན། །ཡེ་ཤེས་སྣང་བ་རྫོགས་པར་འགྱུར། །མཐའ་<milestone unit="line" n="673.2"/>ལ་མི་གནས་རྡོ་རྗེའི་སྐུ། །རྐྱེན་གྱིས་མི་ཤིགས་སྟོང་ཉིད་ཆེ། །གསང་བའི་རིག་པ་ཀུན་ལ་ཁྱབ། །ཨེ་མ་བལྟ་བའི་དོན་ལ་ཐུག་པ་མེད། །ཐུག་མེད་ཡེ་ཤེས་ངོ་བོ་ཉིད། །སྣང་བ་བཞི་ཡི་དྲི་མ་བསལ། །སངས་དང་མ་<milestone unit="line" n="673.3"/>སངས་གཉིས་མེད་ཀྱང་། །ལྟར་སྣང་ཉིད་ལ་གཉིས་སུ་བྱུང་། །རྫོགས་ཆེན་ལྟ་བའི་ཞེ་ཕུགས་ལ། །སངས་དང་མ་སངས་གཉིས་དང་བྲལ། །རྫོགས་ཆེན་ལྟ་བའི་བསྐྱལ་ས་ནི། །ཡང་ན་ཅི་ཡང་མེད་པ་ལ། །ཡང་ན་སྣ་<milestone unit="line" n="673.4"/>ཚོགས་འབྱུང་བའོ། །ཡངས་དང་དོག་པ་གཉིས་སུ་མེད། །ཡིན་དང་མིན་པ་གཉིས་སུ་མེད། །འདས་དང་མ་འདས་གཉིས་སུ་མེད། །རྟོགས་དང་མ་རྟོགས་གཉིས་སུ་མེད། །བཟང་དང་ངན་པ་གཉིས་སུ་མེད། །མཐའ་<milestone unit="line" n="673.5"/>དང་དབུས་སུ་གདགས་སུ་མེད། །གོལ་དང་སྒྲིབ་པ་གཉིས་སུ་མེད། །དགེ་དང་སྡིག་པ་གཉིས་སུ་མེད། །བསྲུང་དང་མི་བསྲུང་གཉིས་སུ་མེད། །དེ་ནི་གཉིས་མེད་ལྟ་བའོ། །རྫོགས་ཆེན་རང་གསལ་ངོ་བོ་ལ། །མུན་<milestone unit="line" n="673.6"/>དང་སྣང་བ་མེད་ཤེས་ན། །ཡང་དག་དོན་གྱི་སྙིང་པོ་རྙེད། །བྱར་མེད་ལྷུན་རྫོགས་ཆེན་པོ་སྟེ། །སྔགས་དང་ཕྱག་རྒྱ་མ་བསྒྱུར་རྫོགས། །ཏིང་འཛིན་ཡིག་འབྲུ་མ་བསྒོམས་གསལ། །སྙིང་པོ་བཟླས་བརྗོད་མ་བྱས་<milestone unit="page" n="674"/><milestone unit="line" n="674.1"/>གྲུབ། །གཟུང་འཛིན་གཉིས་སུ་མེད་པར་རྫོགས། །བསྐྱེད་རིམ་མ་བྱས་ལྷ་ཚོགས་མཐོང་། །གོམ་པ་གཅིག་གིས་ཕ་རོལ་ཕྱིན། །ཏིང་འཛིན་གཅིག་གིས་ས་རྣམས་གནོན། །བལྟ་བ་གཅིག་གིས་ཕྱི་ནང་མཐོང་། །བསྒོམ་<milestone unit="line" n="674.2"/>པ་གཅིག་གིས་ཆགས་མེད་རྙེད། །སྤྱོད་པ་གཅིག་གིས་རང་སྣང་རྟོགས། །འབྲས་བུ་གཅིག་གིས་འདོད་པ་གྲུབ། །དཔེར་ན་ཁང་སྟོང་མུན་ནག་ཉིད། །སྣང་བ་གཅིག་གིས་སེལ་བ་ལྟར། །མ་རིག་འཁོར་བའི་མུན་པ་<milestone unit="line" n="674.3"/>རྣམས། །སྣང་བ་གཅིག་གིས་ཐམས་ཅད་སེལ། །སངས་རྒྱས་ཀུན་གྱི་ཡེ་ཤེས་དང་། །སེམས་ཅན་ཀུན་གྱི་རིག་པ་གཉིས། །གཅིག་ལས་མེད་པར་མགོན་པོས་བཤད། །སངས་རྒྱས་སྣང་བ་དམིགས་མེད་<milestone unit="line" n="674.4"/>དང་། །སེམས་ཅན་སྣང་བ་དམིགས་པ་ཅན། །གཅིག་ཉིད་ཡིན་པར་རྒྱལ་བས་བཤད། །གསལ་བའི་དཀྱིལ་འཁོར་འོད་ཟེར་ནི། །མུ་ཁྱུད་ར་བ་ཟླུམ་པོར་གནས། །སྐུ་ཡི་འོད་སྣང་འདི་ལྟ་སྟེ། །གསལ་འཚེར་ལྷུན་<milestone unit="line" n="674.5"/>སྡུག་གཟི་བྱིན་འབར། །འོད་ཟེར་ཀུན་ཏུ་འཕྲོ་བའོ། །མདོག་བཟང་ལྷུན་ཡངས་དཀྱིལ་འཁོར་འབྱུང་། །སྣ་ཚོགས་སྐུ་ལས་འབྱུང་བའོ། །ཡེ་ཁྱབ་ལྷུན་བརྡལ་ཀུན་གསལ་ཤར། །ཡེ་ཤེས་འགག་མེད་འཆར་བའོ ཡེ་<milestone unit="line" n="674.6"/>ཤེས་དང་ནི་ཡང་དག་སེམས། །སྐུ་ནི་སྣ་ཚོགས་འཕྲོ་བའོ། །རྫོགས་ཆེན་ཡེ་ཤེས་སྣང་བ་ཉིད། །སྣ་ཚོགས་སུ་ནི་འབྱུང་བར་བཤད། །སྟོང་པ་དང་ནི་གསལ་བའི་སྐུ། །འབྱུང་བ་དང་ནི་མི་འབྱུང་མེད། ཁེས་པ་དང་ནི་<milestone unit="page" n="675"/><milestone unit="line" n="675.1"/>༄༅། །མི་ཤེས་མེད། །མཐའ་ཡས་དང་ནི་འགྱུར་མེད་དང་། །མཐར་ཐུག་རྟགས་ལ་ཟད་པ་མེད། །མཚན་མའི་ཚིག་ལ་ཐུག་པ་མེད། །རང་རིག་དོན་ལ་འགྱུར་བ་མེད། །གསང་སྔགས་དོན་ལ་ཕྱོགས་ལྷུང་<milestone unit="line" n="675.2"/>མེད། །སེམས་ཅན་ལུས་ལ་སྟོང་པ་མེད། །སངས་རྒྱས་སྐུ་ལ་སྐྱེ་འབྲི་མེད། །ཡེ་ཤེས་དོན་ལ་སྐྱེ་འགག་མེད། །འཁྲུལ་སྣང་ཉིད་ལ་ཟིན་པ་མེད། །འོད་ཟེར་ཉིད་ལ་ཆགས་པ་མེད། །རྫོགས་ཆེན་དོན་ལ་ཐ་སྙད་<milestone unit="line" n="675.3"/>མེད། །རང་རིག་སྐུ་ལ་གཟུང་འཛིན་མེད། །ཀྱེ་མ་ཕྱོགས་སུ་བལྟས་པས་གྲུབ་པ་མེད། །རེག་དང་བྲལ་བས་ཁ་དོག་མེད། །བརྗོད་གཞི་མེད་པས་སྣང་མཐའ་ཡས། །ཨེ་མ། །དཀྱིལ་འཁོར་ཡངས་པ་ཀུན་ཏུ་<milestone unit="line" n="675.4"/>གསལ། །རང་རྫོགས་ཡེ་ཤེས་སྣང་དུ་རུང་། །ཐོག་མེད་དུས་ནས་རང་སྣང་བས། །གསང་སྔགས་རྟོགས་པའི་མཆོག་ཏུ་བསྟན། །དགོངས་པ་རྣམ་དག་ཡེ་ཤེས་དོན། །ཐ་སྙད་མ་ཡིན་གཅིག་པུ་ཉིད། །གསང་སྔགས་<milestone unit="line" n="675.5"/>རྫོགས་ཆེན་ཡེ་ཤེས་ཉིད། །དཔེར་ན་འདམ་གྱི་པདྨ་བཞིན། །རིག་པའི་ཡེ་ཤེས་ངོ་བོ་ཉིད། །མུན་པ་ཉིད་ལས་སྣང་བར་འགྱུར། །སྣང་བ་ཉིད་ལས་ཡེ་ཤེས་མུན་པ་འབྱུང་། །འཁྲུལ་པ་ཉིད་ལས་ཡེ་ཤེས་སྐྱེ། །དག་སྣང་<milestone unit="line" n="675.6"/>ཉིད་ལས་འཁོར་བར་ལྟུང་། །ཕྱོགས་ཆ་གཉིས་ལས་བྲལ་བའོ། །སངས་རྒྱས་ཉིད་ལས་སེམས་ཅན་ཏེ། །སེམས་ཅན་ལ་ཡང་སངས་རྒྱས་འབྱུང་། །རྒྱུ་ཉིད་འབྲས་བུར་སློང་བའི་ཕྱིར། །ཡང་དག་ཡེ་ཤེས་ཐུགས་ཉིད་<milestone unit="page" n="676"/><milestone unit="line" n="676.1"/>ལས། །གསང་བའི་ཡེ་ཤེས་འོད་དུ་གསལ། །སྒྲོན་མའི་སྣང་བ་མཐའ་ལས་འདས། །རང་རིག་ཡེ་ཤེས་བརྗོད་པས་སྟོང་། །སྟོང་པའི་ཡེ་ཤེས་འགྱུར་བ་མེད། །མཐའ་གཉིས་སྤངས་པ་རྫོགས་ཆེན་དོན། །འགྱུར་མེད་<milestone unit="line" n="676.2"/>སྣང་བ་རྫོགས་པའོ། །གཅིག་དང་གཉིས་སུ་མེད་སྣང་བས། །ཡུལ་དུ་མ་ཡིན་རང་བྱུང་ཡིན། །བྱ་བཙལ་ཉིད་དང་རབ་ཏུ་བྲལ། །ཀློང་ཡངས་དོན་ལ་མཐའ་ཡས་པའོ། །ཞེས་སེང་གེ་རྩལ་རྫོགས་ཆེན་པོའི་རྒྱུད་ལས།<milestone unit="line" n="676.3"/>སེང་གེ་རྩལ་ཆེན་གྱི་གནས་ལུགས་བསྟན་པའི་ལེའུ་སྟེ་བརྒྱད་པའོ།། །།དེ་ནས་བཅོམ་ལྡན་འདས་སེང་གེ་བཟང་པོ་དེས། ཆོས་ཉིད་རབ་ཏུ་འབྱེད་པའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ནས་<milestone unit="line" n="676.4"/>སྐད་ཅིག་ལ་རིགས་བཞིའི་སངས་རྒྱས་ཕྱོགས་བཞི་ནས་ལྷགས་ནས་འདི་སྐད་ཅེས་གསོལ་ཏོ། །ཨེ་མ་ཧོ། །ཀྱེ་ཀྱེ་བཅོམ་ལྡན་འདས། །བདག་ཅག་འདུས་པའི་ཚོགས་རྣམས་ལ། །རང་སྣང་དཀྱིལ་འཁོར་བསྟན་དུ་<milestone unit="line" n="676.5"/>གསོལ། །ཡེ་ཤེས་རྟགས་དང་རབ་ཏུ་ལྡན། །མིང་དང་མཚན་མ་ལས་གྲོལ་བའི། །ཐབས་ཆེན་ཡན་ལག་བསྟན་དུ་གསོལ། །ཏིང་ངེ་འཛིན་ལས་རབ་ཏུ་བཞེངས། །དེ་སྐད་ཞུ་བ་ཕུལ་བ་དང་། །བཅོམ་ལྡན་ཀུན་བཟང་<milestone unit="line" n="676.6"/>སེང་གེ་དེས། །ཏིང་ངེ་འཛིན་ལས་བཞེངས་ནས་ནི། །རིགས་ཀྱི་སངས་རྒྱས་དེ་རྣམས་ལ། །རྫོགས་པ་ཆེན་པོ་ཉིད་ཀྱི་དབྱིངས། །སྙིང་པོ་དོན་གྱི་རིག་པའི་སྐུ། །སེམས་ཅན་ཀུན་ལ་ཡོད་པའི་དོན། །རབ་ཏུ་གསང་བ་<milestone unit="page" n="677"/><milestone unit="line" n="677.1"/>༄༅། །འདི་གསུངས་སོ། །ཀྱེ་མ་སངས་རྒྱས་རིག་པའི་སྐུ། །ང་ཡིས་བསྟན་གྱིས་ང་ལ་ཉོན། །ཨེ་མ་ཧོ་རིག་པའི་ཡེ་ཤེས་ཉིད། །སངས་རྒྱས་སེམས་ཅད་ཐམས་ཅད་ལ། །འགྱུར་བ་མེད་པའི་ཚུལ་དུ་<milestone unit="line" n="677.2"/>གནས། །དེ་ཡང་གནས་ལུགས་འདི་ལྟ་སྟེ། །ཙིསྟ་རིན་ཆེན་གཞལ་ཡས་དང་། །རིན་ཆེན་རྩ་ཡི་གཞལ་ཡས་དང་། །རྣམ་དག་དུང་ཁང་གཞལ་ཡས་དང་། །སྒྲོ་གུ་ཏ་ཡི་གཞལ་ཡས་སོ། །གཞལ་ཡས་ཆེན་པོ་དེ་རྣམས་<milestone unit="line" n="677.3"/>ན། །རིག་པའི་ངོ་བོ་རྩལ་ལྟར་སྣང་། །དེ་ཡང་བཤད་པ་འདི་ལྟ་སྟེ། །ལ་ལ་དག་ན་སྐུ་རུ་གནས། །ལ་ལ་དག་ན་ཐིག་ལེ་སྟེ། །གཅིག་ལ་འོད་ཟེར་ཚུལ་དུ་གནས། །གཅིག་ན་ལུ་གུ་རྒྱུད་དུ་འབྱུང་། །དེ་ནི་གནས་པའི་<milestone unit="line" n="677.4"/>མདོ་ཉིད་བསྟན། །སངས་རྒྱས་ཡེ་ནས་གནས་པའི་དོན། །སེམས་ཅན་ཀུན་ལ་གནས་པའི་དོན། །རྒྱལ་བ་ཉིད་ཀྱིས་རབ་ཏུ་བཤད། །རིག་དང་མ་རིག་སྣང་བ་ཉིད། །བྱ་བྱེད་གཉིས་ཀྱི་མཐའ་ལས་འདས། །ཡངས་པ་<milestone unit="line" n="677.5"/>ཉིད་དང་སྐུ་ལྟར་འཕྲོ། །གསལ་བ་ཉིད་ལྟར་སྐུ་ལྟར་བྱུང་། །སྟོང་པ་ཉིད་ལྟར་ཟེར་ལྟར་བྱུང་། །སངས་རྒྱས་དང་ནི་སེམས་ཅན་གཉིས། །རིག་པ་སོ་སོ་མ་ཡིན་ཏེ། །སྣང་བ་སོ་སོ་ཉིད་དུ་བསྟན། །སྣང་བ་སོ་སོར་མ་<milestone unit="line" n="677.6"/>གསལ་ན། །སངས་རྒྱས་པ་ལ་དོན་གོ་མེད། །སྐུ་ཡི་མཚན་ཉིད་འདི་ལྟ་སྟེ། །འགྱུར་བ་མེད་དང་གསལ་བ་དང་། །སྟོང་པ་དང་ནི་རྟོག་བྲལ་ལོ། །རིག་པའི་མཚན་ཉིད་འདི་ལྟ་སྟེ། །ཕྲ་བ་ཉིད་དང་འཕྲོ་བ་དང་། །ལུ་གུ་<milestone unit="page" n="678"/><milestone unit="line" n="678.1"/>རྒྱུད་དུ་འགུལ་བའོ། །དབྱིངས་ཀྱི་མཚན་ཉིད་འདི་སྟེ། །ཡངས་དང་ལྷུན་སྡུག་གཏིང་མཐའ་ཡས། །གསལ་དང་དྲོད་དང་བསིལ་བ་དང་། །ཡང་ཞིང་གཡོ་བའི་བདག་ཉིད་འཛིན། ཁྱབ་དང་མུ་ཁྱུད་ར་བའོ། །ཡེ་ཤེས་<milestone unit="line" n="678.2"/>མཚན་ཉིད་འདི་ལྟ་སྟེ། །འབྱུང་དང་བྱུང་དང་རང་གསལ་དང་། །ཡེ་དང་ཤེས་དང་རྟོགས་པའོ། །གསལ་དང་འཚེར་དང་འཇམ་པ་ཉིད། །སྣང་དང་མུན་དང་གོ་འབྱེད་པ། །སྟོང་དང་གསལ་བའི་ཡེ་ཤེས<milestone unit="line" n="678.3"/>མཆོག །གསང་སྔགས་མཚན་ཉིད་དག་ཏུ་འདོད། །ཨེ་མ་ཡེ་ཤེས་ཐབས་ལ་མཁས། །ཀུན་མཁྱེན་ཡེ་ཤེས་མཛོད་འཛིན་པའི། །སངས་རྒྱས་ཀུན་གྱི་སྤྲུལ་པའི་སྐུ། །རྡོ་རྗེ་སེམས་དཔའ་གསང་མརྫོད་སྟོན། །ཡེ་ཤེས་སྐུ་<milestone unit="line" n="678.4"/>དང་སྣང་མཐའ་ཡས། །ཡེ་ཤེས་ཆགས་པ་མི་མངའ་ཡང་། །སེམས་ཅན་བློ་ཡི་སྣང་བ་རྣམས། །གསལ་བར་བྱ་ཕྱིར་རྒྱུད་འདི་བཤད། །ཨེ་མ་སྔགས་འཆང་ཐུགས་རྗེ་ཆེ། །འབྱུང་བ་ལྔ་ཡི་དྲ་བ་ནས། །ཡེ་ཤེས་ལྔཡི་<milestone unit="line" n="678.5"/>སྣང་བ་ཤར། །སྟོང་པའི་ཡེ་ཤེས་བདག་མེད་ཅིང་། །གསལ་བའི་ཡེ་ཤེས་ཚིག་ལས་འདས། །སྣང་མཐའ་ཡས་ཀྱི་ཞིང་ཁམས་སུ། །རིག་པའི་སྣང་བ་མཐོང་བར་འགྱུར། །རིག་པའི་ཡེ་ཤེས་རྟོག་མེད་ཉིད། །ཡང་ནས་<milestone unit="line" n="678.6"/>ཡང་དུ་འདྲིས་པར་བྱ། །གསང་སྔགས་ལམ་གྱིས་ཡེ་ཤེས་ཉིད། །ཆགས་པ་མེད་པའི་ས་བོན་གསལ། །བཅོས་པ་མེད་པའི་རང་བྱུང་ཉིད། །མཐའ་ཡས་དོན་ལ་འགྱུར་བ་མེད། །སེམས་ཅན་ཡེ་ཤེས་སྣང་བ་<milestone unit="page" n="680"/><milestone unit="line" n="680.1"/>ཡས། །མཐུན་པའི་ཡེ་ཤེས་རབ་སྣང་བས། །རྟགས་ཀྱི་ཡེ་ཤེས་མཐོང་བར་སྣང་། །ཐབས་ཉིད་མ་འགགས་དོན་ཉིད་ཡངས། །མཚན་མ་མེད་པའི་རིག་པ་ཉིད། །འབྲས་བུ་བཅུད་ལེན་ཤིང་ལྟ་བུ། །སྣ་ཚོགས་བསྐྱེད་<milestone unit="line" n="680.2"/>པའི་ཡེ་ཤེས་སྐུ། །རང་གནས་ཡིན་པར་ཉིད་ཀྱིས་བཤད། །ཐུག་པ་མེད་པར་ཀུན་ཏུ་རྟོགས། ཁབ་ལེན་རྡོ་ལ་ལྕགས་འདུ་ལྟར། ཁྲེས་རབ་ཆེན་པོས་དོན་རྟོགས་ན། །རིག་པའི་སྣང་བ་ཐམས་ཅད་སྡུད། །ཨེ་མ་སྐུ་<milestone unit="line" n="680.3"/>དང་རིག་སྣང་ཡང་། །རང་བྱུང་ཉིད་ཀྱི་ཆོ་འཕྲུལ་ལོ། ཁྲེས་རབ་ཉིད་ཀྱི་སྣང་བ་མཐོང་། །རིག་པ་ཉིད་ལ་རིག་པ་མེད། །ཅི་ཕྱིར་སྣ་ཚོགས་མཚོན་པའི་ཕྱིར། །ཆགས་པའི་ཡེ་ཤེས་ཆུ་བཞིན་ནོ། །སྣང་བའི་ཡེ་ཤེས་མེ་<milestone unit="line" n="680.4"/>བཞིན་ནོ། །བསྐྱོད་པའི་ཡེ་ཤེས་རླུད་བཞིན་ནོ། །གསང་བ་ཐབས་ཀྱི་ཡན་ལག་ཉིད། །ཉི་ཤུ་རྩ་གཅིག་དག་ཏུ་བསྟན། །ཡེ་ནས་ཡེ་ཤེས་རང་གསལ་བས། །དག་པའི་ཡེ་ཤེས་མཐའ་དབུས་མེད། །འབྱུང་བ་ཉིད་ལ་<milestone unit="line" n="680.5"/>བྱུང་བ་མེད། །རིག་པ་ཉིད་ལ་བྱུང་བ་ཡོད་ མེདཀྱང། །གསང་སྔགས་དོན་གྱི་སྙིང་པོ་ལ། །ཚིག་དང་བརྗོད་པས་དོན་མི་རྙེད། །སྒྲོན་མའི་ཡེ་ཤེས་སྤྱན་གྱི་མཆོག །སྣང་བའི་རིག་པ་ངོས་བཟུང་བས། །སྙིང་པོ་རིག་པ་ལུ་<milestone unit="line" n="680.6"/>གུ་རྒྱུད། །དངས་མ་འོད་ལྔའི་སྒྲོན་མ་མཆོག །ཤེས་རབ་རང་བྱུང་ཁོང་ནས་གསལ། །ཡེ་ཤེས་སྐུ་ཉིད་རྣམ་པར་དག །སྣང་བ་མེད་ ཡོདཅིངཡངབྱུང པའི་རང་གསལ་ནི། །དྲི་མའི་ཕྱོགས་སུ་མ་ལྷུང་བའོ། །སོ་མ་ལྷུག་པ་<milestone unit="page" n="681"/><milestone unit="line" n="681.1"/>༄༅། །རྣལ་མ་ཉིད། །གནས་པའི་དུས་ན་དེ་བཞིན་ནོ། །རིག་པའི་གནས་ལུགས་རྒྱས་པ་ནི། །སེམས་ཅན་ཀུན་ལ་ཡང་དག་གནས། །སྟོང་པའི་མུ་ལ་མི་གནས་ཤིང་། །གསལ་བའི་ངང་ལ་དེ་བཞིན་<milestone unit="line" n="681.2"/>གཤེགས། །སངས་རྒྱས་ཉིད་ཀྱི་སྣང་བ་ལ། །རྣམ་པར་རྟོག་པའི་ཕྱོགས་དང་བྲལ། །ཡེ་ནས་རང་བཞིན་དཀྱིལ་འཁོར་ཉིད། །ཡེ་ནས་རང་བཞིན་འོད་གསལ་བས། །མུན་པ་ལས་ནི་སྣང་བ་འབྱུང་། །རང་རིག་གནས་<milestone unit="line" n="681.3"/>ནས་བདེ་གནས་པ། །ཤེས་རབ་ཐ་སྙད་རྣམ་པར་དག །གཡེང་བའི་ཕྱོགས་སུ་མ་ལྷུང་ན། །ཡེ་ཤེས་དྲི་མེད་མཐོང་བ་ཡིན། །ལམ་ལ་བཅོས་སུ་མེད་པར་བསྟན། །གཞི་ལ་བཟང་ངན་མེད་པར་བསྟན། །ཆོས་ལ་ཆེ་ཆུང་<milestone unit="line" n="681.4"/>མེད་པར་བསྟན། །གསང་བ་དང་ནི་མངོན་སུམ་པ། ཁྱད་མེད་གཅིག་ཏུ་དེ་བཞིན་གཤེགས། །སངས་རྒྱས་ཀུན་དང་མཉམ་སྦྱོར་བའི། །རིག་པའི་ཡེ་ཤེས་རྟོགས་དཀའ་བ། །རབ་ཏུ་གསང་བ་འདི་བཤད་དོ། །ཡང་<milestone unit="line" n="681.5"/>དག་ཉིད་ལས་ཡང་དག་རྙེད། །དཀྱིལ་འཁོར་ཉིད་ལས་དཀྱིལ་འཁོར་འབྱུང་། །དགོངས་པའི་གནས་ལུགས་རྒྱས་པའོ། །ཀྱེ་ཧོ་ཡེ་ཤེས་ལུས་ཀྱི་གཟུང་། །སྣང་བ་བས་ཀྱང་མུན་པ་ཆེ། །ཀུན་ནས་མུན་པ་སྣང་བར་<milestone unit="line" n="681.6"/>འགྱུར། །འཁོར་བའི་བག་ཆགས་སྦྱང་དཀའ་བ། །ཡང་དག་ངེས་དོན་འདི་མཐོང་ན། །སྐྱེ་བ་མེད་པ་ཐོབ་པར་འགྱུར། །རིག་པའི་ཡེ་ཤེས་ལུས་ལས་འདས། །བག་ཆགས་དག་གིས་མི་བསྒྲིབ་པ། །དཔེར་ན་སྦྲུལ་སྐོག་<milestone unit="page" n="682"/><milestone unit="line" n="682.1"/>སྐྱུར་བ་བཞིན། །སྐད་ཅིག་ཙམ་ལ་མི་བསྒྲིབ་པའོ། །བག་ཆགས་དང་ནི་རིག་པ་གཉིས། །རང་སྣང་མཐོང་བའི་ཁྱད་ཡོད་པས། །ཡེ་ཤེས་དོན་ལ་རབ་ཏུ་གནས། །གཟུང་བའི་ཡུལ་ལ་དེ་བཞིན་ནོ། །རྟོགས་པའི་དུས་ན་<milestone unit="line" n="682.2"/>དེ་ལྟར་མེད། །རང་སྣང་རང་གིས་སྣང་བའོ། །ཤེས་པའི་ངོ་ལ་གང་འགྱུས་ཀྱང་། །ཡེ་ཤེས་རྒྱལ་པོ་འཛིན་པ་མེད། །རིག་པའི་རྒྱལ་པོ་ཀུན་ཏུ་སྣང་། །སེམས་ནི་སྣ་ཚོགས་སྡུད་པར་བྱེད། །གསང་སྔགས་རྒྱལ་པོ་ཐབས་<milestone unit="line" n="682.3"/>ལ་མཁས། །ཀྱེ་མ་སངས་རྒྱས་དགོངས་པ་ནི། །ནང་མེད་ནང་ནས་ནོར་བུ་རིན་ཆེན་མཛོད་ཕྱུང་བ། །འགྲོ་མེད་འོང་མེད་གནས་སུ་ཡང་དག་ཐིམ། །བལྟར་མེད་སྐུ་ལས་ཆོ་འབྲུལ་སྣ་ཚོགས་འབྱུང་། །གྲོགས་མེད་<milestone unit="line" n="682.4"/>འདུག་པས་སྣང་བའི་དཀྱིལ་འཁོར་མཐོང་། །སངས་རྒྱས་ཉིད་ཀྱི་ཡེ་ཤེས་རིན་པོ་ཆེ། །སྣང་བ་ཉིད་དང་གཉིས་མེད་སྙོམས་པར་བཞུགས། །ཐབས་ཀྱི་ཞགས་པས་མཁའ་ཡི་ཉི་ཟེར་འཛིན། །ཡེ་ཤེས་ཞགས་<milestone unit="line" n="682.5"/>པས་ཐམས་ཅད་དབྱིངས་སུ་སྡུད། །བཅོམ་ལྡན་མགོན་པོ་དེ་བཞིན་གཤེགས་པའི་སྐུ། །སྣང་བའི་དཀྱིལ་འཁོར་དུ་མར་དབང་བསྒྱུར་ཞིང་། །ཡེ་ཤེས་རོལ་པ་མཁའ་ལ་ཉི་ཟེར་བཞིན། །སྣང་བའི་ཆོ་འཕྲུལ་གཅིག་ཏུ་<milestone unit="line" n="682.6"/>མ་ངེས་ཏེ། །འབྱུང་བའི་ཆོ་འཕྲུལ་ཅིར་ཡང་སྟོན་པར་མཛད། །ཡེ་ཤེས་སྡུད་པའི་འཁོར་ལོ་སྣ་ཚོགས་བསྐོར། །མཚོན བྲལལུངགིཔདྨ་སྣ་ཚོགས་གསལ། །འབྱུང་བའི་རྐྱེན་བྲལ་ཆོས་ཉིད་མཁའ་ལ་རྣམ་པར་<milestone unit="page" n="683"/><milestone unit="line" n="683.1"/>༄༅། །རོལ། །སྐྱེ་མེད་ཆོས་སྐུ་གདོད་ནས་བསམ་དང་བྲལ། །ཡིན་མིན་ཐེ་ཚོམ་སྣ་ཚོགས་ངང་གིས་མེད། །སངས་རྒྱས་རྣམས་ཀྱི་དགོངས་པའི་ཐུགས་རྗེ་ནི། །འགྲོ་བ་ཀུན་ལ་རང་བཞིན་ཡེ་ནས་ཁྱབ། །གསང་<milestone unit="line" n="683.2"/>བའི་རིག་པ་ཡུལ་ལ་སྣང་གྱུར་ན། །སྣང་བའི་འོད་ལྔ་མ་བུ་ཕྲད་པའི་ཚུལ། །མ་ཡི་སྣང་བ་བུ་ལ་ཐིམ་པའི་ཚེ། །བྱ་བྱེད་བློ་ཡི་སྣང་བ་ཀུན་སངས་ཏེ། །འཁྲུལ་རྟོག་ལུང་གི་ཐེ་ཚོམ་ཆོད་གྱུར་ནས། །ཡེ་ཤེས་ཉིད་ཟེར་<milestone unit="line" n="683.3"/>ཀུན་ཏུ་སྣང་འགྱུར་ཞིང་། །མཚན་མ་དངོས་པོ་རབ་ཏུ་དེངས་པར་འགྱུར། །རྣམ་རྟོག་བློ་ཡི་ཐེ་ཚོམ་བྲལ་བའི་ཚེ། །རིག་པའི་ཤེས་རབ་སྟོབས་སུ་གྱུར་ནས་ནི། །བསམ་བྲལ་ངང་ལས་དེ་བཞིན་རྣམ་པར་འབྱུང་། །སྣང་<milestone unit="line" n="683.4"/>བ་མེད་པས་ཡེ་ཤེས་ཅིར་ཡང་མཐོང་། །དེ་ཚེ་གསང་སྔགས་འབྲས་བུ་བབ་དང་ལྡན་གྱུར་ནས། །རིག་པའི་ཡེ་ཤེས་ཐུག་པ་མེད་པར་སྣང་། །དེ་ཚེ་རང་གི་དྲན་པ་སད་ནས་ནི། །ཡུལ་རྐྱེན་འབྱུང་བའི་ངོ་བོ་རྣམ་པར་<milestone unit="line" n="683.5"/>དག །ཡངས་པའི་གྲོང་ཁྱེར་ཤེལ་གྱི་ཁང་བུར་གནས། །ཐ་སྙད་བྲལ་བའི་ཡེ་ཤེས་དོན་ལ་སྤྱོད། །གསང་སྔགས་ཚད་མའི་སྣང་བ་མཐོང་བར་འགྱུར། ཁྲེས་རབ་ཡུལ་གྱི་སྣང་བ་རྣམ་པར་དག །ང་ཡི་ཡིན་དང་མིན་<milestone unit="line" n="683.6"/>པའི་ཤེས་པ་མ་ཞུགས་ན། །ཞག་ལྔ་དག་ན་ཏིང་འཛིན་ཐོབ་པར་གསུངས། །ཡང་དག་ངེས་པའི་ལུང་ཆེན་འདི། །དེ་ཚེ་སྣང་བ་སད་གྱུར་ནས། །ཡེ་ཤེས་མཐའ་ཡས་འབྱུང་བར་གསུངས། ཁྲེས་རབ་ཡུལ་གྱི་སྣང་བ་<milestone unit="page" n="684"/><milestone unit="line" n="684.1"/>རྣམ་པར་དག །དམིགས་པའི་ཡུལ་ཉིད་དག་པས་ན། །ཡེ་ཤེས་ཐོགས་རྡུག་མེད་པར་འཆར། །ཡེ་ཤེས་ངེས་པའི་གསང་དོན་འདི། །སྣང་བ་དུམ་བུ་དུམ་བུའི་ཚེ། །མཁས་པས་རབ་ཏུ་བརྟག་པར་བྱ། ཁེན་ཏུ་ཕྲ་དང་<milestone unit="line" n="684.2"/>འགྱུ་བའི་ཚེ། །གོམས་པས་རབ་ཏུ་གནས་པར་བྱ། །འཕྲིག་དང་འཕྲ་དང་འགྱུ་བའི་ཚེ། །མཐོང་བས་རབ་ཏུ་གཟུང་བར་བྱ། །ཟླུམ་དང་འཕྲ་དང་འཁྲིལ་བའི་ཚེ། །མཁས་པས་ཡེངས་མེད་ཏིང་འཛིན་བརྟེན། །ལྟེམ་དང་<milestone unit="line" n="684.3"/>མེར་དང་སྐུ་ཡི་ཚེ། །གོམས་པས་སྣང་བ་མཆེད་པ་བཟུང་། །ཡང་དག་ཀུན་ཏུ་སྣང་བའི་ཚེ། །མཁས་པས་སྣང་བ་བསྡུ་བར་བཤད། །ཆགས་དང་ཞེན་པ་མེད་པའི་ཚེ། །མཁས་པས་གཟུང་ཐབས་ཤེས་པར་བྱ། །གསང་<milestone unit="line" n="684.4"/>སྔགས་གོམས་པའི་མཚན་ཉིད་དོ། །དེ་ནས་ཡེ་ཤེས་བསྐྱེད་ སྤྱོདཀྱང། པའི་ཚེ། །འབྱུང་བ་རྣམ་ལྔ་ཐིམ་འགྱུར་ནས། །ཡེ་ཤེས་ཆགས་པ་མེད་པ་དེ། །སྣང་བའི་ཡུལ་དུ་ཕྱིན་པའི་ཚེ། །འཁྲུལ་མེད་སྣང་བ་མཐོང་གྱུར་<milestone unit="line" n="684.5"/>ན། །གོམས་པས་བདེན་པ་མཐོང་བར་འགྱུར། །འོད་ སྣངབགོངགིསལྟབུརཡངབྱུང སྣང་ཟུང་འཇུག་ལྟ་བུར་བཤད། །ལུས་དང་ལུས་མེད་ཁྱད་པར་ཆེ། །ཀྱེ་མ་མཁས་པས་ལུས་འདི་ཉིད། །དེ་ལྟར་ཤེས་ན་རྟོགས་<milestone unit="line" n="684.6"/>པའོ། །ཡང་དག་ངེས་པའི་ལུང་ལས་ཀྱང་། །རབ་ཏུ་བཤད་པ་འདི་བཞིན་ནོ། །གསལ་བའི་ཡེ་ཤེས་ཀུན་ཏུ་སྣང་། །འབྱུང་བའི་ཡེ་ཤེས་ཐབས་ལས་བྱུང་། །ཐབས་མཁས་དོན་ལ་ཡེ་ཤེས་སྐྱེ། །སངས་རྒྱས་ཉིད་<milestone unit="page" n="685"/><milestone unit="line" n="685.1"/>༄༅། །ཀྱང་ཐབས་ལས་བྱུང་། །ཐབས་མེད་སངས་རྒྱས་འགའ་ཡང་མེད། །དོན་དང་རྟགས་དང་ཐ་དད་ལ། །ཡེ་ཤེས་ངོ་བོ་འགྱུར་བ་མེད། །སེམས་ཀྱི་སྣང་བ་ཐ་དད་ཀུན། །གཅིག་གི་ངོ་བོར་མ་ཤེས་<milestone unit="line" n="685.2"/>ན། །གསང་སྔགས་ལམ་གྱི་གཏན་ཚིགས་མེད། །རིག་པའི་ཡེ་ཤེས་འགྱུར་བ་མེད། །རིག་པའི་སྣང་བ་ཀུན་ཏུ་སྣང་། །རིག་པའི་ཐུགས་རྗེ་ཀུན་ལ་ཁྱབ། །རིག་པའི་ཤེས་རབ་ཐུག་པ་མེད། །རིག་པའི་སྤྱོད་ཡུལ་ཅིར་<milestone unit="line" n="685.3"/>ཡང་སྣང་། །སྔ་ཕྱི་མེད་པར་དུས་གཅིག་འཆར། །རིག་པའི་སྣང་བ་གཅིག་ཉིད་ལ། །སེམས་ཅན་བློ་བསམ་མ་ངེས་པས། །དུ་མ་ཐ་དད་དག་ཏུ་རྟོགས། །གཅིག་གི་ངོ་བོར་ཤེས་གྱུར་ན། །ཐམས་ཅད་སྣང་བ་མཐོང་<milestone unit="line" n="685.4"/>བར་འགྱུར། །གཅིག་དང་གཉིས་སུ་སྣང་བ་ཡང་། །སེམས་ཅན་འཁྲུལ་པ་ཉིད་དུ་བསྟན། །སངས་རྒྱས་ཉིད་ཀྱི་སྣང་བ་ཉིད། །གཅིག་ལས་མེད་པར་རྒྱལ་བས་གསུངས། །གསང་སྔགས་ཀུན་གྱི་དགོངས་པ་ཡང་། །དེ་<milestone unit="line" n="685.5"/>ལྟར་ཤེས་ན་རབ་ཏུ་བསྔགས། །རིགས་སྔགས་དང་ནི་གསང་སྔགས་དང་། །དེ་བཞིན་གཟུངས་སྔགས་ཉིད་ལས་ཀྱང་། །མདོ་དོན་འདི་ལྟར་བཤད་པ་ཡིན། །སངས་རྒྱས་མར་མེ་མཛད་ཀྱིས་ཀྱང་། །དགོངས་པ་འདི་<milestone unit="line" n="685.6"/>ལྟར་རབ་ཏུ་བཤད། །རིག་པའི་གནས་ལུགས་དེ་ལྟ་བུ། །ཀུན་གྱི་གསང་དོན་དེ་བཞིན་ནོ། །ཞེས་སེང་གེ་རྩལ་རྫོགས་ཆེན་པོར་རྒྱུད་ལས། སེང་གེ་བཞུགས་ཐབས་ཀྱི་དགོངས་པ་བསྟན་པའི་ལེའུ་སྟེ་དགུ་<milestone unit="page" n="686"/><milestone unit="line" n="686.1"/>པའོ།། །།དེ་ནས་རིགས་ཀྱི་རྒྱལ་པོ་སངས་རྒྱས་སེམས་དཔའ་དང་བཅས་པ་རྣམས་ཀྱིས་འདི་སྐད་ཅེས་གསོལ་ཏོ། །ཀྱེ་ཀྱེ་བཅོམ་ལྡན་ཀུན་ཏུ་བཟང་། །རང་གནས་རྫོགས་པ་ཆེན་པོ་ཡི། །དོན་གྱི་རྣམ་པ་<milestone unit="line" n="686.2"/>གསུང་དུ་གསོལ། །དེ་སྐད་རབ་ཏུ་ཞུས་པ་དང་། །ཀུན་བཟང་སེང་གེའི་རྩལ་གྱིས་བཀའ་སྩལ་པ། །ཀྱེ་མ་རིགས་ཀྱི་སེམས་དཔའ་དང་། །གཙོ་བོ་ཉིད་དུ་བཅས་པ་ཉོན། །མཚན་མའི་རྫོགས་ཆེན་ཚིག་གནས་<milestone unit="line" n="686.3"/>ཀྱང་། །ཡང་དག་རྫོགས་ཆེན་ཚིག་ལས་འདས། །ཚིག་དང་ཡི་གེའི་རྣམ་གྲངས་རྣམས། །སེམས་ཅན་བློ་ལ་སྣང་བ་ཡིན། །དེ་ཡང་དོན་བཀྲོལ་འདི་ལྟ་སྟེ། །རྫོགས་ཆེན་སེང་གེ་རྩལ་སྤྲུགས་ལ། །མཚན་མར་སྣང་བའི་<milestone unit="line" n="686.4"/>ཡུལ་མེད་དེ། །འོད་ཀྱང་སེམས་ཅད་རྟོག་པ་ལ། །བློ་དང་ཡུལ་གྱི་སྣང་བར་ཤར། །ཨེ་མ་ཧོ་གསང་བའི་ཐེག་པ་ནི། །འབྱུང་བར་ཤིན་ཏུ་དཀའ་བ་ཡིན། །དེས་ན་ཁྱོད་ཀྱིས་ལེགས་པར་ཉོན། །ཐབས་ལ་མཁས་པའི་<milestone unit="line" n="686.5"/>ཡེ་ཤེས་སྐུ། །འབྱུང་བའི་དྲི་མ་མེད་པར་གསལ། །གསང་དང་མི་གསང་གཉིས་སུ་མེད། །རྣམ་པར་བསྤྱིངས་པའི་ཏིང་འཛིན་ནི། །གསང་བའི་དཀྱིལ་འཁོར་བསམ་ཡས་སོ། །དགོངས་པའི་དོན་ལ་རབ་གནས་<milestone unit="line" n="686.6"/>ན། །ཉམས་ཀྱི་ཏིང་འཛིན་སྐྱེ་བར་འགྱུར། །སངས་རྒྱས་ཉིད་ཀྱི་དགོངས་པའོ། །ཐེག་པ་འོག་མའི་རིགས་རྣམས་ནི། །རང་སྣང་ཏིང་འཛིན་མ་ཤེས་པར། །ཕྱོགས་གཅིག་དག་ལ་གནས་པའོ། །ཡེ་ཤེས་ཆེན་པོའི་སྣང་<milestone unit="page" n="687"/><milestone unit="line" n="687.1"/>༄༅། །བ་ཉིད། །ཕྱོགས་སུ་བལྟས་པས་གྲུབ་པ་མེད། །དཔེར་ན་ནོར་བུ་རིན་ཆེན་ལྟར། །ཟད་པ་མེད་པའི་ཡོན་ཏན་འབྱུང་། །དེ་བཞིན་རིག་པའི་སྐུ་མཐོང་ན། །ཡོན་ཏན་སྐུ་ལ་བསམ་མི་ཁྱབ། །སངས་རྒྱས་<milestone unit="line" n="687.2"/>རྣམས་ཀྱི་ཡེ་ཤེས་ལྔ། །ཉི་ཟེར་བཞིན་དུ་རབ་ཏུ་འཕྲོ། །སྣང་དང་མི་སྣང་ཚིག་ལས་འདས། །རིག་པའི་ཡེ་ཤེས་དོན་རྟོགས་ན། །འཁོར་བའི་སྡུག་བསྔལ་ཇི་སྙེད་པ། །ཐམས་ཅད་རང་སྣང་ཉིད་དུ་གྲོལ། །དཔེར་ན་ཆུ་<milestone unit="line" n="687.3"/>དར་འཐགས་པ་བཞིན། །ཆུ་ཉིད་བཀད་ཀྱི་རང་བཞིན་པས། །སྣ་ཚོགས་ཐབས་ཀྱིས་སྐྲུན་དུ་འགྱུར། །དེ་བཞིན་རང་རིག་འོད་གསལ་བས། །སྣ་ཚོགས་མཚན་མ་ཅི་འཕྲོས་ཀྱང་། །ཐམས་ཅད་རང་གི་ངོ་བོར་<milestone unit="line" n="687.4"/>གྲོལ། །དཔེར་ན་གསེར་འགྱུར་ཉིད་ཀྱི་རྩི། །རྩི་བཏང་ནོར་གྱི་དབྱིག་འགྲུབ་ལྟར། །རིག་པའི་ཡེ་ཤེས་རང་སྣང་ལ། །གདམས་ངག་དོན་གྱིས་ཐེབས་གྱུར་ན། །རིག་པའི་རང་འོད་མཐོང་ནས་དོན་ཆེན་འགྲུབ། །ས་<milestone unit="line" n="687.5"/>དང་ལམ་དང་ཚོགས་མེད་པས། །བྱས་པས་མཐོང་བར་མི་འགྱུར་རོ། །ཡེ་ཤེས་བྱུང་ཚུལ་དྲུག་ལྡན་པས། །སྣང་བའི་རྩལ་ལ་དྲུག་ཏུ་འབྱུང་། །སྣང་བའི་ལམ་ལ་ལྔར་གནས་པས། །འཇུག་པའི་ལམ་ལ་ལྔ་ལྟར་<milestone unit="line" n="687.6"/>བྱུང་། །ཞབྲུལ་པའི་དུས་ནི་གཅིག་ལྟར་འགྱུར། །གནས་པའི་དུས་ནི་གསུམ་ལྟར་གནས། །རྟོགས་པའི་དུས་ན་གཉིས་ལྟར་རྟོགས། །ལྡོག་པའི་དུས་ན་གསུམ་ལྟར་ལྡོག །སྣང་བའི་དུས་ན་ལྔ་ལྟར་སྣང་། །གྲོལ་བའི་<milestone unit="page" n="688"/><milestone unit="line" n="688.1"/>དུས་ན་གཅིག་ལྟར་གྲོལ། །དེ་ནི་གནས་པའི་ཡེ་ཤེས་སོ། །དང་པོ་བྱུང་ས་མ་ཤེས་ན། །ཐ་མ་ལྡོག་པའི་སྐྱོན་དུ་འགྱུར། །བར་དུ་གནས་ས་མ་ཤེས་ན། །ཉམས་བླངས་ཕྱོགས་གཅིག་སྟོང་པར་འགྱུར། །ཐ་མའི་འགྲོ་ས་<milestone unit="line" n="688.2"/>མ་ཤེས་ན། །རང་རིག་སྣང་བ་སྟོང་པར་འགྱུར། །དེ་ནས་བསྐྱལ་ས་མ་ཤེས་ན། །རིག་པའི་ཡེ་ཤེས་བརྡུག་པར་འགྱུར། །དེ་ལ་དབྱེ་བ་མ་ཤེས་ན། །སྣང་བ་ཆ་མི་ཕྱེད་པར་འགྱུར། །རང་གི་སྣང་བ་མ་ཤེས་ན། །གནས་<milestone unit="line" n="688.3"/>སྐབས་བཞི་ལ་ལྡོག་པར་འགྱུར། །སྣང་བའི་འཆར་ཚུལ་མ་ཤེས་ན། །ཡེ་ཤེས་མ་བུ་འཛོལ་བར་འགྱུར། །དེ་ནས་རང་ཡུལ་མ་ཤེས་ན། །འཁོར་བ་དཔྱང་ཐག་ཆད་པར་འགྱུར། །བདེན་པ་རྩེ་གཅིག་མ་ཤེས་ན། །རང་<milestone unit="line" n="688.4"/>སྣང་ཡུལ་ལ་ཐེ་ཚོམ་འགྱུར། །དེ་ནི་སྣང་བའི་སྐྱེ་ཚུལ་ལོ། །ཨེ་མ་ཧོ། །རྟོགས་པའི་ཤེས་རབ་མཁའ་ལ་གསལ། །མ་རྟོགས་ཤེས་རབ་གཏིང་ན་གསལ། ཁྲེས་རབ་ཡེ་ཤེས་རྣམ་པར་དག །རིག་པའི་ཡེ་ཤེས་རྟོགས་<milestone unit="line" n="688.5"/>པར་དཀའ། །དཔེར་ན་སྒྲིབ་ཤིང་ནོར་བུ་ལྟར། །སྣང་བའི་ཡེ་ཤེས་ལུས་ཀྱིས་བསྒྲིབས། །རྟོགས་པའི་ཡེ་ཤེས་སྣང་བ་ནི། །གཞི་ལ་གནས་དང་ལམ་ལ་འཆར། །དེ་བཞིན་མཐའ་ལ་སྐྱོལ་བའོ། །གཞི་ལ་གནས་པའི་<milestone unit="line" n="688.6"/>རིག་པ་ནི། །ཡེ་ཤེས་དབྱིངས་ན་སྐུ་གསུམ་རྫོགས། །དཔེར་ན་རྨ་བྱའིསྒོངབཞིན། །ནངའོདཡེ་ཤེས་གསལ་བར་བསྟན། །ལམ་ལ་འཆར་བའི་རིག་པ་ནི། །དཔེར་ན་འཇའ་ཚོན་ལྟ་བུར་བསྟན། །མཐའ་ལ་སྐྱོལ་<milestone unit="page" n="689"/><milestone unit="line" n="689.1"/>༄༅། །བའི་རིག་པ་ནི། །དཔེར་ན་རྨ་བྱའི་ཕྲུ་གུ་སྒོ་ང་ནས། །བརྡོལ་ཏེ་དོན་པ་ལྟ་བུའོ། །སྣང་བ་དྲུག་གི་ཕྱོགས་དག་ནས། །ཡེ་ཤེས་གནས་ལུགས་ཆེ་ཆུང་ཚད། །རབ་ཏུ་བཤད་པ་འདི་ལྟ་སྟེ། །དགའ་ལྡན་<milestone unit="line" n="689.2"/>རྣམས་ལ་ཁྲུ་གང་ཚད་དུ་གནས། །རྩོད་ལྡན་རྣམས་ལ་སོར་བཞིར་གནས། །ཆ་མཉམ་རྣམས་ལ་ཚོན་གང་ངམ། །མྱོས་ལྡན་རྣམས་ལ་རང་གསལ་ཙམ། །བཀྲེས་ལྡན་རྣམས་ལ་ཏིལ་འབྲུ་ཙམ། །སྡུག་བསྔལ་ལྡན་ལ་རྟ་<milestone unit="line" n="689.3"/>རྔ་ཙམ། །དེ་བཞིན་རབ་ཏུ་གནས་པར་བཤད། །སངས་རྒྱས་རྣམས་ལ་དཔག་ཏུ་མེད། །བྱང་ཆུབ་སེམས་དཔའ་མདའ་གང་ངོ། །སྤྲུལ་པའི་སྐུ་ལ་མཐོ་ འདོམ་ཀྱངགང་གནས། །སངས་རྒྱས་བྱང་ཆུབ་སེམས་དཔའ་<milestone unit="line" n="689.4"/>དང་། །སྤྲུལ་པའི་སྐུ་དང་ལྷ་རྣམས་ལ། །མངོན་སུམ་ཡུལ་ལ་སྣང་བའོ། །དེ་རྣམས་མན་ཆད་ཡུལ་རྣམས་ལ། །མ་བསྟན་མཐོང་བར་མི་འགྱུར་རོ། །གནས་ལུགས་དྲུག་ལ་གཉེན་པོ་དྲུག །གཉེན་པོ་དྲུག་གིས་ཡེ་ཤེས་<milestone unit="line" n="689.5"/>བསྒྲིབས། །དེ་ལ་གཉེན་པོ་རྣམ་དྲུག་གིས། །དེ་ཡི་རྩལ་ཉིད་འཇོམས་མ་ནུས། །ཡང་དག་གཉེན་པོ་ཆེན་པོ་ནི། །དབྱིངས་རིག་ཐབས་ཀྱི་མན་ངག་གོ །སེམས་ཅན་བློ་ཡི་སྣང་བ་ཉིད། །དུ་མར་སྣང་ཞིང་སྣ་ཚོགས་<milestone unit="line" n="689.6"/>སྡུད། །ཐེ་ཚོམ་མེད་པར་མ་ཤེས་ན། །སྣང་བ་ཐ་དད་གཞན་དུ་འགྱུར། །གསང་བའི་ཡེ་ཤེས་ཡེ་གནས་པས། །དེ་ལ་གཉེན་པོས་བཤིག་ཏུ་མེད། །རྒྱུ་དང་རྐྱེན་ལ་རག་མ་ལུས། །ཡེ་ནས་རང་རིག་འོད་གསལ་<milestone unit="page" n="690"/><milestone unit="line" n="690.1"/>བས། །མུན་པའི་ཕྱོགས་ཀྱིས་ང་མི་བསྒྲིབ། །རང་རིག་ཡེ་ཤེས་གཏིང་ཟབ་པས། །སྣང་བའི་ཕྱོགས་ཀྱིས་ང་མི་མཐོང་། །མུན་པ་སྣང་བའི་མཚམས་ཤེད་ན། །རང་བྱུང་ཡེ་ཤེས་འོད་གསལ་བ། །སུས་ཀྱང་མི་རྙེད་རིན་<milestone unit="line" n="690.2"/>ཆེན་ལྟར། །རྙེད་ན་ཡོན་ཏན་སྣ་ཚོགས་འབྱུང་། །སྣང་བ་དང་ནི་མུན་པ་གཉིས། །གཉིས་ཀས་ང་ལ་སྒྲིབ་པར་བྱེད། །རིག་པའི་དོན་ལ་མུན་སྣང་མེད། །སངས་རྒྱས་ཀུན་གྱི་ལམ་རྟོགས་ཕྱིར། །རྟོགས་པའི་ཡེ་<milestone unit="line" n="690.3"/>ཤེས་སྤྱོད་ཡུལ་ལྡན། །རིག་པའི་སྣང་བ་རང་གསལ་བ། །ཡེ་ནས་གནས་པའི་ཡུལ་ཉིད་ལས། །སོ་སོར་འབྱུང་ཞིང་རྟོགས་པའོ། །ཨེ་མ་ཧོ། །སྣང་བའི་ཕྱོགས་དང་མུན་པའི་ཕྱོགས། །གཅིག་དང་གཉིས་སུ་མ་ཡིན་<milestone unit="line" n="690.4"/>ཏེ། །སེམས་ཅན་རྟོག་པ་མ་ཟད་པར། །ཐེག་པའི་མཐའ་ལ་ཟད་མི་འགྱུར། །སྣང་བའི་ཡེ་ཤེས་རྟོགས་དཀའ་བས། །ཐེག་པའི་གྲངས་ལས་མི་འབྱུང་སྟེ། །རང་གི་དོན་ཡང་དེ་བཞིན་ནོ། །སྣང་བ་རྣམ་པ་ལྔ་ཉིད་<milestone unit="line" n="690.5"/>ལས། །མུན་པ་ལྔ་ཡི་ཆོ་འཕྲུལ་སྟོན། །ངོ་བོ་ལྔ་ཡི་འབྱུང་ཚུལ་སྟོན། །ཕྲ་རགས་ལྔ་ཡི་དྲི་མས་བསྒྲིབས། །མཐོང་བས་གོམས་པའི་རང་རིག་ལ། །བྱ་བཙལ་མེད་པས་རང་བྱུང་མཐོང་། །རབ་རིབ་དྲི་མ་གཉིས་སུ་<milestone unit="line" n="690.6"/>མེད། །ཕྱོགས་དང་རིས་སུ་མེད་མོད་ཀྱང་། །སྣང་བའི་ཡེ་ཤེས་མ་མཐོང་ན། །ཡང་དག་ངེས་དོན་རྟོགས་མི་འགྱུར། །ཐིག་ལེ་ཉག་གཅིག་ཆོས་ཀྱི་སྐུ། །ཚིག་མེད་ཡུལ་གྱི་འཛིན་པ་མེད། །ཆོས་ཉིད་རྟོགས་པའི་ཡུལ<milestone unit="page" n="691"/><milestone unit="line" n="691.1"/>༄༅། །འདས། །གསང་བའི་ཡེ་ཤེས་མཐའ་ཡས་ཀུན། །རང་རིག་དཀྱིལ་འཁོར་དེ་བཞིན་གཤེགས། །སངས་རྒྱས་ཉིད་ལས་འོད་བྱུང་བས། །སེམས་ཅན་རྣམས་ཀྱི་སྣང་བར་འགྱུར། །གོམས་པས་རིག་པ་<milestone unit="line" n="691.2"/>གཅེར་བུར་འབྱུང་། །རྟོགས་པས་སྣང་བ་སྐུ་རུ་འགྱུར། །མ་རིག་པ་ཡི་རྐྱེན་རྣམས་ཀྱང་། །རྟོགས་ན་ཡེ་ཤེས་ངོ་བོ་ཉིད། །སྙིང་པོ་འདུས་པའི་ངེས་པ་ཡིས། །རིག་པའི་ཡེ་ཤེས་ངོས་འཛིན་པའོ། །སྐུ་ཉིད་བསྟན་<milestone unit="line" n="691.3"/>པའི་ཐེག་པ་རྣམས། །རང་གི་རིག་པ་ཉིད་ལ་རྫོགས། །གསང་སྔགས་ཡེ་ཤེས་མངོན་སུམ་པ། །ད་ལྟ་ཡུལ་དུ་མ་ཡིན་པས། །དང་པོ་གཅིག་ལས་མེད་པ་ལ། །དེ་ནས་བརྟགས་པས་གཉིས་སུ་བྱུང་། །དེ་ཡང་རྒྱུ་ལ་ཁྱད་<milestone unit="line" n="691.4"/>མེད་པས། །སྣང་བ་སོ་སོར་བྱུང་བའོ། །གནས་པའི་དུས་དང་རྟོགས་པའི་དུས། །ངོ་བོ་གཅིག་ལ་རྩལ་སྣང་བའོ། །ཨེ་མ་རིག་དང་མ་རིག་ཐམས་ཅད་ཀུན། །རྩལ་དང་སྣང་བ་ཉིད་དུ་བསྟན། །ཡེ་ཤེས་དོན་ལ་གཉིས་<milestone unit="line" n="691.5"/>མེད་པས། །སྣང་དང་མི་སྣང་གཉིས་སུ་མེད། །ཡེ་ཤེས་ལམ་ལ་འགྱུར་མེད་པས། །གོལ་བ་དང་ནི་སྒྲིབ་པ་མེད། །ཡེ་ཤེས་རྐྱེན་མེད་སྣང་བ་ལ། །བྱང་ཆུབ་སེམས་ཀྱི་རྟགས་སྣང་བ། །སྤྲོས་པ་མེད་པའི་དབྱིངས་ཉིད་<milestone unit="line" n="691.6"/>ལས། །འོད་གསལ་ཐོགས་མེད་རིག་པ་བྱུང་། །སྣང་བའི་དུས་ན་འོད་སྣང་སྟེ། །རྟོགས་པའི་དུས་ན་རང་སྣང་ངོ་། །གོམས་པའི་དུས་ན་སྐུ་རུ་འགྱུར། ཁྲེས་རབ་ཐབས་དང་འབྲེལ་བ་ཡིས། །དོན་དམ་དཀྱིལ་འཁོར་<milestone unit="page" n="692"/><milestone unit="line" n="692.1"/>རྣམ་ལྔ་མཐོང་། །མཛོད་ཀྱི་སྙིང་པོ་བསྟན་པ་ནི། །ཀུན་གཞི་ཆོས་འབྱུང་ཆེན་པོའི་མཛོད། །རིག་པའི་ཡེ་ཤེས་གོང་བུར་གནས། །སྣང་བ་འཛིན་མེད་ཡུལ་གྱི་མཛོད། །རིག་པའི་ཡེ་ཤེས་དབྱིངས་སུ་གནས། །གསང་<milestone unit="line" n="692.2"/>འདུས་རིན་ཆེན་ཟུར་བརྒྱད་མཛོད། །རིག་པའི་ཡེ་ཤེས་ཡབ་ཡུམ་ཚུལ། །སྲོག་འདུས་རིན་ཆེན་གཟེར་བཞིའི་མཛོད། །རིག་པའི་ཡེ་ཤེས་ཐིག་ལེར་གནས། །དོན་འཁྱིལ་བྷན་དྷའི་གཞལ་ཡས་མཛོད། །རིག་པའི་ཡེ་<milestone unit="line" n="692.3"/>ཤེས་ཁྲོ་སྐུར་གནས། །འགག་མེད་གསལ་བའི་སྒོ་གཉིས་མཛོད། །དབྱིངས་དང་ལུ་གུ་རྒྱུད་དུ་གནས། །སྟོང་པ་མཚན་བྲལ་ནམ་མཁའི་མཛོད། །རིག་པའི་ཡེ་ཤེས་འོད་དུ་གནས། །དེ་ནི་གསང་བའི་མཛོད་དུ་<milestone unit="line" n="692.4"/>བསྟན། །འགྱུར་མེད་རང་བྱུང་སྐུ་ཡི་མཇོད། །ཆགས་མེད་རྣམ་དག་གསུང་གི་མཛོད། །རྟོག་མེད་བསམ་བྲལ་ཐུགས་ཀྱི་མརྫོད། །མཛོད་གསུམ་རིན་ཆེན་ལྡེ་མིག་སྟོར། །དེ་ནས་རང་རིག་གཙོ་བོ་དེས། །ཐབས་མཁས་<milestone unit="line" n="692.5"/>མན་ངག་མགར་བ་བཙལ། །དེ་ནས་ལྕགས་བཙལ་ལྡེ་མིག་བརྡུངས། །ངེས་པ་གཉིས་ཀྱི་ལྡེ་མིག་གིས། །ཡེ་ཤེས་གསལ་བའི་མཛོད་པྱེ་བས། །ནོར་གྱི་ཕུལ་དུ་རིན་པོ་ཆེ། །ཡོན་ཏན་གང་ལྟར་བསམ་པ་<milestone unit="line" n="692.6"/>འབྱུང་། །ཡོན་ཏན་ནོར་བུ་རིན་ཆེན་དེ། །གང་དུ་བཞུགས་པའི་ས་ཕྱོགས་སུ། །ཅི་བསམ་ཐམས་ཅད་གསེར་དུ་འགྱུར། །ཡོན་ཏན་གཏེར་ཆེན་རབ་ཟབ་པས། །ཐུགས་ནི་དྲི་མེད་རབ་གསལ་ལོ། །ཡོན་ཏན་འགག་<milestone unit="page" n="693"/><milestone unit="line" n="693.1"/>༄༅། །མེད་ཀུན་ཏུ་འབྱུང་། །སྣ་ཚོགས་ཡེ་ཤེས་དོན་དུ་སྦྱོར། །འདུས་པའི་དུས་ན་ཐིག་ལེ་སྟེ། །གྱེས་པའི་དུས་ན་འོད་དུ་ཤར། །སངས་རྒྱས་འོད་མི་འགྱུར་བ་ཉིད། །ཐུགས་ཀྱི་དཀྱིལ་ན་རབ་གནས་<milestone unit="line" n="693.2"/>པས། །རང་བཞིན་གསང་བ་ཆེན་པོར་བཤད། །མཚོན་པའི་དཔེ་ཡིས་རབ་བསྟན་པས། །ཐུགས་ཀྱི་ཡེ་ཤེས་མཐོང་བར་འགྱུར། །གསང་བ་ཡེ་ནས་དོན་གནས་པས། །དེ་ནི་ཐུགས་མེད་སྨྲ་བསམ་འདས། །ཐིག་ལེ་<milestone unit="line" n="693.3"/>གཅིག་ལ་སྐུ་ལྟར་ཤར། །ཡེ་ཤེས་ལྟ་བུ་མ་ཡིན་ཏེ། །སྒྱུ་མའི་དཀྱིལ་འཁོར་ལྟ་བུར་སྣང་། །ཐེ་ཚོམ་བློ་དངོས་གཉིས་མེད་པས། །སྣང་བ་ལམ་གྱི་ཡེ་ཤེས་གསལ། །ཀུན་གཞི་ཡུལ་གྱི་སྣང་བ་ཉིད། །རྟོགས་པའི་ཡེ་ཤེས་<milestone unit="line" n="693.4"/>རབ་ཏུ་བསྟན། །བསྐྱེད་པ་མེད་ཅིང་རྫོགས་པ་མེད། །བསྐྱེད་རྫོགས་གཉིས་དང་བྲལ་བའོ། །ཨེ་མ་ཧོ། །དོན་དམ་ཐེག་པ་རབ་བཤད་པ། །མཚོན་བྲལ་དཀྱིལ་འཁོར་རྣམ་པར་དག །བརྗོད་མེད་ཚིག་གིས་སྙིང་པོ་<milestone unit="line" n="693.5"/>བསྟན། །རྒྱུད་ཀྱི་རྒྱལ་པོ་འདི་ཉིད་ལས། །རབ་ཏུ་གསལ་བར་བསྟན་པ་འདི་ཉིད་དོ། །གསང་སྔགས་བལྟ་བའི་དོན་བསྟན་པ། །ཡེ་ཤེས་རྟོགས་པ་ཁྱད་པར་ཆེ། །ཐེག་པ་གསུམ་གྱི་དབུ་འདྲེན་ལ། །ཡེ་ཤེས་ལུང་གི་<milestone unit="line" n="693.6"/>ཁྱད་པར་ཏེ། །གནས་པའི་འཁོར་ལོ་ཉིད་བསྟན་པ། །གསང་སྔགས་ཐུགས་ཀྱི་འཁོར་ལོ་དང་། །སྣང་བ་ཡུལ་གྱི་འཁོར་ལོ་དང་། །རྩོལ་བྲལ་ཐེག་པའི་འཁོར་ལོ་ནི། །ཡང་དག་ལུང་གི་འཁོར་ལོ་བསྟན། ཁུད་དང་<milestone unit="page" n="694"/><milestone unit="line" n="694.1"/>ལུང་དང་མན་ངག་ཀྱང་། །གུད་ན་ཡོད་པ་མ་ཡིན་ཏེ། །རིག་པའི་ཡེ་ཤེས་ཉིད་དུ་བསྟན། །རྒྱུད་ཀྱི་རྒྱལ་པོ་བཤད་དུ་མེད། །ལུང་གི་དངོས་པོ་རྩོལ་བ་བྲལ། །མན་ངག་དངོས་པོ་དོན་ལ་འབྲེལ། །རང་རིག་རྩ་བའི་རྒྱུད་<milestone unit="line" n="694.2"/>ཆེན་མ་ཤེས་ན། །སེམས་ཅན་རྩོལ་བྲལ་དགོངས་པ་ཐོབ་པར་ག་ལ་འགྱུར། །ཐམས་ཅད་ཚིག་ལ་ཡན་པས་དོན་ལ་ཐུག་པ་མེད། །འགྱུར་མེད་རྩ་རླུད་མ་ཤེས་ན། །སེམས་ཅན་ཚིག་ལ་རྟེན་འཆའ་བས། །ལུང་ལ་ཐུག་<milestone unit="line" n="694.3"/>པ་མེད་པར་འགྱུར། །སྟོང་པའི་ཤེས་རབ་མ་ཤེས་ན། །ཆོས་ལ་ཐུག་པ་མེད་པར་འགྱུར། །དབྱིངས་དང་རིག་པ་མ་ཤེས་ན། །དོན་ལ་ཐུག་པ་མེད་པར་འགྱུར། །སྣང་བ་ཆོས་སྐུར་མ་ཤེས་ན། །དཀྱིལ་འཁོར་ཐུག་པ་<milestone unit="line" n="694.4"/>མེད་པར་འགྱུར། །འགྱུར་མེད་ཀ་དག་མ་ཤེས་ན། །སྐུ་ལ་ཐུག་པ་མེད་པར་འགྱུར། །འཁྲུལ་བྲལ་རྟོག་སངས་མ་ཤེས་ན། །ཐུགས་ལ་ཐུག་པ་མེད་པར་འགྱུར། །གྲག་སྟོང་འཛིན་མེད་མ་ཤེས་ན། །གསུང་ལ་ཐུག་པ་<milestone unit="line" n="694.5"/>མེད་པར་འགྱུར། །རང་བྱུང་ཡེ་རྫོགས་མ་ཤེས་ན། །ཡོན་ཏན་ཐུག་པ་མེད་པར་འགྱུར། །མ་བཙལ་ལྷུན་གྲུབ་མ་ཤེས་ན། །ཕྲིན་ལས་ཐུག་པ་མེད་པར་འགྱུར། །སྣང་བ་ཅིག་ཆོད་མ་ཤེས་ན། །ལྟ་བ་ཐུག་པ་མེད་པར་<milestone unit="line" n="694.6"/>འགྱུར། །རི་བོ་ཅོག་བཞག་མ་ཤེས་ན། །བསྒོམ་པ་ཐུག་པ་མེད་པར་འགྱུར། །འགག་མེད་ཤུགས་འབྱུང་མ་ཤེས་ན། །སྤྱོད་པ་ཐུག་པ་མེད་པར་འགྱུར། །ལུ་གུ་རྒྱུད་དུ་མ་ཤེས་ན། །འབྲས་བུ་ཐུག་པ་མེད་པར་<milestone unit="page" n="696"/><milestone unit="line" n="696.1"/>ཤེས་འབྱུང་། །གསང་སྔགས་བདག་པོ་ཨུ་ལི་ཀ །ཨ་ནི་རབ་ཏུ་བརྟན་གྱུར་པས། །ཀུན་གྱི་གཞི་ལ་གནས་པར་བཤད། །ཨ་ནི་ཡིག་འབྲུ་ཀུན་གྱི་གཙོ། ་་ལ་སོགས་པའི་ཡན་ལག་ལྔ། །རབ་ཏུ་བརྟན་པ་འདིར་<milestone unit="line" n="696.2"/>བཤད་བྱ། །སེམས་ཅན་བློ་ཡི་སྣང་བ་ཉིད། །སངས་རྒྱས་ཉིད་ཀྱིས་བསྟན་པའི་ཕྱིར། །ཨ་ལ་སོགས་པའི་ཡི་གེར་བཤད། །ཡན་ལག་ལྔ་ལྡན་ཡི་གེ་ཨ། །སྐྱེ་མེད་སྐུ་ཡི་རང་བཞིན་བསྟན། །ཡི་གེ་ཨ་ཉིད་གསལ་གྱུར་<milestone unit="line" n="696.3"/>ན། །ཆོས་རྣམས་ཀུན་གྱི་སྤྱན་དུ་འགྱུར། །ཨ་ཡི་མཚན་ཉིད་རབ་རྟོགས་ན། །ལྷག་པའི་ཏིང་འཛིན་རྩེ་གཅིག་ཐོབ། །དེ་ཉིད་དོན་སྣང་ཡི་གེ་རྣམས། །ཨ་ལ་ཐམས་ཅད་རྫོགས་པའོ། །གསང་སྔགས་གསང་བའི་ཡི་གེ་<milestone unit="line" n="696.4"/>སྟེ། །ཡན་ལག་བཤད་ཀྱིས་མི་ལངས་ཏེ། །བསྡུས་དོན་ཡི་གེ་ཨ་ལ་འདུས། །སྣང་བའི་དུས་ན་འོད་ལྟར་སྣང་། །རྟོགས་པའི་དུས་ན་སྐུ་ལྟར་རྟོགས། །གསང་སྔགས་ངེས་པ་བསྟན་པ་ནི། །གཅིག་དང་དུ་མ་མ་ཡིན་<milestone unit="line" n="696.5"/>ཏེ། །སྣང་བ་གཅིག་ལ་དོན་རྣམས་ནི། །སོ་སོ་ཐ་དད་དག་ཏུ་འབྱུང་། །ཀྱེ་མ་ཀློང་ཡངས་བཅོམ་ལྡན་འདས། །འགྲོ་བའི་མགོན་པོ་འོད་དཔག་མེད། །ཐུགས་རྗེ་ཐབས་ཀྱི་སྤྱན་མངའ་བས། །སྐྱེ་མེད་སྣང་བའི་དཀྱིལ་<milestone unit="line" n="696.6"/>འཁོར་ལ། །རང་སྣང་ཐབས་ཀྱི་ཞགས་པས་བཟུང་། །གསང་བའི་ཡེ་ཤེས་འོད་ལ་འཇུག །མཐུན་པའི་ཡེ་ཤེས་སྐུ་ལྟར་ཤར། །སྣང་བའི་ཡེ་ཤེས་ཡུལ་ལ་སྣང་། །གསང་སྔགས་ཐེག་པ་རྣམས་ཀྱི་མདོ། །སྣང་འདུས་<milestone unit="page" n="697"/><milestone unit="line" n="697.1"/>༄༅། །དོན་གྱི་ཐེ་ཚོམ་གསལ། །རྟོགས་དང་མ་རྟོགས་ཚོགས་དྲུག་ངང་། །རིམ་རྩོལ་བློ་ཡི་ཐེག་པ་རྣམས། །དཔྱད་ཀྱང་དོན་མེད་ནེ་ཙོ་བཞིན། །བཏང་སྙོམས་ལྟེང་པོའི་མུན་པར་འགྱུར། །བལྟས་ཀྱང་ཕྱམ་ཆད་<milestone unit="line" n="697.2"/>ཡལ་བར་འགྱུར། །གསང་སྔགས་དགོངས་དོན་དེ་བཞིན་ནོ། །ཞེས་སེང་གེ་རྩལ་རྫོགས་ཆེན་པོའི་རྒྱུད་ལས། སེང་གེ་རྣམ་པར་བསྤྱིངས་པའི་དགོངས་པ་བསྟན་པའི་ལེའུ་སྟེ་བཅུ་པའོ།། །།དེ་ནས་ཡང་<milestone unit="line" n="697.3"/>བཅོམ་ལྡན་འདས་དཔལ་ཀུན་ཏུ་བཟང་པོ་ཉིད། ཆོས་ཉིད་ཟབ་མོ་འདུས་མ་བྱས་པའི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ནས་ཡང་རིགས་ཀྱི་སངས་རྒྱས་རྣམས་ཀྱིས་འདི་སྐད་ཅེས་གསོལ་ཏོ། །ཀྱེ་ཀྱེ་བཅོམ་<milestone unit="line" n="697.4"/>ལྡན་སེང་གེའི་བདག །ཏིང་ངེ་འཛིན་ལས་རབ་ཏུ་བཞེངས། །བདག་ཅག་རྗེས་མཐུན་སངས་རྒྱས་ལ། །ཡུལ་སེམས་གཉིས་སུ་མེད་པ་ཡི། །དགོངས་པའི་ངེས་དོན་རབ་ཏུ་གསུངས། །དེ་ནས་བཅོམ་ལྡན་ཀུན་བཟང་<milestone unit="line" n="697.5"/>ཡབ། །ཏིང་ངེ་འཛིན་ལས་བཞེངས་ནས་ནི། །རིགས་ཀྱི་སངས་རྒྱས་རྗེས་མཐུན་པ། །གསང་བའི་ཚིག་དོན་ལེགས་གསུངས་པ། །ཨེ་མ་སངས་རྒྱས་སེམས་དཔའི་རིགས། །དོན་གྱི་དགོངས་པ་ངས་བསྟན་<milestone unit="line" n="697.6"/>གྱིས། །ལེགས་པར་ཟུང་ཞིག་རྡོ་རྗེ་འཆང་། །ཡུལ་ལ་རྟོགས་བྱེད་མི་སྣང་བས། །སེམས་ཀྱི་འཛིན་པས་ང་མི་བསྒྲིབ། །ཡེ་ཤེས་ཆོས་ལས་འདས་པས་ན། །སྣ་ཚོགས་བློ་ཡིས་ང་མི་བསྒྲིབ། །སྣང་ཡུལ་གཉིས་སུ་མི་<milestone unit="page" n="698"/><milestone unit="line" n="698.1"/>འཛིན་པས། །རྣམ་ཤེས་བརྒྱད་ཀྱིས་ང་མི་བསྒྲིབ། །སངས་རྒྱས་སེམས་ཅན་མི་འབྱེད་པས། །བཟང་ངན་གཉིས་ཀྱིས་ང་མི་བསྒྲིབ། །སྟོང་གསལ་གཉིས་སུ་མི་འབྱེད་པས། །བྱིང་རྒོད་གཉིས་ཀྱིས་ང་མི་བསྒྲིབ། །བྱ་<milestone unit="line" n="698.2"/>བྱེད་གཉིས་སུ་མིའཛིན་པས། །ཐེག་པའི་རྩོལ་བས་ང་མི་བསྒྲིབ། །རྟོགས་དང་མ་རྟོགས་གཉིས་མེད་པས། །ཡིན་མིན་གཉིས་ཀྱིས་ང་མི་བསྒྲིབ། ་།ས་དང་མ་ཤེས་གཉིས་མེད་པས། །བློ་དངོས་གཉིས་ཀྱིས་ང་མི་<milestone unit="line" n="698.3"/>བསྒྲིབ། །ཕྱོགས་དང་རིས་སུ་མི་འཛིན་པས། །དགྲ་གཉེན་གཉིས་གྱིས་ང་མི་བསྒྲིབ། །མཐའ་དང་དབུས་སུ་མི་འབྱེད་པས། །གོལ་སྒྲིབ་གཉིས་ཀྱིས་ང་མི་བསྒྲིབ། །གསང་དང་མི་གསང་གཉིས་མེད་པས། །སྡུག་<milestone unit="line" n="698.4"/>བསྔལ་ཉིད་ཀྱིས་ང་མི་བསྒྲིབ། །རིག་དང་མ་རིག་གཉིས་མེད་པས། །མུན་དང་སྣང་བས་ང་མི་བསྒྲིབ། །དུག་ལྔ་ཡེ་ཤེས་གཉིས་མེད་པས། །འཛིན་རྟོག་གཉིས་ཀྱིས་ང་མི་བསྒྲིབ། །ཕྱི་དང་ནང་དུ་མི་བལྟ་<milestone unit="line" n="698.5"/>བས། །འབྱུང་བའི་རྐྱེན་གྱིས་ང་མི་བསྒྲིབ། །ཐ་དད་གཅིག་ཏུ་མི་འབྱེད་པས། །གཅིག་དང་དུ་མས་ང་མི་བསྒྲིབ། །འདས་དང་མ་འདས་མི་རྟོག་པས། །འཁོར་འདས་གཉིས་ཀྱིས་ང་མི་བསྒྲིབ། །གསལ་འགྲིབ་གཉིས་<milestone unit="line" n="698.6"/>སུ་མི་འཛིན་པས། །ཡེངས་དང་རྨུགས་པས་ང་མི་བསྒྲིབ། །ཨེ་མ་ཧོ། །རིན་ཆེན་རྣམ་དག་བྱང་ཆུབ་སེམས། །བསྐྱེད་པ་མི་མངའ་རང་ལ་རྫོགས། །རྫོགས་པ་མ་ཡིན་ཡེ་ནས་དོན། །བསྐྱེད་རྫོགས་གཉིས་ཀྱི་མཐའ་དང་<milestone unit="page" n="699"/><milestone unit="line" n="699.1"/>༄༅། །བྲལ། །འགྱུར་བ་མ་ཡིན་དྲང་པོར་གནས། །བསྒྱུར་བ་མ་ཡིན་ལྷུན་གྱིས་གྲུབ། །གསང་སྔགས་དོན་ལ་དེ་བཞིན་གཤེགས། །ཚིག་གཅིག་བསྟན་པས་དོན་རྣམས་གོ །སྣང་བ་མཁའ་ཀློང་གཉིས་སུ་<milestone unit="line" n="699.2"/>འདུས། །སེམས་ཉིད་དཀྱིལ་འཁོར་བསམ་མི་ཁྱབ། །རིག་པ་ཐུག་ཕྲད་ཡེ་ཤེས་དོན། །སྣང་བ་ཐུག་ཕྲད་དགོངས་པའི་དོན། །དཀྱིལ་འཁོར་ཡིད་བཞིན་འབྱུང་བའི་གཏེར། །རྒྱ་མཚོ་ལས་ནི་རླབས་བཞིན་དུ། །བདེར་<milestone unit="line" n="699.3"/>གཤེགས་ཐམས་ཅད་སྐུ་ལས་འབྱུང་། །དོན་དམ་དཀྱིལ་འཁོར་བསམ་ཡས་ཀློང་། །ཡེ་ཤེས་དཀྱིལ་འཁོར་ཀུན་ཏུ་འབྱུང་། །མཐའ་ཡས་དཀྱིལ་འཁོར་འགྱུར་བ་མེད། །སེམས་དང་རིག་པ་མི་ཤེས་ཤིང་། །སྣང་བའི་<milestone unit="line" n="699.4"/>ཡུལ་ལ་ཞེན་གྱུར་ན། །ཐར་ལམ་བྱང་ཆུབ་རིང་བར་བཤད། །ཡེ་ཤེས་རྩེ་གཅིག་མ་ཤེས་ཤིང་། །ཆོས་ལ་རྩོལ་བའི་ཕྱིར་འབྲངས་ན། །རྟོགས་པར་མི་འགྱུར་ཡུན་རིང་གནས། །སངས་རྒྱས་དགོངས་པ་གཅིག་པུ་<milestone unit="line" n="699.5"/>ཉིད། །སེམས་ཅན་བློ་ཡི་ནད་མང་ཡང་། །ཐེག་པ་གཅིག་ལས་མེད་པར་གསུངས། །ཐེག་པ་གཅིག་གི་ངོ་བོ་ནི། །རང་རིག་གཏན་ལ་འབེབས་པར་བཤད། །གསང་བའི་ཡེ་ཤེས་དོན་གྱི་སྐུ། །དོན་དམ་ཡེ་ཤེས་ལྷུན་<milestone unit="line" n="699.6"/>གྱིས་གྲུབ། །གསང་དོན་སྐུ་ལ་ཕྲ་རགས་གསལ། །ཐེག་པའི་མཐའ་ནི་གཅིག་གམ་གཉིས། །དུ་མ་མེད་པར་རྒྱལ་བས་གསུངས། །ཡི་གེ་གཅིག་དང་ཐེག་པ་གཅིག །རིག་པ་གཅིག་ཏུ་ཐམས་ཅད་འདུས། །ཡི་གེ་<milestone unit="page" n="700"/><milestone unit="line" n="700.1"/>རྣམས་ཀྱི་རང་བཞིན་ནི། །ཡི་གེ་ཨ་ལ་རྫོགས་པར་བཤད། །ཐེག་པ་རྣམས་ཀྱི་རང་བཞིན་ནི། །ཨ་ཏི་ཉིད་ལ་རྫོགས་པར་བཤད། །རིག་པ་ཉིད་ཀྱི་དངོས་པོ་ནི། །ལུ་གུ་རྒྱུད་ལ་ཡོད་པར་བཤད། །ཐབས་མཁས་ཡེ་<milestone unit="line" n="700.2"/>ཤེས་ཐུགས་རྗེ་ཅན། །འགྲོ་བ་རྣམས་ཀྱི་མགོན་གྱུར་པས། །གསང་འདུས་ཐེག་པའི་སྤྱི་བོར་བཤད། །ཨ་ཏི་ཤིན་ཏུ་ངོ་མཚར་ཆེ། །དེས་ནི་ཡང་དག་དོན་རྟོགས་འགྱུར། །ཐམས་ཅད་ཐར་ལམ་འཐོབ་པར་འགྱུར། །སྐྱེ་<milestone unit="line" n="700.3"/>མེད་ཆོས་སྐུ་རྙེད་པའོ། །ཨེ་མ་ཨ་འབྲི་རབ་ཏུ་གསལ། །ཐིག་ལེ་ཀློང་ལས་འདས། །མཚན་མའི་ཡུལ་མེད་པས། །སྣང་བ་འོད་དུ་གསལ། །ཡེ་ཤེས་མཁའ་ལ་ཁྱབ། །རང་བྱུང་རྟོགས་མཐའ་མཆོད། །དགོངས་པའི་<milestone unit="line" n="700.4"/>དོན་ལ་གནས། །ཐུགས་རྗེའི་ཉི་ཟེར་ལྡན། །ཐམས་ཅད་ཀུན་ལ་སྙོམས། །ཡེ་ཤེས་རྣམ་པར་དག །ཕྱོགས་བྲལ་རྒྱ་ཆད་མེད། །མཚན་མེད་དངོས་སྣང་ཡིན། །གསལ་འཚེར་ལྷུན་སྟུག་ལྡན། །སྣང་མེད་མཁའ་ལ་<milestone unit="line" n="700.5"/>གསལ། །ཡུལ་མེད་གཅིག་པུ་ཉིད། །དོན་དམ་ཡངས་པ་ཆེ། །ཐོགས་མེད་རླུང་གིས་བསྐྱོད། །ཅིག་ཆར་དོན་ལ་འཇུག །མཐའ་ཡས་གཅིག་ཏུ་སྡུད། །རྒྱ་ཆེ་གཏིང་ཟབ་ཅིང་། །ཟད་མེད་ནོར་བུ་ལྟར། །དགོས་འདོད་སྣ་<milestone unit="line" n="700.6"/>ཚོགས་འབྱུང་། །ཡིན་མིན་རྩིས་ལས་འདས། །འབྱུང་བའི་ཤེས་རབ་ཆེ། །གསལ་བའི་སྣང་བ་ཆེ། །རང་སྣང་གོམས་པ་ཆེ། །སྲིད་པ་དུས་གཅིག་རྫོགས། །མཐའ་ཡས་ཀུན་ཏུ་ཆུབ། །ཐུགས་རྗེས་ཐབས་<milestone unit="page" n="701"/><milestone unit="line" n="701.1"/>༄༅། །མཁས་སྤྱོད། །རང་སྣང་དཀྱིལ་འཁོར་སྟོན། །དམིགས་པའི་ཡུལ་ལས་འདས། །བསམ་འདས་དངོས་པོས་སྟོང་། ཁྲེས་རབ་དོན་ལ་དབྱོད། །སྟོང་པ་ཉིད་ཀྱི་སྐུ། །འཛིན་རྟོག་ཡུལ་ལས་འདས། །མེ་<milestone unit="line" n="701.2"/>ལོང་གཟུགས་བརྙན་བཞིན། །གཟའ་གཏད་ཆོས་དང་བྲལ། །གཉིས་མེད་རང་སངས་རྒྱས། །བསྒྲུབ་མེད་གཅིག་པུ་ཉིད། །ཕྱི་ནང་གཉིས་ཀ་མེད། །རྣམ་དག་དགོངས་པ་ཆེ། །སྟོང་པའི་མུ་མཐའ་བྲལ། །རང་བྱུང་<milestone unit="line" n="701.3"/>བཅོས་པ་མེད། །འཛིན་ཆགས་གཉིས་དང་བྲལ། །གསང་བའི་དོན་ལ་འཇུག །མཐུན་པའི་ཡུལ་དུ་སྣང་། །བྱས་པ་མ་ཡིན་ཏེ། །བྱུང་བར་ལྷུན་གྱིས་གྲུབ། །ཐ་སྙད་ཚིག་ལས་འདས། །ཀྱེ་མ་ཡང་དག་བསྒྲུབ་མེད་<milestone unit="line" n="701.4"/>གཅིག་པུ་ཉིད། །མཁའ་ལ་ཉི་ཤར་འདྲ། །དྲི་མེད་བསམ་ལས་འདས། །ཐོག་མེད་དུས་ཀྱི་ཚེ། །སངས་རྒྱས་མར་མེ་མཛད། །སྐུ་དང་འོད་ལྟར་སྣང་། ཁྲེས་བྱའི་ཡུལ་དུ་མེད། །ཆོས་སྐུ་བརྗོད་དང་བྲལ། །ལོངས་སྐུ་<milestone unit="line" n="701.5"/>སྤྲོས་དང་བྲལ། །སྤྲུལ་སྐུ་འཛིན་དང་བྲལ། །ངོ་བོ་ཉིད་ཀྱི་སྐུ། །བསམ་མེད་ཡུལ་ལས་འདས། །བསམ་པ་དངོས་བྲལ་སྐུ། །ཐེག་ཆེན་ཟུང་དུ་འབྲེལ། །ཕྱི་ནང་ཀུན་གྱི་སྐུ། །དངོས་པོའི་ཡུལ་ལས་འདས། །སྟོང་གསལ་<milestone unit="line" n="701.6"/>རིག་པའི་སྐུ། །བསམ་ཡས་བརྗོད་དུ་མེད། །རྡོ་རྗེ་སྙིང་པོའི་སྐུ། །ཡུལ་སེམས་གཉིས་སུ་མེད། །སྣང་བ་ཀ་དག་སྐུ། །འབྱུང་བའི་རྐྱེན་དང་བྲལ། །གསང་སྔགས་ཐབས་མཁས་ཉིད། །ཀུན་གྱི་སྣང་བར་འདོད། །ཡངས་<milestone unit="page" n="702"/><milestone unit="line" n="702.1"/>པ་ཆོས་ཉིད་སྐུ། །རེ་དོགས་གཉིས་དང་བྲལ། །བརྡལ་བ་དབྱིངས་ཀྱི་སྐུ། །ཡངས་དོག་གཉིས་དང་བྲལ། །གསལ་བའི་ཤེས་རབ་སྐུ། །སྣང་རུང་མིང་དང་བྲལ། །གཅོད་པ་ཐོགས་མེད་སྐུ། །ངང་དུ་མ་ཡེངས་<milestone unit="line" n="702.2"/>གསལ། །རྡོ་རྗེ་འཆང་གི་སྐུ། །ཐོགས་མེད་ཀུན་ཏུ་རྒྱུ། །སྐྱེ་ཤི་གཉིས་དང་བྲལ། །སྟོང་པ་རྡོ་རྗེའི་སྐུ། མཐའ་དབུས་གཉིས་སུ་མེད། །རྣལ་འབྱོར་དོན་གྱི་སྐུ། །གཡེང་པའི་བདུད་དང་བྲལ། །དམིགས་མེད་ཟང་ཐལ་<milestone unit="line" n="702.3"/>སྐུ། །ཕྱོགས་ཆ་ཀུན་དང་བྲལ། །གཟི་བརྗིད་འོད་འབར་སྐུ། །མཚན་མའི་ཆོས་དང་བྲལ། །མཉམ་ཉིད་སྟོང་པའི་སྐུ། །གཟུང་འཛིན་གཉིས་དང་བྲལ། །བརྟན་པ་རི་བོའི་སྐུ། །སྤྲོ་བསྡུ་གཉིས་དང་བྲལ། །ཀུན་འབྱུང་<milestone unit="line" n="702.4"/>ནམ་མཁའི་སྐུ། །ཐ་སྙད་ཆོས་དང་བྲལ། །སྲ་མཁྲེགས་རྡོ་རྗེའི་སྐུ། །འཇིགས་པ་ཀུན་དང་བྲལ། །ཐིག་ལེ་སྣང་བའི་སྐུ། །དབྱིངས་དང་ཡུལ་ལས་འདས། །རྡོ་རྗེ་མཚོན་ཆའི་སྐུ། །ཐོགས་མེད་ཀུན་ཏུ་རྒྱུ། །ཨེ་མ་སྣང་བ་<milestone unit="line" n="702.5"/>འོད་པོ་ཆེ། །གཏིང་གི་མུན་པ་སེལ། །རིག་པ་ཐོགས་པ་མེད། །དོན་གྱི་སྙིང་པོ་མཐོང་། །དཔེར་ན་རླུད་དང་མཚུངས། །ཆོས་དབྱིངས་སྤྲོས་བྲལ་ཉིད། །ནམ་མཁའ་སྤྲིན་དེངས་འདྲ། །མཚན་ཉིད་ལྔ་ལྡན་པས། །སོ་<milestone unit="line" n="702.6"/>སོའི་དོན་རྟོགས་འགྱུར། །ཡེ་ཤེས་རང་སྣང་ཉིད། །འབྱུང་བའི་ཕྱོགས་དང་བྲལ། །མཐའ་ཡས་གཅིག་ཏུ་སྣང་། །དོན་དམ་ཀུན་རྫོབ་གཉིས། །གཅིག་དང་དུ་མར་མེད། །ས་དང་ལམ་མེད་པས། །ཡེ་ཤེས་འཛིན་<milestone unit="page" n="703"/><milestone unit="line" n="703.1"/>༄༅། །ཆགས་བྲལ། །སྟོང་པ་བདག་མེད་སྐུ། །དབྱིངས་དང་རིག་པར་གསལ། །སངས་རྒྱས་སྣང་བ་ནི། །དོན་གྱི་སྟོང་གསལ་ལྡན། །འགྱུར་མེད་ཐིག་ལེའི་སྐུ། །དོན་དམ་འགྱུར་བ་མེད། །ཡང་དག་མཐའ་<milestone unit="line" n="703.2"/>ཡས་ཉིད། །ཕྱོགས་དང་རིས་སུ་མེད། །རྟོག་མེད་སྣང་བ་སངས། །ཡུལ་སེམས་གཉིས་སུ་མེད། །སྐུ་གཉིས་མཐར་ཕྱིན་པས། །ཡེ་ཤེས་དོན་ལ་ཤོག །སྟོང་པ་ཆོས་ཉིད་སྐུ། །འཛིན་པའི་ཕྱོགས་དང་བྲལ། །རྟོག་མེད་<milestone unit="line" n="703.3"/>དཀྱིལ་འཁོར་ནས། །ཡེ་ཤེས་སྐུ་ཤར་བ། །སྣང་སེམས་ཡུལ་དང་བྲལ། །རྡོ་རྗེ་སེམས་དཔའ་ལས། །སྤྲུལ་པའི་ཚོགས་བྱུང་བས། །སེམས་ཅན་རྟོག་པ་སེལ། །བག་ཆགས་སྒྱུ་ལུས་ལས། །རིག་པའི་སྐུ་བྱུང་<milestone unit="line" n="703.4"/>བས། །རང་གསལ་ གཞིགན་མིརྟོགསྐྱེ་ཀྱངབྱུང། འཛིན་མེད་སྐྱེས། །འབྱུང་བ་ནམ་མཁའ་ལས། །ལུ་གུ་རྒྱུད་ཤར་བས། །ཀུན་གྱི་ངོ་བོར་འགྱུར། །ཡང་དག་རིག་སྐུ་ལས། །ཡེ་ཤེས་དོན་གསལ་བས། །རྣལ་འབྱོར་<milestone unit="line" n="703.5"/>དོན་ཆེན་འབྱུང་། །ཆོས་ལྔ་རང་སྣང་བས། །སྣང་བ་ཐུག་ཕྲད་བྱུང་། །དེ་ནི་མཁས་པས་ཐབས་སུ་བསྟན། །དེ་ལས་མེད་པར་གསུངས་པའོ། །ཨེ་མ་ཧོ། །ནང་མེད་ནང་ནས་ཡེ་ཤེས་གཏེར་བྱུང་བས། །འབྱུང་བའི་ཡེ་<milestone unit="line" n="703.6"/>ཤེས་སྣང་བ་ཀུན་ལས་འདས། །རྟོགས་པའི་ཤེས་རབ་དོན་ལ་རྣམ་པར་བསྒྱུར། །ཡངས་པའི་སྐུ་ལ་ཕྱི་ནང་ཀུན་གསལ་ཞིང་། །སྐུ་གསུམ་དོན་ལ་མཐར་ཕྱིན་ཆིག་ཆོད་པ། །སྟོང་པའི་ངང་ལས་སྐུ་ལྟར་<milestone unit="page" n="705"/><milestone unit="line" n="705.1"/>༄༅། །བཤད། །དབྱེ་བ་ངེས་པ་མེད་པར་བསྟན། །དེ་ཡང་འདོད་པ་འདི་ལྟ་སྟེ། །ཆོས་ཉིད་ཡུལ་གྱི་ལྟ་བ་དང་། །སྦྱོད་པ་ཐབས་ཀྱི་ལྟ་བ་དང་། །རང་རིག་རྒྱུན་གྱི་ལྟ་བ་དང་། །མ་ནོར་ལུང་གི་ལྟ་བའོ། །ཆོས་<milestone unit="line" n="705.2"/>ཉིད་ཡུལ་གྱི་ལྟ་བ་ནི། །ཆོས་ཉིད་དང་ནི་ཆོས་ཅན་ནོ། །སྤྱོད་པ་ཐབས་ཀྱི་ལྟ་བ་ནི། །སྒྲོན་མ་ཉིད་ཀྱི་ལྟ་སྟངས་སོ། །རང་རིག་རྒྱུན་གྱི་ལྟ་བ་ནི། །རིག་པ་ཡེ་ཤེས་སྙིང་པོ་དེ། །ཡེ་ནས་ཡོད་པར་བསྟན་པའོ། །མ་ནོར་<milestone unit="line" n="705.3"/>ལུང་གི་ལྟ་བ་ནི། །རྫོགས་ཆེན་ཨ་ཏི་ཡོ་གར་བསྟན། །དེས་ནི་ལྟ་བའི་དོན་ཉིད་བསྟན། །སྤྱོད་པ་ལ་ཡང་དོན་གསུམ་སྟེ། །སྤྱོད་པའི་ངོ་བོ་མི་ཆགས་པ། །ངེས་ཚིག་འཛིན་པ་ཐོངས་ ཐེངསཀྱང པར་བསྟན། །དབྱེ་བ་<milestone unit="line" n="705.4"/>ངེས་པ་མ་ཡིན་ཏེ། །འོན་ཀྱང་གསང་དོན་འདི་ལྟ་སྟེ། །འཛིན་མེད་ཡུལ་གྱི་སྤྱོད་པ་དང་། །རང་སྣང་ཐབས་ཀྱི་སྤྱོད་པ་དང་། །ཞེན་མེད་ཆགས་བྲལ་སྤྱོད་པ་དང་། །སྟོང་པ་ལམ་གྱི་སྤྱོད་པ་དང་། །རྩོལ་མེད་སྣང་<milestone unit="line" n="705.5"/>བའི་སྤྱོད་པ་དང་། །བརྟུལ་ཞུགས་དབང་གི་སྤྱོད་པ་དང་། །འཛིན་མེད་འཁོར་བའི་སྤྱོད་པ་དང་། །རྣམ་པ་བདུན་དུ་གྲགས་པའོ། །འཛིན་མེད་ཡུལ་གྱི་སྤྱོད་པ་ནི། །དཔེར་ན་སྨྱོན་པ་ལྟ་བུར་བསྟན། །རང་སྣང་ཐབས་<milestone unit="line" n="705.6"/>ཀྱི་སྤྱོད་པ་ནི། །དཔེར་ན་རི་དགས་ལྟ་བུར་བསྟན། །ཞེན་མེད་ཆགས་བྲལ་སྤྱོད་པ་ནི། །དཔེར་ན་བུ་ཆུང་ལྟ་བུར་བསྟན། །སྟོང་པ་ལམ་གྱི་སྤྱོད་པ་ནི། །རྒྱ་མཚོ་གཟའ་སྐར་ལྟ་བུར་བསྟན། །རྩོལ་སེམས་སྣང་བའི་སྤྱོད་<milestone unit="page" n="706"/><milestone unit="line" n="706.1"/>པ་ནི། །གླང་ཆེན་སྨྱོན་པ་ལྟ་བུར་བསྟན། །བརྟུལ་ཞུགས་དབང་གི་སྤྱོད་པ་ནི། །དཔེར་ན་སྟག་མོ་ལྟ་བུར་བསྟན། །འཛིན་མེད་འཁོར་བའི་སྤྱོད་པ་ནི། །ནམ་མཁའི་མདུང་བསྐོར་ལྟ་བུར་བསྟན། །སྒོམ་པ་ལ་ཡང་དོན་<milestone unit="line" n="706.2"/>གསུམ་སྟེ། །སྒོམ་པའི་ངོ་བོ་མི་རྟོག་པ། །ངེས་ཚིག་འདུ་འཕྲོ་ཆོད་པར་བསྟན། །དབྱེ་བའི་དོན་ལ་མ་ངེས་ཀྱང་། །གསང་བའི་དོན་ལ་འདི་ལྟར་གསུངས། །རྣམ་རྟོག་རྒྱུན་གྱི་བསྒོམ་པ་དང་། །སྟོང་ཉིད་མཐའ་མེད་<milestone unit="line" n="706.3"/>བསྒོམ་པ་དང་། །མཚན་མ་གཟུང་འཛིན་བསྒོམ་པ་དང་། །གཟུང་འཛིན་གསལ་བར་བསྒོམ་པ་དང་། །རྩོལ་བྲལ་བཞག་ཐབས་བསྒོམ་པའོ། །རྣམ་རྟོག་རྒྱུད་གྱིས་བསྒོམ་པ་ནི། །དཔེར་ན་སྤྲེའུ་ལྟ་བུར་བསྟན། །སྟོང་<milestone unit="line" n="706.4"/>པ་མཐའ་མེད་བསྒོམ་པ་ནི། །བྱ་ལོང་ནམ་མཁའི་མཐའ་འཚོལ་འདྲ། །མཚན་མ་གཟུང་འཛིན་བསྒོམ་པ་ནི། །མེ་ལ་ཆུ་རུ་བསྒྱུར་བ་འདྲ། །གཟུང་འཛིན་གསལ་བར་བསྒོམ་པ་ནི། །འབངས་ཀྱིས་རྗེ་རུ་འཆོས་པ་<milestone unit="line" n="706.5"/>འདྲ། །བཞག་ཐབས་རྩོལ་བྲལ་བསྒོམ་པ་ནི། །དཔེར་ན་སེང་གེ་ལྟ་བུར་བསྟན། །དེ་བཞིན་ལྟ་སྒོམ་ཡེ་གནས་དོན། །སུས་ཀྱང་མཐོང་བ་མ་ཡིན་ཏེ། །རང་རིག་ཐབས་ཀྱིས་གོ་བར་བསྟན། །ཨེ་མ་ཧོ་བདེ་གཤེགས་<milestone unit="line" n="706.6"/>དགོངས་པ་ཉིད། །གསལ་བའི་འོད་དང་སྐུ་ཡི་མཁའ། །གསུང་གི་ཟེར་གྱིས་ཀུན་ཏུ་ཁྱབ། །བྱང་ཆུབ་སེམས་དང་རྡོ་རྗེའི་བདག །སྐྱེ་བའི་སྣང་བ་མ་ཡིན་ཏེ། །ཡུལ་གྱི་རྐྱེན་དང་རྣམ་པར་གྲོལ། །ཕྱོགས་ཆ་མ་ཡིན་ལྷུན་<milestone unit="page" n="707"/><milestone unit="line" n="707.1"/>༄༅། །གྱིས་གྲུབ། །བྱ་བ་དང་ནི་བྱེད་པ་རྣམས། །སྣང་བ་གོམས་པའི་ཕྱོགས་སུ་བལྟ། །རིག་པ་མུན་པའི་ཕྱོགས་ནས་བལྟ། །མ་རིག་སྣང་བའི་ཕྱོགས་ནས་བལྟ། །ཡེ་ཤེས་སྟོང་པའི་ཕྱོགས་ནས་<milestone unit="line" n="707.2"/>བལྟ། །འོད་སྣང་སྐུ་ཡི་ཕྱོགས་ནས་བལྟ། །ཆོས་ཉིད་དངོས་པོའི་ཕྱོགས་ནས་བལྟ། །ཆོས་ཅན་དངོས་མེད་ཕྱོགས་ནས་བལྟ། །འཁོར་བ་སྟོང་པའི་ཕྱོགས་ནས་བལྟ། །མྱང་འདས་ཉོན་མོངས་ཕྱོགས་ནས་བལྟ། །སྣང་བ་<milestone unit="line" n="707.3"/>མུན་པའི་ཕྱོགས་ནས་བལྷ། །མུན་པ་སྣང་བའི་ཕྱོགས་ནས་བལྟ། །ཨེ་མ་ཧོ་སངས་རྒྱས་ཡེ་ཤེས་སྐུ། །ཀུན་སྣང་དང་བའི་དཀྱིལ་འཁོར་སྟོན། །ཐབས་ཉིད་ལས་ནི་ཡེ་ཤེས་སྐུ། །དུས་དང་མཐའ་ལ་མི་གནས་<milestone unit="line" n="707.4"/>ཤིང་། །ཕྱོགས་ཆའི་སྣང་བ་མ་ཡིན་ཏེ། །སེམས་དང་ཡེ་ཤེས་བག་ཆགས་དངོས་མ་ཡིན། །ཡེ་ཤེས་བག་ཆགས་ཀུན་དང་བྲལ་གྱུར་ཀྱང་། །སེམས་ཀྱིས་སྣ་ཚོགས་བག་ཆགས་སྡུད་པར་བྱེད། །སེམས་དང་ཡེ་ཤེས་<milestone unit="line" n="707.5"/>གཉིས་སུ་མ་ཕྱེ་ན། །སྣང་བ་ཡུལ་གྱི་རྩ་བ་མི་ཆོད་པས། །རྐྱེན་བྲལ་ཆོས་ཉིད་ཀུན་གྱིས་རྟོགས་པར་དཀའ། །དེ་ཡང་ཡང་དག་དོན་དམ་ཉིད་དུ་བསྟན། །སེམས་དང་ཡེ་ཤེས་སྣ་ཚོགས་རྐྱེན་དང་བྲལ། །ཡིན་མིན་<milestone unit="line" n="707.6"/>གཉིས་ཀྱི་སྣང་བའི་ཕྱོགས་མེད་པས། །ཐ་སྙད་གཉིས་ལ་ང་ཡི་ཆོས་མི་གནས། །ཡང་དག་དཀྱིལ་འཁོར་བསམ་གྱིས་མི་ཁྱབ་སྟེ། །ཆོས་ཀྱི་སྐུ་ལ་རྣམ་རྟོག་མིང་མེད་ཀྱང་། །འཛིན་པའི་ཡུལ་ལ་བག་ཆགས་སྐྱེ་མེད་<milestone unit="page" n="708"/><milestone unit="line" n="708.1"/>ཀྱང་། །སྐུ་དང་ཡེ་ཤེས་སྣང་བའི་ཕྱོགས་མེད་ལྟར། །སྣང་བའི་ཡེ་ཤེས་གཏན་ཚིགས་ཀུན་དང་བྲལ། །ཆོས་སྐུ་ཉིད་ལ་བསམ་གཏན་ཡེ་ནས་གནས། །མཚན་མ་ཉིད་ལ་མཚན་མ་ཉིད་གནས་པས། །གྲོལ་ལམ་<milestone unit="line" n="708.2"/>མི་ཐོབ་རྟག་ཏུ་ཡུན་རིང་གནས། །རྟོགས་པའི་ཡེ་ཤེས་སྐྱེ་ཚུལ་དེ་བཞིན་ནོ། །ཞེས་སེང་གེ་རྩལ་རྫོགས་ཆེན་པོའི་རྒྱུད་ལས། སྣང་བའི་སེང་གེ་བསྟན་པའི་ལེའུ་སྟེ་བཅུ་གཅིག་པའོ།། །།དེ་ནས་ཡང་རིགས་<milestone unit="line" n="708.3"/>ཀྱི་སངས་རྒྱས་རྣམས་ཀྱིས་བཅོམ་ལྡན་འདས་དཔལ་ཀུན་ཏུ་བཟང་པོ་ལ་འདི་སྐད་ཅེས་གསོལ་ཏོ། །ཀྱེ་མ་བཅོམ་ལྡན་དགོངས་པའི་བདག །ཡེ་ནས་གནས་པའི་གསང་སྔགས་དོན། །རབ་ཏུ་བཤད་པ་ཇི་<milestone unit="line" n="708.4"/>ལྟར་དོན། །གཞི་ཡི་ཡེ་ཤེས་རང་སྣང་བ། །ལམ་གྱི་ཡེ་ཤེས་ཐུག་པ་མེད། །འབྲས་བུའི་ཡེ་ཤེས་རྒྱུ་མཐུན་སྣང་། །དེ་ནི་གོ་བའི་དུས་ཡིན་པས། །ངེས་པར་གཏན་ལ་ཕེབས་མ་ཕེབས། །མོས་པའི་འཁོར་ལ་བསྟན་དུ་<milestone unit="line" n="708.5"/>གསོལ། །འཁོར་གྱི་ཚོགས་ཀྱིས་དེ་སྐད་ཞུས། །དེ་ནས་ཀུན་བཟང་སེང་གེ་དེས། །མོས་པའི་འཁོར་ལ་བཀའ་སྩལ་པ། །ཀྱེ་མ་རིགས་ལྡན་སངས་རྒྱས་ཉོན། །སངས་རྒྱས་རྣམས་ཀྱི་མཛད་པ་ནི། །སྣ་ཚོགས་ཅིར་ཡང་<milestone unit="line" n="708.6"/>མཛད་པ་སྟེ། །དོན་གྱི་དགོངས་པ་གཅིག་ལས་མེད། །སངས་རྒྱས་རྣམས་ཀྱི་སྐུ་དང་ནི། །གསུང་དང་ཐུགས་ཀྱི་དཀྱིལ་འཁོར་དང་། །ཡོན་ཏན་ཕྲིན་ལས་ལྔ་ལྟར་སྣང་བའོ། །དེ་རྣམས་ལ་ཡང་གསུམ་གསུམ་སྟེ། །ངོ་<milestone unit="page" n="709"/><milestone unit="line" n="709.1"/>༄༅། །བོ་དང་ནི་ངེས་ཚིག་དང་། །རབ་ཏུ་དབྱེ་ན་མཆོག་ཏུ་གསུངས། །དེ་ཡང་བཤད་པ་འདི་ལྟ་སྟེ། །སྐུ་ཡི་ངོ་བོར་འགྱུར་བ་མེད། །སྐུ་ཡི་ངེས་ཚིག་གསལ་འཚེར་ལྡན། །དབྱེ་ན་རྣམ་པ་གསུམ་དུ་<milestone unit="line" n="709.2"/>བསྟན། །ཆོས་སྐུ་ལོང་སྐུ་སྤྲུལ་སྐུར་བཤད། །ཆོས་སྐུའི་མཚན་ཉིད་བསམ་པ་བྲལ། །ལོངས་སྐུའི་མཚན་ཉིད་གསལ་རྟོག་མེད། །སྤྲུལ་སྐུའི་མཚན་ཉིད་སྣ་ཚོགས་སྟོན། །གསུང་གི་དོན་ཉིད་འདི་ལྟ་སྟེ། །གསུང་གི་ངོ་<milestone unit="line" n="709.3"/>བོ་གྲགས་པས་སྟོང་། །གསུང་གི་ངེས་ཚིག་སྣ་ཚོགས་འབྱུང་། །དབྱེ་བ་རྣམ་པ་དྲུག་གིས་བསྟན། །སངས་རྒྱས་མཛད་པའི་གསུང་དང་ནི། །ཚངས་པ་ལྷ་ཡི་མཆོག་གསུང་དང་། །འགྲོ་དྲུག་འཁྲུལ་པའི་རང་སྐད་<milestone unit="line" n="709.4"/>དང་། །སེམས་ཅན་མོས་པའི་འདུལ་སྐད་དང་། །གསང་བ་ཡུལ་གྱི་བརྡའ་སྐད་དང་། །གྲགས་པ་སྣ་ཚོགས་གསུང་དུ་བསྟན། །དེ་ནི་གསུང་དོན་རྒྱས་པའོ། །ཐུགས་ཀྱི་ངོ་བོ་འཁྲུལ་བ་མེད། །ཐུགས་ཀྱི་ངེས་ཚིག་<milestone unit="line" n="709.5"/>བསམ་པར་སྣང་། །དབྱེ་བ་རྣམ་པ་གསུམ་ཉིད་བསྟན། །ཐུགས་ཀྱི་དྲན་པ་སངས་པ་དང་། །རྡོ་རྗེ་འགྱུར་མེད་བསྟན་པ་དང་། །སྣ་ཚོགས་པ་ཡི་ཐུགས་སུ་བསྟན། །ཡོན་ཏན་ལ་ཡང་རྣམ་གསུམ་སྟེ། །ཡོན་ཏན་ངོ་<milestone unit="line" n="709.6"/>བོ་ཐམས་ཅད་བསྐྱེད། །ཡོན་ཏན་ངེས་ཚིག་སྣ་ཚོགས་འགྲུབ། །དབྱེ་བ་རྣམ་པ་གསུམ་གྱིས་བསྟན། །གཞི་ལ་གནས་པའི་ཡོན་ཏན་དང་། །ལམ་ལ་སྣང་བའི་ཡོན་ཏན་དང་། །མཐའ་ལ་སྐྱོལ་བའི་ཡོན་ཏན་ནོ། །ཕྲིན་<milestone unit="page" n="710"/><milestone unit="line" n="710.1"/>ལས་ལ་ཡང་དོན་གསུམ་སྟེ། །ཕྲིན་ལས་ངོ་བོ་གྲུབ་པར་བྱེད། །ཕྲིན་ལས་ངེས་ཚིག་བྱ་བ་བྱེད། །དབྱེ་བ་རྣམ་པ་བཞིས་བསྟན་པའོ། །ཨེ་མ་ཧོ། །ཞི་བ་དང་ནི་རྒྱས་པ་དང་། །དེ་བཞིན་དབང་དང་དྲག་པོར་བཤད། །ཞི་<milestone unit="line" n="710.2"/>བས་ཆོས་ཉིད་དབྱིངས་སུ་སྡུད། །རྒྱས་པས་སྣ་ཚོགས་ངོ་བོར་སྟོན། །དབང་གིས་མ་སྨིན་སྨིན་པར་བྱེད། །དྲག་པོས་ཐམས་ཅད་ཚར་གཅོད་པའོ། །དེ་ཡང་ཐམས་ཅད་སྨིན་མཛད་པ། །དབང་གི་དཀྱིལ་འཁོར་ཆེན་<milestone unit="line" n="710.3"/>པོར་བཤད། །ཆུ་བོ་རྣམ་བཞི་མ་ཤེས་ན། །འཁོར་བའི་རྩ་བ་ཆོད་མི་འགྱུར། །བརྒྱུད་པ་རྣམ་བཞི་མ་ཤེས་ན། །གསང་བའི་དབང་བསྐུར་ཤེས་མི་འགྱུར། །བབས་ལུགས་རྣམ་བཞི་མ་ཤེས་ན། །རིག་པའི་ཡེ་ཤེས་དོན་<milestone unit="line" n="710.4"/>མི་མཐོང་། །བསྐུར་ཐབས་རྣམ་བཞི་མ་ཤེས་ན། །དམ་རྫས་དོན་ལ་སྦྱོར་མི་ནུས། །དབང་གི་རྫས་བཞི་མ་ཤེས་ན། །རིག་པའི་ཡེ་ཤེས་མཚོན་མི་ནུས། །བསྐུར་བའི་གནས་བཞི་མ་ཤེས་ན། །རྟོགས་ཚད་དོན་ལ་<milestone unit="line" n="710.5"/>བསྐྱལ་མི་ནུས། །དུས་ཚོད་རྣམ་བཞི་མ་ཤེས་ན། །རྫས་དབང་རྣམས་ལ་དོན་མེད་འགྱུར། །ཕྱི་ནང་དབང་བཞི་མ་ཤེས་ན། །ཡེ་ཤེས་གནས་ལུགས་སྟོན་མི་ནུས། །ཐོབ་པའི་རྟགས་བཞི་མ་ཤེས་ན། །དོན་དམ་ཡིད་<milestone unit="line" n="710.6"/>ཆེས་མེད་པར་འགྱུར། །བར་དོ་རྣམ་བཞི་མ་ཤེས་ན། །རིག་པའི་རྩལ་མི་འབྱོངས་པར་འགྱུར། །གནས་ལུགས་རྣམ་བཞི་མ་ཤེས་ན། །མཚོན་པའི་དཔེ་ལ་དོན་མེད་འགྱུར། །དཀྱིལ་འཁོར་རྣམ་བཞི་མ་ཤེས་ན། །རྫས་<milestone unit="page" n="711"/><milestone unit="line" n="711.1"/>༄༅། །དབང་བསྐུར་བ་དོན་མེད་འགྱུར། །འབྱུང་བ་རྣམ་བཞི་མ་ཤེས་ན། །སྒྲོན་མའི་ཡེ་ཤེས་སྟོན་མི་ནུས། །འཇུག་པའི་དུས་བཞི་མ་ཤེས་ན། །དབང་བསྐུར་གདམས་པ་སྟོན་མི་ནུས། །འབྱུང་བའི་དུས་བཞི་<milestone unit="line" n="711.2"/>མ་ཤེས་ན། །རིག་པའི་འཕོ་ཚུལ་སྟོན་མི་ནུས། །བསྒོམ་ཐབས་རྣམ་བཞི་མ་ཤེས་ན། །ཚེ་དབང་རྒྱས་པར་བསྐུར་མི་ནུས། །བསྟིམ་པ་རྣམ་བཞི་མ་ཤེས་ན། །དབང་བསྐུར་བ་ལ་དོན་མེད་འགྱུར། །གདམས་ངག་རྣམ་<milestone unit="line" n="711.3"/>བཞི་མ་ཤེས་ན། །བུ་ལ་ངེས་ཤེས་སྐྱེ་མི་ནུས། །རང་བྱུང་དབང་ལ་དེ་ལྟར་རྫོགས། །དེ་ཡང་རབ་ཏུ་བཤད་པ་ནི། །རྫོགས་ལུགས་རྣམ་བཞི་མ་ཤེས་ན། །ཐེག་ཆེན་དོན་ལ་སྦྱོར་མི་ནུས། །ཐོབ་ལུགས་རྣམ་བཞི་མ་ཤེས་<milestone unit="line" n="711.4"/>ན། །རིག་པའི་ངོ་བོ་མཐོང་མི་འགྱུར། །གྲོལ་ལུགས་རྣམ་བཞི་མ་ཤེས་ན། །སྐྱེ་བ་རྣམ་བཞིའི་དོན་མི་རྟོགས། །རང་བྱུང་དབང་ལ་དེ་བཞིན་གནས། །རིག་པའི་དབང་ལ་དེ་བཞིན་ནོ། །ཨེ་མ་རང་བྱུང་རྫོགས་པའི་<milestone unit="line" n="711.5"/>དབང་། །ལམ་ལ་བྱང་ཆུབ་རིམ་གནས་པས། ཁམས་གསུམ་འཁོར་བའི་སེམས་ཅན་རྣམས། །མ་སྨིན་པ་རྣམས་སྨིན་བྱའི་ཕྱིར། །བཅོམ་ལྡན་ཐུགས་རྗེ་ཐབས་མཁས་པས། །གསང་བའི་དོན་ཉིད་བསྟན་པའོ། །ཨེ་<milestone unit="line" n="711.6"/>ཧོ། །ཨེ་མ་ཧོ། །མ་གྲོལ་བ་རྣམས་གྲོལ་བྱའི་ཕྱིར། །གསང་བའི་ཡེ་ཤེས་དཀྱིལ་འཁོར་བསྟན། །དཀྱིལ་འཁོར་ཡེ་ཤེས་གསང་བའི་དོན། །འདསཔསམཚོན པརམིནུསཔས། །ད་ལྟ་ཉིད་དུ་དཀྱིལ་འཁོར་<milestone unit="page" n="712"/><milestone unit="line" n="712.1"/>རྣམས། །རྒྱལ་བ་ཡབ་ཉིད་ཐབས་མཁས་པས། །ཐབས་མཁས་ཐུགས་རྗེས་ཡང་དག་བཟུང་། །བརྒྱད་ཁྲི་བཞི་སྟོང་ཐེག་པའི་སྒོས། །གསང་བའི་ཡེ་ཤེས་སྟོན་མི་ནུས། །དེ་ཕྱིར་གསང་བའི་ཐེག་པ་འདི། །རང་སྣང་<milestone unit="line" n="712.2"/>སྟོན་ཕྱིར་རྒྱལ་བས་གསུངས། །བཅོམ་ལྡན་པདྨ་ཧེ་རུ་ཀས། །གསང་བ་ངེས་པའི་དབང་རྣམས་ཉོན བསྟན། །ཨེ་མ་ངོ་མཚར་ཤིན་ཏུ་ཆེ། །ཨ་ཧུ༷་དཀྱིལ་འཁོར་ཐམས་ཅད་འདུས། །གསང་བ་ཕྱི་ཡི་རྟགས་བསྟན་<milestone unit="line" n="712.3"/>པ། །ཡོངས་སུ་རྫོགས་པ་རང་ལུས་མཐོང་། །རིག་པའི་ཡེ་ཤེས་དཀྱིལ་འཁོར་ནི། །ལུས་ལ་རྣམ་པ་བཞིར་གནས་པས། །འདི་ཉིད་དུ་ཡང་བཞིར་བསྟན་པའོ། །གསང་སྔགས་ཐབས་ཀྱི་གཏན་ཚིགས་ལས། །རང་ལུས་<milestone unit="line" n="712.4"/>མཚོན་ཕྱིར་དཀྱིལ་འཁོར་བསྟན། །ཨོ་ །ཡངདགཨཉིདལྡནཔསྟེ། དང་ཨ་དང་གཉིས་སྟོན་པས། །ཡི་གེ་འཁོར་ལོ་བསྒོམ་པར་བཤད། །རྣམ་རྟོག་ཡི་གེ་ཧུ༷་དུ་བསྡུས་གྱུར་ན། །རིག་པའི་ཡེ་ཤེས་ཡི་གེ་ཧུ༷་དུ་གནས། །དག་<milestone unit="line" n="712.5"/>པའི་དུས་ན་ཡི་གེ་ཨ་ཡི་རང་བཞིན་ནོ། །འབྱུང་བའི་དུས་ན་ཡི་གེ་ཨོ་དུ་འབྱུང་། །རིག་པའི་རང་བཞིན་དེ་བཞིན་རབ་གནས་པས། །གནས་པའི་དུས་ན་ཡི་གེ་ཕཊ་དུ་འབྱུང་། །མཐོང་བའི་དུས་ན་ཡི་གེ་སྲུ་རུ་<milestone unit="line" n="712.6"/>བྱུང་། ཁྲེས་པའི་དུས་ནི་ཡི་གེ་ཧྭར་གནས་པའོ། །རིག་པའི་ཆོས་སྐུ་རྐྱེན་དང་རབ་བྲལ་ནས། །རིག་པའི་རང་བཞིན་བཙལ་ན་མི་རྙེད་དེ། །སེམས་ཀྱིརངབཞིནསྣཚོགསཀུན་ཏུ་རྒྱུ། །མིང་གིརངབཞིནསྣཚོགས<milestone unit="page" n="714"/><milestone unit="line" n="714.1"/>གནས། །ནམ་མཁའི་མཐོངས་ནས་ཉི་ཤར་བས། །སེམས་ཅན་ཐད་ཀའི་མུན་པ་བསལ་བ་ལྟར། །གསང་བའི་དུས་ན་རིག་པ་རང་གནས་པ། །ཡེ་གནས་དགོངས་པ་ཆུ་བོའི་གཞུང་དང་འདྲ། །དེ་ལྟ་བུ་ཡི་རྩལ་<milestone unit="line" n="714.2"/>དབང་ཐོབ་གྱུར་ན། །སྟོང་པའི་ཡེ་ཤེས་རང་གནས་རྫོགས་པར་གསུངས། །ཕྱི་ནང་གསང་བའི་དབང་རྫོགས་ན། །ཡོངས་སུ་རྫོགས་པའི་རིག་པའི་དབང་། །མ་བསྐུར་ཡེ་ནས་རྫོགས་པར་འགྱུར། །སྣང་ ལུ་ཀྱང བ་<milestone unit="line" n="714.3"/>རིགས་ཀྱི་ལུང་ལྟ་བུ། །བྱར་མེད་ལྷུན་མཉམ་ངང་དུ་རྫོགས། །ཡེ་ཤེས་དབང་བསྐུར་དམ་པ་འདི། །སེམས་ཅན་རྣམས་ཀྱིས་ཐོབ་བྱའི་ཕྱིར། །ཐབས་ལ་མཁས་པའི་སྐྱེས་བུས་བཤད། །དེ་ནི་རྩལ་དབང་རྫོགས་<milestone unit="line" n="714.4"/>པའོ། །ཞེས་སེང་གེ་རྩལ་རྫོགས་ཆེན་པོའི་རྒྱུད་ལས། སེང་གེ་རྩལ་རྫོགས་བསྟན་པའི་ལེའུ་སྟེ་བཅུ་གཉིས་པའོ།། །།དེ་ནས་ཡང་ཀུན་རིག་ཆོས་ཀྱི་རྗེས་འདི་སྐད་ཅེས་གསོལ་ཏོ། །ཀྱེ་ཀྱེ་བཅོམ་ལྡན་ཀུན་<milestone unit="line" n="714.5"/>བཟང་ཡབ། །བདག་ཅག་དད་པས་ཞུས་པ་ལ། །དོན་གྱི་དཀྱིལ་འཁོར་བསྟན་དུ་གསོལ། །སེམས་ཅན་རྣམས་ལ་ཕན་གདགས་ཕྱིར། བདག་གིས་ཞུས་པའི་ཚིག་རྣམས་ཀུན། །མ་ནོར་ལེགས་པར་གསུང་དུ་<milestone unit="line" n="714.6"/>གསོལ། །དེ་ནས་ཀུན་བཟང་སེང་གེ་དེས། །རྣམ་པ་བསྤྱིངས་ཏེ་བཀའ་སྩལ་པ། །གསང་བའི་སྒྲོན་མ་ཡེ་གནས་པས། །དགོངས་པའི་དོན་ལ་རྣམ་པར་བརྟགས། །ཀྱེ་མ་སངས་རྒྱས་རྣམས་ཀྱི་འཁོར། །ཁྱེད་ལ་གཟུང་<milestone unit="page" n="715"/><milestone unit="line" n="715.1"/>༄༅། །འཛིན་མི་མངའ་ཡང་། །སེམས་ཅན་མ་རིག་ལོང་བ་རྣམས། །འཁོར་བ་ཉིད་ལས་བསྒྲལ་བྱའི་ཕྱིར། །ང་ཡིས་བསྟན་གྱིས་ཁྱེད་ཀྱིས་གཟུང་། །ཁྱེད་ཀྱིས་ཞུས་པ་དེ་ལེགས་སོ། །ལེགས་སོ་ལེགས་སོ་<milestone unit="line" n="715.2"/>རིགས་ཀྱི་བུ། །སྟོང་པའི་ཡེ་ཤེས་མཐའ་མེད་ཀྱང་། །དག་པའི་ཡེ་ཤེས་དྲི་མ་མེད། །དགོངས་པའི་ངང་ལ་གང་གནས་པ། །རང་བྱུང་ཡེ་ཤེས་དེ་དང་ཉེ། །རྟོགས་པའི་ཤེས་རབ་ཡུལ་ལ་འཆར། །འབྱུང་བ་ལྔ་ཡི་དྲི་མས་<milestone unit="line" n="715.3"/>ཀྱང། །དག་པའི་ཡེ་ཤེས་སྒྲིབ་ནུས་ན། །མ་རིག་ལ་སོགས་ཉོན་མོངས་ཀྱིས། །དག་པའི་ཡེ་ཤེས་སྐྱེ་དབང་མེད། །མ་རིག་ལ་སོགས་འཛིན་པ་རྣམས། །རྐྱེན་དང་བྲལ་ན་རང་རིག་གྲོགས། །སྐུ་ཡི་འོད་དང་གསུང་གི་<milestone unit="line" n="715.4"/>ཟེར། །ཉོན་མོངས་ཉིད་ལས་སྐྱེ་བར་འགྱུར། །གསང་བའི་ཡེ་ཤེས་ཁོང་གསལ་བ། །དཔེར་ན་དབུལ་མོའི་གཏེར་དང་མཚུངས། །དག་པའི་ཡེ་ཤེས་ཡུལ་གསལ་བ། །དཔེར་ན་ཉི་ཟླའི་འོད་དང་མཚུངས། །སངས་རྒྱས་<milestone unit="line" n="715.5"/>ཡེ་ཤེས་སྐུ་མངའ་བ། །ཡེ་ཤེས་ཆིག་ཆོད་རྣམ་པར་དག །གསང་བའི་ཡེ་ཤེས་རྙེད་དཀའ་བ། །ཀུན་གྱིས་གོ་བ་མ་ཡིན་ཏེ། །གསང་སྔགས་ཐབས་ཀྱི་སྒོ་མང་ཡང་། །དག་པའི་ཡེ་ཤེས་རྟོག་པ་མེད། །ལུ་གུ་རྒྱུད་དུ་<milestone unit="line" n="715.6"/>རྟོགས་པ་མེད། །ཡང་གསང་ངེས་པའི་ལུང་ཆེན་འདི། །དྲི་མ་གཉིས་དང་རབ་ཏུ་བྲལ། །ཨེ་མ་ཡེ་ཤེས་དག་པའི་སྐུ། །འགའ་དང་འགའ་ལ་སྣང་བ་ལས། །ཀུན་གྱིས་མཐོང་བ་མ་ཡིན་ནོ། །ཡང་གསང་རིག་པའི་སྒྲོན་<milestone unit="page" n="716"/><milestone unit="line" n="716.1"/>མ་ཉིད། གཏང་བཞག་གཉིས་སུ་མེད་པའི་ཕྱིར། །ཐབས་ལྡན་ཤེས་རབ་ལྡན་པས་རྟོགས། །གསང་སྔགས་ཡེ་ཤེས་ཚོགས་ཀྱི་སྐུ། །མཐུན་པའི་འོད་དང་བཅས་པའོ། །འཛིན་པ་མེད་པའི་ས་ཕྱོགས་ནས། །དག་པའི་<milestone unit="line" n="716.2"/>ཡེ་ཤེས་ངོས་གཟུང་བྱ། །སྙིང་རྗེ་ཆེན་པོའི་ཐབས་མངའ་བས། །སེམས་ཅན་ཐམས་ཅད་གཟུང་བྱའི་ཡུལ། །སྣང་བའི་ཡེ་ཤེས་འོད་སྐུ་ལ། །སྣང་བ་ཐམས་ཅད་རྫོགས་པའོ། །ཡེ་ནས་རང་གསལ་ཆོས་ཉིད་ནི། །གསང་<milestone unit="line" n="716.3"/>བའི་ཡེ་ཤེས་མཁའ་ལ་གསལ། །དོན་དམ་ཀུན་རྫོབ་གཉིས་མེད་ནི། །དུས་གསུམ་སངས་རྒྱས་རྣམས་ཀྱི་ལྟ་བར་འདོད། །ཐབས་མཁས་རྟོགས་པའི་ཀློང་གནས་པས། །ཡེ་ཤེས་ཐུགས་རྗེ་རྒྱུན་མི་འཆད། །ཡེ་<milestone unit="line" n="716.4"/>ཤེས་ཐབས་ལ་མཁས་པ་ཡིས། །རང་གི་དེ་ཉིད་ཉམས་སུ་བླངས། །དེ་ལ་གོམས་ཏེ་ཉམས་ལོན་ན། །ཡེ་ཤེས་སྐྱེ་བའི་རིམ་པ་དང་། །ཡེ་ཤེས་གནས་པའི་རིག་པ་དང་། །རིག་པ་འཆར་བའི་ལྟ་སྟངས་བརྟགས། །ཡེ་<milestone unit="line" n="716.5"/>ནས་གནས་པའི་སྙིང་པོའི་སྐུ། །རྒྱ་མ་ཆད་པའི་ཡེ་ཤེས་ཡིན། །ལྷུན་གྱིས་གྲུབ་པའི་བུརྙ་དང་། །གཉིས་སུ་མེད་པར་སྙོམས་པར་ཞུགས། །ཡང་དག་དོན་གྱི་ངོ་བོ་ལ། །སངས་རྒྱས་སེམས་ཅན་གཉིས་མེད་<milestone unit="line" n="716.6"/>ཀྱང་། །སེམས་ཅན་བློ་ཡི་ཞབྲུལ་ཚུལ་ལ། །རྣམ་པ་གཉིས་ལྟར་སྣང་དུ་ཟད། །སྣང་བའི་གོ་ན་རིག་པ་ཉིད། །མཐར་ལྷུང་ཉིད་དུ་གནས་པ་ཡིན། །གཅིག་དང་གཉིས་ལ་སོགས་པ་ཡི། །མཐའ་བཞིའི་དྲི་མ་ཕྲ་རགས་<milestone unit="page" n="717"/><milestone unit="line" n="717.1"/>༄༅། །ཀུན། །བསལ་ནས་ཡེ་ཤེས་དོན་ལ་འཇུག །འབྱུང་བའི་ཡེ་ཤེས་ཐབས་ཀྱི་སྐུ། །ཀུན་གྱི་སྙིང་པོར་གནས་པའོ། །ཨེ་མ་ཧོ། །ཡངས་པའི་གྲོང་ཁྱེར་ཤེལ་གྱི་ཁང་བུའི་ནང་། །དགོངས་པ་རང་གནས་ཉི་ཟླ་<milestone unit="line" n="717.2"/>ལྔ་ཤར་བས། །རྣམ་དག་རྟོག་མེད་སྐུ་ལྔར་ལྷུན་གྱིས་གྲུབ། །ཐུགས་རྗེའི་ཟེར་ལྡན་ཡེ་ཤེས་ལྔ་རྟོགས་པས། །སྣང་བ་རྒྱས་འདེབས་སྣང་སྲིད་དབང་དུ་འདུས། །ཡེ་ཤེས་སྟོབས་ཀྱི་ཁྱད་པར་ནི། །གང་གིས་སྣང་བ་<milestone unit="line" n="717.3"/>བཅད་པ་དང་། །གང་གིས་སྣང་བ་འཕྲོག་པ་དང་། །གང་ལ་སྣང་བ་འདུས་པའོ། །གང་གི་སྣང་བ་ཆོས་ཀྱི་སྐུ། །ཕྱོགས་དང་རིས་སུ་མི་སྣང་བས། །ཐབས་དང་ཤེས་རབ་འབྲེལ་རྟོགས་ན། །ཐབས་ཀྱི་ཡན་ལག་ཆོས་<milestone unit="line" n="717.4"/>ཀྱི་སྐུ། ཁྲེས་རབ་རང་བྱུང་དོན་ལ་སྤྱོད། །ཐུགས་རྗེ་གཉིས་སུ་མེད་པར་གྲོལ། །གསལ་བའི་ཡེ་ཤེས་ཡེ་གནས་དོན། །མཐའ་དང་དབུས་སུ་མི་འབྱེད་པས། །མཐའ་གཉིས་རྟོགས་ན་དབུས་ཀྱི་ངང་། །སྐྱོན་ཉིད་<milestone unit="line" n="717.5"/>རྟོགས་ན་ཡོན་ཏན་རྫོགས། །ཉོན་མོངས་ཡེ་ཤེས་ཉིད་ཏུ་རྟོགས། །གསང་ཐབས་རྡོ་རྗེའི་ལུས་ཚོགས་ནི། །དོན་དམ་ཀུན་རྫོབ་ལྷར་སྣང་བའོ། །ཡེ་ནས་ཆོས་སྐུར་རང་གནས་པས། །མཐའ་དང་དབུས་སུ་མི་གནས་<milestone unit="line" n="717.6"/>པ། །ཆོས་ཉིད་རྟོགས་པས་ཐབས་ལ་མཁས། །ཡེ་ཤེས་དཀྱིལ་འཁོར་བསམ་ཡས་རྣམས། །མ་བཅོས་བསམ་ཡས་ལྷུན་གྱིས་གྲུབ། །བདེ་བ་བསམ་ཡས་དཀྱིལ་འཁོར་ཆེ། །སྣང་བའི་ཡེ་ཤེས་སྐུར་གནས་པས། །བདེ་<milestone unit="page" n="718"/><milestone unit="line" n="718.1"/>བའི་སྐུ་གསུམ་རྫོགས་པར་བཤད། །སྣང་བའི་སྐུ་གསུམ་འོད་གསལ་བས། ཁོ༑ས་རབ་སྐུ་གསུམ་དོན་ལ་སྤྱོད། །འདས་པའི་སྐུ་གསུམ་ཡུལ་དུ་མེད། །མ་འོངས་སྐུ་གསུམ་སྣང་མཐའ་ཡས། །མཚོན་པའི་སྐུ་གསུམ་<milestone unit="line" n="718.2"/>དང་རེ་སྤྲོ། །སངས་རྒྱས་ཡེ་ཤེས་སྐུ་གསུམ་གསལ། ཁོརྐོས་རབ་ཡེ་ཤེས་གནས་ལུགས་ནི། དོན་དམ་ཡེ་ཤེས་ཐུགས་ལ་རྫོགས། །གསལ་བའི་ཡེ་ཤེས་མཐའ་ལས་འདས། །རྟོག་མེད་ཡེ་ཤེས་ཀུན་ཏུ་སྣང་། །ཡང་དག་<milestone unit="line" n="718.3"/>ཡེ་ཤེས་ཟླ་འོད་བཟང་། །སྐྱེ་མེད་ཡེ་ཤེས་ནོར་བུའི་ཚུལ། །འགག་མེད་ཡེ་ཤེས་སྣང་བའི་ཚུལ། །ཨེ་མ་ཧོ། །སངས་རྒྱས་རྣམས་ཀྱི་ཡེ་ཤེས་ནི། །སེམས་ཅན་ཀུན་གྱི་ཐུགས་ལ་གནས། །ལམ་དང་རིག་པའི་གནས་ལ་<milestone unit="line" n="718.4"/>མཁས། །སྣང་བའི་རིག་པ་ཤིན་ཏུ་ཆེ། །སྒྲོན་མའི་ཡེ་ཤེས་རང་གསལ་བ། །དུས་མེད་ཆོས་ཉིད་སྣང་བ་ནི། །ཕྱོགས་ཆ་མེད་པའི་ཡུལ་ལ་སྣང་། །འཛིན་པ་མེད་པའི་རྣམ་དག་རྟོགས། །བགྲོད་དུ་མེད་པའི་ལམ་དང་<milestone unit="line" n="718.5"/>འཕྲད། །བསྟན་དུ་མེད་པའི་ལུང་ཆེན་རྟོགས། །བཤད་དུ་མེད་པའི་རྒྱུད་ལ་གནས། །ཐོབ་མེད་རྩལ་རྫོགས་འབྲས་བུ་ཐོབ། །ཡང་དག་ངེས་པའི་སྣང་བ་ཟིན། ཁོ།ས་རབ་སྐུ་ལྔ་ལྷུན་གྱིས་གྲུབ། །མཛད་པ་ལམ་དུ་སྐུ་<milestone unit="line" n="718.6"/>ལྔ་ཤར། །ཐིག་ལེ་ཆོས་མིན་རང་བྱུང་ཤར། །སངས་རྒྱས་དང་ནི་སེམས་ཅན་གཉིས། །གཅིག་པ་ལ་ནི་གཉིས་ལྟར་སྣང་། །སྐུ་གསུང་ཐུགས་ལྡན་རྡོ་རྗེའི་སྐུ། །ཀུན་ལ་ཡོད་པས་སྣང་མཐའ་ཡས། །བརྗོད་དུ་མེད་པས་<milestone unit="page" n="719"/><milestone unit="line" n="719.1"/>༄༅། །རྩལ་གསུམ་རྫོགས། །མཚོན་དུ་མེད་པས་ཐེ་ཚོམ་བྲལ། །ཡིད་དུ་མེད་པས་དབྱོད་བྱེད་མེད། །སེམས་སུ་མེད་པས་བག་ཆགས་མེད། །མ་རིག་མེད་པས་རང་སར་གྲོལ། །རྟོག་པ་མེད་པས་རྩིས་ལས་<milestone unit="line" n="719.2"/>འདས། །མཐར་ལྷུང་མེད་པས་འོད་དུ་སྣང་། །བྱ་རྩོལ་བྲལ་བས་ཡེ་ནས་གནས། །ཡིན་མིན་མེད་པས་རང་ལས་བྱུང་། །ཆོས་ཉིད་ཡེ་ཤེས་རང་གནས་པས། །གཞན་ནས་རྙེད་པར་འགྱུར་མ་ཡིན། །གསང་སྔགས་<milestone unit="line" n="719.3"/>གསལ་བའི་ཤེས་རབ་ནི། །གཅིག་ཏུ་སྣང་དང་དུ་མར་མེད། །སྣང་བའི་ཡེ་ཤེས་སྐུ་ལྟར་སྣང་། །མཐའ་ཡས་ཡེ་ནས་རང་ལ་གནས། །དོན་སྡུད་དཀྱིལ་འཁོར་རྣམ་ལྔ་བྱུང་། །ཡེ་ནས་རྒྱ་ཉིད་མ་ཆད་པར། །ལྷུན་གྲུབ་<milestone unit="line" n="719.4"/>ཆེན་པོའི་སྣང་བར་རྟོགས། །ས་དང་ལམ་ལ་རབ་གནས་པས། །དྲི་མར་བཟུང་བའི་དངོས་པོ་མེད། །བྱས་པས་རྙེད་པར་མི་འགྱུར་རོ། །སྣང་བའི་ཡེ་ཤེས་ལྷུན་སྡུག་ལྡན། །སྟོང་པའི་ཡེ་ཤེས་ཐབས་མཐའ་<milestone unit="line" n="719.5"/>ཡས། །འགྲན་ཟླ་མེད་པའི་ཉག་གཅིག་པོ། །མཚན་ཉིད་མེད་པར་རང་སར་གྲོལ། །ཡེ་ཤེས་གསལ་བའི་རླུ་་ཆེན་གྱིས། །དྲན་པ་སངས་པའི་མཁའ་ལ་བསྐྱོད། །མཐའ་ལ་མི་གནས་ཡངས་པའི་སྐུ། །བརྡལ་བ་ཆོས་<milestone unit="line" n="719.6"/>ཉིད་སྣང་བའི་སེམས། །ཡུལ་ལ་རྟོག་ཅིང་དོན་དུ་སྡུད། །རིག་པའི་ཡེ་ཤེས་རང་ཤར་བས། །སྟོང་པའི་ཡེ་ཤེས་ལྷུན་མཉམ་གསལ། །དྲི་མེད་ཡེ་ཤེས་མཁའ་གསལ་གནས། །སྔ་ཕྱི་མེད་པར་བདེ་གནས་པ། །ཕྱོགས་ཆ་<milestone unit="page" n="720"/><milestone unit="line" n="720.1"/>མེད་པར་དོན་དམ་རྟོགས། །སྤང་ཐོབ་མེད་པའི་སྐུ་ལ་བལྷ། །གསལ་འགྲིབ་མེད་པའི་སྣང་བ་མཐོང་། །ཡེ་ཤེས་བདེ་བར་ལུས་ལ་གནས་པའོ། །ཨེ་མ་ཧོ་སྐྱེ་མེད་རང་བཞིན་གསལ། །འཛིན་པའི་ཡེ་ཤེས་རང་བཞིན་<milestone unit="line" n="720.2"/>གསལ། །གཉིས་འཛིན་ཐོགས་མེད་གཅིག་ཏུ་སྡུད། །ཡངས་ སྤངབསམ པས་བདེ་བརྡལ་གཉིས་སུ་འཛུད། །རིག་པའི་ཡེ་ཤེས་འགྱུར་མེད་པས། །བསྟན་པའི་ཡེ་ཤེས་ཐོགས་པ་མེད། །གསལ་བའི་ཡེ་ཤེས་སྟོང་པའི་<milestone unit="line" n="720.3"/>སྐུ། །འདས་པའི་ཚིག་ཏུ་མེད་སྣང་བས། །མཐའ་ཡས་གཅིག་ཏུ་ཐམས་ཅད་འདུས། །རང་རྫོགས་རང་གནས་ལྷུན་གྱིས་གྲུབ། །བདེ་འབྱམས་ཆོས་ཉིད་སྙིང་པོར་གནས། །སངས་རྒྱས་རིག་པ་ཅོག་བཞག་<milestone unit="line" n="720.4"/>ཉིད། །འཛིན་པ་སངས་པའི་ནམ་མཁའ་ལ། །ལྟ་དང་བྲལ་བའི་ལྟ་བ་ལྟོས། །རྟོགས་བྱ་ཡེ་ནས་ ཐལ་མ་ལ མཐའ་བྲལ་ལ། །འཛིན་མེད་ཤེས་རབ་གོ་རར་ཆུག །གནས་པ་མེད་པའི་ལྷུན་འབྱམས་ཉིད། །སྟོང་པ་<milestone unit="line" n="720.5"/>ཆེན་པོའི་རྒྱ་ཡིས་ཐོབ། །གསང་སྔགས་ཐབས་ཉིད་རྟོག་མེད་པས། །ལས་རབ་རྫོགས་པའི་ཐབས་སུ་བཤད། །སངས་རྒྱས་རྣམས་ཀྱི་ཕྱག་རྒྱའི་དབང་། །གསང་སྔགས་ལས་ཀྱི་སྐུ་ལྟར་འཕྲོ། །དོན་དམ་ཡེ་ཤེས་<milestone unit="line" n="720.6"/>དཀྱིལ་སྐེབོར་ལྡན། །ཡང་དག་ལྷུན་རྫོགས་བདེ་བ་ཆེན་པོའི་སྐུ། །སེམས་དང་ཡིད་ཀྱིས་སྣང་བའི་ཕྱོགས་ཆ་སྒྲིབས། །སྣང་བའི་ཡེ་ཤེས་སྟོབས་སུ་མ་གྱུར་ན། །ལྷུན་རྫོགས་གསང་སྔགས་ཐབས་མཁས་པས། །ཐུགས་<milestone unit="page" n="721"/><milestone unit="line" n="721.1"/>༄༅། །རྗེས་སེམས་ཅན་ཐམས་ཅད་ལ། །བལྟ་བའི་དོན་ལས་མི་འདའ་ཞིང་། །རང་རིག་ཉམས་སུ་བླང་བའི་ཕྱིར། །བསམ་འདས་དངོས་པོའི་ཡུལ་དུ་མེད། །གསང་བའི་ཤེས་རབ་ཐུག་མེད་པས། །རིག་པའི་<milestone unit="line" n="721.2"/>ཆོ་འཕྲུལ་ཅིར་ཡང་སྟོན། །ཡེ་ཤེས་ཐབས་ལ་མཁས་པ་ཡིས། །དབྱིངས་དང་རིག་པ་ལྡན་བྱས་ན། །རང་རིག་ས་ལ་བདེ་བར་གནས། །གསང་བའི་ཡེ་ཤེས་ལྷུན་རྫོགས་པས། །བྱ་བའི་ཡུལ་དུ་མི་གནས་པས། །མཚན་<milestone unit="line" n="721.3"/>མ་གཡེངས་པའི་དུས་མེད་པས། །རང་རིག་དཀྱིལ་འཁོར་རྣམ་ལྔ་རྫོགས། །གསང་བའི་ཡེ་ཤེས་ཁོང་གསལ་བས། །བརྗོད་པའི་ཚིག་ལས་འདས་པའོ། །ཡེ་ཤེས་སྐུ་ལ་རབ་གནས་པས། །དུས་དང་མཐའ་ལ་མི་<milestone unit="line" n="721.4"/>གནས་པའོ། །གཅིག་ཏུ་མེད་པས་དོན་དམ་ཉིད། །ཕྱོགས་སུ་མེད་པས་ལྟ་དང་བྲལ། །བཅོས་སུ་མེད་པས་སྒོམ་དང་བྲལ། །ཡིན་མིན་མེད་པས་སྤྱོད་དང་བྲལ། །རིགས་ཀྱི་ཁ་དོག་ལྔར་སྣང་བས། །ཡེ་ཤེས་ལྔ་ཡི་རང་<milestone unit="line" n="721.5"/>རྩལ་རྫོགས། །འབྱུང་བ་ལྔ་ཡི་རྩལ་སྣང་བ། །རང་བྱུང་ཡེ་ཤེས་ངོ་བོར་རྫོགས། ཁོ།ས་རབ་ལྔ་ཡི་དོན་རྟོགས་པས། །ལུ་གུ་རྒྱུད་གྱི་ངང་དུ་རྫོགས། །རྩལ་གྱི་ཡེ་ཤེས་རང་སྣང་བས། །དམིགས་པའི་ཡུལ་མེད་རྣམ་པར་<milestone unit="line" n="721.6"/>དག །མེད་པ་རྩལ་སྣང་རིག་པའི་སྐུ། །འཛིན་མེད་ངོ་བོར་རྣམ་པར་དག །གསལ་བ་ཟང་ཐལ་ངོ་བོར་རྫོགས། །ཨེ་མ་གསང་བའི་གླུ་བླངས་པས། །ཡེ་ཤེས་ཅན་ལ་རབ་ཏུ་སྣང་། །ལས་རབ་རྫོགས་པའི་ཆོས་སྐུ་<milestone unit="page" n="723"/><milestone unit="line" n="723.1"/>༄༅། །གྲོལ་བ་རྣམས་གྲོལ་བར་བཤད། །མ་སྨིན་པ་རྣམས་སྨིན་པར་བཤད། །ཐེག་ཆེན་གསང་བའི་དོན་འདི་ཡིས། །ཐམས་ཅད་བླ་མེད་དབྱིངས་སུ་སྒྲོལ། །ཡེ་ཤེས་ཐབས་ཀྱིས་དོན་ཆེན་རྟོགས། །ཐབས་<milestone unit="line" n="723.2"/>མཁས་པ་ཡི་སྐྱེས་བུ་ཡིས། །དོན་དམ་དཀྱིལ་འཁོར་རང་ལ་རྫོགས། །ཡེ་ཤེས་དཀྱིལ་འཁོར་བསམ་ཡས་འགྲུབ། །སེམས་ཀྱི་སྣང་བ་བསམ་མི་ཁྱབ། །ཡེ་ཤེས་སྣང་བ་གཅིག་ལས་མེད། །དོན་གྱི་ཡེ་ཤེས་རྟོགས་<milestone unit="line" n="723.3"/>དཀའ་བ། །བསམ་པའི་ཆོས་ཉིད་ཚུལ་མཐུན་པས། །དོན་དམ་ཡེ་ཤེས་ཐབས་ཉིད་རྟོགས། །ཨེ་མ་ངོ་མཚར་ཆེ་བའི་རྒྱུད། །འདི་ཡིས་ཐམས་ཅད་གྲོལ་བར་འགྱུར། །ཡེ་ཤེས་རབ་ཏུ་རྟོགས་པའོ། །ཞེས་སེང་གེ་རྩལ་<milestone unit="line" n="723.4"/>རྫོགས་ཆེན་པོའི་རྒྱུད་ལས་དགོངས་པའི་མདོ་བསྡུས་པའི་ལེའུ་སྟེ་བཅུ་གསུམ་པའོ།། །།དེ་ལྟར་སྟོན་པ་ཀུན་ཏུ་བཟང་པོས་འོག་མིན་གྱི་གནས་སུ་འཁོར་རྣམས་ལ་རིག་པའི་ཐབས་བསྟན་པ། གསང་སྔགས་<milestone unit="line" n="723.5"/>ཀུན་གྱི་བལྟ་བའི་དོན། མ་ནོར་བར་སྟོན་པའི་རྒྱུད། ཡེ་ཤེས་ལག་འཕྲོད་དུ་བསྟན་པ། རིག་པ་རང་ལུགས་སུ་བསྟན་པ། དབང་བཞི་ཡོངས་རྫོགས་སུ་བསྟན་པའི་རྒྱུད་སེང་གེ་རྩལ་རྫོགས་ཆེན་པོའི་རྒྱུད་ཅེས་བྱ་<milestone unit="line" n="723.6"/>བ། ཐམས་ཅད་ཀྱི་དགོངས་པ་བསྟན་པ་རྫོགས་སོ། །སེང་གེ་རྩལ་རྫོགས་ཉིད་ལ་མ་བུ་བཅུ།། །།ཧ་ཤ༷་འབར་བའི་སྐད་དུ། དུར་ན་ཨ་ལོ་གེ་པ་ཡན་བྷ་སིང་ཨེ་མ་ཧོ</p></div1>
        </body>
    </text>
</TEI.2>