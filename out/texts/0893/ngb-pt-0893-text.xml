<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0893-text.xml">
    <teiHeader lang="tib">
        <fileDesc>
            <titleStmt>
                <title><!--drag po'i sngags rgod chen po zhes bya ba'i rgyud/-->དྲག་པོའི་སྔགས་རྒོད་ཆེན་པོ་ཞེས་བྱ་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0893-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=711.1; end=731.6--><milestone unit="page" n="711"/><milestone unit="line" n="711.1"/>༄༅། །རྒྱ་གར་སྐད་དུ། ཨེ་རུ་ཏྲ་མན་ཏྲ་མ་ཧྭ་ཏནྟྲ་རྭ་ཛ། བོད་སྐད་དུ། དྲག་པོའི་སྔགས་རྒོད་ཆེན་པོ་ཞེས་བྱ་བའི་རྒྱུད། རྒྱུད་ཀྱི་རྒྱལ་པོ་རུས་སྦལ་ཁྲོ་བོའི་རྟོག་པའོ། །བཅོམ་ལྡན་རྡོ་རྗེ་འཆང་ཆེན་པོ་ལ་ཕྱག་<milestone unit="line" n="711.2"/>འཚལ་ལོ། །དེ་ནས་རྡོ་རྗེ་སྙིང་པོ་དེ། །རྡོ་རྗེ་རྣོན་པོ་རལ་གྲི་འབར། །རྡོ་རྗེ་འཆང་ལ་གུས་བཏུད་ནས། །རྒྱུད་རྣམས་ཀུན་ཏུ་གསང་བའི་དོན། །རྟོག་པ་རྨད་དུ་འབྱུང་བའི་མཆོག །རུ་སྦལ་རྔམ་པའི་གསང་མཛོད་<milestone unit="line" n="711.3"/>ནས། །ཐུགས་རྗེས་རོལ་པ་ཤར་པ་ཡིས། །དྲག་པོ་སྔགས་རྫོགས་མཛད་པ་ཡི། །སངས་རྒྱས་ཀུན་གྱི་ཡེ་ཤེས་ཁྱོད། །འཇིག་རྟེན་འགྲོ་བ་མི་ཡུལ་དུ། །ཛ་ལ་ཛི་ལ་ཉམ་ང་བ། །མེ་རླུང་འཁྲུགས་པར་གྱུར་བ་འདི། །ནད་<milestone unit="line" n="711.4"/>ཀྱི་བདག་པོ་གང་ལགས་པ། །ཡེ་ཤེས་ཆེན་པོས་བཤད་པར་མཛོད། །རྫོགས་པ་ཆེན་པོས་བཀའ་སྩལ་པ། །ནུབ་ཕྱོགས་ཕོ་བྲང་རྒྱ་མཚོ་ཆུ། །ངོ་མཚར་ཆུ་བོ་བཞི་འབབ་པའི། །རབ་ཏུ་མི་སྒྲུངས་ཀླུ་རྣམས་ཀྱི། །དེད་<milestone unit="line" n="711.5"/>དཔོན་ཀླུ་ཡི་རྒྱལ་པོ་པ། །ཕོ་བྲང་རྒྱ་མཚོ་དང་བ་ན། །རིན་ཆེན་རི་རབ་ལྟེ་བ་ལ། །རིན་ཆེན་སྣ་ལྔའི་གཞལ་ཡས་ཁང་། །ཕྱི་ནང་མེད་པར་ཀུར་ཏུ་གསལ། །ཛ་ལ་ཛ་ལའི་བདག་པོ་སྟེ། །ཀུན་ལ་བསམ་ངན་མི་མཛད་<milestone unit="line" n="711.6"/>དེ། །སངས་རྒྱས་བསྟན་པ་བསྲུང་བར་མཛད། །དགེ་འདུན་ཆོས་ལ་དགྲ་བྱུང་ངམ། །བཀའ་ཡི་བསྟན་པ་སྨས་པ་ན། །ཙི་ཙི་ཛ་ལའི་ནད་རྣམས་བདག །ཚོར་བ་མེད་པའི་ནད་རྣམས་ཀྱང་། །སྙིང་ལ་འབབ་པར་བྱེད་པ་<milestone unit="page" n="712"/><milestone unit="line" n="712.1"/>ཡིན། །དེ་ཡི་ཕྱི་རིམ་ཕྱོགས་བཞི་ན། །རྒྱལ་པོའི་རིགས་ནི་ས་ལ་དབང་། །ལྕི་དང་འཐིབ་པའི་ནད་ཀྱི་བདག །རྗེའུ་རིགས་གདུག་པ་མེ་ལ་དབང་། །ཚ་དང་བསྲེག་པའི་ནད་ཀྱི་བདག །བྲམ་ཟེ་གདུག་པ་ཆུ་ལ་<milestone unit="line" n="712.2"/>དབང་། །གྲང་ཞིང་འདར་བའི་ནད་ཀྱི་བདག །དམངས་ཀྱི་རིགས་ནི་རླུང་ལ་དབང་། །ཡང་ཞིང་གཡོ་བའི་ནད་བདག་ཡིན། །རང་རང་ཡིད་ཀྱི་ཁང་པ་སྟེ། །རིན་ཆེན་གསེར་ལས་གྲུབ་པ་ཡིན། །གྲུ་བཞི་ཕྱི་ནང་ཀུན་ཏུ་<milestone unit="line" n="712.3"/>གསལ། །དེ་ཡི་ཕྱི་རིམ་རྩིབས་ལྔའི་ཀླུ། །ཉི་ཤུ་རྩ་ལྔ་རིམ་པར་གནས། །གཞལ་ཡས་རིན་ཆེན་དགུ་ལས་གྲུབ། །དེ་ཡི་ཕྱི་རིམ་གཉན་ཆེན་བརྒྱད། །འཁོར་ནི་འབུམ་སྡེར་བཅས་པ་གནས། །དེ་ཡི་གནས་ཁང་གཡུ་<milestone unit="line" n="712.4"/>ལས་གྲུབ། །དེ་ཡི་ཕྱི་རིམ་ས་བདག་སྟོང་། །རིན་ཆེན་ཟངས་ཀྱི་ཁང་པར་གནས། །དེ་ཡི་ཕྱི་རིམ་ས་སྲིན་དང་། །ས་སེན་ཀླུ་སེན་འབུམ་སྡེ་རྣམས། །ལྕགས་ལས་བྱས་པའི་གནས་ཁང་ན། །དེ་ཡི་ཕྱི་རིམ་ཐེ་བྲང་<milestone unit="line" n="712.5"/>དང་། །འབྱུང་བ་ཀུན་ཏུ་མྱུལ་བ་གནས། །དེ་ཡི་གནས་ཁང་ས་ལས་གྲུབ། །དེ་རྣམས་ཉམ་ང་ནད་ཀྱི་བདག་པོ་ཡིན། །རིམ་པས་གདོན་ཅིང་གཙོ་བོའི་ལག་ཏུ་གཏོད། །ཀླུ་རྒྱལ་ནད་ཀྱིས་ཟིན་ན་འཚོ་བ་དཀའ། །འཁོར་<milestone unit="line" n="712.6"/>གྱི་ནད་ནི་སྣ་ཚོགས་ཏེ། །ངོས་ཟིན་པ་ནི་གསོ་བར་སླའོ། །རུ་སྦལ་ཁྲ་བོའི་རྟོག་པ་དང་པོའོ།། །།རྡོ་རྗེ་རྣོན་པོས་གསོལ་བ། །ཛ་ལ་ཛི་ཉམ་ང་བ། །རྒྱུ་རྐྱེན་གང་གིས་རློང་བ་ཡིན། །ཡང་དག་རྫོགས་པས་བཀའ་<milestone unit="page" n="713"/><milestone unit="line" n="713.1"/>༄༅། །སྩལ་པ། །རིགས་དང་རང་གི་ཐེབས་ལས་དང་། །བྱད་ཀྱི་གཏད་ཁྲམ་གནན་གཟིར་ལོག །དེ་ཡི་རྐྱེན་གྱིས་ནད་ལྡང་བའི། །རིགས་ནི་ཟ་འམ་ཟུག་པ་ཡིན། །ཐབས་ལས་ཀླུ་ཡི་ཕོ་བྲང་དུ། །ཞེ་སྡང་<milestone unit="line" n="713.2"/>མཚོན་དང་འདོད་ཆགས་བརྩོགས། །གཏི་མུག་ཐབ་གཞོབ་བྱས་པ་འམ། །རྩོ་ལ་རྡོ་ཤིང་ཉམས་པ་ཡི། །བྱད་ཀྱི་གཏད་ཁྲམ་ཐེབས་པ་ནི། ཁྲམ་ལ་བཏབ་པས་གསོ་བ་དཀའ། །རང་གི་གཏད་ཁྲམ་གནན་གཟིར་<milestone unit="line" n="713.3"/>ལོག །བརྩོན་འགྲུས་ལྡན་ན་གསོ་བ་སླ། །ཉེས་པའི་ཆད་པ་བྱུང་བ་ན། །དང་པོ་གཞི་མས་མི་ཚོར་ཏེ། །ཐེ་བྲང་འགོང་པོ་ཀུན་འཁྲུགས་ནས། །རྟགས་འདེབས་ས་སྲིན་ལ་བཟློག །རྒྱལ་བྲན་ཐེ་བྲང་འགོང་པོ་དང་། །ས་<milestone unit="line" n="713.4"/>སྲིན་ཀླུ་བསེན་སྡོངས་འགྱུར་ཏེ། །ས་བདག་གཉན་དང་ཀླུ་རྣམས་ལ། །རིམ་པས་སྦྲན་ཅིང་ཀུན་སྡོངས་ནས། །གནོད་པ་ཆེ་ཞིང་ནད་རྣམས་གཏོང་། །རིགས་བཞི་ཀླུ་ཡིས་ཟིན་པའི་ཚེ། །མགོ་དང་ཡན་ལག་རིམ་པ་<milestone unit="line" n="713.5"/>ལ། །རྟགས་ཐེབས་དུག་གིས་གཟིར་བར་བྱེད། །བཙན་དང་ཀླུ་དང་རྒྱལ་པོ་དང་། །བདུད་ལ་སོགས་པར་སྡོངས་ནས་ནི། ། བློ་བུར་ནད་ཀྱིས་འདེབས་པ་ཡོད། །དབུས་ཀྱི་ཀླུ་རྒྱལ་ལག་ཏུ་གཏོད། །དེར་སོང་དེ་<milestone unit="line" n="713.6"/>ལས་ཐར་པ་མེད། །རུ་སྦལ་ཁྲ་བོ་ལས་རྟོག་པ་གཉིས་པའོ།། །།དེ་ནས་རྡོ་རྗེ་རྣོན་པོས་ཡང་གསོལ་པ། །འགྲོ་བའི་ལུས་ལ་གདུག་པ་གསུམ། །གནོད་པའི་རྟགས་རྣམས་བཤད་པར་མཛོད། །ཡང་དག་རྫོགས་པས་<milestone unit="page" n="714"/><milestone unit="line" n="714.1"/>བཀའ་སྩལ་པ། །དང་པོ་ཐེ་བྲང་འགོང་པོ་ཡི། །འཇིག་རྟེན་ཁམས་སུ་གདུག་པ་ཅན། །ཀུན་ལ་སྦྲན་གཏོང་རྟགས་མཚན་འདེབས། །རིམ་པས་ས་སྲིན་ཀླུ་སྲིན་དང་། །ས་བདག་གཉན་དང་རིགས་ལྔའི་ཀླུ། །རིགས་<milestone unit="line" n="714.2"/>བདག་གཙོ་ལ་རིམ་པས་བསྟོད། །དང་པོ་གནོད་པའི་རྟགས་འབྱུང་སྟེ། །སྙིང་མི་དགའ་ལ་འགྲོ་སྙིང་འདོད། །སྙིང་འཕྱོ་སྤྲོ་ཐུང་རྒོད་འདོད་ལུས་ཉམས་ཆུང་། །གཉིད་ཆེ་ཤེས་པ་འཐིབས་ཤིང་སྟབ་རྣོལ་འོང་། །རྨི་ལམ་<milestone unit="line" n="714.3"/>འགྱུར་མང་གནོད་རྟགས་དང་པོ་ཡིན། །ལུས་སྤྲིད་ཤ་གུལ་མིག་དང་ཤ་མདངས་འཁྱུག །ཟ་དང་བརྩེ་དང་སྦྱིད་ཅིང་འགྱུར་ལྡོག་མང་། །བྱད་ལུས་ཀུན་ལ་ཤ་བཀྲ་ཐོར་བའོ། །རྨི་ལམ་ལ་སོགས་ངན་ཏེ་གཉིས་པ་<milestone unit="line" n="714.4"/>ཡིན། །བྱད་ལ་འགྱུར་ལྡོག་ཆེ་ཞིང་ཤེས་པ་རྟེག །མཚན་མས་ཆེ་ཐེབས་མིས་ཀྱང་འགྱུར་ལྡོག་མཐོང་། །དེ་རྟགས་གནོད་པ་གསུམ་པ་ཡིན། ཤེན་ཏུ་མདོག་ངན་རྐང་ལག་ཞ་གྲུམ་འབྱུང་། ཁྲ་ཁྲག་ལུས་ནས་ཁ་མིག་<milestone unit="line" n="714.5"/>གླེ། །དྲི་མ་ལོག་ཅིང་ཁ་སྣ་ཡོ། །མཆི་མ་འཆིལ་མི་ཐུབ་ཅིང་བྱད་ལ་ཆུ་ཕུར་འོང་བ་ནི། །གནོད་པའི་རྟགས་ཏེ་བཞི་པའོ། །དེ་ནས་རིགས་བཞིའི་དུག་ནད་དེ། །གར་ཡང་རུང་བས་འདེབས་པ་ཡིན། །ཐ་མ་ཀླུ་རྒྱལ་ལག་<milestone unit="line" n="714.6"/>ཏུ་གཏོད། །ལུས་ལ་དྲི་མ་མི་ཆགས་ཤིང་། །དྲི་ལྡོག་རྐང་ལག་སོར་མོ་འཕྲུལ། ཁས་མ་ངན་མི་དང་བརྡ་མི་འཕྲད། །ཆུ་ཕུར་འབྱུང་ཞིང་རྨ་ཡང་འོང་། །སོ་ཀར་མིག་བཟློག་གོས་པ་ཡང་། །དྲི་མ་མི་འཆགས་སྐྱ་བོར་<milestone unit="page" n="715"/><milestone unit="line" n="715.1"/>༄༅། །འགྲོ། །སྣ་ཡི་ཀ་བ་ཆད་པ་ནི། །དེ་ལས་བཟློག་པ་དཀའ་བར་བཤད། །ལྔ་དང་བཞི་དང་གསུམ་པ་དང་། །གཉིས་པ་དང་གཅིག་པའི་བར་དག་ཏུ། །སྒྲིམས་ན་རིམས་པར་འཚོ་བར་བཤད། །དྲི་རྒོད་ལྕོ་<milestone unit="line" n="715.2"/>དྲེ་སྐྱ་རྦབ་དང་། །སྨྱོ་འབོག་བརྒྱལ་དང་བླ་ལྡོག་འབྱམ། ཁ་ལྐུགས་རྐང་ལག་ཞ་བ་དང་། །རྨལ་ནད་ཡམ་ནད་གག་ནད་དང་། །བློ་བུར་ནད་རྣམས་སྣ་ཚོགས་ནི། །སྡོངས་བཟླས་སྟོང་ཞིང་ཉེན་སློང་བའོ། །རུ་སྦལ་ཁྲ་<milestone unit="line" n="715.3"/>བོའི་རྟོག་པ་ལས་ལེའུ་གསུམ་པའོ།། །།རྡོ་རྗེ་རྣོན་པོས་ཡང་གསོལ་པ། །ཞུགས་པའི་མཚན་ཉིད་ཇི་ལྟར་ལགས། །ཡང་དག་རྫོགས་ཀྱིས་བཀའ་སྩལ་པ། །གདུག་པ་གསུམ་པོའི་ནད་དང་དུག །འཇུག་ས་ངེས་པའི་<milestone unit="line" n="715.4"/>ཚད་མས་བསྟན། །ཞུགས་པའི་མཚན་ཉིད་འདི་ལྟ་སྟེ། །ཕྱི་རོལ་ལུས་ཚུལ་ཞན་པ་དང་། །ནང་གི་ལུས་སྟོབས་ཆུང་བ་དང་། །ལུས་རྔུལ་མདོག་ངན་ཤ་ལུས་སྐེམ། །རྫི་སྐོར་སྟོང་ཚེར་འོང་བ་དང་། །འཁྲུ་འབྱམ་ཤ་བློ་སྐྱ་<milestone unit="line" n="715.5"/>རྦབ་འོང་བ་དང་། །ཉམ་ཆུང་བཅུད་འཇིག་འདོད་ཆགས་འཆོར། །དབང་པོ་མི་ལྡང་མཚན་མ་འདྲུལ། །ཤ་རོ་བེམ་པོ་འདུག་པ་དང་། །སྦྲིད་པོ་ཅི་དེར་འོང་བ་དང་། །གཞོག་སྤྲིད་རྩ་ཁྲིད་འཕྲེང་འཁྱུག་བྱེད། །ཞ་རངས་<milestone unit="line" n="715.6"/>བབུམས་རྒུར་ཡོ་སླེ་དང་། །སྐྱ་དང་སྐམ་དང་ནེ་སེག་འབྲུལ། ཁྲ་འགུལ་སྐྱེ་རྩེ་བེར་བ་ལྡང་། །བ་ལྷགས་ཤ་བཀྲ་གཡན་པ་འོང་། །རྫི་ལེངས་སྨི་མ་སྨ་ར་འབྱི། ། མདོག་ནག་སོ་སྐྱ་སྣ་ཁྲག་མང་། །གཏར་ན་ཁྲག་ངན་<milestone unit="page" n="716"/><milestone unit="line" n="716.1"/>སོལ་ཁུ་འདྲ། །ལུས་རྒུད་སྟོབས་ཞན་འདར་བ་དང་། །ལུས་འདར་བརྗེད་པ་རྐྱེན་པ་དང་། །སྙིང་འདར་རྨ་ལུགས་ངན་པ་དང་། །རྔམ་པ་འདེགས་དང་རྒོད་པ་དང་། །ཨུག་སོགས་བློ་ལུ་སྐྱེད་མདངས་འཆོར་བ་<milestone unit="line" n="716.2"/>དང་། །ཁོར་སྒྱུར་བ་དང་ཤ་མདངས་འཚེར། །སྐྱིགས་བུ་འོང་དང་སྣ་ཁྲག་མང་། ཁམས་དང་ཉ་སྐངས་དུར་ཤིག་འོང་། །གཤོགས་བཤལ་རྒུ་རུ་ད་རྒན་དང་། །དགུ་འཁྲི་གཞང་ན་བློ་འཁྲིག་བྱེད། །ལུས་སྦོ་ཆུ་སོགས་<milestone unit="line" n="716.3"/>ཕོ་བ་འདེགས། །ལོང་འགུལ་ཁོང་ཟ་འཁྲུ་སྒྱུག་འབྱང་། །གདུག་པའི་ནད་རྣམས་ཞུགས་པ་ཡིན། །རུ་སྦལ་ཁྲ་བོའི་རྟོག་པ་ལས་ལེའུ་བཞི་པའོ།། །།རྡོ་རྗེ་རྣོན་པོས་ཡང་གསོལ་པ། །ཉམ་ང་གདུག་པའི་ནད་དང་<milestone unit="line" n="716.4"/>དུག །འགྲིམ་པ་ངོས་བཟུང་ཇི་ལྟར་ལགས། །ཡང་དག་རྫོགས་པས་བཀའ་སྩལ་པ། །འགྲོ་བ་མི་ལ་གདུག་པའི་ནད། །ལུས་ལ་ཐེབས་ནས་འགྲིམ་པའི་ནད། །སྟོད་ཀྱིས་སྨད་ལ་ངོས་བཟུང་ཞིང་། །སྨད་ཀྱི་ནད་ཀྱིས་<milestone unit="line" n="716.5"/>སྟོད་ལ་གཟུང་། །སྟོད་ཀྱིས་སྨད་དུ་སྙེག་པ་དང་། །སྨད་ཀྱིས་སྟོད་དུ་བསྙེག་པ་ཏེ། །ཀླད་པའི་ནད་ནི་སྐྲ་གསེབ་ནས། །བྱིན་པའི་གནས་སུ་འགྲིམ་པ་ཡིན། །ཐ་མ་གཞུང་བར་སྙེག་པ་སྟེ། །རྒུད་པོ་འམ་ཡང་འདྲུད་པོར་<milestone unit="line" n="716.6"/>འགྲོ། །ཆུ་བའི་ནད་ནི་ལོང་བུ་ནས། །སྨིན་ཕྲག་དག་ཏུ་འདྲིལ་བར་བྱེད། །དགྱེ་དགུ་འཇའ་སྟེ་སྟོག་རྩར་སྙེག །ཚིགས་པའི་ནད་ནི་ཚིག་པ་དང་། །མིག་ཏུ་འགྲིམ་པར་བྱེད་པ་སྟེ། །ཐ མ མཆིན པརབསྙེག པ་<milestone unit="page" n="717"/><milestone unit="line" n="717.1"/>༄༅། །དང་། །བཙོས་ཀྱི་ནད་ནི་མཁུར་ཚོས་དང་། །གཉན་གོང་དག་ཏུ་འགྲིམ་པ་སྟེ། །བཙོས་ལ་ཤ་རོ་འོང་བ་ཡིན། །ཐ་མ་སྣ་ལ་སྙེག་པར་བྱེད། །རུས་པའི་ནད་ནི་ནི་ཀོས་ཀོ །ལ་སྲུབས་འགྲིམ་པར་<milestone unit="line" n="717.2"/>བྱེད། །འབྲུམ་ཆུང་ཚ་བཙག་འོང་པ་སྟེ། །ཐ་མ་རུས་ལ་སྙེག་པར་བྱེད། །རྒྱུས་པའི་ནད་དེ་དཔུང་པ་དང་། །རྟིང་ཆུ་བ་ནི་འགྲིམ་པ་སྟེ། །སྐར་ཚུགས་ཚ་ལ་སྤྲིད་པ་སྟེ། །ཐ་མ་རྒྱུས་པ་ལ་སྙེག་གོ །གདོང་སྣའི་ནད་དང་<milestone unit="line" n="717.3"/>ཡང་། །ངར་གདོང་དག་ཏུ་འགྲིམ་པ་སྟེ། ཁྲ་མཚན་འམ་ན་ཤ་རོ་འོང་། །སྐད་འགག་ཐོར་བུ་ཕྲ་མོ་འོང་། །ཐ་མ་བློ་ལ་སྙེག་པའོ། །གཅེས་པའི་ནད་ནི་སྙིང་ཀ་ནས། །མཚན་མ་དག་ཏུ་འགྲིམ་པ་སྟེ། ཁྲ་རོ་བེམ་པོ་<milestone unit="line" n="717.4"/>འོང་བ་དང་། །སྙིང་ཤུགས་འོང་ཞིང་ནུས་པ་ཆུང་། །ཐ་མ་སྙིང་ལ་སྙེག་པ་ཡིན། །རྩ་ནད་མཆན་ཁུང་བརླ་ཡི་ཕྱི། ཁྲ་བཀྲ་ཤ་རོ་འོང་བ་དང་། །ཐ་མ་རྩ་ལ་སྙེག་པ་ཡིན། །སྣོད་ཀྱི་ནད་ནི་མཆིན་ཁྲི་དང་། །གཞུདས་པ་<milestone unit="line" n="717.5"/>འདྲིན་ཞིང་བེམས་པོ་འོང་ ཐ་མ་མཆེར་པ་དག་ལ་སྙེག །མཁལ་མའི་ནད་དེ་མཁལ་མ་དང་། །བྱིན་པའི་ཉྭ་གཞུག་འདྲིམ་པ་ཡིན། །ཐོར་བུ་ཉ་སྒངས་འོངས་པ་དང་། །ཐ་མ་མཁལ་རྩ་དག་ལ་སྙེག །སྲབ་རྩེའི་ནད་<milestone unit="line" n="717.6"/>ནི་ཡོབ་ཆེན་གོང་། ཁྲིག་མ་དག་ལ་འདྲིམ་པ་སྟེ། །སྲབ་རྩེ་ཚིགས་མིག་ན་བ་དང་། །ཐ་མ་འོར་མིག་འོང་བ་ཡིན། །གཟའ་ཆུའི་ནད་ནི་གཟའ་ཆུ་དང་། །སྒལ་ཁུང་དག་ཏུ་འགྲིམ་པ་སྟེ། །ཐོར་བུ་རྨ་རྒན་འོང་བ་<milestone unit="page" n="718"/><milestone unit="line" n="718.1"/>དང་། །ཐ་མ་ཞ་འཁུམ་དག་ཏུ་འགྲོ། །ལྟག་པའི་ནད་ནི་ལྟག་གཞུང་འགྲིམ། །ཟུག་དང་ཆུ་སེར་འབབ་པ་སྟེ། །ཐ་མ་འཇང་ལ་སྙེག་པའོ། །སོག་པའི་ནད་དེ་སོགས་པ་དང་། །སྣག་པོ་ཆེ་རུ་འགྲིམ་པ་སྟེ། །ཙག་ཙག་<milestone unit="line" n="718.2"/>འོང་ཞིང་སྣག་ལ་སྙེག །སྐྲུ་ཡི་ནད་ནི་སྐྲ་མཚམས་དང་། །སྤུ་མཚམས་དག་ཏུ་འགྲིམ་པར་བྱེད། །སིལ་སིལ་པ་དང་ཟིང་ཟིང་འོང་། ཁྲ་མདངས་ཁྱབ་པར་སྙེག་པ་ཡིན། །རྩ་ནད་ནད་ཀྱི་བཤུལ་ཤ་དང་། །འཇིང་པ་<milestone unit="line" n="718.3"/>སྙེག་པ་དེ་ཡིས། །དགྱེ་བོ་ཡང་ན་སྒུར་པོར་འགྲོ། །ཐ་མ་ཆུ་པ་རྣམས་ལ་སྙེག །བཅུ་བདུན་གནད་དུ་འགྲིམ་པ་ཡིན། །དེ་མ་ཡིན་པར་མི་འགྲིམ་སྟེ། །འགྲིམ་ཞིང་སྙེགས་པ་དེ་དག་ལ། ། འགྲིམ་སྒོ་དགག་པ་གཅེས་པ་<milestone unit="line" n="718.4"/>ཡིན། །རུ་སྦལ་ཁྲ་བོའི་རྟོག་པ་ལས། །ཟིན་ཐེབས་ཀྱི་གནད་དེ་ལེའུ་ལྔ་པའོ།། །།རྡོ་རྗེ་སྙིང་པོས་ཡང་གསོལ་པ། །ནད་ཀྱི་བསྟན་པ་དེ་ལྟར་ན། །དྲག་པོ་སྔགས་རྒོད་ཡང་གསང་ཐུགས། །སྙིང་པོ་དོན་གྱི་སྦྱོར་བ་<milestone unit="line" n="718.5"/>དང་། །ཡང་དག་རྫོགས་པས་བཀའ་སྩལ་པ། །ཀླུ་གཉན་ས་བདག་གདུག་པ་ཅན། །ཉམ་ང་བ་ཡི་ནད་དར་ན། །རྒྱ་ཤོག་རྒྱུ་ལ་ཙཀྲ་བྲི། །རུ་སྦལ་ལྟོ་བར་མུ་ཁྱུད་བསྐོར། །དབུས་སུ་དྲག་པོ་བཞི་ལྡན་པ། །དབང་གི་<milestone unit="line" n="718.6"/>ཁོར་ཡུག་ལྡན་པར་བྲི། །སྣ་ཚོགས་རྡོ་རྗེ་ལྡན་པ་ལ། །ལྕགས་ཁང་འཁྲུལ་མིག་བཅུ་གཅིག་ལྡན། །རུ་སྦལ་རྩ་བའི་འཁྲུལ་འཁོར་ཡིན། །དབུས་སུ་ཀླུ་གཉན་ས་བདག་གི །མིང་དང་སྙིང་པོ་བྲི་བར་བྱ། །མ་མོ་རྒྱལ་པོ་<milestone unit="page" n="719"/><milestone unit="line" n="719.1"/>༄༅། །མཛེ་འདྲིན་བཙན། །དྲག་པོའི་ཁང་པ་གསུམ་པར་གནས། །མཚམས་སུ་གདུག་པའི་གཟུགས་ལྡན་པར། །དྲག་པོའི་སྔགས་ཀྱིས་བསྐོར་བར་བྱ། །སྣ་ཚོགས་རྡོ་རྗེ་རྩ་བའི་ལུས། །ཞབྲུལ་མིག་བཅུ་<milestone unit="line" n="719.2"/>གཅིག་ཡང་སྔགས་དགོད། ཁོར་ཡུག་རིགས་བཞི་གདུག་པའི་གཟུགས། །དུག་ཁྲག་ཚ་བའི་ངར་བསླུད་ལ། །ཨེ་ཡི་གནས་ཁང་ཁ་ཁྱེར་གསུམ། །རྩང་ཐོད་མེ་རི་ལྡན་པར་གཞག །ཙཀྲ་བར་སྣང་ཐོད་པ་གནག ཁ་<milestone unit="line" n="719.3"/>སྦྱར་བར་དུ་དམིགས་པ་བསམ། །ཕྱག་རྒྱ་ཟིལ་གནོན་སྐུར་བསྒོམས་ལ། །བསྒོམ་བསྐུལ་དྲག་སྔགས་བསྣོལ་མར་བརྡེག །འཁོར་ལོ་ཐོད་པ་རྫས་བདུག་ཅིང་། །དུག་ཁྲག་མཚོན་དང་དུག་མདའ་དང་། །བྱེ་མ་སུ་རྒྱ་ཛི་<milestone unit="line" n="719.4"/>ལས་བརྡེག ཁེ་ཁྲག་དྲག་པོ་བཅུ་གཅིག་འབྲུ། །ཡང་གསང་མཆོག་གི་སྙིང་པོ་ཡིན། །ཉིད་ཀྱིས་སྐུ་གསུང་ཐུགས་རྡོ་རྗེ་ཡི། །དྲག་སྔགས་སྦྱོར་བ་འདི་གསུངས་སོ། །ཨེ་ཀ་ཧེ་དུན་ཡ་མ་སྙིང་ཁྲག་ར་མ་ཙ་ལ། ས་ནཱ་ག་<milestone unit="line" n="719.5"/>ཙ་ཏྲི་དུ་མེ་སྲོག་ལ་བྲེང་བྲེང་རྩ་ལ་དུན་དུན་སྤུར་ནན་ཁམ་ཤག་རྦད། ས་ནཱ་ག་ཕྲེང་བྲེང་དུན་དུན་ཐུམ་རིལ་ནཱ་ག་ར་ཛ། ས་ནཱ་ག་སོག་ལ་བྲེང་བྲེང་ཛ་ཛ་ཐུམ་རིལ་ཤག །ས་ནཱ་ག་སྲོག་ལ་དུན་དུན་ཐུམ་རིལ་ཤག །ས་ནཱ་<milestone unit="line" n="719.6"/>ག་ཙིསྟ་ལ་ཐུམ་རིལ་ཤག་རྦད། ས་ནཱ་ག་ཐུམ་ལིང་ཁས་ཐུམ་རིལ་ཤག །ས་ནཱ་ག་སྲོག་ལ་ཧུར་ཐུམ་རིལ་ཤག །ས་ནཱ་ག་ཙིསྟ་ལ་ཐུམ་རིལ་ཤག །ས་ནཱ་ག་སྙིང་གཟེར་སྦུར་ནན་ཐུམ་རིལ་ཤག །ཙ་ཏྲི་ཤུ་ལ་དུ་མེ་མ་མ་<milestone unit="page" n="720"/><milestone unit="line" n="720.1"/>སྲོག་གཟེར་ཐུམ་རིལ་ཤག །ཙ་ཏྲི་ཤུ་ལ་གཟིར་ནན་ཐུམ་རིལ་ཤག །རོ་དྲི་ཏྲི་ཡ༷་ཤིག་ནན་གཟིར་ཐུ༷་རིལ་ཤག །དྲག་པོ་བཀོད་ཀྱི་སྔགས་བཟླས་ཤིང་། །དང་པོ་ཕྱག་རྒྱ་སྐུ་ཉིད་བསྟན། །འོད་ཟེར་འབར་བས་སྒྲིབ་པ་<milestone unit="line" n="720.2"/>བསྲེག །རང་བཞིན་སྔགས་མཐའ་སྟོང་ཉིད་དང་། །དྲག་པོ་མེ་དབལ་འཁོར་ལོ་མཚོན། །སྐམ་ཆགས་རྒྱུན་གྱིས་སྲོག་ཕྲོགས་ནས། །གསང་མཛོད་མུ་ཁྱུད་གཟུགས་ལ་བསྡུ། །མེ་རླུད་སྟོབས་ཀྱིས་ལྒབྲུག་ཅིང་<milestone unit="line" n="720.3"/>སྡུད། །སྲིད་པའི་རུ་སྦལ་ལྟོ་བར་འཆང་། །འཁོར་ལོ་མེ་རླུད་མཚོན་ཆ་ཡིས། །སྲོག་རྩ་གཅོད་ཅིང་གདུག་རྩུབ་བསྲེག །དྲག་པོ་སྦྱོར་བ་རྫོགས་པ་དང་། །བདུག་པ་བསྲེག་ཅིག་ཐལ་བ་མནན། ། ཀ་རྟེན་ནམ་ལྷ་<milestone unit="line" n="720.4"/>ཁང་ཐེམ་འོག་གཞུག །ཡ་མ་ཀ་ལི་དྲེགས་པ་ཅན། །ཧ་མོ་གནོན་པ་བེ་ཀ་ཏྭ། །ཡང་གསང་མཆོག་གིས་སྔགས་སུ་གསུངས། །རུ་སྦལ་ཁྲ་བོའི་རྟོག་པ་ལས་ལེའུ་དྲུག་པའོ།། །།རྡོ་རྗེ་རྣོན་པོས་ཡང་གསོལ་<milestone unit="line" n="720.5"/>པ། །སྔགས་ཀྱི་སྦྱོར་བ་དེ་ལྟར་ན། །འཚོ་བྱེད་སྨན་གྱི་སྦྱོར་བ་གང་། །ཡང་དག་རྫོགས་པས་ངེས་གསུངས་པ། །ཉམ་ངའི་ནད་རྣམས་ཞུགས་པ་ཡི། །དུག་རོ་སྨན་གྱིས་གདོན་པར་བྱ། །ཕྱི་ནས་ཞུགས་པར་གྱུར་པ་<milestone unit="line" n="720.6"/>ལ། །ཙན་དུག་དག་གི་སྨན་མར་རམ། །ཡང་ན་དུག་གི་རི་ལུ་གཏང་། །ནང་ནས་ཞུགས་པར་གྱུར་པ་ལ། །མུ་ཟི་མར་དང་སྦྲང་རྩི་སྦྱར། ཁེམ་བུས་ཚད་དང་ལྡན་པར་ནི། །མཁས་པས་ལྷོ་སྟོང་དག་ལ་གཏང་། ། དངས་<milestone unit="page" n="721"/><milestone unit="line" n="721.1"/>༄༅། །མར་ཞུགས་ཀྱང་དེ་བཞིན་བྱ། །བྱང་ཆུབ་སེམས་ལ་ཞུགས་པ་ལ། ཁུ་བ་བུ་རམ་སྦྱར་ཏེ་གཏང་། །དབང་པོ་ལག་པ་བའམ་རའི། །འོ་མར་འདུས་དང་སྦྲང་རྩིར་སྦྱར། །དང་པོ་མི་ལྡང་ནད་ཀུན་<milestone unit="line" n="721.2"/>སེལ། །ར་ཚ་རྒྱ་ཚ་ཟེའུ་ཚ། །དབྱི་མོར་དཀར་པོར་སྦྱར་བ་ཡིས། ཁྲ་རོ་བེམས་པོའི་ནད་རྣམས་འདྲེན། །རྩ་ནད་རྩ་སྦྱོངས་བྱ་བ་དང་། །འབྲི་ཏ་ས་འཛིན་སྦྱར་བས་སེལ། །ཞ་དང་རེངས་འཁུམས་ལུམས་ཀྱིས་<milestone unit="line" n="721.3"/>གསོ། །ཡོ་དང་སླེའོ་མེ་བཙས་བསྲོང་། །སེང་ལྡེང་སྨན་མར་དག་གིས་ནི། །རུས་པའི་ནད་ཀུན་སེལ་བ་ཡིན། །སྐྱེ་ཨ་ཀོད་པ་ད་དང་། །ཙན་དན་མར་ཁུ་སྦྱར་ཏེ་བྱུག །ཨ་རུ་ར་དང་བ་རུ་ར། ཁམ་བུ་ཡི་ནི་སྙིང་པོ་<milestone unit="line" n="721.4"/>བསྲེག །ཚེར་སྔོན་ཆུ་དང་སྦྱར་བ་ཡིས། །སྐྲ་དང་སྨིན་མ་འབྱི་བ་གསོ། །ཨ་བེ་ཤ་དང་བྲག་རྒྱ་ཡིས། ཁྲག་གི་ནད་ལ་བདུད་རྩི་ནི། །སེང་ལྡེང་འོ་མར་བསྡུས་པ་དང་། །འབྲས་བུ་གསུམ་དང་གུ་གུལ་དཀར། །སོ་མ་ར་<milestone unit="line" n="721.5"/>ཙ་ཐ་སྐར་རྡོ་རྗེ་དང་། །ཅོང་ཟི་སྦྲང་ཟིར་སྦྱར་བ་ཡིས། །བཅུད་ལ་ཞུགས་པའི་ནད་རྣམས་སེལ། །དཀར་པོ་ཆིག་ཐུབ་སྙིང་ཞོ་ཤ །འཛའ་ཏི་སྦྱར་བས་སྙིང་ནད་སེལ། །བུང་པ་རྩི་དང་སྲོ་ལོ་དཀར། །གློ་བའི་ནད་རྣམས་<milestone unit="line" n="721.6"/>སེལ་བ་ཡིན། །གུར་ཀུམ་ཏིག་གི་མེ་ཏོགགིས། །མཆིནཔའིནདརྣམས་སེལ་བར་བྱེད། །སེང་ལྡེང་གསོ་མ་ར་ཙ་དང་། །ཙན་དན་དཀར་པོ་འབྲས་བུ་གསུམ། །ནིམ་པ་མ་ཧྭ་ནིམ་པར་སྦྱར། །ཆུ་སེར་ནག་པོ་མཐའ་<milestone unit="page" n="722"/><milestone unit="line" n="722.1"/>དག་སྐེམས། །ཚ་སྣ་བཙོད་ཁུ་སྦྱར་བ་ཡིས། །འབྲུམ་འཕྲན་ནད་རྣམས་སེལ་བར་བྱེད། །མུ་ཟི་ཕག་ཚིལ་སྦྱར་བ་ཡིས། །བལ་ལྡགས་ཤ་བཀྲ་གླང་ཤུ་འཛོམས། །གཞན་ཡང་ནད་ཀྱིས་འགྲིམ་པ་ལ། །རྩ་སྒོ་དགག་དང་<milestone unit="line" n="722.2"/>མེ་བཙས་བསྲུང་། །གཞུངས་པ་སྙེག་ན་ཨན་རྟོག་དགག །སྒུར་པོ་དང་ནི་འདྲུད་པ་ལ། །ལུམས་བྱ་མེ་བཙས་བསྲེག་པར་བྱ། །གཟའ་སྐྱེ་མེ་བཙས་བསྲེག་པ་དང་། །གཟའ་གུམས་ལུམས་སུ་གཞུག་པར་བྱ། །དྲང་སྲོང་<milestone unit="line" n="722.3"/>སྙེག་ལ་མེ་བཙའ་བྱ། །ཉ་ཐོར་བྱུང་ན་མརྫོ་ལྕི་བྱུག ཁུ་བ་གཅོད་ཀྱིས་གདུལ་བར་བྱ། །མཆིན་པའི་སྲང་ནི་མེ་རྩ་གདབ། །སྣ་ལ་གཏར་ཁ་ཉ་རལ་བྱ། ཁྲ་རོ་བཙོག་བསྐོར་མུ་ཟི་གདབ། །སྣ་བཤལ་བྱ་ཞིང་འདྲེན་སྨན་<milestone unit="line" n="722.4"/>གཏང་། ། ཤ་སུལ་མེ་བཙའ་གདབ་པ་དང་། །ཐོར་བུ་བཙོས་ལུམས་གདུལ་བར་བྱ། །རུས་པའི་རྒྱལ་པོ་བསྲེག་པར་བྱ། །རུས་སྙིང་ལུམས་སུ་གཞུག་པར་བྱ། །དཀར་ཚུགས་དུགས་ཀྱིས་གདུལ་བར་བྱ། །སྦྱིད་པོ་ལ་<milestone unit="line" n="722.5"/>ནི་སྣུམ་དུག་ཏིང་། །སྣ་བི་རྩེ་མོ་གཤག་པར་བྱ། །ངར་གདོང་ལོང་རྩ་སྤྲོ་བར་བྱ། །བློ་ཡི་སྲང་སྒོ་བསྲེག་པར་བྱ། ཁྲ་རོ་ ལ་ནི་བསྐོར་ཚེ་བཤལ། །ཡང་ན་སུམ་པའི་འདྲེན་བཤལ་བྱ། །གློ་ཡི་སྒང་རྩ་གཏར་པ་<milestone unit="line" n="722.6"/>དང་། །ཅུ་གང་གུར་ཀུམ་གཏང་བར་བྱ། །སྙིང་སྲང་ནུ་འཇིང་བསྲོ་བར་བྱ། །རྩ་བ་ལྔ་ཡི་སྨན་ཡང་སྦྱར། །མཁལ་རྩ་རྩ་བ་འཕྲེང་ཉལ་བསྲོ། །བེམས་པོ་བཅི་ཡིས་བཙོག་པར་བྱ། །མཁལ་རྩ་མེ་རྩས་བསྲོ་བ་<milestone unit="page" n="723"/><milestone unit="line" n="723.1"/>༄༅། །དང་། །ཤ་བཀྲ་གུར་ཀུམ་ཆུ་ཡིས་བཀྲུ། །མཆེར་རྩ་སྲང་སྒོ་བསྲོ་བ་དང་། །བེམས་པོ་བཅུ་ཡིས་བཙོག་པར་བྱ། །བྲ༷་ཚེ་སྣུམ་གྱིས་གསོ་བར་བྱ། །ཧོག་མིག་ལྕགས་ཀྱིས་བསྲེག་པར་བྱ། །རྨ་རྒན་རུལ་ཆོད་<milestone unit="line" n="723.2"/>གཏང་ལ་གསོ། །ཆུ་སེར་འདྲེན་བཤལ་གཏང་བྱས་ལ། །ཟུག་རྔུ་ལུམས་ཀྱིས་གསོ་བར་བྱ། །གུ་གུལ་བཤལ་བཏང་ཤ་སུལ་མེ་བཙས་བསྲུང་། །སྤྱི་གཙུག་བཤལ་རྣམས་བཏང་བ་དང་། ཁྲ་ཐང་བར་ཡང་བཤལ་བར་<milestone unit="line" n="723.3"/>བྱ། །བཤུལ་རྩ་ནག་པོ་གཏར་བ་དང་། །བཤུལ་སྒོ་མེ་རྩས་དགག་པར་བྱ། །དགྱེ་རྒུ་ལུམས་ཀྱིས་གསོ་བར་བྱ། །མཁས་པས་རིག་པར་ཤེས་པས་ནི། །སྨན་དང་དཔྱད་ཀྱི་སྦྱོར་བ་ཡིན། །རུ་སྦལ་ཁྲ་བོའི་རྟོག་པ་ལས་<milestone unit="line" n="723.4"/>ལེའུ་བདུན་པའོ།། །།རྡོ་རྗེ་སྙིང་པོས་ཡང་གསོལ་པ། །སྨན་དཔྱད་སྦྱོར་བ་དེ་ལྟར་ན། །འཕྲིན་ལས་སྦྱོར་ཀ་ཇི་ལྟར་བྱ། ། ཡང་དག་དཔའ་བོས་བཀའ་སྩལ་པ། །གདུག་པ་གཐུམ་གྱི་ནད་དང་དུག ། གདུག་རྩུབ་<milestone unit="line" n="723.5"/>ཞི་བར་བྱེད་པ་སྟེ། །བསྲེག་པའི་སྦྱོར་བ་ལས་ཀྱི་གཅོང་། །ཐོག་མར་གདུག་པ་དབང་དུ་བསྡུ། །དེ་ནས་དྲག་པོས་ཚར་གཅད་ཅིང་། །ཐ་མར་ཞི་བའི་ལས་བྱའོ། །དབེན་པའི་གནས་སུ་འདུ་འཛི་སྤངས། །པདྨ་ར་གའི་<milestone unit="line" n="723.6"/>ས་གཞི་ལ། ། མཎྜལ་གྲུ་གསུམ་ས་གཅད་ལ། །དཔངས་སུ་ཁྲུ་རེ་ལྡན་པར་བྱ། །དབུས་སུ་མེ་ཐབ་གྲུ་བསུམ་ལ། ཁ་ཁྱེར་གསུམ་ལྡན་སོར་གཉིས་ཞིང་། ཁྲག་དང་རྒྱ་སྐྱེགས་ཁུ་བས་བྱུག །ནང་དུ་རྡོ་རྗེ་ལྕགས་ཀྱུ་<milestone unit="page" n="724"/><milestone unit="line" n="724.1"/>བྲི། །ས་དང་ནཱ་ག་ཛ་དང་ཧྲི། །ཧོ་ཁུང་ནང་དུ་གང་བར་བྲི། ཁ་ཁྱེར་ཨ་ཀར་ཤ་ཡས་བསྐོར། །ཐ་མ་སྦྲུལ་གྱིས་བསྐོར་བར་བྱ། །ཧོ༷་ཤིང་སྤྱག་ཤད་རྒྱ་ཤིང་དང་། ཁྲུ་གང་གཏུབས་ལ་དམར་པོ་ཤིང་། །ཙན་དན་དམར་པོ་<milestone unit="line" n="724.2"/>རྒྱ་སྐྱེགས་དང་། ཁྲག་གིས་བྱུགས་ཏེ་བརྩེགས་པར་བྱ། །བར་སྣང་དབང་སྡུད་ཙཀྲ་བྲི། །རས་སམ་རྒྱ་་།ག་དེ་དག་ལ། །ཙན་དན་དམར་པོ་རྒྱ་སྐྱེགས་ཀྱིས། །དབང་ལས་དང་ནཱ་ག་ལ། །ཧྲི་ཛ་ཞེས་པ་དགོད་པར་<milestone unit="line" n="724.3"/>བྱ། །མུ་ཁྱུད་རྩ་བའི་སྙིང་པོ་དང་། །ཐ་མ་ལྕགས་ཀྱུ་འབར་བ་ལ། །ཙན་དན་དམར་པོས་བསྐུས་པ་ཡི། །སྔགས་རྣམས་ཀྱིས་ནི་རབ་ཏུ་བརྒྱན། །བར་སྣང་བསྲེག་པ་ནམ་མཁའ་ཡི། །ཙཀྲ་ཡིན་པར་ཡང་དག་<milestone unit="line" n="724.4"/>བཤད། །དབང་གི་དྲག་སྔགས་བར་མི་གཅད། །ཞག་བདུན་བར་བཟླས་དམིགས་པ་རྟག །བསྒོམ་བསྐུལ་དྲག་སྔགས་བསྣོལ་མ་སྟེ། །ཕོ་ཉ་བསྐུལ་ལ་དབང་དུ་བྱ། །དེ་ཡི་གསང་སྔགས་འདི་དག་གོ ། ཨེབྱ་མྱགས་<milestone unit="line" n="724.5"/>ཡ་སྦུབས་མུགས་ཤག་དུན། ས་ན་ག་སརྦ་ཨ་ཀར་ཤ་ཡ་བྲེང་བྲེང་། དུན་དུན་ཛ། བསྲེག་པའི་ཆོ་ག་བཤད་པར་བྱ། །ཐབ་ཏུ་མེ་ལྷ་སྐུ་མདོག་དཀར། །འོད་ཟེར་དམར་པོ་ལྕགས་ཀྱུ་ཡིས། །གདུག་པའི་ཀླུ་གཉན་དབང་<milestone unit="line" n="724.6"/>དུ་བསྡུ། །མེ་ཉིད་མེ་ལོང་དེ་ཉིད་དུ། །ཕྱག་རྒྱ་ཟིལ་གནོན་དཀྱིལ་འཁོར་ཚོགས། །དམར་པོ་དབང་གི་རང་བཞིན་ཏེ། །བསྲེག་རྫས་དབུལ་ཞིང་གསང་སྔགས་བཟླས། །སནཱགཏྲིགནནསྙིངགཟེར་སྦུར་ནན། །ཧྲི་<milestone unit="page" n="725"/><milestone unit="line" n="725.1"/>༄༅། །ཤག་ཛ། ས་ནཱ་ག་ཛ། ས་ནཱ་ག་ཨ་ཀཁེ་ཡ། བྲེང་བྲེང་དུན་དུན་ཛ། གདུག་པའི་ཀླུ་གཉན་དྲེགས་པ་ཀུན། །དབང་དུ་བྱས་ཏེ་འགུགས་པར་བྱེད། །རུ་སྦལ་ཁྲ་བོའི་རྟོག་པ་ལས། །དབང་གི་ལེའུ་སྟེ་བརྒྱད་<milestone unit="line" n="725.2"/>པའོ།། །།དེ་ནས་དྲག་པོའི་ལས་བཤད་པ། །གནས་མཆོག་དབེན་པའི་ས་དག་ཏུ། །ཕུང་ས་གསུམ་ལ་མཎྜལ་བྱ། །སྣ་ཚོགས་ཁྲག་དང་དུག་ཆུས་བྱུག ། བསྲེག་པ་ས་གཞིའི་ཙཀྲ་བྲི། །དབུས་སུ་གྲུབ་གསུམ་བརྩེག་<milestone unit="line" n="725.3"/>པར་བྱ། ཁ་ཁྱེར་གསུམ་དང་ལྡན་པ་ནི། །ནང་དུ་མཐོ་གང་བར་མ་ལ། །མཛུབ་གང་ཐ་མ་ཆག་གང་ཡིན། །རྩང་དང་ཐོད་པ་མེ་རི་བྱ། །ནང་དུ་རྒྱ་སོལ་ནག་པོས་བྱུག ཁ་ཁྱེར་དམར་པོར་ཤིས་པ་སྟེ།༷།དབུས་སུ་སྣ་<milestone unit="line" n="725.4"/>ཚོགས་རྡོ་རྗེ་ཡམ། །གདུག་པའི་གཟུགས་དང་སྙིང་པོ་དགོད། །ཟ་ཁམ་ལ་ནི་གང་གནོད་གཟུགས། །དེ་འོག་ས་གཏིང་ཁྲུ་གང་དུ། །ཐོད་པར་དབང་གི་ཙཀྲ་དང་། །ལིང་ཀ་བཅས་པ་གནན་པ་ཡིན། ། ཧོ་ཤིང་ནག་ལ་<milestone unit="line" n="725.5"/>རྩུབ་པ་སྟེ། །དུག་གི་ཤིང་ངམ་ཚེར་མ་ཅན། །སྐྱེར་པ་མཛད་མོ་གྲ་མ་དང་། ཁ་ད་ར་ཡི་མེ་ཤིང་ལ། ཁྲུ་གང་ཚད་ལ་དྲག་པོར་བརྩིག །བཅུ་གཉིས་རྩིབས་ལ་བསྲེག་རྫས་དགོད། །གསོད་དང་བསྲེག་པའི་ཙཀྲ་<milestone unit="line" n="725.6"/>དང་། །བསྲེག་པའི་སྟེང་གཅོད་ཙཀྲ་ཡིན། །དུར་ཁྲོད་རོ་ཡི་རས་ལ་བྲི། །དབུས་སུ་དྲག་པོ་ལྡན་པ་ལ། །དབང་གི་ཁོར་ཡུག་གཉིས་པ་ཡིན། །གདུག་པ་གསུམ་དང་སྡོང་ཟླ་བྲི། །བཅུ་གཉིས་ཚེ་རིང་རྩང་བར་<milestone unit="page" n="726"/><milestone unit="line" n="726.1"/>ལྡན། །ཡང་རིམ་བཅུ་གཉིས་བསྲེག་པར་ལྡན། །ཐ་མ་སྦྲུལ་དང་མེ་རི་སྟེ། །སྲིད་པ་རུ་སྦལ་ལྟོ་བར་བཅའ། །བར་སྣང་མེ་ཐོད་མཁའ་ལ་བཅའ། ཁྲ་སྣ་ཁྲག་སྣ་ཚིལ་དང་ནི། །དུག་དང་འོ་མ་དེ་བཞིན་ཆང་། །མར་<milestone unit="line" n="726.2"/>ནག་ཉུངས་ཀར་ཉུངས་ནག་དང་། །བསྲེག་རྫས་ལིང་གས་ཡོངས་སུ་བསྐོར། །ནུབ་དང་ལྷོ་རུ་ཁ་ལྟས་ལ། །རག་ཤིང་འཕྲེང་ཐོགས་གོས་ནག་གོན། །ལྷ་ཡི་ང་རྒྱལ་ཟིལ་གནོན་བསྒོམ། །ཞག་བདུན་གསལ་གསུམ་དྲག་<milestone unit="line" n="726.3"/>སྔགས་བཟླས། །ཉི་མའི་གུང་དང་ནམ་གུང་ལ། །བསྐུལ་དང་བཏབ་པ་དྲག་སྔགས་རེ། །རྫས་དང་ལིང་གར་མིང་བྱང་བསྲེག །ལྷ་རེ་བསྐུལ་ལ་དྲག་སྔགས་བ་། །རྫས་དང་ལིང་ག་རེ་རེ་དབུལ། །གདུག་པ་ཅན་<milestone unit="line" n="726.4"/>རྣམས་ཚར་གཅད་ཕྱིར། །བདུན་པ་རྟགས་རྩུབ་མང་ན་སྤོགས། །ཐ་མ་ཐོར་བར་ཙཀྲ་གྲུབ། །ལས་ཀྱི་ཐུན་དབབ་བྱེ་ཚན་བརྡེག །ཐལ་བ་གཞན་རྣམས་ལིང་ག་ལ། །ཟོར་དུ་བརྡེག་དང་གནོད་སར་འཕང་། །ལས་ཀྱི་<milestone unit="line" n="726.5"/>ཙཀྲའང་དེ་བཞིན་གནས། །དེ་ཡི་གསང་སྔགས་བསྟན་པ་ནི། །སྐུ་གསུང་ཐུགས་ལས་འཐོན་པའོ། །ས་ནཱ་ག་དུ་རམ། ས་ནཱ་ག་ཨུ་ནན། ས་ནཱ་ག་ཨུ་ནན་གཟེར་ཕྱུང་སྲོག་ལ་དུན་ར༷་ཙིསྟ་པྲེང་ཤག་ཐུན་རྦད། ཨེ་ར༷། ས་<milestone unit="line" n="726.6"/>ནཱ་ག་ཙི་ཏྲ་དུ་མེ་སྲོག་ལ་ཡམ་ཤག་རྦད། ར༷་ཁ་ར༷་ཛ་ལ་ར༷། དྲག་པོ་ཚར་གཅད་ཆོ་གར་བཤད། །རུ་སྦལ་ཁྲ་བོའི་གསང་བའི་རྟོག་པ་ལས། །ཚར་གཅད་པའི་འཕྲིན་ལས་ཀྱི་ལེའུ་སྟེ་དགུ་པའོ།། །།དེ་ནས་ཕན་<milestone unit="page" n="727"/><milestone unit="line" n="727.1"/>༄༅། །གདགས་ཆོ་ག་བཤད། །དྲག་པོའི་རྗེས་ལ་ཤིས་པ་འམ། །ཡང་ན་གོང་བུ་བྱ་བ་ཡིན། །གནས༷ ་མཆོག་ཡིད་དང་འཐད་པ་སྲ །དང་ཞི་བའི་ལས་བྱ་བ། །འཇམ་ཞིང་སྣུམ་ལ་དཀར་བའི་ས། །ཡོ་བྱད་ལ་<milestone unit="line" n="727.2"/>སོགས་བསགས་བྱས་ལ། །མཎྜལ་རྒྱ་གཅད་དཀར་པོར་བྱ། །དྲི་སྤོས་ལྡན་པས་བྱུག་པ་བྱ། ། དབུས་སུ་ཧོ་ཁུང༷་ཟླུམ་པོ་ལ། ཁྲུ་གང་རྒྱ་གཅད་མཛུབ་གང་དཔངས། །ཞེང་དུའང་ནི་སོར་བཞི་ལྡན། ཁྲུ་གང་གཏེར་དུ་<milestone unit="line" n="727.3"/>བརྐོ་བར་བྱ། །དབུས་སུ་པདྨ་འདབ་མ་བརྒྱད། །གེ་སར་ཀུན་དྷ་ལྟ་བུ་ལ། །ཐ་མ་ཁོར་ཡུག་ཟླུམ་པོ་དཀར། །ཧོ་ཤིང་ལྕང་མ་གླང་མ་དང་། །བལ་བུ་འཕང་མ་ཁྲུ་གང་ལ། །ཟླུམ་པོའི་དབྱིབས་སུ་བྲི་བར་བྱ། །བསྲེག་<milestone unit="line" n="727.4"/>རྫས་འབྲས་བུ་ནས་ཆེན་དང་། །རྩི་མར་མེ་ཏོག་དཀར་པོ་དང་། །རྩི་བཅུད་འོ་མ་ལྕེ་ཕོག་དཀར། །ཡམ་ཤིང་ལྡན་པ་དབུལ་བར་བྱའོ། །དང་པོས་གང་ལྟ་ལྷ་སྒོམ་ཞིང་། །བསྐུལ་རེ་སྔགས་བཅ་བསྲེག་རྫས་<milestone unit="line" n="727.5"/>དབུལ། །ཞི་བར་གྱུར་ཅིག་བརྗོད་པར་བྱ། །ཐལ་འཇམ་གཙང་མའི་རས་ཀྱིས་དྲིལ། །ཞི་བའི་གནས་སུ་སྦ་བར་བྱ། །གདུག་པ་མ་ལུས་ཞི་བར་འགྱུར། །དེ་ནས་བཅོམ་ལྡན་འདས་ཀྱིས་གསང་སྔགས་འདི་གསུངས་<milestone unit="line" n="727.6"/>སོ། ་་་ཁ༷་བ༷་རིལ་ས་ནཱ་ག་ཐུ་ཤན་ཏིང་ཀུ་སྲ ཙྭ་ན་སརྦ་ཧོའི། ཐམས་ཅད་ཞི་བར་བྱེད་པ་ཡིན། །རུ་སྦལ་ཁྲ་བོའི་རྟོག་པ་ལས། ཞི་བའི་ལས་ཏེ་སྤྱིན་སྲེག་གི་རིམ་པའི་ལེའུ་སྟེ་བཅུ་པའོ།། །།རྡོ་རྗེ་རྣོན་པོས་ཡང་<milestone unit="page" n="729"/><milestone unit="line" n="729.1"/>༄༅། །ཞིག་དང་ཁ་སྦུབ་འགྱེལ། །དྲན་པ་ཉམས་ཤིང་སྲོག་དང་འབྲལ། །ཅེས་གསུངས་སོ། །རུ་སྦལ་ཁྲ་བོའི་རྟོག་པ་བཅུ་གཅིག་པའོ།། །།རྡོ་རྗེ་སྙིང་པོས་ཡང་གསོལ་པ། །སྡོང་ཟླ་གཟིར་བ་དེ་ལྟར་<milestone unit="line" n="729.2"/>ན། །སྡོང་ཟླ་གཞི་མར་བཅས་པ་ཡི། །རྟགས་དང་དྲོད་ཚད་ཇི་ལྟར་ལགས། །ཡང་དག་རྫོགས་པས་ངེས་བཤད་པ། །ཐོག་མར་སྤྲེའུ་དང་བྱི་ལ་བོང་བུ་དང་། །ལྷ་ཁང་མཆོད་ཁང་ཐངས་སྐུ་ལུགས་སྐུ་དང་། །བུ་ཆུང་<milestone unit="line" n="729.3"/>ཁྱེད་ཁུ་བཙུན་པ་སྤྲང་པོ་དང་། །མཛེ་ཅན་རྒྱ་ལྟ་འབག་སེང་དང་། །རེ་ཧྲུལ་ཁང་སྟོང་སྒོ་ཆུང་དོག་པར་འཛུལ། །གཉིས་པ་ཉ་དང་སྦལ་ལྕོང་རྟ་བླའོ། །སེ་སིང་འབུ་དང་བྲ་མ་གྲོག་མོ་དང་། །སྦྲང་བུ་མཆུ་རིངས་མ་དང་<milestone unit="line" n="729.4"/>ཆུང་མ་དང་། །སྲིང་མོ་མཛའ་མོ་གཉེན་བཤེས་བུད་མེད་དང་། །བུད་མེད་ནག་མོ་སྔོ་དང་དཀར་མོ་དང་། །བཙུན་པ་དགེ་བསྙེན་མོ་དང་ཁྱི་ཕག་ཝ་དང་། །གསུམ་པའི་རྟགས་ནི་ར་ལུག་མང་པོ་དང་། །བ་གླང་སྡིག་པ་<milestone unit="line" n="729.5"/>རྟ་དང་ར་ཐག་དང་། །གཅན་སྤྱང་ཆུ་དང་ཚེར་མ་སྟོན་པ་དང་། །མི་དང་སྲོག་ཆགས་སྟོན་པ་ཡིན། །བཞི་པའི་རྟགས་ནི་གླང་ཆེན་ཞིང་ཆེན་དང་། །མཐའ་མེད་ནགས་དང་ཐང་ཆེན་གད་པ་དང་། །བྲག་གཡང་ཤ་དང་ཆུ་<milestone unit="line" n="729.6"/>དང་ལུང་སྟོང་དང་། །མི་ལུས་མགོ་བརྙན་དག་ཏུ་སྟོན་པ་ཡིན། །ལྔ་པའི་རྟགས་ཏེ་ཞང་བློན་མི་ཆེན་དང་། །སྦལ་སྦྲུལ་དང་ཆུ་རྟ་ཆུ་ལུགས་དང་། །རི་དང་ཆུ་དང་མཚེའུ་དང་ལྟེང་ཀའོ། །དྲུག་པའི་རྟགས་མཚན་རྩད་པོ་<milestone unit="page" n="730"/><milestone unit="line" n="730.1"/>བཙན་མོ་དང་། །རི་རབ་རྒྱ་མཚོ་ངན་རི་ཤ་ར་དང་། །ལྟ་འདྲོད་སྣ་ཚོགས་མདོག་ལྡན་རྦ་རྒལ་དང་། །ཆུ་ཆེན་རྒྱུན་འབབ་ལུ་མ་རྫིང་བུ་སྟོན། །དེ་ནི་གནས་ཀྱི་བདག་པོ་རིམ་པ་བཞིན། ། ཐེ་བྲང་འགོང་པོ་ས་<milestone unit="line" n="730.2"/>གསེན་ས་བདག་གཉན། །རིགས་ཀྱི་ཀླུ་དང་རིགས་བཞིའི་ གནས་སུ་གཏོད། །ཐུབ་ན་དང་པོ་ནང་ནས་ཕྱི་རུ་སྟོད། །གདོན་ཀྱང་ཆུ་ལ་ཆོ་འཕྲུལ་ཆེ་འཕྲ་སྟོན། །མི་ཐུབ་རིམ་པས་ཕྱི་ནས་ནང་དུ་སྟོད། །གདོན་ཀྱང་ཆེ་<milestone unit="line" n="730.3"/>ལ་ཆོ་འཕྲུལ་ཇེ་ཆེ་སྟོན། །གནས་ནས་རིམ་པས་གནས་པ་ཇི་བཞིན་དུ། །གནོད་པའི་དུས་སུ་ཕྱི་ནས་ནང་དུ་སྟོད། །གདོན་མགོ་ཆོག་ན་ནང་ནས་ཕྱི་རུ་སྟོད། །དེས་ཐུབ་ཕྱི་རོལ་རྟགས་རྣམས་སྟོན། །དེ་ནས་ཐ་མ་དམ་<milestone unit="line" n="730.4"/>སྲི་འགོང་པོ་ཡི། །རྟགས་རྣམས་བྱུང་ནས་མཚམས་གདོན་གཏང་རག་གཏང་། །དེ་མ་ཤེས་ན་སླར་ལ་ནང་དུ་སྟོད། །དཔེར་ན་བཙོན་ཐར་མི་འགྲོས་འཛིང་ཀ་སྲོག་དང་མཚུངས། །རྟགས་ལོག་གདོན་ལྷང་བློ་བུར་ནད་<milestone unit="line" n="730.5"/>ཀྱང་འོང་། །ཐེ་བྲང་འགོང་པོའི་རྟགས་དེ་མ་བྱུང་ན། །ཀླུ་གཉན་གཉིས་ཀའི་མགོ་ནས་མ་ཐར་བས། །བརྩོན་འགྲུས་དྲག་པོས་དཔའ་བརྟུལ་བསྐྱེད་ཅིང་བྱ། །རུ་སྦལ་ཁྲ་བོའི་རྟོག་པ་བཅུ་གཉིས་པ། །རྡོ་རྗེ་རྣོན་པོ་རལ་<milestone unit="line" n="730.6"/>གྲི་ཆེ། །རྡོ་རྗེ་མི་ཐུབ་འཇིགས་པ་ཡིས ཨེ་མ་སངས་རྒྱས་ཐུགས་རྗེའི་སྐུ། ། མི་རྟོག་ཆོས་དབྱིངས་འདས་པ་ཡི། །གདུག་པ་འདུལ་བྱེད་ཁྱོད་ཕྱག་འཚལ། །སྔགས་ཀྱི་ངོ་བོ་ཁྱོད་ཕྱག་འཚལ། །བླ་མེད་སྐྱོབ་མཛད་</p></div1>
        </body>
    </text>
</TEI.2>