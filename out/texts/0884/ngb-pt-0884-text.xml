<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0884-text.xml">
    <teiHeader lang="tib">
        <fileDesc>
            <titleStmt>
                <title><!--gnod sbyin rdo rje stag mda'i rgyud/-->གནོད་སྦྱིན་རྡོ་རྗེ་སྟག་མདའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0884-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=583.1; end=601.3--><milestone unit="page" n="583"/><milestone unit="line" n="583.1"/>༄༅། །རྒྱ་གར་སྐད་དུ། བྱ་སྒྲི་ཏྲ་བཛྲ་ཡཀྟ་ཏནྟྲ། བོད་སྐད་དུ། གནོད་སྤྱིན་རྡོ་རྗེ་སྟག་མདའི་རྒྱུད། བཅོམ་ལྡན་འདས་མངོན་རྫོགས་ཀྱི་རྒྱལ་པོ་དཔལ་ཧེ་རུ་ཀ་ལ་ཕྱག་འཚལ་ལོ། །འདས་པ་ཀུན་གྱི་སྔོན་རོལ་ན་<milestone unit="line" n="583.2"/>འབྱུང་བ་རླུད་ཚ་གྲང་འཐབ་པའི་བར་ན། མི་མེན་གྱི་སྲིན་པོ་དང་ཤ་ཟན་གྱི་སྲིན་མོ་བཤོས་པ་ལས། སྲིད་པའི་བུ་མོ་ལྔ་བྱུང་། བུ་མོ་ཆེ་བ་དང་ཕྱག་ཡ་བདུད་ཀྱི་རྒྱལ་པོར་བཤོས་པ་ལས། བུ་རྡོ་རྗེ་ལེགས་པ་སྐྱེས། དེ་<milestone unit="line" n="583.3"/>ཡང་གནམ་ལོ་ཕག་གི་ལོ་ལ་དགུན་ཟླ་འབྲིང་པོའི་ཚེས་གྲངས་བཅུ་བདུན་གྱི་ནུབ་མོ་ལ་སྐྱེས་སོ། །སྐྱེས་ནས་ཞག་ལྔ་ལོན་པའི་ནང་པར་བུ་དེས་སྨྲས་པ། མ་ངའི་ཟས་སྐལ་ནི་གང་ཡིན། ངའི་འཐུང་སྐལ་ནི་གང་ཡིན།<milestone unit="line" n="583.4"/>ངའི་ལས་སུ་ནི་ཅི་ཞིག་བྱ་ཞེས་སྨྲས་པ་དང་། མས་བུ་ལ་སྨྲས་པ། །བུ་ཁྱོད་ཉོན་ཅིག །ཁྱོད་ཀྱི་ཟས་སུ་ནི་སྟག་གི་སྙིང་ཟོ། རའི་སྙིང་ཟོ། བྱི་ལའི་སྙིང་ཟོ། ཁྱོད་ཀྱི་ལས་དཔལ་ཆེན་པོའི་བསྟན་པ་བསྲུང་བའི་གྲོགས་<milestone unit="line" n="583.5"/>གྱིས་ཤིག་ཅེས་སྨྲས་ནས། བུ་ལ་ཅེར་བལྟས་པས། བུའི་སྙིང་ཁ་ནས་སྨེ་བའི་རྡོ་རྗེ་ནས་ཙམ་པ་ཅིག་སྐྱེས་ནས་འདུག་སྟེ། མས་བདུད་ཀྱི་མཚན་མཁན་ལ་མཚན་རྟོག་ཏུ་བཅུག་སྟེ། མཚན་མཁན་ན་རེ་བུ་འདི་ལེགས་<milestone unit="line" n="583.6"/>ཏེ། རྡོ་རྗེའི་རིགས་ལས་སྐྱེས་པ་ཡིན་པས་ཕྱག་ན་རྡོ་རྗེ་ལ་དབང་བསྐུར་ཞུས་ཤིག་ཅེས་ཟེར་རོ། །དེ་ནས་གསང་བའི་བདག་པོ་ཕྱག་ན་རྡོ་རྗེས་བསྟན་པ་མི་ནུབ་པའི་རྒྱལ་མཚན་དུ་དབང་བསྐུར། གསང་མཚན་རྡོ་རྗེ་<milestone unit="page" n="584"/><milestone unit="line" n="584.1"/>ལེགས་པ་ཞེས་བཏགས་ནས། སངས་རྒྱས་སྟོང་རྩ་ལྔ་མ་ཐེམས་བར་དུ་ཕྱག་ན་རྡོ་རྗེའི་བསྟན་པ་མ་ནུབ་བར། འཇིག་རྟེན་གྱི་ཁམས་འདི་དབང་བྱེད་པ་དང་ལས་ཀྱི་གནོད་སྤྱིན་དུ་དབང་བསྐུར་ནས། བསྟན་པ་བཤིག་<milestone unit="line" n="584.2"/>པའི་སེམས་ཅན་ཙམ་དམྱལ་ཐག་ཆོད་པར་བཀའ་བསྒོའོ། །གནོད་སྤྱིན་རྡོ་རྗེ་སྟག་མདའི་རྒྱུད་ལས། སྐྱེ་རྒྱུད་བསྟན་པའི་ལེའུ་སྟེ་དང་པོའོ།། །།གསང་བའི་བདག་པོས་བཀའ་སྩལ་པ། །གང་ཞིག་རྣལ་འབྱོར་ལས་<milestone unit="line" n="584.3"/>ཅན་གྱིས། །རྡོ་རྗེ་ལེགས་པ་བསྒྲུབ་པའི་ཕྱིར། །རྫས་ཀྱི་བསག་ཐབས་བསྟན་པར་བྱའོ། །ཞེས་གསུངས་ཏེ། །རྫས་རྣམ་པ་བཞི་བསག་སྟེ། ཕྱི་རྟེན་གྱི་རྫས་བསག་པ་དང་ནང་གནོད་སྤྱིན་གྱི་རྫས་བསག་པ་དང་།<milestone unit="line" n="584.4"/>གསང་བ་མཆོད་པའི་རྫས་བསག་པ་དང་། བླ་རྡོ་གཟུང་བའོ། །ཕྱི་བསྟེན་པའི་རྫས་ནི་ར་ལ་བརྟེན་ཏེ། ཞུར་པོ་ལག་དཀར་རྒྱ་བོ་མིག་བཞི། ཁམས་པ་རོག་པོ་འགལ་ཁ་ལ་རྟེན་ཏེ། རྔ་མ་སྔོན་དམར་གྱིས་བརྒྱན་<milestone unit="line" n="584.5"/>ཏེ་སྲོག་གི་སྙིང་པོ་གདགས། མངའ་གསོལ་ལོ། །ནང་གི་དམ་རྫས་བསག་པ་ནི། ར་གསོབ་ལ་རྔ་མ་སྔོན་དམར་གྱིས་བརྒྱན་ཏེ་ཁར་ལིང་ཁ་གཞུག །ཁ་དགྲ་ཕྱོགས་སུ་བསྟན། སྨྱུག་རྒོད་ལ་མདའ་བྱ་རྒོད་མ་བྱས་ལ་<milestone unit="line" n="584.6"/>དར་ལེ་བརྒན་དང་། བསེའི་བྱང་བུ་དང་། སྐྱེས་པའི་སྙིང་དང་། ར་སྙིང་དང་། བྱི་ལའི་སྙིང་དང་། སྟག་དྲུག་མའི་སྙིང་གདགས་སོ། །གསང་བའི་མཆོད་རྫས་བསག་པ་ནི། ཕྱིའི་ཚུལ་དུ་མཆོད་པ་ནི་བཤོས་བུ་ལ་<milestone unit="page" n="585"/><milestone unit="line" n="585.1"/>༄༅། །བརྒྱན་རྣམ་པ་མང་པོས་བརྒྱན་ལ། སྦྱན་གཟིགས་དང་གསེར་སྐྱེམས་ཀྱི་མཆོད་དོ། །ནང་མཆོད་པའི་རྫས་ནི། ཤ་ཁྲག་དང་། དབང་པོ་རྣམ་པ་ལྔ་དང་། ཨ་མྲི་ཏ་དང་། རྭ་གསུར་གཏང་ལ་བླ་རྡོ་གསང་<milestone unit="line" n="585.2"/>བའི་དམ་རྫས་བསག་པ་མི། རྡོ་ཕ་ཝང་ལོང་བུ་ལ་ཏྲི་ཏྲི་ཏྲི་གསུམ་བྲིས་ལ་བྱིན་གྱིས་བརླབ། དར་ལེ་བརྒན་ལ་སྲོག་སྔགས་བྲིས་ལ་བླ་རྡོ་དྲིལ། དེ་ནས་སྙིང་གསུམ་དང་རྫས་གསུམ་དུ་བཅས་ལ་རིའི་སྙིང་ཤུན་དུ་དྲིལ།<milestone unit="line" n="585.3"/>དེ་ནས་ཟ་འོག་ཁུག་མར་དྲིལ། དེ་ནས་ཕྱིང་ཁུག་ཏུ་བཅུག་ལ་མཆན་ཁུང་དུ་གདགས། ཟངས་མའི་ཁབ་དང་སྤུ་གྲི་ཡང་གཟན་ལྤགས་སུ་བཅུག་ལ། སྙིང་གསུམ་པོའི་ཕྱི་མའི་འཐུམ་བུ་དང་བཅས་པ་ནི་གསང་བའི་<milestone unit="line" n="585.4"/>མཆོད་རྫས་ཏེ། མཆོད་རྫས་གསུམ་པོ་གང་གིས་མཆོད་ཀྱང་། ཏིང་ངེ་འཛིན་གྱི་སྐྱེས་བུའི་མཆོད་རྫས་ཐམས་ཅད་བྱིན་གྱིས་བརློབ། རྡོ་རྗེ་སྟག་མདའི་རྒྱུད་ལས་རྫས་བསག་པའི་ལེའུ་སྟེ་གཉིས་པའོ།། །།དེ་ནས་<milestone unit="line" n="585.5"/>ཡང་དག་བཤད་བྱ་བ། །སྐྱེས་བུ་རྡོ་རྗེ་ལེགས་པ་ཡི། །བསྟེན་ཐབས་རྣམ་པ་གསུམ་དུ་བཤད། །ཅེས་གསུངས་ཏེ། །བསྟེན་པའི་ཐབས་ལ་གསུམ་སྟེ། ཇོ་བོ་ལྟར་བསྟེན་པ་དང་། གྲོགས་པོ་ལྟར་བསྟེན་པ་དང་། བྲན་<milestone unit="line" n="585.6"/>ལྟར་བསྟེན་པའོ། །དེ་ལ་ཇོ་བོ་ལྟར་བསྟེན་པ་ནི། ཁྱོད་ཀྱི་ཇོ་བོར་འཛིན་ཏོ། །ལྷར་འཛིན་ཏོ། །དུས་འདི་ནས་བཟུང་ནས་བདག་སྐྱབས་འོག་གཞུག་ཏུ་གསོལ་ལོ་སྙམ་སྟེ་ཁས་ལེན་པའོ། །གྲོགས་པོ་ལྟར་བསྟེན་པ་ནི།<milestone unit="page" n="586"/><milestone unit="line" n="586.1"/>སྐྱེས་བུ་ཆེན་པོ་དང་བདག་ཉིད་སྐྱེ་བ་སྔ་མའི་ལས་ཀྱིས་ཀྱང་འབྲེལ། སློབ་དཔོན་གྱི་དམ་ཚིག་གཉན་པོས་ཀྱང་འབྲེལ། །དཀྱིལ་འཁོར་གཅིག་ལ་བལྟས་ནས་དམ་ཚིག་གཅིག་པར་བསམས་ཏེ། གྲོགས་པོ་ཁྱོད་ཀྱང་<milestone unit="line" n="586.2"/>དམ་ལས་མ་འདའ་ཞིག །ང་ཡང་དམ་ལས་མི་འདའ་འོ། །བྲན་ལྟར་བསྟེན་པ་ནི། ཆོས་ཉིད་སྐྱེ་བ་མེད་པའི་དོན་རྟོགས་པའམ། བདག་ཉིད་དཔལ་ཆེན་པོའི་ཏིང་ངེ་འཛིན་དུ་མཐུན་པའི་དམ་རྫས་ཐོགས་ལ། ཏིང་ངེ་<milestone unit="line" n="586.3"/>འཛིན་གྱི་དབང་དུ་བསྡུས་ཏེ་ལས་མྱུར་དུ་གྱིས་ཤིག །བྱས་པ་ཙམ་གྱིས་ལས་ལ་འགྲོའོ། །གནོད་སྤྱིན་རྡོ་རྗེ་སྟག་མདའི་རྒྱུད་ལས། བསྟེན་པའི་ཐབས་བསྟན་པའི་ལེའུ་སྟེ་གསུམ་པའོ།། །།དེ་ནས་ཡང་འདི་<milestone unit="line" n="586.4"/>གསུངས་སོ། །རྣལ་འབྱོར་གང་ཞིག་ལས་ཅན་དེས། །རྡོ་རྗེ་ལེགས་པ་བསྒྲུབ་འདོད་ན། །སྒྲུབ་ཐབས་རྣམ་པ་གསུམ་དུ་གསུངས། །ཞེས་གསུངས་ཏེ། དེ་ལ་མཐུན་སྦྱོར་ར་ལ་བསྟེན་ཏེ་བསྒྲུབ་པ་དང་། རྩལ་ཆེན་སེང་<milestone unit="line" n="586.5"/>གེའི་གཟིར་ལ་མནན་ཏེ་བསྒྲུབ་པ་དང་། མགྱོགས་པ་ཤ་ཁྱི་ལས་ལ་འགྱེད་པ་ལྟ་བུའི་བསྒྲུབ་པའོ། །དེ་ལ་མཐུན་སྦྱོར་ར་ལ་བརྟེན་པའི་སྒྲུབ་པ་ནི། ས་བྱིན་གྱིས་བརླབས་ལ་གནས་གང་ཡིན་པ་དེར་མ་ཏྲ༷་གི་སྙིང་ཁར་<milestone unit="line" n="586.6"/>ཨེ་གྲུ་གསུམ་བཅའ། མཐའ་མ་རྩང་གིས་བསྐོར་ལ། ར་སྤུ་རྟགས་ཅན་ཅིག་མདུན་དུ་བཞག་ལ། བདག་ཉིད་ལྷའི་ང་རྒྱལ་དུ་བྱས་ལ། ཨོ་བཛྲ་སྭ་ ་ས་མ་ཡ། ཨོ་ཧྲི་དུ་མྱ་ར་ཡ་ཛ་ཛ། སྲོག་ཐུག་ཐུག་མྱ་ར་ཡ་ཛ་ཛ<milestone unit="page" n="587"/><milestone unit="line" n="587.1"/>༄༅། །སྲོག་རྦུད་རྦུད་མྱ་ར་ཡ་ཛ་ཛ། ཤ་ལ་དུ། ཁྲག་ལ་དུ། དམ་ལ་་་ག་ཛ་ཛ། ཞེས་བཟླས་ཏེ། མཚན་མ་རབ་འབྲིང་ཐ་མ་གསུམ་གང་བྱུང་བ་དང་། ཨ་པར་སད། ཨེ་པར་སད། ཨ་ལོ་ཨ་སྤར་ཨ་སྐྱིམ། ཐི་<milestone unit="line" n="587.2"/>སྒྲུར་སོད། ནི་སྐྲུར་སོད། ཨ་ལོ་ཨ་སྤར་ཨ་ཐིམ། ཞེས་ཡང་ཆང་ཕུད་དགོད་མ་ཉམས་པར་ལ་གཏོར་བས་མཚན་མ་བྱུང་བ་དང་། ཅི་ལྟར་འདོད་པ་བཞིན་འགྲུབ་བོ། །བླ་རྡོ་བཅའ་བ་དང་། རྟེན་བཅའ་བ་དང་། རྦད་<milestone unit="line" n="587.3"/>པའི་ལས་བྱའོ། །བོད་རྦད་གསད་གསུམ་དྲིལ་ལ་བཟླས་སོ། །རྩལ་ཆེན་སེང་གེའི་གཟིར་ལ་མནན་པ་ལྟར་བསྒྲུབ་པ་ནི། མ་ཏྲ༷་བཅས་ལ། བདག་ཉིད་དཔལ་ཆེན་པོའི་ཏིང་ངེ་འཛིན་དུ་བསྒོམ་པའི་ཐུགས་ཁ་ནས་ཡི་<milestone unit="line" n="587.4"/>གེ་ཧཱུཾ༷་གཅིག་འཕྲོས་པས། ཧཱུཾ༷་དེ་ཇེ་ཆེ་ཇེ་ཆེ་སོང་བ་ལས། མི་ནག་པོ་འབྲོ་ཞུ་ཆེན་པོ་གོན་པ་སེང་གེ་དཀར་མོ་ལ་ཆིབས་པ། ཕྱག་གཡས་ན་རྡོ་རྗེ་རྩེ་དགུ་བསྣམས་པ། གཡོན་ན་དགྲ་སྙིང་ཆང་པར་འཆང་བ། ལྕགས་ཀྱི་<milestone unit="line" n="587.5"/>རལ་པ་ཡོད་པ། རལ་པའི་གསེབ་ན་དུ་བ་ཕྱུར་བ། མིག་གཡས་པ་ཉི་མ་ལ་བྱས་པ། གཡོན་པ་ཟླ་བ་ལ་བྱས་པ། སྨ་ར་སེར་པོའི་རྩེ་ལ་བསྐལ་བའི་མེ་སྟག་འཕྲོ་བ། ཞལ་ནས་སྲོག་གཅོད་པའི་སྔགས་ཟློས་པ། དཔྱིད་<milestone unit="line" n="587.6"/>ཟླ་གསུམ་ལ་རླུད་ནག་ཚུབ་མའི་སྣ་འདྲེན་པ། དབྱར་ཟླ་གསུམ་ལ་ཆར་སྤྲིན་གྱི་ནང་ན་བཞུགས་པ། སྟོན་ཟླ་གསུམ་ལ་ལྕགས་ཀྱི་སེར་བའི་སྣ་འདྲེན་པ། དགུན་ཟླ་གསུམ་ལ་ཁམས་གསུམ་སེམས་ཅན་གྱི་སྲོག་འཕྲོག་<milestone unit="page" n="588"/><milestone unit="line" n="588.1"/>པའོ། །སྐྱེས་ངོ་མར་གྱི་བདུད། བུ་མོན་ཆུང་གི་རྩེ་སྟེ། དགྲ་བོ་དམ་ཉམས་ཐུན་བུར་ཐུན་བར་བསམས་ཏེ། མ་ཏྲ༷་གི་སྙིང་ཁའི་འབྲུབ་ཁུང་དུ། ར་ཤ་ལག་པ་གཡས་པ་ཅིག་ལ་ལིང་ཀ་སྦྱར་ཏེ་དུག་མདའ་བརྡེག །འབོད་<milestone unit="line" n="588.2"/>པའི་སྔགས་ཀྱིས་བོད་པ་དང་། རྦད་པའི་སྔགས་ཀྱིས་རྦད་པ་དང་། གསད་པའི་སྔགས་ཀྱིས་གསད་པ་དང་། གསུམ་ཀ་དྲིལ་བ་རྣམས་ནི་ཤེས་པར་བྱའོ། །མགྱོགས་པ་ཤ་ཁྱི་ལས་ལ་འགྱེད་པ་ལྷ་བུའི་བསྒྲུབ་པ་ནི། ཕྱི་<milestone unit="line" n="588.3"/>རྟེན་དང་། ནང་རྟེན་དང་། གསང་བའི་རྟེན་དང་། བླ་རྡོ་བཅའ་ཐབས་དང་། མ་ཏྲ༷་བཅའ་བའི་ལས་རྣམས་གོང་ལྟར་བྱས་ལ། སྐྱེས་བུ་གནད་ནས་བསྐུལ་ཏེ། །བུ་ལྟར་གསོ་ལ་ཁྱི་ལྟར་རྦད་དོ། །སྲོག་གི་སྙིང་པོ་རབ་ནི་<milestone unit="line" n="588.4"/>ཇོ་བོས་ཁོལ་པོ་ཁོལ་བ་དང་འདྲ། སྲོག་གི་སྙིང་པོ་འབྲིང་པོས་མ་བུ་ལ་སྐད་སྒྲོག་པ་དང་འདྲ། ཐ་མས་སྐྲུད་ལའམ་གྲོགས་པོ་འབོད་པ་དང་འདྲ། དེ་བས་ན་སྲོག་གི་སྙིང་པོ་མ་ནོར་བ་གལ་ཆེའོ། །རྦད་སྔགས་རབ་<milestone unit="line" n="588.5"/>ཀྱིས་བྲན་ཉན་བརྩོན་ལ་ཇོ་བོས་ལས་ལ་གཏད་ན། སོད་བྱས་ན་གསོད། རྐུས་བྱས་ན་རྐུ། རྒྱོབ་བྱས་ན་རྡེག །རྦད་སྔགས་འབྲིང་གིས་ཉི་མ་གཅིག་གི་འདན་པ་ལས་འཆོལ་དང་འདྲ། འདན་པ་མི་དགའ་བ་བདག་<milestone unit="line" n="588.6"/>པོས་མི་བྱེད །བདག་པོ་མི་དགའ་བ་འདན་པས་མི་བྱེད། རྦད་སྔགས་ཐ་མ་ནི་གཉེན་སྙིང་ཉེ་བ་གཉེན་སྨོས་གཏང་ནས་ལས་འཆོལ་བ་དང་དམག་རེ་བ་དང་འདྲའོ། །གསང་སྔགས་རབ་ཀྱི་ནི་ཤ་ཁྱི་བཟང་པོས་རི་<milestone unit="page" n="589"/><milestone unit="line" n="589.1"/>༄༅། །དགས་་།ར་བ་མེད་པ་དང་འདྲ། གསང་སྔགས་འབྲིང་ནི་རྩལ་པོ་ཆེ་མདའ་འཕེན་པ་དང་འདྲ་སྟེ། སུམ་གཉིས་ལ་འཕྲོག་གོ །གསང་སྔགས་ཐ་མ་ནི་རྐུན་པོ་ཞགས་ཐོགས་འདྲ་སྟེ། ཕྱེད་ལ་ཟིན་ཕྱེད་ལ་<milestone unit="line" n="589.2"/>མི་ཟིན་ཏེ། དེ་བས་ན་བོད་རྦད་གསད་གསུམ་གྱི་སྔགས་མ་ནོར་བ་གཅེས་སོ། །བཛྲ་སྭ་རྙུ་ས་མ་ཡ། བཛྲ་སྐྱེས་མཆོག་གི་ཐིག་ལེ་རྩལ། བཛྲ་གིང་ཀ་ར་ཧྲིང་ཧྲིང་། བཛྲ་ས་རྙུ་ས་མ་ཡ། ཡག་ཤ་གིང་ཀ་ར་ཙིསྟ་ཛ་ལ་ར༷་<milestone unit="line" n="589.3"/>བཛྲ་ཀྲ་མ་ནི་ཤི་ནི། ས་མ་ཡ་རྙུ་ཡ། བཛྲ་ས་རྙུ་ས་མ་ཏྲི་ཏྲི། ཡག་ཤ་བཛྲ་ས་རྙུ་ས༷་ཡ་ཏྲི་ཏྲི། བཛྲ་ས་རྙུ་ས་མ་ཡ་བྲ་ན་རྦད། ཐུ༷་ཚལ་གུར་གུར་རྦད། ཏྲི་ཡང་དུ་སྨྱོ། གིང་ཀ་ར་ཡ་པ་རི་བྲག་ཁ༷་སྨྱོ། ནི་མར་ན་ཡ་དུ་ནི་ཛ།<milestone unit="line" n="589.4"/>བཛྲ་ས་རྙུ་ས་མ་ཡ། རྦད་ཏྲི་རྦད་ཏྲི་ཛ། འུར་བ་འུར་བ་རྒྱུག་ཏྲི་རྒྱུག་ཏྲི་ཛ། བཛྲ་ས་རྙུ་ས་མ་ཡ་སྲོག་ལ་རྦད་ཏྲི་ཛ། གིང་ཀ་ར་ས་མ་ཡ། མུ་ལ་རཀྟ་ཙིརྟི་རྦད་སྨྱོ། སྲོག་ཤི་ཀ་རར་མྱ་ར་ཡ་རྦད་སྨྱོ། བཛྲ་ས་བྱུ་ས་མ་ཡ་རྦད་<milestone unit="line" n="589.5"/>རྦད་སྨྱོ། ཆེ་གེ་མོ་ལ་ས་མ་ཡ་སྲོག་རྩ་ཆོམ་མ་ར་ཡ ས་མ་ཡ་ཛ་ཛ། དང་པོར་བོད། བར་དུ་རྦད། ཐ་མ་གསད། སྒྲུབ་ཐབས་རྣམ་པ་གསུམ་ཧྲིལ་གྱིས་དྲིལ་ལ་བྱ། སྔགས་རྣམ་གསུམ་ཧྲིལ་གྱིས་དྲིལ་ལ་བཟླས་<milestone unit="line" n="589.6"/>སོ། །གནོད་སྤྱིན་རྡོ་རྗེ་སྟག་མདའི་རྒྱུད་ལས། སྒྲུབ་ཐབས་ཀྱི་ལེའུ་སྟེ་བཞི་པའོ།། །།དེ་ནས་ཡང་ནི་འདི་གསུངས་སོ། །སྐྱེས་བུ་བསྒྲུབ་པའི་དྲོད་ཚད་བཅུ་དྲུག་བཤད་པར་བྱ། གྲུབ་པའི་ཚད་བརྒྱད་མ་གྲུབ་པའི་<milestone unit="page" n="590"/><milestone unit="line" n="590.1"/>ཚད་བརྒྱད་དེ། དམ་ཅན་གྱི་གྲུབ་ཚད་བརྒྱད་ལ། ཉམས་སུ་ལྷང་ལྷང་འོང་བ་དང་། ཅི་བྱེད་པ་ཡིད་ལ་དྲན་པ་དང་། སེམས་ལ་ཅི་སྨོན་པ་བཞིན་དུ་འོང་པ་དང་། བསམ་པ་ཅི་ཡང་ཐོགས་པ་མེད་པར་འགྲུབ་པ་དང་།<milestone unit="line" n="590.2"/>རྨི་ལམ་རྣོ་བ་དང་། སེམས་ཅན་ཐོགས་པ་མེད་པར་སོད་པ་དང་། འོད་དང་སློབ་དཔོན་དུ་རྫུ་བ་དང་། སྤྱང་ཁུར་རྫུ་བ་དང་། དེ་རྣམས་དགྲ་ལྷ་གྲུབ་པའི་རྟགས་བརྒྱད་ཡིན་ནོ། །མ་གྲུབ་པའི་རྟགས་བརྒྱད་ལ། སྙིང་མི་<milestone unit="line" n="590.3"/>དགའ་བ་དང་། ངུ་སྙིང་འདོད་པ་དང་། ཁྲོ་སྙིང་འདོད་པ་དང་། བློ་བུ་དུ་ནད་དྲག་པོ་འོང་བ་དང་། སྙིང་གཏད་པའི་མི་དགྲར་ལྡང་བ་དང་། བཟུང་ཡང་མི་ཐུབ་པར་འཕྲོས་པ་དང་། ར་གསོབ་མི་ནོན་པ་དང་། སྒྲུབ་པ་<milestone unit="line" n="590.4"/>པོ་ནང་འཐབ་པ་ནི་མ་གྲུབ་པའི་རྟགས་བརྒྱད་དོ། །དེ་ཡང་འོད་དཀར་ལ་འཁྱུད་པ་དང་། འོད་དམར་ནག་ཏུ་འོང་བ་དང་། དམར་ལ་འཕྲོ་བ་དང་། སེམས་ཅན་ལ་བརྡེག་སྙིང་འདོད་པ་དང་། ལིང་ག་ལ་རྒྱབ་སྙིང་<milestone unit="line" n="590.5"/>འདོད་པ་ནི་ལས་གྲུབ་པའི་རྟགས་ཡིན་པས། སངས་ནང་པར་ཉི་མ་ཟེར་ཀ་ལ་ལིང་ག་སྲེག་པ་དང་། འཇིག་རྟེན་གྱི་ལྷ་མ་སྲིན་སྡེ་བརྒྱད་ལ་དཔང་གཟུགས་སོ། །གནོད་སྦྱིན་རྡོ་རྗེ་སྟག་མདའི་རྒྱུད་ལས། མཚན་མ་<milestone unit="line" n="590.6"/>དྲོད་ཚད་ཀྱི་ལེའུ་སྟེ་ལྔ་པའོ།། །།རྣལ་འབྱོར་གང་ཞིག་ལས་ཅན་དེས། །རྨི་ལམ་དམོད་ཐབས་བཞི་རུ་གསུངས། །བདག་ལམ་རིངས་སུ་འགྲོན་གདབ་པ་དང་། བྲུབས་བྱེད་ན་གདབ་པ་དང་། དམག་འདྲེན་ན་<milestone unit="page" n="591"/><milestone unit="line" n="591.1"/>༄༅། །གདབ་པ་དང་། སྲིའུ་འམ་ནད་པའི་སྔགས་སུ་གདབ་པའོ། །དེ་ལ་བདག་ལས་རིངས་སུ་འགྲོ་ན་ནུབ་མོ་ཉལ་ཀར་ཟན་དྲོན་མོའི་དབུས་ཀྱུ་བྱས་ལ། ཤ་ལག་དང་གཡས་པ་ལ་ཆང་ཕུད་སྤྱན་གཟིགས་ལ་<milestone unit="line" n="591.2"/>སོགས་པ་སྡེར་མ་འགའ་བན་ཅིག་ཏུ་བསག །རས་གཙང་མས་ཁ་དགབ། ཁོའི་བློ་རྡོ་ཡང་བཞག་སྨྱུག་མ་ལ་བགས་བུ་རྩེ་མོར་བཏགས་ལ་ནས་བྲེ་གང་ལ་གཟུགས། སྐྱེས་བུ་ཆེན་པོ་བདག་ལམ་རིངས་སུ་འགྲོ་བས་<milestone unit="line" n="591.3"/>མཐུན་པའི་དམ་རྫས་བཞེས་ལ། བདག་གི་དོན་འགྲུབ་ན་རྟགས་དང་མཚན་མ་བཟང་དུ་སྟོན་ཅིག །དོན་མི་འགྲུབ་ཅིང་ཉེས་གྱོད་འོང་ན་ངན་དུ་སྟོན་ཅིག་བྱ། སྲོག་གི་སྙིང་པོ་ནས་བོས་ལ་བསྐུལ་ཡང་བྱ། བསྟོད་པ་<milestone unit="line" n="591.4"/>ཡང་བྱ། རྨི་ལམ་གདབ། བཟང་ངན་གྱི་ལྟས་ཇི་ལྟར་ཡིན་པར་འོང་ངོ་། །རྨི་ལམ་ཐེབས་དང་ཡ་བཏགས་རྣམས་ས་གཙང་སར་ཆོ་འབྲང་སྟོན་ལ་གཏང་ངོ་། །བྲུབས་ཆེན་པོ་བྱེད་ན་ར་ཐོད་སྐམ་པོའི་ནང་དུ་སྙིང་གསུམ་<milestone unit="line" n="591.5"/>དང་། ཆང་ཕུད་དང་། རའི་དབང་པོ་ལྔ་ཕྱེ་མར་བཏགས་ལ་ཀླད་ཁུང་དུ་བླུག ཀླད་ཁུང་ལྕེས་དགག །ཚོན་སྐུད་ཀྱིས་བཅིང་། སྔས་ཀྱི་འོག་ཏུ་དོང་ཁྲུ་གང་པ་རྐོང་ལ། དེར་བཅུག་ལ་སྲོག་གི་སྙིང་པོ་ནས་བོད། དགྲ་བོ་<milestone unit="line" n="591.6"/>འདི་ལ་རྟགས་ཕྱིན་ནམ་མི་ཕྱིན། །ཕྱིན་ན་ཅི་ཙམ་ན་འོང་ཞེས་དམོད་ལ། ཅི་ལྟར་དམོད་པ་ལྟར་འོང་ངོ་། །རྨི་ལམ་ཐིབས་པ་དང་ཐོད་པའི་རྫས་རྣམས་སྟོན་ལ་མཆོད་འབྲས་བྱའོ། །ནད་པའི་སྔས་སུ་འདེབས་སམ།<milestone unit="page" n="592"/><milestone unit="line" n="592.1"/>སྲིའུ་སོས་མི་སོས་ལྟ་ན་སྔས་སུ་བཤོས་བུ་དང་། མངོན་ཆ་དང་། སྤྱན་གཟིགས་བཤམས། མདའ་ལ་དར་སྣ་བཏགས་པ་ཅིག་སྔས་སུ་བཙུགས་ལ། མི་རྣམས་ཉལ་བ་དང་ཀོག་བོ་དམོད་བཙུགས་ལ་སྲོག་གི་སྙིང་པོ་<milestone unit="line" n="592.2"/>ནས་བོད་དོ། །ནད་པ་འདི་ཤི་སོས་སྟངས་ཆོད་བྱའོ། །ཅི་ལྟར་དམོད་བཙུགས་བཞིན་ལྟས་སྟོན་ནོ། །དམག་ཆེན་པོ་འདྲེན་པ་ལ་སྣ་ལྔ་ཞིབ་ཏུ་གྱོན་ལ། ལག་པ་གཡོན་དུ་དར་མདུང་ཐོགས་ལ། ལག་པ་གཡས་པས་<milestone unit="line" n="592.3"/>ཆང་ཕུད་འཐོར་ཞིང་བོས་ན། རང་མི་སྨས་པ་དང་གཡུལ་ལེགས་ཉེས་ཅི་ལྟར་འོང་བ་སྟོན། གནོད་སྤྱིན་རྡོ་རྗེ་སྟག་མདའི་རྒྱུད་ལས། རྨི་ལམ་གདབ་པའི་ལེའུ་སྙེ་དྲུག་པའོ།། །།དེ་ནས་ཡང་ནི་འདི་གསུངས་ཏེ། མི་<milestone unit="line" n="592.4"/>གནོད་པ་ནི་རྣམ་པ་གསུམ་སྟེ། རང་ལ་མི་གནོད་པར་བྱ་བ་དང་། འཁོར་ལ་མི་གནོད་པར་བྱ་བ་དང་། རྟ་ཕྱུགས་ལ་མི་གནོད་པར་བྱ་བ་དང་། དེ་ཡང་རང་ལྷའི་རྣལ་འབྱོར་ལ་གནས་པར་བྱ་བ་དང་། ཁོའི་ཆོ་འཕྲུལ་<milestone unit="line" n="592.5"/>བཟང་ངན་གང་བྱུང་ཡང་རྣམ་པར་མི་རྟོག་པ་འམ། །ལྷའི་ང་རྒྱལ་ལ་གནས་ན་རང་ལ་མི་གནོད་དོ། །འདིས་ཕན་ནམ་སྙམ། གནོད་དམ་སྙམ། མི་འགྲུབ་བམ་སྙམ་ན། མི་འགྲུབ་པ་དང་བར་ཆད་གཉིས་ཀ་འབྱུང་<milestone unit="line" n="592.6"/>ངོ་། །འཁོར་ལོ་མི་གནོད་པར་བྱ་བ་ནི། མཁོན་ལ་གཟབ། ཕུད་ལ་གཟབ། དེ་ལྟར་མ་བྱས་པར་མཁོན་བྱ་ཤིང་ཕུད་ལ་མ་གཟབས་ན། །སྲིས་ཆང་དང་ཞོ་ཆུང་གང་ཡང་ཁོས་འཁྱེར། །བློ་བུར་དུ་ནད་དྲག་<milestone unit="page" n="593"/><milestone unit="line" n="593.1"/>༄༅། །པོ་འོང་། །ཚིག་པ་ཟ་ཞིང་སྙིང་མི་དགའ། སྨྱོ་འབོག་འོང་། རྟ་ཕྱུགས་ལ་མི་གནོད་པར་བྱ་བ་ནི། ཁོའི་དམ་རྫས་ཚང་བར་བྱས་ལ། ཕྱུགས་ཅི་ཡོད་པ་ཁོ་ལ་བཅོལ། བཤོས་བུ་གཏང་། གཏད་ཉེར་བྱ། དེ་<milestone unit="line" n="593.2"/>ལྟར་མ་བྱས་ན། ཁོ་ལ་རྩིས་ཆུང་བྱས་ན། ཁོས་ལྕགས་ཀྱི་སྦྱང་པོ་འུར་པར་རྫུས་ནས་རྟ་ཕྱུག་ཀྱི་གཅན་དུ་འགྲོའོ། །གནོད་སྤྱིན་རྡོ་རྗེ་སྟག་མདའི་རྒྱུད་ལས། ཁོ་དམ་ལས་མི་ལྡོག་པ་ཐབས་ཀྱི་ལེའུ་སྟེ་བདུན་<milestone unit="line" n="593.3"/>པའོ།། །།དེ་ནས་ཡང་འདི་གསུངས་སོ། །གང་ཞིག་སྲིའུ་གསོ་འདོད་ན། རྡོ་རྗེ་ལེགས་པ་ཁོ་ལ་བཅོལ་ཅེས་ཏེ། སྲིའུ་གསོ་བའི་ཐབས་ལ་གསུམ། རྒྱུན་སྔགས་ཏིང་ངེ་འཛིན་གྱི་གསོ་བ་ནི། རང་ལྷའི་རྣལ་འབྱོར་གང་<milestone unit="line" n="593.4"/>ཡིན་པའི་སྔགས་དང་སྐྱེས་མཆོག་གིས་སྤེལ་མར་དྲང་ངོ་། །གཏོར་མ་གཏོང་དུས་སུ་ཡང་གཞུག་ལ་ཁོ་ལ་སྔོ། དམོད་བཅོལ་བྱའོ། །དེས་སོས་ཏེ་འོང་། རྔན་པ་བྱིན་ཞིང་གསོན་སྲིའུའི་དྲུང་དུ་ནམ་ཉལ་ཉལ་ཁོ་ལ་རྔན་<milestone unit="line" n="593.5"/>པ་རེ་རེ་སྤྱིན། བཤོས་བུ་བརྒྱད་ཅན་ཁྲུ་གང་པ་རེ་རེ། ཆང་ཕུད་རྒོད་རྣམས་ཀྱིས་ཁོ་ལ་མཆོད་ཅིང་དམོད་བཅོལ་བྱའོ། །དེ་ལྟར་བྱས་ན་སོས་ཏེ་འོང་། རྟེན་བཙུགས་ནས་གསོ་བ་ནི། ར་སྤུ་རྟགས་ལེགས་ཅན་ཅིག་ཁོ་<milestone unit="line" n="593.6"/>ལ་སྔོ། བཤོས་བུ་དང་ཆང་ཕུད་ལ་དམོད་བཅོལ་བྱས་ལ། སྐྱེས་བུ་ཆེན་པོ་ཁྱོད་ལ་ར་འདི་རྔན་པར་སྟེར་བས་བུ་འདི་རྐང་པུ་ཚུགས་ཅིག་བྱས་ལ། ར་དང་བཙན་བཤོས་བུ་གཏང་། ཆང་ཕུད་གཏོར་རོ། །དེ་ལྟར་བྱས་ན་<milestone unit="page" n="594"/><milestone unit="line" n="594.1"/>སོས་པར་འགྱུར་རོ། །གནོད་སྤྱིན་རྡོ་རྗེ་སྟག་མདའི་རྒྱུད་ལས། སྲིའུ་གསོ་བའི་ཐབས་བསྟན་པའི་ལེའུ་སྟེ་བརྒྱད་པའོ།། །།དེ་ནས་ཡང་འདི་གསུངས་སོ། །སློབ་མ་དམ་ལས་ལོག་པ་དང་། །ལེ་གུ་འོ་བསན་ལོག་<milestone unit="line" n="594.2"/>བྱེད་པ་དང་། ཁྲ་ཁྲག་མནའ་ལས་ལོག་པ་གསུམ། །སྐྱེས་བུ་ཆེན་པོ་ཉིད་ལ་གཏད། ཅེས་ཏེ་སློབ་མ་དམ་ལོག་བྱེད་ན་ཕག་གི་ཐོད་པར་སློབ་མའི་མིང་དང་གཟུགས་བཅུག་ལ། སྐྱེར་པ་དང་། རམ་བུ་དང་། སྒོག་པ་<milestone unit="line" n="594.3"/>དང་། ཉུང་མའི་ས་བོན་དང་། གུ་གུལ་ནག་པོ་དང་། འབའ་ཚ་རྣམས་ཕག་ཐོད་དུ་བླུགས་ལ་ཚོན་སྐུད་ཀྱིས་བཅིངས་ལ། དེའི་སྟེང་དུ་ཤོགས་ཞིག་ལ་སྐྱེས་བུའི་མིང་བྲིས་ལ། སློབ་མ་འདི་དམ་ལས་ལོག །ཕུང་དུ་<milestone unit="line" n="594.4"/>ཆུག་བྱས་ལ་ཤགས་གདགས། ཤེང་རྐང་གཅིག་གི་རྩར་སྦས་ན་ཕུང་ངེས་སོ། །ལེ་ཁུ་བོ་བསེན་ལོག་བྱེད་ན། གླང་མའི་བྱང་བུ་མཐོ་གང་བ་ཅིག་ལ། སྟོད་དུ་ཁྲག་གིས་སྒྲུབ་བྱའི་མིང་བྲི། བར་སྣག་ཚས་སྐྱེས་བུའི་<milestone unit="line" n="594.5"/>མིང་བྲི། སྨད་ནས་ར་ཁྲག་གམ་ཁྲག་གང་ཡང་འདྲ་སྟེ། ངའི་ལེ་ཁུ་བོ་འདིས་ཁྱོད་སྤངས་སོ། །འདིའི་སྲོག་གི་ཤན་པ་གྱིས་ཤིག །སྒོའི་ནོར་ལ་ལྕགས་ཀྱི་སྤྱང་མོ་བྱེ་བྲིས་ལ་ཉལ་སར་སྦས་ན་ཕུང་ངོ་། །གྲོགས་པོ་མནའ་<milestone unit="line" n="594.6"/>ལས་འགལ་ན་དུག་དང་། གུ་གུལ་དང་། འབོབ་ཁུས་མིང་བྱང་བྲིས་ལ། བུད་མེད་མི་གཙང་བའི་དོར་མས་དྲིལ་ལ། སྔར་གྱི་ཤིང་ངམ། ལྷ་ཁང་ངམ་། ཆུ་མིག་མནའ་ཆད་བྱས་པའི་ས་ཡོད་ན་དེར་སྦས་སོ། །དེ་མེད་<milestone unit="page" n="595"/><milestone unit="line" n="595.1"/>༄༅། །ན་གར་གཉན་སར་སྦས་ལ། གྲོགས་པོ་འདི་ཡིས་མནའ་ལས་འགལ་བས་འདི་ལ་ཆད་པ་ཆོད་ཅིག་བྱའོ། །དེས་ཕུང་ངེས་སོ། །གནོད་སྦྱིན་རྡོ་རྗེ་སྟག་མདའི་རྒྱུད་ལས། དམ་ལོག་དམ་ཉམས་བསྒྲལ་<milestone unit="line" n="595.2"/>བའི་ལེའུ་སྟེ་དགུ་པའོ།། །།དེ་ནས་ཡང་འདི་གསུངས་སོ། །གང་ཞིག་ལས་ཅན་རྣལ་འབྱོར་པས། །སྐྱེས་བུ་ཆེན་པོའི་མངོན་ཤེས་བསྒྲུབ། །ཅེས་པས། གང་རྣལ་འབྱོར་བ་སྐྱེས་བུ་ལ་བཟླས་པ་དེས། འཇིག་རྟེན་གྱི་<milestone unit="line" n="595.3"/>ཁམས་ཐམས་ཅད་མཐོང་བར་བྱ་བ་དང་། སྣང་སྲིད་ཀྱི་ལྷ་འདྲེ་ཐམས་ཅད་མཐོང་བ་དང་། རང་ལ་གཞན་གྱིས་བུག་པ་ཐོས་པ་བྱ་བའི་ཐབས་ལ། རའི་མགོ་བོ་དང་དབང་པོ་དང་མ་བྲལ་བ་ཅིག་དང་། ཤོག་བུ་ཅིག་<milestone unit="line" n="595.4"/>ལ་སྐྱེས་བུ་ལྷའི་བུ་ཆ་བྱད་ལ་ལུས་ལ་མིག་བརྒྱ་རྩ་བརྒྱད་ཀྱིས་གང་བ། ཁམས་གསུམ་ཐམས་ཅད་སྤྱན་གྱིས་གང་བར་བྲིས་ལ་རའི་ཐོད་པར་གཞུག །རྡོ་ཕ་ཝང་ལོང་བུ་ཅིག་ལ་ཏྲི་ལིང་ཏྲི་ལིང་། སྨྱོ་གཟུང་སྨྱོ་གཟུང་།<milestone unit="line" n="595.5"/>ས་ལེ་ས་ལེ། ཞེས་བྱ་བ་བྲིས་ལ་ཐོད་པར་གཞུག །ཐོད་པའི་ཁ་གཅོད། མེ་ལོང་ལ་མདའ་བྱ་རྒོད་མ་ཅིག་ལ་དར་སྣ་བཏགས་ཏེ། ཤོག་བུ་ཚོན་གང་བ་ཅིག་ལ། བཛྲ་ས་རྙུ་ཏྲི་པ་པ་རི་དུན་དྲི། ཞེས་བྱ་བ་བྲིས་ལ་མདའ་<milestone unit="line" n="595.6"/>ལ་གདགས། ཨོ་བཛྲ་ས་རྙུ་ཏྲི་པ་བ་རི། དུན་ཏྲི་ཨེ་རྩལ་དུ་ལ་དུན་ཏྲི་མ་ཧོ་ ར་རི། ཨ་པ་རི་པ་རི། ཨ་ཁ་ལེ་ས་ལེ་ས་ལེ། ཛ་ཛ་ཕྲོ་ཕྲོ་ཨ་པ་ར་ཏུ་ནི། ཁམས་གསུམ་མཐོང་བའི་དངོས་གྲུབ་བདག་ལ་གསོལ། བདག་གི་<milestone unit="page" n="596"/><milestone unit="line" n="596.1"/>འདོད་པ་མ་སྒྲུབས་ན། ཁྱོད་ཀྱང་དམ་ཚིག་ཉམས་པར་འགྱུར། །དེ་བས་བདག་ལ་དངོས་གྲུབ་གསོལ། །ཅེས་འབོད་ཅིང་བསྒྲུབ་ན། མིག་རྣོན་དང་། སྣ་གསང་དང་། ཉམས་དངོས་གྲུབ་སྟེར་རོ། །ར་ཐོད་དེ་རྟག་ཏུ་<milestone unit="line" n="596.2"/>ལྟར་གཟུངས། དུས་ཁྱད་པར་ཅན་ལ་བཤོས་བུ་བཏང་། ་།ག་གུ་གཉིས་ཁ་གོང་ཁུག་ཡིས་ཡོན་དུ་བཞུགས། མདས་གཡབ་ཅིང་མེ་ལོང་ལྟ། གཡས་སུ་ཉན་པར་བྱ། གཡོན་དུ་བལྷ་བར་བྱ། མཐོང་ཐོས་གཉིས་ཀ་འོང་<milestone unit="line" n="596.3"/>ངོ་ མིས་མ་ཚོར་བ་གལ་ཆེ། མངོན་ཤེས་བསྒྲུབ་པའི་ལེའུ་སྟེ་བཅུ་པའོ།། །།དེ་ནས་ཡང་འདི་གསུངས་སོ། །གང་ཞིག་སྐྱེས་བུ་བསྒྲུབ་པ་དེས། །དམ་ཚིག་དགུ་ནི་བསྲུང་བར་བྱ། །ཞེས་གསུངས་ཏེ། སྤྱང་<milestone unit="line" n="596.4"/>ཁུའི་ཐོད་པ་ཁ་ཁྲག་གིས་བྱུགས་ཏེ། ར་སྙིང་གི་ནང་དུ་དགྲའི་མིང་བྲིས་ལ་གཞུག །ར་སྙིང་སྤྱང་ཐོད་ཀྱི་ཁར་བརྩིགས་ལ་སྔོན་དམར་དཀྲི། སྤྱང་ཐོད་སྐྱེས་བུར་བསམ། ར་སྙིང་དགྲ་སྙིང་དུ་བསམ། དེ་སྐྱེས་བུས་<milestone unit="line" n="596.5"/>གསོལ་བར་བསམ། བལ་ཚོན་ནད་ཀྱི་སྤྲིན་སྐྱེས་བུའི་ཁ་རླངས་སུ་བསམ་པ་དང་། བསྒྲུབ་པའི་དུས་སུ་ཆང་ཕུད་རྒྱུན་དུ་གཏོར་བ་དང་གཉིས། ར་གསུར་རྒྱུན་དུ་གཏང་བ་དང་གསུམ། གུ་གུལ་གྱི་དུད་པ་གཏང་བ་དང་<milestone unit="line" n="596.6"/>བཞི། མཁོན་ལ་གཟབ་པ་དང་ལྔ་། བྱི་དང་ཡུག་མོ་བསྲུང་བ་དང་དྲུག །མདོ་གཙང་སྤྱོད་པ་ཤ་མི་ཟ་བ་དང་བདུན། རང་གི་གོས་དྲོད་མ་ཡལ་བ་མི་ལ་མི་བསྐོན་པ་དང་བརྒྱད། སྟན་དྲོད་མ་ཡལ་བ་མི་ལ་མི་འདིང་བ་<milestone unit="page" n="597"/><milestone unit="line" n="597.1"/>༄༅། །དང་དགུའོ། །གནོད་སྤྱིན་རྡོ་རྗེ་སྟག་མདའི་རྒྱུད་ལས། གསང་བ་དམ་ཚིག་གི་ལེའུ་སྟེ་བཅུ་གཅིག་པའོ།། །།དེ་ནས་ཡང་འདི་གསུངས་སོ། །རྣལ་འབྱོར་སྐྱེས་བུ་བསྒྲུབ་པ་དེས། །བསྟོད་པ་འདི་ཡིས་<milestone unit="line" n="597.2"/>བསྟོད་པར་བྱ། །ཧཱུཾ༷། སུམ་ཅུ་རྩ་གསུམ་དགའ་ལྡན་ལྷ་ཡུལ་ནས། །གདོད་ནས་མ་སྐྱེས་རང་བཞིན་དག་པའི་སྐུ། །མཉམ་ཉིད་རིག་པའི་སྐུ་ལ་ཕྱག་འཚལ་བསྟོད། །སྟོན་པ་ཤཱཀྱ་ཐུབ་པའི་བསྟན་པ་ལ། །བསྟན་པ་<milestone unit="line" n="597.3"/>བསྲུང་ཞིང་ལེགས་ཉེས་སྟང་འཛིན་པའི། །དགེ་བསྙེན་ཆེན་པོ་རྡོ་རྗེ་ལེགས་པ་སྟེ། །འཇིག་རྟེན་སྐྱོང་བའི་ལྷ་ལ་ཕྱག་འཚལ་བསྟོད། ཁྱོད་ནི་ཡབ་ཡུམ་དམུ་བདུད་བཤོས་པའི་སྲས། །བདུན་ཚིགས་མཐའ་རུ་སྤྱུགས་<milestone unit="line" n="597.4"/>པས་སངས་རྒྱས་ཆོས་དང་མཇལ། །ལྷ་མི་ཀུན་གྱིས་དབང་བསྐུར་རྫུ་འཕྲུལ་ཅན། །ཆོས་བྱེད་དམ་ཉམས་མནའ་ཟན་རྣམས་ཀྱི་གཤེད། །སྐྱེ་བོའི་དགྲ་ལྷ་དགྲ་བོའི་གཤེད་མ་ཞེས། །གཞན་གྱི་མ་བཅོས་ཉིད་ཀྱི་ཞལ་<milestone unit="line" n="597.5"/>བཞེས་པ། །ལེགས་ཉེས་སྟང་འཛིན་ཁྱོད་ལ་ཕྱག་འཚལ་བསྟོད། །དོན་དམ་ངེས་པའི་བདེན་པ་མ་མཐོང་ཡང་། །སྐྱེས་མཆོག་ཁྱད་པར་ཅན་གྱི་གང་ཟག་གིས། །དབང་བསྐུར་མིང་བཏགས་ལས་ཀྱི་གཉེར་གཏད་<milestone unit="line" n="597.6"/>པ། །ཆོས་སྐྱོང་སྲུངས་མ་ཁྱོད་ལ་ཕྱག་འཚལ་བསྟོད། །རང་གིས་ལས་དང་བསོད་ནམས་རྫུ་འཕྲུལ་གྱིས། །ལྷོ་ཡི་འཛམ་གླིང་ཁྱབ་ཅིང་ཀུན་ཏུ་རྒྱུ། ཁྱད་པར་བཞུགས་པའི་བོད་ཡུལ་ཡོངས་ཀྱིས་སྤེལ། །ཡུལ་ལྷ་གཉན་<milestone unit="page" n="598"/><milestone unit="line" n="598.1"/>པོ་ཁྱོད་ལ་ཕྱག་འཚལ་བསྟོད། །སྔོན་ཚེ་ཐོག་མ་རང་གི་བག་ཆགས་བསམ། །སྨོན་ལམ་དམ་བཅའ་ཉངད་ཀྱི་མོས་པ་ཡིས། །རྒྱ་བོད་གཙང་བགྲོད་པ་ཡི་སྣ་འདྲེན་པ། །ཚོང་དཔོན་ཆེན་པོ་ཁྱོད་ལ་ཕྱག་<milestone unit="line" n="598.2"/>འཚལ་བསྟོད། །སྐྱེ་བོ་འཐབ་རྩོད་གཡུལ་ཆེན་སྤྲོད་པའི་ཚེ། །གང་ཞིག་ཁྱོད་ལ་གསོལ་མཆོད་བྱེད་པ་དེས། །དམག་གི་རུ་བཟློག་ཕ་རོལ་གཡུལ་འཇོམས་པ། །དམག་དཔོན་ཆེན་པོ་ཁྱོད་ལ་ཕྱག་འཚལ་<milestone unit="line" n="598.3"/>བསྟོད། །འཇིག་རྟེན་འདི་ན་ལྟ་བ་ལོག་པ་ཡི། །མུ་སྟེགས་བོན་སྨྲ་ཐོག་པར་བསྟེན་པ་དང་། །དེ་དང་མཐུན་པར་འཇིག་རྟེན་སྐྱོང་མཛད་པ། །ཐུན་མོང་ལྷ་མཆོག་ཁྱོད་ལ་ཕྱག་འཚལ་བསྟོད། །འཇིག་རྟེན་འདི་ན་མཐུ་<milestone unit="line" n="598.4"/>ཆེ་གང་ཡོད་ཀྱང་། །བཅོལ་བའི་ལས་རྣམས་མྱུར་དུ་མི་འགྲུབ་སྟེ། ཁྱོད་ནི་བདག་གི་རྟེན་ཅིང་ལས་བཅོལ་ལོ། །མྱུར་དུ་གྲུབ་བྱེད་ཁྱོད་ལ་ཕྱག་འཚལ་བསྟོད། །འཁོར་བའི་གནས་ན་ལྷ་སྲིན་གཞན་རྟེན་ཡང་། །དགྲ་<milestone unit="line" n="598.5"/>རྣམས་གསོད་ཀྱང་བདག་ལ་གནོད་པར་འགྱུར། ཁྱོད་ནི་གང་དང་འདྲིས་ན་རྟག་ཏུ་སྐྱོབས། །ཡུམ་གྱི་མགོན་མཛད་ཁྱོད་ལ་ཕྱག་འཚལ་ལོ། །འཇིག་རྟེན་འདི་ན་མ་མཆོག་གཞན་རྟེན་ཡང་། །ཟུག་རྔུ་དྲག་ཅིང་རྟོགས་<milestone unit="line" n="598.6"/>པ་རབ་ཏུ་ཆེ། ཁྱོད་ནི་མི་ནག་སྐྱེ་བོས་བསྒྲུབ་ན་ཡང་། །མཐུ་དབང་སྟེར་བྱེད་ཁྱོད་ལ་ཕྱག་འཚལ་བསྟོད། ཁྱོད་ནི་གསང་སྔགས་དམ་ཚིག་ཅན། །བདག་ཀྱང་དམ་སྲུང་དམ་ཚིག་མཉན་པོར་བསྲུངས། །མཉམ་པའི་<milestone unit="page" n="599"/><milestone unit="line" n="599.1"/>༄༅། །དོན་གྱིས་བསྡུས་པའི་ཉེ་བ་ན། །དོན་དམ་མཚུངས་པའི་ལྷ་ལ་ཕྱག་འཚལ་བསྟོད། །སྤྱིར་ན་ཉིད་ཀྱི་མཐུ་དང་རྫུ་འཕྲུལ་གྱིས། །སྐུ་མདོག་ཕྱག་མཚན་གཅིག་ཏུ་མ་ངེས་ཏེ། །སྔགས་ཀྱི་ཕྱག་མཚན་ཕྱག་<milestone unit="line" n="599.2"/>ན་རྡོ་རྗེ་བསྣམས། །རྡོ་རྗེ་ལེགས་པ་ཁྱོད་ལ་ཕྱག་འཚལ་བསྟོད། །ལས་ཀྱི་དབང་གིས་ར་ཡི་ཤ་ལ་དགྱེས། །ར་ཤ་ཁྲག་ཚིལ་རྟག་ཏུ་ཟས་སུ་གསོལ། །ར་ཡི་པགས་པ་ཉིད་ཀྱང་ན་བཟར་གསོལ། །སྐྱེས་བུ་རྫུ་འཕྲུལ་<milestone unit="line" n="599.3"/>ཅན་ལ་ཕྱག་འཚལ་བསྟོད། །སྤྱིར་ནི་ཉིད་ཀྱི་མཐུ་དང་རྫུ་འཕྲུལ་གྱིས། །གཅིག་ཏུ་མ་ངེས་གནས་སྐབས་ཐ་དད་ཀྱང་། །བཀའ་དང་བསྟན་པ་བསྲུངས་བར་ཞལ་བཞེས་པ། །གཙུག་ལག་དབེན་གནས་བསྲུང་ལ་ཕྱག་<milestone unit="line" n="599.4"/>འཚལ་བསྟོད། །དད་པའི་ཡིད་ཀྱིས་གདུང་པའི་སྐྱེམས་ཕྱུང་ནས། །གུས་ཤིང་དད་པས་ལུས་ངག་སེམས་བཏུད་ནས། །ཡོན་ཏན་རི་རབ་སྙེད་ལས་རྡུལ་ཙམ་ཞིག །དད་པས་དད་གུས་ཕྱག་འཚལ་བསྟོད། །ཀུན་<milestone unit="line" n="599.5"/>བཟང་ཐབས་ཀྱིས་སྐུ་ལ་ཁྱད་སྤྲུལ་ནས། བདུད་རྗེ་བརྒྱ་དང་མཚུངས་པར་མཐུ་བོ་ཆེ། །ལག་ནས་ཐོག་འབེབས་ཁ་ནས་སེར་ཆེན་སྒྱུག །ཐོག་སེར་སྐྱིན་ཐང་འབེབས་ལ་ཕྱག་འཚལ་བསྟོད། །གསང་བའི་གྱིང་ཆེན་<milestone unit="line" n="599.6"/>བཅོ་བརྒྱད་ཀྱིས། །མངའ་བདག་ཆེན་པོ་གཟི་འབར་རྩལ། །སྟག་སྨད་སུམ་བརྒྱ་དྲུག་ཅུའི་འཁོར་གྱི་གཙོ་བོ་མཛད། །སྲོག་དབུགས་མདངས་ལ་དབང་བྱེད་པའི། །དགྲ་སྡང་སྲོག་གཅོད་ཁྱོད་ལ་ཕྱག་འཚལ་<milestone unit="page" n="600"/><milestone unit="line" n="600.1"/>བསྟོད། །རྒྱལ་བའི་བཀའ་དང་ཤཱཀྱ་ཐུབ་པའི་གསུང་། །ལས་བཅོལ་གཉེར་གཏད་བཀའ་བཞིན་བསྟན་པ་བསྲུངས། །སྤོང་ལེན་མི་བྱེད་བཀའ་བཞིན་བསྒྲུབས་པ་ཡི། །རྣལ་འབྱོར་བསམ་པ་ཡིད་བཞིན་འགྲུབ་ལ་<milestone unit="line" n="600.2"/>བསྟོད། །སྲོག་བརྒྱད་རང་ལ་རྫོགས་ཏེ་སྡེ་བརྒྱད་ངོ་བོར་ཤར། །ལྷ་སྲིན་ཕྱག་བརྙན་འགྱེད་ཅིང་སྤྲུལ་པ་ཕོ་ཉར་གཏོང་། །གནམ་ས་རི་ལུང་བར་སྣང་སྤྲུལ་པས་འགེངས། །ལྟས་ངན་ཆོ་འཕྲུལ་གཏོང་ལ་ཕྱག་འཚལ་<milestone unit="line" n="600.3"/>བསྟོད། །འཇིགས་པའི་གཟུགས་ཅན་རྡོ་རྗེ་ལེགས་པ་ཁྱོད། །ཞལ་གྱི་ཚེམས་ཀུན་རྡོ་རྗེ་འོད་ཀྱིས་བརྒྱན། །སྐུ་ལུས་ཕྱག་སོགས་རྡོ་རྗེ་འོད་དཔུང་འཁྱིལ། །རྣལ་འབྱོར་དཀོར་རྣམས་བསྲུང་ལ་ཕྱག་འཚལ་<milestone unit="line" n="600.4"/>བསྟོད། །ཅེས་བཞི་སྟོང་ཉི་ཤུ་རྩ་གཅིག་གི་བསྟོད་ཅིང་ལས་བཅོལ་ན། དོན་གང་ཡང་འགྲུབ་པར་ཐེ་ཚོམ་མེད་དོ། །གནོད་སྤྱིན་རྡོ་རྗེ་སྟག་མདའི་རྒྱུད་ལས། བསྟོད་པའི་ལེའུ་སྟེ་བཅུ་གའིས་པའོ།། །།དེ་ནས་ཡང་<milestone unit="line" n="600.5"/>འདི་གསུངས་སོ། །གང་ཞིག་ལས་ཅན་སྐྱེས་བུ་དེས། །གསང་དང་གཏོད་དང་མཆོད་པ་བྱ། །གསང་བ་ལ་ཡང་རྣམ་གསུམ་སྟེ། །རང་ལ་རང་གིས་གསང་བ་དང་། །འཁོར་དང་སློབ་མ་ལ་གསང་བ་དང་། །སྤྱིར་གསང་<milestone unit="line" n="600.6"/>བའོ། །མ་བསྟན་པ་དང་གསུམ། འདིའི་སྒོར་མ་ཞུགས་པ་དང་མི་མོས་པ་ལ་མི་བསྟན། སྐྱེ་བོ་དམ་མེད་ལ་མི་བསྟན། ཞེ་སྡང་གི་ཤས་ཆེ་བ་ལ་མི་བསྟན་ནོ། །གཏད་པ་ལ་ཡང་གསུམ་སྟེ། རང་གི་བུ་ལ་གཏད། སློབ་<milestone unit="page" n="601"/><milestone unit="line" n="601.1"/>༄༅། །མ་ལ་གཏད། རོགས་པོ་སྙིང་རེགས་ལ་གཏད་དོ། །མཆོད་པའི་དུས་ཀྱང་བཞི་སྟེ། དཔྱིད་ཟླ་གསུམ་གྱི་བརྒྱད་ལ་མཆོད། །དགུན་ཟླ་གསུམ་གྱི་ཉ་ལ་མཆོད། །དབྱར་ཟླ་གསུམ་གྱི་སྟོང་ལ་<milestone unit="line" n="601.2"/>མཆོད། །སྟོན་ཟླ་གསུམ་གྱི་ཉ་ལ་མཆོད། །གནོད་སྤྱིན་རྡོ་རྗེ་སྟག་མདའི་རྒྱུད་ལས། གསང་བ་གཏད་པ་དང་མཆོད་པའི་ལེའུ་སྟེ་བཅུ་གསུམ་པའོ།། །།གནོད་སྤྱིན་རྡོ་རྗེ་སྟག་མདའི་རྒྱུད་རྫོགས་སོ།། །།<milestone unit="line" n="601.3"/>༄༅། །རྒྱ་གར་སྐད་དུ། ཨུ་པ་སི་ཀ་ཀ་ལ་ཤོ་ན་ཏནྟྲ་ནཱ་མ། བོད་སྐད་དུ། དགེ་བསྙེན་དགྲ་གསང་ནག་པོའི་རྒྱུད་ཅེས་བྱ་བ། དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །འདི་སྐད་བདག་གི་ཐོས་པའི་དུས་</p></div1>
        </body>
    </text>
</TEI.2>