<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0048-text.xml">
    <teiHeader lang="tib">
        <fileDesc>
            <titleStmt>
                <title><!--rgyud thams cad kyi rgyal po nyi zla'i snying po 'od 'bar ba bdud rtsi'i rgya mtsho 'khyi+il pa'i rgyud/-->རྒྱུད་ཐམས་ཅད་ཀྱི་རྒྱལ་པོ་ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིིལ་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0048-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=637.1; end=716.1--><milestone unit="page" n="637"/><milestone unit="line" n="637.1"/>༄༅། །རྒྱ་གར་སྐད་དུ། ཏནྟྲ་སརྦ་རྭ་ཛ་སྲུརུ་ཙནྟྲ་ཧྲི་ད་ཡ་པྲ་བྷ་ཛ་ལྭ་མྲི་ཏ་ས་མུ་དྲ་ཀུཎྜ་ལི་ཏསྟོ། བོད་སྐད་དུ། རྒྱུད་ཐམས་ཅད་ཀྱི་རྒྱལ་པོ་ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིལ་པའི་རྒྱུད།<milestone unit="line" n="637.2"/>སྔོན་ཐོག་སྤྱི་ཕུད་ཀྱི་སྟོན་པ་སྙིང་པོ་དེ་ཁོ་ན་ཉིད་ལ་ཕྱག་འཚལ་ལོ། །འདི་སྐད་བདག་གིས་བཤད་པའི་དུས་གཅིག་ན། ཆོས་ཉིད་ཁ་གཏིང་མེད་པའི་ཀློང་ན། རང་བྱུང་མུ་མཐའ་གྲོལ་བའི་སྟོན་པས་རང་སྣང་འོད་ཀྱི་<milestone unit="line" n="637.3"/>འཁོར་ལ། གསལ་དག་རང་གྲོལ་གྱི་བསྟན་པ་བཤད། དུས་ཀྱི་རྒྱལ་པོ་ཐོག་མཐའ་མེད་པའི་དུས་ན། སྡུད་པ་པོ་ནི་རང་རིག་ཁྱེའུ་ཆུང་ངོ་། །དེ་ནི་སྔོན་བྱུང་ཐོག་མའི་ཕུན་སུམ་ཚོགས་པའོ། །རང་བྱུང་རྩལ་གྱི་ཕུན་<milestone unit="line" n="637.4"/>སུམ་ཚོགས་པ་ལྔ། །སྟོན་པའི་རྒྱལ་པོ་རང་བྱུང་ངང་དངས་ཀྱིས། །འཁོར་གྱི་དམ་པ་རང་གསལ་ཁྱེའུ་ཆུང་ལ། །བསྟན་པའི་རྒྱལ་པོ་རང་དངས་ཆེན་པོ་བཤད། །འོད་གསལ་གནས་ན་སྔ་ཕྱི་མེད་དུས་སོ། །གཞི་རྩལ་<milestone unit="line" n="637.5"/>དབྱེར་མེད་ཕུན་སུམ་ཚོགས་པ་ནི། །འོད་གསལ་གནས་ནས་ངང་དངས་སྟོན་པ་ཡིས། །རང་སྣང་འཁོར་ལ་རང་གྲོལ་བསྟན་པ་བཤད། །དུས་གསུམ་དབྱེར་མེད་རང་སངས་ཆེན་པོའི་དུས། །དེ་ཡི་རྗེས་འཇུག་ཕུན་<milestone unit="line" n="637.6"/>སུམ་ཚོགས་པ་ནི། །འོད་གསལ་གནས་ནས་རྡོ་རྗེ་སེམས་དཔའ་ཡིས། །དགའ་རབ་རྡོ་རྗེ་སྙིང་པོའི་འཁོར་ལ་ནི། །ཀུན་རྫོབ་ཙམ་དུ་བླ་མེད་ཐེག་པ་བཤད། །ཡོངས་རྫོགས་ཐོད་རྒལ་མན་ངག་ཚིག་བརྗོད་<milestone unit="page" n="638"/><milestone unit="line" n="638.1"/>དུ། །གདུངས་སོབ་མ་འོངས་དུས་ན་འབྱུང་བར་འགྱུར། །སྡུད་པ་པོ་ནི་རང་རིག་ཁྱེའུ་ཆུང་ངོ་། །ཞེས་གསུངས་སོ། །རྒྱུད་ཐམས་ཅད་ཀྱི་རྒྱལ་པོ་ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིལ་པའི་རྒྱུད་ལས།<milestone unit="line" n="638.2"/>ཕུན་སུམ་ཚོགས་པའི་ལེའུ་སྟེ་དང་པོའོ།། །།དེ་ནས་རང་སྣང་གསལ་དག་གིས། །མུ་མཐའ་ཡོངས་གྲོལ་སྟོན་པ་ལ། །ཕུན་སུམ་ཚོགས་པ་དེ་ལྟར་ན། །ཅི་ཡང་མེད་ལས་གང་མ་བྱུང་། །སྤྱི་གཞི་སྔོན་ཐོག་ཇི་<milestone unit="line" n="638.3"/>ལྟར་གནས། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །བརྡའ་དང་གནད་ཀྱིས་བསྟན་བྱ་ཡི། །འཁོར་རྣམས་མ་ཡེངས་གུས་པས་ཉོན། །ཐོག་མ་ཡེ་ཡི་དུས་ཙམ་ན། །ཨ་ཨ་ཨའོ། །ནམ་མཁའ་མེད་པའི་<milestone unit="line" n="638.4"/>སྔོན་རོལ་ན། །འབྱུང་བ་གང་ཡང་ཡོད་མ་ཡིན། །དངོས་མེད་མིང་མེད་མཚོན་ལས་འདས། །དེ་བཞིན་སངས་རྒྱས་སེམས་ཅན་གཉིས། །གང་ཡང་བཏགས་གྲུབ་མེད་པའི་ཚེ། །གང་ཡང་མ་གྲུབ་ཅིར་མི་སྣང་། །མིང་<milestone unit="line" n="638.5"/>མེད་མཐའ་སྟོངས་བློ་ཡུལ་མིན། །ཡེ་སྟོང་གང་ལ་དངོས་པོ་མེད། །མངོན་སུམ་མི་སྣང་རང་བཞིན་ཁྱབ། །ཅེས་གསུངས་སོ། །རྒྱུད་ཐམས་ཅད་ཀྱི་རྒྱལ་པོ་ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིལ་བའི་<milestone unit="line" n="638.6"/>རྒྱུད་ལས། ཐོག་མའི་གཞིའི་གནས་ལུགས་བསྟན་པའི་ལེའུ་སྟེ་གཉིས་པའོ།། །།དེ་ནས་རང་སྣང་འོད་གསལ་གྱིས། །མུ་མཐའ་ཡོངས་གྲོལ་སྟོན་པ་ལ། །པུས་བཙུགས་ཐལ་སྦྱར་འདི་སྐད་ཞུས། །གཏིང་<milestone unit="page" n="639"/><milestone unit="line" n="639.1"/>༄༅ ཡངས་ཆོས་ཉིད་དོན་གྱི་ངོ་བོ་ཇི་ལྟར་གནས། །འོད་གསལ་རྩལ་གྱི་ཡན་ལག་ཇི་ལྟར་ཤར། །ཆོས་ཅན་སྣང་སྲིད་སྣ་ཚོགས་ཇི་ལྟར་གྲོལ། །དེ་ཉིད་འགྲོལ་ཐབས་གདམས་ངག་ཇི་ལྟར་ལགས། །གྲོལ་<milestone unit="line" n="639.2"/>བའི་འབྲས་བུ་ཇི་ལྟར་ཐོབ་པར་འགྱུར། །ཡོངས་རྫོགས་ཐེག་པར་རིམ་དགུ་དགོས་མི་དགོས། །ཐེག་པ་རིམ་པའི་གྲུབ་མཐའ་ཇི་ལྟར་ཤར། །མུ་མཐའ་གྲོལ་བའི་ལྟ་བསྒོམ་ཇི་ལྟར་མཐོང་། །གསང་སྔགས་ཟབ་མོ་<milestone unit="line" n="639.3"/>བརྡའ་ཡིས་ཇི་ལྟར་བསྟན། །གནད་ཀྱི་གདམས་པ་དགོས་དོན་གང་དུ་འདུས། །ཉོན་མོངས་དུག་རྣམས་མ་སྤངས་ཇི་ལྟར་གྲོལ། །དུག་ལྔ་གཏན་ནས་བརླག་པར་ཇི་ལྟར་བགྱི། །མ་རིག་མུན་པ་ཀ་ནས་ཇི་ལྟར་<milestone unit="line" n="639.4"/>དག །ང་བདག་འདི་དང་དུག་གསུམ་ཇི་ལྟར་བསད། །སེམས་ཅན་སངས་རྒྱས་ཚུལ་ནི་ཇི་ལྟར་རྒྱས། །འཁོར་བའི་སྡུག་བསྔལ་མྱ་ངན་ཇི་ལྟར་འདས། །མཚན་མར་སྣང་བའི་དངོས་པོ་ཇི་ལྟར་གྲོལ། །མཁའ་འགྲོ་<milestone unit="line" n="639.5"/>གསང་བའི་བརྡའ་གནད་ཇི་ལྟར་གསུང་། །ཐེག་པ་རྣམས་ཀྱི་གྲུབ་མཐའ་ཇི་ལྟར་མེད། །ཡོངས་རྫོགས་ཐོད་རྒལ་བླ་མེད་ལྷ་བསྒོམ་གང་། །རིག་སེམས་ཡིད་བློ་རྩད་ནས་ཇི་ལྟར་བཅད། །སྣང་བ་འགྱུ་བ་ཀུན་གཞི་ཇི་<milestone unit="line" n="639.6"/>ལྟར་གྲོལ། །སེམས་མེད་རིག་མེད་ཆོས་རྣམས་ཇི་ལྟར་ལགས། ཐེག་པའི་འཇུག་པ་ལྟ་སྒོམ་ཇི་ལྟར་མེད། རྣམ་རྟོག་སྡིག་པ་ཀ་ནས་ཇི་ལྟར་དག །བག་ཆགས་སྒྲིབ་པ་གཏན་ནས་ཇི་ལྟར་སངས། །སངས་རྒྱས་རྣམས་<milestone unit="page" n="640"/><milestone unit="line" n="640.1"/>ཀྱི་ཐུགས་དགོངས་ཇི་ལྟར་འདུས། །ཆོས་རྣམས་ལ་བཟླ་ཆེན་པོ་ཇི་ལྟར་ལགས། །འཁྲུལ་ཆོད་བློ་ཟད་ཕུགས་སུ་ཇི་ལྟར་བསྐྱལ། །སྲིད་པ་ཐམས་ཅད་ལྟོ་ནས་ཇི་ལྟར་བཟློག །ཉོན་མོངས་དམག་དཔུང་ཆེན་པོ་ཇི་ལྟར་<milestone unit="line" n="640.2"/>བཟློག །ཁམས་གསུམ་འཁོར་བ་རུ་ནས་ཇི་ལྟར་བཟློག །འགྲོ་བ་དྲུག་གི་གཡང་ས་ཇི་ལྟར་བཅད། །ཆོས་རྣམས་གོ་བཟློག་དོན་ནི་ཇི་ལྟར་རྟོགས། །འགྲོ་དྲུག་སྔ་ལོག་ཆེན་པོ་ཇི་ལྟར་བསྒྱུར། །གོང་འོག་ཐེག་པའི་བྱེ་<milestone unit="line" n="640.3"/>བྲག་ཇི་ལྟར་དབྱེ། །ཆོས་མེད་ཟད་སར་བསྐྱལ་པའི་གདམས་པ་གང་། །སྡིག་བཅུ་མ་སྤངས་ཐར་པ་ཐོབ་ལགས་སམ། །དགེ་བཅུ་མ་སྤྱད་བྱང་ཆུབ་ཇི་ལྟར་ཐོབ། །ཚོགས་བསགས་སྨོན་ལམ་མེད་པར་སངས་རྒྱས་<milestone unit="line" n="640.4"/>གང་། །ལྷ་དབང་མ་བསྐུར་དངོས་གྲུབ་ཇི་ལྟར་ཐོབ། །རྒྱུད་ཀྱི་རྒྱལ་པོས་ཇི་ལྟར་བཏུལ་བར་བྱ། །ཉི་ཟླའི་སྙིང་པོ་དཔེ་དོན་ཇི་ལྟར་ལགས། །དཔེ་མཚོན་སྙིང་པོའི་དོན་ནི་ཇི་ལྟར་འཆར། །བདུད་རྩིའི་རྒྱ་མཚོ་ཆེན་པོ་<milestone unit="line" n="640.5"/>དཔེས་མཚོན་ནས། །གདམས་ངག་བདུད་རྩིའི་རྒྱ་མཚོར་ཇི་ལྟར་འཁྱིལ། །ཆོས་རྣམས་བློ་ཟད་ཅི་ལྟར་བསྐྱལ། །རྒྱུད་ཀྱི་མཚན་ཉིད་བཤད་པ་ཇི་ལྟར་ལགས། །ཀྱེ་སྟོན་པའི་རྒྱལ་པོ་ཐོག་མའི་སངས་རྒྱས་<milestone unit="line" n="640.6"/>ཁྱོད། །འཁོར་གྱི་དམ་པ་རང་སྣང་གསལ་དག་ལ། །ཞུ་ཚིག་དེ་རྣམས་ཞུས་མཐའ་དགྲོལ་བ་ཞུ། །ཞེས་ཞུ་བ་རླབས་པོ་ཆེ་ཞུས་སོ། །ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིལ་པའི་རྒྱུད་ལས། གླེང་སློང་<milestone unit="page" n="641"/><milestone unit="line" n="641.1"/>༄༅། །བའི་ལེའུ་སྟེ་གསུམ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ་ཞུས་པ། །གཏིང་ཡངས་ཆོས་ཉིད་དོན་དེ་ཡི། །ངོ་བོ་གནས་ལུགས་ཇི་ལྟར་གནས་པ་<milestone unit="line" n="641.2"/>ལགས། །ཞེས་གསོལ་པ་དང་། སྟོན་པས་འཁོར་ལ་བཀའ་སྩལ་པ། གཏིང་ཡངས་ཆོས་ཉིད་དོན་གྱི་གནས་ལུགས་ནི། །བདག་གིས་ཟབ་པར་བཤད་ཀྱིས་གུས་པར་ཉོན། །ཨ་ཐང་འབོང་ཡང་ཏ་ཏི་ཨ། །གཏིང་<milestone unit="line" n="641.3"/>ཡངས་དོན་གྱི་གནས་ལུགས་དེ། །ཅང་མེད་དངོས་མེད་བརྗོད་མེད་ཀྱང་། །རྟོག་པ་བསལ་ཕྱིར་རེ་ཞིག་བསྟན། །མུན་ཁུང་གསེར་འཚོལ་སྒྲོན་མེའི་དཔེས། །དོན་གྱི་གསེར་དང་སྤྲད་པར་བྱ། །གཏིང་ཡངས་དོན་གྱི་<milestone unit="line" n="641.4"/>གནས་ལུགས་ནི། །སྔོན་ཐོག་ཅི་ཡང་མེད་པ་ཡིན། །ཐོག་མ་མིང་དང་བྲལ་བ་ཡིན། །གཞི་ལ་འཁྲུལ་པ་མེད་པ་ཡིན། །དངོས་གཞི་གྲུབ་པ་མེད་པ་ཡིན། །རླུད་ལྔ་འགྱུར་བ་མེད་པ་ཡིན། །འབྱུང་ལྔ་རང་སར་ཐིམ་པ་<milestone unit="line" n="641.5"/>ཡིན། །འོད་ལྔ་རང་སར་དག་པ་ཡིན། །རྩལ་ལྔ་རང་སར་ཐིམ་པ་ཡིན། །ཟེར་ལྔ་རང་སར་དག་པ་དང་། ཁྲེས་པ་ཤེས་རྒྱུ་མེད་པ་དང་། །རིག་པ་སྐྱེ་བ་མེད་པ་དང་། །མ་རིག་ཀ་ནས་དག་པ་དང་། །མིན་འཁྲུལ་<milestone unit="line" n="641.6"/>སྙེམས་བྱེད་མེད་པ་དང་། །སྟོང་པ་གསལ་བ་ལས་འདས་དང་། །ཐུགས་རྗེ་ཡོན་ཏན་འཆར་བ་མེད། །ཡིད་འཁོར་རྣམས་གསུམ་འཁྲུལ་ཆོད་ནས། །མུན་པའི་འཁོར་སྒོར་མ་འ་ས་པས། །རང་བཞིན་ངོ་བོ་ཐུགས་<milestone unit="page" n="642"/><milestone unit="line" n="642.1"/>རྗེ་ལས། །མཆོག་གི་དང་པོ་སྐུ་གསུམ་འཆང་། །དེ་ཉིད་ཀློང་གྱུར་ཡེ་སངས་རྒྱས། །དམ་པ་དང་པོའི་སངས་རྒྱས་ཡིན། །ཆོས་ཉིད་དབྱིངས་སུ་མངོན་སངས་རྒྱས། །ཐོག་མའི་ཀུན་ཏུ་བཟང་པོའོ། །གཏིང་ཡངས་<milestone unit="line" n="642.2"/>ཁ་གཏིང་མེད་པའི་དོན། །ཆོས་ཉིད་དོན་གྱི་གནས་ལུགས་ཡིན། །མི་སྣང་གསལ་བའི་རང་བཞིན་ཅན། །ཆོས་ཉིད་དོན་གྱི་གནས་ལུགས་ཡིན། །ཅང་མེད་ཅིར་སྣང་ཅིར་མ་གྲུབ། །ཆོས་ཉིད་གཏིང་མཐའ་ཡངས་པ་<milestone unit="line" n="642.3"/>ཡིན། །སྣ་ཚོགས་མཚན་མའི་དངོས་པོ་མེད། །ཆོས་ཉིད་གཏིང་མཐའ་ཡངས་པ་ཡིན། །ཡེ་མེད་ཀུན་འབྱུང་སྟོང་པ་ཉིད། །ཆོས་ཉིད་གཏིང་མཐའ་ཡངས་པ་ཡིན། །དངོས་མེད་རང་བྱུང་གསལ་བའི་བདག །གཏིང་<milestone unit="line" n="642.4"/>ཡངས་དོན་གྱི་གནས་ལུགས་ཡིན། །གཏིང་ཡངས་མི་མངོན་མཁའ་གསལ་དག །ཆོས་ཉིད་གཏིང་མཐའ་ཡངས་པ་ཡིན། །དངོས་པོར་མི་སྣང་ཡོངས་ལ་ཁྱབ། །གཏིང་ཡངས་དོན་གྱི་གནས་ལུགས་ཡིན། །དངོས་མེད་<milestone unit="line" n="642.5"/>སྣ་ཚོགས་ཀུན་གྱི་གཞི། །ཀུན་ལྡན་གང་ཡང་གྲུབ་པ་མེད། །ལྷུན་གྲུབ་རྒྱ་མ་ཆད་པའི་དོན། །ཆོས་ཉིད་གཏིང་མཐའ་ཡངས་པ་ཡིན། །དངོས་པོ་དངོས་མེད་ཀུན་གྱི་བདག །ཆོས་ཉིད་གཏིང་མཐའ་ཡངས་པ་<milestone unit="line" n="642.6"/>ཡིན། །དཔེ་མེད་ཟླ་མེད་མཚོན་དུ་མེད། །ཆོས་ཉིད་གཏིང་མཐའ་ཡངས་པ་ཡིན། །ཅིར་ཡང་མ་གྲུབ་ཅིར་ཡང་སྣང་། ཆོས་ཉིད་གཏིང་མཐའ་ཡངས་པ་དང་། །གཏིང་ཡངས་ཆོས་ཉིད་དོན་གནས་ལུགས། །སྐྱེ་མེད་ཀ་<milestone unit="page" n="643"/><milestone unit="line" n="643.1"/>༄༅། །དག་ཡིད་དབྱེར་མེད། །ཡེ་ནས་ཆོས་ཉིད་རྣལ་མའོ། །འབྲས་བུ་ཡེ་གྲུབ་དངོས་གཞི་མེད། །རང་བཞིན་ཅང་མེད་ངོ་བོ་གསལ། །ཐུགས་རྗེ་རང་དངས་ཆེན་པོ་ཡིན། །ཡོན་ཏན་མ་བསྒྲུབས་རང་ལས་<milestone unit="line" n="643.2"/>འཁྲུངས། ཕྲིན་ལས་ཐོགས་མེད་རང་སར་གྲོལ། །ཆོས་ཉིད་གཏིང་མཐའ་ཡངས་པ་ཡིན། །སྙིང་པོ་མ་བཅོས་གཤིས་སུ་གནས། །དངོས་མེད་ཟང་ཀ་རང་འཁྲུངས་ཡིན། །རིག་མེད་ཡིད་མེད་སེམས་ལས་འདས་<milestone unit="line" n="643.3"/>པའོ། །ཆོས་ཉིད་གྲུབ་པའི་མཐའ་ལས་གྲོལ། །བསམ་བརྗོད་དམིགས་བློའི་ཡུལ་ལས་འདས། །ཞེས་གསུངས་སོ། །རྒྱུད་ཐམས་ཅད་ཀྱི་རྒྱལ་པོ་ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིལ་པའི་རྒྱུད་ལས།<milestone unit="line" n="643.4"/>གཏིང་ཡངས་ཆོས་ཉིད་དོན་གྱི་གནས་ལུགས་བསྟན་པའི་ལེའུ་སྟེ་བཞི་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡངས་གྲོལ་སྟོན་པ་ལ། འོད་གསལ་རྩལ་ཀྱི་ཡན་ལག་རྣམས། །ཆོས་ཉིད་ངང་<milestone unit="line" n="643.5"/>ལས་ཇི་ལྟར་ཤར། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །འོད་གསལ་རྩལ་གྱི་འཆར་ལུགས་ནི། །དཔེ་དང་དོན་དུ་སྦྱར་ལ་བཤད། །འཁོར་རྣམས་མ་ཡེངས་གུས་པར་ཉོན། །དཔེར་ན་ཉི་མའི་སྙིང་<milestone unit="line" n="643.6"/>པོ་ལ། །རྩལ་ཟེར་ཡན་ལག་ཤུགས་ལས་ཤར། །དེ་བཞིན་སྙིང་པོའི་གནས་ལུགས་ལས། །རིག་སྣང་རྩལ་ཟེར་ཤུགས་ལ་འཆར། །ཙསྡོན་གླ་རྩི་སྒོག་པ་ལ། །གང་ན་གནས་ཀྱང་དྲི་དང་ལྡན། །དེ་བཞིན་ཆོས་ཉིད་རང་<milestone unit="page" n="644"/><milestone unit="line" n="644.1"/>བཞིན་ཡང་། །གང་ན་གནས་ཀྱང་འོད་དང་ལྡན། །ཉི་ཟླ་གར་ཡོད་འོད་གསལ་ཞིང་། །སྙིང་པོས་གར་ཁྱབ་རྩལ་ཟེར་འཆར། །དེ་ཡང་ཇི་ལྟར་འཆར་ཞེ་ན། །གཞི་མེད་ངང་ལས་ཀུན་གཞི་ཤར། །དངོས་མེད་ངང་ལས་<milestone unit="line" n="644.2"/>དངོས་ཀུན་ཤར། །སྣང་མེད་ངང་ལས་སྣ་ཚོགས་ཤར། །ཡོད་མེད་ངང་ལས་འཁོར་འདས་ཤར། །གཉིས་མེད་ངང་ལས་མ་རིག་ཡེ་ཤེས་ཤར། །ཅིར་ཡང་གྲུབ་པ་མེད་པའི་ངང་ཉིད་ལས། །རང་བཞིན་ངོ་བོ་ཐུགས་རྗེ་<milestone unit="line" n="644.3"/>གསུམ་དུ་ཤར། །རིག་དང་མ་རིག་རྣམ་གཉིས་ལས། །དེ་ལས་སྐུ་གསུམ་དུག་གསུམ་གཉིས་སུ་ཤར། །དེ་ལས་ཞིང་ཁམས་རྣམ་གསུམ་ཡིད་འཁོར་གསུམ་དུ་ཤར། །དེ་ལས་རང་སར་གྲོལ་དང་མ་གྲོལ་ལས། །འཆར་<milestone unit="line" n="644.4"/>སྒོ་འཁྲུལ་སྒོ་གཉིས་སུ་ཤར་བ་སྟེ། །དེ་ལས་འགྱུ་དང་མི་འགྱུ་ལས། །རིག་མེད་སེམས་འཁྲུལ་ཞབྲུལ་མེད་ཤར། །དེ་ལས་རྟོགས་དང་མ་རྟོགས་པས། །གཟུགས་ལྔ་སྐུ་ལྔ་ཉིད་དུ་ཤར། །དེ་ལས་མངོན་དུ་གྱུར་དང་མ་<milestone unit="line" n="644.5"/>གྱུར་པས། །འཁོར་བ་མྱང་འདས་གཉིས་སུ་ཤར། །ཅི་ཡང་མེད་ལས་ཅིར་ཡང་ཤར་བ་ཡིན། །རྟོགས་མ་རྟོགས་ལས་སངས་རྒྱས་སེམས་ཅན་གཉིས། །གཏིང་ཡངས་ཆོས་ཉིད་ང་ཡི་རྩལ་དུ་ཤར། །ཞེས་གསུངས་<milestone unit="line" n="644.6"/>སོ། །རྒྱུད་ཐམས་ཅད་ཀྱི་རྒྱལ་པོ་ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱུ་མཚོ་འཁྱིལ་བའི་རྒྱུད་ལས། འོད་གསལ་རྩལ་གྱི་ཡན་ལག་འཆར་ལུགས་བསྟན་པའི་ལེའུ་སྟེ་ལྔ་པའོ།། །།དེ་ནས་རང་སྣང་འོད་<milestone unit="page" n="645"/><milestone unit="line" n="645.1"/>༄༅། །གསལ་གྱིས། །མུ་མཐའ་ཡོངས་གྲོལ་སྟོན་པ་ལ། །ཆོས་ཅན་སྣ་ཚོག་མུ་མཐའ་ཇི་ལྟར་གྲོལ། །སྟོན་པས་རང་སྣང་འཁོར་ལ་བཀའ་སྩལ་པ། །ཆོས་ཅན་སྣ་ཚོགས་མི་མཐའ་གྲོལ་ལུགས་ནི། །ཡོངས་<milestone unit="line" n="645.2"/>རྫོགས་ཐོད་རྒལ་བླ་མེད་ཐེག་པ་འདིར། །རྩོལ་བསྒྲུབ་མ་བྱས་གྲོལ་བར་བཤད། །བྱ་བཙལ་རྩོལ་བསྒྲུབ་འཁོར་བའི་འདམ་དུ་ཚུད། །དེ་བས་བྱར་མེད་བློ་འདས་འདི། །ཅི་ཡང་མ་བྱས་ལས་རྣམས་ཟིན། །གང་ཡང་མ་<milestone unit="line" n="645.3"/>བསྒྲུབ་དོན་རྣམས་གྲུབ། །ཅི་ལའང་མ་སྤྱད་གྲོལ་བ་ཐོབ། །གར་ཡང་མ་ཞུགས་ཆོས་སྒོ་མཐོང་། །ཅི་ཡང་བསྲུང་མེད་དོན་མི་འདའ། །སྒྲིབ་པ་མ་སྦྱངས་ཀ་ནས་དག །དམ་ཚིག་མ་བསྲུངས་རང་སྐྱོན་ཀ་ནས་དག །ལྟ་<milestone unit="line" n="645.4"/>བ་མ་བལྟས་ཆོས་ཉིད་མཐོང་། །སྒོམ་པ་མ་བསྒོམས་སྙིང་པོའི་ཀློང་། །སྤྱོད་པ་མ་སྤྱད་ཆགས་སྡང་གྲོལ། །འབྲས་བུ་མ་བསྒྲུབས་རང་ལས་གྲུབ། །གང་ཡང་མ་བརྟགས་བློ་བཞག་པས། །མཚན་མ་སྣ་ཚོགས་རང་གྲོལ་<milestone unit="line" n="645.5"/>གྱུར། །རྩོལ་བ་མེད་པར་རང་གནས་པས། །ཆོས་ཅན་སྣ་ཚོགས་རང་གྲོལ་གྱུར། །ཡིད་རིག་སེམས་བློ་དྲན་རྟོག་གིས། །གང་ལའང་རྟོག་དབྱོད་མ་བཅུག་པས། །ཆོས་ཅན་སྣ་ཚོགས་རང་གྲོལ་གྱུར། །སྒོ་ལྔ་གསལ་<milestone unit="line" n="645.6"/>དངས་ཆོས་དབྱིངས་ལ། །ཡིད་སེམས་འཛིན་རྟོག་མ་སྐྱེས་ན། །ཆོས་ཅན་སྣ་ཚོགས་རང་གྲོལ་གྱུར། །སྣང་བ་རང་སྣང་ཆེན་པོ་ལ། །འཛིན་རྟོག་མ་བཅུག་རང་གྲོལ་གྱུར། །སྣང་སྲིད་སྣ་ཚོགས་ཇི་སྙེད་ལ། །མ་བཀག་<milestone unit="page" n="646"/><milestone unit="line" n="646.1"/>མ་བསྒྲུབས་རང་གྲོལ་གྱུར། །སྤང་ལེན་མེད་པའི་སྣང་བ་རང་སོ་ལ། །མི་ལེན་མི་འདོར་མཉམ་པར་གནས་པ་ཡིས། །ཆོས་ཅན་སྣང་སྲིད་སྣ་ཚོགས་རང་གྲོལ་གྱུར། །ཆོས་ཉིད་གཏིང་མཐའ་ཡངས་པ་ཆེན་པོ་<milestone unit="line" n="646.2"/>ལ། །རིག་པ་གཅིག་པུ་མུ་མཐའ་ཡོང་གྲོལ་བས། །ཆོས་ཅན་སྣང་སྲིད་སྣ་ཚོགས་མུ་མཐའ་གྲོལ། །ཞེས་གསུངས་སོ། ཁུད་ཐམས་ཅད་ཀྱི་རྒྱལ་པོ་ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིལ་པའི་རྒྱུད་<milestone unit="line" n="646.3"/>ལས། ཆོས་ཅན་སྣ་ཚོགས་མུ་མཐའ་གྲོལ་བར་བསྟན་པའི་ལེའུ་སྟེ་དྲུག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །དེ་ཉིད་འགྲོལ་ཐབས་གདམས་ངག་གང་། ཞེས་ཞུས་པ་དང་།<milestone unit="line" n="646.4"/>སྟོན་པས་འཁོར་ལ་བཀའ་སྩལ་པ། །དེ་ཉིད་འགྲོལ་ཐབས་ངས་བཤད་ཀྱིས། །འཁོར་རྣམས་མ་ཡེངས་གུས་པར་ཉོན། །གདམས་ངག་བདུད་རྩི་རྣམ་པ་གསུམ། །ཕྱི་རུ་སྣང་སྲིད་རང་གྲོལ་བདུད་རྩི་དང་། །ནང་དུ་<milestone unit="line" n="646.5"/>དུག་གསུམ་འཇོམས་པའི་བདུད་རྩི་དང་། །གསང་བ་སྐྱེ་མེད་ཀ་དག་གོ །དེ་ལ་ཕྱི་ཡི་བདུད་རྩི་ནི། །སྣང་བ་སྣ་ཚོགས་རང་སོ་ལ། །གཟུང་འཛིན་དགག་བསྒྲུབ་མེད་པར་གྲོལ། །ནང་གི་བདུད་རྩི་བསྟན་པ་ནི། །དུག་<milestone unit="line" n="646.6"/>གསུམ་སྐུ་གསུང་ཐུགས་སུ་བཅོམ། །དེ་ཡང་ཇི་ལྟར་བཅོམ་ཞེ་ན། །གཏི་མུག་ཆོས་སྐུས་བདུད་དངོས་བཅོམ། །ཞེ་སྡང་དུག་ནི་ལོངས་སྐུས་བཅོམ། །འདོད་ཆགས་དུག་ནི་སྤྲུལ་སྐུས་བཅོམ། །དེར་ནི་དུག་གསུམ་ནད་<milestone unit="page" n="647"/><milestone unit="line" n="647.1"/>༄༅། །གཅོད་དེ། །སྐུ་གསུང་ཐུགས་ཀྱི་བདུད་རྩིས་བཅོམ། །གསང་བ་སྐྱེ་མེད་ཀ་དག་གི །བདུད་རྩི་ཆེན་པོ་བསྟན་པ་ནི། །ཆོས་ཉིད་གཏིང་མཐའ་ཡངས་པ་དང་། །ཆོས་ཅན་རིག་པ་མུ་མཐའ་གྲོལ། །སྙིང་པོ་<milestone unit="line" n="647.2"/>སྐྱེ་བ་མེད་པ་དང་། ཡན་ལག་མ་འགགས་ཀ་ནས་དག །དངོས་མེད་རྣལ་མར་གནས་པ་དང་། །སྙིང་པོ་ལྷུན་གྲུབ་འཕོ་འགྱུར་མེད། །གསང་བ་བློ་ཡི་སྤྱོད་ཡུལ་མིན། །སྐྱེ་མེད་ཀ་དག་བདུད་རྩིའོ། །བདུད་རྩི་རྣམ་<milestone unit="line" n="647.3"/>གསུམ་གདམས་ངག་འདིས། །རྣམ་པ་གསུམ་གྲོལ་སྐུ་གསུང་ཐུགས། །ཞེས་གསུངས་སོ། །ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིལ་བའི་རྒྱུད་ལས། གྲོལ་ཐབས་ཀྱི་གདམས་ངག་བསྟན་པའི་ལེའུ་སྟེ་<milestone unit="line" n="647.4"/>བདུན་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་སུ་གྲོལ་བ་ལ། །གྲོལ་བའི་འབྲས་བུ་ཇི་ལྟར་ཐོབ། །ཅེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །གྲོལ་བའི་འབྲས་བུ་ཐོབ་ལུགས་<milestone unit="line" n="647.5"/>ལས། །སྣང་བ་གྲོལ་བའི་འབྲས་བུ་ནི། །གསལ་དག་ཟང་ཐལ་ཆོས་ཀྱི་དབྱིངས། །རིག་པ་གྲོལ་བའི་འབྲས་བུ་ནི། །སྐྱེ་མེད་ཀ་དག་ཆེན་པོ་ཐོབ། །སེམས་གཞི་གྲོལ་བའི་འབྲས་བུ་ནི། །དངོས་མེད་གཏིང་ཡངས་ཆེན་<milestone unit="line" n="647.6"/>པོ་ཐོབ། །ཕྱི་དང་ནང་དང་གསང་བ་གསུམ། །སྣང་བ་རིག་པ་སེམས་གཞི་གསུམ། །སྣང་གྲོལ་རིག་མེད་སྐྱེ་མེད་གྲོལ། །ཞེས་གསུངས་སོ། །ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིལ་པའི་རྒྱུད་ལས།<milestone unit="page" n="648"/><milestone unit="line" n="648.1"/>གྲོལ་བའི་འབྲས་བུ་བསྟན་པའི་ལེའུ་སྟེ་བརྒྱད་པའོ།། །།དེ་ནས་ངང་དངས་རང་གྲོལ་གྱིས། །མུ་མཐའ་ཡོངས་གྲོལ་སྟོན་པ་ལ། །ཡོངས་རྫོགས་བླ་མེད་ཐེག་པ་འདིར། །ཐེག་པ་རིམ་དགུ་དགོས་མི་<milestone unit="line" n="648.2"/>དགོས། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཡོངས་རྫོགས་ཐོད་རྒལ་ཐེག་པ་སྲ །ཐེག་པ་མ་ལུས་ཀུན་འདུས་པས། །ཐེག་དགུའི་ལྟ་བ་མི་དགོས་སོ། །ཉན་ཐོས་རང་རྒྱལ་བྱང་སེམས་དང་། །ཀྲི་<milestone unit="line" n="648.3"/>ཡ་ཨུ་པ་ཡོ་ག་དང་། །དེ་དག་བློས་བརྟགས་བྱས་ཆོས་ཡིན། །མ་ཧྭ་ཨ་ནུ་ཨ་ཏི་གསུམ། །དེ་གསུམ་ལྟ་བ་གཉིས་སུ་བཟུང་། །གཞི་ལ་ཐོས་པ་ཁ་འབྱམས་པས། །བློས་བརྟགས་ཐེག་དགུས་དགོས་པ་མེད། །ཅེས་<milestone unit="line" n="648.4"/>གསུངས་སོ། །ཉི་ཟླའི་སྙིང་པོ་བདུད་རྩིའི་རྒྱ་མཚོ་འཁྱིལ་པའི་རྒྱུད་ལས། ཐེག་པ་རིམ་དགུ་མི་དགོས་པར་བསྟན་པའི་ལེའུ་སྟེ་དགུ་པའོ།། །།དེ་ནས་རང་སྣང་འོད་གསལ་གྱིས། །ཐེག་པའི་གྲུབ་མཐའ་མ་<milestone unit="line" n="648.5"/>བསྒྲུབས་པར། །མཐའ་གྲོལ་ལྟ་སྒོམ་ཇི་ལྟར་མཐོང་། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །ཡོངས་རྫོགས་བླ་མེད་ཐེག་པ་ཡི། །ཐེག་གཞན་གྲུབ་མཐའ་མ་བསྒྲུབས་པར། །མཐའ་གྲོལ་བལྟ་བསྒོམ་<milestone unit="line" n="648.6"/>མཐོང་བར་འགྱུར། །ཐེག་པའི་གྲུབ་མཐའ་ཐ་སྙད་ཡིན། །ཐ་སྙད་ཆོས་ཀྱིས་སངས་མི་རྒྱས། །དེར་ནི་གྲུབ་མཐའི་དགོས་པ་མེད། །བློས་བརྟགས་ཆོས་རྣམས་ཡོངས་གྲོལ་བས། །མཐའ་གྲོལ་བལྟ་བསྒོམ་ཆེན་པོ་<milestone unit="page" n="649"/><milestone unit="line" n="649.1"/>༄༅ མཐོང་ མཐོང་བའི་དུས་ན་ངོས་བཟུང་མེད། །ཅེས་གསུངས་སོ། །ཉི་ཟླའི་སྙིང་པོ་བདུད་རྩིའི་རྒྱ་མཚོ་འཁྱིལ་པའི་རྒྱུད་ལས། ཐེག་པའི་གྲུབ་མཐའ་མ་བསྒྲུབས་པར་ལྟ་སྒོམ་མཐོང་བར་བསྟན་པའི་<milestone unit="line" n="649.2"/>ལེའུ་སྟེ་བཅུ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །གསང་སྔགས་བརྡའ་ཡིས་ཇི་ལྟར་བསྟན། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །མ་ཧྭ་དྷ་<milestone unit="line" n="649.3"/>ཏི་ས་ཡ་ཨས་སྙོ་ཡ་དྷི་ཏྲ་ཡ། གསང་སྔགས་གནད་རྣམས་བརྡའ་ཡིས་བཤད། །འཁོར་རྣམས་མ་ཡེངས་ཡིད་ལ་ཟུང་། །གུ་རུ་བཛྲ་སཏྭ་ཤི་མསྨུ ཏ་ཐུ་ག་ཏ། བྱུརྙི་སརྦ་ན་མ། བུརྙ་ཡ། དྷརྨ་ཀྭ་ཡ། རཏྣ་ཀོ་ལ་ཏ་བྷ་ལི།<milestone unit="line" n="649.4"/>ཨས་སྙོ་ཡ། སུ་་མ་ཧྭ་ལ་ཨས། ཞེས་བྱ་སྟེ། ཆོས་ཀྱི་དབྱིངས་ཀྱི་མཁའ་འགྲོ་མས་བརྡའ་ཆོས་གསུངས་པ། གནམ་རིམ་པ་བཅུ་གསུམ་གྱི་སྟེང་ན། ཡབ་ཁྲི་རྗེ་གཙུག་བརྟན་བྱ་བ་དང་། ཡུམ་སྣང་སྲིད་ཀྱི་བདག་<milestone unit="line" n="649.5"/>མོ་སྟོང་གསལ་ཀུན་སྒྲོལ་མ་བྱ་བ་གཉིས་ཀྱིས། ཡུལ་མཁའ་ཀློང་ཀུན་འབྱུང་ཡངས་པ་ཅན་གྱི་ཕོ་བྲང་ཞེས་བྱ་བར། ཐབས་དང་ཤེས་རབ་གཉིས་སུ་མེད་པའི་སྦྱོར་བ་བྱས་པས། གཉིས་སུ་མེད་པའི་བྱིན་རླབས་ལས་<milestone unit="line" n="649.6"/>བདུད་རྩི་དཀར་དམར་གྱི་ཆར་ནམ་མཁའ་ལ་བབས་པས་སེམས་ཅན་རྣམས་ཀྱིས་འཐུངས་པས་མགྲིན་པའི་ལམ་དུ་བརྒྱུད་དེ་ཐུགས་རྗེ་དབྱིངས་སུ་ཐིམ། སེམས་ཅན་ཐམས་ཅད་སྐྱེ་ཤི་མེད་པའི་དངོས་གྲུབ་ཐོབ་སྟེ་<milestone unit="page" n="650"/><milestone unit="line" n="650.1"/>འགྲོ་དྲུག་ཏུ་མི་འཁོར་ཏེ། སྐྱེ་ཤི་རྩད་ནས་གཅོད་པའི་བརྡའོ། །ནམ་མཁའི་དབྱིངས་ནས་ཉི་ཟླ་ཤར། །གཏི་མུག་མ་རིག་མུན་པ་སངས། །ཞེས་གསུངས་སོ། །ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིལ་<milestone unit="line" n="650.2"/>པའི་རྒྱུད་ལས། སྟེང་ལྷའི་འཇིག་རྟེན་དུ་གསང་སྔགས་བརྡའ་ཆོས་སུ་གསུངས་པའི་ལེའུ་སྟེ་བཅུ་གཅིག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །བར་དུ་བརྡའ་ཆོས་<milestone unit="line" n="650.3"/>གསུང་དུ་གསོལ། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །བར་མིའི་འཇིག་རྟེན་ཁམས་སུ་མ་ཧྭ་གུ་རུ་པ་དང་། ཡེ་ཤེས་ཀྱི་མཁའ་འགྲོ་མས་ཆོས་གསུངས་པ། མ་ཧྭ་བློ་ཨ་ཨ། གནམ་ས་གའུ་ཁ་སྦྱོར་<milestone unit="line" n="650.4"/>བར་སྣང་སྣང་གསལ་འོད་གསལ་གྱི་དཀྱིལ་འཁོར་གསང་བའི་གཞལ་ཡས་ཁང་ཞེས་བྱ་བར། ཡབ་ཁྱེའུ་ངང་དངས་ཀུན་རིག་འཕྲུལ་རྗེ་བཙན་བྱ་བ་དང་། ཡུམ་མཛེས་མ་ལྷན་ནེ་ལྕམ་གསལ་བའི་འབར་ཞེས་བྱ་བ་<milestone unit="line" n="650.5"/>སྟེ། །ཡབ་ཡུམ་གཉིས་ཀྱིས་གཉིས་སུ་མེད་པར་སྦྱར་བའི་བྱིན་རླབས་ལས་བར་སྣང་སྟོང་ཁམས་གསལ་བའི་འཇིག་རྟེན་གྱི་ཁམས་ཐམས་ཅད་དུ་བསྐལ་པའི་མེ་བོ་ཆེ་འབར་ཏེ། སྣང་སྲིད་དངོས་པོ་བློས་བརྟགས་<milestone unit="line" n="650.6"/>ཀྱི་ཆོས་ཐམས་ཅད་གཞོབ་ཏུ་བསྲེགས་ཏེ། ཉོན་མོངས་པ་ཐམས་ཅད་ས་བོན་མེད་པར་བརླགས་ནས། ཐལ་བ་ནི་གཟུགས་བསྡུས་དངོས་པོའི་ཆོས་ནས་རྒྱུ་ཆོས་བློས་བརྟགས་བྱ་བཙལ་མཐའ་ལ་ཞེན་པ་རྣམས་ཏེ། དེ་<milestone unit="page" n="651"/><milestone unit="line" n="651.1"/>༄༅། །དག་ཐམས་ཅད་བསྐལ་པའི་འཐོར་རླུ་་ལ་བསྐུར་བས། སྣང་སྲིད་སྣང་བརྟགས་གཟུང་འཛིན་ཆགས་སྡང་གཅིག་ཀྱང་མ་ལུས་པ་རླུད་པོས་ཁྱེར་ནས་སྟོང་སངས་ཀྱིས་ཐལ་ལོ། །དེར་བར་སྣང་གསལ་<milestone unit="line" n="651.2"/>བའི་ཁྲི་སྟེང་ན། སྣང་གསལ་འོད་ཀྱི་དཀྱིལ་འཁོར་ནས་གསལ་བའི་ཟླ་བ་ཤར་བས། གཏི་མུག་བག་ཆགས་སྒྲིབ་གཡོག་ཀྱི་མུན་པའི་སྨག་རུམ་ཐམས་ཅད་དུས་གཅིག་ཏུ་སངས་ནས། དེ་ནས་རིན་པོ་ཆེ་གསལ་བའི་<milestone unit="line" n="651.3"/>འོད་ལྔ་ཤར་ཏེ། འོད་དེའི་རང་བཞིན་གསལ་བ་ལ། སྣང་བ་ངང་དངས་ཏེ་རང་བཞིན་མེད་པར་འོད་སྙིང་པོ་ལ་ཐིམ་མོ། །དེར་སྐལ་པ་དང་ལྡན་པ་རྣམས་ཀྱིས་གསང་སྔགས་བརྡའི་གནད་གོ་སྟེ། རྟོགས་ནས་སངས་<milestone unit="line" n="651.4"/>རྒྱས་པས་སྐྱེ་ཤི་མེད་པར་འཁོར་བར་འ་ས་མི་སྲིད་དེ་རྡོ་རྗེ་ལྟ་བུའི་སྐུར་གྱུར་ཏོ། །དེ་ལྟར་སྐལ་ལྡན་གང་གིས་རྟོགས་ཀྱང་འགྲོ་དྲུག་སེམས་ཅན་གྱི་སྡུག་བསྔལ་གཅིག་ཀྱང་མི་མངའ་འོ། སརྦ་དྷརྨ་སྙིཏུ་ཨ་ཨ།<milestone unit="line" n="651.5"/>དབྱིངས་སྐྱེ་བ་མེད་པར་ཐིམ་མོ། །རྒྱུད་ཐམས་ཅད་ཀྱི་རྒྱལ་པོ་ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་མཁྱིལ་པའི་རྒྱུད་ལས། བར་མིའི་འཇིག་རྟེན་དུ་གསང་སྔགས་བརྡའ་བསྟན་པའི་ལེའུ་སྟེ་བཅུ་གཉིས་<milestone unit="line" n="651.6"/>པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། འོག་ཀླུའི་ཡུལ་དུ་བརྡའ་ཆོས་གསུང་དུ་གསོལ། །ཞེས་ཞུས་པས། བྷ་ར་ཏྲི་ཏྲ་མ་བྷ་ར་ཨ། ས་རིམ་པ་བཅུ་གསུམ་གྱི་འོག་ན། ཡབ་<milestone unit="page" n="652"/><milestone unit="line" n="652.1"/>སྲིན་པོ་ཛ་ལ་རཀྟ་དང་། ཡུམ་བདུད་སྲིན་ནག་མོ་ཀུན་གྲོལ་མ་གཉིས། ཡབ་ཡུམ་གཉིས་སུ་མེད་པར་སྦྱོར་བའི་བྱིན་རླབས་ལས། སྦྱོར་མཚམས་ནས་བསྐལ་པའི་འཐོར་རླུད་ཆེན་པོ་བྱུང་ནས་སྣང་སྲིད་དངོས་པོ་རྟོག་<milestone unit="line" n="652.2"/>ཚོགས་ཐམས་ཅད་རླུད་ལ་བསྐུར་ཏེ། རྣམ་རྟོག་ཉོན་མོངས་ཀྱི་རྩི་སྐྲུར་ཐམས་ཅད་གཅིག་ཀྱང་མ་ལུས་པ་ཁྱེར་ནས། དེར་སྣང་སྲིད་ཀྱི་དངོས་པོ་བློས་བརྟགས་འདུས་བྱས་ཀྱི་ཆོས་རྣམས་གཏན་མེད་པར་གྱུར་ཏེ། ནམ་<milestone unit="line" n="652.3"/>མཁའ་སྟོང་པ་མཐའ་དང་དབུས་མེད་ཕྱོགས་དང་རིས་མེད་པར་སྟོང་སངས་ཀྱིས་ཐལ་ལོ། །རྟེན་མེད་ནམ་མཁའ་ལ་གནས་པའི་བརྡའ་ཆོས་ཡིན་གསུངས་སོ། །ཉི་ཟླའི་སྙིང་པོ་འོད་འབར་བའི་བདུད་རྩིའི་རྒྱ་མཚོ་<milestone unit="line" n="652.4"/>འཁྱིལ་བའི་རྒྱུད་ལས། འོག་ཀླུའི་འཇིག་རྟེན་དུ་བརྡའ་ཆོས་བསྟན་པའི་ལེའུ་སྟེ་བཅུ་གསུམ་པའོ།། །།དེ་ནས་རང་སྣང་འོད་གསལ་གྱིས། །མུ་མཐའ་ཡོངས་གྲོལ་སྟོན་པ་ལ། །གནད་ཀྱི་དགོས་དོན་གང་དུ་<milestone unit="line" n="652.5"/>འདུས། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །གནད་ཀྱི་དགོས་དོན་འདུ་ལུགས་ནི། །ཐོག་མཐའ་གཉིས་ཀྱི་གནད་དུ་འདུས། །སྔོན་ཐོག་ཡེ་ཡི་གནད་བསྟན་པ། །ཡེ་མེད་གཏིང་ཡངས་སྐྱེ་མེད་<milestone unit="line" n="652.6"/>དབྱིངས། །རྒྱུ་རྐྱེན་སྐྱེ་འགག་མེད་པ་ནི། །ཐོག་མའི་གནད་དུ་ཤེས་པར་བྱ། །རྩལ་ཟེར་རིག་པ་གཡོ་འགྱུ་ནི། །ཐ་མའི་གནད་དུ་ཤེས་པ་བྱ། །དགོས་དོན་ཐོག་མཐའ་གཉིས་མེད་གནད། །འཁྲུལ་གནད་གཞི་ལ་<milestone unit="page" n="653"/><milestone unit="line" n="653.1"/>༄༅། །བཟློག་གནད་བུ། །མ་གནད་བུ་ལ་བུ་གནད་མ། །མ་བུ་དབྱེར་མེད་དགོས་དོན་གནད། །སྣང་གནད་བུ་ལ་འཁྲུལ་གནད་མ། །སྣང་སེམས་དབྱེར་མེད་དགོས་དོན་སྟོང། །སྟོང་གནད་མ་ལ་དངོས་གནད་<milestone unit="line" n="653.2"/>བུ། །སྟོང་ལས་ཀུན་འབྱུང་རང་གྲོལ་གནད། །གནད་ཀྱི་དགོས་དོན་དབྱེར་མེད་འདུས། །འཁྲུལ་པའི་གནད་ནི་ཡིད་རིག་སེམས། །་རིག་མེད་འགྱུ་མེད་སེམས་མེད་གནད། །གནད་ཀྱི་དགོས་དོན་འཁྲུལ་པ་<milestone unit="line" n="653.3"/>སངས། །སྣང་གསལ་ཉི་མའི་གནད་ཡིན་ཏེ། །འོད་གསལ་ཟླ་བའི་གནད་ཡིན་ནོ། །སྒོ་ལྔ་ཡུལ་ལྔ་འཁྲུལ་བའི་གནད། །འཛིན་མེད་ཟང་ཐལ་འཁྲུལ་བཟློག་གནད། །སྲོག་གནད་སྙིང་ཡིན་བྱ་གནད་ཁ། །དེ་<milestone unit="line" n="653.4"/>བཞིན་ཐོག་མཐའ་གཉིས་ཀྱི་གནད། །གནད་ཀྱི་དགོངས་དོན་འཁོར་འདས་གཉིས། །རྟོགས་དང་མ་རྟོགས་གཉིས་ལས་བྱུང་། །ཞེས་གསུངས་སོ། །ཉི་ཟླའི་སྙིང་པོ་བདུད་རྩིའི་རྒྱ་མཚོ་འཁྱིལ་པའི་རྒྱུད་ལས། གནད་<milestone unit="line" n="653.5"/>ཀྱི་དགོས་དོན་འཁོར་འདས་གཉིས་སུ་བསྟན་པའི་ལེའུ་སྟེ་བཅུ་བཞི་པའོ།། །།དེ་ནས་རང་སྣང་འོད་གསལ་གྱིས། །མུ་མཐའ་ཡོངས་གྲོལ་སྟོན་པ་ལ། །ཉོན་མོངས་མ་སྤངས་ཅི་ལྟར་གྲོལ། །ཞེས་ཞུས་པས།<milestone unit="line" n="653.6"/>སྟོན་པས་འཁོར་ལ་བཀའ་སྩལ་པ། །ཉོན་མོངས་མ་སྤངས་གྲོལ་ལུགས་ནི། །གཏི་མུག་མ་སྤངས་ཆོས་སྐུར་གྲོལ། །ཞེ་སྡང་མ་སྤངས་ལོངས་སྐུར་གྲོལ། །འདོད་ཆགས་མ་སྤངས་སྤྲུལ་སྐུར་གྲོལ། །ང་རྒྱལ་མ་སྤངས་<milestone unit="page" n="654"/><milestone unit="line" n="654.1"/>དབྱེར་མེད་གྲོལ། །ཕྲག་དོག་མ་སྤངས་བདེ་ཆེན་གྲོལ། །ཞེས་གསུངས་སོ། །དུག་ལྔ་མ་སྤངས་རང་གྲོལ་བར་བསྟན་པའི་ལེའུ་སྟེ་བཅོ་ལྔ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་<milestone unit="line" n="654.2"/>སྟོན་པ་ལ། །དུག་ལྔ་གཏན་བརླག་ཇི་ལྟར་བགྱི། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་བ། །དུག་ལྔ་གཏན་ནས་བརླག་ལུགས་ནི། །ཟབ་པར་བཤད་ཀྱིས་གུས་པར་ཉོན། སྐྱེ་མེད་ཀ་དག་རྟོགས་པ་<milestone unit="line" n="654.3"/>ཡིས། །གཏི་མུག་མ་རིག་གཏན་ནས་བརླག །འོད་གསལ་ཀ་དག་ཆོས་ཉིད་མཐོང་། །རང་སྣང་རང་བཞིན་སངས་རྒྱས་པས། །ཞེ་སྡང་ངོ་བོ་གཏན་ནས་བརླག །ཆོས་ཉིད་གསལ་གདངས་ཆེན་པོར་གནས། །ཆགས་<milestone unit="line" n="654.4"/>མེད་འདོད་ཆགས་རང་གྲོལ་བས། །འདོད་ཆགས་ཞེན་པ་གཏན་ནས་བརླག །བདེ་ཆེན་གསང་བའི་ཀློང་ན་གནས། །ང་རྒྱལ་རང་བཞིན་རྣམ་དག་པའི། །ཆེ་བའི་འཛིན་པ་གཏན་ནས་བརླག །མཉམ་ཉིད་ཡེ་ཤེས་<milestone unit="line" n="654.5"/>ཆེན་པོར་གནས། །མུ་མཐའ་ཡོངས་གྲོལ་གདམས་ངག་གིས། །ཕྲག་དོག་འཛིན་པ་གཏན་ནས་བརླག །གཉིས་འཛིན་གཏན་སངས་དོན་རྣམས་གྲུབ། །དུག་ལྔ་གཏན་བརླག་མིང་ཡང་མེད། །ཅེས་གསུངས་སོ། །ཉོན་<milestone unit="line" n="654.6"/>མོངས་དུག་ལྔ་གཏན་ནས་བརླག་པར་བསྟན་པའི་ལེའུ་བཅུ་དྲུག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །མ་རིག་ཀ་ནས་ཇི་ལྟར་དག །ཅེས་ཞུས་པ་དང་། སྟོན་པས་<milestone unit="page" n="655"/><milestone unit="line" n="655.1"/>༄༅། །འཁོར་ལ་བཀའ་སྩལ་པ། །མ་རིག་ཀ་ནས་དག་ལུགས་ནི། །སྔོན་ནས་འཐིབས་པའི་མ་རིག་མུན་པ་ལ། །ཡེ་ཤེས་སྣང་གསལ་ཉི་མ་ཤར་བ་ཡིས། །མ་རིག་མུན་པའི་སྨག་རུམ་ཀ་ནས་དག །བསྐལ་བ་<milestone unit="line" n="655.2"/>སྟོང་དུ་བསགས་པའི་གཏི་མུག་དང་། །རང་བྱུང་འོད་གསལ་ཆེན་པོའི་ཉི་མ་ཤར། །མ་རིག་མུན་པའི་སྒྲིབ་གཡོགས་ཀ་ནས་དག །ཅེས་གསུངས་སོ། །མ་རིག་པའི་སྨག་རུམ་ཀ་ནས་དག་པར་བསྟན་པའི་ལེའུ་བཅུ་<milestone unit="line" n="655.3"/>བདུན་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ང་བདག་དུག་གསུམ་ཇི་ལྟར་བསད། །ཅེས་ཞུས་པས། སྟོན་པས་འཁོར་ལ་བཀའ་སྩལ་པ། །ང་བདག་དུག་<milestone unit="line" n="655.4"/>གསུམ་བསད་ལུགས་ནི། །ཟབ་པར་བཤད་ཀྱིས་འཁོར་རྣམས་ཉོན། །རང་བྱུང་ཡེ་ཤེས་གཤེད་མ་ཡིས། །འགོང་པོ་ང་བདག་དོན་སྙིང་ཕྱུང། །རང་བྱུང་ཡེ་ཤེས་ཆེན་པོར་གནས། །སྐུ་གསུམ་དཔའ་བོ་ཆེན་པོ་<milestone unit="line" n="655.5"/>ཡིས། །ཉོན་མོངས་དུག་གསུམ་སྙིང་བཏོན་ནས། །སྐུ་གསུམ་རྒྱལ་བའི་ཕོ་བྲང་གདབ། །གཏི་མུག་བསད་པས་ཆོས་སྐུ་མཐོང་། །ཞེ་སྡང་བསད་པས་ལོངས་སྐུ་མཐོང་། །འདོད་ཆགས་བསད་པས་སྤྲུལ་སྐུ་<milestone unit="line" n="655.6"/>མཐོང་། །དུག་གསུམ་བསད་པའི་སྐུ་གསུམ་མཐོང་། །ཞེས་གསུངས་སོ། །ང་བདག་དུག་གསུམ་བསད་པའི་ལེའུ་སྟེ་བཅོ་བརྒྱད་པའོ།། །།དེ་ནས་རང་སྣང་ཁྱེའུ་ཆུང་གིས། མུ་མཐའ་ཡོངས་གྲོལ་སྟོན་པ་<milestone unit="page" n="656"/><milestone unit="line" n="656.1"/>ལ། །སེམས་ཅན་སངས་ནི་ཇི་ལྟར་རྒྱ། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ངན་རྟོག་གྲོལ་ན་སངས་རྒྱས་ཡིན། །ཡིད་འཁྲུལ་སངས་ན་སངས་རྒྱས་ཡིན། །ཉོན་མོངས་མེད་ན་སངས་རྒྱས་<milestone unit="line" n="656.2"/>ཡིན། །རྣམ་རྟོག་མེད་ན་སངས་རྒྱས་ཡིན། །དུག་ལྔ་བརླགས་ན་སངས་རྒྱས་ཡིན། །བློ་ལས་གྲོལ་ན་སངས་རྒྱས་ཡིན། །སྣང་གྲོལ་མཛིན་མེད་སངས་རྒྱས་ཡིན། །ཞེ་འདོད་མེད་ན་སངས་རྒྱས་ཡིན། །སྡུག་བསྔལ་མེད་<milestone unit="line" n="656.3"/>ན་སངས་རྒྱས་ཡིན། །ཞེས་གསུངས་སོ། །སེམས་ཅན་སངས་རྒྱས་ཚུལ་བསྟན་པའི་ལེའུ་སྟེ་བཅུ་དགུ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །འཁོར་བ་མྱ་ངན་ཇི་ལྟར་<milestone unit="line" n="656.4"/>འདས། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །འཁོར་བའི་སྡུག་བསྔལ་གྲོལ་ན་མྱ་ངན་འདས། །འཁོར་བའི་འཁྲུལ་སྣང་ཆོད་ན་མྱ་ངན་འདས། །འཁོར་བའི་ཆགས་སྡང་གྲོལ་ན་མྱ་ངན་འདས།<milestone unit="line" n="656.5"/>འཁོར་བའི་གཉེན་འབྲེལ་སྤངས་ན་མྱ་ངན་འདས། །འཁོར་བའི་འདམ་ནས་ཐོན་ན་མྱ་ངན་འདས། །གཟུང་འཛིན་སྒྲོག་ལས་གྲོལ་ན་མྱ་ངན་འདས། །འཛིན་རྟོག་རྟོད་ཕུར་ཕྱིན་ན་མྱ་ངན་འདས། །ཉོན་མོངས་རྒྱ་<milestone unit="line" n="656.6"/>ནས་ཐར་ན་མྱ་ངན་འདས། །རྣམ་རྟོག་དྲ་བ་ཆོད་ན་མྱ་ངན་འདས། །བྱ་བཙལ་ཞེ་འདོད་མེད་ན་མྱ་ངན་འདས། །ཞེས་གསུངས་སོ། །འཁོར་བའི་སྡུག་བསྔལ་ལས་གྲོལ་ནས་མྱ་ངན་ལས་འདས་པར་བསྟན་པའི་ལེའུ་སྟེ་<milestone unit="page" n="657"/><milestone unit="line" n="657.1"/>༄༅། །ཉི་ཤུ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །མཚན་མའི་དངོས་པོ་ཇི་ལྟར་གྲོལ། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །མཚན་མའི་<milestone unit="line" n="657.2"/>དངོས་པོ་གྲོལ་ལུགས་ནི། །སྣང་སྲིད་སྣོད་བཅུད་དངོས་པོ་ཀུན། །རང་སྣང་ཆོས་ཉིད་དབྱིངས་སུ་གྲོལ། །ཡུལ་གྱི་དངོས་པོ་རང་སར་གྲོལ། །སྡུག་བསྔལ་མཚན་མ་དངོས་མེད་གྲོལ། །འཁོར་བ་མྱ་ངན་འདས་པར་<milestone unit="line" n="657.3"/>གྲོལ། །སྒོ་ལྔ་ཟང་ཐལ་ཆེན་པོར་གྲོལ། །ཡུལ་ཡང་འཛིན་ཞེན་མེད་པར་གྲོལ། །ཐམས་ཅད་རང་བཞིན་དངོས་མེད་གྲོལ། །ཞེས་གསུངས་སོ། །མཚན་མའི་དངོས་པོ་རང་སར་གྲོལ་བར་བསྟན་པའི་ལེའུ་སྟེ་ཉེར་<milestone unit="line" n="657.4"/>གཅིག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །མཁའ་འགྲོ་གསང་བའི་བརྡའ་གནད་གང་། ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །མ་ཧྭ་གུ་རུ་དམ་པ་<milestone unit="line" n="657.5"/>དང་། ལས་ཀྱི་མཁའ་འགྲོ་མས་གསང་བའི་བརྡའ་ཆོས་གསུངས་པ། སེམས་ཅན་ཐམས་ཅད་ལ་གནོད་ཅིང་འཚེ་ལ་སྡུག་བསྔལ་དུ་འཇུག་པའི་དགྲའི་སྲོག་མ་བཅད་ན་སངས་མི་རྒྱའོ། །ཞེས་གསུངས་སོ། །དེ་ནས་<milestone unit="line" n="657.6"/>རིན་ཆེན་གསལ་བའི་མཁའ་འགྲོ་མས་ལས་ཀྱི་མཁའ་འགྲོ་མ་ལ་ཞུས་པ། སེམས་ཅན་ཐམས་ཅད་ལ་གནོད་པའི་དགྲ་དེ་ནི་གང་ལགས། དེའི་སྲོག་རྩ་ཇི་ལྟར་བཅད། དགྲ་དེ་ལ་རྣམ་གྲངས་དུ་མཆིས། །དགྲ་དེའི་རྩ་<milestone unit="page" n="658"/><milestone unit="line" n="658.1"/>བ་གང་དུ་མཚིས། །དགྲ་དེ་ལ་ཇོ་བོ་ཡོད་དམ་མེད། ཡོད་ན་དགྲ་དེའི་ཇོ་བོ་ཇི་ལྟར་འདུལ། །ཞེས་ཞུས་པ་དང་། ལས་ཀྱི་མཁའ་འགྲོ་མས་ལན་གསུངས་པ། སེམས་ཅན་ཐམས་ཅད་ལ་གནོད་ཅིང་འཚེ་བའི་དགྲ་ནི་<milestone unit="line" n="658.2"/>དུག་ལྔ་ལགས་སོ། །དགྲ་དེའི་གྲངས་ནི་ཉོན་མོངས་བརྒྱད་ཁྲི་བཞི་སྟོང་ལགས་སོ། །དགྲ་དེའི་རྩ་བ་ནི་འགོང་པོ་ང་བདག་ཏུ་འདུས་སོ། །དགྲ་དེའི་ཇོ་བོ་ནི་མ་རིག་པ་ཞེ་འདོད་ལགས་སོ། །དགྲ་དེའི་སྲོག་རྩ་ནི་སྐྱེ་བ་<milestone unit="line" n="658.3"/>མེད་པར་གཅོད་དོ། །ཞེས་གསུངས་སོ། །ཡང་རིན་ཆེན་མཁའ་འགྲོ་མས་ཞུས་པ། དགྲ་དེའི་སྲོག་རྩ་བཅད་ལགས་སམ། །ཞེས་ཞུས་པ་དང་། ལས་ཀྱི་མཁའ་འགྲོ་མས་ལན་གསུང་པ། དགྲ་དེའི་སྲོག་རྩ་ནི་བཅད་མི་<milestone unit="line" n="658.4"/>དགོས་ཏེ། དགྲ་དེའི་རྩ་བ་ང་བདག་ཆོད་པས་འཆིའོ། །ཞེས་གསུངས་སོ། །ཡང་རིན་ཆེན་མཁའ་འགྲོ་མས་ཞུས་པ། ང་བདག་སྲོག་རྩ་ཇི་ལྟར་བཅད། །སྲོག་གཅོད་བཤན་པ་གང་གིས་བགྱི། །སྲོག་རྩ་བཅད་ཐབས་ཇི་<milestone unit="line" n="658.5"/>ལྟར་བཅད། །དགྲ་དེའི་ཇོ་བོ་གང་གིས་འདུལ། །ཞེས་ཞུས་པ་དང་། ལས་ཀྱི་མཁའ་འགྲོ་མས་བཀའ་སྩལ་པ། དགྲ་དེའི་སྲོག་གཅོད་གཤེད་མ་ནི། །རང་བྱུང་རང་གྲོལ་བཤན་པ་ཡིས། །མུ་མཐའ་ཡས་པའི་གྲོགས་<milestone unit="line" n="658.6"/>བཙལ་ནས། །སྐྱེ་མེད་ཀ་དག་དཔུང་བཅས་ཏེ། ཁྲེས་རབ་རལ་གྲིའི་མཚོན་ཁྱེར་ལ། །མུན་སྣང་གཉིས་ཀྱི་སོ་མཚམས་སུ། །འཕྲང་གསུམ་བཅད་ནས་མཁར་སྒོའི་ནང་། །ཡིད་འཁོར་གསུམ་གྱི་ཁང་པ་ན། །དགྲ་བོ་<milestone unit="page" n="659"/><milestone unit="line" n="659.1"/>༄༅། །ང་བདག་འདུག་པ་ལ། །རང་བྱུང་ངང་དངས་བཤན་པ་ཡིས། ཁྲེས་རབ་རལ་གྲིས་སྐེ་བཅད་དེ། །རྡོ་རྗེ་ལྕགས་ཀྱུས་སྙིང་བཏོན་ནས། །མ་རིག་ང་བདག་སྲོག་བཅད་པས། །སྐྱེ་ཤི་རྩད་ཆོད་དབྱིངས་<milestone unit="line" n="659.2"/>སུ་ཐིམ། །ཀ་དག་འོད་གསལ་ཀློང་ན་གནས། །སྐུ་གསུམ་ལྷུན་གྲུབ་དཔའ་བོ་ཡིས། །ཇོ་བོ་ཞེ་འདོད་སྲོག་རྩ་བཅད། །དེ་ལྟར་དགྲ་རྣམས་སྲོག་ཆོད་པས། །སྐྱེ་མེད་ཀ་དག་ཟང་ཀར་འབྱུང་། །བྱར་མེད་བློ་<milestone unit="line" n="659.3"/>འདས་དབྱིངས་སུ་ཐིམ། །ཆོས་ཅན་རིག་པའི་མུ་མཐའ་གྲོལ། །ཆོས་ཉིད་གཏིང་མཐའ་ཡངས་པ་སྟེ། །མིང་མེད་མཐའ་སྟོངས་ཀློང་དུ་གྱུར། །ཞེས་གསུངས་སོ། །མཁའ་འགྲོ་གསང་བའི་བརྡའ་ཆོས་བསྟན་པའི་ལེའུ་<milestone unit="line" n="659.4"/>སྟེ་ཉེར་གཉིས་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཐེག་པའི་གྲུབ་མཐའ་ཇི་ལྟར་མེད། །ཅེས་ཞུས་པས། །སྟོན་པས་འཁོར་ལ་བཀའ་སྩལ་པ། །ཡོངས་རྫོགས་བླ་<milestone unit="line" n="659.5"/>མེད་དོན་རྟོགས་ན། །ཐེག་པའི་གྲུབ་མཐའ་ཀུན་འདུས་པས། །རིམ་དགུའི་གྲུབ་མཐའ་མེད་པར་བཤད། །དེ་ཡང་ཇི་ལྟར་མེད་ཅེ་ན། །ཉན་ཐོས་དཀའ་ཐུབ་འདུལ་ཁྲིམས་མེད། །རང་རྒྱལ་བརྟུལ་ཞུགས་ཚངས་སྤྱོད་<milestone unit="line" n="659.6"/>མེད། །བྱང་སེམས་སྡོམ་པ་བསྲུང་བྱ་མེད། །ཀྲི་ཡའི་ཁྲུས་དང་གཙང་སྦྲ་མེད། །ཨུ་པའི་དྲི་མ་དག་བྱེད་མེད། །ཡོ་གའི་སྔགས་དང་ཕྱག་རྒྱ་མེད། །ཡོད་མེད་ཆོ་འཕྲུལ་རྣམ་བཞི་མེད། །མ་ཏོརེ་ཏིང་འཛིན་བསྙེན་བསྒྲུབ་<milestone unit="page" n="660"/><milestone unit="line" n="660.1"/>མེད། །ཨ་ནུའི་དབྱིངས་དང་ཡེ་ཤེས་མེད། །ཨ་ཏིའི་སྣང་བ་ཆོས་སྐུ་དང་། །རིག་པ་སངས་རྒྱས་བཏགས་པ་མེད། །ཡོངས་རྫོགས་བླ་མེད་དོན་རྟོགས་ན། །རིམ་དགུའི་གྲུབ་མཐའ་ངང་གིས་མེད། །ཅེས་གསུངས་<milestone unit="line" n="660.2"/>སོ། །ཡོངས་རྫོགས་བླ་མེད་ཐེག་པའི་དོན་རྟོགས་ན། ཐེག་པའི་གྲུབ་མཐའ་མེད་པར་བསྟན་པའི་ལེའུ་སྟེ་ཉེར་གསུམ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཐོད་རྒལ་<milestone unit="line" n="660.3"/>ལྟ་སྒོམ་ཇི་ལྟར་ལགས། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །བླ་མེད་ཐོད་རྒལ་ལྟ་སྒོམ་ནི། །དོན་ལ་མཚོན་བརྗོད་ལས་འདས་ཀྱང་། །མ་མཚོན་རྟོགས་པར་མི་འགྱུར་བས། །མུན་ཁུང་གསེར་<milestone unit="line" n="660.4"/>སྒྲོན་ལྟ་བུར་བཤད། །མུ་མཐའ་ཡོངས་གྲོལ་ལྟ་བའི་རྒྱལ་པོ་ཡིན། །མུ་མེད་གཏིང་ཡངས་སྒོམ་པའི་རྒྱལ་པོ་ཡིན། །མཐའ་ཆོད་ཕྱོགས་བྲལ་སྤྱོད་པའི་རྒྱལ་པོ་ཡིན། །རེ་མེད་རང་གནས་འབྲས་བུའི་རྒྱལ་པོ་<milestone unit="line" n="660.5"/>ཡིན། །ཡོངས་རྫོགས་ཐོད་རྒལ་ལྟ་བསྒོམ་ཁྱད་པར་འཕགས། །མུ་མེད་མཐའ་ཡས་ནམ་མཁའ་ཀློང་ཡངས་ལྟ་བ་ཡིན། །ཆོས་ཉིད་གཏིང་གྲོལ་རྒྱ་མཚོ་ཀློང་ཡངས་སྒོམ་པ་ཡིན། །མཐའ་སྟོངས་ཕྱོགས་མེད་གླང་ཆེན་<milestone unit="line" n="660.6"/>སྨྱོན་པ་སྤྱོད་པ་ཡིན། །སྐུ་གསུམ་ལྷུན་གྲུབ་འབྲས་བུའི་རི་བོ་ཆེན་པོ་ཡིན། །ཞེས་གསུངས་སོ། །ཡོངས་རྫོགས་བླ་མེད་ཀྱི་བལྟ་སྒོམ་བསྟན་པའི་ལེའུ་སྟེ་ཉེར་བཞི་པའོ།། །།དེ་ནས་རང་སྣང་ཁྱེའུ་ཆུང་གིས། །<milestone unit="page" n="661"/><milestone unit="line" n="661.1"/>༄༅ མུ་མཐའ་ཡོངས་གྲོལ་སྟོན་པ་ལ། །རིག་སེམས་ཡིད་བློའི་རྩད་གཅོད་གང་། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །དེ་དག་རྩ་བ་བཅད་ཐབས་ནི། །རིག་མེད་སྐྱེ་མེད་རྟོགས་པ་<milestone unit="line" n="661.2"/>ཡིས། །རིག་སྐྱེ་འཁྲུལ་པ་རྩད་ནས་བཅད། །རང་བྱུང་ངང་དངས་རྟོགས་པ་ཡིས། །སེམས་འཁྲུལ་ཆགས་སྡང་རྩད་ནས་བཅད། །འགྱུ་མེད་ངང་ཐིམ་དོན་རྟོགས་པས། །ཡིད་འགྱུའི་འཛིན་རྟོག་རྩད་ནས་བཅད། །རིག་<milestone unit="line" n="661.3"/>སེམས་ཡིད་ཀྱི་གཟུང་འཛིན་མེད། །འཁྲུལ་མེད་བློ་ཟད་རྟོག་ཚོགས་མེད། །ཅེས་གསུངས་སོ། །སེམས་རིག་ཡིད་བློ་རྩད་ནས་བཅད་པའི་ཐབས་བསྟན་པའི་ལེའུ་སྟེ་ཉེར་ལྔ་པའོ།། །།དེ་ནས་རང་སྣང་ཁྱེའུ་<milestone unit="line" n="661.4"/>ཆུང་གིས། །མུ་མཐའ་ཡོངས་གྲོལ་སྟོན་པ་ལ། །སྣང་བ་འགྱུ་བ་ཀུན་གཞི་ཡི། །གྲོལ་ལུགས་ཇི་ལྟར་བསྟན་དུ་གསོལ། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །སྣང་འགྱུ་གཞི་གསུམ་གྲོལ་ལུགས་<milestone unit="line" n="661.5"/>ནི། །སྣང་བ་དགག་བསྒྲུབ་མི་བྱ་རང་སར་ཞོག །སྤང་ལེན་མེད་པས་སྣང་སྲིད་རང་གྲོལ་ལོ། །འགྱུ་བ་གཟུང་འཛིན་མི་བྱ་རིག་པའི་མིང་འཛིན་བཅད། །འགྱུ་མེད་ངང་དངས་རིག་པ་རང་སར་གྲོལ། །ཀུན་གཞི་སྐྱེ་མེད་<milestone unit="line" n="661.6"/>བག་ཆགས་སྒྲིབ་གཡོགས་སངས། །སྙམ་བྱེད་རྩིས་གདབ་མི་བྱ་གཉེན་པོར་གྲོལ། །དེ་གསུམ་ཉིད་ཀྱང་གཅིག་ཏུ་གྲོལ་བ་ན། །སྣང་བྱེད་འགྱུ་མེད་ཀུན་གཞི་ཆོས་ཉིད་ཀློང་། །ཞེས་གསུངས་སོ། །སྣང་བ་འགྱུ་བ་ཀུན་<milestone unit="page" n="662"/><milestone unit="line" n="662.1"/>གཞི་གྲོལ་ལུགས་བསྟན་པའི་སྟེ་ལེའུ་ཉེར་དྲུག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །སེམས་རིག་ཆོས་རྣམས་ཇི་ལྟར་མེད། །ཅེས་ཞུས་པ་དང་། སྟོན་པས་འཁོར་ལ་<milestone unit="line" n="662.2"/>བཀའ་སྩལ་པ། །ཡོངས་རྫོགས་ཐོད་རྒལ་བླ་མེད་ལ། །སེམས་རིག་ཆོས་རྣམས་ཡོད་མ་ཡིན། །དངོས་གཞི་མེད་པས་སེམས་མེད་དོ། །སྐྱེ་བ་མེད་ལས་རིག་པ་མེད། །ཐ་སྙད་མེད་པས་ཆོས་རྣམས་མེད། །དྲན་སེམས་<milestone unit="line" n="662.3"/>འཁྲུལ་པ་ཡིན་པས་སེམས་ཀྱི་བཏགས་ཆགས་མེད། །རིག་པ་འཁྲུལ་རྒྱུ་ཡིན་པས་རིག་མེད་སྐྱེ་བ་མེད། །ཐེག་དགུ་བློ་ཆོས་ཡིན་པས་ཆོས་མེད་མུ་མཐའ་གྲོལ། །རིག་སེམས་ཆོས་གསུམ་མེད་པར་བསྟན་པའི་ལེའུ་སྟེ་<milestone unit="line" n="662.4"/>ཉེར་བདུན་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཐེག་འཇུག་ལྟ་བསྒོམ་ཇི་ལྟར་མེད། །ཅེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཀུན་རྫོབ་ཐོད་རྒལ་<milestone unit="line" n="662.5"/>སྒོར་ཞུགས་ནས། །ཐེག་པ་མ་ལུས་ཡོངས་རྫོགས་པས། །ཐེག་དགུའི་སྒོ་རུ་འཇུག་མི་དགོས། །ཐེག་པ་མེད་ཅིང་འཇུག་པ་མེད། །འཇུག་པའི་སྒོ་མེད་ལྟ་སྒོམ་མེད། །དེ་ཡང་ཇི་ལྟར་མེད་ཅེ་ན། །བདེན་པའི་རྟེན་<milestone unit="line" n="662.6"/>འབྲེལ་བདེན་གཉིས་འཇུག་སྒོ་མེད། །བདག་མེད་རིས་མེད་སྟོང་པ་བཅོ་བརྒྱད་མེད། །ཡུལ་རྡུལ་རྟེན་འབྲེལ་བྱང་སེམས་ལྟ་སྒོམ་མེད། །རིགས་གསུམ་དག་པ་རིགས་ལྔ་སྐྱེ་འགག་མེད། །སྣང་སྟོང་རྒྱུ་འབྲས་ཡེ་<milestone unit="page" n="663"/><milestone unit="line" n="663.1"/>༄༅། །སངས་ཞེ་འདོད་མེད། །དེར་ནི་བསྐྱེད་རྫོགས་གསུམ་གྱི་བལྟ་སྒོམ་མེད། །སྣང་སྟོང་གཉིས་མེད་དབྱིངས་དང་ཡེ་ཤེས་མེད། །ཅེས་གསུངས་སོ། །ཐེག་པའི་འཇུག་པ་ལྟ་སྒོམ་མེད་པར་བསྟན་པའི་ལེའུ་<milestone unit="line" n="663.2"/>སྟེ་ཉེར་བརྒྱད་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །རྣམ་རྟོག་ཀ་ནས་ཇི་ལྟར་དག།ཅེས་ཞུས་པས། སྟོན་པས་འཁོར་ལ་བཀའ་སྩལ་པ། །ཡོངས་རྫོགས་བླ་མེད་ཐེག་<milestone unit="line" n="663.3"/>པའི་དོན་རྟོགས་ན། །ཆོས་དབྱིངས་གཏིང་མཐའ་ཡངས་པ་ལ། །རིག་པ་མུ་མཐའ་ཡོངས་གྲོལ་བས། །སྡིག་དང་རྣམ་རྟོག་ཀ་ནས་དག །དཔེར་ན་བསྐལ་པའི་འཐོར་རླུ་་གིས། །རྩིས་སྐུར་མ་ལུས་ཀུན་དག་<milestone unit="line" n="663.4"/>བཞིན། །གཏིང་ཡངས་མཐའ་གྲོལ་གདམས་པ་ཡིས། །ཐིག་ལེ་མཐོང་རྡོལ་ཡེ་ཤེས་གསལ། །འོད་གསལ་ཆོས་ཉིད་དོན་རྟོགས་པས། །རྣམ་རྟོག་སྒྲིབ་པ་ཀ་ནས་དག །སྐྱེ་མེད་དངོས་མེད་ཅང་མེད་རྟོགས། །མཚམས་<milestone unit="line" n="663.5"/>མེད་ལྔ་དང་མི་དགེ་དག །སྙིང་པོའི་ཀློང་དུ་རབ་གནས་ནས། །དགེ་སྡིག་གཉིས་ཀ་མ་སྤྱད་པས། །རང་གྲོལ་ངན་སོང་སྐྱེ་ལྷུང་མེད། །གཏིང་ཡངས་སྙིང་པོའི་ཀློང་གནས་པས། །དགེ་སྡིག་གཉིས་ཀ་ཀ་ནས་<milestone unit="line" n="663.6"/>དག །དཔེར་ན་ཤེལ་སྒོང་དག་པའི་ནང་། །སྨན་དུག་བཟང་ངན་གཉིས་དག་ལྟར། །གཏིང་ཡངས་མུ་མཐའ་ཡོངས་གྲོལ་བས། །རྟོག་སྒྲིབ་རྣམ་སྨིན་ཀ་ནས་དག །ཅེས་གསུངས་སོ། །རྣམ་རྟོག་སྒྲིབ་པ་ཀ་ནས་དག་<milestone unit="page" n="664"/><milestone unit="line" n="664.1"/>པར་བསྟན་པའི་ལེའུ་སྟེ་ཉེར་དགུ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །བག་ཆགས་སྒྲིབ་པ་ཇི་ལྟར་དག །ཅེས་ཞུས་པ་དང་། སྟོན་པས་འཁོར་ལ་བཀའ་སྩལ་<milestone unit="line" n="664.2"/>པ། །འོད་གསལ་ཀ་དག་དོན་རྟོགས་པས། །བག་ཆགས་སྒྲིབ་པ་གཏན་ནས་སངས། །སེམས་ལ་དངོས་མེད་སྐྱེ་མེད་པས། །བག་ཆགས་སྒྲིབ་པ་གཏན་ནས་སངས། །སྐྱེ་མེད་ཀ་དག་དོན་རྟོགས་པས། །བག་ཆགས་<milestone unit="line" n="664.3"/>སྒྲིབ་པ་གཏན་ནས་སངས། །གཞི་ལ་བག་ཆགས་སྒྲིབ་མེད་པས། །བག་ཆགས་སྒྲིབ་པ་གཏན་ནས་སངས། །ཐིག་ལེ་ཁོང་གསལ་གཏིང་གསལ་བས། །བག་ཆགས་སྒྲིབ་པ་གཏན་ནས་སངས། །རང་བྱུང་འོད་གསལ་<milestone unit="line" n="664.4"/>སྒྲིབ་ཆགས་མེད། །ཅེས་གསུངས་སོ། །བག་ཆགས་སྒྲིབ་པ་གཏན་ནས་སངས་པར་བསྟན་པའི་ལེའུ་སྟེ་སུམ་ཅུ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །གསང་སྔགས་<milestone unit="line" n="664.5"/>བརྡའ་ཡིས་ཇི་ལྟར་བཤད། །ཅེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །གསང་སྔགས་བརྡའ་ཡི་ཆོས་བཤད་ཀྱི། །འཁོར་རྣམས་མ་ཡེངས་གུས་པར་ཉོན། །ཨ་སྙོ་ཡ་ཧྲི་ཏྲ་དྷ་ཐི་མ་ཨ་ཨ། །སྣང་<milestone unit="line" n="664.6"/>སྲིད་ཐམས་ཅད་ཀྱི་སྤྱི་མེས་སྔོན་ཐོག །ཁྲི་རྗེ་གཙུག་བརྟན་གྲགས་པ་བྱ་བ་དེས། ནམ་མཁའ་གོས་སུ་རྒྱན། ས་གཞི་གདན་དུ་བཏིང་། སྐར་མདའ་རྐེད་ལ་བཅིངས། ན་བུན་མགོ་ལ་གོན། འཇའ་ཚོན་རྒྱལ་མཚན་<milestone unit="page" n="665"/><milestone unit="line" n="665.1"/>༄༅། །བྱས། གཡས་སུ་ཉི་མ་ཐོགས། གཡོན་དུ་ཟླ་བ་ཐོགས། སྣང་སྲིད་ལྟོ་བར་བཅུག རྒྱ་མཚོ་ཁྲོག་ཆོད་བྱས། འགྲོ་དྲུག་གི་སེམས་ཅན་ཐམས་ཅད་ཀྱི་སྙིང་བཏོན་ནས་ཟོས་པས། ལུས་ཐམས་ཅད་བདེ་བས་<milestone unit="line" n="665.2"/>གང་སྟེ། སེམས་ཅན་ཐམས་ཅད་ཀྱི་སྙིང་བཏོན་ནས་ཟོས་ཀྱང་། དེ་ཐམས་ཅད་མ་ཤི་བར་སངས་རྒྱས་སྐད་དེ། དེ་ངོ་མཚར་ཆེའོ། །དེ་ནས་སྣང་སྲིད་ཐམས་ཅད་ཀྱི་མངའ་བདག་མོ། །སེམས་ཅན་ཐམས་ཅད་ཀྱི་འབྱུང་<milestone unit="line" n="665.3"/>གནས་ཡུམ་སྲིད་པའི་རྒྱལ་མོ། །ཀུན་གཞི་ཀུན་གྱི་དབང་མོ་ཆེ་བྱ་བ་དེ་ལས་སྲིད་པའི་སེམས་ཅན་སྐྱེས་ཀྱང་སེམས་ཅན་མང་དུ་མ་སོང་ལ། སྐྱེས་པ་ཐམས་ཅད་ཤི་ཡང་ཉུང་དུ་མ་སོང་སྐད་དེ། དེ་ཡང་འཕེལ་བའམ་<milestone unit="line" n="665.4"/>འགྲིབ་པའམ། ཟད་པ་དང་། གདབ་དང་། སྟོངས་པ་ཡང་མེད་དོ། །དེ་ཡང་ཤིན་ཏུ་ངོ་མཚར་ཆེའོ། །ཡང་ནམ་མཁའི་དབྱིངས་སྟོང་གསལ་གྱི་ལྷ་ཁང་ན། །དྲི་མེད་རང་གསལ་གྱི་ཁྱེའུ་ཆུང་བྱ་བ་དེས། འོད་ཀྱི་ན་བཟའ་<milestone unit="line" n="665.5"/>གསོལ། འཇའ་ཚོན་སྣ་ལྔས་སྐ་རགས་བྱས། སྤྲིན་གྱི་ཞྭ་གོན། རླུད་པོ་རྐང་པས་མནན། ཆུ་གཏེར་ཁར་བླུགས། ཕྱག་གཡས་སུ་མཚོན་ཆའི་འཁོར་ལོ་བསྐོར་ནས། ཞབྲུལ་པ་གང་སྐྱེས་ཐམས་ཅད་རྩད་ནས་བཅད།<milestone unit="line" n="665.6"/>གཡོན་དུ་ཉི་ཟླའི་སྒྲོན་མེ་ཐོགས་ནས་མ་རིག་པའི་སྒྲིབ་གཡོགས་བསལ། །བདུད་རྩིའི་བཅུད་འཐུངས་པས་སྣང་སྲིད་མཉམ་པར་སྦྱར། ནོར་བུ་རིན་པོ་ཆེ་སྙིང་ལ་བཅངས་པས་དགོས་འདོད་ཐམས་ཅད་རང་ལས་བྱུང་<milestone unit="page" n="666"/><milestone unit="line" n="666.1"/>སྐད་དེ་ཤིན་ཏུ་ངོ་མཚར་ཆེའོ། །དེ་ཡང་ནམ་མཁའི་དབྱིངས་སུ་བལྟས། རྒྱ་མཚོའི་ཀློང་དུ་ཉལ། ཉི་ཟླའི་མཚམས་སུ་འདུག འོད་ལྔའི་ནང་དུ་བཞུགས། རླུ་་ནག་འ་་མས་ཁྱེར། རི་ལ་མེ་ཆེན་འབར་བའི་ལེའུ་སྟེ་སོ་<milestone unit="line" n="666.2"/>གཅིག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །སངས་རྒྱས་ཐུགས་དགོངས་ཇི་ལྟར་འདུས། །ཞེས་ཞུསླ་པ་དང་། སྟོན་པས་འཁོར་ལ་བཀའ་སྩལ་པ། །སངས་རྒྱས་རྣམས་<milestone unit="line" n="666.3"/>ཀྱི་ཐུགས་དགོངས་ནི། །ཡོངས་རྫོགས་ཐོད་རྒལ་ཐེག་པར་འདུས། །དེ་ཡང་ཇི་ལྟར་འདུས་ཤེ་ན། །སྔོན་ཐོག་སྤྱི་ཕུད་ཐུགས་དགོངས་ནི། །དངོས་མེད་གཏིང་གསལ་དགོངས་པར་འདུས། །ཡེ་ཐོག་སྟོན་པའི་ཐུགས་<milestone unit="line" n="666.4"/>དགོངས་ནི། །ཡེངས་མེད་གཏིང་ཡངས་དགོངས་པར་འདུས། །ཐོག་མའི་སངས་རྒྱས་དགོངས་པ་ནི། །གཏིང་མཐའ་ཡས་ལ་མུ་མཐའ་གྲོལ། །དམ་པ་དང་པོའི་ཐུགས་དགོངས་ནི། །སྐྱེ་མེད་ཆོས་ཉིད་དགོངས་པར་<milestone unit="line" n="666.5"/>འདུས། །རྡོ་རྗེ་སེམས་དཔའི་ཐུགས་དགོངས་ནི། །རང་བྱུང་འོད་གསལ་དགོངས་པར་འདུས། །སེམས་དཔའ་རྡོ་རྗེའི་ཐུགས་དགོངས་ནི། །དབྱིངས་ནས་རིག་ཤར་དབྱིངས་སུ་གྲོལ། །ངང་དངས་ཁྱེའུ་ཆུང་ཐུགས་<milestone unit="line" n="666.6"/>དགོངས་ནི། །ཆོས་ཅན་ཆོས་ཉིད་དབྱིངས་སུ་གྲོལ། །ལོངས་སྐུ་སྣང་མཛད་ཐུགས་དགོངས་ནི། །དངོས་མེད་སྣ་ཚོགས་རང་བཞིན་གྲུབ་པ་མེད། །སྤྲུལ་སྐུ་ཤཱཀཐུབ་ཐུགས་དགོངས་ནི། །རང་བཞིན་ཅིར་ཡང་མ་གྲུབ་<milestone unit="page" n="667"/><milestone unit="line" n="667.1"/>༄༅། །པས། །ཆོས་རྣམས་གང་ཡང་ཡོད་མ་ཡིན། །འདས་དུས་སངས་རྒྱས་དགོངས་པ་ཡང་། །རང་བཞིན་སྟོང་ལ་ངོ་བོ་གསལ། །དེ་ལ་སངས་རྒྱས་དགོངས་པ་ནི། །སྣང་སྲིད་འཁོར་བའི་ཆོས་རྣམས་<milestone unit="line" n="667.2"/>ཀུན། །རང་སར་གྲོལ་ནས་རང་བཞིན་མེད། །མ་འོངས་སངས་རྒྱས་དགོངས་པ་ནི། །འཁོར་བའི་ཆོས་ནི་འཁྲུལ་པ་སྟེ། །འཁྲུལ་པ་སངས་ནས་ཅིར་མ་གྲུབ། །དུས་གསུམ་སངས་རྒྱས་དགོང་འདུས་པས། །སྣ་ཚོགས་<milestone unit="line" n="667.3"/>གསོག་སྣང་ཆོས་རྣམས་ཀུན། །བརྟགས་ན་ཅིར་ཡང་མེད་པ་ལ། །མ་བརྟགས་པ་ན་རང་བཞིན་གསལ། །དགའ་རབ་རྡོ་རྗེའི་ཐུགས་དགོངས་ནི། །མིང་མེད་མཐའ་སྟོངས་ཆོས་རྣམས་མེད། །ཅེས་གསུངས་སོ། །དེ་<milestone unit="line" n="667.4"/>ནས་ཐུན་མོང་མ་ཡིན་པ། །དེ་ཁོ་ན་ཉིད་སངས་རྒྱས་རྣམས་ཀྱི་དགོངས་པ་འདུས་པ། །སྙིང་པོ་ལྷུན་གྲུབ་བྱང་ཆུབ་སེམས་ཀྱི་དགོངས་པ་ནི། །ཡེ་ནས་དངོས་པོ་མེད་པ་ལ། །རང་གསལ་རང་བཞིན་གྲུབ་པ་མེད། །རྒྱུ་<milestone unit="line" n="667.5"/>རྐྱེན་གཉེན་པོས་བསྐྱེད་བཤིག་མེད། །དུས་གསུམ་འཕོ་འགྱུར་མེད་པ་ལ། །ཡེ་མེད་ཡེ་དངས་ཡེ་གསལ་བ། །རྣམ་པ་ཀུན་ལྡན་གང་ཡང་མེད། །སྐྱེ་བ་མེད་པ་འགག་པ་མེད། །རང་བྱུང་རང་སྣང་འོད་གསལ་བ། །ཅིར་<milestone unit="line" n="667.6"/>སྣང་ཀ་ནས་དག་པ། གཉིས་མེད་རང་སར་གྲོལ་བ། བྱེད་པ་པོས་མ་བྱས་པ། རྒྱུ་ལས་མ་བྱུང་བ། རྐྱེན་གྱིས་མ་བསྐྱེད་པའོ། །དངོས་མེད་ཅང་མེད་མིང་མེད་པས། །བློ་འདས་ཆོས་མེད་བསྟན་མེད་པ། །ཚིག་མེད་<milestone unit="page" n="668"/><milestone unit="line" n="668.1"/>བརྗོད་པའི་ཡུལ་ལས་འདས། མ་ལུས་སངས་རྒྱས་རྣམས་ཀྱི་ཐུགས་དགོངས་ནི། །བྱས་པས་མ་བྱུང་མ་བྱས་ཀློང་ན་གསལ། །བལྟས་པས་མ་མཐོང་མ་བལྟས་དབྱིངས་ན་གསལ། །བསྒོམས་པས་མ་རྙེད་མ་བསྒོམས་<milestone unit="line" n="668.2"/>ཀློང་ན་གནས། །བཙལ་བས་མ་རྙེད་མ་བཙལ་རང་ལས་གྲུབ། །སྤྱད་པས་མ་གྲོལ་མ་སྤྱད་ཆགས་སྡང་གྲོལ། །བསྲུངས་པས་མ་ཐུབ་མ་བསྲུངས་ཀ་ནས་དག །སྣྲུངས་པས་མ་འབྱངས་མ་སྦྱངས་སྒྲིབ་པ་དག །ཕྱིན་<milestone unit="line" n="668.3"/>པས་མ་གླེབས་མ་བགྲོད་སྡོད་པའི་ས། །བསྒྲུབས་པས་མ་གྲུབ་སྐུ་གསུམ་རང་ལས་གྲུབ། །ཡང་དག་སངས་རྒྱས་རྣམས་ཀྱི་དགོངས་འདུས་པ། །ཆོས་དབྱིངས་གཏིང་མཐའ་ཡངས་པར་འདུས། །ཆོས་ཅན་མུ་མཐའ་<milestone unit="line" n="668.4"/>ཡོངས་གྲོལ་ལོ། །སྐྱེ་མེད་ཀ་དག་ཐུགས་དགོངས་འདུས། །དངོས་མེད་ཟང་ཀའི་དགོངས་པར་འདུས། །བྱར་མེད་བློ་འདས་དགོངས་པར་འདུས། །ཅང་མེད་དངོས་མེད་ཐུགས་དགོངས་ཡིན། །གསལ་དངས་རིན་ཆེན་<milestone unit="line" n="668.5"/>མེད་པར་འདུས། །ཅང་མེད་ཅིར་སྣང་དེ་ཉིད་མེད། །གཞི་མེད་སྣ་ཚོགས་རང་བཞིན་མེད། །མེད་པ་རང་བྱུང་ངང་དུ་གྲོལ། །ཅིར་སྣང་རང་སྣང་ཉིད་དུ་གྲོལ། །གཤིས་ཀྱི་འདུག་ཚུལ་སྙིང་པོ་ནི། །མ་བཅོས་རྣལ་མ་རང་<milestone unit="line" n="668.6"/>འཁྲུངས་སོ། །སོ་མ་ག་་མ་ལྷོད་པ་བག་ཡངས་སོ། །བདེ་བར་གཤེགས་པ་ཀུན་གྱི་ཐུགས་དགོངས་ནི། །བྱ་བཙལ་རྩོལ་བས་མི་རྙེད་མ་བྱས་ལྷུན་གྱིས་གྲུབ། །བཙལ་ཞིང་བསྒྲུབས་པས་མི་འགྲུབ་མ་བཙལ་རང་ལ་<milestone unit="page" n="669"/><milestone unit="line" n="669.1"/>༄༅། །གྲུབ། །བལྟས་ཤིང་བསྒོམས་པས་མ་མཐོང་མ་བལྟས་རང་ལ་གསལ། །རྒྱུ་ཆོས་བློས་བརྟགས་ཆོས་མིན་བྱར་མེད་བློ་ལས་འདས། །དངོས་རྣམས་མིང་མེད་མཐའ་སྟོངས་བློ་ཡི་ཡུལ་ལས་འདས། །ཞེས་<milestone unit="line" n="669.2"/>གསུངས་སོ། །སངས་རྒྱས་རྣམས་ཀྱི་ཐུགས་དགོངས་ཇི་ལྟར་འདུས་པར་བསྟན་པའི་ལེའུ་སྟེ་སོ་གཉིས་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཆོས་རྣམས་ལ་བཟླ་ཆེན་<milestone unit="line" n="669.3"/>པོ་བཤད་དུ་གསོལ། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །སངས་རྒྱས་དགོངས་པ་ལ་བཟླའི་ཆོས་བཤད་ཀྱི། །འཁོར་རྣམས་ཉོན་ལ་ཐུགས་ཀྱི་དཀྱིལ་དུ་ཆོངས། །ཨ་དྷརྨ་སརྦ་དྷ་ཏུ་ཧྲི་ཏྲ་སྙོ་ཡ་ཐུ་<milestone unit="line" n="669.4"/>ལ་ཨ་ཨ། ཡོངས་རྫོགས་ཐོད་རྒལ་ཆོས་རྣམས་ལ་བཟླ་འདི། །དབང་པོ་ཡང་རབ་ཐོད་རྒལ་ཆིག་ཆོད་ལས། །ཀུན་གྱི་ཐུན་མོང་མིན་ནོ་མ་བསྟན་ཅིག །ཀུན་རྫོབ་ཆོས་རྣམས་བླ་མེད་ལ་བཟླ་ཞིང་། སྔོན་ཐོག་མིང་མེད་<milestone unit="line" n="669.5"/>ཆོས་ཉིད་སྐྱེ་མེད་ལ། །རང་བྱུང་རང་རྩལ་ཡན་ལག་རོལ་པའི་ཆོས། །བློས་བརྟགས་འཁྲུལ་པ་ཡིན་པས་ལ་ཟློ་བཤད། །དངོས་མེད་སྐྱེ་མེད་སྙིང་པོའི་གནས་ལུགས་ནི། །ཀུན་གཞི་མེད་ལ་རླུད་དང་འབྱུང་ལྔ་<milestone unit="line" n="669.6"/>མེད། །སྙིང་པོ་མེད་ལ་འོད་དང་རྩལ་ཟེར་མེད། ཁྲེས་མེད་རིག་མེད་མ་རིག་འཁྲུལ་པ་མེད། །རང་བཞིན་ངོ་བོ་ཐུགས་རྗེ་རྣམ་གསུམ་མེད། ཡིད་འཁོར་གསུམ་མེད་ཡིད་རིག་སེམས་ཞབྲུལ་མེད། །འཆར་སྒོ་ཞབྲུལ་<milestone unit="page" n="670"/><milestone unit="line" n="670.1"/>སྒོ་གཟུགས་ལྔ་སྐུ་ལྔ་མེད། །གསལ་དངས་མི་གཡོ་དོན་སྙིང་རྣམ་ལྔ་མེད། །དབང་པོ་རྣམ་ལྔ་རྣམ་ཤེས་ཚོགས་བརྒྱད་མེད། །ཡན་ལག་ལྔ་དང་གཟུགས་རྣམས་དངོས་པོ་མེད། །དུག་གསུམ་དུག་ལྔ་སྒོ་ལྔ་ཡུལ་ལྔ<milestone unit="line" n="670.2"/>མེད། །རིག་ཞབྲུལ་རྐྱེན་འཁྲུལ་གློ་བུར་ཞབྲུལ་པ་མེད། ཕྱི་ནང་ཡུལ་སེམས་གཟུང་འཛིན་དགག་བསྒྲུབ་མེད། །དགྲ་གཉེན་ཆགས་སྡང་བདག་གཞན་ངར་འཛིན་མེད། །སྐུ་དང་ཡེ་ཤེས་མིང་དུ་འདོགས་མཁན་<milestone unit="line" n="670.3"/>མེད། །ཚིག་དང་ཡི་གེ་དཔེ་དོན་བརྗོད་མཚོན་མེད། །རྒྱུ་འབྲས་དགེ་སྡིག་གཉིས་སུ་སྟོན་མཁན་མེད། །བསྟན་བྱ་སྟོན་བྱེད་རིམ་དགུར་འཆད་མཁན་མེད། །ཆོས་རྣམས་ཉན་བཤད་དངོས་མེད་རང་བཞིན་མེད། ཁུ་<milestone unit="line" n="670.4"/>རྐྱེན་གཉེན་པོ་སྐྱེ་འགག་འགྲོ་འོང་མེད། །འཕོ་འགྱུར་གནས་ས་བྱུང་ས་ལྡོག་ས་མེད། ཁྲེས་དང་མ་ཤེས་རྟོགས་དང་མ་རྟོགས་མེད། །སངས་རྒྱས་སེམས་ཅན་འཁོར་བ་མྱང་འདས་མེད། །མ་རིག་ཡེ་ཤེས་རྣམ་རྟོག་<milestone unit="line" n="670.5"/>ཆོས་ཉིད་མེད། །སྐྱེ་རྒ་ན་འཆི་གནོད་གསུམ་ཆུ་བཞི་མེད། །སྣང་སྲིད་སྣོད་བཅུད་བློས་བརྟགས་ལྟ་སྒོམ་སྤྱོད་འབྲས་གང་ཡང་མེད། །ལྷུན་རྫོགས་ཕྲིན་ལས་རྩོལ་བ་བྱར་མེད་དེ། །བསྲུངས་སྦྱངས་བགྲོད་བསྒྲུབས་<milestone unit="line" n="670.6"/>སྤངས་ཐོབ་སངས་རྒྱས་མེད། །དགེ་སྡིག་མཐོ་རིས་ངན་སོང་སྐྱེ་གནས་མེད། །མང་ཉུང་འཕེལ་འགྲིབ་སྣང་བརྟགས་བློ་ཆོས་མེད། །ཉམས་རྟོགས་དྲོད་དང་ཡོན་ཏན་ས་ཐོབ་མེད། །བདེ་སྡུག་ལོངས་སྤྱོད་ཡིན་མིན་<milestone unit="page" n="671"/><milestone unit="line" n="671.1"/>༄༅། །གཉིས་ཀ་མེད། །གཞི་མེད་འཁྲུལ་མེད་བློ་ཡི་ཡུལ་ལས་འདས། །མིང་མེད་བསམ་བརྗོད་དམིགས་པའི་སྤྱོད་ཡུལ་གྲོལ། །ཞེས་གསུངས་སོ། །ཆོས་རྣམས་མ་ལུས་ལ་ཟློ་ཆེན་པོ་འདི། །བློ་དམན་རྣམས་<milestone unit="line" n="671.2"/>ཀྱིས་སྤྱོད་ཡུལ་མ་ཡིན་པས། །ཡང་རབ་སྐལ་ལྡན་རྣམས་ཀྱི་ཐུགས་ལ་ཆོངས། །རྟོགས་ཤིང་མངོན་དུ་གྱུར་ན་དེ་ལྟར་ཡིན། །སྐལ་མེད་ཐོལ་བྱུང་ཀུན་ལ་བསྟན་གྱུར་ན། །དེ་དོན་མི་རྟོགས་སྐྲག་ཅིང་སྐུར་པ་<milestone unit="line" n="671.3"/>འདེབས། །ཚིག་ཞེན་ཁ་ཆོས་དོན་མེད་འཆལ་བའི་རྒྱུ། །ཁ་རྫོགས་མིན་ནོ་ཆོས་དང་སེམས་སུ་བསྲེས། །ཡེ་ཤེས་ཡིན་ནོ་སྟོང་གསལ་མཐའ་གྲོལ་འདིས། །བློ་དངོས་འདྲེས་ནས་སྙིང་པོའི་ཀློང་དུ་ཉོལ། །བྱ་བ་ཀུན་ཐོང་<milestone unit="line" n="671.4"/>རྟོག་མེད་དབྱིངས་སུ་སྡོད། །བྱར་མེད་རྣལ་མ་སྙིང་པོའི་དོན་ལ་ལྟོས། །མེད་པ་མ་ཡིན་གསལ་ཞིང་རིག་པ་ཆེ། །ཡོད་པ་མ་ཡིན་དངོས་པོར་རང་བཞིན་མེད། །གཉིས་པ་མ་ཡིན་གཉིས་མེད་ཆོས་ཉིད་དོན། །གོང་འོག་<milestone unit="line" n="671.5"/>ཁྱད་པར་བློ་ཡི་ཚིག་དོན་རྩིས། །ཞེས་གསུངས་སོ། །ཆོས་རྣམས་ལ་བཟླ་ཆེན་པོའི་ལེའུ་སྟེ་སོ་གསུམ་པའོ།། །།དེ་ནས་རང་སྣང་ཁྱེའུ་ཆུང་གིས། མུ་མཐའ་ཡོངས་གྲོལ་སྟོན་པ་ལ། །འཁྲུལ་ཆོད་བློ་ཟད་ཕུགས་<milestone unit="line" n="671.6"/>བསྐྱལ་གང་། །ཞེས་ཞུསླ་པ་དང་། སྟོན་པས་འཁོར་ལ་བཀའ་སྩལ་པ། །འཁྲུལ་པའི་རྒྱུ་རྐྱེན་རྩད་ནས་ཆོད། །འཁྲུལ་མེད་ཡེ་ཤེས་ཕུགས་སུ་བསྐྱལ། །འཁྲུལ་སྣང་འཁོར་བའི་ཆོས་རྣམས་ལ། །མི་བདེན་རང་བཞིན་<milestone unit="page" n="672"/><milestone unit="line" n="672.1"/>སྟོང་པའི་ཕྱིར། །འཁྲུལ་ཆོད་ཆོས་ཉིད་དབྱིངས་སུ་བསྐྱལ། །དེ་མ་ཡིན་ལ་དེར་འཛིན་པའོ། །འཁྲུལ་པའི་ཤེས་པ་རྣམས་ཆོད་ནས། །སྡུག་བསྔལ་སངས་པས་མྱ་ངན་འདས། །བློ་ཟད་ཆོས་ཉིད་མཐའ་རུ་ཕྱིན། །འཁྲུལ་<milestone unit="line" n="672.2"/>སངས་ཆོས་ཉིད་ཕུགས་སུ་བསྐྱལ། །ཞེས་གསུངས་སོ། །ཆོས་ཉིད་ཕུགས་སུ་བསྐྱལ་བར་བསྟན་པའི་ལེའུ་སྟེ་སོ་བཞི་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །སྲིད་པ་ལྟོ་<milestone unit="line" n="672.3"/>ནས་ཇི་ལྟར་བསྒྱུར། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །སྲིད་པ་ལྟོ་བསྒྱུར་འདི་ལྟར་བསྒྱུར། །ཁྱི་ཕག་བྱ་དང་སྦྲུལ་བསད་ལ། །མེ་འབར་མཚོ་སྐེམ་མུན་པ་བསལ། །སྐྱེ་མེ་ཀ་དག་རྟོགས་པ་<milestone unit="line" n="672.4"/>ཡིས། །སྲིད་པ་སྐྱེ་བ་མེད་པར་བསྒྱུར། །སྐྱེ་འགག་གཉིས་མེད་རང་གྲོལ་བས། །སྲིད་པ་སངས་རྒྱས་དགོངས་པར་བསྒྱུར། །ཞེས་གསུངས་སོ། །སྲིད་པ་ལྷོ་བསྒྱུར་བསྟན་པའི་ལེའུ་སྟེ་སོ་ལྔ་པའོ།། །།དེ་ནས་<milestone unit="line" n="672.5"/>རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཉོན་མོངས་དམག་དཔུང་ཇི་ལྟར་བཟློག །ཅེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །མིང་ཆེད་བློ་ལས་འདས་པ་ཡི། །མུ་མཐའ་ཡོངས་<milestone unit="line" n="672.6"/>གྲོལ་སྟོན་པ་ལ། །སྐྱེ་མེད་ཀ་དག་དཔའ་བོ་ཡིས། །ཉོན་མོངས་དམག་དཔུང་དགྲ་རྣམས་བཟློག །སྙིང་པོ་ཆོས་སྐུ་སྐྱེ་མེད་ཀྱིས། །ཉོན་མོངས་གཏི་མུག་དམག་དཔུང་བཟློག །རང་བྱུང་འོད་གསལ་ཆེན་པོ་ཡིས། །ཉོན་<milestone unit="page" n="673"/><milestone unit="line" n="673.1"/>༄༅། །མོངས་ཞེ་སྡང་དམག་དཔུང་བཟློག །བདེ་ཆེན་འོད་གསལ་ཆེན་པོ་ཡིས། །ཉོན་མོངས་འདོད་ཆགས་དམག་དཔུང་བཟློག །སྤྲོས་གཅོད་རང་གྲོལ་དཔའ་བོ་ཡིས། །ཉོན་མོངས་ང་རྒྱལ་དམག་དཔུང་<milestone unit="line" n="673.2"/>བཟློག །སྟོང་ལས་ཀུན་འབྱུང་རང་གྲོལ་གྱིས། །ཉོན་མོངས་ཕྲག་དོག་དམག་དཔུང་བཟློག །མུ་མཐའ་ཡོངས་གྲོལ་དཔའ་བོ་ཡིས། །ཉོན་མོངས་འཁོར་བའི་དམག་དཔུང་བཟློག །ཅེས་གསུངས་སོ། །ཉོན་མོངས་<milestone unit="line" n="673.3"/>དམག་དཔུང་བཟློག་པའི་ལེའུ་སྟེ་སོ་དྲུག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །འཁོར་བ་རུ་ནས་ཇི་ལྟར་བཟློག །སྟོན་པས་འཁོར་ལ་བཀའ་སྩལ་པ། །སྔོན་ཐོག་སྤྱི་<milestone unit="line" n="673.4"/>ཕུད་དམག་དཔོན་གྱིས། །མུ་མཐའ་ཀུན་གྲོལ་དམག་རྣམས་བསགས། །རང་བྱུང་ངང་དངས་དཔའ་བོ་ཡིས། །མ་རིག་འཁོར་བའི་དམག་དཔུང་བཟློག །སྡུག་བསྔལ་རྣམ་དག་དཔའ་བོ་ཡིས། །འཁོར་བའི་སྡུག་<milestone unit="line" n="673.5"/>བསྔལ་རུ་ནས་བཟློག །སྐྱེ་མེད་ཀ་དག་གདམས་ངག་གིས། །འཁོར་བའི་ཟུག་རྔུ་རུ་ནས་བཟློག །ཅེས་གསུངས་སོ། །འཁོར་བ་རུ་ནས་བཟློག་པའི་ལེའུ་སྟེ་སོ་བདུན་པའོ།། །།དེ་ནས་རང་སྣང་ཁྱེའུ་ཆུང་<milestone unit="line" n="673.6"/>གིས། །མུ་མཐའ་ཡོངས་གྲོལ་སྟོན་པ་ལ། །འགྲོ་དྲུག་གཡང་ས་ཇི་ལྟར་བཅད། །ཅེས་ཞུས་པས། སྟོན་པས་འཁོར་ལ་བཀའ་སྩལ་པ། །སྙིང་པོའི་རང་བཞིན་སྐྱེ་བ་མེད་པ་ལས། །རྩལ་ཟེར་ཡན་ལག་རྟོག་པའི་ཡིད་<milestone unit="page" n="674"/><milestone unit="line" n="674.1"/>གཡོས་པས། །བདག་མེད་མ་རྟོགས་ཞེ་སྡང་དམྱལ་བར་སྐྱེས། །ཞེ་སྡང་རང་གྲོལ་དམྱལ་བའི་གཡང་ས་བཅད། །ཡིད་རྩད་མ་བཅད་སེར་སྣ་ཡི་དྭགས་གནས་སུ་སྐྱེས། །མ་བཅིངས་རང་གྲོལ་ཡི་དྭགས་གཡང་ས་<milestone unit="line" n="674.2"/>བཅད། །འོད་གསལ་མ་རྟོགས་གཏི་མུག་བྱོལ་སོང་སྐྱེས། །ཡེ་ཤེས་འོད་གསལ་བྱོལ་སོང་གཡང་ས་བཅད། །ང་རྒྱལ་མ་གྲོལ་ལྷ་མིན་གནས་སུ་སྐྱེས། །མཉམ་ཉིད་རང་གྲོལ་ལྷ་མིན་གཡང་ས་བཅད། །ཕྲག་དོག་<milestone unit="line" n="674.3"/>དག་གིས་མི་ཡི་གནས་སྐྱེས་པས། །དངོས་མེད་རང་གྲོལ་མི་ཡི་གཡང་ས་བཅད། །འདོད་ཆགས་ཞེན་པས་ལྷ་ཡི་གནས་སུ་སྐྱེས། །འགག་མེད་རང་གྲོལ་ལྷ་ཡི་གཡང་ས་བཅད། །སྐྱེ་མེད་སྙིང་པོ་ཆོས་སྐུ་ལྷུན་གྲུབ་<milestone unit="line" n="674.4"/>པས། །མི་སྐྱེ་མི་འགག་འགྲོ་དྲུག་གཡང་ས་བཅད། །ཅེས་གསུངས་སོ། །འགྲོ་དྲུག་གཡང་ས་བཅད་པའི་ལེའུ་སྟེ་སོ་བརྒྱད་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་<milestone unit="line" n="674.5"/>ལ། །ཆོས་རྣམས་གོ་ལྡོག་ཇི་ལྟར་རྟོགས། །ཞེས་གསོལ་པ་དང་། སྟོན་པས་འཁོར་ལ་བཀའ་སྩལ་པ། །ཡོངས་རྫོགས་ཐོད་རྒལ་ཐེག་པ་ཡིས། ཁུ་འབྲས་ཆོས་རྣམས་གོ་བཟློག་པས། །བསྐྱེད་བྱ་སྐྱེད་བྱེད་མེད་པར་<milestone unit="line" n="674.6"/>རྟོགས། །བློས་བརྟགས་ཆོས་རྣམས་གོ་བཟློག་པས། །བྱར་མེད་བློ་འདས་ཆོས་ཉིད་རྟོགས། །ཐེག་དགུའི་ཆོས་རྣམས་གོ་བཟློག་པས། །དགུ་རྩེ་བཅུ་འདས་ཡོངས་རྫོགས་རྟོགས། ཁུ།བ་མཐའི་ལྟ་སྒོམ་གོ་བཟློག་<milestone unit="page" n="675"/><milestone unit="line" n="675.1"/>༄༅། །པས། །མཚོན་མེད་བལྟར་མེད་བསྒོམ་མེད་རྟོགས། །བྱས་ཆོས་རྩོལ་བསྒྲུབ་གོ་བཟློག་པས། །བྱར་མེད་ཀུན་རྫོགས་བླ་མེད་རྟོགས། །རིག་པ་གོ་བཟློག་རིག་མེད་རྟོགས། །ཡིད་འགྱུ་གོ་བཟློག་འགྱུ་<milestone unit="line" n="675.2"/>མེད་ངང་དངས་རྟོགས། །སེམས་ གྱི་གོ་བཟློག་སེམས་མེད་ཆགས་མེད་རྟོགས། །སངས་རྒྱས་འདོད་ལས་གོ་བཟློག་སངས་རྒྱས་མེད། །ཅེས་གསུངས་སོ། །ཆོས་རྣམས་གོ་བཟློག་གི་ལེའུ་སྟེ་སོ་<milestone unit="line" n="675.3"/>དགུ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །དུག་ལྔ་སྔ་ལོག་ཇི་ལྟར་འགྱུར། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །དུག་ལྔ་སྔ་ལོག་སྐུ་ལྔར་<milestone unit="line" n="675.4"/>འགྱུར། །དེ་ཡང་ཇི་ལྟར་འགྱུར་ཞེ་ན། །གཏི་མུག་སྔ་ལོག་ཆོས་སྐུར་འགྱུར། །ཞེ་སྡང་སྔ་ལོག་ལོངས་སྐུར་འགྱུར། །འདོད་ཆགས་སྔ་ལོག་སྤྲུལ་སྐུར་འགྱུར། །ང་རྒྱལ་སྔ་ལོག་མཉམ་པ་ཉིད། །ཕྲག་དོག་སྔ་ལོག་བདེ་ཆེན་<milestone unit="line" n="675.5"/>སྐུ། །ཞེས་གསུངས་སོ། །དུག་ལྔ་སྔ་ལོག་བསྟན་་པའི་ལེའུ་སྟེ་བཞི་བཅུ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །གསང་སྔགས་བརྡའ་ཡིས་ཇི་ལྟར་བཤད། །ཅེས་ཞུས་<milestone unit="line" n="675.6"/>པས། སྟོན་པས་འཁོར་ལ་བཀའ་སྩལ་པ། །གསང་སྔགས་བརྡའ་ཡི་ཆོས་བསྟན་གྱིས། །འཁོར་རྣམས་མ་ཡེངས་གུས་པས་ཉོན། །ཨ་སྙོ་ཡ་དྷི་ཏྲ་ཨ་དྷ་ཐིམ་ཡ། །རི་མཆོག་རྩེ་ནས་བལྟས་པས་སྣང་སྲིད་ཐམས་ཅད་<milestone unit="page" n="676"/><milestone unit="line" n="676.1"/>མཐོང་། །ཉི་མ་མཁའ་ལ་ཤར་ན་རྒྱལ་ཁམས་ཐམས་ཅད་གསལ། །ཨ་ཐ་སྟིས་ཐ་མ་ཧྭ་སུ་ཁ་ཧོ། །དེ་ནས་མཁའ་འགྲོ་གསང་བའི་བརྡའ་གནད་བཤད། །རིན་ཆེན་སྣང་གསལ་འོད་གསལ་གྱི་ལྷ་ཁང་ན། ལྷ་ཀུན་<milestone unit="line" n="676.2"/>གྱི་སྤྱི་ཕུད་ཉི་ཟླའི་མེ་ལོང་ཅན་བྱ་བ་དང་། ལྷ་མོ་མཛེས་མ་འོད་སྟོང་ལྡན་མ་གཉིས་བཟའ་མི་བྱས་པས། སྣང་སྲིད་འཁོར་འདས་ཐམས་ཅད་ཉིད་དེ་གཉིས་ཀྱིས་བསྐྱེད་དེ་ཤིན་ཏུ་ངོ་མཚར་ཆེ་བའི་བརྡའོ། །ཡང་སྣང་<milestone unit="line" n="676.3"/>གསལ་རྣམ་དག་འོད་གསལ་གྱི་ལྷ་ཁང་ན། །ཁྱེའུ་ཆུང་ཀུན་རིག་འཕྲུལ་གྱི་རྗེ་བཙན་དམ་པ་དང་། །ལྷ་མོ་ངང་དངས་འོད་གསལ་མཛེས་མ་འོད་འབར་མ་གཉིས་བཟའ་མི་བྱས་ནས་ཡབ་ཡུམ་གཉིས་མེད་སྦྱར་བ་ལས<milestone unit="line" n="676.4"/>དེར་ཡུམ་ལ་སྲས་རང་བྱུང་འོད་གསལ་ཀུན་མཁྱེན་བྱ་བ་སྐུ་འཁྲུངས་པས། སྲས་དེས་ཕྱོགས་བཞི་མཚམས་བརྒྱད་དུ་ནམ་མཁའི་མཐའ་འཚོལ་དུ་ཕྱིན་པས། དེ་ལ་མཐའ་དབུས་མ་རྙེད་དེ་སྣང་སྲིད་འཁོར་འདས་ཀྱི་<milestone unit="line" n="676.5"/>ཆོས་ཐམས་ཅད་སྤྲོས་པ་བཅད་ནས། །སྙིང་པོའི་ཀློང་དུ་ཐིམ་པའི་མན་ངག་གོ །ཡང་སྲས་འོད་གསལ་ཀུན་མཁྱེན་སྤྲོས་གཅོད་ཀྱིས། །འགྲོ་ས་མ་རྙེད་སླར་ལོག་སྟེ། འཇིགས་པའི་དགྲ་ཡིས་ཁྱེར་གྱིས་དོགས་ནས། རྒྱུ་<milestone unit="line" n="676.6"/>འགྲུལ་མ་བྱས་པར་ཡིད་བཞིན་ནོར་བུ་བཅངས་ནས་ཁྱིམ་དུ་བསྡད་པས། རྩོལ་བསྒྲུབ་ཞེ་འདོད་བྱ་མ་དགོས་པར། དགོས་འདོད་ཐམས་ཅད་ཤུགས་ལས་བྱུང་། བྱ་བ་ཐམས་ཅད་བཏང་བས་ལས་རྣམས་ཟིན། །བྱ་<milestone unit="page" n="677"/><milestone unit="line" n="677.1"/>༄༅། །བཙལ་རྩོལ་བསྒྲུབ་མེད་པས་དོན་རྣམས་གྲུབ། ཡེ་ནས་དོན་རྟོགས་རེ་དོགས་རྩད་ནས་བཅད། །ཐིག་ལེ་ཉག་གཅིག་གསང་བའི་བརྡའ་ཆོས་ཡིན། །ཞེས་གསུངས་སོ། །གསང་སྔགས་བརྡའ་ཆོས་<milestone unit="line" n="677.2"/>བསྟན་པའི་ལེའུ་སྟེ་ཞེ་གཅིག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །མཁའ་འགྲོ་གསང་བའི་བརྡའ་ཆོས་གང་། །ཞེས་ཞུས་པ་དང་། སྟོན་པས་འཁོར་ལ་བརྡའ་ཆོས་<milestone unit="line" n="677.3"/>བཤད་པ། སྣ་བྲག་དགུ་རུམ་བརྩེགས་པའི་ནང་ནས་རིན་པོ་ཆེའི་གཏེར་རྙེད། རྒྱ་མཚོ་ཆེན་པོའི་ནང་ནས་རང་བྱུང་ངང་དངས་ཀྱི་ཁྱེའུ་ཆུང་གིས་རིན་པོ་ཆེ་གསེར་གྱི་ཟ་མ་ཏོག་ཏུ་ཡིད་བཞིན་གྱི་ནོར་བུ་རིན་པོ་ཆེ་རྙེད་<milestone unit="line" n="677.4"/>ནས་ཟ་མ་ཏོག་ཏུ་བཅུག་སྟེ། མི་འགྱུར་མི་ཤིགས་པའི་རྒྱས་བཏབ་པའི་མན་ངག་གོ །རིན་པོ་ཆེ་སྣ་ཚོགས་འོད་འབར་བའི་ནང་ན། རིན་པོ་ཆེ་གཅིག་གཞན་པས་ཁྱད་དུ་འཕགས་ཏེ། དེ་ནི་སྙིང་པོ་མཆོག་གི་རིན་པོ་ཆེ་<milestone unit="line" n="677.5"/>བྱ་བ་ཡིན་པས། རིན་པོ་ཆེ་སྣ་ཚོགས་དེ་ལས་འབྱུང་སྟེ། དེའི་ཁོང་དུ་འདུས་པའི་མན་ངག་གོ །མཁའ་འགྲོ་གསང་བའི་བརྡའི་ཆོས་བསྟན་པའི་ལེའུ་སྟེ་ཞེ་གཉིས་པའོ།། །།དེ་ནས་རང་སྣང་ཁྱེའུ་ཆུང་<milestone unit="line" n="677.6"/>གིས། །མུ་མཐའ་ཡོངས་གྲོལ་སྟོན་པ་ལ། །ཐེག་པའི་ཁྱད་པར་ཇི་ལྟར་དབྱེ། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཡོངས་རྫོགས་ཐོད་རྒལ་ཐེག་པ་མྲ །ཐེག་པ་མ་ལུས་ཀུན་འདུས་<milestone unit="page" n="678"/><milestone unit="line" n="678.1"/>ཀྱང་། །འོན་ཀྱང་རེ་ཞིག་དབྱེ་བ་བསྟན། །སེམས་ཅན་བློ་ཡ་ཁྱད་པར་ལས། །རབ་འ ང་གསུམ་དུ་ཕྱེ་བས་དགུ། །ཡང་རབ་ཐོད་རྒལ་ ག་ཆོད་དོ། །ཐེག་པའི་སྒོ་ཡང་དེ་ལྟར་བསྟན། །ཉན་ཐོས་རང་རྒྱལ་བྱང་<milestone unit="line" n="678.2"/>སེམས་གསུམ། །ཐ་མའི་རབ་འབྲིང་གསུམ་ལ་བསྟན། །ཀྲི་ཡ་ཨུ་པ་ཡོ་ག་གསུམ། །འབྲིང་གི་རབ་འབྲིང་གསུམ་ལ་བསྟན། །མ་ཧྭ་ཨ་ནུ་ཨ་ཏི་གསུམ། །རབ་ཀྱི་རབ་འབྲིང་རྣམས་ལ་བསྟན། །ཡང་རབ་སྤྱི་ཏི་ཡོ་ག་<milestone unit="line" n="678.3"/>སྟེ། །ཐོག་རྒལ་ཡང་ཏི་ཡོ་གའོ། །དབང་པོ་ཆིག་ཆོད་སྐལ་ལྡན་ལ། །ཡོངས་རྫོགས་ཐོད་རྒལ་བླ་མེད་བསྟན། །ཞེས་གསུངས་སོ། །ཐེག་པའི་དབྱེ་བ་བསྟན་པའི་ལེའུ་སྟེ་གསུམ་པའོ།། །།དེ་ནས་རང་སྣང་ཁྱེའུ་<milestone unit="line" n="678.4"/>ཆུང་གིས། །མུ་མཐའ་ཡོངས་གྲོལ་སྟོན་པ་ལ། །དེ་རྣམས་བལྟ་བ་ཇི་ལྟར་འདོད། །ཅེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཐེག་པའི་རིམ་པའི་ལྟ་བ་ནི། །བཤད་ཀྱིས་མ་ཡེངས་གུས་པར་<milestone unit="line" n="678.5"/>ཉོན། །ཉན་ཐོས་ལྟ་བ་རྣམ་པ་གཉིས། །བྱེ་བྲག་སྨྲ་བའི་འདོད་ལུགས་ནི། །སྙིང་པོའི་རང་བཞིན་མ་རྟོགས་པས། །ཡན་ལག་བུ་ཡི་སྣང་ཚུལ་ལ། །ཕྱི་ཡུལ་རང་སེམས་སོ་སོར་མཐོང་ མཐོང་བས་བསྐོར་བ་བར་དང་<milestone unit="line" n="678.6"/>བཅས། །གཡག་རྔ་ནེའུ་སིང་ལྟ་བུར་སྣང་། མདོ་སྡེ་པ་ཡི་ལྟ་བ་ནི། །རྡུལ་ཕྲན་མི་སྣངགོངབུགཅིགཏུསྣང། །བདག་མེད་ཚོགས་དྲུག་ཡུལ་འགེགས་འདོད། །དེ་ལས་རང་རྒྱལ་ལྟ་བས་འཕགས་པ་ནི། །ཕྱི་ཡི་ཡུལ་<milestone unit="page" n="679"/><milestone unit="line" n="679.1"/>༄༅། །ཡང་འབྱུང་བ་རྟེན་འབྲེལ་སྣང་། །ནང་གི་སེམས་ཀྱང་རྟེན་འབྲེལ་རིམ་པ་སྣང་། །བདག་མེད་རྣམ་པར་རིག་པ་མེད་པར་འདོད། །དེ་ལས་འཕགས་པ་སེམས་ཙམ་བལྟ་བ་ནི། །རྣམ་བདེན་རྣམ་མེད་རྣམ་<milestone unit="line" n="679.2"/>པ་གཉིས་སུ་འདོད། །རྣམ་པར་བདེན་པར་འདོད་པའི་ལྟ་བ་ནི། །རང་གི་རིག་པ་རྒྱུན་གྱི་རྟག་པ་ལ། །རྟོག་པ་སྐད་ཅིག་རྒྱུན་གྱིས་མི་རྟག་པ། །རྣམ་པར་སྣང་བ་སེམས་སུ་བདེན་པར་འདོད། །མཐའ་བཞི་བྲལ་བས་<milestone unit="line" n="679.3"/>གཟུང་འཛིན་གཉིས་སྟོང་པ། །རང་རིག་གསལ་བའི་ངོ་བོ་གཅིག་ཏུ་འདོད། །སེམས་ཙམ་རྣམ་མེད་པ་ཡི་ལྟ་བ་ནི། །ཕྱི་རོལ་སེམས་ཀྱི་རྣམ་པ་མེད་པ་སྲ །རང་རིག་བདེན་པའི་ཤེས་པའི་ངོ་བོ་ལ། །དེ་ཉིད་གཞན་དུ་<milestone unit="line" n="679.4"/>བརྗོད་དུ་མེད་པ་ལ། །གསལ་བྱེད་གཞན་ལ་ལྟོས་པ་ཅི་ཡང་མེད། །དབུ་མ་པ་ཡི་ལྟ་བའི་འདོད་ལུགས་ནི། །སྒྱུ་མར་འདོད་དང་རྣལ་འབྱོར་སྤྱོད་པའོ། །སྒྱུ་མ་ལྟ་བུའི་ལྟ་བའི་འདོད་ལུགས་ནི། །སྣང་སེམས་ཐམས་<milestone unit="line" n="679.5"/>ཅད་སྒྱུ་མ་ཙམ་དུ་འདོད། །ཕྱི་ཡི་དངོས་པོ་དག་ནི་ཐམས་ཅད་ཀྱང་། །ཡང་དག་པར་ན་རང་བཞིན་གྲུབ་པ་མེད། །འཇིག་རྟེན་འཁོར་བའི་སྡུག་བསྔལ་སྒྱུ་མ་འདྲ། །བརྟགས་ཤིང་དཔྱད་ན་རང་བཞིན་གྲུབ་པ་<milestone unit="line" n="679.6"/>མེད། །ཡོད་དང་མེད་དང་དབུས་དང་དབུས་མ་ཡིན། །ཀུན་རྫོབ་ཆུ་ཡི་ཟླ་བ་ཙམ་དུ་འདོད། །རྣལ་འབྱོར་སྤྱོད་པ་ལྟ་བའི་འདོད་ལུགས་ནི། །ཆོས་རྣམས་ཐམས་ཅད་མཉམ་པ་ཉིད་དུ་འདོད། །ཡོད་མེད་དངོས་པོ་ཅི་<milestone unit="page" n="680"/><milestone unit="line" n="680.1"/>ཡང་འདོད་པ་མེད། །སྟོང་པ་བཅོ་བརྒྱད་ནམ་མཁའ་དང་འདྲའོ། །ཞེས་གསུངས་སོ། །མཚན་ཉིད་སྡེ་གསུམ་གྱི་ལྟ་བ་བསྟན་པའི་ལེའུ་སྟེ་ཞེ་བཞི་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་<milestone unit="line" n="680.2"/>སྟོན་པ་ལ། །ཀྲི་ཡོག་སྡེ་གསུམ་བལྟ་བ་གང་། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །ཀྲི་ཡའི་བལྟ་བའི་འདོད་ལུགས་ནི། །དངོས་མེད་དངོས་པོ་མ་རྟོགས་པས། །ཡན་ལག་འདི་ལྟར་སྣང་བ་<milestone unit="line" n="680.3"/>ཀུན། །རིགས་གསུམ་ལྷ་ཡི་དཀྱིལ་འཁོར་འདོད། །དོན་དམ་དག་པ་རྣམ་གསུམ་བལྟ། །སྙིང་པོ་མ་རྟོགས་ཨུ་པ་ཡས། །ཀུན་རྫོབ་རིགས་བཞི་ལྷ་དལ་ལ། །དོན་དམ་སྐྱེ་འགག་མེད་པར་འདོད། །ཡོ་གའི་བལྟ་བའི་<milestone unit="line" n="680.4"/>འདོད་ལུགས་ནི། །སྙིང་པོ་མ་རྟོགས་ཡན་ལག་ལས། །ཀུན་རྫོབ་རིགས་ལྔའི་དཀྱིལ་འཁོར་འདོད། །རྣམ་ཤེས་ལྔ་པོ་རིགས་ལྔར་འདོད། །དོན་དམ་སྐྱེ་འགག་མེད་པར་འདོད། །ཅེས་གསུངས་སོ། །ཀྲི་ཡོག་སྡེ་གསུམ་<milestone unit="line" n="680.5"/>གྱི་ལྟ་བ་བསྟན་པའི་ལེའུ་སྟེ་ཞེ་ལྔ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །དེ་ལས་ཁྱད་པར་འཕགས་པ་ཡི། །བསྐྱེད་རྫོགས་གསུམ་གྱི་ལྟ་བ་གང་། །ཞེས་ཞུས་པ་དང་།<milestone unit="line" n="680.6"/>སྟོན་པས་འཁོར་ལ་བཀའ་སྩལ་པ། །མ་ཧྭ་ཡོ་གའི་ལྟ་བའི་འདོད་ལུགས་ནི། །ཆོས་ཉིད་གཏིང་ཡངས་མ་རྟོགས་པས། །ཕྱི་ནང་སྣོད་བབ་སྣང་བ་ལ། །ཐབས་དང་ཤེས་རབ་གཉིས་སུ་འདོད། །སྣོད་ནི་ཐབས་ཀྱི་རང་<milestone unit="page" n="681"/><milestone unit="line" n="681.1"/>༄༅། །བཞིན་ལ། །བཅུད་ནི་ཤེས་རབ་རང་བཞིན་ཏེ། །ཐབས་ནི་བསྐྱེད་པའི་རིམ་པའི་ཚུལ། ཁེས་རབ་རྫོགས་པའི་རིམ་པའི་ཚུལ། །ཐབས་ཤེས་གཉིས་སུ་སྣང་བ་ཡང་། །སྣང་སྟོང་གཉིས་མེད་ཟུང་འཇུག་<milestone unit="line" n="681.2"/>འདོད། །དེ་ལས་འཕགས་པའི་ཨ་ནུ་ནི། །སྙིང་པོ་ཀ་དག་མ་རྟོགས་པས། །རྩལ་གྱི་ཡན་ལག་ཤེས་པ་ལ། །ཕྱི་ཡུལ་ཆོས་དབྱིངས་གཞལ་ཡས་ཁང་། །ནང་བཅུད་ལྷ་ཡི་རང་བཞིན་ཏེ། །དེ་ལྟར་གཉིས་ཀྱི་རང་བཞིན་<milestone unit="line" n="681.3"/>ལས། །དབྱིངས་དང་ཡེ་ཤེས་གཉིས་མེད་འདོད། །དེ་ལས་ཁྱད་འཕགས་ཨ་ཏི་ནི། །གཏིང་ཡངས་མཐའ་གྲོལ་མ་རྟོགས་པས། །ཕྱི་ཡུལ་ཆོས་ཉིད་སྣང་བར་འདོད། །སྐྱེ་འགག་འགྱུར་བའི་ཤེས་པ་ལ། །རིག་པ་རང་<milestone unit="line" n="681.4"/>བྱུང་ཆོས་སྐུར་འདོད། །བལྟ་བ་ཡེ་སངས་རྒྱས་པར་འདོད། །ཡིད་སྨོན་ཁ་ལ་འབྱམས་པ་ལས། །དེ་ལྟར་མངོན་དུ་གྱུར་པ་ཉུང་། །ཞེས་གསུངས་སོ། །མ་ཧྭ་ཨ་ནུ་ཨ་ཏི་གསུམ་གྱི་ལྟ་བ་བསྟན་པའི་ལེའུ་སྟེ་ཞེ་དྲུག་<milestone unit="line" n="681.5"/>པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཐེག་པ་དགུ་ལས་ཁྱད་འཕགས་པའི། །སྤྱི་ཏིའི་ལྟ་བ་ཇི་ལྟར་ལགས། །ཞེས་ཞུས་པས། །སྟོན་པས་འཁོར་ལ་བཀའ་སྩལ་པ། །ཀ་<milestone unit="line" n="681.6"/>དག་ཀུན་གྲོལ་བལྷ་བའོ། །དཔེར་ན་ནམ་མཁའ་ཉི་ཟླ་ཤེལ་སྒོང་དུ། །སྣང་སྲིད་བཟང་ངན་སྨན་དང་དུག་བསྟན་ཡང་། །སྣང་བ་མ་འགགས་རང་བཞིན་ཀ་ནས་དག །དེ་བཞིན་སྙིང་པོ་ཀ་དག་ལ། །སྐུ་ལྔས་མ་བརྒྱན་<milestone unit="page" n="682"/><milestone unit="line" n="682.1"/>དུག་ལྔས་མ་གོས་སོ། །མ་རིག་ཡེ་ཤེས་སྐྱོན་ཡོན་ཀ་ནས་དག །ཅེས་གསུངས་སོ། །སྤྱི་ཏི་ཡོ་གའི་ལྟ་བ་བསྟན་པའི་ལེའུ་སྟེ་ཞེ་བདུན་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་<milestone unit="line" n="682.2"/>ལ། །དེ་ལས་ཁྱད་པར་འཕགས་པ་ཡི། །ཡང་ཏིའི་ལྟ་སྒོམ་ཇི་ལྟར་ལགས། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཡང་ཏི་ཡོ་གའི་ལྟ་བ་ནི། །ཆོས་ཉིད་གཏིང་མཐའ་མེད་པ་ལ། །ཆོས་ཅན་ཐམས་<milestone unit="line" n="682.3"/>ཅད་མུ་མཐའ་གྲོལ། །དཔེར་ན་ནམ་མཁའ་མཐའ་མེད་ལས། །ཆོ་འཕྲུལ་སྣ་ཚོགས་མཁའ་དབྱིངས་གྲོལ། །དེ་བཞིན་གཏིང་མཐའ་ཡངས་པ་ལ། །ཡན་ལག་རིག་པས་བརྟགས་སྣང་ཀུན། །རིག་པ་མུ་མཐའ་དབྱིངས་<milestone unit="line" n="682.4"/>སུ་གྲོལ། །ཞེས་གསུངས་སོ། །ཡང་ཏིའི་ལྟ་བ་བསྟན་པའི་ལེའུ་སྟེ་ཞེ་བརྒྱད་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཡོངས་རྫོགས་ཐོད་རྒལ་ལྟ་བ་གང་། །ཞེས་ཞུས་<milestone unit="line" n="682.5"/>པ་དང་། སྟོན་པས་འཁོར་ལ་བཀའ་སྩལ་པ། །སྙིང་པོ་མིང་མེད་མཐའ་གྲོལ་འདི། །བློ་ཡི་སྤྱོད་ཡུལ་མ་ཡིན་ཏེ། །འོན་ཀྱང་རེ་ཞིག་འཁོར་ལ་བསྟན། །དངོས་མེད་ཀུན་ལྡན་གང་མ་གྲུབ། །རིག་མེད་རིག་སྐྱེད་སྐྱེ་མེད་<milestone unit="line" n="682.6"/>གྲོལ། །ཡེ་མེད་ཀུན་འབྱུང་མུ་མཐའ་གྲོལ། །རང་བཞིན་ལྷུན་གྱིས་གྲུབ་པ་ལ། །ངོ་བོ་གསལ་ལ་དག་པར་གྲོལ། །དེ་རྣམས་བསྡུས་པའི་བལྟ་བ་ནི། །དབྱིངས་ལས་ཀུན་ཤར་དབྱིངས་སུ་གྲོལ། །དཔེར་ན་ནོར་བུ་རིན་<milestone unit="page" n="683"/><milestone unit="line" n="683.1"/>༄༅། །ཆེན་བཞིན། །ཀུན་འབྱུང་གང་ཡང་གྲུབ་པ་མེད། །འགག་མེད་ཆོ་འཕྲུལ་རང་སར་གྲོལ། །ཞེས་གསུངས་སོ། །ཡོངས་རྫོགས་ཐོད་རྒལ་གྱི་ལྟ་བ་བསྟན་པའི་ལེའུ་སྟེ་ཞེ་དགུ་པའོ།། །།དེ་ནས་<milestone unit="line" n="683.2"/>རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཆོས་རྣམས་ཟད་སར་ཇི་ལྟར་བསྐྱལ། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །ཆོས་རྣམས་ཟད་སར་བསྐྱལ་བ་ནི། །དངོས་མེད་ཡེ་<milestone unit="line" n="683.3"/>གདངས་མིང་མེད་བློ་ལས་འདས། །རང་བཞིན་ཅང་མེད་ངོ་བོ་གསལ་ཞིང་ཁྱབ། །བློས་བརྟགས་ཆོས་མེད་འཁྲུལ་ཆོས་ཟད་སར་བསྐྱལ། །སེམས་མེད་རིག་མེད་ཆོས་རྣམས་ཟད་སར་བསྐྱལ། །ཅང་མེད་དངོས་མེད་<milestone unit="line" n="683.4"/>བརྗོད་པའི་ཡུལ་ལས་འདས། །ཞེས་གསུངས་སོ། །ཆོས་མེད་ཟད་སར་བསྐྱལ་བའི་ལེའུ་སྟེ་ལྔ་བཅུ་པའོ།། །།དེ་ནས་རང་སྣང་ཁྱེའུ་ཆུང་གིས་། །མུ་མཐའ་ཡོངས་གྲོལ་སྟོན་པ་ལ། །གསང་བའི་བརྡའ་ཆོས་<milestone unit="line" n="683.5"/>བཤད་དུ་གསོལ། །ཞེས་ཞུས་པས། །སྟོན་པས་འཁོར་ལ་བཀའ་སྩལ་པ། །ཨ་ཐ་དྷ་ཏི་ས་ཡ་ཨ། རྒྱ་གར་ཡུལ་གྱི་ཕ་རོལ། སྲིན་པོའི་ཡུལ་གྱི་ཚུར་རོལ་ན། དེ་གཉིས་ཀྱི་སོ་མཚམས་སུ་གྱད་རྩལ་པོ་ཆེ་གཅིག་གིས་སྲིན་<milestone unit="line" n="683.6"/>པོ་ཐམས་ཅད་ཀྱི་སྐེ་བཅད། སྙིང་བཏོན་ནས་ཟོས་པས་རྒྱལ་ཁམས་ཐམས་ཅད་བདེ་བ་ལ་བཀོད་དེ། རྒྱ་གར་ཡུལ་དུ་ཆོས་ཀྱི་ཆར་ཆེན་པོ་བབས་པའི་མན་ངག་གོ །ཡང་དུར་ཁྲོད་བསིལ་བའི་ཚལ་ཞེས་བྱ་བ་ན། དུར་<milestone unit="page" n="684"/><milestone unit="line" n="684.1"/>ཁྲོད་ཀྱི་བདག་མོ་འབར་མའི་གདོང་ཅན་མ་བྱ་བས་སེམས་ཅན་ཐམས་ཅད་ཀྱི་སྲོག་བཅད། ཤ་ཟོས་ཁྲག་འཐུངས་པས་འགྲོ་དྲུག་གཡང་ས་བཅད་དེ། སེམས་ཅན་ཐམས་ཅད་མི་མངོན་པའི་དབྱིངས་སུ་ཡེ་སངས་རྒྱས་<milestone unit="line" n="684.2"/>པའི་མན་ངག་གོ །ཡང་རིན་པོ་ཆེ་སྟོང་ལྡན་གྱི་ལྷ་ཁང་ན། ཤེལ་སྐུ་ཀ་དག་ཆེན་པོ་ལ་འཁོར་གཟིའི་སྙིང་དང་ནོར་བུ་ཆུ་དངས་ཀྱིས་བསྐོར་བའི་མན་ངག་གོ །ཞེས་གསུངས་སོ། །མཁའ་འགྲོ་མ་གསང་བའི་བརྡའ་ཆོས་<milestone unit="line" n="684.3"/>བསྟན་པའི་ལེའུ་སྟེ་ང་གཅིག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །སངས་རྒྱས་ངོ་སྤྲོད་བརྡའ་ཆོས་གང་། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་<milestone unit="line" n="684.4"/>པ། །འཁོར་རྣམས་མ་ཡེངས་གུས་པར་ཉོན། །མཁའ་དབྱིངས་གསལ་བའི་འོད་ཁང་ནས། །འོད་ལྔ་ཟང་ཐལ་དུ་ཤར་བའི་མན་ངག་གོ །ཡང་མུན་པའི་སྨག་རུམ་འཐིམས་པའི་ནང་དུ་གསལ་བའི་ཉི་མ་ཤར་བས་མུན་<milestone unit="line" n="684.5"/>པ་ཀ་ནས་དག་སྟེ། སྣང་སྲིད་ཐམས་ཅད་གསལ་བའི་འོད་ཀྱིས་ཁེངས་པའི་མན་ངག་གོ །ཡང་སྣང་བའི་འོད་ཀྱི་ལྷ་ཁང་དང་། མུན་པའི་འཁོར་ཁང་ཆེན་མོ་གཉིས་ཡོད་དེ། མུན་པའི་སྒོ་བཅད་ནས། ཡེ་ཤེས་ཀྱི་འཆར་<milestone unit="line" n="684.6"/>སྒོ་ཕྱེ་པས། སྣང་སྲིད་འཁོར་འདས་ཀྱི་སེམས་ཅན་ཐམས་ཅད་སངས་རྒྱས་སུ་གཟིགས་ཤིང་མཐོང་བའི་མན་ངག་གོ །ངོ་སྤྲོད་བརྡའ་ཆོས་བསྟན་པའི་ལེའུ་སྟེ་ང་གཉིས་པའོ།། །།དེ་ནས་རང་སྣང་ཁྱེའུ་<milestone unit="page" n="685"/><milestone unit="line" n="685.1"/>༄༅། །ཆུང་གིས། །མུ་མཐའ་ཡོངས་གྲོལ་སྟོན་པ་ལ། །མན་ངག་བརྡའ་ཆོས་བསྟན་དུ་གསོལ། །ཞེས་ཞུསླ་པས། སྟོན་པས་འཁོར་ལ་བཀའ་སྩལ་པ། །དུག་མ་ཟོས་ན་ནད་མི་ལྡང་། །སྨན་ཟོས་ནད་དང་བྲལ་<milestone unit="line" n="685.2"/>ཞིང་བདེ་དང་ལྡན། །རིན་ཆེན་གསལ་བའི་ཁྱེའུ་ཆུང་ཁྱོད། །གར་ཡང་མ་འགྲོ་དབྱིངས་སུ་ཉོལ། ཅི་ཡང་མ་བྱེད་དལ་བར་སྡོད། །སྨྲ་བརྗོད་མ་མང་ཁ་རོག་འདུག །གྲོགས་ལ་མ་དགའ་གཅིག་པུར་བསྒོམ། །འཁོར་<milestone unit="line" n="685.3"/>ཡུལ་ཆགས་སྡང་འབྲེལ་བ་ཆོད། །ཟང་ཟིང་འདུ་འཛི་ཀུན་བོར་ལ། །གཅིག་པུར་རི་ཁྲོད་དགོན་པར་སྒོམས། །བསྒོམ་དུ་མེད་ཀྱིས་སྐྱེ་མེད་དབྱིངས་སུ་ཉོལ། །སྤྱད་དུ་མེད་ཀྱིས་རྣལ་མར་དལ་བར་འདུག །བསྒྲུབ་ཏུ་<milestone unit="line" n="685.4"/>མེད་ཀྱིས་སྙིང་པོའི་ཀློང་དུ་ཉོལ། །རྒྱུ་འབྲས་འདས་སོ་ལ་བཟླའི་ཆོས་མིན་བྱར་མེད་བློ་འདས་ལྟོས། སྣང་བརྟགས་ཆོས་མིན་མིང་མེད་བརྗོད་མེད་ལྟོས། །ཆོས་ཉིད་གཞི་ལ་ཞབྲུལ་བ་མི་མངའ་བར། །ང་བདག་མ་<milestone unit="line" n="685.5"/>རིག་དབང་གིས་ཞབྲུལ་སྣང་ཡང་། །གདམས་པའི་གནད་ནི་གང་སྐྱེས་དུས་སུ་སངས། །སྣང་སྲིད་ཅིར་སྣང་རང་སར་གྲོལ་བ་ན། །དེ་ཀ་ཉིད་ལ་གནས་ལུགས་རྟོགས་ཞེས་བཤད། །ཅེས་གསུངས་སོ། །མན་ངག་<milestone unit="line" n="685.6"/>གནད་ཀྱི་བརྡའ་ཆོས་རིན་ཆེན་སྐྲུངས་པ་ཞེས་བྱ་བའི་ལེའུ་སྟེ་ང་གསུམ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །སྡིག་བཅུ་མསྤངས་གྲོལ་ལགས་སམ། །ཞེས་ཞུས་<milestone unit="page" n="686"/><milestone unit="line" n="686.1"/>པས། སྟོན་པས་འཁོར་ལ་བཀའ་སྩལ་པ། །ཡོངས་རྫོགས་ཐོད་རྒལ་བླ་མེད་ཀྱི། །ཆོས་ཉིད་གཏིང་མཐའ་ཡངས་པ་ལ། །རིག་པ་མཐའ་གྲོལ་དོན་རྟོགས་པས། །སྡིག་བཅུ་མ་སྤངས་གྲོལ་བར་བཤད། །དེ་ཡང་ཇི་ལྟར་<milestone unit="line" n="686.2"/>གྲོལ་ཞེ་ན། །སྡིག་པ་ཆེད་དུ་མི་སྤྱོད་ཅིང་། །བློ་ཡི་རྟོགས་པས་མ་སྤངས་པས། །ཐར་པ་ཆེན་པོ་འཐོབ་པར་བཤད། །ཅེས་གསུངས་སོ། །མི་དགེ་སྤྱོད་སྤང་མེད་པར་གྲོལ་བར་བསྟན་པའི་ལེའུ་སྟེ་ང་བཞི་<milestone unit="line" n="686.3"/>པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །དགེ་བཅུ་མ་སྤྱད་བྱང་ཆུབ་གང་། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །ཡོངས་རྫོགས་བླ་མེད་སྒོར་ཞུགས་<milestone unit="line" n="686.4"/>ནས། །ཆོས་དབྱིངས་ཀློང་ན་གནས་པའི་ཕྱིར། །དགེ་བཅུ་མ་སྤྱད་བྱང་ཆུབ་ཐོབ། །དེ་ཡང་ཇི་ལྟར་ཐོབ་ཅེ་ན། །ཆོས་ཉིད་གཏིང་ཡངས་སྙིང་པོའི་ཀློང་གནས་པས། །མཚན་བཅས་ཆོས་སྤྱོད་དང་དུ་མི་ལེན་ཏེ། །བྱམས་<milestone unit="line" n="686.5"/>པ་ཕྱོགས་མེད་སྙིང་རྗེ་ཀུན་ལ་ཁྱབ། །ཀ་དག་མུ་མཐའ་ཡོངས་གྲོལ་དོན་རྟོགས་པས། །དགེ་བཅུ་མ་སྦྱད་བྱང་ཆུབ་ཐོབ། །ཅེས་གསུངས་སོ། །དགེ་བཅུ་མ་སྤྱད་པར་སངས་རྒྱས་པར་བསྟན་པའི་ལེའུ་སྟེ་ང་ལྔ་<milestone unit="line" n="686.6"/>པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཚོགས་བསགས་སྨོན་ལམ་མ་བཏབ་པར། །ཡང་དག་སངས་རྒྱས་ཇི་ལྟར་ཐོབ། །ཅེས་ཞུས་པས། སྟོན་པས་འཁོར་ལ་བཀའ་སྩལ་<milestone unit="page" n="687"/><milestone unit="line" n="687.1"/>༄༅། པ། །ཡོངས་རྫོགས་ཐོད་རྒལ་དོན་རྟོགས་ན། །ཚོགས་གཉིས་མ་བསགས་ཡོངས་སུ་རྫོགས། །སྒྲིབ་གཉིས་མ་སྦྱངས་ཀ་ནས་དག །སྨོན་ལམ་མ་བཏབ་རང་ལས་གྲུབ། །སྙིང་པོ་ཆོས་སྐུར་རང་སངས་<milestone unit="line" n="687.2"/>རྒྱས། །ཐེག་པ་འོག་མའི་ཆོས་བཞིན་དུ། །བྱ་རྩོལ་ཚོགས་གསོག་སྨོན་མེད་པར། །ཡང་དག་དོན་གྱི་སངས་རྒྱས་འཐོབ། །ཅེས་གསུངས་སོ། །སྨོན་ལམ་ཚོགས་རྫོགས་ལ་མི་ལྟོས་པར་སངས་རྒྱས་འཐོབ་པར་བསྟན་<milestone unit="line" n="687.3"/>པའི་ལེའུ་སྟེ་ང་དྲུག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །དཀྱིལ་འཁོར་ལྷ་དབང་མ་བསྐུར་བར། །དངོས་གྲུབ་འབྲས་བུ་ཇི་ལྟར་ཐོབ། །ཅེས་ཞུས་པས། སྟོན་<milestone unit="line" n="687.4"/>པས་འཁོར་ལ་བཀའ་སྩལ་པ། །ཡོངས་རྫོགས་ཐོད་རྒལ་བླ་མེད་འདིར། །ཆོས་ཉིད་གཏིང་མཐའ་ཡངས་པའི་དཀྱིལ་འཁོར་ན། །རང་བྱུང་འོད་གསལ་ཆེན་པོའི་ལྷ་ཚོགས་བཞུགས། །ཆོས་ཅན་སྣང་སྲིད་འཁོར་བའི་<milestone unit="line" n="687.5"/>སེམས་ཅན་ལ། །རིག་པ་མུ་མཐའ་ཡོངས་གྲོལ་དབང་བསྐུར་བས། །དངོས་གྲུབ་འབྲས་བུ་སྙིང་པོ་ཆོས་སྐུ་ཐོབ། །ཐེག་པ་འོག་མའི་དཀྱིལ་འཁོར་མ་ཞུགས་ཤིང་། །བྱ་བཙལ་ཞེ་འདོད་དབང་བསྐུར་མ་བྱས་<milestone unit="line" n="687.6"/>པར། །སྙིང་པོ་ཀློང་ཡངས་ཆོས་ཉིད་དཀྱིལ་འཁོར་ན། །སྔོན་ཐོག་སྤྱི་ཕུད་ལྷ་ཆེན་ཀ་དག་བཞུགས། །བུམ་སོགས་རྫས་ཀྱི་དབང་རྣམས་མ་བསྐུར་བར། །རང་དབང་རང་གིས་ཐོབ་པའི་དབང་གི་མཆོག །དངོས་མེད་<milestone unit="page" n="688"/><milestone unit="line" n="688.1"/>དངོས་གྲུབ་ཐོབ་པ་ངོ་མཚར་ཆེ། །ཐོག་མའི་སོ་མ་སྙིང་པོའི་དོན་རྟོགས་པས། །ཞེ་འདོད་དབང་བསྐུར་མ་བྱས་ཆོས་སྐུ་ཐོབ། །ཅེས་གསུངས་སོ། །དཀྱིལ་འཁོར་ལྷ་དབང་མ་བསྐུར་བར་སྙིང་པོ་ཆོས་སྐུ་འཕོ་འགྱུར་<milestone unit="line" n="688.2"/>མེད་པའི་འབྲས་བུ་ཐོབ་པར་བསྟན་པའི་ལེའུ་སྟེ་ང་བདུན་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །རྒྱུད་ཀྱི་རྒྱལ་པོས་ཇི་ལྟར་བཏུལ། །ཞེས་ཞུསླ་པས། སྟོན་པས་འཁོར་<milestone unit="line" n="688.3"/>ལ་བཀའ་སྩལ་པ། །རྒྱུད་རྗེ་ཡོངས་རྫོགས་ཐོད་རྒལ་གྱིས། །རྒྱུད་གཞན་ཕལ་པ་ཐམས་ཅད་བ་། །རྒྱུད་ཀྱི་རྒྱལ་པོ་སྤྱི་ཕུད་ཀྱིས། །ཐེག་འོག་བྱ་བཙལ་རྒྱུད་རྣམས་བཏུལ། །ཉི་ཟླའི་སྙིང་པོའི་རྒྱུད་ཆེན་གྱིས། །གཏི་<milestone unit="line" n="688.4"/>མུག་མ་རིག་རྒྱུད་ཀུན་བཏུལ། །འོད་འབར་ཀ་དག་རྒྱུད་ཆེན་གྱིས། །བག་ཆགས་སྒྲིབ་གཡོགས་རྒྱུད་རྣམས་བཏུལ། །བདུད་རྩིའི་རྒྱ་མཚོའི་རྒྱུད་ཆེན་གྱིས། །ཉོན་མོངས་དུག་ལྔའི་རྒྱུད་རྣམས་བ་། །ཞེས་གསུངས་<milestone unit="line" n="688.5"/>སོ། །རྒྱུད་ཀྱི་རྒྱལ་པོས་གཞན་བཏུལ་ཚུལ་བསྟན་པའི་ལེའུ་སྟེ་ང་བརྒྱད་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཉི་ཟླའི་སྙིང་པོའི་དཔེ་དོན་གང་། །ཞེས་ཞུས་<milestone unit="line" n="688.6"/>པས། །སྟོན་པས་འཁོར་ལ་བཀའ་སྩལ་པ། །ཉི་ཟླའི་སྙིང་པོའི་དཔེ་དོན་ནི། །དཔེར་ན་ཉི་མའི་སྙིང་པོ་ཡིས། །སྙིང་པོ་གར་ཁྱབ་འོད་ཀྱིས་ཁྱབ། །རི་རབ་རྩེ་ནས་ཉི་ཤར་བས། །འོད་ཀྱིས་རྒྱལ་ཁམས་སྣང་སྲིད་<milestone unit="page" n="689"/><milestone unit="line" n="689.1"/>༄༅། །གསལ། །གསལ་ཡང་སྙིང་པོ་བལྟར་མི་མཐོང་། །དེ་བཞིན་སེམས་ཅན་ཐམས་ཅད་ལ། །སེམས་ཀྱིས་གར་ཁྱབ་སྙིང་པོས་ཁྱབ། །སྙིང་པོས་གར་ཁྱབ་སེམས་ཀྱིས་ཁྱབ། །འགྲོ་དྲུག་སེམས་ཅན་ཐམས་<milestone unit="line" n="689.2"/>ཅད་ལ། །རང་རིག་འོད་གསལ་ཀུན་ལྡན་ཡང་། །སེམས་ཀྱི་རང་བཞིན་མཐོང་བ་མེད། །རྟོགས་མ་རྟོགས་ཀྱིས་འཁོར་འདས་གཉིས། །མ་རིག་ཡེ་ཤེས་རྣམ་གཉིས་ལས། །རང་བྱུང་ཡེ་ཤེས་འོད་གསལ་བ། །མ་རིག་<milestone unit="line" n="689.3"/>གཏི་མུག་ཀ་ནས་དག །བག་ཆགས་སྒྲིབ་གཡོགས་མུན་པ་སངས། །ཀ་དག་སངས་རྒྱས་དགོངས་པར་གནས། །སྣང་གསལ་ཉི་མའི་དཔེ་ཡིས་ནི། །གསལ་དག་མ་རིག་མུན་པ་སངས། །སྐྱེ་མེད་ཀ་དག་དགོངས་<milestone unit="line" n="689.4"/>པའོ། །འོད་གསལ་ཟླ་བའི་རྒྱུད་ཀྱིས་ནི། །གཏི་མུག་བག་ཆགས་སྒྲིབ་པ་སངས། །རང་བྱུང་འོད་གསལ་དགོངས་པར་གནས། །ཉི་ཟླའི་སྙིང་པོ་མཐོང་བ་མེད་པ་བཞིན། །སེམས་ཉིད་སྙིང་པོ་དངོས་པོ་མེད། །དངོས་<milestone unit="line" n="689.5"/>པོར་མ་མཐོང་བ་ནི་འོད་གསལ་ཉིད། །ཅེས་གསུངས་སོ། །ཉི་ཟླའི་དཔེ་དོན་བསྟན་པའི་ལེའུ་སྟེ་ང་དགུ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །བདུད་རྩིའི་རྒྱ་མཚོའི་<milestone unit="line" n="689.6"/>དཔེས་མཚོན་ཏེ། །གདམས་ངག་བདུད་རྩི་ཇི་ལྟར་འཁྱིལ། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཐོག་མར་རྒྱ་མཚོའི་དཔེས་བསྟན་ནས། །དཔེར་ན་བདུད་རྩིའི་མཚོར་འཁྱིལ་བས། །གང་<milestone unit="page" n="690"/><milestone unit="line" n="690.1"/>འཐུངས་ནད་འཐོན་སྐྱེ་འཆི་མེད། །དེ་ལྟར་གྱུར་ཀྱང་རྒྱ་མཚོ་དེ། །ཟད་པ་མེད་ཅིང་འཕེལ་བ་མེད། །གང་བ་མེད་ཅིང་སྟོངས་པ་མེད། །ཅེས་གསུངས་སོ། །དཔེ་བསྟན་པའི་ལེའུ་སྟེ་དྲུག་ཅུ་པའོ།། །།དེ་ནས་<milestone unit="line" n="690.2"/>རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །དཔེ་མཚོན་བདུད་རྩི་ཇི་ལྟར་འཁྱིལ། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །ཡོངས་རྫོགས་ཐོད་རྒལ་བདུད་རྩིའི་རྒྱ་མཚོ་ནི། །ཆོས་<milestone unit="line" n="690.3"/>ཉིད་གཏིང་མཐའ་མེད་པའི་རྒྱ་མཚོ་དང་། །ཆོས་ཅན་རིག་པ་མཐའ་གྲོལ་བདུད་རྩི་དང་། །གྲོལ་གྱུར་མངོན་སངས་རྒྱས་པའི་བདུད་རྩིའོ། །དེ་ལས་དང་པོ་ཆོས་ཉིད་ཁ་གཏིང་དུ། །མེད་པའི་གདམས་ངག་བདུད་རྩི་<milestone unit="line" n="690.4"/>བསྟན་པ་ནི། །སྣ་ཚོགས་སྣང་བ་ཡེ་མེད་དངོས་པོ་མེད། །དངོས་མེད་གཏིང་གསལ་ཁ་གསལ་སྙིང་པོར་གྲོལ། །གཤིས་ཀྱི་གནས་ལུགས་ངེས་པ་དམ་པ་ཉིད། །ཐོག་མཐའི་མིང་མེད་བློ་འདས་མཚོན་དུ་མེད། །སྐྱེ་མེད་<milestone unit="line" n="690.5"/>ཀ་དག་དངོས་མེད་ཟང་ཀ་མ། །སོ་མ་རྣལ་མ་རང་འཁྲུངས་ཡེ་ནས་གྲུབ། །ཡེ་སངས་ཡེ་རྒྱས་ཡེ་ཟིན་ཡེ་རྫོགས་སོ། །མིང་མེད་མཐའ་སྟོངས་བསམ་བརྗོད་དམིགས་ཡུལ་གྲོལ། །ཞེས་གསུངས་སོ། །ཆོས་ཉིད་མུ་མེད་<milestone unit="line" n="690.6"/>གཏིང་ཡངས་རྒྱ་མཚོར་འཁྱིལ་བའི་ལེའུ་སྟེ་རེ་གཅིག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཆོས་ཅན་རིག་པའི་མུ་མཐའ་རྣམས། །ཡོངས་གྲོལ་བདུད་རྩིའི་རྒྱ་མཚོ་<milestone unit="page" n="691"/><milestone unit="line" n="691.1"/>༄༅། །གང་། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །དུག་གསུམ་འཕྲང་སྒུགས་དགྲ་གསུམ་བསད། །སྣང་གསུམ་གཏན་དབབ་རྫོང་གསུམ་བཞུགས། །དགྲ་གསུམ་བསད་ལ་མཁར་གསུམ་<milestone unit="line" n="691.2"/>བསྲུང་། །ཕུང་མཁན་སྙིང་བཏོན་ནམ་མཁར་ཉལ། །དེ་དོན་གདམས་ངག་བསྟན་པ་ན། །འཕྲང་གསུམ་འདས་དང་ད་ལྟ་ཕྱིས། །དགྲ་གསུམ་ཡིད་རིག་སེམས་དང་གསུམ། །རང་སྣང་རང་བཞིན་རང་གྲོལ་<milestone unit="line" n="691.3"/>གསུམ། །སྐྱེ་མེད་ཀ་དག་བློ་འདས་རྫོང་། །དུག་གསུམ་དགྲ་བསད་སྐུ་གསུམ་མཁར། །ང་བདག་ཞེ་འདོད་གཟུང་འཛིན་ཐོན། །ཆོས་ཉིད་སྐྱེ་མེད་དབྱིངས་སུ་ཉོལ། །ཞེས་གསུངས་སོ། །དེ་ནས་ཆོས་ཅན་གྲོལ་ལུགས་<milestone unit="line" n="691.4"/>ནི། །སྣང་སྲིད་སྣ་ཚོགས་སྣང་བ་ལ། །གནས་ལུགས་སྣང་ཚུལ་གྲོལ་ལུགས་གསུམ། །གནས་ལུགས་སྙིང་པོ་གཏིང་མཐའ་ཡས། །སྐྱེ་མེད་ཀ་དག་བློ་ལས་འདས། །སྣང་ཚུལ་ཡུལ་གྱི་སྣང་ལུགས་ལ། །རང་སྣང་རང་<milestone unit="line" n="691.5"/>བཞིན་རང་སོ་གསུམ། །དེ་ལ་གྲོལ་ལུགས་རྣམ་གསུམ་སྟེ། །རང་སྣང་མ་བཀག་མ་ཞེན་རང་སར་གྲོལ། །སྣང་བའི་རང་བཞིན་དབྱེ་བསལ་མེད་པར་གྲོལ། །རིག་པ་སེམས་ཀྱི་གྲོལ་ལུགས་བསྟན་པ་ནི། །རིག་མེད་<milestone unit="line" n="691.6"/>འགྱུ་མེད་སེམས་མེད་ངང་དངས་སུ། །ཞེན་འཛིན་ཐམས་ཅད་ཀ་དག་ཆེན་པོར་གྲོལ། །ཆོས་ཅན་གྲོལ་བས་ཆོས་ཉིད་བདུད་རྩིར་འཁྱིལ། །སྣང་བ་རང་སར་གྲོལ་ན་ཆོས་དབྱིངས་བདུད་རྩིར་འཁྱིལ། །ཀུན་གཞི་<milestone unit="page" n="692"/><milestone unit="line" n="692.1"/>རང་སར་གྲོལ་ན་བདུད་རྩི་རྒྱ་མཚོར་འཁྱིལ། །ཞེས་གསུངས་སོ། །ཆོས་ཅན་རིག་པ་གྲོལ་བའི་བདུད་རྩིའི་རྒྱ་མཚོར་འཁྱིལ་པའི་ལེའུ་སྟེ་རེ་གཉིས་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་<milestone unit="line" n="692.2"/>གྲོལ་སྟོན་པ་ལ། །ཀློང་གྱུར་མངོན་སངས་རྒྱས་པ་ཡི། །མན་ངག་བདུད་རྩི་ཇི་ལྟར་འཁྱིལ། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །སྐྱེ་མེད་ཆོས་ཉིད་བདུད་རྩི་ཡིས། །སྙིང་པོ་ཀློང་གྱུར་མངོན་སངས་<milestone unit="line" n="692.3"/>རྒྱས། །གཏིང་ཡངས་དོན་གྱི་བདུད་རྩི་ཡིས། །ཆོས་ཉིད་དབྱིངས་སུ་མངོན་སངས་རྒྱས། །སྙིང་པོ་ཀ་དག་བདུད་རྩི་ཡིས། །སྐྱེ་མེད་ཆོས་སྐུར་མངོན་སངས་རྒྱས། །སྔོན་ནས་རང་སེམས་སངས་རྒྱས་ཏེ། །དོན་རྟོགས་<milestone unit="line" n="692.4"/>ཀློང་གྱུར་མངོན་སངས་རྒྱས། །ཞེས་གསུངས་སོ། །སྙིང་པོ་ཀློང་གྱུར་མངོན་སངས་རྒྱས་པའི་བདུད་རྩི་རྒྱ་མཚོར་འཁྱིལ་བའི་ལེའུ་སྟེ་རེ་གསུམ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་<milestone unit="line" n="692.5"/>སྟོན་པ་ལ། །ཡོངས་རྫོགས་བླ་མེད་ཐེག་པ་ལ། །གོལ་ས་སྒྲིབ་པ་ཡོད་དམ་མེད། །ཅེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཡོངས་རྫོགས་ཐོད་རྒལ་དོན་རྟོགས་ན། །གོལ་ས་སྒྲིབ་པ་འཁྲུལ་ས་<milestone unit="line" n="692.6"/>མེད། །ཅེས་གསུངས་སོ། །དེ་ནས་འཁོར་གྱིས་ཡང་ཞུས་པ། །དེ་མ་རྟོགས་ཀྱི་གང་ཟག་ལ། །གོལ་ས་སྒྲིབ་པ་ཇི་ལྟར་འབྱུང་། །ཞེས་ཞུས་པས། །སྟོན་པས་འཁོར་ལ་བཀའ་སྩལ་པ། །གོལ་སྒྲིབ་ཉིས་སྟོང་ལྔ་བརྒྱ་<milestone unit="page" n="693"/><milestone unit="line" n="693.1"/>༄༅། །ཡོད། །དབྱེ་བས་མི་རྫོགས་གསུམ་དུ་འདུས། །སྙིང་པོ་མ་རྟོགས་གོལ་ས་འབྱུང་། །ཀ་དག་མ་རྟོགས་སྒྲིབ་པས་བསྒྲིབས། །རང་ས་མ་ཟིན་འགྲོ་དྲུག་འཁྲུལ། །ཞེས་གསུངས་སོ། །ཡོངས་རྫོགས་མ་<milestone unit="line" n="693.2"/>རྟོགས་པ་ལ་གོལ་སྒྲིབ་བསྟན་པའི་ལེའུ་སྟེ་རེ་བཞི་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །གོལ་སྒྲིབ་ཞབྲུལ་པ་ཇི་ལྟར་བཅད། །ཅེས་ཞུས་པ་དང་། སྟོན་པས་འཁོར་ལ་<milestone unit="line" n="693.3"/>བཀའ་སྩལ་པ། །ཆོས་ཉིད་སྙིང་པོ་མ་རྟོགས་གོལ་ས་ཡང་། །གཏིང་ཡངས་སྙིང་པོའི་དོན་རྟོགས་གོལ་ས་མེད། །ཀ་དག་མ་རྟོགས་སྒྲིབ་པས་བསྒྲིབས་པ་ཡང་། །འོད་གསལ་དངོས་པོའི་དོན་རྟོགས་བསྒྲིབ་ཏུ་<milestone unit="line" n="693.4"/>མེད། །སྒོ་ལྔ་འ་ས་པས་འཁྲུལ་པར་གྱུར་པ་ཡང་། །སྐྱེ་མེད་རང་ས་ཟིན་པས་ཞབྲུལ་རྩད་ཆོད། །ལྟ་བ་སྤྱོད་པ་ལ་སོགས་གོལ་ས་ཡང་། །ཞེ་འདོད་ཕྱོགས་དང་བྲལ་ས་མེད། །ཉན་ཐོས་ལ་སོགས་ཐེག་པའི་སྒྲིབ་པ་<milestone unit="line" n="693.5"/>ཡང་། །ཀུན་རྫོགས་བླ་མེད་དོན་རྟོགས་སྒྲིབ་པ་མེད། །འགྲོ་དྲུག་འཁོར་བར་འཁྱམས་པའི་འཁྲུལ་པ་ཡང་། །མཐའ་གྲོལ་ཡིད་རྩད་ཆོད་པས་འཁྲུལ་དུ་མེད། །ཅེས་གསུངས་སོ། །གོལ་སྒྲིབ་འཁྲུལ་བ་རྩད་ནས་བཅད་<milestone unit="line" n="693.6"/>པའི་ལེའུ་སྟེ་རེ་ལྔ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །གོལ་སྒྲིབ་ལ་བཟླ་ཇི་ལྟར་ལགས། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཡོངས་<milestone unit="page" n="694"/><milestone unit="line" n="694.1"/>རྫོགས་ཐོད་རྒལ་དོན་རྟོགས་ནས། །ཐེག་པ་མེད་པར་ལ་བཟླའོ། །རང་བྱུང་འོད་གསལ་དོན་རྟོགས་ན། །སྒྲིབ་པ་མེད་པར་ལ་བཟླའོ། །རང་སེམས་ཆོས་སྐུའི་དོན་རྟོགས་ན། །འཁོར་བ་མེད་པར་ལ་བཟླའོ། །དུག་<milestone unit="line" n="694.2"/>གསུམ་ཀ་དག་དོན་རྟོགས་ན། །སྐུ་གསུམ་མེད་པར་ལ་བཟླའོ། །དུག་ལྔ་ཀ་དག་དོན་རྟོགས་ན། །སྐུ་ལྔ་མེད་པར་ལ་བཟླའོ། །གཏིང་ཡངས་མུ་མཐའ་ཀུན་གྲོལ་དོན་རྟོགས་ན། །མིང་མེད་བློ་འདས་ཆེན་པོར་ལ་<milestone unit="line" n="694.3"/>བཟླའོ། །རང་སེམས་དངོས་མེད་ཆོས་སྐུའི་དོན་རྟོགས་ན། །ཐམས་ཅད་སངས་རྒྱས་ཞིང་ཁམས་ལ་བཟླའོ། །ཐེག་ཆོས་གྲུབ་མཐའ་མེད་པའི་དོན་རྟོགས་ན། །བསམ་བརྗོད་དམིགས་ལས་འདས་པར་ལ་<milestone unit="line" n="694.4"/>བཟླའོ། །སེམས་རིག་སངས་རྒྱས་མེད་པའི་དོན་རྟོགས་ན། །བློ་ཟད་ཞབྲུལ་སངས་ཞེ་འདོད་མེད་པར་ལ་བཟླའོ། །ལྟ་སྒོམ་སྤྱོད་འབྲས་ཉམས་རྟགས་མེད་རྟོགས་ན། །བྱར་མེད་རྩོལ་བྲལ་བློ་ལས་འདས་པར་ལ་<milestone unit="line" n="694.5"/>བཟླའོ། །ཞེས་གསུངས་སོ། །གོལ་སྒྲིབ་ཞབྲུལ་གསུམ་ལ་བཟླ་བའི་ལེའུ་སྟེ་རེ་དྲུག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །སྙིང་པོ་དོན་གྱི་གདམས་པ་གང་། །ཞེས་<milestone unit="line" n="694.6"/>ཞུས་པ་དང་། །སྟོན་པས་འཁོར་ལ་བཀའ་སྩལ་པ། །སྙིང་པོ་དོན་གྱི་གདམས་ངག་འདི། །སྐལ་ལྡན་ཐུགས་ཀྱི་དཀྱིལ་དུ་ཆོངས། །སྙིང་པོ་མིང་མེད་གཏིང་མཐའ་ཡས། །རིག་པ་སྐྱེ་མེད་མུ་མཐའ་གྲོལ། །དངོས་མེད་<milestone unit="page" n="695"/><milestone unit="line" n="695.1"/>༄༅། །བློ་ཡི་སྤྱོད་ཡུལ་གྲོལ། །ཞེས་གསུངས་སོ། །སྙིང་པོ་དོན་གྱི་གདམས་པ་བསྟན་པའི་ལེའུ་སྟེ་རེ་བདུན་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །བདུད་རྩི་<milestone unit="line" n="695.2"/>བཅུད་ཐིགས་རྣམ་གསུམ་གང་། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །བདུད་རྩི་བཅུད་ཐིགས་རྣམ་གསུམ་འདི། །གསལ་དག་རིན་ཆེན་ཐུགས་ལ་ཆོངས། །ཆོས་ཉིད་རྒྱ་མཚོའི་ཀློང་ནས་མ་སྤངས་<milestone unit="line" n="695.3"/>བདུད་རྩིའི་བཅུད་ཐིགས་པས། །ཉིད་ལས་ཉིད་ཤར་དེ་ཉིད་ངང་དུ་གྲོལ། །སྐྱེ་མེད་རྒྱ་མཚོའི་ཀློང་ནས་བདུད་རྩིའི་བཅུད་ཐིགས་པས། །རང་བྱུང་འོད་གསལ་ཆེན་པོའི་དབྱིངས་སུ་གྲོལ། །ཆོས་ཅན་སྣང་སྲིད་ཀློང་<milestone unit="line" n="695.4"/>ནས་བདུད་རྩིའི་བཅུད་ཐིགས་པས། །རང་སྣང་མ་སྤངས་མ་བསྒྲུབས་རྩིས་གདབ་མེད་པར་གྲོལ། །ཞེས་གསུངས་སོ། །བདུད་རྩི་བཅུད་ཐིགས་རྣམ་གསུམ་སྐལ་ལྡན་ལ་ཐིགས་པའི་ལེའུ་སྟེ་རེ་བརྒྱད་<milestone unit="line" n="695.5"/>པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །གདམས་ངག་རྩ་བའི་བཀའ་ཆོམས་རྣམ་གསུམ་གང་། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །གལ་<milestone unit="line" n="695.6"/>འགེགས་འཕྲང་གནད་རྩ་བའི་ཆོས་གསུམ་ནི། །ང་ཡི་རང་བཞིན་ཅི་ཡང་མེད་པ་ལ། །ང་ཡི་མཚན་ཉིད་སྣ་ཚོགས་ཅིར་ཡང་ཤར། ཁྲར་ཙམ་ཉིད་ནས་སྣ་ཚོགས་རང་སར་གྲོལ། །ཞེས་གསུངས་སོ། །གདམས་ངག་རྩ་<milestone unit="page" n="696"/><milestone unit="line" n="696.1"/>བའི་ཚོམ་བུ་བསྟན་པའི་ ལེའུ་སྟེ་རེ་དགུ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །རྒོལ་རྩོད་སྨྲ་བའི་མཚོན་ཆ་གང་། །ཞེས་ཞུས་པ་དང་། སྟོན་པས་འཁོར་ལ་བཀའ་<milestone unit="line" n="696.2"/>སྩལ་པ། །སྨྲ་བའི་མཚོན་ཆ་བསྐོར་བའི་ཐབས། །འཁོར་རྣམས་མ་ཡེངས་གུས་པར་ཉོན། །སྤྱི་ཏི་ཡང་ཏི་ཐོད་རྒལ་ལ། །ཐེག་པ་དགུ་ཡི་དགྲ་འོང་སྟེ། །ཨ་ཏི་ནས་ནི་ཉན་ཐོས་བར། །གྲུབ་མཐའ་མི་མཐུན་དགུ་ཡོད་<milestone unit="line" n="696.3"/>པས། །དེ་དགུའི་རྒོལ་བ་བྱུང་བ་ན། །དང་པོ་བཙན་པོ་མཁར་དུ་བརྩིགས། །དེ་ནས་མི་འཇིགས་དཔའ་བོ་བཏང་། །དེ་ནས་སྲ་བའི་གོ་ཆ་བཙལ། །དེ་ནས་རྣོ་བའི་མཚོན་ཐོགས་ལ། །ཐེག་དགུ་རྩོད་པ་འདྲི་བའི་<milestone unit="line" n="696.4"/>ཚེ། །ཕ་རོལ་གྲུབ་མཐའ་ཆབ་ཏུ་གཞུག །དཔའ་བོ་བཞག་ལ་བཙན་མཁར་བསྲུངས། །ཕར་ལ་སེམས་འདི་ཡོད་མེད་འདྲི། །ཡོད་ན་གཟུགས་དང་ཁ་དོག་འདྲི། །གལ་ཏེ་མེད་དོ་ཞེས་སྨྲ་ན། །སེམས་འདི་ཡེ་ནས་མེད་<milestone unit="line" n="696.5"/>པ་ན། །སྣ་ཚོགས་སེམས་ཅན་གང་ལས་བྱུང་། །ཡིད་ལས་བྱུང་ཞེས་ཟེར་བ་ན། །མེད་པར་འདོད་པ་ཉམས་པར་འགྱུར། །དེ་ནས་འགྱུར་མེད་འཕྲང་དུ་གཞུག །ཅེས་གསུངས་སོ། །མཆོན་ཆའི་འཁོར་ལོ་དང་་པོ་བསྟན་<milestone unit="line" n="696.6"/>པའི་ལེའུ་སྟེ་བདུན་ཅུ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །འཁོར་ལོ་གཉིས་པ་ཇི་ལྟར་བསྐོར། །ཞེས་ཞུས་པ་དང། སྟོན་པས་འཁོར་ལ་བཀའ་སྩལ་པ། །ང་ཡི་ངོ་<milestone unit="page" n="697"/><milestone unit="line" n="697.1"/>༄༅། །བོ་དངོས་པོ་མེད་པ་ལ། །དངོས་མེད་དེ་ཉིད་སྣ་ཚོགས་རང་སྣང་བའོ། །འདི་ལྟར་ཕྱི་ནང་སྣང་བའི་ཡུལ་རྣམས་ལ། །ཉན་ཐོས་རྡུལ་ཕྲན་གཟུང་འཛིན་གཉིས་སུ་བལྟ། །རང་རྒྱལ་རྟེན་འབྲེལ་རྣམ་པར་<milestone unit="line" n="697.2"/>རིག་བྱེད་ཀྱིས། །རྡུལ་མེད་ཡུལ་གྱི་རྣམ་པ་སྟོང་པར་འདོད། །དེ་ལས་སེམས་ཙམ་པ་ཡིས་བརྒལ་བ་ནི། །ཡུལ་སྣང་ཐམས་ཅད་སེམས་ལས་མ་འདས་ཏེ། །དཀར་དམར་སྣ་ཚོགས་སེམས་ཉིད་སྣང་པའོ། །དེ་ལ་དབུ་<milestone unit="line" n="697.3"/>མ་པ་ཡིས་བརྒལ་བ་ནི། །ཕྱི་རོལ་སྣ་ཚོགས་སེམས་ལས་ལོག་པ་སྟེ། །འཁོར་བའི་རང་བཞིན་སྒ་མའི་དཔེ་བརྒྱད་བལྟ། །དེ་ལ་བརྟགས་ཤིང་དཔྱད་པས་རང་བཞིན་མེད། །དེ་ལ་ཕྱི་རྒྱུད་ཀྲི་ཡ་པས་བརྒལ་བ། །ཕྱི་<milestone unit="line" n="697.4"/>རོལ་སྣང་བ་རིགས་གསུམ་ལྷ་རུ་སྣང་། །དོན་དམ་རང་བཞིན་དག་པ་ཆོས་ཉིད་བལྟ། །ཨུ་པ་ཡ་་ལ་ལྟ་བ་གཞུང་ཚུགས་མེད། །དེ་ལ་ཡོ་ག་པ་ཡིས་བརྒལ་བ་ནི། །འདི་ལྟར་སྣང་བ་ཀུན་རྫོབ་རིགས་ལྔ་ལྷ། །དོན་དམ་<milestone unit="line" n="697.5"/>སྐྱེ་འགག་མེད་པར་འདོད་པ་ཡིན། །ཕྱི་རྒྱུད་གསུམ་པས་ནང་རྒྱུད་ཁྱད་འཕགས་པ། །བསྐྱེད་པ་མ་ཧྭ་ཡོ་གས་སྣང་སྲིད་འདི། །སྣང་བ་མ་འགག་ལྷ་དང་ལྷ་མོར་སྣང་། །ཐབས་ཀྱི་རང་བཞིན་བསྐྱེད་པའི་རིམ་པའི་<milestone unit="line" n="697.6"/>ཚུལ། །ལྷ་རྣམས་སྣང་ལ་རང་བཞིན་མེད་པར་འདོད། །ཤེས་རབ་རང་བཞིན་རྫོགས་པའི་རིམ་པ་ལ། །དོན་དམ་རང་བཞིན་སྣང་སྟོང་དབྱེར་མེད་འདོད། །དེ་ལ་ཨ་ནུ་ཡོ་གས་བརྒལ་བ་ནི། །སྣང་བ་ལྷ་དང་ལྷ་མོར་མི་<milestone unit="page" n="698"/><milestone unit="line" n="698.1"/>འདོད་དེ། །ཆོས་ཀྱི་དབྱིངས་ལ་རིག་པ་ཡེ་ཤེས་སྣང་། །དོན་དམ་དབྱིངས་དང་ཡེ་ཤེས་གཉིས་མེད་བལྟ། །དེ་རྣམས་མན་ཆད་ཨ་ཏི་གསུམ་བཏོན་པ། །བྱ་བཙལ་རྩོལ་བསྒྲུབ་ཨ་ནུ་མན་ཆད་ཀྱིས། །ཞེ་འདོད་མེད་ལ་<milestone unit="line" n="698.2"/>ལྟ་བ་ཞེ་འདོད་བྱུང་། །རྩོལ་བསྒྲུབ་མེད་ལ་བྱ་བཙལ་རྩོལ་བས་བསྒྲུབས། །ཡིད་སྨོན་བསྒོམས་པས་འདུས་བྱས་ཆོས་སྒོར་ཞུགས། །རང་ལ་བཞག་ནས་རྒྱང་དུ་བཙལ་བ་ཡིས། །ལོང་བས་ནམ་མཁའི་མཐའ་ནི་འཚོལ་<milestone unit="line" n="698.3"/>དང་འདྲ། །བསྐལ་པ་བརྒྱར་ཡང་སངས་རྒྱས་འཐོབ་པ་མིན། །ཞེས་གསུངས་སོ། །ཐེག་པ་བརྒྱད་སུན་འབྱིན་པར་བསྟན་པའི་ལེའུ་སྟེ་དོན་གཅིག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་<milestone unit="line" n="698.4"/>སྟོན་པ་ལ། །ཨ་ཏི་སྨི་ཏིའི་ཁྱད་པར་གང་། དེ་གཉིས་རྩོད་པ་ཇི་ལྟར་བགྱི། །ཨ་ཏིས་སྤྱི་ཏི་ལ་རྒོལ་བར། །སྨྲ་བའི་མཚོན་ཆ་ཇི་ལྟར་བསྐོར། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །ཨ་ཏིའི་ཡོ་གའི་<milestone unit="line" n="698.5"/>རྣལ་འབྱོར་བས། །སྤྱི་ཏིའི་ཐེག་པ་ལ་འདྲི་བ། །ཐེག་པ་དགུ་ལ་མ་གཏོགས་པའི། །སྤྱི་ཏི་བློས་བརྟགས་མ་ཡིན་ནམ། །མིན་ན་ང་ཡི་ཨ་ཏི་དང་། །སྤྱི་ཏི་ཁྱད་པར་གང་གིས་སྤགས། །ཞེས་པ་ཨ་ཏིས་བརྒལ་པ་ལ། །སྤྱི་<milestone unit="line" n="698.6"/>ཏིའི་སྟོན་པས་ལན་སྨྲས་པ། །སེམས་ཅན་བློ་འདི་མ་ཟད་པས། །ཐེག་པ་ཟད་པ་མེད་པར་གསུངས། །ཉོན་མོངས་བརྒྱད་ཁྲི་བཞི་སྟོང་གི །གཉེན་པོར་ཆོས་སྒོ་དེ་སྙེད་གསུངས། །བློ་ལ་རབ་འབྲིང་རྣམ་པ་གསུམ། །དེ་<milestone unit="page" n="699"/><milestone unit="line" n="699.1"/>༄༅། །ལས་གསུམ་གསུམ་ཕྱེ་བས་དགུ། །དེ་ལ་ཐེག་པ་དགུ་རུ་གསུངས། །དབང་པོ་ཡང་རབ་ཐོད་རྒལ་ལ། །སྤྱི་ཏི་ཡང་ཏི་ཐོད་རྒལ་བསྟན། །བློ་ཁྱད་ཡོད་ཕྱིར་ཐེག་ཁྱད་ཡོད། །བློ་མེད་འཁྲུལ་ཆོད་སངས་པ་<milestone unit="line" n="699.2"/>ན། །ཐེག་པ་མེད་ཅིང་འཇུག་པ་མེད། །ཐེག་པ་གསུམ་གྱི་ངེས་འབྱུང་ལ། །ཐེག་པ་གཅིག་གི་འབྲས་བུར་གནས། །གནས་ལ་ཕྱེ་བས་དགུ་ཡིན་ཏེ། ངེས་པའི་གདམས་ངག་གཅིག་ནས་འབྱུང་། །གཅིག་པོ་སྤྱི་ཏི་ཡོ་ག་<milestone unit="line" n="699.3"/>ཡིན། །སྤྱི་ནི་ཐེག་པའི་དབྱིངས་ཕྱུང་སྟེ། །ཏི་ཡིས་ཀུན་གྱི་ཏི་ཀ་སྟོན། །ཡོ་ནི་ལྟ་སྤྱོད་ཟུང་འབྲེལ་ཏེ། །ག་ཡིས་རང་གནས་ཆིག་ཆོད་བསྟན། །ཁྱོད་ཀྱི་ཨ་ཏིའི་ལྟ་སྒོམ་གང་། སྤྱོད་པ་འབྲས་བུ་ཇི་ལྟར་སྒྲུབ། །འདི་ལྟར་<milestone unit="line" n="699.4"/>སྣང་བ་ཇི་ལྷར་འདོད། །ཆོས་དང་སངས་རྒྱས་ཡོད་དམ་མེད། །དམྱལ་བ་ཡི་དྭགས་ཅི་ལ་ཟེར། །ཐོག་མ་སེམས་འདི་ཡོད་དམ་མེད། །མེད་ན་སེམས་ཅན་ག་ལས་འོང་། །ཡོད་ན་དེ་དུས་ཇི་ལྟར་གནས། །སངས་རྒྱས་<milestone unit="line" n="699.5"/>སེམས་ཅན་རྣམ་པ་གཉིས། །དེ་གཉིས་གཞི་ལ་གཅིག་མི་གཅིག །གཅིག་ན་འཁོར་འདས་ཇི་ལྟར་འབྱུང་། །མི་གཅིག་འབྲེལ་པ་མེད་པར་འགྱུར། །འབྲེལ་མེད་བསྒྲུབས་པ་དོན་མེད་འགྱུར། །བྱེ་མ་ལས་ནི་མར་<milestone unit="line" n="699.6"/>བཞིན་ནོ། །འབྲེལ་བ་ཡོད་ན་འབྲེལ་གཉིས་བརྟགས། །དང་པོ་བདག་ཉིད་གཅིག་པ་ན། །འཁྲུལ་བཅས་འཁྲུལ་མེད་ཕན་ཚུན་འགལ། །དེ་དང་དེ་ལས་བྱུང་འབྲེལ་ན། །སངས་རྒྱ་ལས་ནི་སེམས་ཅན་ནམ། །སེམས་<milestone unit="page" n="700"/><milestone unit="line" n="700.1"/>ཅན་ལས་ནི་སངས་རྒྱས་བྱུང་། །དང་པོ་ལྟར་ན་མ་འཁྲུལ་པས། །སངས་རྒྱས་པ་ཡང་དོན་མེད་འགྱུར། །གཉིས་པ་ལྟར་ན་ཀུན་སངས་རྒྱས། །འབད་པ་མེད་པར་གྲོལ་བར་ཐལ། །ཡང་ན་འཁྲུལ་རྟོག་ཅན་དུ་<milestone unit="line" n="700.2"/>འགྱུར། །གཞི་ལ་ཞབྲུལ་པ་ཡོད་དམ་མེད། །ཡོད་ན་སོལ་བའི་བྱི་དོར་བཞིན། །ཐོས་བསམ་བསྒོམས་ཀྱང་སངས་མི་རྒྱ། །གཞི་ལ་འཁྲུལ་པ་མེད་པ་ན། །སེམས་ཅན་ཐམས་ཅད་སངས་རྒྱས་རིགས། །གཞི་ལ་ཞབྲུལ་<milestone unit="line" n="700.3"/>པ་མེད་པ་ལ། །གློ་བུར་འཁྲུལ་པ་བྱུང་ཟེར་ན། །ནམ་མཁའི་སྤྲིན་ལྟར་རང་སངས་རིགས། །ཐུག་པ་མེད་པའི་སྐྱོན་དུ་འགྱུར། །ཁྱོད་ཀྱི་ཨ་ཏིའི་ལྟ་བ་དེ། །རིག་པ་ཆོས་སྐུར་འདོད་མི་འདོད། །སྣང་བ་ཆོས་སྐུར་འདོད་<milestone unit="line" n="700.4"/>མི་འདོད། །ཁྱོད་ཀྱི་ལྟ་སྒོམ་སྤྱོད་འབྲས་སྟོན། །དེ་ནས་བདག་གིས་ཁྱད་བཏོན་གྱིས། །ཞེས་པ་ཕར་ལ་དྲི་བར་བྱ། །ཞེས་གསུངས་སོ། །ཕར་ལ་རྩོད་ཟློག་དྲིས་པའི་ལེའུ་སྟེ་དོན་གཉིས་པའོ།། །།དེ་ནས་<milestone unit="line" n="700.5"/>རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཨ་ཏིར་སྨྲ་བའི་མཚོན་ཆ་གང་། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །དེ་ལ་ཨ་ཏིའི་འདོད་གཞུང་ནི། །ཡེ་གཞི་ལྷུན་གྲུབ་སྐྱེ་མེད་<milestone unit="line" n="700.6"/>པས། །ཀ་དག་ལྷུན་གྲུབ་གཉིས་སུ་འདོད། །ལྟ་བ་སྣང་སྲིད་ཆོས་སྐུར་བལྟ། །སྒོམ་པ་སྟོང་པའི་ངང་ལ་བསྒོམ། །སྤྱོད་པ་བྱ་རྩོལ་མེད་པར་སྤྱོད། །འབྲས་བུ་རེ་དོགས་མེད་པར་བསྒྲུབ། །རིག་པ་ཡེ་སངས་རྒྱས་པར་<milestone unit="page" n="701"/><milestone unit="line" n="701.1"/>༄༅། །འདོད། །སྣང་བ་ཆོས་ཉིད་ཞིང་ཁམས་ཡིན། །ཞེས་གསུངས་པ་དང་། དེ་ལ་སྤྱི་ཏིའི་མཚོན་གྱིས་བརྡེག །ཁྱོད་ཀྱི་ཡེ་མེད་སྔོན་རོལ་ན། །གཞི་ལ་ལྷུན་གྲུབ་ཡོད་པའི་ཕྱིར། །རྒྱ་ཆད་ཕྱོགས་ལྷུང་སྐྱོན་<milestone unit="line" n="701.2"/>དུ་འགྱུར། །ཐོག་མ་གཞི་ལ་མིང་མེད་ལ། །ཁྱོད་ལ་གཞི་ལ་མིང་འདོགས་བྱུང་། །མིང་མེད་དམ་བཅའ་ཉམས་པར་འགྱུར། །ཡང་ནི་ཁྱོད་ཀྱི་གཞི་དེ་ཀ་དག་ན། །ནག་པོ་མ་དག་ཉིད་དུ་འགྱུར། །ཡེ་ཤེས་ཀ་དག་མ་<milestone unit="line" n="701.3"/>རིག་བཅས། །ཁྱོད་ཀྱི་ལྟ་བ་ཆོས་སྐུ་ན། །ཆོས་སྐུ་འདུས་བྱས་ཡིན་ནམ་མིན། །ཡིན་ན་འདུས་བྱས་འཇིག་པ་ལྷར། །ཆོས་སྐུ་སྐྱེ་འཇིག་ཅན་དུ་འགྱུར། །མིན་ན་སྣང་བ་འཇིག་པ་དང་། །ཆོས་སྐུ་མི་འཇིག་མངོན་<milestone unit="line" n="701.4"/>དུ་འགལ། །རིག་པ་སངས་རྒྱས་ཡིན་ནམ་མིན། །རིག་པ་སངས་རྒྱས་ཡིན་ཟེར་ན། །སངས་རྒྱས་དགོངས་པ་འགྱུར་མི་འགྱུར། །དེ་ནི་འགྱུར་བ་མེད་ཅེ་ན། །ཁྱོད་ཀྱི་རང་གི་རིག་པ་དེ། །སྔ་མ་འགགས་ལ་ཕྱི་མར་<milestone unit="line" n="701.5"/>འགྱུར། །རིག་པ་སྐྱེ་འགག་འགྱུར་བའི་ཕྱིར། །འགྱུར་བ་མེད་དང་མངོན་སུམ་འགལ། །འགྱུར་ལྡོག་ཡོད་དོ་ཞེས་ཟེར་ན། །སངས་རྒྱས་སེམས་ཅན་དུ་འགྱུར་བས། །རིག་པ་སངས་རྒྱས་ཡིན་ན་ཉམས། །ཡང་ན་རིག་<milestone unit="line" n="701.6"/>པ་རང་བྱུང་ཡེ་ཤེས་ན། །བསྒོམ་དུས་རིག་པ་སྐྱོན་མི་སྐྱོན། །གལ་ཏེ་མི་སྐྱོན་པར་འདོད་ན། །སྟོང་པའི་ངང་བསྒོམ་དོན་དང་འགལ། །སྤྱོད་འབྲས་ལ་སོགས་དགོས་པ་མེད། །དོན་མེད་ཚི་ཆད་ནད་དུ་འགྱུར། །གལ་ཏེ་<milestone unit="page" n="702"/><milestone unit="line" n="702.1"/>རིག་པ་སྐྱོན་པ་ན། །རང་བྱུང་ཡེ་ཤེས་ཉམས་པར་འགྱུར། །ཞེས་གསུངས་སོ། །ཨ་ཏིར་སྨྲ་བའི་མཚོན་ཆའི་རང་བཞིན་བསྟན་པའི་ལེའུ་སྟེ་དོན་གསུམ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་<milestone unit="line" n="702.2"/>ཡོངས་གྲོལ་སྟོན་པ་ལ། །ཨ་ཏིས་སྤྱི་ཏིར་དྲི་བ་ཡིས། །སྨྲ་བའི་མཚོན་ཆ་ཇི་ལྟར་བསྐོར། །ཞེས་ཞུས་པ་དང་། །སྟོན་པས་འཁོར་ལ་བཀའ་སྩལ་པ། །ཨ་ཏིས་སྤྱི་ཏི་ལ་སྨྲ་བ། །ང་ཡི་འདོད་གཞུང་དེ་ལྟར་ན། །དེ་ལས་<milestone unit="line" n="702.3"/>ཁྱོད་ཀྱིས་ཁྱོད་དཔོགས་དང་། །ཁྱོད་ཀྱི་སྤྱི་ཏིའི་རང་གཞུང་གིས། །ཐོག་མའི་དུས་ན་ཇི་ལྟར་འདོད། །སངས་རྒྱས་སེམས་ཅན་རྣམ་པ་གཉིས། །དེ་གཉིས་གཞི་ལ་གཅིག་ཉིད་དམ། །མི་གཅིག་ཟེར་ན་འབེལ་མེད་<milestone unit="line" n="702.4"/>དམ། །གཞི་དེ་མཉམ་མམ་བཟང་ངན་ཡོད། །གཞི་ལ་འཁྲུལ་པ་ཡོད་དམ་མེད། །མེད་ན་གློ་བུར་པ་ཡིན་ན། །སེམས་དང་རིག་པ་ཡོད་དམ་མེད། །མེད་ན་སེམས་ཅན་གང་ནས་བྱུང་། །ཐེག་ཆོས་གྲུབ་མཐའ་ཡོད་དམ་<milestone unit="line" n="702.5"/>མེད། །ཡོད་ན་བློས་བརྟགས་ཐ་སྙད་ཡིན། །མེད་ན་ཐོས་བསམ་དགོས་པ་མེད། །སངས་རྒྱས་བྱ་བ་ཡོད་དམ་མེད། །ཡོད་ན་སངས་རྒྱས་གང་ན་བཞུགས། །དམྱལ་བ་ཡི་དྭགས་ཡོད་དམ་མེད། །ཡོད་ན་དམྱལ་བ་སྟོན་<milestone unit="line" n="702.6"/>དང་ཡེ། །མེད་ན་སྡིག་པས་གང་ལ་གནོད། །ཁྱོད་ཉིད་ལྟ་སྒོམ་ཇི་ལྷར་འདོད། །ཅེས་པ་ཨ་ཏིས་དྲིས་པ་དང་། རང་སྣང་ཁྱེའུ་ཆུང་གིས་སྨྲས་པ། །རྩོད་པའི་འཁོར་ལོ་འདི་ལྟར་བསྐོར། །མི་ཕིགས་སྲ་བའི་གོ་ཆ་<milestone unit="page" n="703"/><milestone unit="line" n="703.1"/>༄༅། །གོན། །མི་ཕེབས་བཙན་པོའི་རྫོང་བཞུགས་ནས། །ལུང་དང་རིག་པའི་མཚོན་ཆས་བརྡེག །ཁྱོད་ཀྱིས་ང་ལ་འདྲི་བ་ལས། །ཐོག་མའི་དུས་ན་གནས་ལུགས་དེ། །ཆོས་ཉིད་གཞི་ལ་འདྲི་བའམ། །འོན་ཏེ་<milestone unit="line" n="703.2"/>ཆོས་ཅན་རྩལ་ལ་འདྲི། །དང་པོ་ལྟར་ན་ཡེ་ཐོག་མ། །སྔོན་རོལ་མིང་མ་ཐོགས་པ་ལ། །གཏིང་ཡངས་བློ་ཡི་ཡུལ་ལས་གྲོལ། །སྐྱེ་མེད་མཚོན་བརྗོད་དམིགས་ལས་འདས། །སངས་རྒྱས་སེམས་ཅན་རྣམ་པ་<milestone unit="line" n="703.3"/>གཉིས། །གཞི་ལ་གཅིག་མི་གཅིག་འདྲི་བ། །ངོ་བོ་མཚན་ཉིད་གང་ལ་འདྲི། །ངོ་བོ་ལྟར་ན་དེ་གཉིས་གཅིག །གནས་པ་དུས་ཀྱི་ཀུན་གཞི་གཅིག །མཚན་ཉིད་རྟོགས་མ་རྟོགས་ཀྱིས་གཉིས། །གཞི་ལ་བཟང་ངན་འདྲི་<milestone unit="line" n="703.4"/>བ་དེ། །རྟོགས་དང་མ་རྟོགས་གང་ལ་འདྲི། །མ་རྟོགས་བློ་ལ་བཟང་ངན་སྣང་། གཞི་ལ་འཁྲུལ་པ་ཡོད་མེད་ནི། །ཆོས་ཉིད་གཞི་ལ་འཁྲུལ་བ་མེད། །དཔེར་ན་ཤེལ་སྒོང་དྲུང་དག་ཏུ། །དཀར་ནག་སྨན་དུག་གང་བསྟན་<milestone unit="line" n="703.5"/>སྣང་། ཁེལ་ལ་གང་ཡང་གྲུབ་པ་མེད། །དེ་བཞིན་སྐྱེ་མེད་སྙིང་པོ་ལ། །རྩལ་ཟེར་འཁྲུལ་པ་ཅིང་སྣང་ཡང་། །གཞི་ལ་མ་གྲུབ་ཀ་ནས་དག །འཁྲུལ་པ་གཞི་ལ་མེད་པར་བཅད། །རིག་པ་རྩལ་ལམ་མ་འགགས་<milestone unit="line" n="703.6"/>པར། །སྣ་ཚོགས་ཅིར་ཡང་འཆར་བར་སྣང་། །སེམས་རིག་ཡོད་མེད་འདྲི་བ་དེ། །རྟོགས་དང་མ་རྟོགས་གང་ལ་འདྲི། །དང་པོ་ལྟར་ན་གང་ཡང་མེད། །ངང་དངས་རང་སར་བརླག་པའོ། །མ་རྟོགས་བློ་ལ་འདྲི་བ་<milestone unit="page" n="704"/><milestone unit="line" n="704.1"/>ན། །སྣང་སྲིད་སེམས་ཅན་ཐམས་ཅད་ལ། །ཡིད་རིག་སེམས་གསུམ་ཀུན་ལ་ཁྱབ། །སེམས་ཅན་གར་ཁྱབ་སེམས་རིག་ཡོད། །ཐེག་ཆོས་གྲུབ་མཐའ་ཡོད་མེད་དེ། །སངས་རྒྱས་དགོང་པ་ལ་འདྲིའམ། །འོན་ཏེ་སེམས་<milestone unit="line" n="704.2"/>ཅན་བློ་ལ་འདྲི། །སངས་རྒྱས་དགོངས་པའི་ཀློང་གནས་ན། །ཐེག་ཆོས་གྲུབ་པའི་བློ་ཡང་མེད། །ཅི་ཕྱིར་སངས་རྒྱས་དགོངས་པ་དེ། །བློ་འདས་རྩིས་གདབ་མེད་པས་སོ། །སེམས་ཅན་བློ་ཡི་ངོ་གང་ལ། །ཐེག་<milestone unit="line" n="704.3"/>ཆོས་གྲུབ་མཐའ་བསམ་མི་ཁྱབ། །ཇི་སྲིད་སེམས་ཅན་བློ་ཡོད་པར། །ཐེག་པ་སྣ་ཚོགས་གྲུབ་མཐའ་ཡོད། །སངས་རྒྱས་ཡོད་དམ་འདྲི་བ་དེ། །ཆོས་ཉིད་གཏིང་མཐའ་མེད་པ་དང་། །ཆོས་ཅན་ངོ་གཅིག་གང་ལ་<milestone unit="line" n="704.4"/>འདྲི། །ཆོས་ཉིད་གཞི་ལ་འདྲི་བ་ན། །སངས་རྒྱས་མེད་པས་མིང་ཡང་མེད། །རང་ཉིད་སངས་རྒྱས་ཡིན་པས་གཞན་ན་མེད། །ཆོས་ཅན་ངོ་ལ་འདྲི་བ་ན། །མ་འགགས་རོལ་པ་སྣ་ཚོགས་ལ། །སངས་རྒྱས་ཡོད་པ་ལྟར་<milestone unit="line" n="704.5"/>ཡང་སྣང་། །ཐེག་འོག་གཞུང་ཡིན་གོང་ལ་མེད། །དམྱལ་བ་ཡི་དྭགས་ཡོད་མེད་དེ། །རྟོགས་པའི་ངོ་ལ་འདྲི་བ་ན། །དམྱལ་བ་མེད་པས་སྡུག་བསྔལ་མེད། །མ་རྟོགས་པ་ཡི་ངོ་ལ་ནི། །སྡིག་པས་དམྱལ་བ་ལྟར་ཡང་<milestone unit="line" n="704.6"/>སྣང་། །སྤྱི་ཏིའི་ལྟ་སྒོམ་དྲི་བ་དེ། །ང་ཡི་རང་བཞིན་མིང་མེད་བློ་འདས་ཀྱང་། །རེ་ཞིག་ཁྱོད་ལ་ལྟ་སྒོམ་བསྟན་པར་བྱ། །ཞེ་འདོད་གཏད་མེད་ཕྱོགས་བྲལ་ལྟ་བའི་རྒྱལ་པོ་ཡན། །དངོས་མེད་གཟའ་གཏད་མེད་པ་<milestone unit="page" n="705"/><milestone unit="line" n="705.1"/>༄༅། །བསྒོམ་པའི་རྒྱལ་པོ་ཡིན། །ཟང་ཀ་རྣལ་མ་སོ་མ་གཏད་མེད་སྤྱོད་པའི་རྒྱལ་པོ་ཡིན། །དོན་ཆུང་རང་གནས་རེ་མེད་འབྲས་བུའི་རྒྱལ་པོ་ཡིན། །ཞེས་གསུངས་སོ། །སྤྱི་ཏི་སྨྲ་བའི་མཚོན་ཆའི་འཁོར་ལོ་<milestone unit="line" n="705.2"/>བསྐོར་བའི་ལེའུ་སྟེ་དོན་བཞི་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །སྙིང་པོ་དོན་གྱི་ངོ་སྤྲོད་གང་། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །དོན་གྱི་ངོ་<milestone unit="line" n="705.3"/>སྤྲོད་ཐིག་ལེ་མཐོང་བརྟོལ་ནས། །ཟང་ཐལ་གསང་ལམ་ཆེན་པོའི་མན་ངག་ལ། །རང་བཞིན་སྙིང་པོའི་གནས་ལུགས་དང་། །རྟོགས་ལུགས་ཡིན་ལུགས་ངོ་སྤྲོད་དང་། །གདམས་ངག་རྩ་ཚོམས་གསུམ་གསུམ་སྟེ། །ཡེ་<milestone unit="line" n="705.4"/>མེད་གཏིང་ཡངས་ཆོས་སྐུ་དང་། །ཡེ་གདངས་རང་བྱུང་ངང་དངས་དང་། །རང་གསལ་དག་པའི་ཁྱེའུ་ཆུང་རྣམས། །རང་གསལ་ཆོས་དབྱིངས་འོད་ཁང་དུ། །འདུ་འབྲལ་མེད་པའི་ངོ་སྤྲོད་ནི། །རྩ་ཚོམས་འཕྲང་གནད་<milestone unit="line" n="705.5"/>གལ་འགགས་བཞི། །སྒྲོན་མ་བཞི་ཡིས་ངོ་སྤྲོད་སྟེ། །དཔེར་ན་མུན་པར་གསེར་སྟོར་བ། །བཙལ་བས་མི་རྙེད་སྒྲོན་མེས་རྙེད། །དེ་བཞིན་མ་རིག་མུན་པའི་ནང་། །སྙིང་པོ་དོན་གྱི་གསེར་སྟོར་བ། །གཞན་མིན་སྒྲོན་མ་<milestone unit="line" n="705.6"/>བཞི་ཡིས་རྙེད། །དེ་ལ་སྒྲོན་མ་རྣམ་པ་བཞི། །རང་གསལ་སེམས་ཀྱི་སྒྲོན་མ་དང་། །རྟོགས་པ་ཡེ་ཤེས་སྒྲོན་མ་དང་། །རང་བྱུང་ངང་དངས་སྒྲོན་མ་དང་། །སྙིང་པོ་ཆོས་ཉིད་སྒྲོན་མའོ། །སྒྲོན་མ་བཞི་ཡི་ངོ་སྤྲད་<milestone unit="page" n="706"/><milestone unit="line" n="706.1"/>དེ། །སྙིང་པོའི་རང་བཞིན་དངོས་མེད་ལ། །དེ་ཉིད་སྣ་ཚོགས་རྟོགས་པར་ཤར། ཁྲར་ཙམ་ཉིད་ན་རང་སར་གྲོལ། །མིང་མེད་གཏིང་མཐའ་ཡོངས་གྲོལ་བ། །ཆོས་ཀྱི་དབྱིངས་སུ་མངོན་སངས་རྒྱས། །སྙིང་པོ་ཀློང་<milestone unit="line" n="706.2"/>གྱུར་གཞི་ལ་ཐིམ། །དབྱེར་མེད་གདེང་ཟིན་འཁྲུལ་པ་སངས། །ཀ་དག་སྙིང་པོའི་ཀློང་ནས་ཤར། །ཞེས་གསུངས་སོ། །སྙིང་པོའི་ངོ་སྤྲོད་བསྟན་པའི་ལེའུ་སྟེ་དོན་ལྔ་པའོ།། །།དེ་ནས་རང་སྣང་ཁྱེའུ་ཆུང་<milestone unit="line" n="706.3"/>གིས། །མུ་མཐའ་ཡོངས་གྲོལ་སྟོན་པ་ལ། །གསང་མཛོད་ལྷ་ཡི་སྒོ་ལྔ་ལ། །ལྡེ་མིག་ལྔ་ཡིས་ཇི་ལྟར་དབྱེ། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །མཚན་ཉིད་འདུལ་བའི་གསང་མཛོད་པ། །བྱ་<milestone unit="line" n="706.4"/>རྩོལ་བསྲུང་སྡོམ་སྒོ་ཡིས་བཅད། །དག་པ་ཚིག་བརྒྱུད་གསང་མཛོད་ལ། །བྱ་བཙལ་རྩོལ་བསྒྲུབ་སྒོ་ཡིས་བཅད། །བསྐྱེད་རྫོགས་གཉིས་ཀྱི་གསང་མཛོད་ལ། །ཐབས་ཀྱི་སྦྱོར་སྒོ་དེ་ཡིས་བཅད། །རྫོགས་པ་ཨ་ཏིའི་<milestone unit="line" n="706.5"/>གསང་མཛོད་ལ། །ཁ་རྫོགས་ཕྱལ་པའི་སྒོ་ཡིས་བཅད། །སྤྱི་ཏི་ཡང་ཏིའི་གསང་མཛོད་ལ། །གཞི་ཐོག་ཁ་འབྱམས་སྒོ་ཡིས་བཅད། །གསང་བའི་སྒོ་ལྕགས་ཕྱེ་བས་ནི། །སྙིང་པོ་དོན་གྱི་གཏེར་དང་འཕྲད། ཁྲེས་<milestone unit="line" n="706.6"/>རབ་འཕྲུལ་གྱི་ལྡེ་མིག་གིས། །སྤྱོད་པའི་འདྲེན་སྒོ་ཕྱེ་བ་ཡིས། །མཚན་ཉིད་སྡེ་གསུམ་ཆོས་རྣམས་ཤེས། །དག་བྱེད་མངོན་པའི་ལྡེ་མིག་གིས། །བྱ་བཙལ་རྩོལ་བསྒྲུབ་སྒོ་ཕྱེ་བས། །རིགས་གསུམ་རིགས་ལྔའི་ལྷ་ཚོགས་<milestone unit="page" n="707"/><milestone unit="line" n="707.1"/>༄༅ མཐོང་། །ཐབས་ཀྱི་སྦྱོར་སྒོའི་སྒོ་ལྕགས་ལ། །ཏིང་འཛིན་གསུམ་དང་བསྙེན་བསྒྲུབ་བཞིས། །ཐབས་ཀྱི་སྦྱོར་སྒོ་ཕྱེ་བ་ཡིས། །སྣང་སྲིད་ལྷ་དང་ལྷ་མོར་མཐོང་། །ཡེ་ཤེས་འཕྲུལ་གྱི་ལྡེ་མིག་གིས། ཁེས་<milestone unit="line" n="707.2"/>རབ་གསང་སྒོ་ཕྱེ་བ་ཡིས། །དབྱིངས་དང་ཡེ་ཤེས་གཉིས་མེད་མཐོང་། །རང་བྱུང་རིག་པའི་ལྡེ་མིག་གིས། །ཁ་རྫོགས་ཕྱལ་བའི་སྒོ་ཕྱེ་བས། །སྣང་སྲིད་ཆོས་སྐུ་སངས་རྒྱས་མཐོང་། །སྣང་གསལ་ཟང་ཐལ་ལྡེ་མིག་<milestone unit="line" n="707.3"/>གིས། །གཞི་ཐོག་ཁ་འབྱམས་སྒོ་ཕྱེ་བས། །སྐྱེ་མེད་ཀ་དག་ཆོས་སྐུ་མཐོང་། །གསང་མཛོད་ལྔ་ཡི་སྒོ་ཕྱེ་བས། །ངེས་པ་དོན་གྱི་ཆོས་ལྔ་ཤེས། །ཞེས་གསུངས་སོ། །གསང་མཛོད་ལྔའི་སྒོ་ལྕགས་ལ་འཕྲུལ་གྱི་ལྡེ་མིག་<milestone unit="line" n="707.4"/>ལྔས་དབྱེ་བའི་ལེའུ་སྟེ་དོན་དྲུག་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །གསང་བའི་བརྡའ་ཡིས་ཇི་ལྟར་བཤད། །ཅེས་ཞུས་པ་དང་། །སྟོན་པས་གསང་སྔགས་<milestone unit="line" n="707.5"/>བརྡས་བསྟན་པ། །ཨ་སྙོ་ཡ་ཏྲི་ཏྲི་ཨ་ཨ་ཨ། རི་བོ་དགུ་བརྩེགས་ཀྱི་སྟེང་དུ་ཤིང་རྩེ་མོ་བྱུང་རྒྱལ་སྐྱེས་ཏེ། ཤིང་དེ་ལ་རིན་པོ་ཆེ་གསེར་གྱི་ནེ་ཙོ་གཅིག་ཆགས་ནས་སྐད་སྣ་ཚོགས་སྒྲོགས་པའི་མན་ངག་གོ །གནམ་རིམ་<milestone unit="line" n="707.6"/>པ་བཅུ་གསུམ་གྱི་ཁ་ན་རིན་པོ་ཆེ་བིཌརུའི་ཉི་ཟླ་ཤར་བས་སྣང་སྲིད་ཐམས་ཅད་གསལ་བའི་འོད་ཀྱི་ཁེབས་ཏེ། །མུན་པའི་སྨག་རུམ་ཐམས་ཅད་སྐད་ཅིག་ལ་སངས་པའི་མན་ངག །ནམ་མཁའི་དབྱིངས་ནས་བདུད་<milestone unit="page" n="708"/><milestone unit="line" n="708.1"/>རྩིའི་བཅུད་གསུམ་ཐིགས་ནས་དེ་སྐལ་པ་དང་ལྡན་པ་རྣམས་ཀྱི་ཟོས་པས། །དུག་ལྔ་ཉོན་མོངས་ཀྱི་ནད་ཕྱིན་ཏེ། སྐྱེ་ཤིའི་རྩ་བ་ཆོད་དོ། །འགྲོ་དྲུག་གཡང་ས་བཅད། ཁམས་གསུམ་འཁོར་བ་མེད་དེ་སེམས་<milestone unit="line" n="708.2"/>ཅན་ཐམས་ཅད་ཡེ་སངས་རྒྱས་པའི་མན་ངག །ཀྱེ་མ་ཧོ་སྐལ་ལྡན་རྣལ་འབྱོར་ཀུན། །དོན་དམ་སྐྱེ་མེད་མཐོང་འདོད་ན། །མིང་མེད་གཏིང་མཐའ་ཡས་པའི་ལྷ་ཁང་ལྟོས། །ཞེས་གསུངས་པ་དང་། །དེར་སྐལ་ལྡན་<milestone unit="line" n="708.3"/>རྣམས་ཀྱིས་མིང་མེད་གཏིང་མཐའ་ཡས་པའི་ལྷ་ཁང་བལྟས་པས། ཅི་ཡང་མ་མཐོང་གང་ཡང་མི་འདུག་ནས། དོན་མེད་ཀྱི་མཁའ་འདྲ་ཤེས་རིག་གི་དྲན་སེམས་གཟུང་འཛིན་མེད་པར་རང་གྲོལ་ལོ། །གསང་སྔགས་<milestone unit="line" n="708.4"/>བརྡས་བཤད་པའི་ལེའུ་སྟེ་དོན་བདུན་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཡོངས་རྫོགས་ཐོད་རྒལ་ཐེག་པ་མྲ །ཐེག་པ་རིམ་དགུ་ཇི་ལྟར་རྫོགས། །ཞེས་ཞུས་པ་དང་།<milestone unit="line" n="708.5"/>སྟོན་པས་འཁོར་ལ་བཀའ་སྩལ་པ། །ཡོངས་རྫོགས་བླ་མེད་ཐེག་པ་འདིར། །ཐེག་པ་མ་ལུས་ཡོངས་རྫོགས་ཏེ། ཡུལ་རྡུལ་གཟུང་འཛིན་རང་གྲོལ་བས། །ཉན་ཐོས་ཐེག་པ་ཡོངས་སུ་རྫོགས། །རྟེན་འབྲེལ་རྣམ་པ་རིག་<milestone unit="line" n="708.6"/>བྱེད་མེད། །རང་རྒྱལ་ཐེག་པ་ངང་གིས་རྫོགས། །བདེན་པ་གཉིས་སུ་མ་བཟུང་བས། །བྱང་སེམས་ཐེག་པ་ཡོངས་སུ་རྫོགས། །དག་གསུམ་རིགས་གསུམ་ལྷ་མེད་པས། །ཀྲི་ཡིའི་ཐེག་པ་ཡོངས་སུ་རྫོགས། །ཡར་བལྟ་<milestone unit="page" n="709"/><milestone unit="line" n="709.1"/>༄༅། །མར་སྤྱོད་རྩེ་གཉིས་མེད། །ཨུ་པ་ཡ་ཡི་ཐེག་པ་རྫོགས། །རིགས་ལྔ་སྐྱེ་འགག་གཉིས་མེད་པས། །ཡོ་གའི་ཐེག་པ་ཡོངས་སུ་རྫོགས། །ཐབས་དང་ཤེས་རབ་གཉིས་མེད་པས། །མ་ཧྭ་ཡོ་གའི་ཐེག་པ་<milestone unit="line" n="709.2"/>རྫོགས། །རྫོགས་ཚུལ་དབྱིངས་དང་ཡེ་ཤེས་མེད། །ཨ་ནུ་ཡོ་གའི་ཐེག་པ་རྫོགས། །རིག་པ་རང་བྱུང་མི་འདོད་པར། །སྣང་བ་ཡེ་ནས་ཆོས་སྐུ་ཡིན། །ཨ་ཏི་ཡོ་གའི་ཐེག་པ་རྫོགས། །ཀ་དག་མ་དག་མུ་མཐའ་<milestone unit="line" n="709.3"/>གྲོལ། །སྤྱི་ཏི་ཡོ་གའི་ཐེག་པ་རྫོགས། །མིང་མེད་མཐའ་སྟོངས་བློ་ཡུལ་འདས། །ཡང་ཏི་ཡོ་གའི་ཐེག་པ་རྫོགས། །སྣང་སྲིད་འཁོར་འདས་ཐམས་ཅད་རྫོགས། །དཔེ་ནི་ཇི་ལྟར་རྫོགས་ཤེ་ན། །གནམ་ས་གཉིས་སུ་སྐྱེ་<milestone unit="line" n="709.4"/>འགྲོ་གཟུགས་བསྡུས་རྫོགས། །འབྱུང་ཆེན་ནམ་མཁར་འབྱུང་བ་རྣམ་ལྔ་རྫོགས། །དཀྱིལ་འཁོར་ཆེན་པོར་ས་ཚོན་རྣམ་ལྔ་རྫོགས། །ཟ་འོག་སྣམ་བུར་དར་སྣ་སྣ་ཚོགས་རྫོགས། །ཕྱི་ཡི་རྒྱ་མཚོར་ཆུ་རྣམས་<milestone unit="line" n="709.5"/>མ་ལུས་རྫོགས། །མཆོག་རབ་རི་བོར་རི་བདུན་རིན་ཆེན་རྫོགས། །ངག་གིས་བརྗོད་ཚད་སེམས་ཀྱིས་བརྟགས་ཚད་རྫོགས། །གཅིག་རྫོགས་གཉིས་རྫོགས་ཐམས་ཅད་མ་ལུས་རྫོགས། །ཡོད་མཐའ་མེད་མཐའ་རྟག་<milestone unit="line" n="709.6"/>ཆད་གཉིས་ཀ་རྫོགས། །དགག་སྒྲུབ་སྤང་ལེན་སྣང་སྲིད་འཁོར་འདས་རྫོགས། །ཡོངས་རྫོགས་བླ་མེད་ཐོད་རྒལ་ཐིག་ལེ་སྲ །བརྟགས་སྣང་ཆོས་རྣམས་མ་ལུས་ཡོངས་སུ་རྫོགས། །ཞེས་གསུངས་སོ། རྒྱུད་ཐམས་<milestone unit="page" n="710"/><milestone unit="line" n="710.1"/>ཅད་ཀྱི་སྤྱི་ཕུད་ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིལ་བའི་རྒྱུད་ལས། །ཡོངས་རྫོགས་བླ་མེད་ཐོད་རྒལ་གྱི་ཐེག་པར་སྣང་སྲིད་འཁོར་འདས་མ་ལུས་པ་ཡོངས་སུ་རྫོགས་པར་བསྟན་པའི་ལེའུ་སྟེ་<milestone unit="line" n="710.2"/>དོན་བརྒྱད་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །ཡོངས་རྫོགས་བླ་མེད་གསང་བ་ཡི། །བརྡའ་ཡི་ཆོས་རྣམས་ཇི་ལྟར་བཤད། །ཅེས་ཞུས་པ་དང་། སྟོན་པས་ཡོངས་<milestone unit="line" n="710.3"/>རྫོགས་བརྡའ་བཤད་པ། ཨ་ཐ་མ་ཧྭ་སུ་ཁ་ཧོ། ཀྱེ་ཧོ་སྐལ་ལྡན་རིགས་ཀྱི་བུ། །འོད་གསལ་སྣང་གྲོལ་ལྷ་ཁང་དུ། །རང་རིག་གསལ་བའི་ཁྱེའུ་ཆུང་ཁྱོད། །གསལ་དག་རང་གྲོལ་དེ་ཁར་སྡོད། །ཀུན་བྱེད་ཆོས་རྣམས་མུ་<milestone unit="line" n="710.4"/>མཐའ་གྲོལ། །ངང་དངས་གསལ་བའི་ཁྱེའུ་ཆུང་གིས། ཁྲེས་རབ་རལ་གྲི་མདའ་ཐོགས་ལ། །ཁྱི་ཕག་བྱ་སྤྲེལ་དུག་སྐྲུལ་གསོད། །རླུད་ནག་ཚུབས་མས་ཁྱེར་དུ་ཆུག །མེ་གསོད་ར་ཆོག་མཚོ་མོ་སྐོམས། །སྒྲོག་ཁྲོལ་རི་<milestone unit="line" n="710.5"/>སྙིལ་ཕྱགས་མས་ཐོབ། །ཁྱོད་རང་རྒྱ་མཚོའི་གཏིང་དུ་ཉོལ་ལ་ནམ་མཁའི་དབྱིངས་སུ་ལྟོས། །དེ་ཡིས་རང་སེམས་ཀ་དག་མཐོང་བར་འགྱུར། །ཡོངས་རྫོགས་ཐོད་རྒལ་ཐེག་པ་བརྡའ་ཡིས་བསྟན། །ཆུ་རྣམས་ཀུན་གྱི་<milestone unit="line" n="710.6"/>རྩ་བ་གར་འདུས་ལྟོས། །ཆུ་རྒྱལ་སྤྱི་ཕུད་གང་ཡིན་ཤེས་པར་གྱིས། །རི་རྣམས་ཀུན་གྱི་རྩེ་རྒྱལ་གང་ཡིན་ལྟོས། །སྣ་ཚོགས་རི་རྣམས་གར་འདུས་ཤེས་པར་གྱིས། །འབྱུང་བ་རྣམས་ཀྱི་སྤྱི་ཕུད་གང་ཡིན་ལྟོས། །འབྱུང་<milestone unit="page" n="711"/><milestone unit="line" n="711.1"/>༄༅། །ཆུང་སྣ་ཚོགས་གང་འདུས་ཤེས་པར་གྱིས། །དར་ཟབ་རྣམས་ཀྱི་རྒྱལ་པོ་གང་ཡིན་ལྷོས། །སྣ་ཚོགས་དར་སྣ་གར་འདུས་ཤེས་པར་གྱིས། །གཟའ་སྐར་ཀུན་གྱི་སྤྱི་ཕུད་རྩེ་རྒྱལ་ལྟོས། །སྣ་ཚོགས་འོད་<milestone unit="line" n="711.2"/>རྣམས་གར་འདུས་ཤེས་པར་གྱིས། ཤིང་རྣམས་ཀུན་གྱི་རྩེ་རྒྱལ་སྤྱི་ཕུད་ལྟོས། །སྣ་ཚོགས་ཤིང་རྣམས་གར་འདུས་ཤེས་པར་གྱིས། །སྨན་རྣམས་ཀུན་གྱི་སྤྱི་རྒྱལ་གང་ཡིན་ལྷོས། །སྣ་ཚོགས་སྨན་རྣམས་གར་འདུས་ཤེས་<milestone unit="line" n="711.3"/>པར་གྱིས། །དེ་རྣམས་བརྡའ་དང་དཔེ་ཡིས་བསྟན་པ་བཞིན། །ཐེག་པ་རྣམས་ཀྱི་རྩེ་རྒྱལ་སྤྱི་ཕུད་ལྟོས། །ཐེག་པ་སྣ་ཚོགས་གར་འདུས་ཤེས་པར་གྱིས། །ཆོས་རྣམས་ཀུན་གྱི་རྩེ་རྒྱལ་སྤྱི་ཕུད་ལྟོས། །ཆོས་རྣམས་རྩ་བ་<milestone unit="line" n="711.4"/>གར་འདུས་ཤེས་པར་གྱིས། །གྲུབ་མཐའ་ཀུན་གྱི་རྩེ་རྒྱལ་སྤྱི་ཕུད་ལྷོས། །གྲུབ་མཐའི་གོང་རྒལ་གང་ཡིན་ཤེས་པར་གྱིས། །རྒྱུད་རྣམས་ཀུན་གྱི་རྩེ་རྒྱལ་སྤྱི་ཕུད་ལྟོས། །རྒྱུད་སྡེ་སྣ་ཚོགས་གར་འདུས་ཤེས་པར་<milestone unit="line" n="711.5"/>གྱིས། །ལུང་རྣམས་ཀུན་གྱི་སྤྱི་རྗེ་གང་ཡིན་ལྟོས། །ལུང་རྣམས་རྩ་བ་གང་འདུས་ཤེས་པར་གྱིས། །མན་ངག་རྣམས་ཀྱི་རྩ་བ་གར་འདུག་ལྟོས། །མན་ངག་རྒྱལ་པོ་གང་ཡིན་ཤེས་པར་གྱིས། །དཀྱིལ་འཁོར་རྣམས་ཀྱི་རྩེ་<milestone unit="line" n="711.6"/>རྒྱལ་གང་ཡིན་ལྷོས། །འཇུག་སྒོའི་རྒྱལ་པོ་གར་འདུས་ཤེས་པར་གྱིས། །དབང་རྣམས་ཀུན་གྱི་རྩེ་རྒྱལ་སྤྱི་ཕུད་ལྷོས། །དབང་བསྐུར་སྣ་ཚོགས་གར་འདུས་ཤེས་པར་གྱིས། །དངོས་གྲུབ་ཀུན་གྱི་རྩེ་རྒྱལ་སྤྱི་ཕུད་<milestone unit="page" n="712"/><milestone unit="line" n="712.1"/>ལྟོས། །བྱིན་རླབས་སྣ་ཚོགས་གར་འདུས་ཤེས་པར་གྱིས། །བལྟ་བསྒོམ་ཀུན་གྱི་རྩེ་རྒྱལ་སྤྱི་ཕུད་ལྟོས། །སྤྱོད་འབྲས་དམ་ཚིག་གར་འདུས་ཤེས་པར་གྱིས། །ཉོན་མོངས་ཀུན་ཀྱི་རྒྱལ་པོ་གང་ཡིན་ལྷོས། །ཁམས་གསུམ་<milestone unit="line" n="712.2"/>འཁོར་པའི་རྩ་བ་གར་འདུས་ཤེས་པར་ཀྱིས། །དེ་འདུལ་གདམས་ངག་རྒྱལ་པོ་གང་ཡིན་ལྟོས། །འདུག་ལུགས་གདམས་ངག་གར་འདུས་ཤེས་པར་གྱིས། །ཀྱེ་ཧོ་སྐལ་ལྡན་རིགས་ཀྱི་བུ། །མུན་པའི་གླིང་དུ་སྒྲོན་<milestone unit="line" n="712.3"/>མེ་ཐེགས། །འདམ་ནས་ཕྱུང་ལ་སྒྲོག་ནས་ཁྲོལ། །དྲ་བ་ཆོད་ལ་རྒྱ་ནས་ཐོན། །སྐྱེ་ན་སོད་ལ་ལངས་ན་སྙོལ། །ཆགས་ན་ཕྲོལ་ལ་ཞེན་ན་ཆོད། །འབར་ན་སོད་ལ་བཅིངས་ན་ཁྲོལ། །ཚུད་ན་ཐོན་ལ་འཐིབས་ན་<milestone unit="line" n="712.4"/>སོལ། །རྩ་བ་ཕྱུང་ལ་ཡན་ལག་ཆོད། །སྐྱེད་ན་སེལ་ལ་བྱུང་ན་ཆུག །རིན་ཆེན་ཆོངས་ལ་ཁྱིམ་དུ་སྡོད། །མི་ཟད་པ་ཡི་གཏེར་རྙེད་ནས། །རྒྱུ་འགྲུལ་མ་བྱེད་ཆོས་ཉིད་དབྱིངས་སུ་ཉོལ། །བདུད་རྩིའི་བཅུད་འཐུངས་སྙིང་<milestone unit="line" n="712.5"/>པོའི་ཀློང་དུ་སྡོད། །བྱ་བ་ཀུན་ཐོངས་རྣལ་མའི་ས་ལ་འདུག །བྲེལ་བ་ཀུན་ཆོད་བྱར་མེད་བློ་འདས་ལྟོས། །རྩ་བ་ཕྱིན་ལ་ལུབ་ཀྱིས་བསྡུས། །ལས་རྣམས་ཟིན་ལ་དོན་རྣམས་གྲུབ། །བློ་ཟད་འཁྲུལ་ཡང་སྙིང་པོའི་ཆོས་<milestone unit="line" n="712.6"/>སྐུར་གནས། །ཞེས་གསུངས་སོ། །ཡོངས་རྫོགས་ཐོད་རྒལ་བླ་ན་མེད་པའི་ཐེག་པ་བརྡའི་སྒོ་ནས་བསྟན་པའི་ལེའུ་སྟེ་དོན་དགུ་པའོ།། །།དེ་ནས་ངང་དངས་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་<milestone unit="page" n="713"/><milestone unit="line" n="713.1"/>༄༅། །ལ། །རྒྱུད་ཀྱི་མཚན་འདི་ཇི་ལྟར་གསུངས། །ཞེས་ཞུས་པ་དང་། སྟོན་པས་འཁོར་ལ་བཀའ་སྩལ་པ། །ཡོངས་རྫོགས་རྒྱུད་ཀྱི་མཚན་བཤད་ཀྱི། །འཁོར་རྣམས་མ་ཡེངས་གུས་པར་ཉོན། །རྒྱུད་སྡེ་མ་ལུས་<milestone unit="line" n="713.2"/>ཀུན་གྱི་སྤྱི་རྗེ་ཡིན། །དེ་ཕྱིར་རྒྱུད་སྡེ་ཀུན་གྱི་རྩེ་རྒྱལ་བྱ་བར་ཟུང་། །ཉི་ཟླའི་སྙིང་པོ་འོད་འབར་མ་རིག་སེལ། །དེ་ཕྱིར་ཉི་ཟླ་འོད་འབར་རྒྱུད་དུ་ཟུང་། །ཉོན་མོངས་བདུད་ལ་ཆོས་ཉིད་རྩིས་འདུལ་བས། །བདུད་རྩི་<milestone unit="line" n="713.3"/>ནད་སེལ་བྱ་བར་ཟུང་། །མཁའ་ཀློང་རྣམ་དག་རྒྱ་མཚོར་འཁྱིལ་པས་ན། །སྐྱེ་མེད་ཀ་དག་སྨན་གྱི་རྒྱ་མཚོར་ཟུང་། །མུ་མཐའ་ཡོངས་གྲོལ་ལྟ་བའི་བདུད་རྩི་རྒྱ་མཚོར་འཁྱིལ། །ཆོས་ཉིད་གཏིང་མཐའ་ཡངས་པའི<milestone unit="line" n="713.4"/>བསྒོམ་པའི་བདུད་རྩི་རྒྱ་མཚོར་འཁྱིལ། །ཆོས་ཀུན་མཚན་མ་ཀུན་གྲོལ་སྤྱོད་པའི་བདུད་རྩི་རྒྱ་མཚོར་འཁྱིལ། །སྙིང་པོ་དོན་དམ་འབྲས་བུ་བདུད་རྩི་རྒྱ་མཚོར་འཁྱིལ། །ཆོས་ཀུན་ཡོངས་རྫོགས་བདུད་རྩི་རྒྱ་མཚོར་<milestone unit="line" n="713.5"/>འཁྱིལ། །དེ་ཕྱིར་བདུད་རྩི་རྒྱ་མཚོ་འཁྱིལ་པའི་རྒྱུད་དུ་ཟུང་། །ཐེག་པ་སྣ་ཚོགས་གསལ་བར་སྟོན་པའི་ཕྱིར། །ཆོས་ཀུན་གསལ་བའི་ཉི་ཟླ་བྱ་བར་ཟུང་། །ཆོས་རྣམས་ཀུན་གྱི་གོ་འབྱེད་འཕྲང་སེལ་ཕྱིར། །གོ་<milestone unit="line" n="713.6"/>འབྱེད་འཕྲང་སེལ་ཆེན་པོའི་རྒྱུད་དུ་ཟུང་། །ཐེག་པ་ཐམས་ཅད་ལ་བཟླ་གཉའ་གཅོག་ཕྱིར། །ལ་ཟློ་གཉའ་གཅོག་ཐོད་རྒལ་བྱ་བར་ཟུང་། །སྣང་སྲིད་ཆོས་རྣམས་མ་ལུས་ཀུན་རྫོགས་པས། །ཡོངས་རྫོགས་བླ་མེད་ཐོད་<milestone unit="page" n="714"/><milestone unit="line" n="714.1"/>རྒལ་ཐེག་པར་ཟུང་། །ཐེག་པ་ཀུན་གྱི་སྒོ་འབྱེད་བལྟ་བསྒོམ་སྟོན། ཁྲེས་རབ་འཕྲུལ་གྱི་ལྡེ་མིག་བྱ་བར་ཟུང་། །ཆོས་རྣམས་རིན་ཆེན་རྩར་ལ་བརྒྱུས་པ་ཡིས། །རིན་ཆེན་གསེར་གྱི་ཕྲེང་བ་བྱ་བར་ཟུང་། །ཞེས་<milestone unit="line" n="714.2"/>གསུངས་སོ། །ཉི་ཟླའི་སྙིང་པོ་བདུད་རྩིའི་རྒྱ་མཚོ་འཁྱིལ་བའི་རྒྱུད་ལས། མཚན་བསྟན་པའི་ལེའུ་སྟེ་བརྒྱད་ཅུ་པའོ།། །།དེ་ནས་རང་སྣང་ཁྱེའུ་ཆུང་གིས། །མུ་མཐའ་ཡོངས་གྲོལ་སྟོན་པ་ལ། །རྒྱུད་འདི་<milestone unit="line" n="714.3"/>གཏད་གནས་གང་ལ་གཏད། །ཅེས་ཞུས་པས། སྟོན་པས་གཏད་པའི་གནས་བསྟན་པ། །ཉི་ཟླའི་སྙིང་པོའི་རྒྱུད་འདི་ནི། །རི་རབ་བློ་ལ་ཉི་ཟླའི་སེམས། །ཤེས་རབ་རལ་གྲི་རྒྱ་མཚོའི་ཐུགས། །དམ་ཚིག་ཤེལ་སྒོང་རང་<milestone unit="line" n="714.4"/>རྒྱུད་འཇམ། །བླ་མ་ལ་གུས་མན་ངག་ཐུབ། །ཆགས་པ་མེད་པར་ཡོན་རྣམས་འབུལ། །བཀའ་རྒྱུད་གཏེར་འཆང་དམ་ཚིག་བསྲུང་། །དེ་ལྟའི་སྣོད་ལ་རྒྱུད་འདི་གཏོད། །སྣོད་དང་མི་ལྡན་སློབ་མ་ནི། །རེ་ལྡེའི་རྒྱུད་ལ་<milestone unit="line" n="714.5"/>ཚེར་མའི་སེམས། །ཕྱིར་སྲུལ་བློ་ལ་དུག་གི་སེམས། །དམ་མེད་ང་རྒྱལ་གཡོ་སྒྱུ་ཅན། །སློབ་དཔོན་གསང་ཞིང་རང་ཆེ་འབྱིན། །ཆེ་སྤྱོད་དྲེགས་པས་གྲོགས་མཆེད་བསླུ། །རིན་ཆེན་མེད་པར་གཡོ་སྒྱུས་འབྲལ། །ཕྲལ་<milestone unit="line" n="714.6"/>ནས་མི་འཆད་ཟོང་དུ་འཚོང་། །སྡིག་ལ་རྔམས་ལ་དགེ་བ་དགགས། །རྒྱུད་ངན་ང་རྒྱལ་སེར་སྣ་ཅན། །དེ་ལྟའི་སྣོད་ལ་བྱིན་པ་ན། །བེའུ་སྦྲེལ་གཡང་ལ་ལྷུང་བ་བཞིན། །གཉིས་ཀ་རྡོ་རྗེ་དམྱལ་བར་འགྲོ། །དཔེར་ན་<milestone unit="page" n="715"/><milestone unit="line" n="715.1"/>༄༅། །སེང་གེའི་འོ་མ་ཡང་། །སྣོད་ངན་ཕལ་པར་བླུགས་གྱུར་ན། །སྣོད་ཀྱང་ཆག་ལ་བཅུད་ཀྱང་འབོ། །དེ་བཞིན་རྒྱུད་ཀྱི་རྒྱལ་པོ་འདི། །སྣོད་མེད་དམ་ཉམས་ལ་བསྟན་ན། །ཆོས་དང་རང་ཉིད་གཉིས་ཀ་<milestone unit="line" n="715.2"/>བརླག །དེ་བས་སྣོད་ཀྱི་ཁྱད་བརྟགས་གཅེས། །ཞེས་གསུངས་སོ། །རྒྱུད་ཐམས་ཅད་ཀྱི་རྒྱལ་པོ་ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོ་འཁྱིལ་པའི་རྒྱུད་ལས། རྒྱུད་གཏད་པའི་གནས་བསྟན་པའི་ལེའུ་སྟེ་གྱ་<milestone unit="line" n="715.3"/>གཅིག་པའོ།། །།རྒྱུད་ཐམས་ཅད་ཀྱི་རྒྱལ་པོ་ཉི་ཟླའི་སྙིང་པོ་འོད་འབར་བ་བདུད་རྩིའི་རྒྱ་མཚོའི་འཁྱིལ་པའི་རྒྱུད་ཆེན་པོ་རྫོགས་སོ།། །།བཀའ་རྒྱ། གཏད་རྒྱའོ། །ཨུ་རྒྱན་གུ་རུ་པདྨ་ཡིས། །ཕྱི་མར་<milestone unit="line" n="715.4"/>ཅི་འབྱུང་ད་ལྟ་ཤེས། །ཡོངས་རྫོགས་བླ་མེད་འབྱུང་བའི་དུས། །སྐུ་དང་གསུང་གི་བསྟན་པ་ནུབ། །ཐུགས་ཀྱི་བསྟན་པ་དར་བའི་ཚེ། །དེ་དུས་ཡོངས་རྫོགས་ཐོད་རྒལ་འབྱུང་། །ལྔ་བརྒྱ་དུས་ཀྱི་ཐ་མ་ལ། །དུས་ངན་<milestone unit="line" n="715.5"/>ཟེར་ཞིང་སྤྱོད་ངན་བྱེད། །སྡེ་འཁྲུག་ནད་རྒྱས་ཆོས་འཁོར་འཇོམས། །ཁྲིམས་ཞིག་བོད་ཁམས་སིལ་བུར་འགྲོ། །ཕ་སྐྲུན་ནང་འཐབ་ངན་འགྲན་བྱེད། །གོས་སུ་ཁྱི་ཐུལ་རྣལ་འབྱོར་མང་། །ཟོང་དུ་ཆོས་འཚོང་ལག་ཆར་<milestone unit="line" n="715.6"/>མི་ཐོད་ཐོགས། །ཉམས་མྱོང་གླུར་ལེན་ཐོ་ཅོས་འགེངས། །མི་ཐུབ་རྣམ་གསུམ་བྱུང་དུས་སུ། །ཡོངས་རྫོགས་བླ་མེད་ཐེག་པ་འབྱུང་། །ཞེས་གསུངས་སོ། །ཨུ་རྒྱན་པདྨས་བཤད་ཅིང་། སྐ་བ་དཔལ་བརྩེགས་<milestone unit="page" n="716"/><milestone unit="line" n="716.1"/>ཀྱིས་བསྒྱུར། རྒྱལ་པོ་ཁྲི་སྲོང་ལྡེ་བཙན་ལ་གཏད་པའོ། །གཏེར་རྒྱ། །གཏད་རྒྱ། སྦས་རྒྱ། ཟབ་རྒྱའོ།། །། ༄༅། །རྒྱ་གར་སྐད་དུ། ཨ་ཛ་ནུ་ཤུཟློ་ས༷་སྐྲི་ཏ་ཏནྟྲ། བོད་སྐད་དུ། སྐྱེ་མེད་ཀ་དག་</p></div1>
        </body>
    </text>
</TEI.2>