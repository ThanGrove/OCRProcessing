<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0510-text.xml">
    <teiHeader lang="tib">
        <fileDesc>
            <titleStmt>
                <title><!--byang chub sems phyogs chen po nam mkha' mdzod kyi rgyud/-->བྱང་ཆུབ་སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0510-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=257.3; end=291.5--><milestone unit="line" n="257.3"/>༄༅། །རྒྱ་གར་སྐད་དུ།། །།བོ་དྷི་ཙིསྟ་དེ་ཤི་ཀ་ཨེ་ཀ་ཤ་མ་ཧྭ་ཀོ་ཤ་ཏནྟྲ་ནཱ་མ། བོད་སྐད་དུ། བྱང་ཆུབ་སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ཅེས་བྱ་བ། དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་<milestone unit="line" n="257.4"/>སྐད་བདག་གིས་ཐོས་པའི་དུས་གཅིག་ན། ཆོས་ཀྱི་དབྱིངས་ཀྱི་ཕོ་བྲང་དུ། རིག་པ་ཆོས་ཀྱི་སྐུས། རང་གི་རྩལ་ཤེས་རབ་ལོངས་སྤྱོད་རྫོགས་པའི་སྐུ་རིགས་ལྔའི་བདེ་བར་གཤེགས་པ་རྣམས་ལ། ཏིང་ངེ་འཛིན་གྱིས་<milestone unit="line" n="257.5"/>བཤད་པ་མེད་པར་བཤད་པའོ། །དེ་ནས་རིགས་ལྔའི་བདེ་བར་གཤེགས་པ་རྣམས་ཀྱི། འོག་མིན་ལྕང་ལོ་ཅན་གྱི་ཕོ་བྲང་དུ། སངས་རྒྱས་གཞོན་ནུ་མཚན་རབ་ཏུ་ཤེས་པ་ལ། ཏིང་ངེ་འཛིན་གྱིས་བཤད་པ་མེད་པ་<milestone unit="line" n="257.6"/>བཤད་པའོ། དེ་ནས་བྱང་ཆུབ་ཡིད་འདྲེས་ཀྱི་ཚུལ་དུ། སངས་རྒྱས་གདུགས་དམ་པ་ཉིད་ཀྱི་ཐུགས་ལས་ཕྱུང་སྟེ་ལྗགས་ཀྱི་རྩེ་ལས་སྤྲོས་ནས། རྫོགས་པ་ཆེན་པོ་ནམ་མཁའ་མཛོད་ཀྱི་རྒྱུད། །ཆོས་ཉིད་ནམ་མཁའ་འདི་<milestone unit="page" n="258"/><milestone unit="line" n="258.1"/>གསུང་བར་མཛད་དོ། །དེ་ཡང་བསྐལ་པ་བཟང་པའི་བྱང་ཆུབ་སེམས་དཔའ་འོད་ཟེར་ཞི་བས། བཅོམ་ལྡན་འདས་ལ་གསོལ་པ། ཐུགས་ཡེ་ཤེས་ཀྱི་དཀྱིལ་འཁོར་རང་བྱུང་དུ་འོད་འབར་བ། མཁྱེན་པའི་ཤེས་རབ་<milestone unit="line" n="258.2"/>ཕྱིར་མི་ལྡོག་པ་དྲུག་དང་ལྡན་པ། སེང་གེ་ལྟ་བུའི་ལྟ་སྟངས་ཅན། གཟི་བྱིན་ཁོང་ནས་འཆར་བ། དཔལ་བདེ་བ་ཆེན་པོ་ལ་ཕྱག་འཚལ་ལོ། །སྐུ་གསུང་རྒྱལ་བའི་དགོངས་པ་མཐར་ཕྱིན་པ། །ཡོན་ཏན་དཔག་མེད་སྐུ་<milestone unit="line" n="258.3"/>ལ་ཕྱག་འཚལ་འདུད། །མཐའ་ཡས་མུ་མེད་ཆོས་ཀྱི་དོན་བརྗོད་པ། ཤེས་རབ་མཐར་ཕྱིན་རང་བཞིན་རྣམ་པར་དག །བདེ་ཆེན་འགྱུར་མེད་སྐུ་ལ་ཕྱག་འཚལ་འདུད། །མཉམ་ཉིད་མི་གཡོ་འགྱུར་མེད་ཆོས་ཀྱི་<milestone unit="line" n="258.4"/>སྐུ། ཐུགས་རྗེའི་འོད་ཟེར་སྤྱན་གསུམ་རྣམ་པར་དག །ཡོན་ཏན་རྒྱས་པ་གསེར་གྱི་མདོག་འདྲ་ལ། །ཉི་མ་སྟོང་གི་འོད་ཟེར་འཕྲོ་བའི་ཚེ། །བྱང་ཆུབ་མྱུ་གུ་སྤྲུལ་པ་གྲངས་མེད་འཕྲོ། །འགྲོ་དོན་མཐར་ཕྱིན་ཁྱོད་ལ་ཕྱག་<milestone unit="line" n="258.5"/>འཚལ་བསྟོད། །རྡོ་རྗེ་རྩེ་མོ་ནམ་མཁའི་མཐའ་དང་མཉམ། །རྡོ་རྗེའི་གདན་ནི་ཟབ་ཅིང་གཏིང་དཔག་དཀའ། །རྡོ་རྗེའི་སྐུ་ནི་སྣ་ཚོགས་ཅིར་ཡང་སྟོན། །རྡོ་རྗེའི་གསུང་ནི་རྣམ་པ་ཅིར་ཡང་སྒྲོགས། །རྡོ་རྗེའི་ཐུགས་ནི་<milestone unit="line" n="258.6"/>འགྱུར་མེད་མྱ་ངན་འདས། །བདག་འདྲ་དམན་པས་བསྟོད་པར་མི་འོས་ཀྱང་། །ཉིད་ཀྱི་ཞལ་མཐོང་གསུང་ཐོས་ཐུགས་མཁྱེན་པས། །འགྲོ་བ་མཐའ་མེད་དྲང་བའི་དོན་སླད་དུ། །ཀུན་བཟང་རྫོགས་ཆེན་སྐུ་ལ་ཕྱག་<milestone unit="page" n="259"/><milestone unit="line" n="259.1"/>༄༅། །འཚལ་འདུད། །ཅེས་དམ་པའི་དབུའི་གཙུག་ཏོར་དུ་བཞག་ནས། བསྐལ་པ་བང་པོའི་བྱང་ཆུབ་སེམས་དཔའ་སེམས་དཔའ་ཆེན་པོ་འོད་ཟེར་ཉེ་བར་ཞི་བས། ཡི་དམ་གྱི་ལྷ་ལ་ཕྱག་འཚལ་ཏེ་སྨྲེ་སྔགས་<milestone unit="line" n="259.2"/>དྲག་ཏུ་བཏོན་ནས་ཡི་དམ་གྱི་ལྷ་ལ་ཕུལ་བས། བཛྲ་ས་མ་ཡ་ཛུ་ཞེས་མདུན་གྱི་ནམ་མཁའ་ལ་འོད་ཀྱི་སྐུ་སྣང་བ་ཟེར་དང་བཅས་པར་བྱོན་ནས་ལུང་བསྟན་པ། །ལྟ་བ་གཅོད་པར་བྱེད་པ་འདི་ལུང་སྟོན་ཏོ། །ཀྱེ་ཧོ་བྱང་<milestone unit="line" n="259.3"/>ཆུབ་སེམས་དཔའ་སེམས་དཔའ་ཆེན་པོ་ཁྱོད་རང་གི་འོད་ཟེར་ཉེ་བར་ཞི་བ་ནི། བྱང་ཆུབ་སྙིང་པོ་འབྲི་གུ་ཏ་ཆེན་པོ་བག་ཆགས་ཀྱི་སྦུབས་སུ་ཉེ་བར་ཞི་བས། འབྲི་གུ་ཏའི་སྒྲིབ་ཤིང་དུ་བག་ཆགས་ཉེར་ལེན་གྱི་ཕུང་པོ་<milestone unit="line" n="259.4"/>འབྱུང་བས། སྣང་བ་སྒྲིབ་ཤིང་དུ་འཆར་གྱིས། ཁྱོད་འདི་ནས་ལྷའི་ཡུལ་ཡངས་པ་ཆེན་པོའི་གྲོང་ཁྱེར་བདེ་བ་ཅན་དང་པད་མོ་ཅན་གྱི་གནས་སུ་སོང་ལ། སངས་རྒྱས་མི་འཁྲུགས་པ་ཞེས་བྱ་བ་བཞུགས་ཀྱི། །དེ་ལ་<milestone unit="line" n="259.5"/>བརྐྱང་ཕྱག་ཕུལ་ལ་ཞུས་ཤིག །ཡང་དག་པར་རྫོགས་པའི་སངས་རྒྱས་མི་ཕྱེད་པའི་ལྷ་བ་ལུང་སྟོན་པར་འགྱུར་རོ། །ཞེས་ལུང་བསྟན་པས། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་འོད་ཟེར་ཉེ་བར་ཞི་<milestone unit="line" n="259.6"/>བས། ལྷའི་ཡུལ་ཡངས་པ་ཆེན་པོ་གྲོང་ཁྱེར་བདེ་བ་ཅན་པཟློ་བདེ་བ་ཅན་དུ་ཕྱིན་པ་དང་། རང་གི་འབྲི་གུ་ཏ་གྱེན་དུ་བགྲེང་པ་དང་། བག་ཆགས་ཀྱི་ཕུང་པོ་ཡེ་ཤེས་ཀྱི་དབང་དུ་གྱུར་ཏེ། དེ་མ་ཐག་ཏུ་སངས་རྒྱས་མི་<milestone unit="page" n="260"/><milestone unit="line" n="260.1"/>ཞབྲུགས་པའི་ཞལ་མཐོང་སྟེ། བརྐྱང་ཕྱག་ཕུལ་ནས་ཐལ་མོ་སྦྱར་ཏེ་གསོལ་བ་བཏབ་པ། ཡི་གེ་དགུ་ལྡན། རྟོགས་པ་དྲུག་ལྡན། རང་ས་བཞི་ལྡན། མཆོངས་ས་ལྔ་ལྡན། ཡེ་ཤེས་ཅིག་ཆོད། སྣང་བ་རང་ལོག །འཇུག་<milestone unit="line" n="260.2"/>པ་རང་ས། དུས་ཚོད་རྒྱལ་ས། ཆོས་ཆེན་པོ་ཡང་གསང་བ་རྨད་དུ་འབྱུང་བ་བསྟན་དུ་གསོལ་ཞེས་གསོལ་ཏོ། །བཛྲ་ས་མ་ཛ༷༷ཞེས་ལུང་བསྟན་པ། ཀྱེ་མ་ཧོ་བྱང་ཆུབ་སེམས་དཔའ་ཉོན་ཅིག །ལྟ་བའི་རྫོང་ལ་གྲུབ་<milestone unit="line" n="260.3"/>མཐའི་གཏེར་སྦོས་ཤིག །སྒྲོད་པ་རང་བྱུང་གི་རྫོང་ལ་ཡེ་ཤེས་ཐུག་ཕྲད་ཀྱི་གཏེར་སྦོས་ཤིག །གཞིའི་ཐིག་ལེ་བཟང་པོ་ལ། །ལྟ་བའི་ཡི་གེ་དགུ་པ་གཅེས་སོ། །ལམ་གྱི་ཐིག་ལེ་བཟང་པོ་ལ། །བདེ་གཤེགས་ཀྱི་ཉིང་<milestone unit="line" n="260.4"/>ཁུག་གཅེས་སོ། །འབྲས་བུའི་ཐིག་ལེ་བཟང་པའི་རྩེ་མོ་ལ། །སྒོམ་ཉམས་དྲུག་པའི་མན་ངག་གཅེས་སོ། །སྨིན་པར་བྱེད་པ་བཟང་པོའི་རྒྱན་ལ། །གསང་བའི་དཀྱིལ་འཁོར་གསུམ་གྱི་བསྡུས་དོན་གཅེས་སོ། །བཟང་པོ་<milestone unit="line" n="260.5"/>རྒྱན་དང་ལྡན་པ་ལ། །རྐང་མེད་མཁའ་ལ་འགྲོ་བ་གཅེས་སོ། །ཡེ་ཤེས་ཟང་ཐལ་གྱི་དགོངས་པ་ལ ལམ་ལ་བར་ཆད་ཀྱི་སྒྲིབ་པ་མེད་དོ། །བྱང་ཆུབ་ཀྱི་སྙིང་པོ་ལ་སྐྱེ་ཤི་མེད་པས་ཞབྲུལ་བའི་བར་དོ་མེད་དོ། །སྐུ་<milestone unit="line" n="260.6"/>གསུམ་རང་བཞིན་གྱིས་རྣམ་པར་དག་པ་ལ། ལས་དགེ་སྡིག་གིས་ཕན་གནོད་མེད་དོ། །དེ་ནས་བྱང་ཆུབ་སེམས་དཔའ་འོད་ཟེར་ཉེ་བར་ཞི་བས། སངས་རྒྱས་མི་འཁྲུག་པ་ལ་བསྟོད་པ་ཕུལ་ཏེ་ཞུས་པ། ཨེ་མ་ཧོ་<milestone unit="page" n="261"/><milestone unit="line" n="261.1"/>༄༅། །སངས་རྒྱས་བདེ་ཆེན་སྐུ། །ཉོན་མོངས་སྐྱོན་གྱིས་མ་གོས་ཤེས་རབ་གསུང་། །མ་ཆགས་སྐྱོན་གྱིས་མ་གོས་སྐུ་མདོག་དཀར། །ཐེག་པ་ཀུན་གྱི་ནང་ནས་ཡངས་ཆེ་བ། །གླང་ཆེན་གཤིབས་པའི་གདན་ལ་<milestone unit="line" n="261.2"/>སྐྱིལ་མོ་ཀྲུང་། །ཐུགས་མཆོག་རྣམ་དག་སྤྲོས་མེད་ཐམས་ཅད་མཁྱེན། །དྲི་མེད་དག་པའི་སྐུ་ལ་ཕྱག་འཚལ་བསྟོད། །ཅེས་ཞུསླ་ཕྱག་ཕུལ་ནས། བྱང་ཆུབ་སེམས་དཔའ་འོད་ཟེར་ཉེ་བར་ཞི་བས། ལྟ་བའི་རྒྱལ་པོ་ནམ་<milestone unit="line" n="261.3"/>མཁའི་མཐའ་དང་མཉམ་པ་འདི་གསུངས་སོ། །ན་མོ་བུརྙ་ཡ། །ན་མོ་དྷརྨུ་ཡ། ན་མོ༷༷ས༷་སྒུ་ཡོ། ཞེས་དཀོན་མཆོག་གསུམ་ལ་ཞུ་ཕྱག་ནས་འདི་དག་ཟབ་ཏུ་གསུངས་སོ། །ཐོག་མའི་རངས་བསྟན་པའི་ཕྱིར། །ལྟ་བའི་ཡི་<milestone unit="line" n="261.4"/>གེ་དགུ་པ་བཤད། །གཞི་ཡི་མཚན་ཉིད་བསྟན་པའི་ཕྱིར། །བདེ་གཤེགས་ཐུགས་ཀྱི་ཉིང་ཁུ་བཤད། །དགོངས་པ་གཏན་ལ་དབབ་པའི་ཕྱིར། །བསམ་གཏན་རྩེ་མོ་དྲུག་པ་བཤད། །སྣང་བ་རང་ལོག་འབྱུང་བའི་<milestone unit="line" n="261.5"/>ཕྱིར། །འབྱུང་བ་ལྔ་སྦྱོར་མན་ངག་བཤད། །འཇུག་པ་རང་སར་གནས་པའི་ཕྱིར། །འཇུག་པ་བཞི་སྦྱོར་མན་ངག་བཤད། །དུས་ཚོད་རྒྱལ་ས་འཛིན་པའི་ཕྱིར། །རྒྱལ་པོ་བཀའ་ཡི་བརྡ་ཆོས་བཤད། །ཡེ་ཤེས་ཟང་ཐལ་<milestone unit="line" n="261.6"/>ཡིན་པའི་ཕྱིར། །མཆོངས་པ་ལྔ་ཡི་མན་ངག་བཤད། །ཐམས་ཅད་གཏན་ལ་དབབ་པའི་ཕྱིར། །སྒོམ་ཉམས་དྲུག་པའི་མན་ངག་བཤད། །ཀྱེ་ཀྱེ་བྱང་ཆུབ་སེམས་དཔའ་རྣམས། །ཟབ་མོའི་དོན་ལ་འཇུག་པ་ནི་འདི་ལྟ་<milestone unit="page" n="262"/><milestone unit="line" n="262.1"/>སྟེ། །དམ་ཚིག་ཆལ་པ་སྙིང་རྗེ་མེད་འགྱུར་ན། །ཀུན་ཏུ་བཟང་པའི་ཚིག་འདྲ་སྨྲ་བ་ཡང་། །འཁྲུལ་པའི་སེམས་ཀྱི་ལོག་འདྲེས་དབང་དུ་འགྱུར། །ཞེས་གསུངས་སོ། །སེམས་ཕྱོགས་ཆེན་པོ་ནམ་མཁའ་མཛོད་ཀྱི་<milestone unit="line" n="262.2"/>རྒྱུད། །ཆོས་ཉིད་ནམ་མཁའ་ལས། གླེང་གཞིའི་བྱུང་ཚུལ་གྱི་ལེའུ་སྟེ་དང་པོའོ།། །།དེ་ནས་ཡང་དག་པར་རྫོགས་པའི་སངས་རྒྱས་ཀྱི་དགོངས་པ་མཐའ་ཐུག་པར་གསུངས་པ་འདི་ལ་དོན་དགུས་བསྟན་ཏེ། །དགུ་<milestone unit="line" n="262.3"/>གང་ཞེ་ན། ཚིག་ལྔ། རྟོགས་པ་ལྔ། ཡོན་ཏན་གསུམ། སྦྱོར་སྒྲོལ་གཉིས། མན་ངག་ཅིག །དགོངས་པ་གཞི་གཉིས། ལོ་ཟླ་བ་དྲུག །ཡིད་ཆེས་པའི་གཏན་ཚིགས་བཞི། ཡོངས་སུ་གདམ་་པ་དང་དགུས་བསྟན་<milestone unit="line" n="262.4"/>ནོ། །དངོས་པོ་གཞིའི་ཚད། སྐུ་ལས་འདས་པའི་ཡེ་ཤེས། ཤེས་རབ་ཁྱད་པར་གྱི་ཚད། ཆོས་ལས་འདས་པའི་སངས་རྒྱས། ངོ་བོ་ཉིད་ཀྱི་སྐུ། སྣང་བ་དག་པའི་ཚད། འབྱུང་བ་ལས་འདས་པའི་རང་མདངས་གཞལ་<milestone unit="line" n="262.5"/>ཡས་ཁང་དང་བཅས་པ། དགོངས་པ་དག་པའི་ཚད། ཚིག་ལས་འདས་པའི་སྐུར་སྣང་། བྱེད་པ་པོའི་མཐར་མ་ལྷུང་བའི་ཚད། ཡིད་ལས་འདས་པའི་ཤེས་རབ་བོ། །གཞི་མི་འགྱུར་བའི་ཤེས་རབ། སྲོག་ཏུ་གྱུར་བའི་<milestone unit="line" n="262.6"/>རླུད་། ཡེ་ཤེས་མཁྱེན་པ་མི་འགོག་པའི་ཕྱིར་གྱེན་དུ་རྒྱུ་བའི་རླུད་། ཐུགས་རྗེས་རང་བྱུང་དུ་འབྱུང་བའི་ཕྱིར། མཐུར་དུ་རྒྱུ་བའི་རླུང་། འབྲས་བུ་འབྱིན་པའི་ཕྱིར་མེ་དང་མཉམ་དུ་གནས་པའི་རླུད་། རང་བྱུང་སྟོབས་དང་<milestone unit="page" n="263"/><milestone unit="line" n="263.1"/>༄༅། །ལྡན་པའི་ཕྱིར་ཀུན་ཏུ་ཁྱབ་བྱེད་ཀྱི་རླུད་དང་ལྔའོ། །སྐུ་གསུམ་ཡོན་ཏན་དང་ལྡན་པ་གསུམ་ལས། སྐུའི་གཟུགས་བརྙན་རི་མོ་དང་ལྡེར་གཟོ། །མཚན་མ་གདུལ་བྱ་ལ་སྣང་བར་བསྟན་པའོ། །གསུང་གི་<milestone unit="line" n="263.2"/>སྒྲ་སྙན་རྒྱུད་ལུང་མན་ངག །ཕྱི་ནང་གི་སྒྲོ་འདོགས་གཅོད་པའོ། །ཐུགས་ཀྱི་བྱིན་བརླབས་སྦྱོར་བ་དང་སྒྲོལ་བའོ། །དེའི་མན་ངག་སྲོག་ཡོད་དེ་རྒྱུ་བ་མེད་པ། སྐུ་ཡོད་ལ་གཟུགས་བརྙན་མེད་པ། ཐུགས་ཡོད་དེ་དྲན་<milestone unit="line" n="263.3"/>རྟོག་མེད་པའོ། །སྦྱོར་བའི་མན་ངག་བསྟན་པའི་སྙིང་པོ་ཅིག་འབྱུང་བར་བསྟན་ཏེ། སྐུ་གསུམ་ཡེ་ཤེས་ལྔ་ལྡན་གྱི་མཐའ་ཡེ་ཤེས་རང་བྱུང་གི་མར་མེད་སྐྱ་ཅིག་པ། བདག་དང་བདག་ཉིད་ཐ་མི་དད་པ་བཞུགས་པ།<milestone unit="line" n="263.4"/>རྟོགས་སྒོམ་ཐ་མི་དད་པར་བཞུགས་པ། རྒྱུ་འབྲས་ཐ་མི་དད་པར་བཞུགས་པ། དུས་གསུམ་ཐ་མི་དད་པར་བཞུགས་པའོ། །དེའི་ཕྱིར་སྐྱེ་ཤི་མེད་པའི་སྲོག་འཛིན་པའི་ཕྱིར། མི་འགྱུར་བའི་རྡོ་རྗེའི་སྐུ་བླངས་ཏེ། །ཆོས་<milestone unit="line" n="263.5"/>ཉིད་རྒྱ་མཚོ་དང་འདྲ་བའི་ཀློང་ཡངས་པར་བསྒྲལ་ཏེ་སྟོང་། རྒྱལ་བའི་སྐུ་ནི་གཟུགས་ཅན་མ་ཡིན་ལ་འགྲོ་འོང་མེད་པ། དུས་ཐམས་ཅད་པ། རྟག་པར་བཞུགས་པའི་ཡེ་ཤེས་སོ། །སངས་རྒྱས་ཐུགས་རྗེ་ཡས་བབས་<milestone unit="line" n="263.6"/>པས། སྣང་བ་སུམ་བརྩེགས་ཡས་བབས་པས། མས་ཆགས་ཆགས་ལྟར་སྣང་ངོ་། །དེའི་སྟེང་དུ་སྐུ་དང་ཡེ་ཤེས་སུམ་བརྩེག་བཞི་བཞག་ཏུ་བཞུགས་སོ། །བཞེངས་སོ། །བཞེངས་བཞུགས་མི་མངའ་འོ། །ལོ་ཟླ་བ་དྲུག་<milestone unit="page" n="264"/><milestone unit="line" n="264.1"/>ལ། ང་ནི་རིག་པ་ཆོས་ཀྱི་སྐུ། སྣང་མེད་སྣང་སྲིད་ཀུན་གྱི་བདག །ཟབ་ཅིང་གཏིང་དཔག་དཀའ་བ་སྟེ། །ཆུང་ཆེའི་ལྷོ་བ་ཁྱེངས་པ་མེད། །དེ་ཕྱིར་སྣང་སྲིད་ལྟོ་རུ་ཟོས་ཀྱང་ང་མ་འགྲངས། །རིག་པའི་སྙིང་པོ་ཏིལ་འབྲུའི་<milestone unit="line" n="264.2"/>ཆ་དང་མཐུན། །དེ་ཡི་རང་ལུས་མཚོན་པ་སྐྲུ་རིས་ཙམ། །དེ་ཡི་རང་གདངས་ནམ་མཁའི་མཐའ་དང་མཉམ། །དེ་ཡི་སྙིགས་མ་འཁྲུལ་པའི་འབྱུང་བ་ལྔ། ཁེས་རབ་ཟབ་མོ་རྟོགས་པའི་སྐྱེས་བུ་ཡིས། །དང་པའི་ལུས་<milestone unit="line" n="264.3"/>ལས་འབྱུང་བ་རང་སར་ཐིམ། །འབྱུང་བ་ཁྱུར་མིད་བྱས་ཀྱང་ཡངས་དོག་མེད། །རིག་པའི་གདངས་ནི་ནམ་མཁའི་མཐའ་དང་མཉམ། །རིག་པ་དངོས་མེད་ཡིན་པར་ཆོས་ཤེས་ན། །རང་གདངས་རང་ལུས་ཡིན་པར་<milestone unit="line" n="264.4"/>རང་གིས་ཤེས། །དེ་ན་ནམ་མཁའ་གོས་སུ་གོན་ཡང་ང་མ་གཡོགས། །འགྱུར་མེད་ཆོས་ཀྱི་སྐུ་ནི་ཐམས་ཅད་འབྱུང་བའི་གཞི། །ས་གཞི་ལྟ་བུའི་ཆོས་ཉིད་ཐ་དད་མེད། །རང་བྱུང་རང་གྲོལ་བཙལ་མེད་རང་ལ་<milestone unit="line" n="264.5"/>རྫོགས། །དེ་བཞིན་འགྱུར་མེད་ཆོས་སྐུ་རང་རྫོགས་ལ། །ཕྱི་ནང་སྣོད་བཅུད་སྣང་སྲིད་འཁོར་འདས་ཀུན། །རང་གི་ཐུགས་རྗེས་རང་གི་རྩལ་དུ་ཤར། །སྐད་ཅིག་མ་འགགས་ཆོས་ཉིད་གདན་དུ་སྣང་། །དེ་ཕྱིར་ས་གཞི་<milestone unit="line" n="264.6"/>གདན་དུ་གཏིངས་ཡང་ང་ཤོང་ཙམ། །རང་རིག་རྒྱལ་པོ་མ་འགགས་ཡོངས་སུ་གསལ། །ཐབས་ཀྱི་ཡེ་ཤེས་མ་བསྒྲིབས་ཀུན་ལ་ཤར། ཁྲེས་རབ་འགྱུར་མེད་རྒྱ་མཚོ་གཏིང་དང་མཉམ། །ཐབས་དང་ཤེས་རབ་གཉིས་<milestone unit="page" n="265"/><milestone unit="line" n="265.1"/>༄༅། །མེད་སྦྱོར་བ་ལས། །ཐུགས་རྗེའི་རོལ་པ་གང་ལ་ཅིས་འདུལ་བ། །འགྲོ་བའི་དོན་དུ་ཉག་གཅིག་ཀུན་ཏུ་གྲགས། །ཆོས་པ་རྣམས་ཀྱི་ཐ་དད་མཐོང་བས་གོལ། །དེ་ཕྱིར་ཉི་ཟླ་ལག་ཏུ་ཐོགས་ཀྱང་ང་མ་<milestone unit="line" n="265.2"/>མཐོང་། །སྐྱེ་མེད་ནམ་མཁའ་ལྟ་བུའི་མཁའ་ཀློང་ནས། །ཤེས་རབ་ཟབ་མོ་འབྲུག་གི་སྒྲ་ལྟར་སྒྲོགས། །གངས་དཀར་རྩེ་ལ་སེང་ཆེན་འཕྱོ་བ་ལྟར། །ང་རོ་དྲག་པོ་བར་སྣང་ཁམས་སུ་སྒྲོགས། །སྐྱེ་མེད་ཀློང་ནས་སྒྲ་ཆེན་<milestone unit="line" n="265.3"/>རང་བྱུང་བས། །བཙལ་མེད་བགྲོད་མེད་ཐུགས་རྗེས་དབྱིངས་སུ་འབྱིན། །ཐེག་དམན་བློ་ཆུང་འཁྲུག་པའི་མུན་ཁུང་དུ། ཁྲེས་རབ་སྒྲོན་མ་བཏེག་ཀྱང་རང་གི་བསྒྲིབས། ཁྲེས་རབ་བློ་ཆུང་ཐེག་པ་མས་བགྲོད་<milestone unit="line" n="265.4"/>རྣམས། །རྒོད་ཕོ་གཤོག་ཆག་ནམ་འཕངས་མི་ཆོད་ལྟར། །བཙལ་མེད་ཆོས་ལ་རྩོལ་བའི་ནད་ཀྱིས་ཟིན། །འབྲུག་གི་སྒྲ་སྐད་གྲགས་ཀྱང་ངས་མ་ཐོས། །ཡོན་ཏན་བཞི་ལ། ཀྱེ་སེམས་དཔའ་ཆེན་པོ་ཉོན་ཅིག །ངའི་<milestone unit="line" n="265.5"/>རིག་པ་ཆོས་ཀྱི་སྐུ་ཡེ་ཤེས་ཀྱི་མར་མེ་སྐྱ་ཅིག་པ་ནི། །ནམ་མཁའ་ལྟར་ཁྱབ་པའི་ཡེ་ཤེས་མ་འགགས་པའོ། །ས་གཞི་ལྟར་ཐམས་ཅད་འབྱུང་བའི་གཞི་མ་འགགས་པའོ། །ཉི་ཟླ་ལྟར་ཐབས་ཤེས་རབ་ཀྱི་སྒོ་མ་འགགས་<milestone unit="line" n="265.6"/>པའོ། །ཆུ་བོ་གདྷའི་རྒྱུན་བཞིན་དུ་ཐུགས་རྗེ་ད་བྲི་བསྒོམ་མི་མངའ་འོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་དབུགས་ཕྱིན་ཏེ། དངོས་པོ་ཡེ་ཤེས་སྦྱོར་བའི་ཏིང་ངེ་འཛིན་ལས་བཞེངས་<milestone unit="page" n="266"/><milestone unit="line" n="266.1"/>ཏེ། །ཆོས་ཀྱི་སྐུའི་ཡེ་ཤེས་ལྔ་དང་། ཆོས་ཀྱི་དབྱིངས་ཀྱི་ཡེ་ཤེས་ཀྱི་འབྱུང་བ་ལྔ་རང་རང་སོ་སོའི་དོན་བྱེད་ཀྱང་། གཅིག་ཏུ་མ་འབྱོར་ན་ཐུགས་ནམ་མཁའི་མཐའ་དང་མཉམ་པ་མི་འབྱུང་ངོ་། །ཞེས་དོན་ཐུགས་སུ་ཆུད་<milestone unit="line" n="266.2"/>ནས་སྦྱོར་བ་མཛད་དོ། །རིགས་ཀྱི་བུ་ཉོན་ཅིག །ཆོས་ཐམས་ཅད་ལ་ཤེས་པར་བྱ་བའི་ཡུལ་ནི་ཡོད་ལ། སྤྱད་པར་བྱ་བའི་ཆོས་ནི་མེད་དོ། །དེ་ཅིའི་ཕྱིར་ཞེ་ན། གཞི་དོན་གྱི་ཀུན་གཞི་ལ་བག་ཆགས་བཟང་པོའི་ས་<milestone unit="line" n="266.3"/>བོན་བཏབ་པས། ཆོས་ཐམས་ཅད་མ་བཅིངས་པ་སྟེ། ཤེས་རབ་ཀྱི་རྩལ་སྦྱང་དུ་ཡོད་པའོ། །སྤྱད་པར་བྱ་པའི་ཆོས་ནི་གང་ལང་མེད་དེ། །རང་ཤེས་རིག་གི་རྒྱལ་པོ་འབའ་ཞིག་ཏུ་ཟད་དོ། །ལྟ་བ་རྒྱ་མ་ཆད་པའི་རིག་<milestone unit="line" n="266.4"/>པ་དངོས་མེད་ཀྱི་ཡེ་ཤེས་ཡིན་ལ། །འབྲས་བུ་ཉེ་བར་གྲུབ་པ་ཆོས་ཐམས་ཅད་ཀྱི་ཤེས་རབ་ཀྱི་ཡུལ་དུ་ཟིན་པ་ཡིན་ནོ། །དེ་ཡང་དམ་ཚིག་གི་གཟུང་ཤོར་ཅིང་ཐུགས་རྗེའི་རླན་མེད་ན་ཐེག་པ་ཆེན་པོའི་མིང་མེད་<milestone unit="line" n="266.5"/>དོ། །ཞེས་དགའ་རབ་རྡོ་རྗེས་རྡོ་རྗེ་ཆོས་ལ་གདམས་པའོ།། །།སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ལས། ལྟ་བའི་ཡི་གེ་དགུ་པའི་ལེའུ་སྟེ་གཉིས་པའོ། །དེ་ནས་རྡོ་རྗེ་འཆང་ཆེན་པོས་གསུངས་<milestone unit="line" n="266.6"/>པ། །བདེ་གཤེགས་ཐུགས་ཀྱི་ཉིང་ཁུ་འདི། །སངས་རྒྱས་སྙིང་པོར་བཞག་པ་ཡིན། ཁུ་ལ་འབྲས་བུ་རྫོགས་པ་སྟེ། །འབྲས་བུ་སྙིང་པོར་འདྲིལ་བ། །སྙིང་པོ་ལམ་དུ་ཁྱེར་བ། །རྟོགས་པ་རྒྱུད་ལ་སྨིན་པ། །རྐ་མེད་<milestone unit="page" n="267"/><milestone unit="line" n="267.1"/>༄༅། །མཁའ་ལ་འགྲ་བར་བྱ། །བལྟར་ ད་སྐུ་ལ་བལྟ་བར་བྱ། །གྲགས་ ད་ ག་པུར་གནས་པར་བྱ། །འ ་ན་དགངས་པ་མདོར་བསྡུས་ཡན། །རང་ས་བཞི་ལྡན་བསྟན་པ་ནི། །འདས་པའི་སངས་རྒྱས་<milestone unit="line" n="267.2"/>བཞུགས་ཚུལ་ནི། །ཆོས་ཉིད་རང་སྣང་སུམ་བརྩེགས་ལ། །རང་བྱུང་རིག་པའི་རྒྱལ་པོ་ཉིད། །དགོངས་པ་རང་སྣང་དོན་ལ་བཞེངས་བཞུགས་སོ། །དེའི་ཚེ་རང་སྣང་རྟོགས་པའི་འཁོར་རྣམས་དང་ཐབས་ཅིག་ཏུ་<milestone unit="line" n="267.3"/>བཞུགས་སོ། །དེའི་ཚེ་རང་སྣང་བ་བསམ་བྲལ་གྱི་དོན་ལ། །སོ་སོ་གོ་གོའི་གནས་སུ་ཡེ་ཤེས་ཀྱི་དཀྱིལ་འཁོར་ལྔ་ལ། ལྷ་སུམ་ཅུ་རྩ་གཉིས་རྫོགས་པར་ཤེས་པའི་ངོ་བོ་གཅིག་ཏུ་བཞུགས་སོ། །དེའི་ཐུགས་རྗེས་རང་<milestone unit="line" n="267.4"/>བྱུང་དུ་བསྟན་པ་ནི། །སངས་རྒྱས་མཉམ་སྦྱོར་དགོངས་པ་ཡིན། །དེའི་འཁྲུལ་རྟོག་གཅད་པ་ནི། །མྱ་ངན་འདས་པ་ཐོག་མ་སངས་རྒྱས་ཀྱི། །གཞི་དགོངས་པ་རང་གནས་སུ་འབྱུང་བས། ད་ལྟའི་གང་ཟག་རྟོགས་པ་<milestone unit="line" n="267.5"/>རྒྱུད་ལ་སྨིན་ན། །ཚིག་གི་དོན་མི་འབྱོར་རོ། །ཞེས་བྱང་ཆུབ་སེམས་དཔའ་སྤྲིན་གྱི་ཤུགས་ཅན་གྱིས་གསུངས་སོ། །སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ལས། བདེ་གཤེགས་ཐུགས་ཀྱི་ཉིང་ཁུ་རང་ས་བཞི་<milestone unit="line" n="267.6"/>ལྡན་བསྟན་པ་སྟེ་ལེའུ་གསུམ་པའོ།། །།དེ་ནས་རྡོ་རྗེ་འཆང་ཆེན་པོས། བསམ་གཏན་རྩེ་མོ་དྲུག་པ་འདི་གསུངས་སོ། །སརྦ་སྟི་རྙུ་ཨེ་ཀྲ་དྷི་དྷི། ཆོས་ཐམས་ཅད་ཀྱི་སྒྲ་དབྱངས་རྣམ་པ་གསུམ་ནས་བཅས་ཏེ། འཇིག་<milestone unit="page" n="268"/><milestone unit="line" n="268.1"/>རྟེན་ཡོངས་སུ་བསྟན་པ་རྒྱས་པའོ། །ཐོག་མེ་སངས་རྒྱས་ཉག་གཅིག་མངོན་དུ་འབྱུང་བའི་དུས་སུ། ཐུགས་རྗེའི་བྱིན་གྱིས་བརླབས་ཀྱིས་རང་བྱུང་བ་ནི། ནམ་མཁའ་རྣམ་པར་དག་པའི་ཀློང་ནས། ཧ་ཀྲ་མ་ཞེས་པའི་<milestone unit="line" n="268.2"/>སྒྲའོ། །བར་སྣང་རྣམ་པར་དག་པ་ནས་ཀ་ལ་པིང་ཀའི་སྒྲ་བྲག་ཆའི་ཚུལ་དུ་བབས་ཏེ། དེ་འགྲོ་བ་རྣམ་པར་དག་པས་སྒྲ་འགྱུར་གསུམ་པ་མན་ངག་ཏུ་བསྒྱུར་བ། རྒྱུད་གཉིས་སུ་གྲགས་ཏེ། དེ་ལ་ནི་ཧ་ཀྲ་མའི་རྒྱུད་ཅེས་<milestone unit="line" n="268.3"/>ཡོངས་སུ་གྲགས་སོ། །དེ་ལ་རྒྱུད་གཉིས་ལས། སྒྲའི་དོན་རྣ་བ་ནས་བརྒྱུད་པ་ནི། ཀུན་ཏུ་བཟང་པོའི་སྒོམས་ཉམས་དྲུག་པ་གཟུང་སྟེ། དེ་བཞིན་གཤེགས་པའི་བསམ་གཏན་རྩེ་མོ་དྲུག་པར་བསྟན་པ་གཟུང་ངོ་། །དེ་<milestone unit="line" n="268.4"/>ཡང་ཇི་ལྟར་གཟུང་ན་འཛིན་པར་བྱེད་པའི་སྒྲ་དྲུག་གི་མན་ངག་དང་། །གཟུང་བར་བྱ་བའི་མན་ངག་ཚིགས་གསུམ་གྱིས་བཟུང་ངོ་། །བཛྲ་མ་ཁི་མ་ཨ་ཏྲི་ཤ་བཛྲ་ས་མ་ཎ། ཞེས་པའི་སྒྲས་གཟུང་སྟེ། སངས་རྒྱས་ཉག་<milestone unit="line" n="268.5"/>གཅིག་གི་དགོངས་པ་ལ་ཡར་བསྐྱལ་ལོ། །དེ་ཡང་ཇི་ལྟར་བསྐྱལ་ཞེ་ན། སརྦ་སྟི་ཧུ་རྦ་ཞེས་པའི་སྒྲ་ནི། ཕྱི་ནང་སྣོད་བཅུད་འཁོར་འདས་རྒྱུ་འབྲས་ཀུན་ལ་འཇུག་པའི་སྒྲ་ལ་བྱ་སྟེ། སྒྲ་ཁྱབ་པའི་བདག་ཉིད་ཅན་<milestone unit="line" n="268.6"/>ནོ། །བིཌརླ་ཞེས་པའི་སྒྲ་ནི། སྟོང་པའི་སྒྲ། གྲགས་པའི་སྒྲ། དབུ་མའི་སྒྲའོ། །ཨེ་ཀ་ནི་རིག་པ་ཆོས་ཀྱི་སྐུའོ། །བྷ་བྷ་ནི་རྒྱུ་གཉིས་སུ་བགྲགས་པའོ། །དེ་ལ་སྟི་དྷརུ་དགོངས་པ་ལ་སྦྱར་ན། །ཨ་ནི་སྟོང་དང་མི་སྟོང་<milestone unit="page" n="269"/><milestone unit="line" n="269.1"/>༄༅། །གི །དབུས་དང་མཐའ་གཉིས་ཡོད་མ་ཡིན། །བར་འདི་དབུ་མ་ཆེན་པོ་སྟེ། །སྟོང་ཉིད་ཡེ་ཤེས་ཆེན་པོ་ཉིད། །ཆོས་ཉིད་མཐའ་གཉིས་མ་སྤངས་བར། །ཆོས་སྐུ་རང་བྱུང་སྟོང་པ་ཉིད། །མཐའ་བཞི་ལས་<milestone unit="line" n="269.2"/>ནི་གྲོལ་བ་ཡིན། །རྩ་བའི་དོན་དང་སྦྱར་བ་ནི། །ཧ་ཀྲ་མ་ནི་བྱ་ཞེས་བྱ། ཁུད་པ་གཉིས་སུ་བསྟན་པ་ཡིན། །དེ་ནས་རྒྱས་པར་བཤད་པ་ནི། །དེ་ཁོ་ན་ཉིད་ཡོངས་སུ་རྒྱས་པར་བཤད་པ་ཡིན། །དེ་ནི་གསང་བ་སྨད་དུ་<milestone unit="line" n="269.3"/>བྱུང་བའི་ཡི་གེར་བཀོད་པ་སྟེ། །བསྟན་པ་དར་ཞིང་རྒྱས་པར་བཞག་གོ །བཛྲ་མ་ཁེ་ཨ་ལྟི་ཤཱ་མ་རྩེ་ཏི་ཤོ་ཏ་ཎ༷། ཞེས་པའི་སྒྲ་ལས་དྲངས་ན། རྡོ་རྗེ་སེམས་དཔའི་བྱང་ཆུབ་ཀྱི་སྙིང་པོ། དྲི་མེད་དག་པའི་རིག་པ་ཆེན་པོ།<milestone unit="line" n="269.4"/>བསམ་གཏན་རྩེ་མོ་དྲུག་པ་ཞེས་བྱབ། བཅོམ་ལྡན་འདས་དྲུག་པ་རྡོ་རྗེ་འཆང་གིས་གསུངས་པ། སྐབས་དང་པོ་བྱུང་ཚུལ་བསྟན་པའོ། །དེ་ནས་ཡང་དག་དགོངས་པའི་མཆོག །ཐབས་མཁས་དག་གིས་བསྟན་པ་<milestone unit="line" n="269.5"/>ནི། །སྐྱེ་འགག་མེད་པའི་ཤེས་རིག་ལ། །རྡོ་རྗེ་རྩེ་མོ་རྣམ་པར་འཕྲོ། །ཡང་དག་མཐའ་ལ་ལྷུན་གྱིས་གྲུབ། །བསམ་གཏན་དྲུག་པའི་རྩེ་མོ་ནི། །ཡོངས་སུ་རྫོགས་པའི་རྩེ་མོ་ཅིག །འགྱུར་མེད་རྡོ་རྗེའི་གདན་ལ་<milestone unit="line" n="269.6"/>བཞག །ཅེས་གསུངས་སོ། །སྐབས་གཉིས་པ་ཆོས་ཀྱི་འབྱུང་གནས་བསྟན་པའོ། །བཛྲ་མ་ཧྭ་ཙེ་ཏི་ཤོ་ཧ། ས༷་དྷརྨ་དྷ་ཏུ། ཞེས་པའི་སྒྲ་ལས་དྲངས་ནས་བསམ་གཏན་རྩེ་མོ་དྲུག་པ་ཞེས་བྱ་སྟེ། །རང་ལས་བྱུང་བའི་ཆོས་<milestone unit="page" n="270"/><milestone unit="line" n="270.1"/>སྐུ་ནི། །སངས་རྒྱས་ཀུན་གྱི་རྩེ་མོ་མཆོག །རང་ལས་འབྱུང་བས་གཞན་དབང་མེད། །བྱ་བཙལ་མེད་པས་རྩེ་མོ་མཆོག །ཡིན་ཚུལ་ཤེས་པས་ལྟ་བ་ཡིན། །འགྱུར་བ་མེད་པས་རྩེ་མོའི་མཆོག ། ག་པུར་འདུག་པས་<milestone unit="line" n="270.2"/>ཉམས་བླངས་ཡིན། །བཏང་བཞག་མེད་པས་རྩེ་མོ་མཆོག །བཏང་སྙོམས་བཞག་པས་སྤྱོད་པ་ཡིན། །ཡེ་ཤེས་ཐུག་ཕྲད་རྩེ་མོ་མཆོག །ཕྱིར་མི་ལྡོག་པས་འབྲས་བུ་ཡིན། །སྐུ་གསུམ་རྫོགས་པ་རྩེ་མོ་མཆོག །རྡོ་རྗེ་<milestone unit="line" n="270.3"/>འཆང་གི་ཐུགས་ཀྱི་མཆོག །དགོངས་པ་ཀུན་གྱི་རྩེ་མོ་བཤད། །ཡོངས་སུ་རྫོགས་པའི་སྐབས་གསུམ་པའོ། །དེ་ནས་བྱང་ཆུབ་སེམས་དཔའ་རྣམས་ཀྱི་དོན། དེ་ཡོངས་སུ་རྒྱས་པར་བཤད་ནས། རིག་པ་ཆོས་ཀྱི་སྐུ་<milestone unit="line" n="270.4"/>ལ་ཐ་དད་དུ་དབྱེར་མེད་ཀྱང་། ཤེས་རིག་གང་ཟག་གི་བློ་ལ་གོ་བར་བྱ་བའི་ཕྱིར་གཉིས་སུ་བསྟན་ཏེ། རིག་པ་དང་རིག་པ་ལས་བྱུང་བའི་ཡེ་ཤེས་གཉིས་ཏེ། དེ་ཡང་གང་ཟག་གཅིག་གི་རྒྱུད་ལ་སྦྱར་ཏེ་བསྟན་ན། རིག་<milestone unit="line" n="270.5"/>པའི་རྟེན་དང་། གནས་དང་། མཐུན་པའི་དཔེ་དང་གསུམ་ཡིན་ནོ། །ཡང་རིག་པ་ལས་བྱུང་བའི་ཡེ་ཤེས་ཀྱི་རྟེན་དང་། གནས་དང་། མཐུན་པའི་དཔེ་དང་གསུམ་མོ། །དེ་ལ་རིག་པ་ངོ་བོ་ཉིད་ཀྱི་སྐུའི་རྟེན་ནི། བག་<milestone unit="line" n="270.6"/>ཆགས་ཀྱི་ཀུན་གཞིའོ། ། ནས་ཙི ་རིན་པོ་ཆེའི་ ཞལ་ཡས་ཁང་ངོ་། །དཔེ་ནི་ཉའི་མིག་ལྟ་བུའོ། །ངོ་བོ་ནི་འགྱུར་བ་མེད་པའོ། །རང་བཞིན་ནི་ཤེས་བྱ་ལ་འགག་པ་མེད་པའོ། །ཐུགས་ནི་ཡེ་ཤེས་སྒྱུ་མ་ལྟ་བུའི་<milestone unit="page" n="271"/><milestone unit="line" n="271.1"/>༄༅། །སྐུའོ། །རིག་པ་ལས་ཡེ་ཤེས་ཀྱི་རྟེན་ནི་ཆོས་ཉིད་ཀྱི་ཀུན་གཞིའོ། །གནས་ནི་རི་རབ་ཀྱི་ཁོང་སེང་ན་གནས་སོ། །མཐུན་པའི་དཔེ་ནི་འཇའ་ཚོན་ལྟ་བུའོ། །ངོ་བོ་ནི་སྣང་ལ་རང་བཞིན་མེད་པའོ། །རང་<milestone unit="line" n="271.2"/>བཞིན་ནི་མི་སྣང་ལ་རང་བཞིན་ཡོད་པའོ། །ཐུགས་རྗེ་ནི་མ་འདྲེས་ལ་ཡོངས་སུ་རྫོགས་པའོ། །རིག་པ་ངོ་བོ་ཉིད་ཀྱི་སྐུ་དང་། །ཡེ་ཤེས་ཆོས་ཀྱི་སྐུ་གཉིས། །མར་མེ་དང་འོད་ཀྱི་ཚུལ་ཏེ། །མཐོང་བྱ་དང་མཐོང་བྱེད་<milestone unit="line" n="271.3"/>དོ། །དེའི་འབྲས་བུ་ཡོངས་སུ་སྨིན་པ་ནི། །སྐུ་དག་ཡེ་ཤེས་སོ། །རིག་པ་དང་ཐ་དད་དུ་གྲོལ་བའོ། །དངོས་པོ་དོན་གཏན་ལ་དབབ་པའི་དོན་བཞི་བསྟན་པའོ། །ང་ནི་གང་ཟག་གི་རྒྱུད་ལས། །འབྲས་བུར་སྨིན་པར་བྱ་<milestone unit="line" n="271.4"/>སྟེ། །ཆོས་ཉིད་སྣང་བ་སུམ་བརྩེག་གི་གདན་ལ། སྐུ་དང་ཡེ་ཤེས་སུམ་བརྩེགས་སུ་བཞུགས་པ་ནི། ལྟ་བ་དང་གྲུབ་མཐའ་ཐ་མི་དད་པར་བཞུགས་སོ། །དགོངས་པ་ནི་མ་བཅས་མཉམ་བཞག་ཏུ་གནས་པར་བྱ་སྟེ། དེ་<milestone unit="line" n="271.5"/>ཡང་ཕྱི་སྒོ་བཅད་ཀྱང་རུང་མ་གཅད་ཀྱང་རུང་སྟེ། གང་ལྟར་བདེ་བར་བྱ་བཅོས་མེད་པར་བཞག་གོ །དེ་ལྟར་གནས་པའི་དུས་ན། །རྐང་མེད་མཁའ་ལ་འགྲོ་བ་ནི། ལྟ་བའི་རྒྱབ་ཤ་ཆོད་པ་ཡིན། །བལྟར་མེད་སྐུ་ལ་ལྟ་<milestone unit="line" n="271.6"/>བ་ནི། འབྲས་བུའི་རྒྱབ་ཤ་གཅོད་པ་ཡིན། །གྲོགས་མེད་གཅིག་པུར་གནས་པ་ནི། །སྒོམ་པའི་རྒྱབ་ཤ་གཅོད་པ་ཡིན། །རྟོགས་པ་ཉམས་སུ་བླངས་པའི་སྐབས་ལྔ་བསྟན་པའོ།། །།འབྲས་བུའི་དུས་ཚོད་ཤེས་<milestone unit="page" n="272"/><milestone unit="line" n="272.1"/>པ་ནི། །དུས་ཀྱི་སྤྱོར་བ་ངེས་པ་སྟེ། །སྣང་བ་རང་ལོག་བྱུང་བའི་ཚེ། །འབྱུང་བ་ལྔ་སྦྱོར་དྲན་པར་གྱིས། །འཇུག་པ་རང་ས་བྱུང་བའི་ཚེ། །འཇུག་པ་བཞི་སྦྱོར་དྲན་པར་གྱིས། །དུས་ཚོད་རྒྱལ་ས་བྱུང་བའི་ཚེ། །ཡེ་ཤེས<milestone unit="line" n="272.2"/>ཆིག་ཆོད་དྲན་པར་གྱིས། །བསམ་གཏན་རྩེ་མོ་དྲུག་པ་རྒྱས་པར་བསྟན་པའི་སྐབས་དྲུག་པ་བསྟན་པའོ། །ཞེས་སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ལས། བསམ་གཏན་རྩེ་མོ་དྲུག་པའི་ལེའུ་སྟེ་བཞི་<milestone unit="line" n="272.3"/>པའོ།། །།དེ་ནས་བཅོམ་ལྡན་འདས་རྡོ་རྗེ་འཆང་ཆེན་པོས། ལས་ཀྱི་མཐའ་ཟད་པའི་ཚེ། སྣང་བ་རང་ལོག་ཏུ་བསྟན་པ་ནི། དང་པོ་སངས་རྒྱས་རྒྱུ་མེད་པས། །རང་བྱུང་དབྱིངས་ནས་ཡེ་ཤེས་སྐུ། །རང་སྣང་<milestone unit="line" n="272.4"/>མཁའ་ལ་འོད་གསལ་བས། །ཡེ་ཤེས་སྣང་བ་སུམ་བརྩེགས་ཤར། །མ་རིག་རྟག་ཏུ་རྟོགས་པའི་བློས། །སྙིགས་མའི་འབྱུང་བ་ལྔ་རུ་ལོག །རྟོགས་པའི་ཡེ་ཤེས་སྐད་ཅིག་གིས། །ལོག་རྟོག་མཁའ་ལ་སྤྲིན་དེངས་<milestone unit="line" n="272.5"/>བཞིན། །ཡེ་ཤེས་སྣང་བ་རང་སར་ལོག །རང་བྱུང་རང་སྣང་རྒྱལ་བའི་སྐུ། །བཞི་བཞག་རང་གྲོལ་དགོངས་པ་ཡིན། །སྣང་བ་རང་ལོག་གི་དགོངས་པ་བསྟན་པའོ། །དེ་ནས་བཅོམ་ལྡན་འདས་རྡོ་རྗེ་འཆང་ཆེན་པོས་<milestone unit="line" n="272.6"/>འདི་གསུངས་སོ། །འབྱུང་ལྔ་སྦྱོར་བས་མན་ངག་གི །རང་སྣང་འོད་དུ་ཤར་བ་ཡིས། །འཁོར་བའི་གྲོང་ཁྱེར་བཟློག་པ་ཡིན། །སྐུ་མཆོག་རྡོ་རྗེ་འོད་སྣང་བས། །ཡེ་ཤེས་ལུས་ལ་འཇུག་པ་ཡིན། །ཆོས་ཀྱི་སྐུ་ལ་གཟུགས་<milestone unit="page" n="273"/><milestone unit="line" n="273.1"/>༄༅། །མེད་པས། །དག་པའི་ཡེ་ཤེས་རིན་ཆེན་སྐུ། །འཇའ་ཚོན་ལྟ་བུའི་ཁ་དོག་ཀྱང་། །རིན་པོ་ཆེ་ཡི་སྦུབས་སུ་ཐིམ། །འཇུག་པའི་མཚན་ཉིད་རྣམ་གཉིས་ཏེ། །ཡུལ་དང་གནས་ལ་འཇུག་པ་དང་། །སྐུ་དང་ཡེ་<milestone unit="line" n="273.2"/>ཤེས་འཇུག་པ་དང་། །ཡུལ་གནས་འཇུག་པའི་མཚན་ཉིད་ནི། །འབྱུང་བ་ལྔ་སྦྱོར་མན་ངག་སྟེ། །བཏང་སྙོམས་ཆེན་པོ་ཐབས་མཁས་པས། །ཁམས་གསུམ་དབང་དུ་བསྡུ་བའི་ཕྱིར། །བཅུད་ཀྱི་འཇིག་རྟེན་ཐམས་ཅད་<milestone unit="line" n="273.3"/>རྒྱུ། །བདག་ཉིད་ཅིག་པའི་འབྲེལ་བར་ལྡན། ཁུ་དྲུག་སྐུ་དང་ཡེ་ཤེས་སྦྱོར། །སྣོད་ཀྱི་འཇིག་རྟེན་ཐམས་ཅད་རྐྱེན། །དེ་ལས་བྱུང་བའི་འབྲེལ་བར་ལྡན། །འཁྲུལ་སྣང་རྒྱལ་བའི་ཞིང་ཁམས་སྦྱོར། །ཕྱི་ནང་འབྱུང་བ་<milestone unit="line" n="273.4"/>རྣམ་པ་ལྔ། །ཕ་ནི་རླུད་ཡིན་ཐམས་ཅད་བྱེད། །མ་ནི་ས་ཡིན་ཀུན་འབྱུང་གནས། །བུ་ནི་མེ་ཡིན་སྨིན་པར་བྱེད། །བུ་མོ་ཆུ་ཡིན་སྡུད་པར་བྱེད། །སྙིང་པའི་འབྱུང་བ་རྣམ་པ་ལྔས། །མཐུན་སྣང་དག་སྣ་དག་ལ་སྦྱོར། །སྐུ་<milestone unit="line" n="273.5"/>དང་ཡེ་ཤེས་འཇུག་པ་ནི། །དུས་མ་འགྱུར་བར་སྣང་མ་འགྱུར། །མན་ངག་གཏན་ཚིགས་རྣམ་པ་གསུམ། །སྣང་བ་ཡུལ་གྱི་གཏན་ཚིགས་བརྡས། འབྲས་བུའི་དཀྱིལ་འཁོར་གཏན་ལ་འབེབས། །དགྲགས་པ་སྒྲ་ཡི་<milestone unit="line" n="273.6"/>གཏན་ཚིགས་བརྟས། སེང་གེ་ང་རོ་ལྟ་བུ་ཡིས། ལྟ་བ་ངན་པ་ཟིལ་གྱི་གནོན། མཚོན་པ་ཚིག་གི་གཏན་ཚིགས་བརྡས། །བློ་ངོས་གཉིས་སུ་མེད་པར་སྦྱོར། །ཞེས་སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ལས།<milestone unit="page" n="274"/><milestone unit="line" n="274.1"/>སྣང་བ་རང་ལོག་དང་། འབྱུང་བ་ལྔ་སྦྱོར་དང་། སྦྱོར་བའི་མན་ངག་བསྟན་པའི་སྟེ་ལེའུ་ལྔ་པའོ།། །།དེ་ནས་འབྱུང་བ་རང་སའི་མན་ངག་འདི་གསུངས་སོ། ཁུ་རྐྱེན་མེད་པའི་ཡེ་ཤེས་ལ། །མཚན་མའི་<milestone unit="line" n="274.2"/>དངོས་པོ་ཐ་དད་འབྱུང་། །སྐུ་གཅིག་དྲུག་ཏུ་འ་་བའི་ཕྱིར། །ཡུལ་དྲུག་རྣམ་པར་སྤྱོད་པ་བྱུང་། །ཕྱི་ནང་སྣོད་བཅུད་ཐམས་ཅད་ཀུན། ཁུ་རྐྱེན་རང་ལས་བྱུང་བའི་ཕྱིར། །འཇུག་པའི་མཚན་ཉིད་ཤེས་པར་<milestone unit="line" n="274.3"/>བྱའོ། །ལས་ལ་དགེ་སྡིག་མེད་པར་ཤེས། །གནས་ལ་མཐོ་དམན་མེད་པར་ཤེས། །དུས་ལ་སྔ་ཕྱི་མེད་པར་ཤེས། །ཆོས་ཉིད་ལ་ནི་བར་དོ་མེད། །རིག་པ་དག་ལ་སྐྱེ་ཤི་མེད། །ཡེ་ཤེས་སྐད་ཅིག་མ་མེད་པས། །ལྟ་བ་<milestone unit="line" n="274.4"/>དག་གིས་ཐག་བཅད་ནས། །དང་པོའི་འབྱུང་སར་གནས་བཅས་ཏེ། །ཕྱི་ནང་སྣོད་བཅུད་མ་ལུས་ཀུན། །ཡེ་ཤེས་ཆེན་པོའི་ངང་དུ་འདུས། །རྒྱུ་རྐྱེན་བྲལ་བའི་ཆོས་སྐུར་གནས། །ཐིག་ལེ་ཉག་གཅིག་འཇུག་པ་<milestone unit="line" n="274.5"/>ཤེས། །ཞེས་སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ལས། །འཇུག་པ་བཞི་སྦྱོར་གྱི་མན་ངག་གི་ལེའུ་སྟེ་དྲུག་པའོ།། །།དེ་ནས་བཅོམ་ལྡན་འདས་རྡོ་རྗེ་འཆང་ཆེན་པོས། །འཕགས་པ་འཇམ་<milestone unit="line" n="274.6"/>དཔལ་འཕྲུལ་གྱི་གབ་ཚེ་གསུམ་བསྐོར་གྱི་མན་ངག་བསྟན་པ། །པྲརྙོ་པ་ར་མི་ཏ། དུས་ཚོད་རྒྱལ་ས་བསྟན་པ་ནི། །སྣང་གསལ་སྒྲོན་མ་ནུབ་པའི་ཚེ། །འཁོར་འདས་དང་སྙིགས་འབྱེད་པའི་དུས། །དཔའ་བོས་རང་ས་<milestone unit="page" n="275"/><milestone unit="line" n="275.1"/>༄༅། །ཟིན་པ་ཡིན། །ཆོས་ཉིད་ཡངས་པའི་བྱེ་ཐང་ལ། །ལྟ་བ་མང་པོ་བང་བསྐྱེ་བས། །མཉམ་ཉིད་ཁྱབ་བརྡལ་ཟངས་ཀྱིས་ཐལ། །གསང་བའི་མཛོད་གསུམ་ལྡེ་མིག་དང་བཅས་པ་འདི་ལྟ་སྟེ། ནམ་མཁའི་<milestone unit="line" n="275.2"/>མཐོངས་ཁུངས་སྒོ་ཕྱེ་ནས། །ལྟ་བ་རིན་པོ་ཆེ་ནམ་མཁའི་མཐའ་དང་མཉམ་པའི་མཛོད་བསྟན། སའི་རས་མ་སྒོ་ཕྱེ་ནས། རང་བྱུང་དབང་གི་ཆུ་བོ་ཆེན་པོ་བཞིའི་མཛོད་བསྟན། ཞབྲུལ་གྱི་བང་མཛོད་བཞིའི་སྒོ་ཕྱེ་ནས།<milestone unit="line" n="275.3"/>སངས་རྒྱས་ཐམས་ཅད་དང་མཉམ་པར་སྦྱོར་བའི་མཛོད་བསྟན། དོན་གྱི་མན་ངག་བཞིར་བསྟན་ཏེ། རྒྱལ་པོའི་ཕོ་བྲང་གིས་རིན་པོ་ཆེའི་རྒྱལ་ས་བསྟན། །རྒྱལ་པོའི་དཀོར་མཛོད་གསུམ་གྱིས་རྒྱལ་བའི་བླ་ནོར་བསྟན།<milestone unit="line" n="275.4"/>རྒྱལ་པོའི་བསྟན་བཀའ་ཆོས་བདུན་གྱིས་ཡིག་ཚང་གསེར་དང་འཕྲ་མེན་བསྟན། རྒྱལ་པོའི་བརྡ་ཆོས་བཞིས་རྗེས་བློན་གྱི་མངའ་རིས་བསྟན་ཏོ། །སྟོང་ཉིད་ནམ་མཁའི་རྫོངས། ཉི་ཟླ་གཉིས་ཀྱི་སྐར་ཁུང་བསྟོད་དེ།<milestone unit="line" n="275.5"/>རིན་པོ་ཆེའི་གཏེར་སྦས་ནས། ཡོན་ཏན་གྱི་སྒོ་མོ་ལ་རིག་པ་འཕྲུལ་གྱི་སྒོ་ལྕགས་བཅུ་སྟེ། །རེ་དོགས་མེད་པའི་འོབས་ཀྱིས་སྐོར་ཏེ། ཁྱེའུ་སྣང་བ་རིགས་བྱེད་ཀྱི་མཁར་གྱི་རྩེ་རྗེ་མཛད་དོ། །མགྱོགས་ཀྱི་རྟ་ཕོ་ལྔས་<milestone unit="line" n="275.6"/>མཐའི་དགྲ་བཏུས་ཏེ། །དབང་སྒྱུར་གྱི་བློན་པོ་གཉིས་ཀྱིས་གྲོས་ཀྱི་ཐག་གཅད་དེ། རྒྱལ་པོ་རྫོང་ལ་བཞུགས་སོ། །སྐྱེ་མེད་ནམ་མཁའི་མཐོངས་སུ་འགྱུར་མེད་རིག་པའི་མཛོད་གསུམ་སྦས་ཏེ། ལྡེ་མིག་མཐའི་མོན་<milestone unit="page" n="276"/><milestone unit="line" n="276.1"/>བུས་ཁྱེརེ་ནས། བློན་པོ་གྲོང་ཁ་ཡས་པས། རིགས་ཀྱི་བུ་རིན་པོ་ཆེའི་སྐས་ལ་འཛེགས་ལ། མཐའི་མོན་བུཚོ་ལ་སྒོ་ཕྱེ་ཞིག །སྐྱེ་མེད་ནམ་མཁའི་སགོ་ཕྱེབས། པདྨ་སྟོང་གི་དཀྱིལ་འཁོར་རང་སྣང་འོད་དང་བཅསཔ<milestone unit="line" n="276.2"/>རིན་པོ་ཆེ་དྲུ་བའི་མིག་ཚགས་མཐོངབར་འགྱུར་རོ། །སའི་རས་མའི་སྒོ་ཕྱེ་ནས། གསེར་གྱི་མེ་ཏོག་པདྨ་འདབ་མ་སྟོང་དང་ལྡན་པ། འོད་ཟེར་བྱེ་བ་འབུམ་དང་ལྡན་པ། སྒྲུལ་པ་བྱེ་བ་ཁྲག་ཁྲིག་སྣ་ཚོགས་དུམ་དང་<milestone unit="line" n="276.3"/>བཅས་པ། ཞིང་ཁམས་ཆེནཔོ་ལྔ་དང་ལྡན་པར་འོད་གསལ་བ་ནི། རྣམ་དག་སྟུགཔོ་བཀོད་པའི་ཞིང་ཁམས་ནས། མཚོན་རྫོགསརྡོ་རྗེ་འཆང་གིཞིངཁམས་སུ། ཉིམ་སྟོང་གི་འོད་ཟེར་འཆརབ་ལྟར། བལྟསཔསམི་<milestone unit="line" n="276.4"/>སྐྱོ་བར་ངོ་མཚར་གྱུར་པ་དེ་ཀུནབཟངདབྱེབ་མེད་པའི་ཞིང་ཁམས་སུ། སྤྲུལ་པ་བྱེ་བ་འབུམ་དང་ལྡན་པ། ཉི་ཟེརགྱི་གྲངས་ལྟ་བུ་ལ། སྐུ་ཕྲ་མོ་རྡུས་ཕྲ་རབ་ལས། མཚན་དང་དཔེ་བྱད་རྫོགས་པར་གནས་པ་ཤསྟག་<milestone unit="line" n="276.5"/>ཏུ་གྱུར་ཏེ། དེ་བཅུ་པ་ཆོས་ཀྱི་སྤྲིན་གྱི་ཞིང་ཁམས་ལ་སྣང་བར་འགྱུར་ཏེ། དེའི་འོད་ཟེར་རེ་རེའི་རྩེ་མོ་ལ་སྐུ་ཕྲམོ་ཡུངསའབྲུ་ཙམ་ལ། མཚནདང་དཔེ་བྱད་རྫོགས་པ་རེ་རེའབྱུང་སྟེ། དེ་རྣམས་ཀྱང་ཞིང་ཁམས་ཆེནཔོ<milestone unit="line" n="276.6"/>གསུམ་ལ་སྣང་བར་འགྱུར་རོ། །དེ་འགྲོ་བ་འདུལ་བའི་ཞིངཁམས་དྲུག་ལ་དུ་མར་སྣང་བའི་དུས་ན་སྤྲུལ་པའི་སྐུར་གྱུར་ཏེ། ཐུགས་རྗེས་སེམས་ཅན་གྱི་དོན་མཛད་དོ། །ཡང་ཕྲམོ་དེ་རྣམས་སེམས་ཅན་ལ་ཡང་སྣང་<milestone unit="page" n="277"/><milestone unit="line" n="277.1"/>༄༅། །ཞིང་འབྱུང་བ་དེ། །དག་སྣང་ལོག་ནས། འཁྲུལ་སྣང་འཆར་བའི་དུས་སུ། སེམས་ཅན་གྱི་གཟུགས་རེག་འབྱར་དུ་ཡོང་བ་ཡང་དེ་ལས་འབྱུང་ངོ་། །སའི་རས་མ་སྒོ་པྱེ་ནས་རང་བྱུང་གི་ཆུ་བོ་བཞིའི་མཛོད་<milestone unit="line" n="277.2"/>བསྟན་པ་ནི། རིག་པ་རྩལ་གྱི་དབང་དང་། རྒྱལ་ཐབས་སྤྱི་བླུགས་ཀྱི་དབང་དང་། ཡེ་ཤེས་རང་རྫོགས་ཀྱི་དབང་དང་། ཡེ་ཤེས་ལྷུན་གྲུབ་ཀྱི་དབང་དང་བཞི་སྟེ། རིག་པ་རྩལ་གྱི་དབང་ནི་མཛོད་གསུམ་སྒོ་<milestone unit="line" n="277.3"/>ཕྱེའོ། །རྒྱལ་ཐབས་སྤྱི་བླུགས་ཀྱི་དབང་ནི། གསེར་གྱི་མེ་ཏོག་བཞི་ཡས་ཤར་ནས། ཞིང་ཁམས་ཆེན་པོ་གསུམ་ལ་སྤྱོད་པར་དབང་ངོ་། །ཡེ་ཤེས་རང་རྫོགས་དབང་ནི། ཆོས་ཉིད་ཀྱི་སྣང་བ་ལ་སྐུ་གསུམ་རང་ལུགས་<milestone unit="line" n="277.4"/>སུ་གནས་པར་སྣང་བར་གནས་པའོ། །ཡེ་ཤེས་ལྷུན་གྲུབ་ཀྱིས་དབང་ནི། འབྲས་བུ་ཕྱིར་མི་ལྡོག་པར་ཤེས་པའོ། །འཕྲུལ་གྱི་ཡང་མཛོད་བཞིའི་སྒོ་ཕྱེ་བའི་དུ་སུ། ཤེས་རབ་ཀྱིས་ཆོས་ལ་དབང་བྱུང་བ་ནི། འཕྲུལ་གྱི་<milestone unit="line" n="277.5"/>ཡང་མཛོད་བཞི། དེའི་ལྡེ་མིག་བཞི། དེ་ལ་ལྟ་བའི་སྐྱོབས་བཞི་སྟེ་བཅུ་གཉིས་བསྟན་པའོ། །དེ་ནས་རྒྱལ་པོའི་བླ་ནོར་བསྟན་པ། སན་རྔ་བ་རོ་ཧ་ན། མན་ཧོའི་སྒྲ་ལས་དྲངས་ནས། སང་སྒྲི་ཏའི་སྐད་དེ། སྡིག་པ་མེད་<milestone unit="line" n="277.6"/>པའི་ཤེས་རབ་ཀྱིས། སྙིང་རྗེ་མེད་པའི་སེམས་ཅན་བསད་དེ། སྲོག་མེད་པའི་སྐུ་ལ་སྦྱར་ནས། གནས་མེད་པའི་ཀློང་དུ་བསྐྱལ་ཏེ། ལྗོན་ཤིང་གི་མྱུ་གུ་ཚ་བ་མེད་པའི་མེས་བསྲེགས་ཏེ། དཔག་བསམ་གྱི་ལྗོན་ཤིང་<milestone unit="page" n="278"/><milestone unit="line" n="278.1"/>གཏན་ནས་བསྐམས་སོ། །་་ཊས་རི་ཤ་ཨོ་ཨ། དུས་ཚོད་རྒྱལ་ས་འཛིན་པའི་ཕྱིར། །རྒྱལ་པོ་བཀའ་ཡི་བརྡ་ཆོས་བཤད། །རྒྱལ་པོ་ཕོ་བྲང་ན་བཞུགས་པའི་དུས་སུ། རྒྱལ་པོའི་ཆོས་བཞི་སྟེ། རྒྱལ་པོ་གདན་ས་འཛིན་<milestone unit="line" n="278.2"/>ན། བཙུན་མོས་གྲོས་ཀྱི་གཞི་གཟུང་ཞིག །རྒྱལ་བུས་ནང་བློན་གྱིས་ཤིག །བློན་པོས་ཕྱི་བློན་གྱིས་ཤག །དམངས་ལོངས་སྤྱོད་ལ་ཞུགས་ཤིང་། །རྒྱལ་པོ་བཙུན་མོ་ལ་སྙོམས་པར་འཇུག་ན། རྒྱལ་བུས་སྒོ་སྲུངས་<milestone unit="line" n="278.3"/>ཤིག །བློན་པོ་བཙོན་དུ་ཟུང་ཞིག །རྒྱལ་པོའི་མངའ་རིས་ལ་དགྲ་རྐུན་མི་ཡོང་གིས། །ཕྱི་སྒོ་སྡོམས་ལ་ཞོག་ཅིག །དམངས་བདེ་བ་ལ་ཁོད་ཅིག །རྒྱལ་པོ་དམངས་ལ་དབྱ་སྡུད་ན། བཙུན་མོ་ས་གཞི་གཟུང་ཞིག །རྒྱལ་<milestone unit="line" n="278.4"/>བུས་མཐའ་སྐྱོངས་ཤིག །བློན་པོས་ཤགས་ཐོབ་ཅིག །དམངས་ཞབས་ཏོག་ལ་ཆོས་ཤིག །བློན་པོ་མཐར་སྒྱུགས་ཤིག །རྒྱལ་པོ་གནད་ས་འཁོ་ན། བཙུན་མོ་གཞི་ལ་བཞུགས་ཤིག །རྒྱལ་བུའི་གཡུལ་བཀྱེས་<milestone unit="line" n="278.5"/>ཤིག །དམངས་རང་ཤི་ཐབས་བརླག་ལ་ཐོང་ཞིག །དེ་བས་ན་རྒྱལ་པོས་རྒྱལ་ས་ཟིན་ཏོ། །བློ་བདེའོ། །རྒྱ་ནག་པོའི་གབ་རྩེ། མཁྱེན་རབ་ཀྱི་བདག་པོ་འཕགས་པ་འཇམ་དཔལ་གྱིས། ཐུགས་རིན་པོ་ཆེའི་ཀློང་དུ་<milestone unit="line" n="278.6"/>བསྐོར་བས། འཕྲུལ་གྱི་གབ་ཚེ་གསུམ་བསྐོར་གྱི་མན་ངག །ཆོས་བཞི་དང་ལྡན་པར་རྒྱས་པར་བསྟན་པའོ། །ཞེས་སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ལས། རྒྱལ་པོའི་ཆོས་བཞི་བསྟན་པ་སྟེ་ལེའུ་བདུན་<milestone unit="page" n="279"/><milestone unit="line" n="279.1"/>༄༅། །པའོ།། །།དེ་ནས་བཅོམ་ལྡན་འདས་རྡོ་རྗེ་འཆང་ཆེན་པོ། །ཡེ་ཤེས་ཆིག་ཆོད་དུ་བསྟན་པ། རྒྱུ་ལས་འབྲས་བུ་རྫོགས་པ་སྐུ་གསུམ་ཡེ་ཤེས་ལྔའི་བདག་ཉིད། །སྐུ་གསུམ་གྱི་སྙིང་པོར་སྤྱན་གསུམ་<milestone unit="line" n="279.2"/>རྫོགས་ཏེ། སྤྱན་གསུམ་བག་ཆགས་ཀྱི་བདག་ལ་རྫོགས་པའི་ཕྱིར། །སངས་རྒྱས་ཀུན་གྱི་ཡེ་ཤེས་སྐུ། །མྱ་ངན་འདས་མེད་འཁོར་བ་མེད། །བདག་མེད་ཡེ་ཤེས་རྫོགས་པའི་སྐུ། །འགྲོ་བ་ཀུན་གྱི་སྙིང་པོར་<milestone unit="line" n="279.3"/>ཤར། །སངས་རྒྱས་ལམ་དུ་ཁྱེར་བའི་ཕྱིར། །འགྲོ་དྲུག་སྲང་ལ་མཐོ་དམ་མེད། །རང་བྱུང་དགའ་བའི་དབྱིངས་ན་གསལ། །དེ་ཡང་ཆོས་ཐམས་ཅད་ཀྱི་འབྱུང་གནས། །དགོས་པའི་མདོར་བསྡུས་རྣམ་པ་བཞིར་འབྱུང་<milestone unit="line" n="279.4"/>སྟེ། །གང་ཞེ་ན། རྒྱ་ཆད་ཕྱོགས་ལྷུང་མེད་པའི་ལྟ་བ། ལྟ་བ་ཐམས་ཅད་ཀྱི་ཐུགས་རང་བྱུང་། །གསལ་བ་བཅོས་སུ་མེད་པའི་དགོངས་པ། །ཆུ་བོ་རྒྱུན་གྱི་ཏིང་ངེ་འཛིན་རང་བྱུང་། རང་བྱུང་བྱས་པ་མེད་པའི་སྤྱོད་པ།<milestone unit="line" n="279.5"/>བདེ་བ་ཆེན་པའི་ཉམས་བག་གིས་གནས་པ་རང་བྱུང་། །སྐུ་གསུམ་ཕྱིར་མི་ལྡོག་པའི་འབྲས་བུ། ཉི་མ་ཟེར་འོད་དང་བཙས་ནས་རང་བྱུང་། དེ་ནི་ལྟ་བའི་ཚུལ་བཞི་ཞེས་བྱའོ། །རྐང་མེད་མཁའ་ལ་འགྲོ་བས་སྣང་བ་རྒྱ་<milestone unit="line" n="279.6"/>ཡིས་བཏབ། མ་བགྲོད་པར་ཕྱིན་པའི་ས་ལ་འདུག་གོ །བལྟར་མེད་སྐུ་ལ་བལྟས་པས་འབྲས་བུ་ཚད་དང་ལྡན། ལྟ་བ་ཆོས་ཉིད་སྟོང་པ་དག་། གྲུབ་མཐའ་སྐུ་གསུམ་རང་བྱུང་གི་དགོངས་པ་ལ་འདུག་གོ །གྲོགས་མེད་<milestone unit="page" n="280"/><milestone unit="line" n="280.1"/>གཅིག་པུར་གནས་པར་སྣང་བ་གྲོགས་སུ་འཆར། །སྣང་བ་ཐུགས་ཕྲད་ལ་ཤེས་རབ་ཐུགས་ཕྲད་སྐྱེས། །བག་ཆགས་ཀྱིས་གོས་པ་མེད་པར་འདུག་གོ །རྟོགས་པ་རྒྱུད་ལ་སྨིན་པས་མངལ་གྱི་མན་ངག་གོ །སྒོ་བཞི་རང་<milestone unit="line" n="280.2"/>ལས་འབྱུང་བས་སྒོ་གསུམ་རྒྱུད་ལ་སྐྱེས། །སྣང་བ་ཡེ་ཤེས་ཀྱིས་བག་ལ་ཞ་བའི་མན་ངག་གོ །མཐོང་སྣང་རིམ་གྱིསའཆར་གྱིས་གཅིག་པུར་དལ་བར་སྡོད། །ཕུང་པོ་སྒྲིབས་ཤིང་ཡིན་གྱི་སྣང་བའི་སྒྲིབ་ཤིང་<milestone unit="line" n="280.3"/>སོལ། །དགོངས་པ་རྩེ་གཅིག་པའི་མན་ངག་གོ །སངས་རྒྱས་ཀྱི་ལས་ལ་བགྲོད་མི་དགོས་ཀྱིས། རྗེ་བློན་བྲལ་པས་ཆོག །ཆུ་ཟླ་རྐྱེན་དང་སྤྲོད་ལ་ནམ་མཁའ་གུད་དུ་ཆོད། སེམས་དང་ཡེ་ཤེས་ཕྱེ་ནས་སྣང་བས་<milestone unit="line" n="280.4"/>ཆོག །ཀུན་ཏུ་འོད་ཀྱི་ས་ལ་སྦྱངས་མི་དགོས་ཀྱིས། །ཞབྲུལ་སྣང་འགགས་པས་ཆོག །འབྲས་བུ་གྲུབ་མི་དགོས་ཀྱིས། སྐུ་གསུམ་འདུ་འབྲལ་མེད་པ་ནམ་མཁའ་ཉི་མ་ལྟ་བུའོ། །སྒྲིབ་པ་སྦྱང་མི་དགོས་ཀྱིས། རྒྱུ་རྐྱེན་<milestone unit="line" n="280.5"/>མེད་པའི་ཡེ་ཤེས་ལ་དྲི་མ་མེད་དེ། མན་ཤེལ་དང་སྣང་བའི་ཚུལ་ལོ། །སངས་རྒྱས་རང་ལ་འབྱུང་གི་གཞན་དུ་མ་ཚོལ་ཅིག །ཆོས་ལ་སངས་རྒྱས་མེད་པར་བསྟན་པ་སྐྲ་ཤད་དང་སོལ་བ་ལྟ་བུའོ། །དེ་ནས་སངས་རྒྱས་<milestone unit="line" n="280.6"/>གཞོན་ནུ་མཚན་རབ་ཏུ་ཤེས་པས་ཡར་གཟིགས་པས་སངས་རྒྱས་གཞོན་ནུ་བུམ་པའི་སྐུ་མཐོང་། མར་གཟིགས་པས་འགྲོ་དྲུག་གི་སྡུག་བསྔལ་མཐོང་། །ཐད་ཀར་གཟིགས་པས་སེམས་ཅན་གྱི་དེ་བཞིན་གཤེགས་པའི་<milestone unit="page" n="281"/><milestone unit="line" n="281.1"/>༄༅། །སྐུ་གསུང་ཐུགས་མཁྱེན་ནས། ཡེ་ཤེས་ཆིག་ཆོད་དུ་གསུང་པའོ། །ཞེས་སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ལས། ཡེ་ཤེས་ཆིག་ཆོད་དུ་བསྟན་པ་སྟེ་ལེའུ་བརྒྱད་པའོ།། །།དེ་ནས་<milestone unit="line" n="281.2"/>མཆོངས་པ་ལྔ་བཤད་པ་ནི། །རྡོ་རྗེ་སེམས་དཔའ་འགྲོ་དྲུག་མེ་ལོང་ལ་གཟུགས་བརྣན་ཤར་བ་བཞིན་མཁྱེན་ཏེ། ལས་དགེ་སྡིག་ལས་འདས་པ་འདི་གསུངས་སོ། །འཁོར་བ་ཞེ་ལ་མནན་པའི་ཕྱིར། །མཆོངས་པ་ལྔའི་<milestone unit="line" n="281.3"/>མན་ངག་བཤད་དོ། ཀུན་ཏུ་བཟང་པོའི་སྐུའི་སྤྲུལ་པ་བསྟན་པ་། རིན་ཆེན་ཤེལ་གྱི་མི་བོ་ཅིག །དང་པོ་འགག་མེད་ཀློང་ནས་ཡོངས། །བར་དུ་བགྲོད་མེད་ལམ་ལ་གནས། །ཐ་མར་སྐྱེ་མེད་ངང་དུ་འགྲོ། །གོམས་པ་ལྔ་<milestone unit="line" n="281.4"/>ཡིས་ཕ་རོལ་ཕྱིན། །རིན་ཆེན་ཤེལ་གྱི་མི་བོ་དེ། །ཁྱུང་ཆེན་གཤོག་རྫོགས་རྟ་རུ་ཞོན། །རྩོལ་བ་མེད་པར་དབྱིངས་སུ་ཕྱིན། །གཡོན་ན་གླང་ཆེན་འགྱུར་མེད་འདུར། །གླང་ཆེན་འགྱུར་མེད་ཁྲི་སྟེང་ས་ན། །བཙུན་མོ་<milestone unit="line" n="281.5"/>རྒྱན་བཟང་འོད་དུ་འབར། ཁྲེས་རབ་དབྱིངས་ན་ཐབས་ལྡན་རྫོགས། །གཡས་ན་སེང་ལྕམ་དཀར་མོ་མཆོང་། །སེང་ལྕམ་དཀར་མོའི་གདན་སྟེང་ན། །གཡུ་ཡི་མི་ཕོ་ཟུར་ཕུད་ཅན། །རྐང་མེད་མཁའ་ལ་སྟོབས་ཀྱིས་<milestone unit="line" n="281.6"/>འགྲོ། །ཕྱིན་པ་མེད་པར་དབྱིངས་སུ་གཅོད། །འགྲོད་མེད་ལམ་དུ་འཇུག་ཙམ་ན། །རིག་པའི་ཡེ་ཤེས་གཞུ་བདུངས་ནས། ཁེས་རབ་མདའ་ལྔ་སྟོང་ལ་རྒྱུས། །མདའ་གཅིག་ནམ་མཁའི་མཐོངས་སུ་འཕེན། །ནམ་<milestone unit="page" n="282"/><milestone unit="line" n="282.1"/>མཁའི་མཐའ་ལ་ཐུག་པ་མེད། །ཕ་ནི་ཐབས་མཆོག་དཔག་ཏུ་མེད། །སྐྱེ་འགག་མེད་པའི་ཡེ་ཤེས་ཡིན། །མདའ་གཅིག་རྒྱ་མཚོའི་གཏིང་དུ་འཕེན། །ཟབ་ཅིང་གཏིང་དཔག་དཀའ་བའི་དབྱིངས། །མ་ནི་ཤེས་རབ་<milestone unit="line" n="282.2"/>བརྗོད་ལས་འདས། །འགྱུར་བ་མེད་པའི་ཆོས་ཉིད་ཡིན། །མདའ་གཅིག་ཉི་ཟླའི་བར་དུ་འཕེན། །ཉི་ཟླ་གཉིས་ཀྱིས་བརྗིད་མཉམ་པས་ཐབས་དང་ཤེས་རབ་ཟུང་དུ་འབྲེལ། །མདའ་གཅིག་འགྲོ་དྲུག་ཡོངས་ལ་<milestone unit="line" n="282.3"/>འཕེན། །འགྲོ་དྲུག་སྲང་ལ་བཏབ་ཙམ་ན། །འགྲོ་དྲུག་སྲང་ལ་མཐོ་དམན་མེད། །རང་བྱུང་བདེ་བའི་དབྱིངས་སུ་བསྐུལ། །མདའ་གཅིག་འཇིག་རྟེན་ཁམས་སུ་འཕེན། །ཡེ་ཤེས་སྣང་བས་རང་ལོག་ཡིན། །བདེ་གསལ་<milestone unit="line" n="282.4"/>ཆེན་པོའི་ས་ལ་བཀོད། །གོམས་པ་ལྔ་ཡིས་ཕ་རོལ་ཕྱིན། །འཁྲུལ་སྣང་འདི་ལ་འགོམས་མཆོངས་བྱེད། །དག་པའི་སྣང་བ་ཡོད་པའི་ཕྱིར། །སེམས་ཅན་འདི་ལ་འགོམས་མཆོངས་བྱེད། །སངས་རྒྱས་དམ་པ་ཡོད་པའི་<milestone unit="line" n="282.5"/>ཕྱིར། །ལྷ་རྣམས་ཀུན་ལ་འགོམས་འཆོངས་བྱེད། །འཕགས་པའི་དང་པོ་ཡོད་པའི་ཕྱིར། །བྱང་ཆུབ་སེམས་ལ་འགོམས་མཆོངས་བྱེད། །ལྷུན་གྲུབ་ཡེ་ཤེས་ཡོད་པའི་ཕྱིར། །དམ་པའི་ཆོས་ལ་འགོམས་མཆོངས་<milestone unit="line" n="282.6"/>བྱེད། །ཆོས་ལས་འདས་པ་ཡོད་པའི་ཕྱིར། །སྐད་ཅིག་གོམས་པ་ལྔ་རྫོགས་པས། །ཡུལ་ནི་རྣམ་པར་དགའ་བའི་ཞིང་། །མཁར་ནི་འགྱུར་བ་མེད་པའི་མཁར། །གྲོགས་ནི་འདུ་འབྲལ་མེད་པའི་གྲོགས། །གདན་ནི་ཕོ་<milestone unit="page" n="283"/><milestone unit="line" n="283.1"/>༄༅། །འགྱུར་མེད་པའི་གདན། །གོས་ནི་དངས་མ་ལྔ་ཡི་གོས། །ཟས་ནི་ཟག་མེད་ཏིང་འཛིན་ཟས། །སྐུ་ནི་ཤེས་རབ་འགྱུར་མེད་སྐུ། །རྡོ་རྗེ་རྒྱ་གྲམ་ཁྲི་སྟེངས་ནས། །དཔའ་བོ་ཆེན་པོ་བདག་ཉིད་སྐུ། །མཚན་<milestone unit="line" n="283.2"/>མའི་གཟུགས་མེད་གཟུགས་ཀྱི་སྐུ། །ངོ་མཚར་རྨད་བྱུང་རོལ་པའི་ཐུགས། །སྨྲ་བསམ་བརྗོད་མེད་ཤེས་རབ་གསུང་། རྟོགས་པའི་ཡེ་ཤེས་སྐད་ཅིག་རྫོགས། །ཞེས་སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་<milestone unit="line" n="283.3"/>ལས མཆོངས་པ་ལྔའི་མན་ངག་བསྟན་པའི་ལེའུ་སྟེ་དགུ་པའོ།། །།དེ་ནས་བཅོམ་ལྡན་འདས་རྡོ་རྗེ་འཆང་ཆེན་པོས། །སྒོམ་ཉམས་དྲུག་པའི་མན་ངག་འདི་གསུངས་སོ། །ས་མ་ཨ་ཏི་བི་ཙ་ར། བཛྲ་ན་མ་<milestone unit="line" n="283.4"/>ཁི་བི་ཧུ་རུ་མྲ སྟོང་པ་ཆེན་པོའི་ཡེ་ཤེས་སྐུའི་བདག་ཉིད་གསང་བ་ཡང་ཁོལ་དུ་བྱུང་བ། བདག་དང་བཅས་པའི་དཔལ་རྡོ་རྗེ་སེམས་དཔས། ཐུགས་ཀྱི་མན་ངག་ཟབ་མོ་བསྟན་པ། །དག་པ་ཆོས་ཀྱི་སྐུ་ནི་མ་བསྒྲིབས་<milestone unit="line" n="283.5"/>ཡོངས་སུ་གསལ། །ཤེས་རབ་རིག་པའི་སྐུ་ནི་ཟབ་ཅིང་གཏིང་དཔག་དཀའ། །རང་བྱུང་ཐུགས་རྗེའི་སྐུ་ནི་མཚན་དང་དཔེ་བྱད་ལྡན། །ཐུགས་རྗེ་འོད་ཟེར་སྐུ་ནི་འགྲོ་བ་ཀུན་ལ་སྣང་། །རྒྱུ་རིག་པ་ཆོས་ཀྱི་སྐུ། འབྲས་བུ་<milestone unit="line" n="283.6"/>སྐུ་དང་ཡེ་ཤེ་མེ་ལོང་དང་བྱད་ཀྱི་ཚུལ་དུ། རྒྱུ་ཆོས་ཀྱི་སྐུ་ལ་ཤར་བས་རྒྱུ་འབྲས་བུར་སྨིན་ནོ། །དེ་ནས་ཡང་རྒྱུའི་དུས་ན་འབྲས་བུ་ལྷུན་གྱིས་རྫོགས་འབྲས་བུ་རྒྱུའི་ངང་དུ་ཤར་ཏེ། རྒྱུ་དང་འབྲས་བུ་ཐ་མི་དད་པ་ཞེས་<milestone unit="page" n="284"/><milestone unit="line" n="284.1"/>བྱའོ། །དེ་ཡང་རང་གི་རྒྱུད་ལ་སྦྱར་ན། །ཆོས་ཉིད་དགའ་བའི་ས་ནས་རང་ཤེས་རིག་གི་རྒྱལ་པོ་རྡོ་རྗེ་ཀུན་ཏུ་བཟང་པོ། ངང་གི་གཡོ་བར་ཡོངས་ཀྱིས་འོད་གསལ་བར་བཞུགས་པ་ནི། རྒྱུ་རྡོ་རྗེ་དབྱིངས་ཀྱི་དཀྱིལ་<milestone unit="line" n="284.2"/>འཁོར་མ་བཙལ་ལྷུན་གྱིས་རྫོགས། །འབྲས་བུ་ཡེ་ཤེས་ཀྱི་དཀྱིལ་འཁོར་མ་བསྒྲིབས་པར་ཡོངས་སུ་གསལ། །ཐུགས་རྗེ་བྱེད་པ་མེད་པའི་ཤེས་རབ་ཀུན་ལ་སྙོམས་སོ། །མི་ནུབ་རྒྱལ་མཚན་ལྟ་བ་ནམ་མཁའི་རྒྱལ་བོ།<milestone unit="line" n="284.3"/>རང་རིག་རྒྱལ་པོ་གྲུབ་མཐའི་གཏེར་དུ་བཞག་པ། སེམས་ཀྱི་གཏེར་དུ་དགོངས་པའི་གནས་བསྟན་པ། སྙིང་པོའི་ཡང་སྙིང་རིན་པོ་ཆེ་གསང་བའི་སྦུབས་བསྟན་པ། འབྲས་བུ་རིན་པོ་ཆེ་ལྷུན་གྱིས་གྲུབ་པར་བསྟན་པ།<milestone unit="line" n="284.4"/>དེའི་སྐྱོན་དང་ཡོན་ཏན་བསྟན་པ་དང་། མན་ངག་གིས་ཡིད་ཆེས་པར་བསྟན་པའོ། །དང་པོ་ལྟ་བ་རང་གི་ངོ་བོར་བསྟན་པ་ནི། འོག་མིན་གྱི་གནས་ཆོས་ཀྱི་དབྱིངས་ཀྱི་ཕོ་བྲང་ན། རིན་པོ་ཆེ་གསང་བའི་ཕོ་བྲང་ན།<milestone unit="line" n="284.5"/>རིན་པོ་ཆེ་གསང་བའི་སྐྲུབས་ཕྱི་ནང་མེད་པར་གསལ་བའི་དང་ན། རང་ཤེས་རིག་གི་རྒྱལ་པོ་རྡོ་རྗེ་ཀུན་ཏུ་བཟང་པོ། ངང་གིས་མི་གཡོ་བ་ཡོང་གི་འོད་གསལ་བ། རྒྱུ་རྡོ་རྗེ་དབྱིངས་ཀྱི་དཀྱིལ་འཁོར་རང་རྫོགས། །རྒྱུ་<milestone unit="line" n="284.6"/>འབྲས་བུར་སྨིན་པ་ཡེ་ཤེས་ཀྱི་དཀྱིལ་འཁོར་རང་ཤར། ཐུགས་རྗེ་འབྱེད་པ་མེད་པའི་ཤེས་རབ་རང་བྱུང་བ་ནི། རྒྱུ་རང་བྱུང་གི་ཡེ་ཤེས་ཞེས་བྱ་བའོ། །སྐུ་གསུམ་ཡེ་ཤེས་གསུམ་བརྩེགས་ཀྱི་དགོངས་པ་ཡས་བབས་<milestone unit="page" n="285"/><milestone unit="line" n="285.1"/>༄༅། །པ། ཆོས་ཉིད་སྣང་བ་གསུམ་གྱི་ཞིང་ཁམས་མས་ཆགས་པའི་ཕྱིར། ཐེག་པ་ཆེན་པོ་སྣང་སྲིད་གཞི་བཞག་དང་། གཞི་བཞེངས་སུ་བསྟན་པ་ནི། མི་ནུབ་རྒྱལ་མཚན་ལྟ་བ་ནམ་མཁའ་རྒྱལ་པོ་ཞེས་<milestone unit="line" n="285.2"/>བྱའོ། །འགག་པ་མེད་པའི་ལྟ་བ་ཉིད་ནམ་མཁའ་དང་ཉི་མའི་ཚུལ་དུ་བཞུགས་སོ། །གྲུབ་མཐའི་གཏེར་དུ་བཞག་པ་ནི། རང་གི་རྒྱུད་ལ་སྦྱར་ཏེ་བསྟན་ན་ལྟ་བ་རིན་པོ་ཆེའི་གཏེར། །སྙིང་པོ་ཡེ་ཤེས་སྒྲོན་མའི་<milestone unit="line" n="285.3"/>མཆོག །བདེར་གཤེགས་རྣམས་ཀྱི་ཡེ་ཤེས་སྐུ། རྒྱལ་བ་རྣམས་ཀྱི་གཏེར་དུ་བཞག །ཅེས་སེམས་ཀྱི་གཏེར་དུ་སྙིང་པོ་ཡེ་ཤེས་ཀྱི་སྐུ་བཞག་གོ །དེ་ཡང་མཉམ་བཞག་གི་དུས་སུ། འབྲས་བུ་ཡེ་ཤེས་ཀྱི་དཀྱིལ་འཁོར་<milestone unit="line" n="285.4"/>ཉིད། རྒྱུ་རྡོ་རྗེ་དབྱིངས་ཀྱི་དཀྱིལ་འཁོར་ལ། ཁ་ནང་དུ་བལྟས་པའི་དུས་སུ། མཉམ་པ་ཉིད་གཉིས་སུ་མེད་པའི་དགོངས་པ་ཞེས་བྱ་སྟེ། ངང་ཀུན་ཏུ་བཟང་པོ་མ་བཅོས་པར་བཞག །དེའི་དུས་སུ་མིག་གི་ཡུལ་འགྱུར་<milestone unit="line" n="285.5"/>བཟློག་པའི་མན་ངག་གིས་བཅོས་པས་ཤེས་པ་བསྟན་པར་འགྱུར་རོ། །ཡང་ཡིད་རྟོག་པའི་རྗེས་སུ་འབྲངས་ནས། ཡིད་ཀྱི་ཡུལ་འགྱུར་བ་བཅད་པས། རྣམ་རྟོག་རྒྱུན་གཅོད་པར་བྱེད་དོ། །ཡང་རྒྱུ་རྡོ་རྗེ་དབྱིངས་ཀྱི་<milestone unit="line" n="285.6"/>དཀྱིལ་འཁོར་ཉིད། །འབྲས་བུ་ཡེ་ཤེས་ཀྱི་དཀྱིལ་འཁོར་ལ་ཁ་ཕྱིར་བལྟས་པའི་དུས་སུ་སྣང་བ་རྒྱས་འདེབས། །མཚན་མ་ཟིལ་གྱིས་གནོན་ཏེ། །ཐུགས་རྗེ་འབྱེད་པ་མེད་པའི་ཤེས་རབ་ཀུན་ལ་སྙོམས་སོ། །སྒོམ་པའི་<milestone unit="page" n="286"/><milestone unit="line" n="286.1"/>གནས་བསྟན་པ་ནི། འདིར་མཚན་མའི་གནས་ཅིག་སྟོན་ཏེ། རྟོགས་པ་དང་ལྡན་པ་རྣམས་སོ། །རྩ་བ་རང་གི་རིག་པ་འགྱུར་བ་མེད་པའི་ཡེ་ཤེས་དེ། ཀུན་གཞི་སེམས་ཀྱི་བྲག་ཕུག་ཙིསྟའི་གཞལ་ཡས་ཁང་དུ་སྒོམ་པར་<milestone unit="line" n="286.2"/>བསྟན་པའོ། །སྒོམ་པའི་དམིགས་པ་བསྟན་པ་ནི། སྒོ་ང་དཀར་པོ་ཁ་ནང་དུ་བསྟན་པའི་དུས་ན། ཡེ་ཤེས་སེམས་པའི་སྙིང་པོའི་དཀར་པོ་དང་བཅས་པར་བསྒོམ་པ་ནི། སྐུ་གསུང་ཐུགས་ཕྱག་རྒྱའི་དཀྱིལ་འཁོར་བཅས་<milestone unit="line" n="286.3"/>པར་སྒོམ་པ་དེ་ནི་སྐུ་རྡོ་རྗེ་ཡིན། འབྲས་བུ་ཡེ་ཤེས་ཀྱི་དཀྱིལ་འཁོར་ཉིད་རྒྱུ་རྡོ་རྗེ་དབྱིངས་ཀྱི་དཀྱིལ་འཁོར་ལ་ཁ་ནང་དུ་བསྟན་པའི་དུས་ན། སྙིང་པོ་བྱང་ཆུབ་ཀྱི་སྐུ་གསལ་བ་རྣམ་པ་གསུམ་དང་ལྡན་པར་བཞུགས་པ་<milestone unit="line" n="286.4"/>ནི། སངས་རྒྱས་ཐམས་ཅད་དང་མི་པྱེད་པར་བཞུགས་པའི་དགོངས་པའོ། །ཡང་རྒྱུ་རྡོ་རྗེ་དབྱིངས་ཀྱི་དཀྱིལ་འཁོར་ཉིད་འབྲས་བུ་ཡེ་ཤེས་ཀྱི་དཀྱིལ་འཁོར་ལ་ཁ་ཕྱིར་བལྟས་པའི་དུས་ན། ཐུགས་རྗེ་འབྱེད་པ་མེད་<milestone unit="line" n="286.5"/>པའི་ཤེས་རབ་ཀུན་ལ་ཁྱབ་དེ། །ནམ་མཁའི་མཐོངས་ནས་ཉི་མའི་སྙིང་པོ་ཤར་བ་ལྟ་བུའོ། །དེ་ལཐུགས་རྗེ་ཡོན་ཏན་དུ་འབྱོང་བར་བསྟན་པ་ནི། ཐུགས་རྗེ་འབྱུང་བའི་སྒོ་བཞི། འཆར་སྒོ་གསུམ་ནས་འཆར་<milestone unit="line" n="286.6"/>ཏེ། ཐུགས་རྗེ་འབྱུང་བའི་སྒོ་བཞི་ནི། སྙིང་པོ་བྱང་ཆུབ་མཆོག་གི་སྐུ་ལ་མཉམ་པར་བཞག་པའི་ཚེ། ཤེས་རབ་འགག་པ་མེད་པར་ཤར་བ་ནི། ཡོན་ཏན་རིན་པོ་ཆེ་མ་རྫོགས་པའི་རྩལ་རང་སྣང་བ་ནི། སྤྲུལ་སྐུ་རིན་ཆེན་<milestone unit="page" n="287"/><milestone unit="line" n="287.1"/>༄༅། །འབྱུང་ལྡན་གྱི་སྐུ་དང་ཡེ་ཤེསལ་སྣང་ངོ་། །ཡང་དག་པར་རྫོགས་པའི་སངས་རྒྱས་ཀྱི་ཞིང་ཁམས་ནས། མ་ཐ་དམྱལ་བའི་འཇིག་ཚོགས་ཡན་ཆད། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་<milestone unit="line" n="287.2"/>འཁོར་བུ་དང་། ཀུན་ཁྱབ་དང་། སྤངས་ཐོན་དང་། ཉེ་རིང་མེད་པར་སྣང་བ་ནི། འོད་དཔག་ཏུ་མེད་པའི་ཞིང་ཁམས་ཏེ། སྣང་བ་མཐའ་ཡས་ཀྱི་སྐུ་དང་ཡེ་ཤེས་ལ་སྣང་བའོ། །བགྲོད་པ་མེད་པར་ལྷུན་གྱིས་གྲུབ་པའི་<milestone unit="line" n="287.3"/>ས་རྣམས་ནོན་པ་ནི། དོན་གྲུབ་ཆེན་པོའི་ཞིང་ཁམས་ཏེ། དོན་ཡོད་གྲུབ་པའི་སྐུ་དང་ཡེ་ཤེས་ལ་སྣང་བའོ། །རང་ཤེས་རིག་གི་རྒྱལ་པོ་རྡོ་རྗེ་ཀུན་ཏུ་བཟང་པོ། དུས་གསུམ་དུ་ཕོ་འགྱུར་མེད་པར་བཞུགསཔལ། ལས<milestone unit="line" n="287.4"/>ཀྱིས་སྒྲིབཏུ་མེད། ཐུགས་རྗེས་སྐྱབ་ཏུ་མེད། བདུདདང་མུ་སྟེགས་ཀྱིས་བར་དུ་བཅད་དུ་མེད། ཕྱ་དང་དབང་ཕྱུག་གིས་གྲོགས་བྱར་མེད། དེ་ནི་མི་བསྐྱོད་པའི་ཞིང་ཁམས་དེ། རྡོ་རྗེ་སེམསདཔའིསྐུ་དང་ཡེ་ཤེས་ལ་<milestone unit="line" n="287.5"/>སྣངབའོ། །ཐམས་ཅད་འབྱུང་བའི་གཞིར་རང་བྱུང་བ་ནི། སྙིངཔོ་ལྔ་དང་དྭངས་མ་ལྔ་ལས་ཐམས་ཅད་འབྱུང་བའི་ཕྱིར་རང་བྱུང་བའོ། །ཐམས་ཅད་སྨིན་པར་བྱེད་པ་ནི། སྐུ་ཡོད་པ་ལས་ཡེ་ཤེསའཆར། ཡེ་<milestone unit="line" n="287.6"/>ཤེས་ཐུགས་རྗེ་ཆེ་བའི་སྟོབས་ཀྱིསདགོངས་པ་ལམཉམ་པར་བཞག་པའི་དུསསུ། ཉམས་སུ་མྱོང་བའི་ཤེསརབ་ཁྱད་པར་ཅན་རང་གི་རྒྱུད་ལ་སྐྱེ་བར་འགྱུར་རོ། །དེའི་འཆར་སྒོ་གསུམ་ལ། རྒྱུ་ལས་འབྲས་བུ་ཁནང་<milestone unit="page" n="288"/><milestone unit="line" n="288.1"/>དུ་བལྟས་པའི་དུས་ན། སྣང་བ་ལྡོག་སྟེ་འཆར་བ་དང། རིགཔ་ཆོས་ཉིད་ལ་ཁ་ནང་དུ་བལྟས་པའི་དུས་ན་འཆར་བ་དང་། ཤེས་པ་ཕྱིན་པ་ལ་འཆར་བ་དང་གསུམ་མོ། །དེའི་སྐྱོན་དང་ཡོན་ཏན་བསྟན་པ་ནི། སྟོང་པ་<milestone unit="line" n="288.2"/>ཉིད་ལ་ལྟ་ཉེས་ན། ཤེས་རབ་ཆུང་རྣམས་ཕུང་བར་འགྱུར། །རྒྱལ་བ་རྣམས་ཀྱི་སྟོང་ཉིད་ནི། ལྟ་ཀུན་ངེས་པར་འབྱིན་པ་དེ། མེ་ལོང་ནང་གི་གཟུགས་བརྙན་བཞིན། རྒྱལ་བ་རྣམས་ཀྱི་ཡེ་ཤེས་སྐུ། །རྒྱུ་གཉིས་འབྲས་བུ་<milestone unit="line" n="288.3"/>རང་ཤར་བས། འབྲས་བུ་རྒྱུ་རུ་མིལྡོག་པའོ། །དེ་ཡང་གང་ཟག་སྟོང་པ་ཉིད་ལ་ལྟ་བ་དང་། དེ་ནི་གསོ་རུ་མི་རུང་ཞེས་བཤད་པས། །ཅི་སྟོང་པ་ཉིད་ནིབསླན་དཀའོ། །རྟོགཔ་ནི་གཞི་ལ་བློའོ། །འོ་ན་སྒོམ་པ་དེས་<milestone unit="line" n="288.4"/>རྟོགས་པར་མི་འགྱུར་རམ་ཞེ་ན། རྟོགས་པར་མི་འགྱུར་བའི་དོན་ནི། ཤེས་རབ་ཀྱི་སྐུ་རེག་བྱ་མིན་པས་ནི་གཞི་ལ་སླ་བའོ། །རང་བཞིན་མ་འགགས་པས་ནི་མཐའ་བཞི་རྟོགས་པ་དང་བྲལ་བ། བསྒོམས་པས་དེཡང་<milestone unit="line" n="288.5"/>མ་ཧྭ་ཡོ་ག་ལྟར་ཏིང་ངེ་འཛིན་དང་། ཆོ་གས་བསྐྱེད་པ་ནིམ་ཡིན་ཏེ། རྒྱུ་དག་པའི་དབྱིངས་ཉིད་ནས་འབྲས་བུ་ཡེ་ཤེས་ཀྱི་དཀྱིལ་འཁོར་རང་སྣང་བའི་དུས་ན། རྣམ་པ་ཐམས་ཅད་མཁྱེན་པའི་ཡེ་ཤེས་སེམས་ཅན་ལ་<milestone unit="line" n="288.6"/>དགོངས་ཏེ་རིམ་གྱིས་འཆར་བ་དང་། ཐམས་ཅད་མཁྱེན་པའི་ཡེ་ཤེས་སངས་རྒྱས་ཉག་གཅིག་གི་སྣངབསྟེ། ཆིགཆོདདུའཆརབ་དུས་མཚུངས་སུ་འབྱུང་བར་འགྱུར་རོ། །དེ་ལ་མན་ངག་གིསཡིད་ཆེས་པར་བྱེད་པ་<milestone unit="page" n="289"/><milestone unit="line" n="289.1"/>༄༅། །བཞི་སྟེ། རིགས་འཛིན་རྣམས་བརྡས་བརྒྱུད་པ་ལས། གཞི་ཀློང་དུ་གྱུར་པའི་མན་ངག་དང་། རྐྱེན་གདེང་དུ་གྱུར་པའི་མན་ངག་དང་། ཐུགས་རྗེས་ཉམས་སུ་བླངས་པའི་མན་ངག་དང་། རྗེས་འཇུག་<milestone unit="line" n="289.2"/>འདའ་དཀར་ཐུགས་ཀྱི་མན་ངག་དང་བཞི་ལས། ངང་ཀུན་ཏུ་བཟང་པོ་ཆོས་ཉིད་ཀྱི་ཀློང་ནས་བསམ་པ་གསུམ་རྟོག་མེད་གནས་པའི་དུས་ན། གཞི་ཀློང་དུ་གྱུར་པའི་མན་ངག་གོ །སྤྲུལ་པའི་སྐུ་རྡོ་རྗེ་སེམས་<milestone unit="line" n="289.3"/>དཔའི་ཐུགས་ཁ་ནས། སྐུ་གསུམ་རང་རྫོགས་སུ་ཤར་བའི་དུས་ན། རང་གི་ཤེས་བྱ་ལ་རང་དབང་སྒྱུར་བས། རྐྱེན་གདེང་དུ་གྱུར་པའི་མན་ངག་གོ །དགའ་རབ་རྡོ་རྗེས་སེམས་དཔའི་ཞལ་མཐོང་བའི་དུས་སུ། འཆང་<milestone unit="line" n="289.4"/>མེད་རྡོ་རྗེའི་ལུང་བསྟན་པའི་ཆོས་ཉམས་སུ་བླངས་པས། བཀའ་དང་མཐུན་པའི་དོན་ཐུགས་སུ་ཆུད་དེ། དགའ་རབ་རྡོ་རྗེའི་ཉམས་ཀྱི་མན་ངག་གོ །ཕྱིས་རྗེས་སུ་འཇུག་པའི་བྱང་ཆུབ་སེམས་དཔའ་རྣམས་ཀྱིས་ཚུལ་<milestone unit="line" n="289.5"/>གོང་མ་བཞིན་གནས་པར་བྱས་ཏེ། བཀའ་ཇི་བཞིན་པར་སྤྱད་པས་འབྲས་བུ་ཡང་མངོན་དུ་འབྱིན་ནུས་ཏེ། བཀའ་དེ་ལས་མི་འདའ་བས། འདའ་ཀ་ཐུགས་ཀྱི་མན་ངག་གོ །བདེར་གཤེགས་རྣམས་ཀྱི་དགོངས་པ་<milestone unit="line" n="289.6"/>མདོར་བསྡུས་ཏེ་བསྟན་པའོ། །ཞེས་སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ལས། སྒོམ་ཉམས་དྲུག་པའི་ལེའུ་སྟེ་བཅུ་པའོ། །དེ་ནས་གསང་བའི་བདག་པོ་རྡོ་རྗེ་སྙིང་པོ་དང་། དགའ་རབ་རྡོ་རྗེས་མགྲིན་<milestone unit="page" n="290"/><milestone unit="line" n="290.1"/>གཅིག་ཏུ་འདི་སྐད་ཅེས་དྲིའོ། །རྒྱུ་དག་པ་ལས་འབྲས་བུ་རྫོགས་པ་འབྱུང་། འབྲས་བུ་གཉིས་སུ་མེད་པ་ལས། ཐུགས་རྗེས་འོད་ཟེར་གྱི་སྐུ་སྨིན་པ་འབྱུང་བའི་ཆོས། ལྷུན་གྲུབ་ཡོངས་སུ་རྫོགས་པའི་ལྟ་བ་ལ། སྒོམ་<milestone unit="line" n="290.2"/>ཞིང་བསྒྲུབ་ཏུ་མེད་པར་མ་སྤྱད་ན་དེའི་མན་ངག་གང་གིས་གཟུང་། རྟོགས་པའི་དོན་ལ་སྒོམ་དུ་མེད་ཀྱང་། གང་ཟག་གི་རྒྱུ་ལ་སྒོམ་སྒྲུབ་ཉམས་སུ་བླངས་ནས། བདེ་བར་གཤེགས་པའི་སྤྱན་རྣམ་པ་ལྔ་རང་གི་རྒྱུད་ལ་<milestone unit="line" n="290.3"/>འཆར་ནུས་ན། དེ་ཅིའི་རྒྱུ། དེ་ཅིའི་རྐྱེན། ལུས་མ་བོར་བར་རིན་པོ་ཆེ་གསང་བའི་སྐྲུབས་སུ་སངས་རྒྱས་ན། དེའི་གནད་མན་ངག་གང་གིས་ཟིན། འཁྲུལ་པའི་སྣང་བ་མ་སྤངས་པར། སྐད་ཅིག་མ་ལ་ཆོས་ཉིད་སྣང་བ་<milestone unit="line" n="290.4"/>རྣམ་པར་དག་ན། དེའི་མན་ངག་གང་གིས་སྟོན། ཞེས་ཞུས་པ་ལས། རྒྱལ་བའི་བཀའ་དམ་པས་གནད་བཞི་གསུངས། རང་བྱུང་ཡེ་ཤེས་སྐུ་གསུམ་ཡེ་ཤེས་ལྔ་ལྡན་མཚོན་ངེས་པར་ཤེས་པ་དང་། སྒོམས་ཉམས་དྲུག་<milestone unit="line" n="290.5"/>གི་མན་ངག་དང་། རྐྱེན་ཉམས་སུ་བླངས་པས། དུས་མ་འགྱུར་བར་སྣང་བ་འགྱུར་བ་དང་། སྣང་བ་གཞི་བཞག་གི་མན་ངག་གིས་གནད་གཅད་པར་བྱའོ། །ཞེས་སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ལས།<milestone unit="line" n="290.6"/>གནད་བཞི་རྒྱལ་བ་བཀའི་ལེའུ་སྟེ་བཅུ་གཅིག་པའོ།། །།དེ་ནས་སྟོན་པ་རྡོ་རྗེ་འཆང་ཆེན་པོས་འདི་སྐད་གསུངས་སོ། །ཡི་གེ་དགུ་པ་མ་ཤེས་ན། གཞི་སྟོངས་པའི་སྐྱོན་དུ་འགྱུར་རོ། །ཐུགས་ཀྱི་ཉིད་ཁུ་མ་<milestone unit="page" n="291"/><milestone unit="line" n="291.1"/>༄༅། ཁེས་ན། །གཞིའི་མཚན་ཉིད་མི་ཤེས་སོ། །རྩེ་མོ་དྲུག་པ་མ་ཤེས་ན། །དགོངས་པ་གཏན་ལ་མི་ཕེབས་སོ། །སྣང་བ་རང་ལོགས་ཤེས་ན། ཐ་དད་ཀྱི་སྐྱོན་དུ་འགྱུར་རོ། །འཇུག་པ་རང་ས་མ་ཤེས་ན།<milestone unit="line" n="291.2"/>གྲུབ་མཐའ་སླར་ལོག་གི་སྐྱོན་དུ་འགྱུར་རོ། །དུས་ཚོད་རྒྱལ་ས་མ་ཤེས་ན། ཐེག་པ་གཞན་དང་ཆ་མི་ཕྱེད་དོ། །མཆོངས་ས་ལྔ་ལྡན་མ་ཤེས་ན། ཡེ་ཤེས་ཟང་ཐལ་མི་རྟོགས་སོ། །སྒོམས་ཉམས་དྲུག་པ་མ་ཤེས་ན།<milestone unit="line" n="291.3"/>དགོངས་པའི་དོན་འཆལ་བར་འགྱུར་རོ། །གནད་ཀྱི་བཀའ་བཞིན་མ་ཤེས་ན། གནད་མི་ཆོད་དོ། །ཞེས་གསུངས་ནས། འཁོར་རྣམས་དགྱེས་ནས་རྗེས་སུ་ཡི་རངས་ཏེ། ཆོས་ཀྱི་དྲི་མ་མེད་པ་ཆེན་པོའི་ངང་དུ་ཐིམ་<milestone unit="line" n="291.4"/>མོ། །སེམས་ཕྱོགས་ཆེན་པོ་ནམ་མཁའ་མཛོད་ཀྱི་རྒྱུད་ལས། དོན་མ་ལུས་པར་བསྡུས་ནས་བསྟན་པ་རྗེས་སུ་ཡི་རང་པའི་ལེའུ་སྟེ་བཅུ་གཉིས་པའོ། །སེམས་ཕྱོགས་ཆེན་པོ་ནམ་མཁའ་མཛོད་ལས། ཆོས་ཉིད་ནམ་<milestone unit="line" n="291.5"/>མཁའ་མརྗོད་ཀྱི་རྒྱུད་ཅེས་བྱ་བ་རྫོགས་སོ།། །། ༄༅། །རྒྱ་གར་སྐད་དུ། ཨ་ཏི་མ་ཧྭ་བོ་དྷི་ཙིསྟ་ཀོཥ་དྷརྨ། མྱུ་ལ་ཨུ་ཀྭ་ཤ་དྭཏ་ཙྭ་ན་ཨ་ཀྭ་ཤ་ནཱ་མ། བོད་སྐད་དུ། རྫོགས་པ་ཆེན་པོ་བྱང་</p></div1>
        </body>
    </text>
</TEI.2>