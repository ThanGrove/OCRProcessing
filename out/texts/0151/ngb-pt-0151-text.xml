<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0151-text.xml">
    <teiHeader lang="tib">
        <fileDesc>
            <titleStmt>
                <title><!--bkra shis pa'i dpal rig pa'i khu byug gi rgyud/-->བཀྲ་ཤིས་པའི་དཔལ་རིག་པའི་ཁུ་བྱུག་གི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0151-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=302.1; end=323.6--><milestone unit="page" n="302"/><milestone unit="line" n="302.1"/>བྱ་བཟོད་ན། །འཕགས་ཐུགས་འགལ་དང་འཕྲལ་དུ་གནོད་སྤྱིན་མོས། །བར་ཆད་བྱེད་ཕྱིར་བློ་ཡི་ཟེར་ལ་བསྐྱོད། །ལ་སྟོད་མཁས་པ་མགོན་པོ་ལ། །ཉང་སྟོད་ལྕེ་ནག་བདུད་རྩིས་ཞུས།། །།༄༅། །རྒྱ་གར་སྐད་དུ།<milestone unit="line" n="302.2"/>སྭསྟི་ཤི་བིབྱུ་ཀོ་ཀི་ལ། བོད་སྐད་དུ། བཀྲ་ཤིས་པའི་དཔལ་རིག་པའི་ཁུ་བྱུག །བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །དུས་གསུམ་གྱི་དེ་<milestone unit="line" n="302.3"/>བཞིན་གཤེགས་པ་བཅོམ་ལྡན་འདས་ཐམས་ཅད་ཀྱི་ཐུགས། །བཅོམ་ལྡན་འདས་ཆེན་པོའི་ཡེ་ཤེས་དང་ཡང་མི་མཉམ་པའི་གསང་སྔགས་ཐེག་པ་ཆེན་པོའི་ཡང་ཐེག་པ་ཆེན་པོ། དུས་གསུམ་གྱི་དེ་བཞིན་གཤེགས་<milestone unit="line" n="302.4"/>པ་ཐམས་ཅད་ཀྱི་སྐུ་གསུང་ཐུགས་རྡོ་རྗེ་ལྟར་དབྱེར་མི་ཕྱེད་པའི་བདག་ཉིད། གཞི་རྩ་མེད་པའི་སྙིང་པོ་ཆོས་ཐམས་ཅད་རྒྱུ་ཡོད་པ་དང་མེད་པའི་ཚིག་ཟད་པ། སྲིད་པའི་ས་བོན་མ་སྤངས་པར་ཟད་ནས་དག་པ། ཁ་<milestone unit="line" n="302.5"/>དོག་དང་དབྱིབས་དང་མཚན་མ་མེད་པར་རིགས་རྒྱུད་དང་བྲལ་བ། གང་གི་གནས་སུ་མ་གྱུར་ཅིང་ཐམས་ཅད་ཀྱི་གཞིར་གྱུར་པ། མིང་དང་ཚིག་གིས་རྣམ་པར་དག་ཅིང་། རྣམ་པའི་སྤྱོད་པ་ཐམས་ཅད་དངས་ཤིང་<milestone unit="line" n="302.6"/>བདེན་པ་གཉིས་མགོ་མཉམ་དུ་དྲིལ་པ། ཡེ་ཤེས་སྙིང་པོ་ཆེ་བ་ཐམས་ཅད་ཀྱི་བླ། ཆོས་ཐམས་ཅད་ནི་ཚུལ་བཞིན་གནས་ལ། ཆོས་ཐམས་ཅདཚུལབཞིནདུམིགནསཔའི་མཆོག །གང་བསམ་དུ་མེད་པའི་ངོ་བོ་ཉིད་<milestone unit="page" n="303"/><milestone unit="line" n="303.1"/>༄༅། །མེད་པ་ལ། མི་སེམས་པར་སེམས་ཤིང་མདུན་མེད་པར་ལྡན་པ། ནང་དང་ནང་གི་ཕྱི་རོལ་མེད་ཅིང་མི་ལྡན་པ་མེད་པར་ཐ་དད་པ། རྡོ་རྗེ་ཆེན་པོ་དགྱེས་པར་ཀུན་སྡུད་ཅིང་འདུས་ནས་འགྲུབ་པ། བདེ་<milestone unit="line" n="303.2"/>བ་ཆེན་པོའི་ཚུལ་མི་བརྗོད་པར་ཐམས་ཅད་ཐམས་ཅད་དང་གཉིས་སུ་མེད་པར་གྱུར་པ། ཆོས་ཀྱི་སྐུ་ནི་འདུ་བྱེད་ཀྱི་ཆོས་མ་ཡིན་པ། མཚན་མ་ཐ་དད་པ་གང་ཡང་མ་ཡིན་པ། ཆོས་ཐམས་ཅད་ཀྱི་རང་བཞིན་དང་<milestone unit="line" n="303.3"/>གཞིར་གྱུར་པའི་ཕྱིར་ནམ་མཁའ་ཇི་ལྟ་བ་བཞིན་པས་དེ་ནི་རྟག་པ་བཞིན་ནོ་བྱའོ། །ཆོས་ཀྱི་དེ་བཞིན་ཉིད་དང་། ཡེ་ཤེས་ཀྱི་དེ་བཞིན་ཉིད་དེ་གཉིས་ཀྱི་དེ་བཞིན་ཉིད་ནི་གཅིག་པའང་མ་ཡིན། ཐ་དད་པའང་མ་ཡིན་<milestone unit="line" n="303.4"/>པས། དབྱིབས་དང་ཁ་དོག་ལས་འདས་པའི་ཆོས་ཀྱི་སྐུ་དེ་ནི་ཡེ་ཤེས་རྣམ་པར་དག་པ་དང་། སྤང་བར་བྱ་བ་གཉིས་ཀྱི་ཕྱིར། ལྷན་ཅིག་གྲུབ་པའི་ཆོས་ཀྱི་སྐུ་ནི། རྣམ་པར་དག་པ་ཕུན་སུམ་ཚོགས་པ་ཞེས་བྱའོ། །དུས་<milestone unit="line" n="303.5"/>གསུམ་གྱི་དེ་བཞིན་ཉིད་ཀྱི་དེ་བཞིན་ཉིད་དང་། ཆོས་ཐམས་ཅད་ཀྱི་དེ་བཞིན་ཉིད་དེ་བཞིན་ཉིད་དངོས་པོ་མེད་པར་རོ་གཅིག་པའི་ཕྱིར་དང་། ཐེག་པ་རྨད་དུ་བྱུང་བ་དང་། རིན་པོ་ཆེ་ཚད་མེད་པ་སེལ་བ་དག་སྟེ།<milestone unit="line" n="303.6"/>སངས་རྒྱས་ཐམས་ཅད་ལ་དགོངས་པའོ། །དཔའ་བོ་རྟག་པར་དགོངས་པ་ཡི། །མཚན་མ་ཐམས་ཅད་ལས་འདས་ཤིང་། །མཚན་མས་མ་གོས་བསྒོར་མེད་པས། །རྣམ་པར་མི་རྟོག་ཆོས་ཀྱི་སྐུ། །རྟག་པའང་མ་ཡིན་<milestone unit="page" n="304"/><milestone unit="line" n="304.1"/>ཆད་པའང་མིན། །ད་ནི་དབུ་མའི་ལམ་པོ་ཆེ། །སྐུ་གསུམ།་ལྷུན་གྲུབ་དེ་བཞིན་ལས། །སངས་རྒྱས་ཚད་མེད་གྲངས་མེད་པའི། །རྒྱལ་དང་མགོན་རྣམས་མངོན་བྱུང་གྱུར། །ཡང་དག་པར་རྫོགས་པའི་རྫོགས་པར་<milestone unit="line" n="304.2"/>ལོངས་སྤྱོད་པའི་སྐུ། ཐུགས་རྗེ་ཆེན་པོ་དེ་ནི། རྟག་པ་དང་མི་རྟག་པ་གཉིས་འཛིན་པའི་ཕྱིར་ན། རྟག་པ་དང་མི་རྟག་པ་ཆེན་པོ་ཞེས་བྱ་སྟེ། དེ་ནི་སྦྱངས་པས་ཐོབ་པར་བསྟན་ནོ། །ཡང་དག་བསྟན་ཏེ་མངོན་པར་<milestone unit="line" n="304.3"/>སྣང་། །སངས་རྒྱས་རྣམས་དང་དགོངས་པ་མཐུན། །གཅིག་ལ་གཉིས་ལ་སྤྱོད་ཕྱིར་གཅིག །དེ་ནི་ལོངས་སྤྱོད་མཚན་དང་ལྡན། །སྨོན་ལམ་ལྡན་པའི་སྐལ་ཆེན་ལ། །རྒྱུ་རྐྱེན་འདུས་ལས་གསལ་བར་སྣང་། །སྤྲུལ་པའི་<milestone unit="line" n="304.4"/>སྐུ་ནི་མཛད་པའི་དོན་ལ་སྤྲུལ་པར་མཛད་ཅིང་། ཁྲོ་བ་དང་འཛུམ་པ་དང་། རྒྱན་ཅན་དང་། རྒྱན་མེད་པར་འཕྲུལ་པའི་ཕྱིར་སྤྲུལ་པའི་སྐུའོ། །མི་རྟག་རྟག་པ་སྤྲུལ་ལྡན་ཞིང་། །སྦྱངས་པའི་མཆོག་གྱུར་ཀུན་གསུང་<milestone unit="line" n="304.5"/>འགྱུར། །མཚུངས་པར་སྤྱོད་དང་སྟོན་མང་པོ། །ཐེག་པ་བཞི་ནི་སྟོན་པར་འགྱུར། །རང་བཞིན་ཡེ་ཤེས་ཏིང་ངེ་འཛིན། །དག་པ་སྐུ་གསུམ་པི་ཝང་ཚུལ། །དེ་གསུམ་རྣམ་པར་དག་པ་ནི། །དེ་བཞིན་དེ་བཞིན་དེ་བཞིན་<milestone unit="line" n="304.6"/>ཕྱིར། །སངས་རྒྱས་རྣམ་ཀུན་ཐ་མི་དད། །དེ་ཕྱིར་སངས་རྒྱས་ཐམས་ཅད་ཀྱི། །ཡེ་ཤེས་ཆེན་པོར་རབ་གསལ་བས། །ཡང་དག་དབྱིངས་ལ་མཉམ་སྦྱར་བས། །ཆོས་རྣམས་ངོ་བོ་ཉིད་ཀྱི་ཞིང་། །མི་སྐྱེ་མི་འགག་མི་<milestone unit="page" n="305"/><milestone unit="line" n="305.1"/>༄༅། །དགོངས་ཕྱིར། །དེ་ལ་རྟག་ཆད་མཐར་མི་ཆགས། །ཡེ་ཤེས་རིག་པས་དོན་རིག་པས། །ཉམས་སུ་བླང་མེད་རང་རིག་ཉིད། །ཡེ་ཤེས་རང་རིག་འདི་འདྲ་ཞེས། །རྡོ་རྗེ་སེམས་དཔས་བསྟན་དུ་མེད། །ཀུན་<milestone unit="line" n="305.2"/>རྫོབ་བརྗོད་ཡོད་མ་རྟོགས་པ། །ཡང་དག་བདེན་པ་ཉིད་དུ་ནི། །འཁོར་བ་མྱ་ངན་འདས་པའི་ཆོས། །རང་བཞིན་མེད་པས་ཡེ་ནས་ཞི། །གཅིག་པས་དུ་མ་མེད་པར་གྱུར། །གཅིག་ལས་མཉམ་ཉིད་ཕྱོགས་བྲལ་<milestone unit="line" n="305.3"/>བས། །དེ་དག་རང་བཞིན་མི་དམིགས་ཕྱིར། །ཐམས་ཅད་དེ་བཞིན་ཉིད་དུ་བཞག །རང་བྱུང་རང་ཞི་མཉམ་བཞག་པས། །མཚན་མའི་འགོག་པར་ལྷུང་མི་སྲིད། །དེ་ལྟར་དོན་ལ་རེག་གྱུར་ན། །ཅི་ལ་གནས་ཤིང་གང་<milestone unit="line" n="305.4"/>ལ་ཆགས། །གང་ཞིག་འགག་ཅིང་ཅི་ཞིག་བླང་། །མ་སྤངས་ལྷུན་གྲུབ་ཀུན་ཏུ་བཟང་། །སྐུ་གསུམ་ལྡན་པས་ཕོ་བྲང་མཆོག །ལྷུན་གྲུབ་བྱ་ཡི་དབྱིབས་འདྲ་ལ། །རྩི་ཤིང་ནགས་ཚལ་སྣ་ཚོགས་ལྡན། །གཅན་ཟན་རི་<milestone unit="line" n="305.5"/>དྭགས་སེམས་ཅན་རྣམས། །ཐམས་ཅད་ཐ་དད་བསམ་གྱིས་མི་ཁྱབ་ནས། །རྡོ་རྗེ་འཁོར་ལོ་འཛིན་སོགས་ཀྱི། །བླ་མེད་གནས་སོགས་ལས་ཀྱི་མཐོང་། །རྟོགས་ནས་རང་སྐལ་ལྡན་པས་ཆོས། །སོ་སོར་གོ་བ་བསམ་<milestone unit="line" n="305.6"/>མི་ཁྱབ། དེ་ནས་དཔལ་རྡོ་རྗེ་སེམས་དཔས། བཅོམ་ལྡན་འདས་ཀུན་ཏུ་བཟང་པོ་ལ་ཞལ་ཤིན་ཏུ་འཛུམ་པས་བལྷས་ནས། །ཨེ་མ་ཧོ་རབ་ཏུ་གསང་བའི་མཆོག །གང་ལས་བྱུང་ནས་ཅི་ཞིག་བྱེད། །གང་དུ་འགྲོ་བ་སུ་<milestone unit="page" n="306"/><milestone unit="line" n="306.1"/>ལ་འཚལ ཡངས་པ་ཆེན་པོས་བཤད་དུ་གསོལ། །ཞེས་ཆེད་དུ་གླེང་ངོ་། །དེ་ནས་བཅོམ་ལྡན་འདས་ཆེན་པོ་དཔལ་ཀུན་ཏུ་བཟང་པོས་བཀའ་སྩལ་པ། རྣམ་དག་པ་དང་མྱ་ངན་འདས། །ཆོས་སྐུ་དངོས་ཡོད་རྣམ་དག་<milestone unit="line" n="306.2"/>ཉིད། །གཞན་ལས་མ་བྱུང་རང་ལ་གནས། །སྣ་ཚོགས་རང་བཞིན་མི་གཉིས་ཏེ། །ཆ་ཤས་ཉིད་དུ་སྤྲོས་དང་བྲལ། །ཐེག་པ་སྣ་ཚོགས་ཡིན་པར་བཤད། །མཆོག་གི་དམ་པ་སྙིང་པོ་ནི། །ལུང་གི་དམ་པ་བྱང་ཆུབ་<milestone unit="line" n="306.3"/>སེམས། །འགྲོ་བ་ཀུན་ལ་རང་བཞིན་གནས། །དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས་ཆེད་དུ་གླེང་པ། །སོ་སོ་སྐྱེ་བོས་མི་ཤེས་པས། ཁྲེས་པ་གསུམ་པོ་མ་སྤངས་ཕྱིར། །སྐུ་གསུམ་ལས་ནི་རིང་དུ་<milestone unit="line" n="306.4"/>འགྱུར། །སྐུ་གསུམ་ཡེ་ཤེས་ཆེ་རྟེན་འབྱུང་། །ཟིན་པས་རྩོལ་བའི་ནད་སྤངས་ཏེ། །ལྷུན་གྱིས་གནས་པས་བཞག་པ་ཡིན། །དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས། རབ་ཏུ་གསང་བའི་ཆོས་བསམ་པར་བྱ་<milestone unit="line" n="306.5"/>བ་ལ་རབ་ཏུ་གླེང་བ། བསམ་པ་བསམ་པར་མི་བྱ་སྟེ། །མི་བསམ་པའང་མི་བསམ་མོ། །གང་ལའང་རྣམ་པར་མི་སེམས་པ། །དེ་ནི་དེ་བཞིན་མཉམ་ཉིད་དོ། །རྣམ་མི་རྟོག་ཏུ་ཀུན་འདུས་ཕྱིར། །ཚོར་བར་བསྒོམས་ན་<milestone unit="line" n="306.6"/>ཅི་ཞིག་གནས། །ཇི་བཞིན་པ་ཞེས་བསྟན་པ་ཉིད། །རང་གི་རིག་པ་ཚངས་པ་ཡིན། །བཀྲ་ཤིས་པའི་རིག་པ་ཁུ་བྱུག་ལས་དངོས་པོ་གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་དཔལ་རྡོ་རྗེ་<milestone unit="page" n="307"/><milestone unit="line" n="307.1"/>༄༅། །སེམས་དཔས་མཆོད་པ་རྣམ་གཉིས་མཆོད་དེ། ཕྱག་བཙལ་ཏེ་ཤིན་ཏུ་འཛུམ་པ་དང་བཅས་པའི་ངག་གིས། བཅོམ་ལྡན་འདས་ཆེན་པོ་བདེ་བར་གཤེགས་པ་ཆེན་པོ། །མཐའ་དག་དབུས་སུ་བལྟ་བ་ཇི་<milestone unit="line" n="307.2"/>ལྷར་ལགས། ཕྱི་རོལ་ཡུལ་ལ་ཇི་ལྟར་འཚལ། རྡོ་རྗེ་སེམས་དཔའ་འགྲོ་བ་དང་ཆོས་ཐམས་ཅད་ཀྱི་རང་བཞིན་པ་དང་། རིགས་ལྔ་ཡེ་ཤེས་ལྔར་བསྟན་པ་ཇི་ལྟར་ལགས། གསང་སྔགས་རིག་སྔགས་ཞེས་བྱ་བ་ནི་གང་།<milestone unit="line" n="307.3"/>རྡོ་རྗེ་ཐེག་པ་ཆེན་པོའི་སྒོ་ནས་འཇུག་པ་དང་། མདོ་སྡེའི་སྒོ་ནས་འཇུག་པ་གཉིས་སེམས་མཉམ་པར་འཇོག་པའི་དུས་ན་ཚུལ་ཇི་ལྟར་འཇོག །དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས་བཀའ་སྩལ་པ།<milestone unit="line" n="307.4"/>མཐའ་སྤང་དབུས་རྟོགས་པ་ལ་ཤེས་ཡུལ་དབྱེ། །འགྲོ་བའི་ཡིད་དུ་ཀུན་གཅིག་རྡོ་རྗེ་སེམས་དཔའི་ངང་། །ཡེ་ཤེས་དབྱིངས་གསལ་སྐྱེ་མེད་ཐབས་ཆེན་གྱིས། །བྱིན་བརླབས་ཁྱད་འཕགས་རྒྱལ་བ་རིགས་ལྔར་<milestone unit="line" n="307.5"/>སྣང་། །དོན་དམ་གསང་བ་གསང་སྔགས་རྒྱལ་པོ་ཆེ། །རྣམ་གྲོལ་དག་པ་རིག་སྔགས་བླ་མེད་གསུང་། །འཇུག་ལྡོག་མཐར་ཟད་བླ་མེད་ལྷུན་གྲུབ་ལམ། །སྟོང་སྨོན་མཚན་འཛིན་ལམ་མཆོག་བདེ་བ་སྒྲུབ། །ཞི་དང་<milestone unit="line" n="307.6"/>གནས་དང་ལྷག་མཐོང་དག་དང་ནི། །ཀུན་གཞི་རྣམ་ཤེས་ཡོད་པའི་དངོས་ཉིད་དང་། །འཇིག་རྟེན་བལྟ་བ་རྣམ་བཞི་འདས་པའི་བལྟ། །ཁམས་གསུམ་ལས་འདས་ནོར་བུ་རིན་པོ་ཆེ། །ཕུང་པོ་ལྔ་པོ་མི་གཡོ་བྱང་ཆུབ་<milestone unit="page" n="308"/><milestone unit="line" n="308.1"/>ལམ། །འདོད་ཆགས་ཞེ་སྡང་གཏི་མུག་ཕྲག་དོག་རྒྱལ། །བདེ་བ་བདེ་ལ་གནས་པའི་བདེ་བ་མཆོག །རྣལ་འབྱོར་ཅིག་ཆར་འཇུག་པའི་ལམ་འདི་ནི། །འཇུག་པར་མི་རུང་ཞེས་ནི་སྐུར་འདེབས་པ། །དབང་པོ་རྟུལ་པོ་མ་<milestone unit="line" n="308.2"/>རབས་ཐ་མལ་པ། །གནས་ངན་ལེན་པའི་བག་ཆགས་སྦྱང་རུང་སྟེ། །གཉིས་མེད་དོན་དམ་ཀུན་རྫོབ་བདེན་གཉིས་གཅིག །གཉིས་སུ་མི་བལྟ་སྙིང་པོ་བྱང་ཆུབ་ཉིད། །ཞི་གནས་ལྷག་མཐོང་སྟོང་པས་བརྒྱལ་བྱིང་ལ་<milestone unit="line" n="308.3"/>སོགས་བྲལ། །དབེན་པའི་གྲོང་དང་གྲོང་ཁྱེར་རི་སུལ་དང་། །དགོན་པ་དབེན་པའི་ནགས་གསེབ་དུར་ཁྲོད་རྣམས། །བརྟེན་པར་བྱེད་ཅིང་བདག་བསྟོད་གཞན་སྨོད་ཅིང་། །བརྙེད་དང་བསྐུར་སྟི་དག་ལ་གང་ཆགས་<milestone unit="line" n="308.4"/>པ། །མཁས་པ་མ་ཡིན་ཤིན་ཏུའང་དྲན་པ་ཉམས། །ཆོས་ལྔ་ལྡན་པའི་བྱང་ཆུབ་ཐོབ་པར་གསུངས། །སྐྱེ་བ་དག་ལ་མོས་པའི་ཉོན་མོངས་འདི། །སེམས་ཀྱི་ཚུལ་ཁྲིམས་ཉམས་ཏེ་ཞིག་པ་ཡིན། །དེ་ནས་བཅོམ་ལྡན་<milestone unit="line" n="308.5"/>འདས་དཔལ་ཀུན་ཏུ་བཟང་པོ་ལ། རྡོ་རྗེ་སེམས་དཔས་ཞུས་པ། བཅོམ་ལྡན་འདས་ཐུགས་རྗེ་ཆེན་པོའི་བདག་ཉིད་དང་ལྡན་པ། ཐེ་ཚོམ་གྱི་སྒྲིབ་པ་དག་པར་བགྱི་བའི་སླད་དུ། ཞུ་བའི་སྤོབས་པ་བགྱིད་<milestone unit="line" n="308.6"/>པའོ། །གཟུགས་བརྙན་རང་བཞིན་ཏིང་འཛིན་དཀྱིལ་འཁོར་གསུམ། །གཅིག་གམ་འོན་ཏེ་ཐ་དད་བསྟན་པ་དང་། །ལྷ་ཡི་དཀྱིལ་འཁོར་ཉེ་བར་བསྒྲུབ་པའི་ཚེ། །ལས་གཞན་ཕྲ་མོ་བརྩམས་པས་བསྒྲིབ་མི་<milestone unit="page" n="309"/><milestone unit="line" n="309.1"/>༄༅། །བསྒྲིབ། །ཞི་ཁྲོའི་དཀྱིལ་འཁོར་སོ་སོར་མཆིས་མ་མཆིས། །ལྷ་གཅིག་བསྒོམས་པས་གཞན་དབང་འགྱུར་རམ་ཅི། །རྣལ་འབྱོར་མི་རྟོག་ཏིང་འཛིན་གསལ་གྱུར་ན། །ཏིང་འཛིན་གཞན་ལ་སྙོམས་པར་<milestone unit="line" n="309.2"/>འཇུག་མི་འཇུག །སྔགས་ལ་འཇུག་པའི་རྣལ་འབྱོར་དབང་ཕྱུག་གིས། །མདོ་སྡེ་བསྒོམས་ནས་གཏན་ཚིགས་བཅལ་ན་ཀོ །འཕགས་པ་དག་དང་མི་མཉམ་སྐྱོན་ཅི་ལགས། །བསྒོམ་དུ་མེད་པར་གཞག་ཏུ་རུང་མི་<milestone unit="line" n="309.3"/>རུང་། །ལུང་དང་སློབ་དཔོན་མཁས་པས་སེམས་བཅོས་ན། །སྔགས་ཀྱི་འཕྲོ་འདུ་མེད་པར་དོན་ཐོབ་བམ། །དགེ་བ་གཞན་གྱི་རྣམ་སྨིན་ཕྱི་མར་འབྱུང་། །སྔགས་སྤྱོད་ཚེ་འདིར་འགྲུབ་བམ་ཅི་ལས་འགྱུར། །ངེས་པའི་<milestone unit="line" n="309.4"/>དབང་མ་ཐོབ་པའི་སློབ་དཔོན་གྱིས། །གཞན་ལ་དབང་བསྐུར་དབང་ཐོབ་ཕན་མི་ཕན། །ཞེས་ཞུས་པས། ཆེད་དུ་གླེང་པ། ཏིང་ངེ་འཛིན་གྱི་གོམས་པའི་མཐུར་ལྡན་ན། །རང་བཞིན་གཟུགས་བརྙན་བྱེ་བྲག་ཅུང་ཟད་<milestone unit="line" n="309.5"/>མེད། །ཐམས་ཅད་སྐུ་གསུང་ཐུགས་སུ་འོད་གསལ་ན། །སྟོབས་ལྡན་གུད་ན་མེད་པས་བསྒྲིབ་མི་ནུས། །ཆོས་སྐུ་རོ་གཅིག་འགྲོ་དོན་བྱེད་མཉམ་སྟེ། །མོས་པའི་བློ་ལ་སོ་སོ་ཉིད་དུ་གསལ། །ཡེ་ཤེས་དབྱིངས་སུ་ཕྱག་<milestone unit="line" n="309.6"/>རྒྱ་ཀུན་གཅིག་ཕྱིར། །བདེ་གཤེགས་གཅིག་བསྒོམ་རྒྱལ་བ་ཀུན་གྱི་ངང་། །ཏིང་འཛིན་སྙིང་པོ་མི་རྟོག་གོམས་གྱུར་ན། །ཏིང་འཛིན་གཞན་ཕྲ་དེ་ལ་སྦྱར་མི་དགོས། །གཅིག་ཅར་འཇུག་པ་གོམས་པ་མངོན་གྱུར་ན། །ཚེ་<milestone unit="page" n="310"/><milestone unit="line" n="310.1"/>འདིར་འགྲུབ་པ་གདོན་མི་ཟ་བར་རྟོགས། །མ་རིག་བདག་ཏུ་བཟུང་ནས་བལྟ་ཉེས་པས། །སངས་རྒྱས་སེམས་ཅན་འབྱེད་པ་སྲིད་པའི་རྩ། །དོན་དམ་སྐྱེ་མེད་དངོས་པོ་མེད་བདེན་པས། །བསྒོམ་དུ་མེད་པར་འཇོག་པ་<milestone unit="line" n="310.2"/>དམ་པ་ཉིད། །ཡང་དག་མ་ནོར་གདེང་ཆེན་ལྡན་པས་གང་། །བློ་ཡི་གཏིང་དུ་ཤིན་ཏུ་ངོམས་བྱས་ནས། །བཙལ་མི་དགོས་པའི་ནོར་བུ་རིན་པོ་ཆེ། །དགེ་སྡིག་གཉིས་ཀྱི་འབྲས་བུ་སོ་སོར་སྨིན། །ཐེག་དམན་གཉིས་<milestone unit="line" n="310.3"/>ཀའི་རྒྱུ་ལ་བཞུགས་ཡོད་ཕྱིར། །ཞེ་སྡང་ལ་སོགས་ངན་སོང་རྒྱུ་ཉིད་ད་ལྟ་དག་པའི་ཕྱིར། །ཚེ་འདིའི་འབྲས་བུ་ཐོབ་པ་དེ་ཉིད་མོད། །དུས་གསུམ་རྒྱལ་བའི་གསང་ཆེན་ངེས་པའི་དབང་། །བྱིན་ནམ་བསྟན་ནམ་མཐོང་<milestone unit="line" n="310.4"/>བར་མ་བྱས་ན། །རྡོ་རྗེ་རྒྱལ་པོ་ཡོན་ཏན་དབང་མེད་པས། །ནོར་བུ་རྒྱལ་སར་བསྐོས་པ་ཇི་བཞིན་དུ། །དབང་བསྐུར་བྱས་པས་བདག་གཞན་བརླག་པར་འགྱུར། །བཀྲ་ཤིས་པ་རིག་པའི་ཁུ་བྱུག་ལས། མདོར་བསྡུས་<milestone unit="line" n="310.5"/>པ་མདོ་སྡེའི་དགོངས་པ་དང་ཞུས་པའི་ལན་དང་བཅས་པའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས བཙལ་བ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས། ཆེད་དུ་<milestone unit="line" n="310.6"/>བརྗོད་པ་འདི་བརྗོད་དོ། །རྡོ་རྗེའི་སེམས་ནི་གསུང་བགྲོད་སྦྱང་བ་མ་ལུས་དེ་དབང་བསྒྱུར། །རྡོ་རྗེ་འདུ་འབྲལ་མེད་དེ་བདེ་བ་ལ་གནས་རྡོ་རྗེའི་དབང་། །རྡོ་རྗེ་དེ་ནི་སྐྱེ་དང་འགག་པ་མེད་དེ་ཡངས་ཤིང་ཟབ། །དེ་ཕྱིར་<milestone unit="page" n="311"/><milestone unit="line" n="311.1"/>༄༅། །རྡོ་རྗེ་ཟབ་མོ་ཡངས་ཤིང་ཟབ་པའི་གཏིང་ནི་ལྟ་བ་རྡོ་རྗེ་ཡིན། །རྡོ་རྗེ་ནམ་མཁའ་ལྟ་བུ་དེ་ནི་ཐམས་ཅད་སྐྱེད་པའི་རྒྱུ་སྟེ་གཞི་མ་ཡིན་པས་ཆེ། །དེ་ཕྱིར་རྡོ་རྗེ་ཀུན་བྱུང་སྙིང་པོ་མ་བཙལ་བཞག་ནས་<milestone unit="line" n="311.2"/>བསྒོམ། །སེམས་ཀྱི་ངང་ཉིད་ཁ་དོག་དངོས་མེད་ཇི་བཞིན་ཏེ། །གང་ནས་མ་བྱོན་ཕྱི་རོལ་ནང་རོལ་གཉིས་ཀ་མིན། ཁེས་རབ་ཚོགས་ཀྱི་སྙིང་རྗེའི་བརླན་དང་མ་བྲལ་ཐམས་ཅད་སླེངས། །ལོག་རྟོག་མཚན་མའི་འདུ་<milestone unit="line" n="311.3"/>ཤེས་ཐམས་ཅད་དེ་ལས་འབྱུང་། །སྤྱིན་པ་ལ་སོགས་ཕ་རོལ་ཕྱིན་པ་བཅུ་ཡང་རང་བཞིན་རྫོགས། །ལམ་འདུས་རིམ་པ་ས་དང་འཇུག་ལྟ་ཐམས་ཅད་འགྲུབ་པ་ཡིན། །སྤང་ལེན་མེད་པར་ཆོས་འདི་སྒྱུ་མར་གནས་པས་<milestone unit="line" n="311.4"/>ན། །ལུས་ངག་ཡིད་གསུམ་ཡང་དག་པ་ཉིད་ཡེ་ནས་ཤེས་པ་ཡིན། །སངས་རྒྱས་ཆོས་ལ་གུས་ཤིང་རྙེད་འདོད་དྲན་པ་ཤེས་རབ་མིན། །གཏོང་བ་ཚུལ་ཁྲིམས་ཆོས་སེམས་པ་ལ་བྱང་ཆུབ་རིང་སྟེ་གནམ་ས་<milestone unit="line" n="311.5"/>བཞིན། །ཐམས་ཅད་ཀུན་ཏུ་བཟང་པོའི་ངང་དུ་གཅིག་པར་ཤེས་པར་བྱ། །མཐའ་ཡས་རབ་ཏུ་མཐའ་ཡས་པ་ཡི་སེམས་ཅན་ཐམས་ཅད་ཀུན། །རང་བྱུང་རྣམ་དག་སྐུ་གསུང་ཐུགས་ཀྱི་དཀྱིལ་འཁོར་དུ། །སངས་རྒྱས་<milestone unit="line" n="311.6"/>ལ་སོགས་ཕྱག་རྒྱ་འབར་བ་ཉིད་དུ་དོན་འདི་སྣང་་བས་མིན། །སྣང་སྲིད་ལྷུན་གྱིས་རྫོགས་པར་ཤེས་པས་ཐབས་ཀྱི་ཐབས། །མེད་པའི་རྒྱུ་ལས་ཡོད་པའི་དངོས་པོར་འོད་གསལ་བ། །གདོད་ནས་དག་པའི་དཀྱིལ་<milestone unit="page" n="312"/><milestone unit="line" n="312.1"/>འཁོར་ལ་སོགས་པ་ཡི་ཚོགས། །སྣང་ཡང་དངོས་པོ་མེད་པའི་ཚུལ་ཡིན་ན། །དེ་ལ་ཇི་ལྟར་བརྟགས་ཀྱང་དངོས་པོ་ཅི་ཞིག་ཡོད། །དཔེ་དང་ཚད་མ་གཏན་ཚིགས་རྗེས་སུ་དཔག་པ་ཡིས། །ཡ་མཚན་རྨད་ཀྱི་ཆོས་འདི་<milestone unit="line" n="312.2"/>རྟོགས་པར་ནུས་པ་མ་ཡིན་ཏེ། །རྟག་པར་ཀུན་རྫོབ་རྣམ་པར་སྣང་མཛད་སྐུ། །ཡིད་བཞིན་ནོར་ལྟར་དགོས་དགུ་འབྱུང་བའི་གཞི། །དེ་བས་གསང་སྔགས་བདག་ཉིད་ཆེན་པོ་འདི། །དངོས་གྲུབ་བྱིན་རླབས་གཏམས་<milestone unit="line" n="312.3"/>པའི་ཐབས་ཤེས་ཅན། །བསམ་ཡས་གཏིང་དཔག་དཀའ་བ་རྒྱལ་པོ་འདྲ། །ཁམས་གསུམ་ལས་འདས་བྱང་ཆུབ་རིན་པོ་ཆེ། །སྟོར་བས་བཙལ་ཀྱང་རྙེད་པར་ག་ལ་འགྱུར། །ཐིག་ལེ་ཆེན་པོ་ཀུན་ཏུ་ཆུབ་གནས་<milestone unit="line" n="312.4"/>པའི། །ཐབས་དང་ཤེས་རབ་རྣམ་ལྡན་ཡེ་ཤེས་སྙིང་པོ་ཉིད། །ཟླ་གསང་ཐིག་ལེ་སྐྱེ་འགག་བདག་ཏུ་རྫོགས། །སྐྱེས་ཆེན་ཐུགས་ལ་རྟག་ཏུ་གསལ་བའི་སྐུ། །ཐམས་ཅད་ཡེ་སངས་རྒྱས་པའི་རྫོགས་ཆེན་འདི། །མ་<milestone unit="line" n="312.5"/>བཀག་ཅི་བདེར་གནས་པའི་ཐབས་པོ་ཆེ། །མི་བསྒྲིབ་གསལ་བར་གནས་པས་པདྨ་ཅན། །གཉིས་མེད་ཐིག་ལེར་འདུས་ཤིང་བརྗོད་ལས་འདས། བཀྲ་ཤིས་པ་རིག་པའི་ཁུ་བྱུག་གི་རྒྱུད་ལས། ཐབས་དང་ཤེས་རབ་<milestone unit="line" n="312.6"/>གཉིས་སུ་མེད་པའི་ལེའུ་སྟེ་གསུམ་པའོ།། །།དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས་གསང་བ་ཁྱད་པར་དུབསྟན་པ་ཆེད་དུ་བརྗོད་དེ། ཕུང་པོ་ལྔ་ནིདེབཞིནགཤེགསཔའིརྒྱལ་བའི་ཚེ། །དཀར་<milestone unit="page" n="313"/><milestone unit="line" n="313.1"/>༄༅ མཐིང་སེར་པོ་ལེ་བརྒན་ལྗང་གུའི་མདོག །གསལ་བ་སྲ་བ་མཉེན་པ་དྲོ་བ་དང་། །གཉིས་མེད་འཁྲིལ་བ་གཞོན་ཚུལ་ཆགས་པར་བཞུགས། །མཐོང་ཐོས་བསྣམས་དང་མྱངས་པ་དག་པའི་<milestone unit="line" n="313.2"/>དབང་། །མཐོང་བྱ་མཉན་བྱ་བསྣམ་བྱ་མྱང་བྱ་རྣམས། །མཐོང་བྱེད་ཐོས་བྱེད་སྣོམ་བྱེད་མྱོང་བྱེད་དང་། །འདས་དང་ད་ལྟར་བྱུང་དང་མ་བྱོན་ཚོགས། །གཉིས་མེད་འཁྲིལ་བ་རྒྱལ་བ་ཡབ་ཡུམ་ཚུལ། །མཐར་བྱེད་རེག་<milestone unit="line" n="313.3"/>དང་རེག་བྱད་རེག་ཤེས་དང་། །རྟག་ཆད་བདག་དང་མཚན་མར་མ་ཡིན་རྣམས། །གདོད་ནས་དག་པའི་ཡབ་ཡུམ་དཀྱིལ་འཁོར་རྫོགས། །ཡང་དག་བདེན་པའི་འབྲས་བུ་ཀུན་རྫོབ་རྒྱ། །འཇིག་རྟེན་པ་དང་འཇིག་རྟེན་<milestone unit="line" n="313.4"/>འདས་པའི་ཞིང་། །དཀྱིལ་འཁོར་སྤྱོད་ཡུལ་དཀྱིལ་འཁོར་གསུམ་དུ་འདུས། །འབྲས་བུ་སྨིན་པའི་རྒྱུ་རྐྱེན་འདུས་པའི་མཐུ། །རྡོ་རྗེ་སེམས་དཔའ་ཀློང་ཆེན་ལམ་གྱི་མཆོག །གདོད་ནས་མི་སྐྱེ་མི་འཆི་དགོངས་པ་<milestone unit="line" n="313.5"/>དག །ཀུན་ཏུ་ཁྱབ་གདལ་ཡེ་ཤེས་ཆེན་པོའི་སྦུབས། །སྙིང་རྗེའི་རྩལ་ཆེན་བརྩེར་མེད་ཀུན་སངས་རྒྱས། །བདེ་ཆེན་བདག་རྣམས་མཚན་མ་རྣམ་པར་སྤང་། །ཆེ་བའི་ཡང་ཆེ་མཚོ་ལྟར་ཟབ་པའི་ཕྱིར། །ཇི་བཞིན་མི་<milestone unit="line" n="313.6"/>བསྐྱོད་བྱ་མེད་རྣམ་པར་གྲོལ། །རང་བྱུང་ཡེ་ཤེས་འབྱུང་བ་འབྱུང་བའི་མཆོག །གཞན་ནས་མ་ཡིན་འགྲོ་བ་ཀུན་ལ་གནས། །ཐུན་མོང་བདེ་བ་བྱང་ཆུབ་རྙེད་དཀའ་བ། །ཞིང་དང་སྤྱོད་ཡུལ་ཡོངས་སུ་འཕྲུལ་པ་<milestone unit="page" n="314"/><milestone unit="line" n="314.1"/>མིན། །སྣང་མེད་ནམ་མཁའ་ལྟ་བུར་རབ་འབྱོར་བས། །དེ་ལ་མི་བཙལ་དེ་བཞིན་རྣམ་པར་གཞག །མཆོག་གི་མཆོག་ཏུ་གྱུར་པའི་ཐེག་པའི་མཆོག །ཐིག་ལེ་གཅིག་ཏུ་ཟླུམ་ཀྱང་བརྗོད་དུ་མེད། །དེ་ནས་བཅོམ་ལྡན་<milestone unit="line" n="314.2"/>འདས་བདེ་བ་ཆེན་པོའི་སྙིང་པོ་འབྱིན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། རིགས་ལྔ་སྐུ་དང་གསུང་དང་ཐུགས་རྡོ་རྗེ་ལས་བཏོན་ཏོ། །བཏོན་ནས་ཡེ་ཤེས་ཆེན་པོ་འོད་འབར་བའི་སྐུ་ལྔར་གྱུར་<milestone unit="line" n="314.3"/>ཏོ། །དེ་ནས་བཅོམ་ལྡན་འདས་བདག་པོ་མཉེས་པར་བྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། བཙུན་མོའི་ཚོགས་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས། སྒྲུ་དྷི་ཤྭ་རི། དེ་ཥ་ར་ཏི། མོ་<milestone unit="line" n="314.4"/>ཧ་ར་ཏི། རྭ་ག་ར་ཏི། བཛྲ་ར་ཏི་རྣམས་ཕྱུང་ནས་མཉེས་པ་ཆེན་པོའི་བཙུན་མོ་ལྔར་གྱུར་ཏོ། །དེ་ནས་བཅོམ་ལྡན་འདས་རྣམ་པར་འཇོམས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ཏ་ཀྲོད་བཞི་སྐུ་<milestone unit="line" n="314.5"/>དང་གསུང་དང་ཐུགས་རྡོ་རྗེ་ལས་ཕྱུང་ངོ་། །དེ་ཕྱུང་མ་ཐག་ཏུ་སྒོ་བ་འབར་བ་བཞིར་གྱུར་ཏེ། དེ་ནས་བཅོམ་ལྡན་འདས་ཀྱིས། དེ་ཉིད་མི་སྣང་བར་བྱ་བའི་ཕྱིར། བླ་མེད་ཡེ་ནས་ཁྱབ་པས་མི་འཛིན་གཏོར། །ཐིག་ལེ་<milestone unit="line" n="314.6"/>རྩལ་ཐག་ཆད་པས་ལས་རྣམས་རྫོགས། །མི་རྟོག་མཉམ་ལས་འདས་པས་བགེགས་རྣམས་ཞི། །མཉམ་རྫོགས་བརྗོད་དུ་མེད་པ་སྙིང་པོའི་གཙོ། །མཁའ་ལྟར་མི་གཡོ་རང་བཞིན་བཏབ་པའི་རྒྱ། །ཅིས་ཀྱང་ཁྱོད་ཉིད་<milestone unit="page" n="315"/><milestone unit="line" n="315.1"/>༄༅། །ཡེ་ཤེས་གསལ་བའི་ངང་། །མི་འདོར་ཚིག་བྲལ་ལྷུན་རྫོགས་མཉམ་མ་ཉིད། །དཀྱིལ་འཁོར་ཆེན་པོར་རང་བཞིན་གནས་པའི་རྒྱ། །ཐམས་ཅད་ཡེ་ནས་དག་པའི་ལྷག་མ་མེད། །མི་འགྱུར་སྙིང་པོར་གྱུར་<milestone unit="line" n="315.2"/>པས་དྲང་པོའི་མཆོག །མཐའ་ལས་མཁའ་བཞིན་གནས་པས་མི་མཉམ་མེད། །བཙལ་བ་མེད་པས་གཞན་ལ་ལྟོས་མ་ཡིན། །ལྷུན་གནས་བདེ་ཆེན་མཚུངས་པའི་རྒྱལ་པོ་འདི། །མིང་ཙམ་ཚིག་ཏུ་འདི་ཞེས་བཏགས་<milestone unit="line" n="315.3"/>ནས་ནི། །བསྟན་དུ་རྡོ་རྗེ་སེམས་དཔའ་ངས་མ་བསྟན། །ཐབས་དང་ཤེས་རབ་རྣམ་པ་ལྡན་བྱས་ནས། །སྙིང་རྗེ་སྒྱུ་མའི་ཕྱག་རྒྱ་འཛིན་འདོང་གང་། །དེ་ལ་འཛིན་པ་ཡོད་ཕྱིར་སྐྱོན་ཡིན་ཏེ། །སྙིང་པོའི་རང་བཞིན་<milestone unit="line" n="315.4"/>གཅིག་ཏུ་མ་ངེས་པས། །ཇི་ལྟར་འདོད་པ་དཔུང་མི་དགོས་པར་སྣང་། །སྣང་སྟོང་ཕྱག་རྒྱར་རྩོལ་བས་བདེ་འདོད་པ། །བླ་མེད་ཐེག་པའི་སྒྲིབ་ཤིང་སྐྱོན་ཅན་ཡིན། །ཡིག་འབྲུས་བསྐྱེད་པའི་ཕྱག་རྒྱ་བཞི་ལྡན་སྐུ། །ཆ་<milestone unit="line" n="315.5"/>ལུགས་གསལ་བར་ཆུ་ཟླ་བཞིན་སྣང་སྟེ། །སྣང་སྟོང་ངོ་བོ་ཉིད་དུ་བསྒོམས་གྱུར་ཀྱང་། །བསྒོམ་པ་ཉིད་ཀྱིས་སྤྲེའུའི་སྤྱོད་ཡུལ་འདྲ། །དཀྱིལ་འཁོར་ཆེན་པོ་རྣམ་གསུམ་འོད་འབར་བས། །དབང་པོ་མངོན་དུ་གསལ་<milestone unit="line" n="315.6"/>བར་གྱུར་ན་ཡང་། །ཐེག་མཆོག་འདི་ལ་རེག་པ་ཡོད་མ་ཡིན། །བཀྲ་ཤིས་པ་རིག་པའི་ཁུ་བྱུག་གི་རྒྱུད་ལས། མ་ཧྭ་ཡོ་ག་རྡོ་རྗེ་ཐེག་པ་ཆེན་པོའི་གོལ་ས་ཡིན་པར་བསྟན་པའི་ལེའུ་སྟེ་བཞི་པའོ།། །།དེ་ནས་<milestone unit="page" n="316"/><milestone unit="line" n="316.1"/>བཅོམ་ལྡན་འདས་དཔལ་ཀུན་ཏུ་བཟང་པོས། །ཆེད་དུ་བརྗོད་པ་འདི་ཆེད་དུ་བརྗོད་དོ། །ཚོགས་སྦྱོར་བསྒོམ་པ་མཐོང་བ་མཐར་ཕྱིན་ལམ། །ཚད་མེད་བཞིས་ནི་ཀུན་ཀྱང་སྐྱེ་བར་ནུས་པ་ཡིན། །སྐུ་གསུང་ཐུགས་ལས་<milestone unit="line" n="316.2"/>བྲལ་བས་ཚོགས་རྫོགས་ཆེ་བའི་མཆོག །ལམ་མེད་པས་ན་ལམ་ལ་མི་བཙལ་བདེ་བའི་ལྷུན། །རྒྱུ་འབྲས་མི་ཕྱེད་འདུས་པའི་རྡོ་རྗེ་ཡིན། །མ་སྐྱེས་ཡེ་ནས་གནས་པས་འཇིག་པ་མེད། །གདོད་ནས་བྱང་ཆུབ་སྙིང་པོའི་<milestone unit="line" n="316.3"/>རང་བཞིན་ལ། །བཙལ་བའི་བསམ་པ་ཡོད་པས་དོན་མི་རྙེད། །ཀུན་ཏུ་ཁྱབ་པས་རྟག་པ་བྱམས་པའི་སྐུ། །ཕྱག་རྒྱའི་འབྱུང་འཇུག་མེད་ཀྱང་ཉམས་པ་མེད། །འགྲོ་བའི་སྡུག་བསྔལ་སེམས་ཀྱི་འབྱུང་འཇུག་<milestone unit="line" n="316.4"/>ཡིན། །ཆོས་སྐུ་ཡེ་ཁྱབ་ཀུན་ཁྱབ་རྣམ་པར་རོལ། །བསྐྱོད་མེད་ནམ་མཁའི་དབྱིངས་ལྟར་མཉམ་པར་གནས། །ཁྱད་པར་ཅིར་ཡང་མཚུངས་པ་བྱམས་པའི་མཆོག །དེ་ནས་དེ་བཞིན་གཤེགས་པ་ཐམས་ཅད་<milestone unit="line" n="316.5"/>ལ། །བཅོམ་ལྡན་འདས་ཀྱིས་བཀའ་སྩལ་པ། །སྤང་དུ་མེད་པའི་ལམ་ལྔ་པོ། །དེ་བཞིན་གཤེགས་པ་ཀུན་གྱི་ཐར་པའི་མཛོད། །སྤྱོད་པར་བྱ་བ་རྣམ་ཐར་ལྔ་ཉིད་ཀྱང་། །དེ་བཞིན་གཤེགས་པ་ཀུན་གྱི་སྐུ་ཡི་<milestone unit="line" n="316.6"/>གསོས། །འདོད་ཡོན་རྣམ་ལྔ་དེ་བཞིན་གཤེགས་པའི་རྒྱན། །སངས་རྒྱས་དང་ནི་སློབ་དཔོན་ཕྱག་རྒྱ་སྔགས། །ལྕམ་དྲལ་ཚུལ་དུ་བལྟ་རྣམས་ཡན་ལག་བསམ། །འདི་ཡང་བྱང་ཆུབ་ཐོབ་པའི་ལམ་པོ་ཆེ། །ཡེ་ཤེས་ཀྱི་<milestone unit="page" n="317"/><milestone unit="line" n="317.1"/>༄༅། །ནི་ཚོགས་ཆེན་བསྒོམ་པ་ཡིན། །ལམ་གྱི་མཆོག་སྟེ་ཉེ་ལམ་ཉེ་རྫོགས་ལམ། །བསོད་ནས་ཚོགས་ཀྱང་མི་སྦྱོར་མི་རུང་མིན། །ཡེ་ཤེས་དམ་པ་ཐོབ་པའི་ཚོགས་ཀྱང་རུང་། །བསམ་གཏན་རབ་ཏུ་གནས་<milestone unit="line" n="317.2"/>པའི་སངས་རྒྱས་ཉིད་དང་མཚུངས། །མང་དུ་ཐོས་པས་བྱང་ཆུབ་ལ་རེག་ཀྱང་། །མི་དམིགས་མི་གནས་ཚད་མེད་སྟོང་པ་ཉིད། །ཕ་རོལ་ཕྱིན་དྲུག་ལམ་གྱི་གཏེར་དུ་གསུངས། །གདོད་འཇུག་རིམ་གྱིས་སྦྱོང་བ་དོན་ཐོབ་<milestone unit="line" n="317.3"/>ལྡན། །དགེ་བཅུ་སྤྱད་མེད་ཆོས་ཉིད་དབྱིངས་ཀྱི་རྒྱན། །བཀྲ་ཤིས་པ་རིག་པའི་ཁུ་བྱུག་གི་རྒྱུད་ལས། བྱང་ཆུབ་ཀྱི་ལམ་མངོན་དུ་བསྟན་པའི་ལེའུ་སྟེ་ལྔ་པའོ།། །།དེ་ནས་བཅོམ་ལྡན་འདས་དཔལ་ཀུན་ཏུ་བཟང་<milestone unit="line" n="317.4"/>པོས། ཉིད་ཀྱིས་ང་རྒྱལ་བསྐྱེད་པའི་ཕྱིར། །ཆེད་དུ་བརྗོད་པ་འདི་བརྗོད་དོ། །ཨེ་མའོ། །ཡེ་ནས་རྣམ་པར་རྒྱལ་བའི་ཡེ་ཤེས་དབྱིངས་ལས་འདས། །ཡེ་ཤེས་རྣམ་པར་དག་པས་གཅིག་པའི་ཕྱིར། །གྲོལ་བའི་ལས་ཀྱི་<milestone unit="line" n="317.5"/>མཚན་ཉིད་ཡོད་པ་མིན། །གཅིག་དང་དུ་མའི་མཐའ་ལས་འདས་པ་ན། །ཆོས་ཀྱི་དབྱིངས་ཀྱི་མི་མཉམ་རྣམ་པར་སྤང་། །གཟུགས་ཀྱི་མཚན་ཉིད་གང་ཡིན་སངས་རྒྱས་པ། །ཐོས་བསམ་སྨོན་ལམ་བཏབ་པས་དོན་མི་<milestone unit="line" n="317.6"/>རྙེད། །ཆོས་སྐུ་གཅིག་པའི་དམ་པ་མ་མཐོང་ན། །འཇའཚོནསྒྱུམརའཕགས་པའི་སྐུར་དཔྱད་པས། །བསོད་ནམས་རྫོགས་པའི་སངས་རྒྱས་མཐོང་བ་མིན། །མཚན་ཉིད་མེད་པའི་ཆོསཉིདཆེནཔོའདི། །ཆོས་ཀྱི་<milestone unit="page" n="318"/><milestone unit="line" n="318.1"/>དབྱིངས་ལས་སྒྱུ་མའི་མཚན་ཉིད་མེད། །ཆོས་ཀྱི་དབྱིངས་ལས་སྒྱུ་མར་གང་བསྒྲུབས་ཀྱང་། །སྒྱུ་རྩལ་རྒྱལ་བའི་ལམ་དུ་ཡོངས་མ་བསྔགས། །མི་གནས་ཆོས་སྐུ་བརྗོད་མེད་ལས་འདས་པ། །དབུ་མར་བརྗོད་དུ་མེད་དེ་<milestone unit="line" n="318.2"/>དོན་དང་བྲལ། །སྒྱུ་མའི་རང་བཞིན་སྦྱང་བ་བྲལ་བ་ན། །མཁའ་བཞིན་མཐའ་ཀུན་མེད་དེ་ཕྱོགས་དང་བྲལ། །ཞི་དང་མ་ཞི་མེད་དེ་ཆོས་རྣམས་མེད། །རེ་དང་དོགས་མེད་མཉམ་པའི་རྒྱལ་པོ་ཆེ། །མཚན་མེད་དགོངས་<milestone unit="line" n="318.3"/>པ་དག་པས་བསྒོམ་མི་དགོས། །བྱར་མེད་ལམ་ལས་འདས་པའི་ལམ་མི་རྩལ། །རྨད་བྱུང་སྐུ་མཆོག་ཉིད་ལས་སྐུར་མི་བསྒོམ། །རེ་དོགས་ཀུན་བྲལ་ཞི་བས་རྒྱས་བཏབ་པས། །ཕྱག་རྒྱ་བཞི་ནི་སྐུ་མཆོག་ཉིད་ཀྱི་<milestone unit="line" n="318.4"/>ནད། །སྐུ་གསུམ་རྫོགས་པའི་དཀྱིལ་འཁོར་ཆེན་པོ་སྟེ། །རང་བྱུང་ཡེ་ནས་ལྡན་པའི་ཆོས་ཀྱི་སྐུ། །འགྱུར་མེད་ལྷུན་གྱིས་རྫོགས་པས་བསོད་ནམས་སྐུ། །འབྱུང་འཇུག་ཅིར་ཡང་སྣང་བས་སྤྲུལ་པའི་སྐུ། །བྱེད་སྤྱོད་ཀུན་<milestone unit="line" n="318.5"/>རྫོགས་ལོངས་སྤྱོད་རྫོགསཔའི་སྐུ། །བཙལ་མེད་སྙིང་པོ་བྱང་ཆུབ་རྫོགས་པའི་སྐུ། །ཐམས་ཅད་ལྷུན་གྱི་བདག་ཉིད་ཡིན་པས་ན། །ཟིན་རྩོལ་ངལ་བས་བྱང་ཆུབ་མཆོག་ཚོལ་བ། །རྙེད་པའི་དུས་མེད་སྲིན་ལས་བལ་<milestone unit="line" n="318.6"/>སྐྱེས་ཚུལ། །རྒྱལ་བར་རྟག་པར་བཞུགས་པ་ང་ཉིད་པས། །རྟག་ཏུ་བདེ་འགྲོ་ཐར་པའི་ལམ་འདོད་ན། །གྲོལ་བའི་ལམ་ཆེན་ནང་ལ་བལྟ་བར་བྱོས། །གྲོལ་བའི་ལམ་ཞུགས་དྲང་པོར་འཁོར་ས་མེད། །མ་ཕྱིན་འགྲོ་<milestone unit="page" n="319"/><milestone unit="line" n="319.1"/>༄༅། །སར་ཕྱིན་པ་ཉེ་ལམ་མཆོག །རྟག་ཏུ་རྒྱལ་ཉིད་མཆོད་ན་རྒྱལ་བ་མཉེས། །སངས་རྒྱས་ཞིང་སྦྱོང་མི་དགོས་ཐམས་ཅད་རྒྱས། །ཁྱབ་སྐུ་ཡེ་ནས་བརྡལ་བ་ཀུན་གྱི་ལམ། །ཡེ་ཤེས་སྣ་ཚོགས་རྒྱན་བཀྲམ་<milestone unit="line" n="319.2"/>སྤྱིན་བཏང་བས། །འཁོར་ལོའི་བསྒྱུར་རྒྱལ་ནོར་ལྟར་མཚོ་ཐིགས་འདྲ། །ཡེ་ཤེས་ཆོས་དབྱིངས་བརྒྱན་པའི་སྦྱིན་པ་ནི། །ཟད་པའི་དུས་མེད་ནམ་མཁའ་ཆེན་པོའི་ཚུལ། །ནོར་བཏང་གླིང་གཅིག་བྱུར་བུར་བཏང་གྱུར་<milestone unit="line" n="319.3"/>ནས། །རྒྱལ་ལ་སོགས་པ་ཀུན་ལ་ཕུལ་བྱས་པའང་། །ཆུ་ཐིགས་ལྟར་གྱིས་བླངས་བཞིན་ཟད་པར་འགྱུར། །ཁུ་བྱུག་དུས་བསྲུང་གཞན་གྱིས་མི་འགྱུར་ལྟར། །དབང་ཕྱུག་མངའ་བརྙེས་གཞན་ལ་རག་མི་ལུས། །ཁུ་བྱུག་<milestone unit="line" n="319.4"/>གིས་ནི་གཞན་གྱི་ཡིད་སྡུད་ལྟར། །ཀུན་རྫོགས་མཆོག་གི་སྐུ་ཡིས་ཐམས་ཅད་སྡུད། །སངས་རྒྱས་ཀུན་གྱི་བདག་ཉིད་མེས་ཆེན་པོ། །ཞིང་ཁམས་དག་པའི་སངས་རྒྱས་ཀུན་གྱི་ལྷ། །དཀྱིལ་འཁོར་ཆེན་པོ་འཁོར་ལོ་<milestone unit="line" n="319.5"/>རྫོགས་པའི་སྐུ། །རྒྱལ་ཀུན་མཆོད་པར་འདོད་ན་བདག་ཉིད་མཆོད། །དཀོན་མཆོག་གསུམ་མཆོད་འདུ་ཤེས་མེད་པ་བདག་ལ་གནས་པ་དབང་ལྔ་ཐོབ། །རྡོ་རྗེ་ཐེག་པའི་དམ་ཚིག་མི་འདོར་བ། །ཉོན་མོངས་ལྔ་པོའི་<milestone unit="line" n="319.6"/>ལས་ཀུན་སྤྱོད་པ་དང་། །སེམས་ཅན་ཀུན་ལ་སྙིང་བརྩེ་མེད་པ་དང་། །མ་བྱིན་ལེན་དང་མི་ཚངས་སྤྱོད་པ་དང་། །ཕྱག་རྒྱར་མི་རྩོལ་གཞན་ལ་མི་རྩོལ་བ། །རྟག་པར་རྒྱལ་བ་མི་འདའི་དམ་ཚིག་མཆོག །རྡོ་རྗེ་ཐེག་<milestone unit="page" n="320"/><milestone unit="line" n="320.1"/>པའི་ཏིང་འཛིན་བསྟན་པ་ནི། །དེ་བཞིན་ཉིད་ཀྱི་དེ་བཞིན་དམ་པ་ཉིད། །ནམ་མཁའི་ཁམས་བཞིན་རང་བཞིན་མཉམ་གནས་པ། །སེམས་ལ་དམིགས་པའི་བདག་ཉིད་མེད་པར་བསམ། །ལྷ་ཡི་ཕྱག་རྒྱ་གསལ་བའི་<milestone unit="line" n="320.2"/>ཏིང་ངེ་འཛིན། །ངོ་བོ་ཉིད་ཀྱིས་དམིགས་སུ་མེད་པ་ཡིན། །རྡོ་རྗེ་ཐེག་པའི་སྤྱོད་པ་དག་པ་ནི། །དཀའ་ཐུབ་མི་མངའ་གཙང་སྦྲར་མི་རྟོག་ཅིང་། །བརྟུལ་ཞུགས་གསུམ་ལྡན་སེམས་ཅན་ཐམས་ཅད་གསོད། །ཟས་<milestone unit="line" n="320.3"/>མཆོག་བཤང་གཅི་ཟ་ཞིང་རྣལ་འབྱོར་དོན་ལ་བརྩོན། །ཉོན་མོངས་ལྔ་སྤྱོད་བྱང་ཆུབ་ཆེན་པོ་འཆང་ མཚམས་མེད་ལྔ་སྤྱོད་ཡེ་ཤེས་རོལ་པར་རྟོགས། །རྡོ་རྗེ་ཐེག་པའི་ལྟ་བའི་ངོ་བོ་ལ་བལྟ་བ། ཁྲེས་རབ་འབར་<milestone unit="line" n="320.4"/>བའི་མེ་ཆེན་འོད་གསལ་བས། །དབྱིངས་དང་ཡེ་ཤེས་གཉིས་ཀྱང་མེ་འོད་བསྲེགས། །དཀྱིལ་འཁོར་གསུམ་དུ་མི་བལྟ་དེ་བཞིན་ཉིད་མི་གདབ། །སྣང་སྟོང་ཕྱག་རྒྱར་མི་འདོད་མཉམ་ཉིད་ཏིང་འཛིན་འདས། །གང་ལ་<milestone unit="line" n="320.5"/>མི་བརྟེན་གང་ལའང་གྲུབ་པ་མེད། །གདོད་ནས་མཐའ་དག་དེ་བཞིན་དེ་བཞིན་ཉིད། །དེ་ཡི་ཚིག་འདས་སངས་རྒྱས་ཡ་སངས་རྒྱས། །རྡོ་རྗེ་ཐེག་པ་ཆེན་པོའི་འབྲས་བུ་བསྟན་པའོ། །མ་བཙལ་མ་བསྒྲུབས་རང་བཞིན་<milestone unit="line" n="320.6"/>གནས་པའི་ས། །ས་རྫོགས་པདྨ་ཅན་དང་ཀུན་ཏུ་འོད་ལས་འདས། །འབྲས་བུ་ལྷུན་གྲུབ་ཡེ་ནས་དག་པའི་ས། །རྡོ་རྗེ་ཐེག་པའི་ལྟ་བ་དང་། དམ་ཚིག་དང་། སྤྱོད་པ་དང་། བསྒོམ་པ་དང་། རང་བཞིན་དང་། འབྲས་བུ་<milestone unit="page" n="321"/><milestone unit="line" n="321.1"/>༄༅། །ཀུན་གཅིག་ཡིན་པར་བསྟན། །ལྟ་སྤྱོད་ཏིང་འཛིན་རྒྱུ་འབྲས་གཅིག་གི་ངང་། །གང་ལ་སྤྱད་ཀྱང་འཇུག་ལྟ་འབྲས་བུ་རྫོགས། །རྡོ་རྗེ་ཐེག་པའི་འབྲས་བུ་ཐོབ་ནས་ཡོན་ཏན་ཅི་འབྱུང་བ་བསྟན་པ། གབ་<milestone unit="line" n="321.2"/>ཚེའི་ནོར་ལྟར་ཐམས་ཅད་ཀུན་འདུས་ཤིང་། ནམ་མཁའ་བཞིན་དུ་མ་གཡོས་ངང་གིས་འཆར། བཀྲ་ཤིས་པ་རིག་པའི་ཁུ་བྱུག་གི་རྒྱུད་ལས། རྡོ་རྗེ་ཐེག་པའི་ང་རྒྱལ་བསྟན་པ་དང་། རྡོ་རྗེ་ཐེག་པའི་དབྱེ་བ་བསྟན་པའི་<milestone unit="line" n="321.3"/>ལེའུ་སྟེ་དྲུག་པའོ།། །།དེ་ནས་བཅོམ་ལྡན་འདས་དཔལ་རྡོ་རྗེ་སེམས་དཔས། རྒྱུད་ཀྱི་བདག་པོ་ལ་བསྟོད་པ། ཀྱེ་བཅོམ་ལྡན་འདས། བཅོམ་ལྡན་འདས། ཆེན་པོའི་ཆེན་པོ། མཆོག་ཏུ་གྱུར་པས། ཆེན་པོ་ཁྱོད་ནི་<milestone unit="line" n="321.4"/>ཆེ་བའོ བཟང་པོའི་བཟང་པོ་བདག་མེད་ཕྱོགས་བྲལ་དམ་པར་གྱུར་པ་ཁྱོད་ནི་ལྟ་བའོ། །ཀུན་མཁྱེན་ཀུན་གཟིགས་ཀྱི་ཡེ་མཁྱེན་རང་རིག་ཉིད་དེ་སངས་རྒྱས་ཀུན་གྱི་ཐུགས་སོ། །ཀུན་སྡུད་ཀུན་རྫོགས་ཀུན་གྱི་<milestone unit="line" n="321.5"/>འབྲས་བུ་ཁྱོད་ལ་མི་འབྲལ་རྟག་ཕྱག་འཚལ། །སྐུ་ཡི་སྐུ་སྟེ་སྣ་ཚོགས་འདུལ་བ་ཡི་སྐུ། །ཆོས་སྐུ་དཔག་མེད་རྟག་ཕྱག་འཚལ། །གསུང་གི་གསུང་སྟེ་སྣ་ཚོགས་འདུས་པའི་གསུང་། །གསུང་མཆོག་ཀུན་ཏུ་གྲགས་པ་ཁྱོད་<milestone unit="line" n="321.6"/>ལའང་རྟག་ཕྱག་འཚལ། །ཐུགས་ཀྱི་ཐུགས་ཏེ་སྣ་ཚོགས་འདུས་པའི་དེ་བཞིན་ཉིད་དེ་དེ་ལའང་རྟག་ཏུ་བདག་ཕྱག་འཚལ། །མི་འདའ་འདའ་བར་མི་མཛད་དམ་ཚིག་རྡོ་རྗེ་ཅན་གྱི་སྐུ་ཁྱོད་ལའང་རྟག་ཕྱག་<milestone unit="page" n="322"/><milestone unit="line" n="322.1"/>འཚལ། །ཀུན་བྱས་དབང་ཕྱུག་ཀུན་གྱི་སྣ་ཚོགས་ཀུན་གྱི་དཔལ། །མགོན་ཁྱོད་ལའང་རྟག་ཏུ་བདག་ཕྱག་འཚལ། །དཀྱིལ་འཁོར་སྙིང་པོ་དཀྱིལ་འཁོར་ལྡན་པའི་དཀྱིལ་འཁོར་ཆེན་པོ་ཁྱོད་ལ་མཆོད་པ་འབུལ། །ཁྱོད་<milestone unit="line" n="322.2"/>ཀྱི་རང་བཞིན་སྦུབས་ཀྱིས་མ་གཡོགས་གང་ཡང་མེད་པས་ཁྱོད་ནི་བྱམས་པའི་མཆོག །ཡངས་པ་ཆེན་པོ་ཁྱོད་ཀྱི་སྒོ་ནས་འཇུག་པའི་དཔའ་བོ་འཇུག་མཁན་དེ་ལའང་རྟག་ཕྱག་འཚལ། །སྙིང་པོའི་སྙིང་པོར་བལྟ་བའི་<milestone unit="line" n="322.3"/>ལྟ་སྙིང་ཅན་དེ་ལའང་གཞན་ཕྱག་འཚལ། །ཀྱེ་བཅོམ་ལྡན་འདས། བཅོམ་ལྡན་འདས། རེ་མཛེས་དབང་ཕྱུག་ཁྱོད་ནི་གཞར་མི་གཏོང་བར་འདོད། །རྡོ་རྗེ་མཆོག་འཛིན་བདག་གིས་གཞན་ཕྱག་འཚལ། །དེ་བཞིན་<milestone unit="line" n="322.4"/>སེམས་དཔའ་རྣམས་ཀྱང་ཕྱག་འཚལ་བར་ཤོག །ཡང་དམ་ཁྱོད་ལ་ཕྱག་འཚལ་བ་ནི་བཀྲ་ཤིས་མཆོག་བཀྲ་ཤིས། ཞེས་རྒྱུད་ཀྱི་བདག་པོ་ལ་བསྟོད་ནས། མཆོག་ཏུ་ལན་གསུམ་ཕྱག་འཚལ་ནས། ཡང་བསྟོད་པ། རྒྱུད་<milestone unit="line" n="322.5"/>ཀྱི་རྒྱལ་པོ་ཆེ་མཆོག་ལ། གདོང་དུ་ཐལ་མོ་ཟུང་སྦྱར་ནས་ཕྱག་འཚལ་ཏེ། སེམས་དཔའ་དག་པས་ཁྱོད་ལ་ཕྱག་འཚལ་བསྟོད། །བསྟོད་པའི་རྒྱལ་པོ་རབ་ཏུ་བསྟོད་པས་བསྟོད། །དེ་ལྟར་བསྟོད་པས་མཆོག་ཁྱོད་གྲགས་<milestone unit="line" n="322.6"/>ནས་ནི། །སངས་རྒྱས་ཀུན་གྱི་བསྟོད་པ་དེ་ལྡན་ཤོག །ཅེས་རྒྱུད་ཀྱི་རྒྱལ་པོ་ལ་བསྟོད་པས། དེ་ནས་བཅོམ་ལྡན་འདས་དཔལ་ཀུན་ཏུ་བཟང་པོས། རྡོ་རྗེ་འཛིན་པ་ལ་རྒྱུད་གཏད་པ། །ཀྱེ་རྡོ་རྗེ་སེམས་དཔའ་རྡོ་རྗེ་<milestone unit="page" n="323"/><milestone unit="line" n="323.1"/>༄༅། །འཆང་ཆེན་པོ། །རྒྱལ་བ་ཀུན་གྱི་ཐུགས་ཏེ་ཐུགས་ཀྱི་བདག །རྒྱལ་བར་བསྟོད་པའི་ལྷ་ཡི་ལྷ་ཁྱོད་ལ། །ཐུགས་རྗེ་ཆེ་བའི་ཐུགས་ཀྱི་གཏེར་ཆེན་མཛོད། །རྡོ་རྗེ་ཐེག་པ་ཐེག་པའི་བླར་གྱུར་པ། །བསྟན་པ་<milestone unit="line" n="323.2"/>ཆེན་པོ་རྡོ་རྗེ་འཛིན་ལ་བསྟོད། །རྡོ་རྗེ་འཛིན་པར་ཁྱོད་ནི་བསྔགས་པའི་ཕྱིར། །རྒྱུད་མཆོག་རྒྱལ་པོའི་བསྟན་པ་གཟུང་དུ་གསོལ། །སྐྱེས་བུ་ཐབས་ལ་མཁས་པའི་དཔལ་ལྡན་ལ། །རྒྱལ་བ་སྐྱེ་བའི་གསང་མཆོག་<milestone unit="line" n="323.3"/>གཏད་དོ་གཏད། །ཅེས་རྡོ་རྗེ་འཛིན་པ་བོས་ནས། རྒྱུད་ཀྱི་རྒྱལ་པོ་ཆེན་པོ་གཏད་དོ། །དེ་ནས་རྡོ་རྗེ་འཛིན་པ་ཆེན་པོས་པུས་མོ་གཡས་པའི་ལྷ་ང་ས་ལ་བཙུགས་ནས། གདོང་དུ་ཐལ་མོ་བཟུང་ནས། ཀྱེ་བཅོམ་ལྡན་<milestone unit="line" n="323.4"/>འདས་ལེགས་སོ་ལེགས་སོ། །བདེ་བར་གཤེགས་པ་ལེགས་སོ་ལེགས་སོ། །ཡོངས་སུ་གཏད་པའི་རྒྱུད་གྱི་རྒྱལ་པོ་འདི། །ཆུད་མ་ཟོས་པར་གསང་བར་གཏད་པས་ན། །ལེགས་པར་གཟུང་ལ་བརྟེན་པར་བྱ་བ་<milestone unit="line" n="323.5"/>ཡིས། །རྡོ་རྗེ་འཆང་བ་མིན་ན་གསང་བར་བགྱི་བའམ། རྡོ་རྗེ་མཆོག་འཛིན་པ་འདི་སུ་ལ་གཏད་ཅེས་བཅོམ་ལྡན་འདས་ཆེན་པོ་ལ་ཞུས་པས། བཅོམ་ལྡན་འདས་ཀྱིས་བཅོམ་ལྡན་འདས་རྡོ་རྗེ་ཁྱོད་བཞིན་འཛིན་ཅིང་<milestone unit="line" n="323.6"/>གསང་བའི་རྡོ་རྗེས་འགྲོ་དོན་འདོད་ལ། ཁྱོད་ལ་གཏད་པ་ཇི་བཞིནདུ། །དེབཞིན དེབཞིན གཏད པརབྱ། །རྡོ་རྗེ་འཛིན་པ་མ་ཡིན་ཡང་། །སྐྱེས་བུ་སེང་གེའི་སེམས་ཡོ་ད་ཅིང་། །རབ་ཏུ་གཅེས་དང་ཡིད་འཐད་</p></div1>
        </body>
    </text>
</TEI.2>