<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0794-text.xml">
    <teiHeader lang="tib">
        <fileDesc>
            <titleStmt>
                <title><!--dur khrod lha mo rang rgyud/-->དུར་ཁྲོད་ལྷ་མོ་རང་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0794-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=436.1; end=445.6--><milestone unit="page" n="436"/><milestone unit="line" n="436.1"/>༄༅། །རྒྱ་གར་སྐད་དུ། །ཤཱ་ཤཱ་ནད་བྲི་སུ་ཏརྙ། །བོད་སྐད་དུ། །དུར་ཁྲོད་ལྷ་མོ་རང་རྒྱུད། །དཔལ་ཧེ་རུ་ཀ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །བཅོམ་ལྡན་འདས་རི་མྱ་ལ་ཡའི་རྩེ་ན་<milestone unit="line" n="436.2"/>བཞུགས་པའི་ཚེ། །འཁོར་ལྷ་མ་ཡིན་གྱི་རྒྱལ་པོ་སུམ་བརྩེགས་ཞེས་བྱ་བས། །འཚོ་བའིདུས་ལ་བབ་སྟོ། །ནགས་ཚལ་དགོན་པ་རུ་ལྷ་ཐམས་ཅད་དང་། །དེ་མ་ཡིན་པའི་ལྷ་མ་ཡིན་གྱི་རིགས་སུ་རྟོགས་པ་ཐམས་ཅད་<milestone unit="line" n="436.3"/>འདུས་ནས་གནས་པ་ལས། །དམིགས་ཀྱིས་འགྲོ་བ་ལས་རྟག་ཏུ་འཚེ། །རྟ་ཏུ་བསྲུང་རྟག་ཏུ་རྒྱུ་བའི་ལྷ་མོ་མི་བཟད་པ་དེས།། ལྷ་མ་ཡིན་གྱི་རིས་སུ་ཐམས་ཅད་རྟག་ཏུ་འཚེ། །སྲོག་ལ་རྒོལ་ནས། །བཅོམ་ལྡན་<milestone unit="line" n="436.4"/>འདས་ཐུགས་རྗེ་དང་ལྡན་པ་ལ་ཞུས་པས། །བཅོམ་ལྡན་འདས་ཀྱིས། །དེ་དག་ལ་འདི་སྐད་ཅེས་བཀའ་སྩལ་ཏོ། །འདི་ནི་ངའི་མ་ཡིན་གྱི། །འདི་ནི་དུསདང་པའི་དུས་སུ་ཡང་བྱུང་ངོ། །བར་དུ་ཡང་འབྱུང་ངོ། །ཐ་མར་<milestone unit="line" n="436.5"/>ཡང་འབྱུང་བར་འགྱུར་ཏེ། །ངས་འདུལ་བར་མི་འགྱུར་གྱི། །རྟག་ཏུ་ཐུགས་རྗེ་དང་ལྡན་པ་བཅོམ་ལྡན་རྣམ་པར་སྣང་མཛད་ལ་ཞུས་ཅིག །དེས་འདུལ་བར་འགྱུར་རོ་ཞེས་གསུངས་པས། །དེ་དག་ཡི་མར་རང་ས་<milestone unit="line" n="436.6"/>བཞིན་དུ། །བཅོམ་ལྡན་འདས་རྣམ་པར་སྣང་མཛད་རི་རིབ་རིའི་རྩེ་ཡུལ་རྒྱུ་བའི་ཚལ་ན་བཞུགས་ཏེ། །ཏིང་ངེ་འཛིན་མི་གཡོ་བ་ལ་བཞུགས་པ་ལས་བསླང་སྟེ་འདི་སྐད་ཅེས་གསོལ་ཏོ། །བཅོམ་ལྡན་འདས་ཐུགས་<milestone unit="page" n="437"/><milestone unit="line" n="437.1"/>༄༅། །རྗེའི་དུས་ལ་བབ་པ་ལགས་སམ་ལགས་པ་དེ་ལྟར་ན་ལུང་བསྟན་དུ་གསོལ་ཞེས་གསོལ་བ་བཏབ་པས། །འདི་སྐད་ཅེས་གསོལ་ཏོ། སྲིད་གསུམ་སྡུག་བསྔལ་རབ་ཏུ་ཅི་འདྲ་བ། །བྱམས་<milestone unit="line" n="437.2"/>མགོན་ཐུགས་རྗེའི་ཞིང་དུ་རྩམ་དུ་གྲགས། །འགྲོ་བའི་སྡུག་བསྔལ་བདག་ཅག་རྣམས་ལ་སྨིན། །དེ་དག་འདུལ་པའི་དུས་ལ་མི་བབ་བམ། །ཐུགས་རྗེས་འདུལ་བའམ་ང་མཐོན་སྟོབས་ཀྱིས་འདུལ། །འདུལ་ཐབས་སྣ་<milestone unit="line" n="437.3"/>ཚོགས་པས་ནི་འདུལ་དུ་གསོལ། །ཞེས་གསོལ་པས། །བཅོམ་ལྡན་འདས་རྣམ་པར་སྣང་མཛད་ཏིང་ངེ་འཛིན་ལས་ལངས་ཏེ། །དབུགས་ཕྱུང་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། །དེ་དག་<milestone unit="line" n="437.4"/>དབུགས་ཕྱུང་ནས་འདི་སྐད་ཅེས་གསུངས་སོ། །རིགས་ཀྱི་བུ་དག་དེས་དུས་གསུམ་དུ་དབང་བྱས་ཏེ་ངའི་མ་ཡིན་གྱི། །དེ་བཅོམ་ལྡན་འདས་ཕྱག་ན་རྡོ་རྗེ་ཞེས་བྱ་སྟེ། །དེའི་འདུལ་སྐལ་ལོ། །དེ་ནས་ཡང་དེ་དག་རབ་ཏུ་<milestone unit="line" n="437.5"/>ཡིམ་རངས་ཏེ། །ཕྱག་ན་རྡོ་རྗེ་ཡུལ་རང་པུ་ཏྲ་ན་བཞུགས་པ་ཐོས་ནས། །དེར་ཕྱིན་ཏེ། །དེ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཉིད་ཁྱབ་པར་དུ་གྱུར་པ་ཡང་། །ཕྱོགས་བཅུའི་དེ་བཞིན་གཤེགས་པ་ཐམས་<milestone unit="line" n="437.6"/>ཅད་ཀྱི་སྐུ་གསུང་ཐུགས་རྡོ་རྗེ་ཞེས་ཐོས་ནས། །བདག་ཅག་དང་འགྲོ་པ་ཐམས་ཅད་ལ་གནོད་པར་བྱེད་པའི་གདུག་པ་ཅན་འདི་ཞི་བར་མཛད་དུ་གསོལ། །ཞེས་ཞུས་པ་ལས། །དེ་ནས་བཅོམ་ལྡན་འདས་ཕྱག་ན་རྡོ་རྗེ་<milestone unit="page" n="438"/><milestone unit="line" n="438.1"/>འདུལ་པའི་དུས་ལ་བབ་པར་གཟིགས་ནས། །འཛུབ་པ་མཛད་དེ་གསེར་གྱི་རྡོ་རྗེ་རྩེ་དགུ་པ་དེ་ལན་གསུམ་གསོར་ནས། །འདི་སྐད་ཅེས་གསོལ་ཏོ། །སྡུག་བསྔལ་རྒྱུ་དྲུག་གནས་ནི་སྨིན། །གནོད་པར་གྱུར་པ་གང་ཡང་<milestone unit="line" n="438.2"/>དེ། །དེ་མཐོན་སྟོབས་ཀྱིས་ཚར་བདག་ལ། །དེ་དག་རབ་ཏུ་གདུལ་བར་བྱའོ། །ཞེས་གསུངས་ནས། །ཧཱུཾ༷་ཧཱུཾ༷་ཧཱུཾ༷། །ཞེས་གསུངས་ནས་ལྷ་མོའི་སྔོན་གྱི་གསང་མཚན་ནས་དྲངས་ཏེ། །དམ་ལ་བཏགས་པས་གནོད་པ་དེ་<milestone unit="line" n="438.3"/>དག་ཞི་བར་གྱུར་ཏེ། །དེ་དག་སྐད་ཅིག་ཙམ་ལ་ཡིད་བདེ་བར་གྱུར་ཏོ། །དེ་ནས་འཁོར་དེར་ཚོགས་པ་ཐམས་ཅད་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་ཉིད་ཁྱད་པར་དུ་གྱུར་པ་ཡང་། ཤེན་ཏུ་གསང་<milestone unit="line" n="438.4"/>པའི་བདག་པོ་ལགས་ན། །སྔོན་ཇི་ལྟར་དམ་ལ་བཏགས། །གནས་ཇི་ལྟ་བུ་ན་གནས། །སྔོན་ཇི་ལྟར་བྱུང་། །གྲུབ་ན་ཇི་ལྟར་བསྒྲུབ། བཅོམ་ལྡན་འདས་ལུང་བསྟན་དུ་གསལ། ཨ་ཨ་མ་མ་རུ་ལ་ཏྲ་བ་ཀྲི་སྟ་པྲ་བན་<milestone unit="line" n="438.5"/>ཙལ་ལ་ཤུ་ལ་ད་རི་ཀྲ་བ་ད་ཡི་ཕཊ་སྲུཧྭ། །དེ་ནས་དེས་ནར་གཡོས་པར་འགྱུར། །ཐམས་ཅད་བ་སྐྲུ་ལངས་བྱ་སྟེ། །གསང་པའི་སྣོད་དང་ལྡན་བྱས་ཏེ། །དགའ་བའི་མིག་ནི་གདངས་བྱས་ནས། །བཅོམ་ལྡན་འདས་ཁྲོ་<milestone unit="line" n="438.6"/>འཛུམ་སྤྱན་སྔར་འཁོད། །དབང་དང་ལྡན་པར་དུས་གཅིག་གོ། །དེ་ལ་འདི་སྔོན་ཇི་ལྟར་བྱུང་བའི་ལོ་རྒྱས་ནི། །དང་པོ་ཁ་ལྷ་དང་ལྷ་མ་ཡིན་གཉིས་དཔག་བསམ་གྱི་ཤིང་གི་འབྲས་བུ་ལ་མ་འཆམ་སྟེ་འཐབས་པ་<milestone unit="page" n="439"/><milestone unit="line" n="439.1"/>༄༅། །ལས། །ལྷ་ཐམས་ཅད་ཀྱི་མདངས་ལྷ་མོ་རྨ་བྱ་བ་སྤྲུལ་ཏེ་ལྷ་མོ་དེས་སྲིད་པ་གསུམ་གྱི་བཅུད་བསྡུས་ཏེ་བསྲུངས་པས། །དེ་དག་ལ་གསེར་གྱི་ཙོ་ཏྲའི་གཟུགས་སུ་འདུག་པ་དག་བྱུང་ངོ། །དེ་ཁད་ཀྱིས་རྟག་<milestone unit="line" n="439.2"/>ཏེ་སྲ་བར་རེད་པ་དང་། །ལྷའི་དམག་ཁོ་རང་ལ་ཡོད་པ་བྱེ་བ་དུང་ཕྱུར་བྱུང་སྟེ། །ལྷ་མོ་དེ་ཕབ་པར་བྱས་ཏེ། །ལྷ་རྒྱལ་བར་བྱས་ཏེ་དུས་རེང་ནི་ལྷའི་དོན་བྱས་འགྲོ་བ་བདེ་བ་ལ་བཀོད་དོ། །སྐྱེ་བ་དེའི་ཕྱི་མ་ལ། ཁེ་<milestone unit="line" n="439.3"/>དཔ་བཅུ་་སྟག་ཤག་ཅེས་བྱ་བའི་དྲུང་དུ། །སྔོན་དྲང་སྲོང་ཅིང་གིས་བདེག་འདོད་པའི་ཕྱིར། །རང་གི་ལུས་བསྲེགས་པས། །ཕོ་མཚན་ལ་སྦྲུལ་བུ་འདུས་པ་ལས་གཡའ་པ་སྐྱེས་ཏེ། །ལག་པས་བྱུགས་པས་ཕོ་མཚན་ཤེད་<milestone unit="line" n="439.4"/>རྙེད་ནས། །བསྒུལ་བསྐྱོད་བྱས་པས། །དྲང་སྲོང་གི་ས་བོན་བབས་སྟེ། །ས་བོན་དེ་རླན་གྱི་གཞི་བྱས་ནས་ཉི་མས་བསྲོས། །རླུད་གི་བསྐྱོད་པས་གཟུགས་སུ་རེད་པ་ལ། །དེ་ལ་ལྷ་མོ་འོད་དང་ལྡན་པ་ཅིག་བྱུང་<milestone unit="line" n="439.5"/>ནས། །འགྲོ་པའི་དོན་བྱས་ཏེ། །མིང་ཡང་ཤིང་གི་ལྷ་མོ་འོད་འཆད་མར་བཏགས་སོ། །སྐྱེ་བ་དེའི་ཕྱི་མ་ལ་དུར་ཁྲོད་སོ་ཤ་དུར་པ་པྲ་ལ་ཞེས་བྱ་བར། །དམངས་རིགས་ཙནྟྲ་ཁད་ཏ་ཞེས་བྱ་བ་ཤི་ནས། །རི་བོར་ཏེ་<milestone unit="line" n="439.6"/>བཏང་ནས། །དེ་གཅན་གཟན་གྱིས་ཟོས་པས། །དོ་ཕོ་མཚན་འབའ་ཞིག་བསྐྱལ་བས་སྐྱེས་མ་ཁྱིམ་དུ་ཕྱིན་ཙ་ན། །རོ་ལ་སྐྲུགས་བྱུང་བས་དྲན་བརྙེན་མིག་ཕྱེ་ཙ་ན་ནར་ནར་བོར་ཅིག་འདུག་ནས་བླངས་པས། །དེ་ལུན་<milestone unit="page" n="440"/><milestone unit="line" n="440.1"/>བུ་ཅི་ཅིག་སྣང་། །མོ་མཚན་དུ་བཅུག་སྟེ། །སྨོན་ལམ་བཏབ་སྟེ། །བདག་མི་བདེ་པའི་སྡུག་བསྔལ་འདི་ལས་ཐར་ནས། །འདི་ཤེད་ཅན་དུ་གྱུར་ལ་ས་བོན་དང་ལྡན་ན། །བདག་ལ་བུ་མོ་ངོ་མཚར་བ་གཅིག་བསྐྱེད་<milestone unit="line" n="440.2"/>ལ། །མི་བདེ་བ་སེལ་བར་གྱུར་ཅིག །དེ་ལས་མི་ཐར་ན་སྔ་མ་ཁོ་ནར་གྱུར་པར་སྨོད་པོར་པས། ཁྲེད་ཅན་དུ་གྱུར་ཏེ་ས་བོན་བབས་པས། །དེ་ལ་སྐད་ཅིག་ཡུད་ཙམ་ལ། །བུ་མོ་འདོང་ཆས་པ་གཅིག་ཏུ་གྱུར་ཏེ། །མོའི་<milestone unit="line" n="440.3"/>མི་བདེ་བ་སོས་པར་གྱུར་ཏེ། །དེའི་མིང་དུར་ཁྲོད་ལྷ་མོ་འོད་ཟེར་ཅན་ཞེས་བཏགས་སོ། །སྐྱེ་བ་དེའི་ཕྱི་མ་ལ། །རིགས་ནི་དམངས་རིགས། །ཕའི་མིང་ནི་བྱ་ལེན། །མའི་མིང་ནི་ཙི་མུན་ཏྲ། །མིང་པོའི་མིང་ནི་མཛོད་<milestone unit="line" n="440.4"/>བདག་དང་། །མཛོད་སྲུངས་བྱ་བ་གཉིས་ཡོད་པ། །མོ་རང་གི་མིང་ནི་ཏིང་ཤགས་ཅེས་བྱའོ། །དན་ཏིང་ཤགས་ཅེས་བྱ་བ། །ཁྱོ་བྱ་ཧིན་བྱ་བ་ལ་བག་མར་བཏང་པས། །ཁྱོ་དང་ཆེན་མས་མ་སྣང་བས། །ཡུལ་དེའི་བྱ་ཏ་<milestone unit="line" n="440.5"/>ཀྲོ་ཏ་ཞེས་བྱ་བ་ཕག་རྫི་གཅིག་དང་ཉལ་ལོ། །དེ་ནས་དན་ཏིང་ཤགས་ལ་ནལ་བུ་ཆེ་བར་གྲགས་སོ། །གྲགས་པས་ཁྱོས་ནི་ནིར་སྐལ་དུ་བོང་བུ་བྱིན། །ཆེན་མས་བུད་མེད་སྲིད་ཀྱི་བག་ཏུ་སོང་བས་ཕྲག་དོག་སྐྱེས་<milestone unit="line" n="440.6"/>ཏེ། །དེ་ལ་དགའ་ནས་རལ་གྲི་གདོག་པ་ཅན་བྱས་ན། །བོང་བུ་ལ་ཕྱིན་ཕྱོགས་སུ་ཞོན་ལྕེབས་བྱས་པས། །མོས་ཀྱང་དེ་ལྟར་བྱའི་མ་འགྱོད་ཅིག་ཟེར་ནས། །རྒྱ་མཚོའི་འགྲམ་དུ་སྡིག་བཅན་གྱི་རལ་གྲིས་ཕོ་བ་<milestone unit="page" n="441"/><milestone unit="line" n="441.1"/>༄༅། །བཤགས་ཏེ་བུ་ཕྱུང་ནས་ཟོལ། །ནམ་མཁའ་ལ་ཤིང་ལོ་ཅིག་རླུད་གིས་ཁེར་ནས་གླེབ་བྱང་བ་བཟུང་ནས། །སྔོན་ན་རྡོ་སོལ་གཅིག་འདུག་པ་བླངས་ཏེ། །ཁྱོ་དང་ཆེན་མའི་མིང་བྲིས་ནས། །རྒྱ་མཚོའི་<milestone unit="line" n="441.2"/>གཏིང་དུ་ཨེ་ཀ་ཛ་ཏིར་བསྒྲུབས་པས་གྲུབ་ནས། །སྣལ་ཁྱོ་དང་ཆེན་མ་ཕུང་བར་བྱས་སོ། །དེ་ནས་སྲིརྡོ་པ་གསུམ་ཡང་ཕུང་ལ་ཆ་བར་བྱས་ལ། །དཔལ་ཆེན་པོས་བ་་ཏེ། །མིང་ནི་ལྷ་མོ་ནག་མོ་འམ། །རེ་མ་ཏི་རུ་<milestone unit="line" n="441.3"/>བཏགས། །གསང་མཚན་ནི་རྡོ་རྗེ་སྐལ་ལྡན་མ་ཞེས་བཏགས་སོ། །དུར་ཁྲོད་ལྷ་མོར་རང་རྒྱུད་ལས། །སྔོན་ཇི་ལྟར་བྱུང་བའི་གླིང་གཞིའི་ལེའུ་སྟེ་དང་པོའོ། །དེ་ནས་ཡང་བཅོམ་ལྡན་འདས་ཀྱིས་སྔོན་དམ་ལ་ཇི་ལྟར་<milestone unit="line" n="441.4"/>བཏགས་པ་འདི་ཆེད་དུ་བརྗོད་དོ། །སྔོན་ལྷ་མོ་ནག་མོ་ཞེས་བྱ་བ་རབ་ཏུ་མི་སྲུན་པ་ཁྲོ་བར་གནས་པ་སྟེ། །དཔལ་ཆེན་པོས་ཆོས་ཀྱི་སྐུ་ལ་བཞེངས་ནས། །སྤྲུལ་པའི་སྐུ་ལྟ་བུར་ཕྱུང་སྟེ། །དབུ་དགུ་ཕྱག་བཅོ་བརྒྱད་པ་<milestone unit="line" n="441.5"/>ལྟ་བུར་སྤྲུལ་ནས་བཏུལ་ཏེ། །བཏུལ་བའི་ཚུལ་ཀྱང་། །དཔལ་ཆེན་པོ་ཡབ་ཡུམ་གྱི་བྱང་ཆུབ་སེམས་ཀྱི་ཁྱད་པར་ལས། །ཁྲོ་བོ་བཛྲ་ཧེ་རུ་ཀ་དཔལ་ཆེན་པ་ཉིད་ཅི་འདྲ་བ་གཅིག་ཕྱུང་ནས། །ཞལ་ནས་ཀྱང་ཧ་ཧ་<milestone unit="line" n="441.6"/>དང་། །ཕཊ་ཕཊ་དང་། །གཏོགས་ཅིག་དང་། །ཆོད་ཅིག་དང་། །སྲེགས་ཤིག་པའི་དགྲ་ཕྱུང་པས། །འཇིག་རྟེན་གྱི་ཁམས་འདི་དག་ཐམས་ཅད་གཡོས། །རབ་ཏུ་གཡོས། །ཀུན་ཏུ་ཡང་རབ་ཏུ་གཡོས་<milestone unit="page" n="442"/><milestone unit="line" n="442.1"/>སོ། །འགུལ། །རབ་ཏུ་འགུལ། །ཀུན་ཏུ་ཡང་རབ་ཏུ་འགུལ་ལོ། །ཆེམ་ཆེམ། །རབ་ཏུ་ཆེམ་ཆེམ། །ཀུན་ཏུ་རབ་ཏུ་ཆེམ་ཆེམ་མོ། །འུར་འུར།རབ་ཏུ་འུར་འུར། །ཀུན་ཏུ་རབ་ཏུ་འུར་འུར་རོ། །ཏོར་ཏོར། །རབ་ཏུ་ཏོར་ཏོར་<milestone unit="line" n="442.2"/>རོ། །ཀུན་ཏུ་རབ་ཏུ་གཏོར་ནས། །སྟེང་མཐོ་ན་འོག་དམའ། འོག་མཐོ་ན་སྟེང་དམའ། ཁྲར་མཐོ་ནུབ་དམའ། །ནུབ་མཐོ་ན་ཤར་དམའ། །བྱང་མཐོ་ན་ལྷ་མོ་དམའ། །ལྷོ་མཐོ་ན་བྱང་དམའ་སྟེ། །འཇིག་རྟེན་ཁམས་ན་<milestone unit="line" n="442.3"/>མཐུ་ཆེ་བ་དང་། །དབང་ཆེ་བ་དང་། །རྫུ་འཕྲུལ་ཆེ་བ་ཐམས་ཅད་བརྒྱལ་པར་གྱུར་ཏོ། །བརྒྱལ་པར་གྱུར་པས་ལྷ་མོ་ནག་མོའི་འཁོར་མ་གནས་པའི་ཚོགས་རླག་པར་མཛད། །ལྷ་མོ་ཉིད་ནི་བརྒྱལ་བར་གྱུར་ཏོ། །དེ་<milestone unit="line" n="442.4"/>ནས་དུས་དེར་འཁོད་པའི་འཁོར་དེ་དག་གིས་འདི་སྐད་ཚིག་ཕྱུང་ངོ་། །ཨེ་མ་ཧོ།། ཨེ་མ་ཧོ། ཁོན་ཏུ་ཁྲོ་དྲག་འདི་ལྟ་བུ། །རབ་ཏུ་འདུལ་བར་མཛད་མ་མཐོང་། །འདི་ནི་སྔ་རབས་འདས་པས་ཀྱང་། །འདུལ་བར་ཞལ་<milestone unit="line" n="442.5"/>གྱིས་མ་བཞེས་སོ། །སླད་ཀྱིས་འབྱོན་པའི་སངས་རྒྱས་ཀྱང་། །འདུལ་བར་ཞལགྱིས་མི་བཞེས་སོ་ད་ལྟར་བཞུགས་པའི་དུས་ལ་བབ། །འདུལ་བར་མཛད་པ་ངོ་མཚར་ཆེ། །ཆེ་བཙན་དྲགས་པ་དབང་ཕྱུང་བདག་པོས་<milestone unit="line" n="442.6"/>ཏེ། །རབ་ཏུ་ངོ་མཚོར་འབྱུང་བ་ཁྱོད། །ཆོས་སྐུ་སྐྱེ་བ་མེད་པ་ལས། །གཟུགས་སྐུར་བྱུང་བ་ངོ་མཚར་ཆེ། །ཞེས་གསོལ་ཏོ། །དུར་ཁྲོད་ལྷ་མོ་རང་རྒྱུད་ལས། །སྔོན་ཇི་ལྟར་དམ་ལ་བཏགས་པའི་ལེའུ་སྟེ་གཉིས་པའོ། །དེ་<milestone unit="page" n="443"/><milestone unit="line" n="443.1"/>༄༅། །ནས་གནས་གང་ན་གནས་པ་འདི་ཆེད་དུ་བརྗོད་དོ། །དེ་ནས་ལྷ་མོ་ཆེན་མོ་དེ་སྤྱི་གནས་སུ་བསྟན་པ་ཏེ། །བྱང་དང་ཤར་གྱི་མཚམས་ན་ལྷ་མོ་གནས་སོ། །གནས་ཀྱི་མཚན་ཉིད་ནི་རིན་པོ་ཆེ་སྣ་ཚོགས་ཀྱི་<milestone unit="line" n="443.2"/>རྒྱུ་ལས་བྱས་པ་སྟེ། །བ་གམ་ནི་གཡུའོ། །རྩིག་པའི་ལོགས་ནི་བསེའོ། །རྨང་ནི་ལྕགས་སོ། །ཟུར་ནི་མཆོང་ངོ། །ཁ་བད་ནི་གསེར་རོ། །སྒོ་ནི་དངུལ་ལ་བསེས་བརྒྱན་པའོ། །དེའི་སྐད་ནི་ཤེལ་ལོ། །དེའི་ནང་ན་རྟ་རོ་<milestone unit="line" n="443.3"/>འབུམ་ནི་གཅལ་ལོ། །མི་རོ་འབུམ་ནི་གདན་ནོ། །ཁྱད་པར་གྱི་གནས་ནི་རེས་འགའ་ནམ་མཁའི་ཁམས་ན་གནས་སོ། །རེས་འགའ་རྒྱ་མཚོ་ཆེན་པོའི་གཏིང་ན་གནས་སོ། །རེས་འགའ་ནི་ནགས་ཚལ་གཏིང་ན་གནས་<milestone unit="line" n="443.4"/>སོ། །རེས་འགའ་ནི་ངམ་གྲོག་ན་གནས་སོ། །རེས་འགའ་ནི་བྲག་ཕུག་སྟོང་བ་ན་གནས་སོ། །རེས་འགའ་ནི་མེ་དཔུང་འབར་བའི་ནང་ན་གནས་སོ། །རེས་འགའ་ནི་རླུད་ཚུབ་མའི་ནང་ན་གནས་སོ། །རེས་འགའ་ནི་ཆུ་<milestone unit="line" n="443.5"/>ཀླུང་་ན་གནས་སོ། །རེས་འགའ་ནི་གཙུག་རུམ་ན་གནས་སོ། །རེས་འགའ་ནི་རྨེ་བརྩེགས་ན་གནས་སོ། །རེས་འགའ་ནི་པྲ་བ་ཤ་ན་གནས་སོ། །རེས་འགའ་བེ་ཏེ་ས་ཏྲ་ཉིད་ལ་གནས་སོ། །རེས་འགའ་ནུ་མ་མོའི་<milestone unit="line" n="443.6"/>གནས་ནས་གནས་སོ། །དེ་དག་ནི་ཐོད་རྒལ་འམ་ཆེ་རིགས་ཏེ། །སྤྱིར་རྣམ་པ་མང་ངོ། །དུར་ཁྲོད་ལྷ་མོའི་རང་རྒྱུད་ལས། །གནས་ངེས་པར་བསྟན་པའི་ལེའུ་སྟེ་གསུམ་པའོ། །དེ་ནས་ད་ནི་སྒྲུབ་པའི་རིམ་པ་འདི་<milestone unit="page" n="444"/><milestone unit="line" n="444.1"/>གསུངས་སོ། །དང་པོ་གནས་ཀྱི་མཚན་ཉིད་ཀྱང་། །རི་བོ་ཤིན་ཏུ་ཟླུམ་པ་ལ། །ཕུག་ཏུ་པའི་གཏིངས་རིངས་དང་། ཁེན་ཏུ་དམར་པོ་ཚོལ་བཟང་དང་། །ཉར་ཉེར་ཡོད་པའི་བྲག་དག་གམ། །ཡང་ན་ཁང་རུལ་ནག་པོ་<milestone unit="line" n="444.2"/>འམ། །ཆུ་ཡི་མདོ་འམ་འདམ་ཕུག་གམ། །ཆུ་གླེ་སྒང་དམ་རི་ཕུག་གམ། །ཆུ་དགུར་དག་གི་གནས་ནི། །རྐང་གཅིག་ཤིང་གི་དྲུང་དག་དང་། །བྱང་ཕྱོགས་རི་མཐོ་ལྟ་བུ་དང་། །ས་བྲག་ཉམས་ངལ་སོགས་སུ། །ས་<milestone unit="line" n="444.3"/>རྣམས་བཙལ་དང་བསླང་བར་བྱ། ཁེན་ཏུ་གཙང་པའི་གཏོར་ལ་མ། །རྒྱན་དང་བཟའ་དག་བ་་པའི་ཚོགས་། །མགོན་པོ་རྣམས་ལ་ཅིག་བྱིན་ལ། །གནག་པའི་ལས་འདི་མ་གྲུབ་པར། །བར་ཆོད་འབྱུང་བར་མི་བྱའི་<milestone unit="line" n="444.4"/>ཕྱིར། །ཡོངས་སུ་དག་པར་སྨོན་ལམ་བྱ། །ཕྱི་མཚམས་བསྲུང་བའི་སྨོན་ལམ་གདབ། །ཆ་གཅིག་རིགས་དྲུག་ཚོགས་ལ་སྤྱིན། །ཆ་གཅིག་ས་བདག་རྣམས་ལ་སྤྱིན། །ས་གླུད་གཏང་ལ་སྨོད་བཅོལ་བྱ། །དེ་ནས་ཤིན་ཏུ་<milestone unit="line" n="444.5"/>ཏིང་འཛིན་གསར། །མཚམས་གཅོད་ཆོ་ག་དྲག་ཏུ་བྱ། །ཞི་ཁྲོའི་ཚོ་གས་བྱིན་རླབས་བསྐྱེད། །སྨོན་བྱང་པོ་རལ་རྨོད་གཟུགས་བྱ། །དེ་ནས་བསྒྲུབ་པ་པོ་རྣམས་ལ། །དྲག་པོའི་དབང་འདི་གཞུང་བཞིན་བསྐུར། །དེ་ཡི་<milestone unit="line" n="444.6"/>དུས་ཚེས་བརྒྱད་དང་། །བཅོ་ལྔ་ཡན་ཆད་ཡ་གྱི་ངོ། །བཅུ་དགུ་ཉི་ཤུ་གཉིས་དག་ནས། །མར་གྱི་ངོ་ལ་བསྒྲུབ་པར་འཇུག །དཀྱིལ་འཁོར་བྱ་བའི་ས་དག་ནི། །མི་ནི་གྲི་དགོད་ཤི་བ་ཡི། །ཁྲག་རྣམས་ཟག་པའི་དག་<milestone unit="page" n="445"/><milestone unit="line" n="445.1"/>༄༅། །གམ། །སྦས་པ་དག་གམ་ས་ཕུག་གམ། །ཕན་ཚུན་ཕུང་པའི་ས་འམ་བསྲེགས་པའི་ས། །དེ་ལ་དཀྱིལ་འཁོར་བྱ་བར་གསུངས། །དཀྱིལ་འཁོར་བྱ་བའི་ཐབས་དག་ཀྱང་། །འདོ་མ་གང་གྲུ་གསུམ་ཚད་དུ་<milestone unit="line" n="445.2"/>བརྩིག །དེ་ལ་སྟེགས་བུ་རིགས་གསུམ་བྱ། །བར་མ་ཟླ་གམ་གསུམ་དུ་བྱ། །ཐ་མ་གྲུ་གསུམ་གོང་ཡང་གསུམ། །གྲུ་གསུམ་དག་ཏུ་གསུམ་བྱས་ལ། །རབས་ཆད་ཐོད་པ་གསུམ་དག་ཀྱང་། །གྲུ་གསུམ་འོག་ཏུ་གཞུག་<milestone unit="line" n="445.3"/>པར་བྱ། །ཐོད་པའི་ནང་ཞབས་བྲི་བ་ནི། །ཡི་གེ་ཨ་ནག་རྡོ་སོལ་དག་གིས་བྲི། །ཐོད་པའི་སྟེང་ནི་མངོན་བྱས་ལ། །ཡི་གེ་མ་ནི་དམར་པོ་མི་ཁྲག་གིས། །བྲ་བ་དག་ཏུ་བྱ་བར་གསུངས། །ནང་དུ་བཙག་གིས་བྱུག་པར་<milestone unit="line" n="445.4"/>བྱ། །བྱང་གི་ཟླ་གམ་ཕག་ཁྲག་བྱུགས། །ཤར་གྱི་ཟླ་གམ་དུག་གིས་བྱུགས། །ནུབ་ཀྱི་ཟླ་གམ་མི་ཁྲག་བྱུགས། །ཕྱི་མ་རྡོ་སོལ་དག་གིས་བྱུག །དེ་ནས་རྫས་རྣམས་དགྲམ་པ་ཡང་། །དབུས་སུ་ཙིཏི་གཞག་པར་བྱ། །སྟེང་<milestone unit="line" n="445.5"/>དུ་རུས་ཆེན་ཕུར་བ་གཟུགས། །སྐྱེར་ཕུར་ལ་སོགས་ཐམས་ཅད་ཀྱང་། །མཐའ་མ་བསྐོར་ལ་གཞག་པར་བྱ། །རྫས་དང་གཏོར་མ་བཤམས་པ་ཡང་། །དུག་སྣ་རྣམ་པ་སྣ་ཚོགས་པ། ཁྲར་གྱི་ཕྱོགས་སུ་དགྲམ་པར་<milestone unit="line" n="445.6"/>བྱ། །བྱང་དུ་རྟག་པར་བཞུགས་པ་དང་། །སུབ་མའི་འབྲས་བུ་བྲའོ་དང་། །ར༷་བ་ནས་ནག་སྐེ་ཚོལ། །གུར་ཀུམ་གྱི་ས་ནི་བརྫིས་བྱས་ལ། །གཏོར་མ་དག་ནི་ཟུར་གསུམ་པ། །བརྒྱད་དམ་དགུ་རུ་བྱས་པ་ལ། །ངོས་ཅིག་</p></div1>
        </body>
    </text>
</TEI.2>