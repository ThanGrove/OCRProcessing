<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0389-text.xml">
    <teiHeader lang="tib">
        <fileDesc>
            <titleStmt>
                <title><!--rnal 'byor dbang phyug chen mo ral gcig ma'i rgyud/-->རྣལ་འབྱོར་དབང་ཕྱུག་ཆེན་མོ་རལ་གཅིག་མའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0389-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=433.1; end=461.2--><milestone unit="page" n="433"/><milestone unit="line" n="433.1"/>༄༅། །རྒྱ་གར་སྐད་དུ། ཨེ་ཀ་ཛ་ཏི་མ་ཧྭ་ཡོ་གི་ཤྭ་རྡི་ཏནྟྲ། བོད་སྐད་དུ། རྣལ་འབྱོར་དབང་ཕྱུག་ཆེན་མོ་རལ་གཅིག་མའི་རྒྱུད། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་<milestone unit="line" n="433.2"/>བདག་གིས་ཐོས་པ་དུས་གཅིག་ན། བཅོམ་ལྡན་འདས་དེ་བཞིན་གཤེགས་པ་ཐམས་ཅད་རང་བཞིན་གྱི་གནས། ཡུམ་གྱི་བྷ་ག་རྣམ་པར་དག་པའི་དབྱིངས་ན་བཞུགས་སོ། །ཉིད་ལས་མི་གཞན་པའི་དེ་བཞིན་<milestone unit="line" n="433.3"/>གཤེགས་པ་དང་། མཛེས་པའི་མ་མོ་ཆེན་པོ་ཀོ་རྡི་དང་། ཙོ་རྡི་དང་། པྲ་མོ་དང་། བེ་ཏ་སྙི་དང་། པུསྐ་སྙི་དང་། བྷསྨ་རྡི་དང་། སྨ་ཤི་ནི་དང་། ཙཎྜསྙི་ལ་སོགས་པ་དང་། གཞན་ཡང་སེང་གེའི་མགོ་ཅན་དང་། དེ་<milestone unit="line" n="433.4"/>བཞིན་དུ་སྟག་དང་། ཝ་དང་། སྤྱང་ཀི་དང་། བྱ་རྒོད་དང་། ཀང་ཀའི་མགོ་དང་། བྱ་རོག་གི་མགོ་དང་། འུག་པའི་མགོ་ཅན་ལ་སོགས་པའོ། གཞན་ཡང་ལྕགས་ཀྱུ་ཅན་དང་། ཞགས་པ་དང་། ལྕགས་སྒྲོག་དང་། དྲིལ་<milestone unit="line" n="433.5"/>བུ་ཅན་ལ་སོགས་པ་དང་ལྡན་པར་གྱུར་ཏོ། །གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་གསང་བའི་བདག་པོ་ལག་ན་རྡོ་རྗེ་ལ་སོགས་པའི་བྱང་ཆུབ་སེམས་དཔའ་རྣམས་དང་ཐབས་ཅིག་ཏུ་བཞུགས་<milestone unit="line" n="433.6"/>སོ། །དེའི་ཚེ་དེའི་དུས་ན་འདི་ཉིད་ལྟར་རང་བཞིན་གྱི་དཀྱིལ་འཁོར་གྱི་ཡབ་ཡུམ་གྱི་བྷ་ག་རྣམ་པར་དག་པ་མ་མཐོང་བ་རྣམས་ནི། །གནོད་སྤྱིན་དང་། གནོད་སྤྱིན་མོ་དང་། སྲིན་པོ་དང་སྲིན་པོ་དང་། མ་མོ་དང་།<milestone unit="page" n="434"/><milestone unit="line" n="434.1"/>མཁའ་འགྲོ་མ་ལ་སོགས་པ་ནི། ཁྲག་འཐུང་བ་དང་རུས་པ་ལ་སོགས་པ་འཆའ་ཞིང་། སྲོག་འཕྲོག་པར་བྱེད་པ་དང་། རྣམ་པར་འཚེ་སྟེ། གཞན་གྱིས་ནི་འདུལ་བའི་དུས་ལ་བབ་པར་མ་གྱུར་པ་དང་། །དེའི་ཚེ་དེའི་<milestone unit="line" n="434.2"/>དུས་ན་གསང་བའི་བདག་པོ་ལག་ན་རྡོ་རྗེས། བཅོམ་ལྡན་འདས་རྡོ་རྗེ་ཧེ་རུ་ཀ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ལ་བྱིན་གྱིས་བརླབ་ཏུ་གསོལ། །སེམས་ཅན་གྱིས་དོན་དུ་དབང་བསྐུར་བ་དང་།<milestone unit="line" n="434.3"/>དཀྱིལ་འཁོར་བསྟན་པ་དང་། སྦྱིན་བསྲེག་དང་། དམ་ཚིག་འབོག་པ་དང་། མཆོད་པ་བྱ་བ་དང་། མངོན་པར་བྱང་ཆུབ་བསྟན་པ་དང་། སེམས་དཔའ་གསུམ་གྱི་ཁྱད་པར་བསྟན་པ་དང་། བསོད་ནམས་དང་ཡེ་ཤེས་<milestone unit="line" n="434.4"/>ཀྱི་ཚོགས་བསྟན་པ་དང་། ལྟ་བ་བསྟན་པ་དང་། སྤྱོད་པ་བསྟན་པ་དང་། གསང་སྔགས་བསྟན་པ་དང་། དངོས་གྲུབ་ཐོབ་པའི་ཚུལ་བསྟན་པ་དང་། ལས་ཕྲ་མོ་རྣམས་བསྒྲུབ་པ་ཐོབ་པར་མཛད་དུ་གསོལ། དེ་ནས་<milestone unit="line" n="434.5"/>བཅོམ་ལྡན་འདས་ཀྱིས་འདི་སྐད་ཅེས་གསུངས་སོ། ཕྱག་ན་རྡོ་རྗེ་དུས་ལ་བབ་པར་ཤེས་ན། ཁྱོད་སྦྱོར་བ་གཉིས་དང་ལྡན་པ་སྲ རྒྱུད་ཡོངས་སུ་གཟུང་བའི་སྦྱོར་བ་དང་། དཀྱིལ་འཁོར་རྣམ་པར་འཛིན་པའི་བདག་པོ་<milestone unit="line" n="434.6"/>བྱོས་ཤིག །དེ་ནས་གསང་བའི་བདག་པོས་ཚུལ་གཉིས་ལ་སྙོམས་པར་ཞུགས་ཏེ། གཅིག་ལ་ནིདེབཞིནགཤེགསཔའིཐད་དུ་ཐལ་མོ་སྦྱར་སྲིན་མོའི་ཚུལ་དུ་སྦྱོར་དབང་ནོད་པར་གྱུར་ཏོ། །གཉིས་པས་ནི་སྟོན་པ་ལ་<milestone unit="page" n="435"/><milestone unit="line" n="435.1"/>༄༅། །རྒྱུད་ཀྱི་དོན་དག་པར་དྲི་བར་གྱུར་ཏོ། །དེ་ནས་དེ་བཞིན་གཤེགས་པས་ཉི་ཟླའི་སྟེང་ལྷ་མོ་བཅུ་དྲུག་བཞུགས་ནས་ཧ་དང་ཧེར་གྱུར་པ་རྣམས་ཡིག་འབྲུ་རྣམ་བཟུང་སྟེ་སྨི་བོར་བཞག་པ་དང་། སྐུ་དང་དབུ་<milestone unit="line" n="435.2"/>དང་ཕྱག་མཚན་རྣམས་རིམ་པར་རྫོགས་ཏེ། འུག་པའི་མགོ་ལ་ཐུག་པ་རྣམས་གསང་སྔགས་འདིས་བྱིན་གྱིས་བརླབས་སོ། །བཛྲ་ཀོ་རྡི་ཙོ་རྡི་པྲ་མོ་ཧ་བེ་ཏ་སྙི་པུསྐ་སྙི་བྷ་སྨ་རྡི་སྨ་ཤ་ནི་ཙཎྜ་སྙི། སིདྷི་མུ་ཁྲི། བྱུ་སྨྲ་མུ་ཁྲི།<milestone unit="line" n="435.3"/>སྲི་ལ་མུ་ཁྲི། ཤྭ་ན་མུ་ཁྲི། གྲི་རྟེ་མུ་ཁྲི། ཀརྐོ་མུ་ཁྲི། ཀྭ་ཀ་མུ་ཁྲི། ཨུ་ལྕུ་ཀ་མུ་ཁྲི། ཨ་སྟི་ཁི྅་ཧུ༷། ཞེས་གསུངས་པ་དང་། །དམ་ཚིག་གི་ལྷ་མོ་དབུ་ཅུ་བདུན་ཕྱག་སུམ་བཅུ་རྩ་གཉིས་དང་ལྡན་པར་གྱུར་ཏོ། །གསང་བ་<milestone unit="line" n="435.4"/>ལས་གྱུར་འདི་ཉིད་ལ། །ཡེ་ཤེས་རྣམས་ཀྱིས་དབང་བསྐུར་བ། རྫོགས་པའི་ཚུལ་གྱིས་ཕྱག་རྒྱ་ཆེ། །བྱིན་བརླབ་གཉིས་མེད་ཐོབ་པར་ཤོག །དེ་ནས་ཕྱག་ན་རྡོ་རྗེས་གསོལ་པ། །བཅོམ་ལྡན་འདས་དེའི་དཀྱིལ་འཁོར་<milestone unit="line" n="435.5"/>བསྟན་དུ་གསོལ། བཅོམ་ལྡན་འདས་ཀྱིས་གསུངས་པ། ལྟེ་བ་མུ་ཁྱུད་དང་བཅས་པ། །རྣམ་པར་དག་པ་དག་ཉིད་ཀྱིས། །དཀྱིལ་འཁོར་ལྷ་ཡང་བྱིན་གྱིས་བརླབ། །ཡེ་ཤེས་འབར་བའི་འཁོར་ལོ་བཞི། །དཀྱིལ་འཁོར་<milestone unit="line" n="435.6"/>རྣམ་པར་དག་པའི་གནས། །གཞལ་ཡས་ཁང་གི་བར་ཁྱམས་ནི། །གྲུ་ཆད་རྩིབས་མཚམས་བཅས་པ་ལ། །ཡུལ་དང་ཤེས་པ་རྣམ་པར་དག །དཀྱིལ་འཁོར་ལྷ་ནི་སྒོ་བཞིའོ། འདི་ལྟ་སྟེ། དཀྱིལ་འཁོར་གྱི་ལྟེ་བ་དང་།<milestone unit="page" n="436"/><milestone unit="line" n="436.1"/>འཁོར་ལོ་དང་། བར་ཁྱམས་དང་། སྒོ་ཁྱུད་དང་། ལྕགས་རི་དང་། རྡོ་རྗེའི་ཕྲེང་བ་དང་། མེའི་ཕྲེང་བ་དང་། དྲ་བ་དང་། དྲ་བ་ཕྱེད་པ་དང་། མཚོ་དང་། བྱ་དང་། ཤིང་དང་། གཅན་གཟན་དང་། དུར་ཁྲོད་ལ་སོགས་<milestone unit="line" n="436.2"/>པས་ཕྱི་རོལ་བརྒྱན་པའི་ནང་ན། མ་མོ་དང་། མཁའ་འགྲོ་དང་། སྲིན་པོ་དང་། སྲིན་མོ་ལ་སོགས་པ་རྣམ་པར་དག་པ་ཅན་མ་ཡིན་པ། དཀྱིལ་འཁོར་གྱི་ལྷར་མི་རྟོགས་པ་རྣམས་ཀྱིས་བསྐོར་བའོ། །དེའི་དབུས་ན་<milestone unit="line" n="436.3"/>དཔལ་རལ་པ་གཅིག་མ་དབུས་ཀྱི་ལྷགས་རླུད་འ་་མའི་ནང་ན། དྲེའུ་རྐང་གསུམ་ཞོན་པ། མཆེ་བ་རྣམ་པར་གཙིགས་པར་གྱུར། ཁམ་ནག་རལ་པ་གཅིག་ཏུ་དྲིལ་བ་རེ་ལྡེ་དང་གླང་གི་ཀོ་བའི་ཤམ་ཐབས་བྱས་པ།<milestone unit="line" n="436.4"/>སྦྲུལ་གྱི་རྣ་ཆ་དང་། སེང་གེས་བརྒྱན་པ། །ལྟེ་བའི་སྟེང་དུ་ཉི་མ་དང་། སྤྱི་བོའི་གཙུག་ནས་ཟླ་བ་འཆར་ལ། སྤྱན་གསུམ་དང་ལྡན་པ། ལག་པ་གཡས་པ་རླུང་ནག་གི་ནང་ནས་རལ་གྲི་འབྱིན་པ། ལག་པ་གཡོན་པ་རིན་<milestone unit="line" n="436.5"/>པོ་ཆེའི་ནེའུ་ལེ་འཛིན་པ། གཞན་ཡང་དུར་ཁྲོད་གྱི་ཚངས་པ། མིའི་རྒྱུ་མ་ལུགས་ཀྱིས་བཀང་བ་ཞལ་དུ་གསོལ་བ། གཞན་ཡང་སྒེག་པ་དང་། དཔའ་བ་དང་། སྨྱོ་བ་དང་། རྒོད་པ་དང་། ཁྲོ་བ་དང་། འཇིགས་སུ་རུང་<milestone unit="line" n="436.6"/>བ་དང་། རྨད་དུ་བྱུང་བ་དང་། སྙིང་རྗེ་ཆེ་བ་དང་། ཞི་བ་ལ་སོགས་པ་དང་ལྡན་པར་གྱུར་ཏོ། དེ་ནི་འདི་ལྟ་སྟེ། མཐིངནགཞལགཅིགཕྱགགཉིས་པ། །རལ་གྲི་ནེ་ལེ་ཡང་དག་འཛིན། །མཐིང་ནག་ཀོ་རྡི་དབྱུག་པ་<milestone unit="page" n="437"/><milestone unit="line" n="437.1"/>༄༅། །ཁྲག །ཙོ་རྡི་འབྲེལ་བ་མདའ་གཞུ་འགེངས། །ཕྲ་མོ་གཡས་ན་ཆུ་སྲིན་འཕྱར། །བེ་ཏ་ནག་མོ་རྡོ་རྗེ་འཕྱར། །པྲསྐ་ལག་ན་རྒྱུ་ཞགས་འདྲེན། །བྷསྨ་ཁྲག་ཆེན་འཐུང་ཞིང་དཀྲུག །སྨ་ཤ་ལོག་རྟོག་བྱི་སྙིང་<milestone unit="line" n="437.2"/>ཟ། །ཙཎྜའཁོར་བའི་མགོ་ལུས་འབྲལ། །སེང་གེ་སྟག་གིས་ཕྱག་བསྣོལ་ཏེ། །ཁུ་ཡི་ཕྱག་གིས་དགྲ་སྙིང་ལྡག །སྦྱང་ཀིའི་མགོ་ཡིས་སྙིང་ལ་འབྲད། །བྱ་རྒོད་སྐྲུ་གྲི་བྷརྙ་འཛིན། །ཀདྷ་མགོ་ཡི་ཞིང་ཕྲག་གཟར། །བྱ་<milestone unit="line" n="437.3"/>རོག་མགོ་ཡིས་གྲི་ཐོད་འཛིན། །འུག་པའི་མགོ་ཡི་ལྕགས་ཀྱུ་ཁྲག །སྨོས་པའི་ཕྱག་ན་ཕྱག་མཚན་ཅན། །གཞན་ནི་བཏང་སྙོམས་མཛད་པ་དང་། །གཉིས་ཀ་གང་སྨོས་རྫོགས་པའི་ཕྱག །སྐུ་ནི་ཐམ་ཅད་དབྱིངས་སུ་<milestone unit="line" n="437.4"/>གཅིག །དཀྱིལ་འཁོར་འདི་ཡིས་ལས་རྣམས་བྱེད། །རྣལ་འབྱོརདབང་ཕྱུག་ཆེན་པོ་རལ་གཅིག་མའི་རྒྱུད་ལས། དབང་བསྐུར་བ་དང་། དཀྱིལ་འཁོར་བསྟན་པའི་ལེའུ་སྟེ་དང་པོའོ།། །།དེ་ནས་གསང་བའི་<milestone unit="line" n="437.5"/>བདག་པོས་གསོལ་པ། བཅོམ་ལྡན་འདས་སྤྱིན་སྲེག་གི་ལས་ཀྱི་སྦྱོར་བ་ཇི་ལྟ་བུ་གྲུབ་པ་བསྟན་དུ་གསོལ། བཅོམ་ལྡན་འདས་ཀྱིས་གསུངས་པ། །གསང་བའི་བདག་པོ་འདི་ལྟ་སྟེ། །དཀྱིལ་འཁོར་ཆེན་པོའི་ཤར་<milestone unit="line" n="437.6"/>ལྷོའམ། །ཡང་ན་བྱང་ཤར་ཉིད་ཀྱང་རུང། །དེབཞིནལྷོདངནུབཏུ་ཡང་། །གཟུང་འཛིན་བདག་པོ་ཞལ་བྲི་སྟེ། །མདོག་ངན་ཁམ་ནག་རལ་པ་ཅན། ཁྲེལ་མིག་ཁྲོ་གཉེར་ཁ་ཟུར་གསུམ། །ཚེར་མ་ཅན་གྱི་ཤིང་དག་<milestone unit="page" n="438"/><milestone unit="line" n="438.1"/>ལ། །དུག་ཤིང་བརྩེགས་པས་ཡམ་ཤིང་བྱས། །གནོད་པའི་མིང་རུས་དུ་མ་རྣམས། །རེ་རེའི་སྔོན་དུ་གསང་སྔགས་ལྡན། །བདག་ཉིད་འདོད་ལྷའི་ང་རྒྱལ་གྱིས། །རང་བཞིན་གནས་ནས་དགུག་དང་གཞུག །གཞན་<milestone unit="line" n="438.2"/>ཡང་བྱས་ཏེ་རྟེན་འབྲེལ་ནི། །གླང་ཆེན་ཀླད་པ་མི་དབང་ཤ །བྱ་རོག་འུག་པ་ཤ་ཚིལ་དང་། ཤ་ཁྲག་རོ་ཡི་དུར་ཁྲག་སོགས། །སྦྱར་ནས་བཏབ་པའི་སྔགས་འདི་ཡིན། །ཨོ་ཙ་པ་ལ་ཨ་ཤུག་མེ། །སརྦ་ཤ་ཏྲུ༷་ཨ་མུ་ཀ༷་ད་ཧ་<milestone unit="line" n="438.3"/>ད་ཧ། པ་ཙ་པ་ཙ། བྷ་སྨི་ཀུ་རུ་ཀུ་རུ་ཧུ༷་ཕཊ། མེ་ནི་སྔོ་ནག་དམར་བ་ཡིན། །ལྗང་ནག་དུད་ཁ་གཙུག་ཏུ་འཁྱིལ། །ཁམ་པའི་ཚུབ་མ་ལུ་བྱེད་འདྲ། །ཚུབ་མ་ཚ་ཞིང་ཚ་ཚ་འཕྲོ། །བབ་པའི་མེ་ལྕེ་ལྟ་བུ་ནི། །དྲག་པོའི་སྦྱིན་<milestone unit="line" n="438.4"/>བསྲེག་ལྟ་བུ་ཡིན། །དྲག་པོ་ཕྱི་ཡི་ཞི་གནས་ལ། །བརྟེན་ན་གང་གི་སྤྱིན་བསྲེག་འགྲུབ། །རྣལ་འབྱོར་དབང་ཕྱུག་ཆེན་མོ་རལ་པ་གཅིག་མའི་རྒྱུད་ལས། སྒྱིན་བསྲེག་གི་ལེའུ་སྟེ་གཉིས་པའོ།། །།ཕྱག་ན་རྡོ་རྗེས་<milestone unit="line" n="438.5"/>གསོལ་པ། བཅོམ་ལྡན་འདས་རྣལ་འབྱོར་ཆེན་མོ་རལ་གཅིག་མའི་དམ་ཚིག་ཇི་ལྟ་བུ་ལགས། བཅོམ་ལྡན་འདས་ཀྱིས་གསུངས་པ། གསང་བའི་བདག་པོ་རལ་པ་གཅིག་པའི་དམ་ཚིག་ནི་འདི་ལྟ་སྟེ། བདེན་པ་ལ་ཐེ་<milestone unit="line" n="438.6"/>ཚོམ་མི་ཟ་བ་དང་། ཆོས་ཉིད་ལ་ཐེ་ཚོམ་མི་ཟ་བ་དང་། མངོན་པར་དགའ་བ་དང་། སྲིད་པ་ལ་མངོན་པར་ཆགས་པ་དང་། བླ་ན་མེད་པའི་དཀོན་མཆོག་གསུམ་ལ་བླང་དོར་མི་བྱེད་པ་དང་། གསང་སྔགས་ཀྱི་སྒྲ་མི་<milestone unit="page" n="439"/><milestone unit="line" n="439.1"/>༄༅། །གཅོད་པ་དང་། གསང་སྔགས་ཀྱི་ལྟ་སྤྱོད་དམན་པ་ལ་མི་བརྗོད་པ་དང་། དཀོན་མཆོག་གི་སྐྱབས་ན་འདུག་པ་ལ་བྱམས་པ་དང་། གསང་བའི་དམ་ཆོས་དང་མ་བྲལ་བ་དང་། བླ་མ་སློབ་དཔོན་<milestone unit="line" n="439.2"/>ཀྱི་ཐུགས་འཛིན་པ་ལ་གུས་པ་དང་། དམ་ཚིག་གིས་འདྲེས་པ་རྣམས་ལ་གསང་བའི་མཚངས་མི་འབྲུ་བ་དང་། ཐུན་མོང་གི་དངོས་གྲུབ་ཀྱིས་མི་གདུང་པ་དང་། གཞན་དད་པའི་ཚོགས་མི་གཅོག་པ་དང་། སྡིག་པ་ཅན་<milestone unit="line" n="439.3"/>དང་མཛའ་བར་མི་བྱེད་པ་དང་། བུད་མེད་ཐམས་ཅད་དང་། སེམས་ཅན་ལ་ལྷག་པར་འཛིན་པ་དང་། ཕྱག་ན་རྡོ་རྗེ་ལ་ཁྱད་པར་ཅན་གྱི་ལྷར་མི་བྱེད་པ་དང་། ཕྱག་ན་རྡོ་རྗེའི་མེའི་མཚན་འཛིན་མི་བྱེད་པ་དང་། ཕྱག་<milestone unit="line" n="439.4"/>ན་རྡོ་རྗེའི་ཙཀ་ལི་ཁམས་ལ་འདེབས་པ་དང་། ས་མ་ནོན་པར་ལུས་ངག་གི་དགེ་བ་མི་སྤང་བ་དང་། དམ་ཆོས་ཚོགས་པར་མཁའ་འགྲོ་འབོད་པ་དང་། ལྷ་དང་དེ་བཞིན་གཤེགས་པ་ལ་བཟང་ངན་དུ་འདུ་ཤེས་མེད་པ་<milestone unit="line" n="439.5"/>དང་། སྙིང་རྗེའི་སེམས་ཡོད་པ་དང། དམ་བཅས་པའི་དགེ་བ་ཡོད་པ་དང་། འདི་ལྟར་དམ་ཚིག་ཉི་ཤུ་རྩ་དྲུག་མ་ཡིན་པ་དོར་ཏེ། ཡང་དག་པར་བླང་བ་དག་བླངས་ན། དཀོན་མཆོག་གསུམ་གྱི་ཕྱག་རྒྱ་དཔལ་རལ་པ་<milestone unit="line" n="439.6"/>གཅིག་མ་མཉེས་ནས། དངོས་གྲུབ་ཐམས་ཅད་དུས་འདིར་འགྲུབ་པར་འགྱུར་རོ། ཕྱག་ན་རྡོ་རྗེས་གསོལ་པ། བཅོམ་ལྡན་འདས་དམ་ཚིག་ཉི་ཤུ་རྩ་དྲུག་མཉམ་པར་བྱེད་པའི་གང་ཟག་དེའི་ཕོ་ཉ་བདག་གིས་བགྱིས་ཏེ།<milestone unit="page" n="440"/><milestone unit="line" n="440.1"/>ཇི་ལྟར་བདག་གིས་མ་བགྱིས་ན། བདག་ཀྱང་མགོ་ཨརྫ་ཀ་ཡི་དོག་པ་བཞིན་དུ། །ཚལ་པ་བདུན་དུ་འགས་པ་དང་། མནར་མེད་པའི་དམྱལ་བ་ཆེན་པོར་རྟག་ཏུ་འགྱུར་ཏེ། སངས་རྒྱས་ཐམས་ཅད་བདག་གིས་བསླུས་<milestone unit="line" n="440.2"/>པ་ལགས་སོ། རྣལ་འབྱོར་དབང་ཕྱུག་ཆེན་མོ་རལ་པ་གཅིག་པའི་རྒྱུད་ལས། དམ་ཚིག་བསྟན་པའི་ལེའུ་སྟེ་གསུམ་པའོ།། །།དེ་ནས་ཕྱག་ན་རྡོ་རྗེས་གསོལ་པ། །བཅོམ་ལྡན་འདས་རྣལ་འབྱོར་ཆེན་མོ་རལ་<milestone unit="line" n="440.3"/>གཅིག་མ་ལ། མཆོད་པ་དབུལ་བའི་ཐབས་དག་བསྟན་དུ་གསོལ། བཅོམ་ལྡན་འདས་ཀྱིས་གསུངས་པ། གསང་བའི་བདག་པོ་འདི་དག་ནི་ཕྱག་ན་རྡོ་རྗེ་ཉིད་ཀྱི་ཁྱད་པར་ཏེ། བྱང་ཤར་གྱི་རི་རབ་ཀྱི་སྟེང་ཡོངས་འདུའི་<milestone unit="line" n="440.4"/>ཤིང་ལ་གནས་པ། གནོད་སྤྱིན་མོ་དམ་ཅན་གྱི་ཚུལ་དུ་གནས་པའི་བྱང་ཆུབ་སེམས་དཔའ་ཞེས་བྱ་བ་འཁོར་མང་པོ་མཐུ་ཆེ་བ། དེ་རང་བཞིན་གྱི་གནས་ནས་བཀུག་ལ་བསྟིམ་པ་དང་། གཉིས་སུ་མེད་པར་བྱ་བ་སྟེ་<milestone unit="line" n="440.5"/>མཆོད་པ་ནི། སྤྱན་དྲངས་ཏེ་མཆོད་པ་དང་། འདིར་གཤེགས་མཆོད་པ་དམ་པ་བཞེས། །སྐུ་མདོག་སྔོ་ནག་རལ་པ་ཅན། །རལ་པ་བསིགས་པས་སྟོང་ཁམས་གཡོ། །སྐུ་ཡི་རྒྱན་ཏེ་གནས་ཀྱི་མཆོག །ཐུགས་དྲངས་ཁྱབ་<milestone unit="line" n="440.6"/>འགྲོ་གློག་གི་བང་། ཡུད་ཙམ་བསམ་པས་གནས་སུ་ཕྱིན། །དབུ་ཡི་གཙུག་ནས་ཟླ་གསལ་རྒྱས། །མ་རིག་མུན་པ་སེལ་བའི་རྟགས། ལྟེ་བའི་དཀྱིལ་ནས་ཉི་ཤར་བས། ཁྲེས་རབ་ཉི་མས་སྡུག་བསྔལ་རྒྱ་མཚོ་<milestone unit="page" n="441"/><milestone unit="line" n="441.1"/>༄༅། །སྐེམས། །སྤྱན་ནི་སྐར་ཆེན་ཤར་བ་འདྲ། །སྤྱན་རྩ་དམར་ལ་སྡང་མིག་ཅན། ཕྱག་གཡས་ཚུབ་མ་བསྣམས་པ་ནི། རླུད་དམར་ནང་ནས་རལ་གྲི་འབྱིན། །མྱུར་མགྱོགས་རྫུ་འཕྲུལ་འགྲོ་བའི་<milestone unit="line" n="441.2"/>རྟགས། །གཡོན་པའི་ནེའུ་ལེ་བསྣམས་པ་ནི། མི་མགོ་བཅད་ནས་སྦེད་པའི་སྣོད། །ཡན་ལག་བཞི་ནི་བསྒུམ་པའི་ཚུལ། །མ་གཅིག་ཐུགས་དམ་ཞལ་ཟས་སྣོད། །མ་ལ་བྷརྙ་བཅུད་ཡངས་པའི། །འཁོར་ཡུག་བཅས་<milestone unit="line" n="441.3"/>པའི་འཇིག་རྟེན་ནི། །གསོལ་ལོ་རོལ་ཅིག་དགྱེས་པར་མཛོད། །མ་གཅིག་ཐུགས་དམ་ཞལ་ཟས་འདི། །བསད་པའི་ཤ་དང་མྱོས་པའི་ཆང་ བཙོས་པའི་ཤ་དང་ཁུ་བ་ཁྲག །བསྲེགས་པའི་གསུར་དང་རློན་པའི་<milestone unit="line" n="441.4"/>ཤ །གློ་སྙིང་ནང་རོལ་མཁལ་མར་བཅས། ཁུ་མ་རྐང་དང་རུས་པ་དང་། །དམར་གྱི་ཨསྙེ༷་རྒྱ་མཚོ་བསྐྱིལ། །གསོལ་ལོ་རོལ་ལོ་དགྱེས་པར་མཛོད། རུ་རུ་རོ་རུ་ཙ་བ་ལ་ཨ་ཤུག་མེ། །སརྦ་ཤ་ཏྲུ༷་མུ༷་ས་ཙིསྟ་གོ་རོ་ཙ་ན་ཁ་<milestone unit="line" n="441.5"/>རི་ཁུ་ཧི། མི་དབང་འབྲས་བུ་སྨིན་པའི་ཤ་ཆེན་དང་། ཤི་ཀའི་མཚལ་ཏིག་དམར་པོ་དང་། ཤིང་ལོ་རླུད་ཁྱེར་ས་ལ་མ་རེག་དང་། ན་ཆུང་གཞོན་པའི་བྱུང་ཚད་ཁྲག །མཐུན་པའི་མཆོད་པ་བཞེས་པར་མཛོད། །དེ་ནས་<milestone unit="line" n="441.6"/>གཏོར་མ་བཏང་བར་འདོད་ན། རྩ་བའི་ཡི་གེ་ལས་སྐུར་བསྐྱེད་ནས། །སྐུ་གསུང་ཐུགས་སུ་བྱིན་གྱིས་བརླབས་ནས། ཡ༷་ལས་རླུད་དང་། ར༷་ལས་མེ་དང་། ཨ་ལས་ཐོད་པའི་ནང་དུ། དམཚིགགིརྫསཀྱིསབཀང་<milestone unit="page" n="442"/><milestone unit="line" n="442.1"/>ནས། དེ་ཉིད་ཀྱིས་སྦྱངས་ཏེ། གཉིས་སུ་མེད་པའི་མཆོད་པ་རོལ་པ་ཆེན་པོའི་ཚུལ་གྱིས་དབུལ་བར་བྱའོ། མེ་ཏོག་གི་རྣམ་པ་དང་། ཤིང་ཐོག་གི་རྣམ་པ་དང་། ཁུར་བའི་རྣམ་པ་དང་། ལ་དུའི་རྣམ་པ་དང་། བདུག་པའི་<milestone unit="line" n="442.2"/>རྣམ་པ་དང་། ཤ་ཡི་རྣམ་གྲངས་དང་། ཆེན་པོའི་རྣམ་གྲངས་དང་། ཁྲག་ཆེན་པོའི་རྣམ་པ་དང་། འོ་མ་དང་ཞོ་ཡི་རྣམ་གྲངས་དང་། དེ་ལ་སོགས་པ་དག་དུས་བཞིའི་རྒྱུན་དུ་བརྩོན་པར་བྱའོ། །གདུལ་བར་བྱ་བ་གནོད་<milestone unit="line" n="442.3"/>སྤྱིན་མོ་དམ་ཅན་མཐུ་མོ་ཡང་དག་པར་བྱེད་ཅིང་། །དེའི་འཁོར་ཡང་ཤིན་དུ་འདུལ་བའི་ལས་བྱེད་པ་དང་། རྣལ་འབྱོར་མ་གཅིག་པུར་གྲུབ་པ་ཡང་མཉེས་པར་འགྱུར་རོ། དེ་ནས་བསྒྲུབ་པའོ། །མཆོད་པ་དང་གཏོར་<milestone unit="line" n="442.4"/>མས་དངོས་གྲུབ་སྟེར་བར་བྱེད་དོ། །རྣལ་འབྱོར་མ་གཅིག་པུ་གྲུབ་པའི་རྒྱུད་ལས། མཆོད་པ་དང་གཏོར་མ་བཏང་བའི་ལེའུ་སྟེ་བཞི་པའོ།། །།དེ་ནས་ཕྱག་ན་རྡོ་རྗེས་གསོལ་པ། བཅོམ་ལྡན་འདས་མངོན་པར་<milestone unit="line" n="442.5"/>བྱང་ཆུབ་པའི་ཚུལ་གྱིས་ལྷའི་དཀྱིལ་འཁོར་བསྐྱེད་པར་བགྱི་བ་ནི་གང་ལགས། བཅོམ་ལྡན་འདས་ཀྱིས་གསུངས་པ། ཐམས་ཅད་ཆོས་ཉིད་གཉིས་མེད་སྟོང་། །དེ་བས་སྟོང་པའི་བྱང་ཆུབ་ནི། །ཀུན་རྫོབ་རྣམས་ཀྱི་<milestone unit="line" n="442.6"/>སྔོན་དུ་འགྲོ། །གཟུགས་སྐུས་འགྲོ་དོན་བྱ་བའི་ཕྱིར། །སེམས་ཉིད་ཟླ་བ་ལྟར་བསྐྱེད་པ། །གདན་དེ་གཞི་ལས་བྱང་ཆུབ་ཡིན། །གང་དག་གསུང་གི་གདུལ་བྱའི་ཕྱིར། །ས་བོན་རྒྱུ་ལྟར་བརྟག་པ་ནི། །མངོན་པར་བྱང་<milestone unit="page" n="443"/><milestone unit="line" n="443.1"/>༄༅། །ཆུབ་ཡི་གེ་ཡིན། །དབང་པོ་རྣོན་པོ་གདུག་པ་ཡི། །ཐུགས་ཀྱི་ཡང་དག་དེ་སྦྱོར་བས། །སོ་སོའི་ཕྱག་མཚན་དེ་ལས་འབྱུང་། །ལུས་ངག་ཡིད་གསུམ་གདུལ་ཕྱིར་ན། །སྐུ་གསུང་ཐུགས་སུ་རྫོགས་པའི་ཕྱག་<milestone unit="line" n="443.2"/>རྒྱ་ནི། །ཞི་གནས་སྒྲུབ་ཕྱིརཔ་བསྟན་པ་ཡིན། །དེ་ནས་ཕྱག་ན་རྡོ་རྗེས་གསོལ་པ། །བཅོམ་ལྡན་འདས་སེམས་དཔའ་གསུམ་གྱི་ཚུལ་དུ་བསྒྲུབ་པ་ནི་གང་ལགས། བཅོམ་ལྡན་འདས་ཀྱིས་གསུངས་པ། མངོན་པར་བྱང་<milestone unit="line" n="443.3"/>ཆུབ་རྣམ་ལྔ་ཡིས། །གང་གིས་སྐུ་གཅིག་རྫོགས་པ་ནི། །དམ་ཚིག་ཉིད་ལ་སེམས་དཔའ་ཡིན། །དེ་གྲུབ་གནས་ནས་དེ་འདྲ་བ། །སྤྱན་དྲངས་ཐུགས་ཀར་ཞུགས་པ་ནི། །ཡེ་ཤེས་དེ་ལ་སེམས་དཔའ་ཡིན། །དེ་ཡི་ཐུགས་<milestone unit="line" n="443.4"/>ཀར་ཏིང་འཛིན་ནི། །སྐུ་གསུང་ཐུགས་ཀྱི་གདན་སྟེང་དུ། །སྐུ་གསུང་ཐུགས་ཀྱི་རྒྱལ་བ་ནི། །གསུང་གི་འཁོར་ལོ་ཏིང་འཛིན་སེམས། །རྣལ་འབྱོར་དབང་ཕྱུག་ཆེན་མོ་རལ་གཅིག་མའི་རྒྱུད་ལས། བརྟག་པའི་བསྐྱེད་<milestone unit="line" n="443.5"/>རིམ་བསྟན་པའི་ལེའུ་སྟེ་ལྔ་པའོ།། །།དེ་ནས་ཕྱག་ན་རྡོ་རྗེས་གསོལ་པ། བཅོམ་ལྡན་འདས་བསོད་ནམས་མེད་པས། དེ་ལྟ་བུའི་དཀྱིལ་འཁོར་མཐོང་བར་དཀའ་བ་ལགས་ན། དེ་དག་གི་དོན་དུ་བསོད་ནམས་<milestone unit="line" n="443.6"/>ཀྱི་ཚོགས་བསག་པ་བསྟན་དུ་གསོལ། བཅོམ་ལྡན་འདས་ཀྱིས་གསུངས་པ། གསང་བའི་བདག་པོ་འདི་ལྟ་སྟེ། །ཏིང་ངེ་འཛིན་གྱི་འོད་ཟེར་ལས། །འཕྲོས་ནས་དག་པ་གཉིས་བྱས་བཀུག །བསོད་ནམས་ཀུན་གྱི་སྣ་ལ་<milestone unit="page" n="444"/><milestone unit="line" n="444.1"/>འགྲོ། །ཏིང་ངེ་འཛིན་ལ་ཕྱག་འཚལ་བ། །འདི་ནི་བསོད་ནམས་དང་པོ་ཡིན། །ཡེ་ཤེས་འཁོར་ལོ་དེ་ཉིད་ལ། །ཏིང་འཛིན་མཆོད་པ་ཡན་ལག་གཉིས། །བདག་གཞན་སྡིག་དེར་བཤགས་པ་ནི། །བསོད་ནམས་དེ་ནི་<milestone unit="line" n="444.2"/>གསུམ་པ་ཡིན། །གཞན་གྱི་དགེ་ལ་ཕྲག་དོག་མེད། །རྗེས་སུ་ཡི་རང་དགེ་བའོ། །དམ་ཚིག་དེ་རྣམས་ཡང་དག་ལ། །དགེ་བ་བསྐུལ་བ་བསོད་ནམས་ཡིན། །མྱ་ངན་མི་འདའ་གསོལ་བ་ནི། །བསྐལ་པ་བཟང་པོའི་སྨོན་<milestone unit="line" n="444.3"/>ལམ་ཡིན། །དེ་དག་དགེ་བ་གང་བྱུང་ཡང་། །མ་རིག་པ་ལ་བསྔོས་པ་ནི། །ཡན་ལག་བདུན་པ་རྫོགས་པ་ཡིན། །བསོད་ནམས་ཚོགས་ཀྱི་ཡན་ལག་ནི། །སློབ་དཔོན་བླ་མ་དག་ལ་བསླབ། །དེ་བས་ཐེག་པ་ཆེན་པོར་<milestone unit="line" n="444.4"/>འགྱུར། །ཆོས་རྣམས་ཐམས་ཅད་སེམས་པ་ཡིན། །སེམས་ཀྱི་བྱེད་པ་མེད་ཕྱིར་ཐབས་ཀྱི་རྒྱ། །ཕྱག་ན་རྡོ་རྗེས་གསོལ་པ། བཅོམ་ལྡན་འདས། བསོད་ནམས་དེ་བསགས་པས། ཡེ་ཤེས་ཐོབ་པ་བསྟན་དུ་གསོལ།<milestone unit="line" n="444.5"/>བཅོམ་ལྡན་འདས་ཀྱིས་གསུངས་པ། །གསང་བའི་བདག་པོ་འདི་ལྟ་སྟེ། ཕྱག་འཚལ་བས་ཡེ་ཤེས་ནི། །མེ་ལོང་ལྟ་བུ་ཐོབ་པར་འགྱུར། །མཆོད་པའི་བསོད་ནམས་རྒྱུ་ལས་ན། །འབྲས་བུ་མཉམ་ཉིད་ཡེ་ཤེས་<milestone unit="line" n="444.6"/>སྐྱེད། །བཤགས་པས་སྟོང་ཉིད་སྟོང་པ་ཡི། །སྟོང་ཉིད་ཡེ་ཤེས་ཐོབ་པར་འགྱུར། །རྗེས་སུ་ཡི་རང་བསྐུལ་དང་གསོལ། །བྱ་བ་ལ་ཡང་ནན་ཏན་གྱི། །ཡེ་ཤེས་ཐོབ་པར་འགྱུར་བ་ཡིན། །གསོལ་བ་བཏབ་པའི་ཁྱད་པར་<milestone unit="page" n="445"/><milestone unit="line" n="445.1"/>༄༅། །གྱིས། །ཆོས་ཀྱི་རྒྱལ་པོར་བདག་འགྱུར་ནས། །འཇིག་རྟེན་འགྲོ་བ་འདུལ་བའི་ཞིང་། །རྣལ་འབྱོར་དབང་ཕྱུག་ཆེན་པོ་རལ་པ་གཅིག་པའི་རྒྱུད་ལས། །བསོད་ནམས་དང་ཡེ་ཤེས་ཀྱི་བསྒྲུབ་པ། རྒྱུ་དང་<milestone unit="line" n="445.2"/>འབྲས་བུ་བསྟན་པའི་ལེའུ་སྟེ་དྲུག་པའོ།། །།ཕྱག་ན་རྡོ་རྗེས་གསོལ་པ། བཅོམ་ལྡན་འདས་རྒྱུད་འདིའི་ཐེག་པ་ལ་བརྟེན་ནས། ལྟ་བ་ནི་གང་ལགས། བཅོམ་ལྡན་འདས་ཀྱིས་གསུངས་པ། གསང་བའི་བདག་པོ་<milestone unit="line" n="445.3"/>འདི་ལྟ་སྟེ། །ཕྱི་རོལ་གྱི་ཡུལ་ནི་འབྱུང་བ་དང་། །འབྱུང་ལས་གྱུར་པར་མི་བལྟ་བ་དང་། དབྱིངས་རྣམ་པར་དག་པར་བལྟ་བ་དང་། རང་བཞིན་སྐྱེ་བ་མེད་པ་ལ་བརྟེན་ནས་སྒྱུ་མ་ཙམ་དུ་ཡང་སྐྱེ་བ་མེད་པར་མི་བལྟ་བ་<milestone unit="line" n="445.4"/>དང་། ཚིག་ཙམ་དུ་ཡོད་ཀྱང་རྟག་པ་མ་ཡིན་པར་ཤེས་པ་དང་། བདག་ཉིད་ཀྱི་ཕུང་པོ་མི་གཙང་བ་དང་། དམན་པར་མི་བལྟ་བ་དང་། བུད་མེད་ཤེས་རབ་ཀྱི་རང་བཞིན་དུ་བལྟ་བ་དང་། སེམས་ཅན་རྣམས་<milestone unit="line" n="445.5"/>སེམས་ཅན་དུ་མི་བལྟ་བ་དང་། སེམས་ཅན་རྣམས་མ་འོངས་པའི་སངས་རྒྱས་སུ་བལྟ་བ་དང་། ཐེག་པ་འོག་མ་དང་། དམན་པ་རྣམས་ལ་མི་གཤེ་བ་དང་། ཐེག་པ་འོག་མ་དང་། དམན་པ་རྣམས་ལ་སྙིང་རྗེ་བར་བལྟ་<milestone unit="line" n="445.6"/>བ་དང་། སངས་རྒྱས་རྣམས་གཟུགས་ཅན་དུ་མི་བལྟ་བ་དང་། སྒྱུ་མ་ཙམ་དུ་རང་གི་སེམས་རྟགས་ཀྱི་ཕྱག་རྒྱར་བལྟ་བ་དང་། གཉིས་སུ་བརྟགས་པ་རྣམས་སེམས་ཅན་མ་ཟད་ཀྱི་བར་དུ། སྒྱུ་མ་ཙམ་དུ་ཡོད་པར་བལྟ་<milestone unit="page" n="446"/><milestone unit="line" n="446.1"/>བ་དང་། སེམས་ཅན་གྱི་དུག་རྣམ་པར་དག་ཙམ་ནས། ཐ་སྙད་ཀྱང་མི་གནས་པར་བལྟ་བ་ནི། ཐུན་མོང་གི་ལྟ་བའོ། །གསང་བའི་བདག་པོ་འདིའི་ཁྱད་པར་གྱི་བལྟ་བ་ནི། དཔལ་རལ་པ་གཅིག་པ་རྣམས་གནོད་སྦྱིན་<milestone unit="line" n="446.2"/>མོར་མི་བལྟ་བ་དང་། དཔལ་རལ་གཅིག་མ་གསང་བའི་བདག་པོ་ཕྱག་ན་རྡོ་རྗེས་བལྟ་བ་དང་། གསང་བའི་བདག་པོ་ལས་དཔལ་རལ་པ་གཅིག་མ་གུད་ན་ཡོད་པར་མི་བལྟ་བ་དང་། དཔལ་རལ་པ་གཅིག་མ་རང་གི་<milestone unit="line" n="446.3"/>སེམས་དེ་ལྟར་བྱིན་གྱིས་བརླབ་པར་བལྟ་བ་དང་། དཔལ་རལ་པ་གཅིག་མའི་གདུལ་བྱ་དཔལ་ལྡན་བོང་ཞོན་མ་གནོད་སྤྱིན་མོར་མི་བལྟ་བ་དང་། དཔལ་ལྡན་བོང་ཞོན་མ་ས་བརྒྱད་པའི་བྱང་ཆུབ་སེམས་དཔར་བལྟ་<milestone unit="line" n="446.4"/>བ་དང་། དཔལ་ལྡན་བོང་ཞོན་མའི་འཁོར་དྲེགས་པ་བསོད་ནམས་ཅན་དུ་བལྟ་བ་དང་། དཔལ་ལྡན་རལ་པ་གཅིག་མ་ལ་བརྟེན་ནས་དེ་བཞིན་གཤེགས་པའི་གོ་འཕང་ཐོབ་པར་མི་བལྟ་བ་མིན་པ་དང་། དཔལ་རལ་<milestone unit="line" n="446.5"/>གཅིག་མ་ལ་བརྟེན་ནས་དེ་བཞིན་གཤེགས་པའི་གོ་འཕང་དུ་བལྟ་བ་དང་། དམ་རྫས་མེད་ཀྱང་དམ་ཚིག་མ་ཉམས་ལ། སྔགས་དང་ཏིང་འཛིན་ཡོད་པས་བདག་གིས་གྲུབ་པ་ཐོབ་པར་འགྱུར་བར་མི་བལྟ་བ་དང་།<milestone unit="line" n="446.6"/>ཏིང་ངེ་འཛིན་དང་། སྔགས་དང་དམ་ཚིག་མ་ཉམས་ཀྱང་དམ་རྫས་མེད་ན་དཔལ་རལ་གཅིག་མའི་གདུལ་བྱ། བྱང་ཤར་གྱི་འཕགས་མ་བོང་ཞོན་གྱི་འཁོར་གདུག་པ་ཅན་བསོད་ནམས་ལས་གྲུབ་པ་རྣམས་བདག་ལ་<milestone unit="page" n="447"/><milestone unit="line" n="447.1"/>༄༅། །མི་དགའ་བས་ཐུན་མོང་གི་དངོས་གྲུབ་མྱུར་དུ་མི་འོང་བར་བལྟ་བ་དང་། ཆོད་འདི་ལྟ་བུ་སྣོད་རིགས་ཀྱི་མཆོག །བྲམ་ཟེའི་རིགས་ཡིན་པར་མི་བལྟ་བ་དང་། གསང་བའི་བདག་པོ་ནི་སངས་རྒྱས་ཐམས་<milestone unit="line" n="447.2"/>ཅད་ཀྱི་མཐུ་ཕུན་སུམ་ཚོགས་པར་བལྟ་བ་དང་། མཐུས་ནི་ཉོན་མོངས་པ་གསོད་པར་བལྟ་བ་དང་། ཉོན་མོངས་པ་ཆུང་ན་ནི་ཐུན་མོང་གི་མཐུས་ནམ་མཁའ་ལ་འགྲོ་བ་དང་། ཆུ་ལ་མི་བྱིང་བ་དང་། གཞན་གྱི་སེམས་<milestone unit="line" n="447.3"/>ཤེས་པ་དང་། རྒན་པོ་ལས་གཞོན་པ་ནུས་པ་དང་། གཞོན་པ་ཉིད་མི་འགྱུར་བ་དང་། ཚེ་རིང་བ་དང་། མི་ལ་སོགས་པའི་སེམས་ཅན་གསོད་པར་འགྱུར་བ་དང་། མི་ལ་སོགས་པའི་སེམས་ཅན་སོས་པར་འགྱུར་བ་<milestone unit="line" n="447.4"/>དང་། ཆར་པ་དབབ་པར་ནུས་པ་དང་། ཆར་ལ་སོགས་པ་གཅང་བར་ནུས་པ་དང་། གཞན་ཡང་སྐྲ་དཀར་མེད་པ་དང་། གཉེར་མ་ཡང་ནུབ་སྟེ་སྣུམ་པ་དང་། ཤེས་པ་རྣོ་བ་དང་། གཞན་གྱིས་དབང་བྱས་པའི་རྫས་<milestone unit="line" n="447.5"/>མཐོང་བ་དང་། སེམས་ཅན་མཐུ་བོ་ཆེ་རྣམས་དང་འདྲིལ་ཡང་མཉམ་པ་ལས་ལྷག་པའི་ཚུལ་སྟོན་པར་ནུས་པ་ལ་སོགས་པ་ཡང་གང་ཟག་ཅིག་ཉོན་མོངས་པ་ཆུང་བའི་མཐུའི་ཤུགས་ཀྱིས་སོང་བར་གྱུར་ཏེ། འདི་ལྟར་<milestone unit="line" n="447.6"/>བལྟ་བར་བྱའོ། རྣལ་འབྱོར་ཆེན་མོ་རལ་པ་གཅིག་མའི་རྒྱུད་ལས། ཐུན་མོང་དང་ཁྱད་པར་གྱི་ལྟ་བ་བསྟན་པ་སྟེ་ལེའུ་བདུན་པའོ།། །།དེ་ནས་ཕྱག་ན་རྡོ་རྗེས་གསོལ་པ། བཅོམ་ལྡན་འདས་ཐེག་པ་འདིའི་<milestone unit="page" n="448"/><milestone unit="line" n="448.1"/>རྣལ་འབྱོར་གྱི་སྤྱོད་པ་ནི། ཇི་ལྟར་སྤྱད་པར་བགྱི། བཅོམ་ལྡན་འདས་ཀྱིས་གསུངས་པ། གསང་བའི་བདག་པོ་སྤྱོད་པ་ནི་འདི་ལྟ་སྟེ། དམ་ཆོས་ལྔ་ལ་རྫ་ལྔཡངནནམཐོགས་པ་མེད་པར་སྤྱོད་པ་དང་། འཇིགས་པ་མེད་པ་<milestone unit="line" n="448.2"/>དང་། དགའ་བ་དང་། རྒོད་པ་དང་། རྒོད་པ་ཆེན་པོ་དང་། ཤ་ལྔ་ལ་ལོངས་སྤྱོད་པ་དང་། ཕྱག་ལ་མཁས་པ་དང་། འཇིགས་པའི་སྟབས་ཀྱིས་སྟབས་ལ་མཁས་པ་དང་། དཀྱིལ་འཁོར་གྱི་ལས་ལ་མཁས་པ་<milestone unit="line" n="448.3"/>དང་། ཐབས་དང་ཤེས་རབ་ཀྱི་སྤྱོད་པ་ལ་མཁས་པ་དང་། བྲོ་གར་ལ་མཁས་པ་དང་། འདུ་འཕྲོ་ལ་མཁས་པ་དང་། གླུ་ལ་མཁས་པ་དང་། གར་ལ་མཁས་པ་དང་། མཆོད་པ་ལ་གོམས་པ་ནི་ཐུན་མོང་གི་སྤྱོད་ལམ་མོ།<milestone unit="line" n="448.4"/>ཁྱད་པར་གྱི་སྤྱོད་ལམ་ནི། དུར་ཁྲོད་ན་འདུག་པ་དང་། ཤ་ཆེན་ཟ་བ་དང་། བོང་བུ་ལ་ཕྱིན་ཕྱོགས་ཞོན་ནུས་པ་དང་། རེ་བགྱོན་པ་དང་། གཅེར་བུར་བྱུང་བ་དང་། ས་མ་ཡ་ཡི་སྒྲ་ལ་མཁས་པ་དང་། མི་དབང་མེ་མར་<milestone unit="line" n="448.5"/>དུ་བལྟམ་ཏེ་འགྲོ་བ་དང་། འདུག་པ་དང་། བསྐོར་བ་དང་ཞིང་གི་པགས་པ་གྱོན་པ་དང་། རྨ་བྱའི་རྒྱལ་མཚན་དང་ལྡན་པ་དང་། དུང་ཆེན་འབུད་པ་དང་། རུས་པའི་ཕྲེང་བ་འདྲེན་པ་དང་། དཔལ་རལ་པ་གཅིག་མ་<milestone unit="line" n="448.6"/>དང་། འཕགས་མ་བོང་ཞོན་མ་གཉིས་སུ་མེད་པས་མཆོད་པ་ལ་བརྩོན་པ་དང་། ཁྲོ་བོའི་ཏིང་ངེ་འཛིན་ལ་མཁས་པའི་འཁོར་འདུལ་ལ་མཁས་པ་དང། ཚིལཆེནགྱིམེདམརའབུལ་བ་དང་། ཤ་ཆེན་གྱི་ལྷ་བཤོས་<milestone unit="page" n="449"/><milestone unit="line" n="449.1"/>༄༅། །འབུལ་བ་དང་། ཁྲག་ཆེན་པོའི་ཨསྙེ་འབུལ་བ་དང་། བདུད་རྩིའི་དྲི་ཆབ་འབུལ་བ་དང་། ཤ་ཆེན་པོའི་བདུག་པ་འབུལ་བ་དང་། དབང་པོ་རྣམས་ཀྱི་མེ་ཏོག་འབུལ་བ་དང་། ཞི་བ་ལ་ཞི་བའི་སྤྱོད་ལམ་<milestone unit="line" n="449.2"/>ཤེས་པ་དང་། རྒྱས་པ་ལ་རྒྱས་པའི་སྤྱོད་ལམ་ཤེས་པ་དང་། དབང་ལ་དབང་གི་སྤྱོད་ལམ་ཤེས་པ་དང་། འདུག་པའི་སྤྱོད་ལམ་ཤེས་པ་དང་། ཉལ་བའི་སྤྱོད་ལམ་ཤེས་པ་དང་། འགྲོ་བའི་སྤྱོད་ལམ་ཤེས་པ་དང་།<milestone unit="line" n="449.3"/>ངལ་གསོ་བའི་སྤྱོད་ལམ་ཤེསཔ་དང་། གཤང་གཅི་བའི་སྤྱོད་ལམ་ཤེས་པ་དང་། བཏང་བའི་སྤྱོད་ལམ་ལ་སོགས་པ་ནི། ཁྱད་པར་གྱི་སྤྱོདལམ་དེ་ཐམས་ཅད་ལྷའི་རང་བཞིན་དུ་གྱུར་པ་དང་། སེམས་དཔའ་གསུམ་<milestone unit="line" n="449.4"/>གྱི་ཚུལ་གྱིས་བསྒྲུབ་པར་བྱའོ། རྣལ་འབྱོར་མ་དབང་ཕྱུག་ཆེན་མོ་རལ་གཅིག་པའི་རྒྱུད་ལས། སྤྱོད་ལམ་བསྟན་པའི་ལེའུ་སྟེ་བརྒྱད་པའོ།། །།བཅོམ་ལྡན་འདས་དངོས་གྲུབ་ཐམས་ཅད་འབྱུང་བ་མང་པོ་དང་ལྡན་<milestone unit="line" n="449.5"/>པའི་དེ་བཞིན་གཤེགས་པས་བྱིན་གྱིས་བརླབས་པས། སྔགས་འཆང་དང་རིག་འཛིན་རྣམས་ཀྱི་སྐྱབས་དང་རྟེན་དུ་གྱུར་ལ། བྱང་ཆུབ་སེམས་དཔའ་འདས་པའི་ལམ་དུ་བསྒྲུབ། བདུད་དང་སྲིན་པོ་ལ་སོགས་པ་སྲེག་<milestone unit="line" n="449.6"/>པར་བྱེད་པ། རང་གིས་སེམས་ཞི་བར་ནུས་པ་དང་ལྡན་པར་འགྱུར་ལ། མཐུ་ཐམས་ཅད་འབྱུང་བའིགསངསྔགས་ཀྱི་ཚིག་རྣམས་བསྟན་དུ་གསོལ། བཅོམ་ལྡན་འདས་ཀྱིས་གསུངས་པ། གསང་བའི་བདག་པོ་འདི་ནི་<milestone unit="page" n="450"/><milestone unit="line" n="450.1"/>ཟབ་པ། རྒྱ་ཆེ་བ། འཇིགས་པ། སྐྲག་པ། མི་སྡུག་པར་བལྟ་བའི་མིག་འབྲུལ་བར་བྱེད་པ། མི་གདུང་བར་ཉན་པར་བྱེད་པའི་རྣ་བ་གཅོད་པར་བྱེད་པ། མི་དགའ་བར་བྱེད་པའི་སྣ་སུབས་པར་བྱེད་པ། མི་སྡུག་པར་<milestone unit="line" n="450.2"/>བྱེད་པའི་ལུས་རེངས་པར་བྱེད་པ། མི་འོས་པ་བརྗོད་པའི་ལྕེ་ཆད་པར་བྱེད་པ། །ལོག་པར་སེམས་པའི་སྙིང་འགས་པར་བྱེད་པ། །བར་དུ་གཅོད་པ་ཐམས་ཅད་ཐག་རིང་དུ་བསྐྱོད་པ། །བསོད་ནམས་གསོ་བར་བྱེད་པ།<milestone unit="line" n="450.3"/>སྨྱོན་པ་རྣམས་དྲན་པ་རྙེད་པར་བྱེད་པའི་མཐུ་ཆེན་པོ། །ཉོན་ཅིག་རབ་ཏུ་ཉོན་ཅིག་ཡང་དག་པར་ཉོན་ཅིག ་རྒོན་ཏུ་ཡང་དག་པར་ཉོན་ཅིག །ཨོ་རུ་རུ་རོ་རུ་ཙ་བ་ལ་ཨ་ཤུག་མེ་ཧུ༷་སྨྱོ་ཛ་ཛ༷༷། ཡེ་ཤེས་ལྔ་དང་ཡང་དག་<milestone unit="line" n="450.4"/>ལྡན། །ཀོ་རྡི་ལ་སོགས་བརྒྱད་དང་ལྡན། དེ་ཡི་སྟོབས་ནི། །ས་བརྒྱད་ཕྱག་རྒྱ་དཔལ་ལྡན་ཡིན། །མ་བདུན་ཨ་ཤུག་མེད་དང་ལྡན། །དཀྱིལ་འཁོར་སྒོ་ལ་ཡང་དག་ཚང་། །དབང་ཕྱུག་ཉི་ཤུ་བརྒྱད་དང་ལྡན། །དང་པོས་<milestone unit="line" n="450.5"/>ལྷ་རྣམས་སྦྱན་དྲངས་ཏེ། །གཉིས་པས་བསྒྲུབ་བྱ་དགུག་པ་ཡིན། །བཅོ་ལྔ་སྔགས་ཀྱི་ཕྲེང་བ་ཡིན། །མིང་ཆེན་དང་པོ་ཡེ་ཤེས་དང་། །མགོ་ལ་ཡོད་པས་མགོ་ཅན་ཡིན། །རྣམ་པར་སྣང་མཛད་ཧུ༷་དང་ལྡན། །རུ་རུ་སྲིན་<milestone unit="line" n="450.6"/>མོའི་ཚུལ་གྱིས་འཇོམས། །རུ་རུ་རྨེན་མོ་ཁྱད་པར་ནི། །ཙ་པ་ལ་ཞེས་བསྒྲུབ་བྱའི་མིང་། །ཨ་ཤུག་མེ་ནི་མ་བདུན་དང་། །ཧུ༷་ནི་དཀྱིལ་འཁོར་བསྡུ་ཕྱིར་བསྒོ། །སྨྱོ་ཞེས་དབང་མོ་ལས་ལ་བསྐུལ། །དེ་ནས་ཛ་ཡིས་ཡང་<milestone unit="page" n="451"/><milestone unit="line" n="451.1"/>༄༅། །དག་འགུགས། །དེ་ནས་ཛ༷༷ཡིས་བསྒྲུབ་བྱ་དགུག །བཅོ་ལྔ་སྔགས་ཀྱི་ཕྲེང་བ་ནི། །རྒྱལ་བ་རྣམས་ཀྱིས་བྱིན་གྱིས་བརླབས། འདིས་ནི་ཞི་གནས་ཐོབ་པར་བྱེད། །དེ་བཞིན་ལྷག་མཐོང་སྐྱེ་བར་<milestone unit="line" n="451.2"/>ནུས། །འདིས་ནི་བསོད་ནམས་འཕེལ་བར་བྱེད། །དེ་ལ་ཡེ་ཤེས་རྣམས་ཀྱང་ཚང་། །འདི་ནི་དེ་བཞིན་རྒྱུ་ཞེས་བྱ། །གང་ཞིག་འདི་ལ་འབྲས་བུ་འདོད། །དེ་ཕྱིར་དེ་ནི་འབྲས་བུའོ། །མེ་ལ་བརྟེན་ན་ལས་ཀྱང་<milestone unit="line" n="451.3"/>འགྲུབ། །ཕྱག་ན་རྡོ་རྗེས་གསོལ་པ། །བཅོམ་ལྡན་འདས་གསང་སྔགས་འདི་བཟླས་པའི་ཐབས་ཀྱི་སེམས་དཔའ་གང་ལགས། བཅོམ་ལྡན་འདས་ཀྱིས་གསུངས་པ། བདག་ཉིད་དམ་ཚིག་རྫོགས་པའི་སྐུ། །ཐབས་དང་<milestone unit="line" n="451.4"/>ཤེས་རབ་ལྡན་བྱས་ལ། །དབུ་ཡི་གྲངས་ནི་བཅུ་བདུན་ནས། །ཡང་ན་དབུ་གསུམ་ཕྱག་དྲུག་གམ། །ཞལ་གཅིག་ཕྱག་གཉིས་རབ་ཏུ་ཤིས། །རང་བཞིན་གནས་ནས་དགུག་དང་གཞུག །གཉིས་མེད་འདྲ་ཡང་སྤངས་<milestone unit="line" n="451.5"/>ནས་ཀྱང་། །ཟླ་དཀྱིལ་སྟེང་ན་ཀོ་རྡི་མ། །ཉི་མའི་སྟེང་ན་རལ་གྲི་འབར། །མཐའ་མ་སྔགས་ཀྱིས་བསྐོར་བའོ། །བཞི་འབུམ་བཏོན་ན་ལས་རྣམས་བྱེད། །ཁྲི་ཕྲག་ལས་ནི་དངོས་གྲུབ་འབྱུང་། །བྱེ་བ་དག་གིས་ཚད་དང་<milestone unit="line" n="451.6"/>ལྡན། །མན་ངག་ཅན་གྱི་ས་ཡང་སྟོན། །མངོན་ཀྱང་སྔོན་དུ་སྟོན་དང་ལུས་སྟོན་འགྱུར། །གང་ཞིག་དུང་ཕྱུར་རྫོགས་པ་ནི། །ཕྲིན་ལས་རྣམ་བཞི་ལྷུན་གྲུབ་སྟེ། །ཟབ་མོ་སྦྱོར་བ་རྫོགས་ནས་ཀྱང། །རིན་ཆེན་ཞིང་དེར་<milestone unit="page" n="452"/><milestone unit="line" n="452.1"/>སོང་བ་ཡིན། །རྣལ་འབྱོར་དབང་ཕྱུག་ཆེན་མོ་རལ་གཅིག་མའི་རྒྱུད་ལས། །གསང་སྔགས་དངོས་གྲུབ་ཀུན་གྱི་འཁོར་ལོ་བསྟན་པ་སྟེ་ལེའུ་དགུ་པའོ།། །།བཅོམ་ལྡན་འདས་ཇི་ལྟར་ན་སྔགས་ཀྱི་ཚུལ་གྱིས་དངོས་<milestone unit="line" n="452.2"/>གྲུབ་ཐོབ་པ་དང་ནི་མི་ཐོབ་པ་ལགས། །བཅོམ་ལྡན་འདས་ཀྱི་གསུངས་པ། །གསང་བའི་བདག་པོ་དངོས་གྲུབ་ཐོབ་པའི་ཚུལ་ནི། འདི་ལྟ་སྟེ། དེ་བཞིན་གཤེགས་པའི་བཀའི་ཁུངས་བྱུང་བ་དང་། སློབ་དཔོན་མན་ངག་<milestone unit="line" n="452.3"/>ཅན་གྱི་གདམས་ངག་ནོད་པ་དང་། དམ་ཚིག་བསྲུང་མཚམས་ཡལ་བར་མི་དོར་བ་དང་། ཡིད་ཆེས་པའི་དད་པ་ཡོད་པ་དང་། བརྩོན་འགྲུས་ཆེ་བ་དང་། གཏོང་ཕོད་པ་དང་། ཟབ་མོའི་ལྟ་བ་ཤེས་པ་དང་། རྒྱ་ཆེ་<milestone unit="line" n="452.4"/>བའི་སྤྱོད་པ་ཤེས་པ་དང་། མཐུན་པའི་དམ་རྫས་སམ་ཆོས་དང་མི་འབྲལ་བ་དང་། སྔོན་དུ་འགྲོ་བའི་ཆོ་ག་རྫོགས་པ་དང་། ཡིད་དམ་གྱི་ལྷ་མི་སྤོང་བ་དང་། སྙིང་རྗེའི་སེམས་ཡོད་པ་དང་། སྤྱོད་ལམ་གྱི་ཏིང་ངེ་འཛིན་<milestone unit="line" n="452.5"/>མི་བརྗེད་པ་དང་། དགོན་པ་ལ་བརྟེན་པ་དང་། སེམས་པ་དང་། གསང་ཐུབ་པ་དང་། ཆོ་ག་ཤེས་པ་དང་། སེམས་ཅན་གྱི་སྲོག་མི་གཅོད་པ་དང་། འདུག་པ་ལ་དགའ་བ་དང་། འཇིགས་པ་མེད་པ་དང་། སངས་རྒྱས་<milestone unit="line" n="452.6"/>ལ་ཆེ་ཆུང་མི་འཛིན་པ་ལ་སོགས་པ་དང་ལྡན་ན། ནམ་ཡང་དངོས་གྲུབ་ཐོབ་ཟིན་པ་ཡིན་ནོ། དེ་དག་དང་མི་ལྡན་ན་ནམ་ཡང་དངོས་གྲུབ་ཐམས་ཅད་མི་ཐོབ་བོ། །རྣལ་འབྱོར་དབང་ཕྱུག་ཆེན་མོརལགཅིག་མའི་རྒྱུད་<milestone unit="page" n="453"/><milestone unit="line" n="453.1"/>༄༅། །ལས། དངོས་གྲུབ་ཐོབ་པའི་ཚུལ་བསྟན་པ་སྟེ་ལེའུ་བཅུ་པའོ།། །།དེ་ནས་ཕྱག་ན་རྡོ་རྗེས། དཔལ་རལ་གཅིག་མའི་ཕྱག་རྒྱ་ནམ་གྲུ་མ་ལ་མངོན་པར་བསྟན་པ། ནམ་གྲུ་ཁྱོད་ཀྱི་མཚན་ཉིད་<milestone unit="line" n="453.2"/>ནི། །ཆོ་འབྲང་བདག་གིས་བཤད་པར་བྱ། །ནོར་བུའི་རང་བཞིན་ཁྱོད་ཀྱི་ལུས། །རྒྱབ་ནི་འཛམ་བུའི་ཆུ་བོའི་གསེར། །ཁྱོད་ཀྱི་གདོང་ནི་དངུལ་ཡིན་ཏེ། །ལྟོ་བའི་ཕྱོགས་ནི་རྡོ་རྗེར་འཁྲེགས། །མིང་པོ་མཛད་དང་མཛོད་<milestone unit="line" n="453.3"/>གསུངས་གཉིས། །ཁྱོད་ཀྱི་ཕ་ནི་རླུད་ཞེས་བྱ། །ཁྱོད་ཀྱི་མ་ནི་ཀུན་སྒྲོལ་མ། །སྐལ་ལྡན་ཤིང་རྟ་ཁྱོད་ཀྱི་ལུས། །བ་ར་ཧི་སྟི་ཁྱོད་ཀྱི་ལུས། །ལྷ་ཡུལ་དག་ཏུ་གྲགས་པ་ཡིན། །ན་མོ༷༷། བཛྲ་ནི་སྙི། ཛི་ལི་ཛི་ལི། བིརྙ་བིརྙ།<milestone unit="line" n="453.4"/>མུརྫི་མུལྤ ཧི་བྷ་ལ། ཤ་ན་གྲྭ་ཧྭ། དེ་ནས་ཕྱག་ན་རྡོ་རྗེས་གསོལ་པ། གསང་བའི་སྔགས་འདི་ལ་བརྟེན་ནས་ལས་ཕྲ་མོའི་དངོས་གྲུབ་ཐོབ་པའི་ཐབས་ཅི་ལགས། བཅོམ་ལྡན་འདས་ཀྱིས་གསུངས་པ། ཕྱག་ན་རྡོ་རྗེ་<milestone unit="line" n="453.5"/>འདི་ལྟ་སྟེ། གསང་སྔགས་འདིས་ཞི་བའི་ལས་འགྲུབ་པར་འདོན་ན། མཎྜལ་དཀར་ལ་ཟླུམ་པར་བྱ་སྟེ། མེ་ཏོག་དཀར་པོ་ལ་སོགས་པས་མཆོད་ཅིང་། ལྷ་ཡང་དཀར་མོ་སྤྲུལ་པའི་ཕོ་ཉ། ཞི་བའི་རྒྱན་གྱིས་བརྒྱན་པར་<milestone unit="line" n="453.6"/>བསྒོམ་ན། ལས་ཐམས་ཅད་ཞི་བར་འགྱུར་ཞིང་། ཞི་བའི་ལས་ཕྲ་མོ་འགྲུབ་པར་འགྱུར་རོ། །རྒྱས་པའི་ལས་འགྲུབ་པར་འདོད་ན། མཎྜལ་སེར་པོ་གྲུ་བཞི་བྱ་བ་སྟེ། མེ་ཏོག་སེར་པོ་ལ་སོགས་པས་མཆོད་ཅིང་། ལྷ་<milestone unit="page" n="454"/><milestone unit="line" n="454.1"/>ཡང་སེར་མོ་ཆེན་མོ་མཁའ་ལ་བཞད་པ། རྒྱས་པའི་རྒྱན་གྱིས་བརྒྱན་པར་བསྒོམ་ན། །ལས་ཐམས་ཅད་རྒྱས་པར་འཀྱུར་ཞིང་། རྒྱས་པའི་ཕྲིན་ལས་ཐམས་ཅད་འགྲུབ་པར་འགྱུར་རོ། དབང་གི་ལས་ཐམས་ཅད་འགྲུབ་<milestone unit="line" n="454.2"/>པར་འདོད་ན། མཎྜལ་ཟླ་གམ་དམར་པོར་བྱ་སྟེ། མེ་ཏོག་དམར་པོ་ལ་སོགས་པས་མཆོད་ཅིང་། ལྷ་ཡང་དམར་པོ་ཆེན་མོ་དབང་ཆེན་གཏུམ་པ་མོ། དབང་གི་རྒྱན་གྱིས་བརྒྱན་པར་བསྒོམ་ན། ལས་ཐམས་ཅད་དབང་<milestone unit="line" n="454.3"/>དུ་འགྱུར་ཞིང་། དབང་གི་ལས་ཕྲ་མོ་འགྲུབ་པར་འགྱུར་རོ། དྲག་པོའི་ལས་ཕྲ་མོ་འགྲུབ་པར་འདོད་ན། མཎྜལ་ནག་པོ་ཟུར་གསུམ་པའི་འོག་ཏུ་ཐོད་པ་གསུམ་དང་ལྡན་པར་འགྱུར་ཏེ། མེ་ཏོག་ནག་པོ་ལ་སོགས་པས་<milestone unit="line" n="454.4"/>མཆོད་ཅིང་། ལྟ་ཡང་ནག་མོ་ཆེན་མོ་རལ་གཅིག་མ་དྲག་པོའི་རྒྱན་གྱིས་བརྒྱན་པར་བསྒོམ་ན། ལས་ཐམས་ཅད་དྲག་པོར་འགྱུར་ཞིང་། དྲག་པོའི་ལས་ཕྲ་མོ་འགྲུབ་པར་འགྱུར་རོ། དེ་དག་གི་སྔགས་ཀྱི་ཤམ་བུ་ནི།<milestone unit="line" n="454.5"/>ཤཱསྟི་ཀུ་སྲ ཚུསྤྱོ་ཀུ་སྲ པ་ཤ༷་ཀུ་སྲ མུ་ར་ཡ། ཞེས་བརྗོད་པས་གཞན་གྱི་ཐུན་མོང་གི་ལས་སུ་བྱའོ། གཞན་ཡང་དགུག་པར་འདོད་པས། ཆེ་གེ་མོ་ཨུ་ཀརྙ་ཡ་ཧུ༷། ཞེས་བར་དུ་བཅུག་སྟེ། དབང་དུ་འགྱུར་བའི་ཡན་<milestone unit="line" n="454.6"/>ལག་གོ །བསྐྲད་པར་འདོད་ན་རླུད་གི་རྔ་མོ་དུད་ཁའི་སྟེང་དུ་བསྒྲུབ་བྱ་བསྐྱོན་ནས། ཆེ་གེ་མོ་ཛ་ཛ་ཞེས་བརྗོད་པར་བྱའོ། གནན་པ་བྱ་བར་འདོད་ན། རྡོ་ལེབ་ལ་རི་རབ་ཀྱི་གཟུགས་བྲིས་ཏེ། འོག་ཏུ་བསྒྲུབ་བྱའི་མིང་<milestone unit="page" n="455"/><milestone unit="line" n="455.1"/>༄༅། །རུས་གཟུགས་དང་ལྡན་པ། གསེར་གྱི་ས་གཞི་སྟེང་ན་བཞག་ནས། ཆེ་གེ་མོ་ཡ༷་ནན། ཞེས་བསྒྲུབ་པར་བྱའོ། སྤྱིན་བསྲེག་བྱ་བར་འདོད་ན། དྲག་པོའི་རྫས་ལ་སྔགས་དང་མི་བྱང་རེ་རེ་ལྡན་པར་བྱ་སྟེ།<milestone unit="line" n="455.2"/>མེར་པོར་བ་དང་། ཆེ་གེ་མོ་མྱ་ར་ཡ་ཁུ་ཧི། ཞེས་བརྗོད་པར་བྱའོ། དབྱེ་བར་འདོད་ན། འུག་པ་དང་བྱ་རོག་གི་ཁྲག་གིས་བསྒྲུབ་བྱའི་གཟུགས་བྱས་ལ། སྒྲོ་གཉིས་ལ་སྔགས་བཟླས་ལ། མྱ་ར་ཡ་མྱ་ར་ཡ་ཕཊ། ཅེས་བྱ་<milestone unit="line" n="455.3"/>བའི་སྔགས་ཀྱི་ཤམ་བུ་དང་ལྡན་པར་བྱས་ཏེ། སྒྲོ་བརྡབ་པས་ཉེ་བ་མཁོན་ཅིང་མྱུར་དུ་དབྱེ་བར་འགྱུར་ཏེ། ཡུལ་གཞན་དུ་ཡང་འཁྱམ་པ་ར་འགྱུར་རོ། སྨྱོ་འདུལ་བར་འདོད་ན། གང་གདོན་གྱིས་ཟིན་པའི་སྐེལ།<milestone unit="line" n="455.4"/>སྔགས་ཀྱི་མདུད་པས་བཏགས་ཏེ་བཟུང་ལ་སྔགས་པར་མི་གཅོད་པར་སྦྱོར་བ་འདི་ལྟ་བུ་དང་ལྡན་པར་གཏོར་ན་ཆེན་པོ་ཡང་དུ་བརྟན་པར་བྱའོ། ཐོག་གཅད་པར་འདོད་ན། ཡུལ་གང་ཙམ་བསྲུང་བར་འདོད་པའི་ཐད་<milestone unit="line" n="455.5"/>ནས། ཤིང་དང་མེ་ཏོག་བླངས་ཏེ། ཡང་དང་ཡང་དུ་སྤྱིན་བསྲེག་བྱས་ན། སྤྱིན་བསྲེག་གི་རྫས་གང་ནས་འདུས་པ་རྣམས་སུ་ཇི་སྲིད་དུ་ཐོག་འབྱུང་བར་མི་འགྱུར་རོ། །རྣལ་འབྱོར་དབང་ཕྱུག་ཆེན་མོ་རལ་གཅིག་མའི་<milestone unit="line" n="455.6"/>རྒྱུད་ལས། ལས་ཕྲ་མོ་འགྲུབ་པར་བྱ་བའི་ལེའུ་སྟེ་བཅུ་གཅིག་པའོ།། །།དེ་ནས་ཕྱག་ན་རྡོ་རྗེས་གསོལ་པ། བཅོམ་ལྡན་འདས་ལུས་ངག་སེམས་བདེན་པའི་ཐབས་དང་། རླུད་ནི་གང་ལགས། གསང་བའི་བདག་<milestone unit="page" n="456"/><milestone unit="line" n="456.1"/>པོ་འདི་ལྟ་སྟེ། ཨོ་ཞེས་བྱ་བ་འཇུག་པའི་རླུད་། ཨུཿཞེས་བྱ་བ་གནས་པའི་རླུད་། ཧུ༷་ཞེས་བྱ་བ་འབྱུང་བའི་རླུད་། འཇུག་པ་དེ་ནི་གང་དུའོ། དེ་ནས་གནས་པ་ནང་དུ་གནས། །དེ་ནས་འབྱུང་བ་ཕྱིར་ཡང་འབྱུང་། །ནང་གི་<milestone unit="line" n="456.2"/>སྙིང་གའི་དཀྱིལ་ན་ཡོད། །གནས་པ་དེ་ཉིད་ནམ་མཁའ་རྒྱང་། ཡུལ་འཕྲོ་བ་ནི་ཕྱི་རོལ་ཡིན། །ཨོ་ཞེས་བྱ་བ་སེར་པོ་སྟེ། །ཨུ༷༷ནི་དམར་པོར་བཤད་པ་ཡིན། །ཧུ༷་ནི་དཀར་པོར་གྱུར་པའོ། །ཨུཿནི་ཉོན་མོངས་གྱུར་པ་<milestone unit="line" n="456.3"/>ཡིན། །དེ་ནི་ཧུ༷་གི་མཚན་མར་གནས། །ཨོ་ནི་དེ་ལ་ཚང་བ་ཡིན། །སེར་པོ་རྣམ་པར་སྣང་མཛད་དང་། །དམར་པོ་སྣང་བ་མཐའ་ཡས་ལྡན། །དཀར་པོ་མི་བསྐྱོད་ཡང་དག་ཡིན། །དམར་པོ་དེ་འདྲ་ཤེས་རབ་<milestone unit="line" n="456.4"/>སྟེ། །དཀར་པོ་ཡང་ནི་ཐབས་ཀྱི་རྒྱ། །གཡས་ཀྱི་རྩ་ནི་ལ་ལ་ནཱ། །གཡོན་གྱི་གནས་པ་ར་ས་ནཱ། །ཨ་ཝ་རྙུ་ཏི་དབུས་ན་ཡོད། །སྣང་མཛད་བདག་གི་ལུས་ཀྱི་རྒྱ། །སྣང་བ་མཐའ་ཡས་ངག་གི་རྒྱ། །མི་སྐྱོད་དེ་ནི་སེམས་<milestone unit="line" n="456.5"/>ཀྱི་རྒྱ། །སྐུ་གསུང་ཐུགས་ཀྱི་རྒྱ་ཡིན་པས། །སྒྱུ་མ་ཙམ་དུ་ཅིར་ཡང་སྣང་། །གདོན་བྱས་རྣམ་རྟོག་མ་ཡིན་ཏེ། །ཡེ་ནས་གནས་པ་ཤེས་བྱ་ཡི། །དབུགས་དང་རྩ་ཡི་སྦྱོར་བ་ལས། །ཕྲ་ལ་ཞི་བར་རྣམ་སྦྱངས་<milestone unit="line" n="456.6"/>ནས། །རྫོགས་པ་འདོད་ཕྱིར་བསྐྱེད་པ་སྟེ། །རྣལ་འབྱོར་ཆོ་ག་གསུམ་པ་ཡིན། །རྣལ་འབྱོར་དབངཕྱུགཆེནམོརལགཅིག་མའི་རྒྱུད་ལས། རྫོགས་པའི་རིམ་པ་བསྐྱེད་པའི་ལེའུ་སྟེ་བཅུ་གཉིས་པའོ།། །།དེ་<milestone unit="page" n="457"/><milestone unit="line" n="457.1"/>༄༅། །ནས་ཕྱག་ན་རྡོ་རྗེས་གསོལ་པ། །བཅོམ་ལྡན་འདས་དབང་པོ་རྣོན་པོ་རྣམས་ཀྱི་དོན་དུ་རྫོགས་པའི་རིམ་པ་བསྟན་དུ་གསོལ། །བཅོམ་ལྡན་འདས་ཀྱི་གསུངས་པ། གསང་བའི་བདག་པོ་འདི་ལྟ་སྟེ། །གང་<milestone unit="line" n="457.2"/>ཞིག་ཆོས་ནི་གང་ནས་བཙལ། །དེ་ལ་བཙལ་བ་རྡུལ་ཙམ་མེད། །ཅི་ཕྱིར་འཁྲུལ་པས་གཉིས་སུ་སྣང་། །དོན་དམ་ཅན་ལ་སྣང་བ་མེད། །གང་དུ་རྫོགས་པ་བསྐྱེད་པ་དང་། །བསྐྱེད་པ་ལ་སོགས་བསྟན་པ་ནི། །དབང་པོ་<milestone unit="line" n="457.3"/>རྟུལ་བ་གདུལ་ཕྱིར་དུ། །དྲང་བའི་དོན་གྱི་ཞི་གནས་ཡིན། །འོད་གསལ་སྙིང་གའི་དཀྱིལ་འཁོར་ནི། །འགྱུར་བ་མེད་ཅིང་ཉེས་པ་སྤངས། །དྷར་མོ་ད་ལ་ཞེས་གྲགས་པ། །ནམ་མཁའི་དེ་ཉིད་རང་ལ་ཡོད། །འདི་ལྟར་<milestone unit="line" n="457.4"/>ཁྱབ་བྱེད་ཨ༷༷ཞེས་བྱ། །ཡི་གེ་ཁ་དོག་གཟུགས་ཅན་མིན། །ཡེ་ཤེས་ཡང་དག་བཞི་ལ་ཕྲ། །ཟབ་མོ་གཅིག་མིན་དུ་མ་མིན། །སྟོང་ཉིད་མཚན་མེད་སྨོན་པ་མིན། །ཆོས་རྣམས་ཙམ་དུ་སྣང་བ་ཡིན། །འདིར་བསམ་འདི་<milestone unit="line" n="457.5"/>ཡིན་འདི་ལ་གནས། །འོད་གསལ་འདིར་དེ་ཉིད་ཁོ་ནའོ། །རྣལ་འབྱོར་དབང་ཕྱུག་ཆེན་མོ་རལ་གཅིག་མའི་རྒྱུད་ལས། རྫོགས་པའི་རིམ་པའི་རྣལ་འབྱོར་དབང་ཕྱུག་ཆེན་མོའི་རྗེས་སུ་རྣལ་འབྱོར་གྱི་སྤྱོད་ཡུལ་དུ་མ་<milestone unit="line" n="457.6"/>གྱུར་པ། རྫོགས་པ་ཆེན་པོའི་རྣལ་འབྱོར་གྱི་ཚད་བསྟན་པ་སྟེ་ལེའུ་བཅུ་གསུམ་པའོ།། །།ཨེ་ཀ་ཙ་ཏི་རལ་གཅིག་མའི་རྒྱུད་ལས་རྩ་བའིརྒྱུདཆེནམོརྫོགསསོ། །དེ་ནས་ཕྱག་ན་རྡོ་རྗེས་གསོལ་པ། །བཅོམ་<milestone unit="page" n="458"/><milestone unit="line" n="458.1"/>ལྡན་འདས་འོད་གསལ་ཉིད་ཇི་ལྟར་ལགས། །སྙིང་རྗེ་ཞེས་བྱ་བ་ཇི་ལྟར་ལགས། །དེ་ཡི་དཀྱིལ་འཁོར་ཇི་ལྟར་ལགས། །མི་འགྱུར་བ་ཉིད་ཇི་ལྟར་ལགས། །ཉེས་པ་མེད་པ་ཅི་ཡི་ཕྱིར། །དྷར་མོ་ད་མ་ཇི་ལྟར་<milestone unit="line" n="458.2"/>ལགས། །ནམ་མཁའ་ཞེས་བགྱི་ཇི་ལྟར་ལགས། །ཁྱབ་མེད་ཨ་ཡང་ཇི་ལྟར་ལགས། །ཡི་གེ་མེད་པ་ཅི་ཡི་དོན། །ཡེ་ཤེས་བགྱི་བ་ཅི་ཡི་དོན་ལགས། །ཡང་དག་ཉིད་ཀྱང་ཇི་ལྟར་ལགས། །ཞི་བར་མ་གྱུར་ཇི་ལྟར་<milestone unit="line" n="458.3"/>ལགས། །ཕྲ་མོ་ཡང་ནི་ཇི་ལྟར་ལགས། །ཇི་ལྟར་ཟབ་མོར་གསུངས་པ་ལགས། །གཅིག་དང་དུ་མ་ཇི་ལྟར་ལགས། །སྟོང་པ་ཉིད་ནི་ཇི་ལྟར་ལགས། །མཚན་མ་མེད་པ་ཇི་ལྟར་ལགས། །སྨོན་པ་མེད་པ་ཇི་ལྟར་<milestone unit="line" n="458.4"/>ལགས། །ཆོས་རྟག་བགྱི་བ་ཇི་ལྟར་ལགས། །འདིར་བསམ་འདི་ཉིད་གང་གི་ལགས། །འདི་ཡིན་གསུང་པ་ཇི་ལྟར་ལགས། །འདི་ན་གནས་པ་གང་དང་གང་། །འོད་གསལ་བ་ནི་ཇི་ལྟར་ལགས། །དེ་ཉིད་གསུངས་པ་<milestone unit="line" n="458.5"/>ཇི་ལྟར་ལགས། །དེ་ཁོ་ན་ཡང་ཇི་ལྟར་ལགས། །དེ་ནས་བཅོམ་ལྡན་འདས་དཔལ་རྡོ་རྗེ་ཧེ་རུ་ཀས་གསང་བའི་བདག་པོ་ལ་འདི་སྐད་ཅེས་གསུངས་སོ། །རྩོལ་བ་མེད་པའི་ཡི་གེ་ནི། །རང་ལ་སྣང་བས་འོད་གསལ་<milestone unit="line" n="458.6"/>ཡིན། །ཆོས་རྣམས་བརྟེན་པའི་དྲན་པ་ནི། །སྙིང་རྗེ་ཞེས་བྱ་ཡིན་པར་བཤད། །དེ་ཡི་དབུས་ནརངབཞིནསྟོངཔནི། །འགྲོ་བ་རྣམས་ཀྱིས་མི་ཤེས་པ། །ཅི་ཡང་མེད་པའི་དཀྱིལ་འཁོར་ཡིན། །དེ་ནི་ཐོག་མ་ཐ་མའི་<milestone unit="page" n="459"/><milestone unit="line" n="459.1"/>༄༅། །བར། །མི་འགྱུར་གནས་པས་འགྱུར་བ་མེད། །དེ་ལ་ཆོས་ཅན་རྣམ་རྟོག་གིས། །བསླད་ནི་ཉེས་པ་མེད་པ་ནི། །དེ་ཉིད་ཉེས་པ་མེད་པ་ཡིན། །ཆོས་ཅན་འབྱུང་བའི་གནས་ཡིན་པས། །དྷ་རྨོ་ ད་ཡ་<milestone unit="line" n="459.2"/>དབྱིངས་ཀྱི་དོན། །དེ་ཉིད་ངོ་བོ་ནམ་མཁའ་ཡིན། །བརྗོད་པ་རྣམས་ལ་གནས་པ་ཡིན། །བརྗོད་མེད་ཁྱབ་བྱེད་ཨ་ནི་གཟུགས་དང་མདོག །ཡི་གེ་རྣམས་དང་བྲལ་བ་ནི། །དོན་ནི་སྐྱེ་མེད་སྟོང་པ་ཡིན། །དེ་ནི་ཡེ་ནས་<milestone unit="line" n="459.3"/>གནས་པ་ཡི། །དོན་དེ་ཤེས་པས་ཡེ་ཤེས་ཡིན། །དེ་ཕྱིར་དེ་ཤེས་ཤེས་པ་ལ། །ཡང་དག་པ་ཞེས་བཏགས་པ་ཡིན། །ཡང་དག་དེ་ཡི་ངོ་བོ་ནི། །ཀུན་ཏུ་ཞི་བར་གྱུར་པ་ཡིན། །དོན་དེ་བརྟག་པར་དཀའ་ཕྱིར་དང་། །ཕྲ་<milestone unit="line" n="459.4"/>མོ་གྱུར་པས་ཕྲ་བ་ཡིན། །དེ་ཕྱིར་དེ་ལ་ཟབ་ཅེས་བྱ། །སེམས་་ཀྱི་སྤྱོད་ཡུལ་ཡིན་ཕྱིར་རོ། །སེམས་ལ་གཅིག་དང་དུ་མ་མེད། །དེ་ཡི་ཕྱིར་ན་གྲངས་ལས་འདས། །གཅིག་དང་དུ་མ་སྤངས་པ་ཡིས། །གཅིག་དང་དུ་མ་<milestone unit="line" n="459.5"/>རྣམས་སྤངས་པ། །སྟོང་པ་ཉིད་ཅེས་དེ་ལ་བྱ། །དེ་ལ་དངོས་པོའི་ཆོས་མེད་པ། །དེ་ཕྱིར་མཚན་མ་མེད་པ་ཡིན། །མཚན་མ་མེད་པ་དེ་ཉིད་ལ། །སྨོན་པ་མི་དགོས་རང་ལ་ཡོད། །དེ་ཕྱིར་སྨོན་པ་མེད་པ་ཡིན། །དེ་ནི་<milestone unit="line" n="459.6"/>གྲུ་གསུམ་རང་བཞིན་ཏེ། །རྣམ་པར་ཐར་པ་གསུམ་པ་ཡིན། །ཆོསདེམཚོནཔའིརྟགསལ་ནི། །དེ་ཕྱིར་ཆོས་རྟགས་ཕྱག་རྒྱ་ཡིན། །དུས་གསུམ་དྷརྨ་དེ་དབུས་ལ། །འདིར་བསམ་པས་ན་བསམ་པ་ཆེ བསམ་པ་<milestone unit="page" n="460"/><milestone unit="line" n="460.1"/>མེད་པའི་ཕྱག་རྒྱ་ཡིན། །དེ་ལྟར་བསམ་པ་དེ་ཉིད་ནི། །སྤྲོས་དང་བྲལ་བས་དེ་ཉིད་ཡིན། །སྤྲོས་དང་བྲལ་བ་དེ་ལ་ནི། །གནས་པ་ནམ་མཁའི་མཚན་ཉིད་དེ། །དེ་བས་འོད་གསལ་ཞེས་བརྗོད་དེ། །འགྲོ་བ་ཀུན་གྱི་<milestone unit="line" n="460.2"/>རང་བཞིན་གནས། །ཕྱིན་ཅི་ལོག་ཏུ་རྣམ་བརྟག་ཀྱང་། །འགྲོ་བའི་རང་བཞིན་དེ་ལས་ཡིན། །དེ་ཡི་ཕྱིར་ན་རྒྱལ་བ་དང་། །འཁྲུལ་པ་མཉམ་པར་དེ་ཉིད་གཅིག །དེ་ལ་གང་ཞིག་མཁས་ལྡན་པའི། །སོ་སོ་རང་རིག་<milestone unit="line" n="460.3"/>ཏིང་འཛིན་གྱིས། །ནམ་མཁའི་དཀྱིལ་ལྟར་ཆོས་མཐོང་སྟེ། །གཉིས་སུ་མེད་པ་དེ་ཁོ་ན། །རྫོགས་པའི་རྫོགས་པ་མཁས་པའི་རྒྱ། །རྫོགས་པ་ཆེན་པོ་དཔལ་དང་ལྡན། །སྙིང་གི་ནམ་མཁའ་རང་ལ་ཡོད། །དེ་ནས་<milestone unit="line" n="460.4"/>ཕྱག་ན་རྡོ་རྗེས་གསོལ་པ། །བཅོམ་ལྡན་འདས་ཆོས་ཟབ་མོ་ཡང་དག་པའི་དོན། །ཐུན་མོང་མ་ཡིན་པ་བདག་ལ་བསྟན་པ་ངོ་མཚར་ཏོ། །བདག་གིས་ཀྱང་མ་འོངས་པ་ན། །ཐུན་མོངས་མ་ཡིན་པ་རྣམས་ལ་བསྟན་<milestone unit="line" n="460.5"/>པར་བགྱིའོ། །བཅོམ་ལྡན་འདས་ཀྱིས་གསུངས་པ། །གསང་བའི་བདག་པོ། ཆོས་ཆེན་པོ་འདི་འཛམ་བུ་གླིང་དུ་སྐྱེས་པ། །མཁའ་འགྲོ་མའི་ཕྱག་རྒྱ་ཡོད་པ། །ཚེ་ལ་དབང་བའི་རིག་འཛིན་ཐོབ་སྟེ། །བྲམ་ཟེ་<milestone unit="line" n="460.6"/>མཆོག་སྲེད་ཅེས་བྱ་མ། ལྷུན་གྱིས་གྲུབ་པའི་ས་ལ་འགྲོ་བ། དེའི་ལག་ཏུ་འབྱུང་བར་འགྱུར་ཏེ། ཁྱོད་ཀྱིས་ཟུང་ལ་ཆོངས་ཤིག །སྣོད་མ་དག་པ་རྣམས་ཀྱི་རྒྱུད་བྱང་བར་གྱིས་ཤིག །རྣལ་འབྱོར་དབང་ཕྱུགཆེནམོ<milestone unit="page" n="461"/><milestone unit="line" n="461.1"/>༄༅། །རལ་གཅིག་མའི་རྒྱུད་ལས། རྫོགས་པའི་རིམ་པ་ཕྱི་མ་སྟེ་ལེའུ་བཅུ་བཞི་པའོ།། །།རྫོགས་སོ། །<milestone unit="line" n="461.2"/>༄༅། །རྒྱ་གར་སྐད་དུ། ལོ་ཀ་དུ་ཏ་ཏནྟྲ་པྲ་བ་སད་ནཱ་མ། བོད་སྐད་དུ། སྲིད་པའི་བེམ་ཞེས་བྱ་བ། རྒྱ་ནག་སྐད་དུ། བདེ་རོད་དར་མུད་ཁ་ཕྱེད། བོད་སྐད་དུ། སྲིད་པའི་སྐོས་ཆེན་པོ་ཞེས་བྱ། ཞང་ཞུང་སྐད་དུ། མུ་</p></div1>
        </body>
    </text>
</TEI.2>