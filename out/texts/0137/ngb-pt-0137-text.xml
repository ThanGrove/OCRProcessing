<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0137-text.xml">
    <teiHeader lang="tib">
        <fileDesc>
            <titleStmt>
                <title><!--byang chub sems kyi man ngag rin po che'i phreng ba bang mdzod 'phrul gyi lde'u mig/-->བྱང་ཆུབ་སེམས་ཀྱི་མན་ངག་རིན་པོ་ཆེའི་ཕྲེང་བ་བང་མཛོད་འཕྲུལ་གྱི་ལྡེའུ་མིག།</title>
            </titleStmt>
            <publicationStmt lang="eng">
                <idno type="thdl">ngb-pt-0137-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=627.3; end=695.6--><milestone unit="line" n="627.3"/>འདིརཐིགལེརྒྱམ་གན་པལཅག་པའིརྒྱུདདང། །བངམཛོད་ཝལགྱིལྡེམིགལེའུམེད་པ་ལཛུད། ༄༅། །རྒྱ་གར་སྐད་དུ། བོ་དྷི་ཙིརྟི་ཨུ་པ་དེ་ཤ་རཏྣ་མུ་ལྭ། ཕེ་ཊ་ཀ་ཀོ་ཥ་ཀུསྨྱི་ཀྭ་ནཱ་མ། བོད་སྐད་དུ། བྱང་ཆུབ་<milestone unit="line" n="627.4"/>སེམས་ཀྱི་མན་ངག་རིན་པོ་ཆེའི་ཕྲེང་བ་བང་མརྫོད་འཕྲུལ་གྱི་ལྡེ་མིག་ཅེས་བྱ་བ། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། འོག་མིན་གྱི་གནས།<milestone unit="line" n="627.5"/>ཆོས་ཀྱི་དབྱིངས་ཀྱི་ཕོ་བྲང་། མཁའ་ཀློང་ཡངས་པའི་གནས། རྒྱ་ཡོངས་སུ་མ་ཆད་པ་ན། བཅོམ་ལྡན་་འདས་གསང་བའི་བདག་པོ་དེས། འཁོར་སངས་རྒྱས་དང་སེམས་ཅན་ཡི་དགས་དང་། འདྲེ་སྲིན་ལ་སོགས་པ་<milestone unit="line" n="627.6"/>འབྱེད་པ་མེད་པའི་འཁོར་གྱིས་བསྐོར་ཏེ། བྱང་ཆུབ་ཀྱི་སེམས་རྣམ་པར་འགྲེལ་ཅིང་། དུས་གསུམདུཅིབཞིནཔརབཞུགས་སོ། །དེ་ནས་སེམས་དཔའ་རྡོ་རྗེ་ལ་སོགས་པ་འདུས་པའི་འཁོར་ཚོགས་རྣམས། དང་བའི་<milestone unit="page" n="628"/><milestone unit="line" n="628.1"/>སེམས་ཀྱིས་ལུས་བཏུད་དེ། དགའ་བའི་མདངས་ཕྱུང་ནས། བཅོམ་ལྡན་འདས་ཀྱི་དྲུང་དུ་ཅང་མི་སྨྲ་བར་འཁོད་དོ། །གསང་བའི་བདག་པོས་འཁོད་པ་མཁྱེན་ནས། ཀྱེ་སེམས་དཔའ་ཆེན་པོ་ཉོན་ཅིག །ཁྱོད་ལ་སོགས་<milestone unit="line" n="628.2"/>པའི་འཁོར་རྣམས་ཀྱིས། །དད་པའི་སེམས་ཀྱིས་ལུས་བ་་དེ། །དགའ་བའི་མདངས་ཀྱིས་འཁོད་པ་དེ། །འདོད་པའི་དོན་ནི་སྒོ་སོལ་ཅིག །ཅེས་གསུངས་སོ། །དེ་ནས་སེམས་དཔའ་རྡོ་རྗེ་འཁོར་གྱི་ནང་ནས་ལངས་<milestone unit="line" n="628.3"/>ནས། གསང་བའི་བདག་པོ་ལ་འདི་སྐད་ཅེས་གསོལ་ཏོ། །ཀྱེ་ཀྱེ་གསང་བའི་བདག་པོ་ལགས། །ཆོས་ཉིད་བྱང་ཆུབ་སེམས་ཀྱི་དོན། །བདག་ཅག་རྣམས་ལ་བསྟན་དུ་གསོལ། །ཞེས་གསོལ་ཏོ། །གསང་བའི་བདག་<milestone unit="line" n="628.4"/>པོས་གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །ཆོས་ཉིད་དོན་གྱི་ངོ་བོ་དེ། །ཚིག་དང་ཡི་གེ་ལས་འདས་ཤིང་། །བརྗོད་པས་ཐོག་ཏུ་མི་ཕེབ་སྟེ། །རང་གི་ངོ་བོ་བརྗོད་མེད་ཀྱང་། །མཐུན་པའི་ཚིག་གིས་མ་<milestone unit="line" n="628.5"/>མཚོན་ན། །དོན་གྱི་ངོ་བོ་རྟོགས་མི་འགྱུར། །ཆོས་རྣམས་ཐམས་ཅད་བརྡར་བསྟན་གྱིས། །ཡིད་ཀྱི་དབང་པོ་རྣ་བར་ཆུག །རྣ་བའི་དབང་པོས་སྒྲ་ལ་ཉོན། །དཔེར་ན་མེ་ཉིད་འདོད་པས་ཀྱང་། །མེ་འདོད་ཚིག་ཏུ་མ་<milestone unit="line" n="628.6"/>བརྗོད་ན། །མེ་དང་འཕྲད་པ་ཤིན་ཏུ་དཀའ། །མེ་འདོད་ཚིག་ཏུ་བརྫོད་པས་ན། །མེ་དང་འཕྲད་པར་ཐེ་ཚོམ་མེད། །དེ་བཞིན་ཆོས་ཉིད་རྟོགས་འདོད་པས། །རངབཞིནམེདཔའིཆོས་ཉིད་ལ། །རང་བཞིན་མེད་པས་<milestone unit="page" n="629"/><milestone unit="line" n="629.1"/>༄༅། །མཚོན་ཏེ་བསྟན། །བརྗོད་མེད་པ་ཡི་ཆོས་ཉིད་དེ། །བརྗོད་མེད་ཚིག་གིས་མཚོན་ཏེ་བསྟན། །དམིགས་སུ་མེད་པའི་ཆོས་ཉིད་དེ། །དམིགས་མེད་ཚིག་གིས་མཚོན་ཏེ་བསྟན། །ནམ་མཁའ་ལྟ་བུའི་ཆོས་<milestone unit="line" n="629.2"/>ཉིད་དེ། །ནམ་མཁའི་དཔེ་ཡིས་མཚོན་ཏེ་བསྟན། །ཞེས་གསུངས་སོ། །བང་མཇོད་འཕྲུལ་གྱི་ལྡེ་མིག་ལས། གླེང་གཞི་དང་གླེང་བསླང་བའི་ལེའུ་སྟེ་དང་པོའོ།། །།དེ་ནས་སེམས་དཔའ་རྡོ་རྗེས་འདི་སྐད་ཅེས་གསོལ་<milestone unit="line" n="629.3"/>ཏོ། །ཀྱེ་ཀྱེ་གསང་བའི་བདག་པོ་ལགས། །ཆོས་ཉིད་རང་གི་ངོ་བོ་དེ། །མ་བཤད་གོ་བར་མི་འགྱུར་ཏེ། །དེ་ཡི་བཤད་ལུགས་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་<milestone unit="line" n="629.4"/>གསུངས་པ། །ཀྱེ་སེམས་དཔའ་ཆེན་པོ་ཉོན་ཅིག །མན་ངག་དོན་གྱི་བཤད་ལུགས་ནི། །དོན་གྱི་བཤད་ལུགས་ལྔ་ཡིས་བཤད། །ལོ་རྒྱུས་དོན་གྱིས་བཤད་ལུགས་དང་། །རྩ་བའི་དོན་གྱིས་བཤད་ལུགས་དང་། །ཡོ་<milestone unit="line" n="629.5"/>གའི་དོན་གྱིས་བཤད་ལུགས་དང་། །དགོས་ཆེད་དོན་གྱིས་བཤད་ལུགས་དང་། །ཚིག་གི་དོན་དང་ལྔ་ཡིས་བཤད། །ཅེས་གསུངས་སོ། །ཡང་ཞུས་པ། ཀྱེ་ཀྱེ་གསང་བའི་བདག་པོ་ལགས། །གཏན་ཚིགས་དོན་གྱི་<milestone unit="line" n="629.6"/>བཤད་ལུགས་ལྔས། །མ་བཤད་སྐྱོན་ནི་ཅི་ལྟར་ལགས། །བཤད་པའི་ཡོན་ཏན་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །ཞེས་ཞུས་སོ། །གསང་བའི་བདག་པོས་གསུངས་པ། །ཀྱེ་སེམས་དཔའ་<milestone unit="page" n="630"/><milestone unit="line" n="630.1"/>ཆེན་པོ་ཉོན་ཅིག །ལོ་རྒྱུས་དོན་གྱིས་མ་བཤད་ན། །ཡིད་མི་ཆེས་པའི་སྐྱོན་དུ་འགྱུར། །རྩ་བའི་དོན་གྱིས་མ་བཤད་ན། །ཆོས་རྣམས་སེམས་སུ་མི་འདུ་བས། །མཐའ་ཡས་པ་ཡི་སྐྱོན་དུ་འགྱུར། །ཡོ་གའི་དོན་གྱིས་མ་<milestone unit="line" n="630.2"/>བཤད་ན། །ཐེག་པའི་ཤན་ཐང་མི་ཕྱེད་པས། །ཁྱད་མི་ཕྱེད་པའི་སྐྱོན་དུ་འགྱུར། །དགོས་ཆེད་དོན་གྱིས་མ་བཤད་ན། །རྩོལ་བསྒྲུབ་བྱ་བཙལ་མ་བྱས་པར། །སངས་རྒྱས་ས་ལ་དོན་མེད་འགྱུར། །ཚིག་གི་དོན་གྱིས་མ་<milestone unit="line" n="630.3"/>བཤད་ན། །ཚིག་དང་དོན་དུ་མི་བསྡེབ་པས། །འབྲུ་མི་ཆོམ་པའི་སྐྱོན་དུ་འགྱུར། །དེ་བཟློག་བཤད་པའི་ཡོན་ཏན་ཡིན། །ཞེས་གསུངས་སོ། །ཡང་ཞུས་པ། ཀྱེ་ཀྱེ་གསང་བའི་བདག་པོ་ལགས། །ལོ་རྒྱུས་དོན་གྱིས་ཅི་<milestone unit="line" n="630.4"/>ལྟར་བཤད། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །སེམས་དཔའ་ཆེན་པོ་ཉོན་ཅིག །ལོ་རྒྱུས་དོན་གྱིས་བཤད་པ་ལ། །ཆོས་ཀྱི་སྐུ་ཡི་བཤད་ལུགས་ནི། །ངེས་པའི་དོན་ལ་<milestone unit="line" n="630.5"/>དགོངས་ནས་སུ། །མི་རྟོག་ཐུགས་ཀྱི་སྒོ་ནས་ནི། །བྱིན་གྱི་རླབས་ཀྱིས་བཤད་པ་ཡིན། །དེ་ཡང་ཅི་ལྟར་བཤད་ཅེ་ན། །ཀུན་ཏུ་བཟང་པོས་ཆོས་ཀྱི་དབྱིངས་ནས་བཤད། རྡོ་རྗེ་སེམས་དཔས་ནམ་མཁའི་དཀྱིལ་ནས་<milestone unit="line" n="630.6"/>མཉན། །རྡོ་རྗེ་སེམས་དཔས་ནམ་མཁའི་དཀྱིལ་ནས་བཤད། །དགའ་རབ་རྡོ་རྗེས་རི་རབ་རྩེ་ནས་མཉན། །དགའ་རབ་རྡོ་རྗེས་རི་རབ་རྩེ་ནས་བཤད། །འཇམ་དཔལ་བཤེས་གཉེན་རི་རབ་སྐེད་ནས་མཉན། །འཇམ་<milestone unit="page" n="631"/><milestone unit="line" n="631.1"/>༄༅། །དཔལ་བཤེས་གཉེན་རི་རབ་སྐེད་ནས་བཤད། །དགའ་བོ་འཇོག་པོས་རྒྱ་མཚོའི་གཏིང་ནས་མཉན། །མཉན་ནས་ཐོས་པ་མ་ཡིན་ཏེ། །བྱིན་གྱི་རླབས་ཀྱིས་གོ་བར་ཟད། །བྱིན་གྱི་རླབས་ཀྱིས་བཤད་<milestone unit="line" n="631.2"/>ཅེས་དེ་ལ་བྱ། །ལོངས་སྤྱོད་རྫོགས་པའི་བཤད་ལུགས་ནི། །རང་གི་ངོ་བོས་བཤད་པ་སྟེ། །ལྡེམ་དགོངས་དོན་ལ་དགོངས་ནས་ནི། །མཚན་དང་ལྡན་པ་སྐུའི་སྒོ་ནས། །དེ་བཞིན་གསུང་མཆོག་མི་སྨྲ་ཡང་། །སྐུ་ཡིས་<milestone unit="line" n="631.3"/>ཆོས་རྣམས་འཇལ་བར་སྟོན། །འབྱུང་ཆེན་བརྒྱན་པའི་སྐུ་ལྔས་ཀྱང་། །ཚིག་དང་ཡི་གེར་མི་སྨྲ་སྟེ། །རང་གི་ངོ་བོས་ཆོས་སྟོན་པ། །བདག་ཏུ་མི་རྟོག་གཞན་མི་རྟོག །རང་སྣང་ངོ་བོས་ཆོས་སྟོན་ཏོ། །སྤྲུལ་པའི་སྐུ་ཡིས་<milestone unit="line" n="631.4"/>བཤད་ལུགས་ནི། །རིགས་བྱེད་གསུང་གི་སྒོ་ནས་ནི། །བཀྲི་བའི་དོན་ལ་དགོངས་ནས་ནི། །ཚིག་དང་ཡི་གེར་བསྡེབས་ཏེ་བཤད། །དེ་ཡང་ཅི་ལྟར་བཤད་ཅེ་ན། །ཁྱུང་ཆེན་ནམ་མཁར་ལྡིང་བའི་བློས། །དོན་གྱི་སྦྱི་<milestone unit="line" n="631.5"/>ཁོག་ཕུབ་སྟེ་བཤད། །སྟག་མོའི་མཆོང་སྟབས་ལྟ་བུའི་བློས། །དོན་གྱི་ས་བཅད་བྱས་ཏེ་བཤད་དྲིམེདགྱིས། །རུས་སྦལ་ནུར་འགྲོས་ལྟ་བུའི་བློས། །ཡི་གེའི་འབྲུ་ནི་ཆོམས་པར་བཤད། །ནམ་མཁའ་ཀློང་ཡངས་ལྟ་བུའི་<milestone unit="line" n="631.6"/>བློས། །བྱང་ཆུབ་སེམས་ཀྱི་ཆོས་ཉིད་དེ། །བརྡལ་ཁྱབ་ཆེན་པོའི་ངོ་བོར་བཤད། །རྒྱ་མཚོ་གཏིང་ཟབ་ལྟ་བུའི་བློས། །བྱང་ཆུབ་སེམས་ཀྱི་ཆོས་ཉིད་དེ། །ཟབ་ཅིང་གཏིང་དཔག་དཀའ་བར་བཤད། །སེང་གེའི་གདངས་<milestone unit="page" n="632"/><milestone unit="line" n="632.1"/>སྐད་ལྟ་བུའི་བློས། །ཐེག་དམན་ཟིལ་གྱིས་མནན་ཏེ་བཤད། །མུ་ཏིག་བསྟར་བརྒྱུས་ལྟ་བུའི་བློས། །མན་ངག་ཁྲིགས་སུ་བསྡེབས་ནས་བཤད། །གནའུ་བྲག་འཛེགས་ལྟ་བུའི་བློས། །མི་འཚམས་པ་ནི་འཚམ་པར་<milestone unit="line" n="632.2"/>བཤད། །རིག་པ་དགོངསམཆོགསྡེབཔདྲུགཏུཡང སྒུམ་ཐུན་ལྟ་བུའི་བློས། །བསྒོམ་པའི་དམིགས་ནི་བཙལ་ཏེ་བཤད། །རྒྱལ་པོའི་བང་མཛོད་ལྟ་བུའི་བློས། །དགོས་དགུ་རང་ལ་ཚང་བར་བཤད། །ངང་མོ་གཞིབ་འགྲོས་ལྟ་<milestone unit="line" n="632.3"/>བུའི་བློས། །སྔ་ཕྱིའི་ཚིག་གི་དོན་འགྲེལ་བཤད། །ཕོ་རོག་སོ་རྟོག་ལྟ་བུའི་བློས། །གོལ་སྒྲིབ་གདར་ཤ་བཅད་ནས་བཤད། །སྐྲུ་གྲི་སོ་འདེབས་ལྟ་བུའི་བློས། །ཐེག་པའི་ཤན་ཐང་ཕྱེས་ཏེ་བཤད། །གླང་ཆེན་ཆུར་འཇུག་<milestone unit="line" n="632.4"/>ལྟ་བུའི་བློས། །སྤྱོད་པ་བླང་དོར་མེད་པར་བཤད། །མི་སྐྱོལ་བར་ཡང་མི་བཤད་ཅིང་། །ཐལ་དྲགས་པར་ཡང་བཤད་མི་བྱ། །ཞེས་གསུངས་སོ། །ཡང་གསོལ་པ། སྟོན་པའི་འཆད་སྟངས་དེ་ལྟར་ན། །ཉན་པའི་དབང་<milestone unit="line" n="632.5"/>དུ་ཇི་ལྟར་བྱ། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །སེམས་དཔའ་ཆེན་པོ་ཉོན་ཅིག །དབང་པོ་ཡང་རབ་གྱུར་པ་ཡི། ་ས་རབ་ཅན་ལ་འཆད་ཙམ་ན། །རྒྱུད་དང་ལུང་<milestone unit="line" n="632.6"/>དང་མན་ངག་གསུམ། །དོན་གྱི་སྤྱི་ཁོག་ཕུབ་སྟེ་བཤད། །ཆོས་ཉིད་ཉམས་སུ་ལེན་པ་ཡི། །རྣལ་འབྱོར་པ་ལ་འཆད་ཙམ་ན། །ལྟ་བསྒོམ་སྤྱོད་པ་འབྲས་བུ་བཞི། །རང་རང་མཚན་ཉིད་ངོས་བཟུང་ནས། །རྒྱལ་བའི་ལུང་<milestone unit="page" n="633"/><milestone unit="line" n="633.1"/>༄༅། །དང་ངོ་སྤྲད་དེ། །བྱང་ཆུབ་སེམས་དང་དོན་སྦྱར་ནས། །དགོངས་པ་མཆོག་བསྡེབ་དག་ཏུ་བཤད། །ཐུན་མོང་ཚོགས་ལ་བཤད་ཙམ་ན། །དཀྱུས་འགྲོས་བསྲང་ཞིང་ཚིག་འབྲུ་གཉེར། །ཁྱད་པར་སློབ་<milestone unit="line" n="633.2"/>མར་ཁྲིད་ཙམ་ན། །མན་ངག་གནང་བསྡེབ་ཁྲིགས་སུ་བཤད། །ཅེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། བྱང་ཆུབ་སེམས་བཤད་པའི་ལེའུ་སྟེ་གཉིས་པའོ།། །།དེ་ནས་སེམས་དཔའ་རྡོ་རྗེས་ཡང་<milestone unit="line" n="633.3"/>གསོལ་པ། ཀྱེ་གསང་བའི་བདག་པོ་ལགས། །རང་སེམས་བླ་མར་སྣང་བའི་དོན། །དེ་དོན་བདག་ལ་བསྟན་དུ་གསོལ། །གསང་བའི་བདག་པོས་གསུངས་པ། །རང་སེམས་བླ་མར་སྣང་བ་ལ། །དེ་ལ་རྣམ་པ་གསུམ་<milestone unit="line" n="633.4"/>ཡོད་དེ། །སེམས་ཉིད་རྒྱུ་ཡི་བླ་མ་དང་། །འབྲས་བུ་སེམས་ཀྱི་བླ་མ་དང་། །རང་སྣང་ཆོས་ཀྱི་བླ་མའོ། །སེམས་ཉིད་རྒྱུ་ཡི་བླ་མ་ནི། །རྟོག་གེ་སྒམ་པོ་རིགས་ཆད་པ། །ལོག་སྲེད་ཅན་ནི་མ་ཡིན་ཏེ། །རྟོག་པ་ཡེ་ཤེས་བློ་<milestone unit="line" n="633.5"/>དམན་གྱི། །འཁོར་འདས་གཉིས་ལ་བརྟགས་བྱས་པས། །བདེ་དང་སྡུག་བསྔལ་གཉིས་སུ་མཐོང་། །བསྡེ་སྡུག་གཉིས་ལ་བརྟགས་བྱས་པས། །དགེ་སྡིག་གཉིས་ལས་བྱུང་བར་དྲན །དྲན་པའི་སེམས་ཀྱིས་དད་པ་<milestone unit="line" n="633.6"/>བསྐུལ། །དད་པའི་སེམས་ཀྱིས་བརྩོན་འགྲུས་བསྐུལ། །བརྩོན་འགྲུས་ཆེན་པོའི་བླ་མ་དེས། ཁྲེས་རབ་རྣམ་གསུམ་བློ་བྱས་ཏེ། །ཏིང་འཛིན་དོན་ལ་ནན་ཏན་བསྒོམ། །ཏིང་འཛིན་མཐུ་བརྟས་ཡེ་ཤེས་རྒྱས། །ཡེ་ཤེས་<milestone unit="page" n="634"/><milestone unit="line" n="634.1"/>མངོན་གྱུར་ཆོས་ཀྱི་སྐུ། །དེ་ལས་ གཟུགས་སྐུ་རྣམ་པ་གཉིས། །ཉི་ཟླའི་འོད་དང་གཟུགས་བརྙན་བཞིན། །ཐོགས་པ་མེད་པར་ཤུགས་ཀྱི་འབྱུང་། །བསྟན་པ་ཐེག་པ་དགུར་བཀོད་ནས། །གང་འཐད་ཡུལ་ལ་འདེབས་<milestone unit="line" n="634.2"/>སུ་གཞུག །འབྲས་བུ་སེམས་ཀྱི་བླ་མ་ནི། ཁྲེས་པ་སོ་མ་མ་བཅོས་པ། །འབྲས་བུ་རང་སྣང་སྐུ་གསུམ་ཚུལ། །རང་བཞིན་ཆོས་ཀྱི་སྐུ་རུ་སྣང་། །ངོ་བོ་ལོངས་སྤྱོད་རྫོགས་སྐུར་སྣང་། །ཐུགས་རྗེ་སྤྲུལ་པའི་སྐུ་རུ་<milestone unit="line" n="634.3"/>སྣང་། །སེམས་རྒྱུད་གཅིག་གི་ངོ་བོ་ལ། །སྟོན་པ་སྐུ་གསུམ་རང་བཞིན་གནས། །རང་སྣང་ཆོས་ཀྱི་བླ་མ་ནི། །འབྱུང་ཆེན་ལྔ་ཡི་བླ་མ་དང་། །འདོད་ཡོན་ལྔ་སོགས་བླ་མ་ཡིས། །ཚིག་དང་ཡི་གེས་མི་སྟོན་པར། །རང་<milestone unit="line" n="634.4"/>གི་ངོ་བོས་ཆོས་སྟོན་པ། །བདག་གཞན་གཉིས་སུ་མི་རྟོག་པ། །རང་སྣང་ངོ་བོས་ཆོས་སྟོན་ཏོ། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། རང་སེམས་སྟོན་པར་བྱུང་བའི་ལེའུ་སྟེ་གསུམ་<milestone unit="line" n="634.5"/>པའོ།། །།དེ་ནས་སེམས་དཔའ་རྡོ་རྗེས་ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །སྦས་པ་གབ་པའི་དོན་ཅི་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་<milestone unit="line" n="634.6"/>པ། །ཀྱེ་ཀྱེ་སེམས་དཔའ་ཆེནཔོཉོནཅིག །ཆོས་ཅན་མཚན་མ་རྒྱ་མཚོའི་ཀློང་དཀྱིལ་ན། །ཆོས་ཉིད་གསེར་གྱི་ཉ་མོ་གབ་ནས་བག་ལ་ཉལ། །ཀུན་རྫོབ་སྒྱུ་མ་རྒྱ་མཚོའི་ཀློང་དཀྱིལ་ན། །དོན་དམ་གསེར་གྱི་ཉ་མོ་<milestone unit="page" n="635"/><milestone unit="line" n="635.1"/>༄༅། །གབ་ནས་བག་ལ་ཉལ། །འཁོར་བ་རྒྱ་མཚོ་སེམས་ཀྱི་ཀློང་དཀྱིལ་ན། །སངས་རྒྱས་གསེར་གྱི་ཉ་མོ་གབ་ནས་བག་ལ་ཉལ། །འགྲོ་དྲུག་སྡུག་བསྔལ་རྒྱ་མཚོའི་ཀློང་དཀྱིལ་ན། །བདེ་ཆེན་གསེར་གྱི་ཉ་མོ་<milestone unit="line" n="635.2"/>གབ་ནས་བག་ལ་ཉལ། །མ་རིག་འཁྲུལ་པའི་རྒྱ་མཚོའི་ཀློང་དཀྱིལ་ན། །ཡེ་ཤེས་གསེར་གྱི་ཉ་མོ་གབ་ནས་བག་ལ་ཉལ། །རྒྱལ་བའི་མདོ་རྒྱུད་རྒྱ་མཚོའི་ཀློང་དཀྱིལ་ན། །དགོངས་པ་གསེར་གྱི་ཉ་མོ་གབ་ནས་བག་ལ་<milestone unit="line" n="635.3"/>ཉལ། །རྡོ་རྗེ་སློབ་དཔོན་ཐུགས་ཀྱི་ཀློང་དཀྱིལ་ན། །གདམས་ངག་གསེར་གྱི་ཉ་མོ་གབ་ནས་བག་ལ་ཉལ། །ཞེས་གསུངས་སོ། །བང་མཛོད་འབྲུལ་གྱི་ལྡེའུ་མིག་ལས། གསེར་གྱི་ཉ་མོ་གབ་ནས་བག་ལ་ཉལ་བའི་<milestone unit="line" n="635.4"/>ལེའུ་སྟེ་བཞི་པའོ།། །།དེ་ནས་སེམས་དཔའ་རྡོ་རྗེ་དེས། གསང་བའི་བདག་པོ་ལ་འདི་སྐད་ཅེས་གསོལ་ཏོ། །ཀྱེ་ཀྱེ་གསང་བའི་བདག་པོ་ལགས། །གབ་པ་ངོས་བཟུང་ཅི་ལྟར་བཟུང་། །གསང་བའི་བདག་པོས་<milestone unit="line" n="635.5"/>བསྟན་དུ་གསོལ། །གསང་བའི་བདག་པོས་བསྟན་པ། །ཆོས་ཅན་མཚན་མར་སྣང་བ་ལ། །ཆོས་ཉིད་ངོ་བོ་གབ་པ་ནི། །དཔེར་ན་འཇའ་ཚོན་ཆུ་ཟླ་འདྲ། །ཀུན་རྫོབ་སྒྱུ་མའི་བདེ་བ་ལ། །དོན་དམ་བདེ་བ་གབ་པ་<milestone unit="line" n="635.6"/>ནི། །དཔེར་ན་རྨི་ལམ་གཟུགས་དང་འདྲ། །ཁམས་གསུམ་འཁོར་བའི་སེམས་ཅན་ལ། །དུས་གསུམ་སངས་རྒྱས་གབ་པ་ནི། །དཔེར་ན་མར་དང་འོ་མ་འདྲ། །ཁམས་གསུམ་འཁོར་བའི་སྡུག་བསྔལ་ལ། །བདེ་བ་ཆེན་<milestone unit="page" n="636"/><milestone unit="line" n="636.1"/>པོ་གབ་པ་ནི། །དཔེར་ན་དུག་དང་དུག་སྨན་འདྲ། །མ་རིག་པ་ཡི་འཁྲུལ་རྟོག་ལ། །རང་བྱུང་ཡེ་ཤེས་གབ་པ་ནི། །རིན་ཆེན་འདམ་གྱིས་གཡོགས་པ་འདྲ། །རྒྱལ་བས་གསུངས་པའི་མདོ་རྒྱུད་ལ། །དགོངས་པ་ཟབ་མོ་<milestone unit="line" n="636.2"/>གབ་པ་ནི། །དཔེར་ན་མེ་ཤེལ་ཆུ་ཤེལ་འདྲ། །བླ་མ་རྡོ་རྗེའི་ཐུགས་མཛོད་ལ། །གདམས་ངག་ཟབ་མོ་གབ་པ་ནི། །བུམ་པའི་ནང་གི་མར་མེ་འདྲ། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། གབ་པ་<milestone unit="line" n="636.3"/>ངོས་བཟུང་བའི་ལེའུ་སྟེ་ལྔ་པའོ།། །།དེ་ནས་སེམས་དཔའ་རྡོ་རྗེས་ཡང་གསོལ་པ། །ཀྱེ་ཀྱེ་གསང་བའི་བདག་པོ་ལགས། །རྩ་བའི་དོན་ནི་ཅི་ལྟར་བཤད། །གསང་བའི་བདག་པོས་བསྟན་དུ་གསོལ། །གསང་<milestone unit="line" n="636.4"/>བའི་བདག་པོས་གསུངས་པ། །བྱང་ཆུབ་སེམས་ཀྱི་ཆོས་ཉིད་དེ། །ཡོད་ནི་གཅིག་ལས་མེད་པ་ལ། །བྱུང་ནི་སྣང་སྲིད་ཀུན་ཏུ་བྱུང་། །ཁྱབ་ནི་སྣོད་བཅུད་ཀུན་ལ་ཁྱབ། །བསྟན་ནི་ཐེག་པ་དགུ་རུ་བསྟན། །འདུས་ནི་བྱང་<milestone unit="line" n="636.5"/>ཆུབ་སེམས་སུ་འདུས། །ཡིན་ནི་ཆོས་ཀྱི་སྐུ་ཡིན་ཏེ། །བསྟན་དུ་མེད་པས་དངོས་པོ་མེད། །གཟུང་དུ་མེད་པའི་ཡུལ་ལས་འདས། །མཚོན་དུ་མཚུངས་པ་གང་ཡང་མེད། །ཅེས་སོ། །བང་མཛོད་འཕྲུལ་གྱི་ལྡེའུ་མིག་ལས།<milestone unit="line" n="636.6"/>རྩ་བ་དོན་གྱི་བཤད་ལུགས་ཀྱི་ལེའུ་སྟེ་དྲུག་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཡོ་གའི་དོན་ནི་ཅི་ལྟར་བཤད། །རྣལ་འབྱོར་བཞི་ཡི་བྱེ་བྲག་ཅི། །གསང་བའི་བདག་པོས་བསྟན་དུ་<milestone unit="page" n="637"/><milestone unit="line" n="637.1"/>༄༅། །གསོལ། །གསུངས་པ། སེམས་དཔའ་ཆེན་པོ་ཉོན་ཅིག །ཡུལ་དང་དབང་པོ་རྣམ་པར་མི་རྟོག་སེམས། །དེ་ནི་སེམས་དཔའི་རྣལ་འབྱོར་ཡིན། །བྱང་ཆུབ་ཡན་ལག་ཆོ་འཕྲུལ་འབྱིན་པ་ནི། །དེ་ནི་རྣལ་<milestone unit="line" n="637.2"/>འབྱོར་ཆེན་པོ་ཡིན། །ཕྱག་རྒྱ་བཞི་དང་ལྡན་པ་ནི། །དེ་ནི་ཡོངས་སུ་རྣལ་འབྱོར་ཡིན། །ཡེ་ཤེས་དམ་ཚིག་རང་བཞིན་མེད་བལྷ་བ། །དེ་ནི་ཤིན་ཏུ་རྣལ་འབྱོར་ཡིན། །ཞེས་གསུངས་སོ། །ཡང་གསུངས་པ།རང་རྒྱུད་དག་<milestone unit="line" n="637.3"/>པའི་ཡེ་ཤེས་དེ་ནི་སེམས་དཔའི་རྣལ་འབྱོར་ཡིན། །ཏིང་འཛིན་རྣམ་གསུམ་རིམ་གྱིས་སུས་བསྒོམ་པ། །དེ་ནི་རྣལ་འབྱོར་ཆེན་པོ་ཡིན། །བསྙེན་བསྒྲུབ་བཞི་ཡི་འཕྲོ་འདུ་རྫོགས་བྱེད་པ། །དེ་ནི་ཡོངས་སུ་རྣལ་འབྱོར་<milestone unit="line" n="637.4"/>ཡིན། །སརྦ་བདག་ཉིད་ཆེན་པོར་བལྟ་བ་ནི། །དེ་ནི་ཤིན་ཏུ་རྣལ་འབྱོར་ཡིན། །ཞེས་གསུངས་སོ། །ཡང་གསུངས་པ། ཏིང་འཛིན་རྣམ་གསུམ་རིམ་གྱིས་མི་བསྒོམ་པར། །རང་རྒྱུད་དག་པས་ཡེ་ཤེས་བལྟ་བྱེད་པ། །དེ་<milestone unit="line" n="637.5"/>ནི་སེམས་དཔའི་རྣལ་འབྱོར་ཡིན། །ཡབ་ཡུམ་ཐབས་དང་ཤེས་རབ་མི་བསྒོམ་པར། །སྙིང་པོ་ཙམ་གྱིས་དཀྱིལ་འཁོར་རྫོགས་བྱེད་པ། །དེ་ནི་རྣལ་འབྱོར་ཆེན་པོ་ཡིན། །རྒྱུ་དབྱིངས་འབྲས་བུ་ཡེ་ཤེས་ལྷ་བྱེད་པ། །དེ་<milestone unit="line" n="637.6"/>ནི་ཡོངས་སུ་རྣལ་འབྱོར་ཡིན། །དབྱིངས་དང་ཡེ་ཤེས་གཉིས་མེད་པ། །དེ་ནི་ཤིན་ཏུ་རྣལ་འབྱོར་ཡིན། །ཞེས་གསུངས་སོ། །ཡང་གསུངས་པ། །བླང་དོར་མེད་པའི་བྱང་ཆུབ་སེམས། །དེ་ནི་སེམས་དཔའི་རྣལ་འབྱོར་<milestone unit="page" n="638"/><milestone unit="line" n="638.1"/>ཡིན། །རྩོལ་བསྒྲུབ་འདས་པའི་བྱང་ཆུབ་སེམས། །དེ་ནི་རྣལ་འབྱོར་ཆེན་པོ་ཡིན། ཁུ་འབྲས་འདས་པའི་བྱང་ཆུབ་སེམས། །དེ་ནི་ཡོངས་སུ་རྣལ་འབྱོར་ཡིན། །སྒྲོ་སྐུར་འདས་པའི་བྱང་ཆུབ་སེམས། །དེ་ནི་ཤིན་ཏུ་<milestone unit="line" n="638.2"/>རྣལ་འབྱོར་ཡིན། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། ཡོ་གའི་དོན་གྱི་བཤད་ལུགས་ལས། རྣལ་འབྱོར་རྣམ་བཞིའི་བྱེ་བྲག་བསྟན་པའི་ལེའུ་སྟེ་བདུན་པའོ།། །།ཡང་གསོལ་པ། །ཀྱེ་ཀྱེ་<milestone unit="line" n="638.3"/>གསང་བའི་བདག་པོ་ལགས། །དངོས་དང་བསམ་གྱི་བྱེ་བྲག་ཅི། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་ཀྱེ་སེམས་དཔའ་ཆེན་པོ་ཉོན་ཅིག །བརྟགས་པ་ཐམས་ཅད་བློ་<milestone unit="line" n="638.4"/>ཡིས་བརྟགས། །བཟུང་བ་ཐམས་ཅད་བློ་ཡིས་བཟུང་། །ཕྱེ་བ་ཐམས་ཅད་བློ་ཡིས་ཕྱེ། །བརྗོད་པ་ཐམས་ཅད་བློ་ཡིས་བརྗོད། །སྣང་བ་ཐམས་ཅད་བློ་ལ་སྣང་། །གྲུབ་པ་ཐམས་ཅད་བློ་ལས་གྲུབ། །སྐུ་དང་ཡེ་ཤེས་<milestone unit="line" n="638.5"/>དོན་དམ་བདེན། །བསམ་དབང་ཕྱོགས་ན་གྲགས་པ་ལས། །དངོས་དབང་ཕྱོགས་ན་དེ་མི་གྲག །ཅི་སྣང་ཅི་སྲིད་ཐམས་ཅད་ཀུན། །བསམ་དབང་འཁྲུལ་པའི་ངོས་ལ་སྣང་། །སངས་རྒྱས་སྐུ་དང་ཡེ་ཤེས་<milestone unit="line" n="638.6"/>དང་། །སེམས་ཅན་ལུས་དང་བག་ཆགས་ནི། །འཁྲུལ་པ་རང་གི་ངོ་བོ་ཡིན། །དེ་བརྟགས་བློ་ལ་སྣང་བ་ནི། །འཁྲུལ་པ་འཁྲུལ་ནས་འཁྲུལ་པའི་ཡུལ་དུ་སྣང་། །ཐོ་མི་ཐག་སྦྲུལ་སྨིག་རྒྱུ་ཆུར། །ལོག་པའི་ཀུན་རྫོབ་<milestone unit="page" n="639"/><milestone unit="line" n="639.1"/>༄༅། །གསུམ་འཁྲུལ་ཡིན། །དེ་བཟློག་པ་ནི་དངོས་ཀྱི་དབང་། །ཡིན་མིན་ཐ་སྙད་སྒྲོ་སྐུར་ཀུན་དང་བྲལ། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། དངོས་བསམ་གྱི་ཁྱད་པར་འབྱེད་པའི་<milestone unit="line" n="639.2"/>ལེའུ་སྟེ་བརྒྱད་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །སེམས་ཉིད་ཐིག་ལེ་ཉག་གཅིག་ལ། །ཐེག་པ་དགུ་རུ་ཕྱེ་བ་ཡི། །དེ་ཡི་གཏན་ཚིགས་ཅི་ལྟར་ལགས། །གསང་བའི་བདག་པོས་<milestone unit="line" n="639.3"/>གསུངས་པ། །སེམས་དཔའ་ཆེན་པོ་ཉོན་ཅིག །སེམས་ཀྱི་རང་བཞིན་གཅིག་མོད་ཀྱང་། །སེམས་ཀྱི་མཚན་ཉིད་མི་འདྲ་སྟེ། །དབང་པོ་རབ་འབྲིང་གསུམ་དུ་འབྱུང་། །དབང་པོ་རབ་ཀྱི་དོན་དུ་ནི། །ནང་པའི་བསྐྱེད་<milestone unit="line" n="639.4"/>རྫོགས་གསུམ་དུ་བསྟན། །དབང་པོ་འབྲིང་གི་དོན་དུ་ནི། །ཕྱི་ཡི་ཀྲི་ཡོག་རྣམས་གསུམ་བསྟན། །དབང་པོ་ཐ་མའི་དོན་དུ་ནི། །སྡེ་སྣོད་གསུམ་གྱི་ཐེག་པ་བསྟན། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་<milestone unit="line" n="639.5"/>ལས། ཐེག་པ་དགུའི་གཏན་ཚིགས་བསྟན་པའི་ལེའུ་སྟེ་དགུ་པའོ།། །།ཡང་གསོལ་པ། །ཀྱེ་ཀྱེ་གསང་བའི་བདག་པོ་ལགས། །སྡེ་སྣོད་གསུམ་གྱི་ཐེག་པ་ལ། །མཚན་ཉིད་དགུ་རུ་བསྟན་པ་ཅི་ཕྱིར་ལགས། །ནང་<milestone unit="line" n="639.6"/>པ་སྔགས་ཀྱི་ཐེག་པ་ལ། །འབྲས་བུ་རྡོ་རྗེར་ཅི་ལྟར་བཏགས། །གསང་བའི་བདག་པོས་བསྟན་དུ་གསོལ། །གསུངས་པ། སེམསདཔའཆེན་པོ་ཉོན་ཅིག །མཚན་ཉིད་རྒྱུ་ཡི་ཐེག་པ་ནི། །དགེ་སྡིག་ལས་ཀྱིས་རྒྱུ་བྱས་<milestone unit="page" n="640"/><milestone unit="line" n="640.1"/>པས འབྲས་བུ་བདེ་དང་སྡུག་བསྔལ་འདོད། །ཆོས་སྤྱོད་དགེ་བས་རྒྱུ་བྱེད་ནས། །དེ་ཉིད་ལམ་དུ་འཁྱེར་བའི་ཕྱིར། །རྒྱུ་ཡི་ཐེག་པར་བསྟན་པ་ཡིན། །འབྲས་བུ་རྡོ་རྗེའི་ཐེག་པ་ནི། །ཕྱག་རྒྱའི་དཀྱིལ་འཁོར་ལམ་<milestone unit="line" n="640.2"/>བྱས་ནས། །འབྲས་བུ་དེ་ཉིད་ལམ་དུ་ཁྱེར། །རང་གི་ལུས་ངག་ཡིད་གསུམ་ནི། །སྐུ་གསུང་ཐུགས་ཀྱི་རྡོ་རྗེར་སྦྱོར། །དེ་ཕྱིར་རྡོ་རྗེ་ཐེག་པར་བཏགས། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། ཐེག་<milestone unit="line" n="640.3"/>པའི་ངེས་ཚིག་བསྟན་པའི་ལེའུ་སྟེ་བཅུ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཐེག་པའི་འཇུག་སྒོ་ཅི་ལྷར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་<milestone unit="line" n="640.4"/>གསུངས་པ། སེམས་དཔའ་ཆེན་པོ་ཉོན་ཅིག །ཐེག་པའི་འཇུག་སྒོ་བཞི་ཡོད་དེ། །མུན་པ་དག་གི་འཁོར་སྒོ་དང་། །སྤྱོད་པའི་འདྲེན་སྒོ་དེ་དང་གཉིས། །ཐབས་ཀྱི་སྦྱོར་སྒོ་དེ་དང་གསུམ། །ངེས་པའི་གསང་སྒོ་དེ་དང་<milestone unit="line" n="640.5"/>བཞི། །མུན་པའི་འཁོར་སྒོ་ཕྱེ་བ་ནི། །ཉོན་མོངས་དུག་གསུམ་སྒོ་ཡིས་བཅད། །ཉོན་མོངས་དུག་གསུམ་སྒོ་ཕྱེ་བས། །ཀུན་གཞི་སེམས་ཀྱི་ཁང་བུ་ན། །རང་ལ་ཡོད་པའི་རིན་པོ་ཆེ། །གཟུང་འཛིན་རྣམ་རྟོག་མཚན་མས་<milestone unit="line" n="640.6"/>སྦས། །ནོར་བུ་རིན་ཆེན་དེ་རུ་སྟོར། །སྤྱོད་པའི་འདྲེན་སྒོ་ཕྱེ་བ་ནི། །མདོ་སྡེ་འདུལ་བ་མངོན་པ་གསུམ། །སྡེ་སྣོད་གསུམ་གྱི་སྒོ་ཡིས་བཅད། །སྡེ་སྣོད་གསུམ་གྱི་སྒོ་ཕྱེ་ནས། །ཆོས་སྤྱོད་དགེ་བའི་ལྡེ་མིག་གིས། །མཚན་<milestone unit="page" n="641"/><milestone unit="line" n="641.1"/>༄༅། །ཉིད་ཐེག་པའི་སྒོ་ཕྱེ་སྟེ། །ལ་ལ་བདེན་བཞིའི་སྒོ་ནས་འཇུག །ལ་ལ་རྟེན་འབྲེལ་་སྒོ་ནས་འཇུག །ལ་ལ་བདེན་གཉིས་སྒོར་ཞུགས་ནས། །ཀུན་གཞི་སེམས་ཀྱི་ཁང་བུ་ན། །ནོར་བུ་རིན་ཆེན་ཡོད་པ་<milestone unit="line" n="641.2"/>དེ། །ཕྲ་རགས་ཤེས་པའི་སྒྲིབ་པས་བསྒྲིབས། །ནོར་བུ་རིན་ཆེན་དེ་རུ་སྟོར། །ཐབས་ཀྱི་སྦྱོར་བའི་སྒོ་ཕྱེ་བས། །དག་པ་གསུམ་གྱི་སྒོར་ཞུགས་ཏེ། །ཀུན་གཞི་སེམས་ཀྱི་ཁང་བུ་ན། །ནོར་བུ་རིན་ཆེན་ཡོད་པ་<milestone unit="line" n="641.3"/>དེ། །གཟུང་འཛིན་ཕྲ་མོའི་རྟོག་པས་བསྒྲིབས། །ནོར་བུ་རིན་ཆེན་དེ་རུ་སྟོར། །ལྟ་སྤྱོད་གཉིས་ཀྱི་སྒོར་ཞུགས་ནས། །ཀུན་གཞི་སེམས་ཀྱི་ཁང་བུ་ན། །ནོར་བུ་རིན་ཆེན་ཡོད་པ་དེ། །ཡེ་རྔམས་ཆོས་ཀྱི་སྒྲིབ་པས་<milestone unit="line" n="641.4"/>བསྒྲིབས། །ནོར་བུ་རིན་ཆེན་དེ་རུ་སྟོར། །ཕྱག་རྒྱ་བཞི་ཡི་སྒོར་ཞུགས་ནས། །ཀུན་གཞི་སེམས་ཀྱི་ཁང་བུ་ན། །ནོར་བུ་རིན་ཆེན་ཡོད་པ་དེ། །བླང་དོར་གཉིས་ཀྱི་རྟོག་པས་བསྒྲིབས། །ནོར་བུ་རིན་ཆེན་དེ་རུ་<milestone unit="line" n="641.5"/>སྟོར། །ཐབས་དང་ཤེས་རབ་སྒོ་ཕྱེ་ནས། །ཀུན་གཞི་སེམས་ཀྱི་ཁང་བུ་ན། །ནོར་བུ་རིན་ཆེན་ཡོད་པ་དེ། །རྩོལ་ཞིང་བསྒྲུབ་པའི་སྒྲིབ་པས་བསྒྲིབས། །ནོར་བུ་རིན་ཆེན་དེ་རུ་སྟོར། །དབྱིངས་དང་ཡེ་ཤེས་སྒོར་ཞུགས་<milestone unit="line" n="641.6"/>ནས། །ཀུན་གཞི་སེམས་ཀྱི་ཁང་བུ་ན། །ནོར་བུ་རིན་ཆེན་ཡོད་པ་དེ། །རྒྱུ་འབྲས་འདས་པའི་སྒྲིབ་པས་བསྒྲིབས། །ནོར་བུ་རིན་ཆེན་དེ་རུ་སྟོར། །རིམ་པ་བརྒྱད་ཀྱི་བལྟ་བ་ཡིས། །རང་ལ་ཡོད་པའི་རིན་པོ་ཆེ། །རང་<milestone unit="page" n="642"/><milestone unit="line" n="642.1"/>རང་ལྟ་སྤྱོད་རྩོལ་བས་བསྒྲིབས། །ནོར་བུ་རིན་ཆེན་མཐོང་བ་མེད། །ངེས་པའི་གསང་སྒོ་པྱེས་ནས་ནི། །གཉིས་མེད་ཡེ་ཤེས་སྒོར་ཞུགས་ཏེ། །རང་བྱུང་ཡེ་ཤེས་ཆེན་པོ་ཡིས། །མ་བཅོས་མཉམ་བཞག་མིག་<milestone unit="line" n="642.2"/>གིས་བལྟས། །སྣང་མེད་སེམས་ཀྱི་དོན་མཐོང་བས མ་མཐོང་བ་ཡི་མཐོང་བའི་མིག །བརྒྱད་ཀྱིས་མ་མཐོང་རིན་པོ་ཆེ། ཤེན་ཏུ་རྣལ་འབྱོར་ཆེན་པོའི་མིག་གིས་མཐོང་ མཐོང་ཡང་དེ་ལ་ངོས་གཟུང་མེད། །ཐེག་<milestone unit="line" n="642.3"/>པ་རིམ་པ་བརྒྱད་པོ་ཡིས། །རང་གི་གམ་དུ་བཞག་ནས་གཞན་དུ་བཙལ། །བསྐལ་པར་བཙལ་ཡང་མི་རྙེད་པས། །མདོངས་པས་ནམ་མཁར་བསྙེགས་པ་འདྲ། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་<milestone unit="line" n="642.4"/>ལས། ཐེག་པའི་འཇུག་སྒོ་བསྟན་པའི་ལེའུ་སྟེ་བཅུ་གཅིག་པའོ།། །།ཡང་གསོལ་པ། ཀྱེ་ཀྱེ་གསང་བའི་དག་པོ་ལགས། །ཐེག་པའི་བསྲུང་མཚམས་ཇི་ལྟར་ལགས། །གསང་བའི་བདག་པོས་བསྟན་དུ་<milestone unit="line" n="642.5"/>གསོལ། །གསང་བའི་བདག་པོས་གསུངས་པ། ཀྱེ་ཀྱེ་སེམས་དཔའ་ཆེན་པོ་ཉོན་ཅིག །ཉན་ཐོས་རང་རྒྱལ་བསྲུང་མཚམས་ནི། །ཉིས་བརྒྱ་ལྔ་བཅུའི་འདུལ་ཁྲིམས་རྣམས། །དཀའ་ཐུབ་དྲག་པོས་བསྲུང་བར་<milestone unit="line" n="642.6"/>བྱེད། །མདོ་སྡེའི་ཐེག་པའི་བསྲུང་མཚམས་ནི། །རྩ་བའི་སྡོམ་པ་བཞི་པོ་ལ། །པྱེ་བས་སྡོམ་པ་ཉི་ཤུ་བསྲུང་། །བྱ་བའི་རྒྱུད་ཀྱི་ཐེག་པ་ནི། །མི་ཉམས་ཡན་ལག་བདུན་པོ་བསྲུང་། །ཡོ་ག་པ་ཡི་ཐེག་པ་ནི། །རྩ་བ་གསུམ་<milestone unit="page" n="643"/><milestone unit="line" n="643.1"/>༄༅། །དང་ཡན་ལག་བདུན་ལྔཡང། །རྩ་བའི་ལྟུང་བ་བཅུ་བཞི་བསྲུང་། །མ་ཧྭ་ཡོ་གའི་ཐེག་པ་ནི། །རྩ་བ་གསུམ་དང་ཡན་ལག་ལྔ། །ཕྱེ་བས་ཉི་ཤུ་རྩ་བརྒྱད་བསྲུང་། །ཨ་ནུ་ཡོ་གའི་ཐེག་པ་ནི། །སྣང་སྲིད་ཕྱག་<milestone unit="line" n="643.2"/>རྒྱའི་དཀྱིལ་འཁོར་ནི། །མི་འདའ་རྒྱན་གྱི་དམ་ཚིག་བསྲུང་། །ཨ་ཏི་ཡོ་གའི་ཐེག་པ་ནི། །མེད་པ་དང་ནི་ཕྱལ་བ་དང་། །གཅིག་པུ་དང་ནི་ལྷུན་གྱིས་གྲུབ། །ཨ་ཏི་ཡོ་གའི་དམ་ཚིག་སྟེ། །དེ་ལས་འདས་ན་ཚིག་པར་<milestone unit="line" n="643.3"/>འགྱུར། །སྤྱིར་ན་གསང་སྔགས་དམ་ཚིག་ནི། །བསྲུང་ན་བསམ་གྱིས་མི་ཁྱབ་སྟེ། །ས་མ་ཡ་ནི་འབུམ་སྟེ་ཡོད། །ཅི་བཞིན་པ་ཡི་ཆོས་ཉིད་ལ། །མ་བཅོས་པ་ཡི་བློ་བཞག་སྟེ། །གཉིས་སུ་མེད་པའི་ཡེ་ཤེས་ཏེ། །མཉམ་<milestone unit="line" n="643.4"/>ཉིད་གཡོ་བ་མེད་པ་ནི། །དམ་ཚིག་ཐམས་ཅད་བསྲུང་བ་ཡིན། །ཉམས་པའི་ཆད་པ་བྱུང་བ་ལས། །མགོན་སྐྱབས་དེ་ལས་ཆེ་བ་མེད། །ཅེས་གསུངས་སོ། །བང་མཛོད་འབྲུལ་གྱི་ལྡེའུ་མིག་ལས། ཐེག་པ་སོ་སོའི་<milestone unit="line" n="643.5"/>བསྲུང་མཚམས་དང་། གསོ་ཐབས་བསྟན་པའི་ལེའུ་སྟེ་བཅུ་གཉིས་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །འཇིག་རྟེན་པ་ཡི་ཐེག་པ་དང་། །འཇིག་རྟེན་འདས་པའི་ཐེག་པ་ཡང་། །སྤྱོད་<milestone unit="line" n="643.6"/>པའི་ཕྲིན་ལས་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །ཆད་པར་ལྟ་བའི་སྤྱོད་པ་ནི། །རྒྱུ་ཡོད་འབྲས་བུ་མེད་བརྟགས་<milestone unit="page" n="644"/><milestone unit="line" n="644.1"/>ནས། །དགེ་བ་བཅུ་སྤང་མི་དགེ་བཅུ། །གང་ལ་ཐོགས་པ་མེད་པར་སྦྱོད། །རྟག་པར་ལྟ་བའི་སྤྱོད་པ་ནི། །མི་དགེ་བཅུ་སྤང་དགེ་བ་བཅུ། །དཀའ་ཐུབ་ཆེན་པོས་སྤྱོད་པར་བྱེད། །ཉན་ཐོས་དགྲ་བཅོམ་སྤྱོད་པ་ནི། །དགེ་<milestone unit="line" n="644.2"/>བ་བཅུ་དང་མི་དགེ་བཅུ། །བདེ་སྡུག་ལས་ཀྱི་རྒྱུར་བརྟགས་ནས། །མི་དགེ་བཅུ་སྤང་དགེ་བ་བཅུ། །རང་གི་དོན་དུ་སྤྱོད་པར་བྱེད། །རང་རྒྱལ་གཉིས་ཀའི་དོན་དུ་སྤྱོད། །བྱང་ཆུབ་སེམས་དཔའི་སྤྱོད་པ་ནི། །མི་དགེ་<milestone unit="line" n="644.3"/>བཅུ་སྤང་དགེ་བ་བཅུ། །གཞན་ཡི་དོན་དུ་སྤྱོད་པར་བྱེད། །ཕ་རོལ་ཕྱིན་པ་བཅུ་དག་ནི། །བདག་གཞན་གཉིས་ཀའི་དོན་དུ་སྤྱོད། །བྱ་བའི་རྒྱུད་དང་གཉིས་ཀའི་རྒྱུད། །ཞི་རྒྱས་དབང་དང་མངོན་སྤྱོད་བཞི། །བདག་<milestone unit="line" n="644.4"/>གཞན་གཉིས་ཀའི་དོན་དུ་སྤྱོད། །རྣལ་འབྱོར་རྒྱུད་ཀྱི་ཐེག་པ་ནི། །སྙིང་རྗེ་ལ་སོགས་ཚད་མེད་བཞི། །གཞན་གྱི་དོན་དུ་སྦྱོད་པར་བྱེད། །བསྐྱེད་པ་མ་ཧྭ་ཡོ་ག་ནི། །ཏ་ན་དང་ནི་ཀྟ་ན་དང་། །དམ་རྫས་བདུད་རྩི་ལྔ་པོ་<milestone unit="line" n="644.5"/>ལ། །ཐབས་ཆེན་བལྟ་བའི་སྤྱོད་པས་སྤྱོད། །རྫོགས་པ་ཨ་ནུ་ཡོ་ག་ནི། །དབྱིངས་དང་ཡེ་ཤེས་ལོངས་སྤྱོད་རྫོགས། །ཨ་ཏི་ཡོ་གའི་སྤྱོད་པ་ནི། །ལྟ་བསྒོམ་སྲོག་དང་ལྡན་པ་ཡི། ཁུགས་ལས་བྱུང་བའི་སྤྱོད་པ་ནི། །ཅི་<milestone unit="line" n="644.6"/>ལྟར་སྨྱོན་པའི་སྤྱོད་པ་བཞིན། །གང་ལའང་ཐོགས་པ་མེད་པར་སྤྱོད། །ཅེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། འཇིག་རྟེན་དང་འཇིག་རྟེན་ལས་འདས་པའི་སྤྱོད་པ་བསྟན་པའི་ལེའུ་སྟེ་བཅུ་གསུམ་<milestone unit="page" n="645"/><milestone unit="line" n="645.1"/>༄༅། །པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཐེག་པའི་གོལ་སྒྲིབ་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། སེམས་<milestone unit="line" n="645.2"/>དཔའ་ཆེན་པོ་ཉོན་ཅིག །གོལ་སྒྲིབ་རང་གི་ངོ་བོ་ནི། །འོག་མ་འོག་མའི་བལྟ་བས་ནི། །གོང་མ་མ་མཐོང་སྒྲིབ་པ་ཡིན། །གོང་མ་གོང་མས་སྤྱོད་པ་ནི། །འོག་ལྟར་སྤྱད་པས་གོལ་ས་བྱུང་། །སྤྱིར་ན་གོལ་སྒྲིབ་དབྱེ་བ་<milestone unit="line" n="645.3"/>ནི། །ལྟ་བའི་གོལ་སྒྲིབ་དབྱེ་བ་དང་། །ཐེག་པའི་གོལ་སྒྲིབ་བསྟན་པ་ནི། །གོལ་ས་སྤྱིར་ན་བཅོ་བརྒྱད་དེ། །སྒྲིབ་པ་སྐོར་གསུམ་སྤྱིར་བཅུ་གཉིས། །བསྡོམས་པས་སུམ་ཅུ་ཐམ་པའོ། །ལྟ་བའི་གོལ་སྒྲིབ་བསྟན་པ་<milestone unit="line" n="645.4"/>ནི། །ལྟ་བ་དང་ནི་དམ་ཚིག་དང་། །ཕྲིན་ལས་དང་ནི་ཡེ་ཤེས་དང་། །ས་དང་ལམ་གྱི་རིམ་པ་དང་། །ཕྲ་བ་དང་ནི་རྒྱུད་དང་ནི། །ལུང་དང་མན་ངག་རྣམ་པ་བཅུ། །དེ་ལས་ཕྱེ་བས་གོལ་སྒྲིབ་ནི། །སུམ་ཅུ་དྲུག་ཅུའི་<milestone unit="line" n="645.5"/>གྲངས་སུ་ཡོད། །ལ་ལ་དག་ལ་གོལ་ས་མང་། །ལ་ལ་གོལ་སྒྲིབ་མཉམ་པར་འདོད། །རྫོགས་ཆེན་ཨ་ཏི་ཡོ་ག་ལ། །གོལ་དང་མ་གོལ་གཉིས་སུ་མེད། །ཅེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་<milestone unit="line" n="645.6"/>ལས། །གོལ་སྒྲིབ་རྣམ་པར་དབྱེ་བའི་ལེའུ་སྟེ་བཅུ་བཞི་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །འཇིག་རྟེན་པ་ཡི་ཐེག་པ་དང་། །འཇིག་རྟེན་འདས་པའི་ཐེག་པ་ཡི། །ལྟ་བའི་ཁྱད་པར་ཇི་<milestone unit="page" n="646"/><milestone unit="line" n="646.1"/>ལྟར་ལགས། །གསང་བའི་བདག་པོས་བསྟན་དུ་གསོལ། །ཡང་གསུངས་པ། སེམས་དཔའ་ཆེན་པོ་ཉོན་ཅིག །འཇིག་རྟེན་པ་ཡི་ཐེག་པ་ནི། །སུམ་བརྒྱ་དྲུག་ཅུའི་གྲངས་སྙེད་ཡོད། །དེ་ལ་ལྟ་བ་བསྡུས་པ་ནི། །འཇིག་<milestone unit="line" n="646.2"/>ཚོགས་དྲུག་ཅུའི་གྲངས་སྙེད་ཡོད། །སྔོན་གྱི་མཐར་གཏོགས་བཅོ་བརྒྱད་དང་། །ཕྱི་མའི་མཐའ་ལ་གཏོགས་པ་ནི། །བཞི་བཅུ་རྩ་བཞིའི་གྲངས་སུ་ཡོད། །བསྡོམས་པས་དྲུག་ཅུ་རྩ་གཉིས་ཡོད། །དེ་ལས་བསྡུས་ན་ཉི་ཤུ་<milestone unit="line" n="646.3"/>ཡོད། །དེ་ལས་བསྡུས་པས་རྣམ་པ་བཞི། །བལྟ་བ་དེ་དག་རྒྱས་པ་ནི། །ཚངས་པའི་དྲ་པའི་མདོ་ལས་གསལ། །དེ་ལས་བསྡུས་པ་རྣམ་པ་གཉིས། །རྟག་པ་དང་ནི་ཆད་པའོ། །མུ་སྟེགས་ཆད་པའི་ལྟ་བ་ནི། ཁུསྣྲུ་ཡོད་<milestone unit="line" n="646.4"/>འབྲས་བུ་མེད་པ་ནི། །ལུང་དང་རིག་པ་གཉིས་ཀྱིས་འདོད། །རྟག་པར་ལྟ་བའི་ལྟ་བ་ནི། ཁུ་ཡོད་འབྲས་བུ་ཡོད་པར་བལྟ། །སེམས་ཅན་ཀུན་གྱི་སྙིང་དཀྱིལ་ན། །བདག་ཅེས་བྱ་བའི་དངོས་པོ་ཞིག །ཆེ་སྟེ་ཆེ་ན་མཐེ་<milestone unit="line" n="646.5"/>བོང་ཙམ། །ཆུང་སྟེ་ཆུང་ན་ཡུངས་འབྲུ་ཙམ། །ཡང་ཆུང་སྐྲ་ཡི་རྩེ་མོ་ཙམ། །ལུས་ཀྱི་བོངས་དང་སྦྱར་ཏེ་ཡོད། །ཕ་ཡི་རྒྱུ་ལས་མ་བྱུང་ཞིང་། །མ་ཡི་རྐྱེན་གྱིས་མ་བསྐྱེད་དེ། ཁྲེས་ཤིང་རིག་པའི་ངོ་བོ་སྲ །དུས་གསུམ་<milestone unit="line" n="646.6"/>འཕེལ་འགྱུར་མེད་པ་ནི། །བདག་ཉིད་རྟག་པ་ཆེན་པོར་འདོད། །ཅེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། འཇིག་རྟེན་པའི་བལྟ་བ་བསྟན་པའི་ལེའུ་སྟེ་བཅོ་ལྔ་པའོ།། །།ཡང་གསོལ་པ། ཀྱེ་ཀྱེ་<milestone unit="page" n="647"/><milestone unit="line" n="647.1"/>༄༅། །གསང་བའི་བདག་པོ་ལགས། །ཉན་ཐོས་ལྟ་བ་ཇི་ལྟར་ལགས། །གསང་བ་འི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། ཀྱེ་ཀྱེ་སེམས་དཔའ་ཆེན་པོ་ཉོན། །ཉན་ཐོས་ལྟ་བ་<milestone unit="line" n="647.2"/>རྣམ་གཉིས་ཏེ། །བྱེ་བྲག་བ་དང་མདོ་སྡེའོ། །བྱེ་བྲག་དོན་དམ་རྡུལ་ཕྲན་ཆ། །ཆ་མེད་ཕྱོགས་དང་བཅས་པར་འདོད། །མདོ་སྡེ་གཡག་རྔ་ནེ་སེང་ཚུལ། །ཀུན་རྫོབ་སྒྱུ་མའི་ཚུལ་དུ་འདོད་པ་ཡིན། །རང་རྒྱལ་ཕྱོགས་<milestone unit="line" n="647.3"/>གཅིག་དེ་དང་མཐུན། །དེ་ལས་ཁྱད་པར་འཕགས་པ་ནི། །རྣམ་པར་རིག་བྱེད་མ་ཡིན་པའི། །གཟུགས་ལ་བདག་མེད་ཁྱད་པར་འཕགས། །ནང་གི་ཤེས་པ་སྐད་ཅིག་མ། །སྐྱེ་འགག་ཅན་དེ་རྒྱུ་འབྲས་མེད། །ཅེས་<milestone unit="line" n="647.4"/>གསུངས་སོ། །བང་མཛོད་འཕྲུལ་གྱི་ལྡེ་མིག་ལས། ཉན་ཐོས་རང་རྒྱལ་གྱི་ལྟ་བ་མདོར་བསྟན་པའི་ལེའུ་སྟེ་བཅུ་དྲུག་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །མདོ་སྡེ་བྱང་ཆུབ་སེམས་<milestone unit="line" n="647.5"/>དཔའ་ཡི། །དེ་ཡི་ལྟ་བ་ཅི་ལྷར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །མདོ་སྡེའི་ལྟ་བ་གསུམ་ཡོད་དེ། །སེམས་ཙམ་ཡོད་པའི་<milestone unit="line" n="647.6"/>དབུ་མ་དང་། །མདོ་སྡེ་སྤྱོད་པའི་དབུ་མའོ། །རྣལ་འབྱོར་སྤྱོད་པའི་དབུ་མའོ། །སེམས་ཙམ་ལ་ཡང་གཉིས་ཡོད་དེ། །རྣམ་བཅས་དང་ནི་རྣམ་མེད་དོ། །རྣམ་བཅས་ལ་ཡང་གཉིས་ཡོད་དེ། །རྣམ་པ་བདེན་རྫུན་གཉིས་<milestone unit="page" n="648"/><milestone unit="line" n="648.1"/>སུ་འདོད། །རྣམ་པ་བདེན་པའི་ལྟ་བ་ན། །ཕྱི་ཡི་ཡུལ་དང་ནང་གི་སེམས། །དོན་དམ་དུ་ནི་འབྲེལ་མེད་ཀྱང་། །ཀུན་རྫོབ་ཏུ་ནི་འབྲེལ་པར་འདོད། །ནང་གི་ཤེས་པ་སྐད་ཅིག་མ། །སྐད་ཅིག་ཆ་ཡིས་མི་རྟག་སྟེ། །དེ་<milestone unit="line" n="648.2"/>ཉིད་རྒྱུན་གྱིས་རྟག་པའོ། །སྔ་མ་སྔ་མས་རྒྱུ་བྱས་ནས། །ཕྱི་མ་ཕྱི་མ་འབྲས་བུར་འདོད། །རྣམ་པར་རྫུན་པའི་བལྟ་བ་ནི། ཁོགོས་པ་བདེན་ཏེ་རྣམ་པ་རྫུན། །རྣམ་པ་ཤེས་དང་མགོ་སྙོམས་པ། །ཡང་དག་ཡོད་པ་མ་ཡིན་<milestone unit="line" n="648.3"/>ཏེ། །དོན་དམ་དུ་ན་ཨ་ཅང་ཆེས། །ཀུན་རྫོབ་ཏུ་ཡང་འབྲེལ་མེད་འདོད། ཁོ།ས་པ་རང་རིག་གསལ་བ་ཙམ། །དེ་ལས་གཞན་པའི་ཆོས་མི་འདོད། །རྣམ་མེད་དག་གི་ལྟ་བ་ནི། །གཉིས་མེད་ཡེ་ཤེས་ཤེལ་ལྟ་བུ། །རང་<milestone unit="line" n="648.4"/>རིག་གསལ་བའི་ངོ་བོར་འདོད། །མདོ་སྡེ་སྤྱི་ཡི་དབུ་མ་ནི། །ཆོས་རྣམས་ཡུལ་སེམས་གཉིས་སུ་འདོད། །ཡུལ་གྱི་རྒྱུ་ནི་ཕྲ་རབ་རྡུལ། །ཕྱོགས་ཆར་གཞིག་ན་གཅིག་མ་གྲུབ། །གཅིག་མ་གྲུབ་པའི་གཏན་ཚིགས་<milestone unit="line" n="648.5"/>ཀྱིས། །གཅིག་གིས་བསགས་པའི་དུ་མ་ཡང་། །ཡང་དག་ཉིད་དུ་མི་འདོད་དེ། །རང་གི་རང་བཞིན་སྟོང་པར་འདོད། །ནང་གི་ཤེས་པ་སྐད་ཅིག་མ། །སྔ་མ་འདས་ཏེ་མི་གནས་སྟོང་། །ཕྱི་མ་མ་འོངས་མི་གནས་<milestone unit="line" n="648.6"/>སྟོང་། །ད་ལྟར་འགགས་པར་གྱུར་པས་སྟོང་། །དུས་གསུམ་ཆ་ཡིས་སྟོང་པར་འདོད། །རྣལ་འབྱོར་སྤྱོད་པའི་ལྟ་བ་ནི། །ཕྱི་ཡི་ཡུལ་ལྷར་སྣང་བ་ནི། །ཀུན་རྫོབ་སྒྱུ་མའི་ཚུལ་ཙམ་དུ། །འཇའཚོནསྒྱུམའིཚུལདུ་<milestone unit="page" n="649"/><milestone unit="line" n="649.1"/>༄༅། །སྣང་། །བང་མཛོད་འཕྲུལ་གྱི་ལྡེའུ་མིག་ལས། མདོ་སྡེའི་ཐེག་པའི་ལྟ་བ་བསྟན་པའི་ལེའུ་སྟེ་བཅུ་བདུན་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །གསང་སྔགས་ལྟ་བ་ཅི་<milestone unit="line" n="649.2"/>ལྟར་ལགས། །གསང་བའི་བདག་པོས་བསྟན་དུ་གསོལ། །གསུངས་པ། སེམས་དཔའ་ཆེན་པོ་ཉོན་ཅིག །གསང་སྔགས་ཐུན་མོང་ལྟ་བ་ནི། །བདེན་པ་གཉིས་ཀྱི་མུ་བཟུང་སྟེ། །དོན་དམ་སྐྱེ་འགག་མེད་པར་<milestone unit="line" n="649.3"/>འདོད། །ཀུན་རྫོབ་ཕྱག་རྒྱའི་དཀྱིལ་འཁོར་འདོད། །ཅུང་ཟད་ཕྱོགས་ཆ་མི་མཐུན་པ། །བྱ་བའི་རྒྱུད་ཀྱི་ཐེག་པ་ནི། །ཆོ་ག་ཡན་ལག་བཅུ་གཅིག་གིས། །བྱིན་གྱིས་བརླབས་ནས་ལྷ་རུ་འདོད། །དེ་ཡང་རྗེ་དང་ཁོལ་གྱི་<milestone unit="line" n="649.4"/>ཚུལ། །གཉིས་ཀ་རྒྱུད་ཀྱིས་དཔོན་གཡོག་ཚུལ། །རྣལ་འབྱོར་རྒྱུད་ཀྱི་ཐེག་པས་ནི། །བྱང་ཆུབ་ལྔ་དང་ཆོ་འཕྲུལ་བཞིས། །ཡོངས་སུ་བརྟགས་ནས་ལྷ་རུ་འདོད། །དེ་ཡང་སྐྲུན་དང་གྲོགས་པོའི་ཚུལ། །བསྐྱེད་པ་མ་ཧྭ་ཡོ་<milestone unit="line" n="649.5"/>ག་ནི། །ཏིང་འཛིན་གསུམ་དང་བསྙེན་བསྒྲུབ་བཞིས། །ཡོངས་སུ་བརྟགས་ནས་ལྷ་རུ་འདོད། །ཡེ་ཤེས་དམ་ཚིག་ཚུལ་མི་འཛིན། །རྫོགས་པ་ཨ་ནུ་ཡོ་ག་ནི། །ཕུང་པོ་ཁམས་དང་སྐྱེ་མཆེད་རྣམས། །ལྷ་དང་ལྷ་མོའི་<milestone unit="line" n="649.6"/>དཀྱིལ་འཁོར་དུ། །མ་བསྐྱེད་རྫོགས་པའི་ཚུལ་དུ་འདོད། །ཅེས་གསུངས་སོ། །བང་མཛོད་འཕྲུལ་གྱི་ལྡེ་མིག་ལས། སྔགས་ཐུན་མོང་གི་བལྟ་བ་བསྟན་པའི་ལེའུ་སྟེ་བཅོ་བརྒྱད་པའོ།། །།ཡང་གསོལ་པ། ཀྱེ་ཀྱེ་<milestone unit="page" n="650"/><milestone unit="line" n="650.1"/>གསང་བའི་བདག་པོ་ལགས། །རྫོགས་ཆེན་ཨ་ཏི་ཡོ་ག་ཡི། །བྱེ་བྲག་རྣམ་པར་ཕྱེ་བ་ལས། །དང་པོ་བལྟ་བ་མདོར་བསྟན་པའི། །རང་གི་ངོ་བོ་ཅི་ལྟར་ལགས། །གསང་བའི་བདག་པོས་བཤད་དུ་གསོལ། །གསུངས་<milestone unit="line" n="650.2"/>པ། ཀྱེ་ཀྱེ་སེམས་དཔའ་ཆེན་པོ་ཉོན་ཅིག །རྫོགས་པ་ཆེན་པོའི་ལྟ་བ་ནི། །མ་འདྲེས་ཡོངས་སུ་རྫོགས་པ་ཡིན། །ཀུན་བྲལ་ཅི་མ་སྤངས་པ་ཡིན། །རྒྱ་ཆད་ཕྱོགས་ལྷུང་མེད་པ་ཡིན། །ཡིན་ཚུལ་ངེས་པ་མེད་པ་ལ། །སྣང་<milestone unit="line" n="650.3"/>ཚུལ་ཅིར་ཡང་སྣང་བ་ཡིན། །རང་བཞིན་གཅིག་ཏུ་མ་ངེས་པ། །བལྟ་བ་ངོས་བཟུང་མེད་པ་ཡིན། །ཞེས་གསུངས་སོ། །ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །དེ་ཡི་གཏན་ཚིགས་ཅི་ལྟར་<milestone unit="line" n="650.4"/>ལགས། །གསང་བའི་བདག་པོས་བསྟན་དུ་གསོལ། །གསུངས་པ། སེམས་དཔའ་ཆེན་པོ་ཉོན་ཅིག །བརྒྱད་ཀྱི་ལྷ་སྤྱོད་མ་འདྲེས་པ། །རྫོགས་ཆེན་ལམ་གྱི་ཡེ་ཤེས་ལ། །དེ་ཉིད་མ་འདྲེས་ཡོངས་སུ་རྫོགས། །བློས་<milestone unit="line" n="650.5"/>བརྟགས་ཆོས་ནི་ཀུན་དང་བྲལ། །རང་སྣང་ངོ་བོ་ཅི་མ་སྤངས། །རང་བཞིན་གཅིག་ཏུ་མ་ངེས་ཤིང་། །གང་གི་ཕྱོགས་སུ་མ་ལྷུང་བས། །ལྟ་བ་དངོས་པོ་མེད་པ་ཡིན། །མི་མཐུན་བསམ་པ་སོ་སོ་ལ། །སྣང་ཚུལ་ཅིར་ཡང་<milestone unit="line" n="650.6"/>སྣང་བའི་ཚུལ། །གང་ཡང་རྒྱ་མ་ཆད་པ་ཡིན། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། ལྟ་བ་མདོར་བསྟན་པའི་ལེའུ་སྙེ་བཅུ་དགུ་པའོ།། །།ཡང་སེམས་དཔའ་རྡོ་རྗེས་གསོལ་པ། །དེ་ཡི་སྣང་<milestone unit="page" n="651"/><milestone unit="line" n="651.1"/>༄༅། །ཚུལ་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །བྱང་ཆུབ་སེམས་ལ་ཀུན་བརྟེན་པས། །བྱང་ཆུབ་སེམས་ནི་ས་<milestone unit="line" n="651.2"/>ལྟར་སྣང་། །བྱང་ཆུབ་སེམས་ཀྱིས་ཀུན་སྡུད་པས། །བྱང་ཆུབ་སེམས་ནི་ཆུ་ལྟར་སྣང་། །ཀུན་ལ་སྙོམས་ཤིང་སྨིན་བྱེད་པས། །བྱང་ཆུབ་སེམས་ནི་མེ་ལྟར་སྣང་། །གཟུགས་མེད་མཁའ་ལ་རྒྱུ་བའི་ཕྱིར། །བྱང་ཆུབ་<milestone unit="line" n="651.3"/>སེམས་ནི་རླུད་ལྟར་སྣང་། །སྣང་མེད་ཀུན་ལ་ཁྱབ་པའི་ཕྱིར། །བྱང་ཆུབ་མཁའ་ལྟར་སྣང་ཞེས་གསུངས། །ཀུན་གཞི་སེམས་ནི་ནམ་མཁའ་ལ། །རང་བྱུང་ཡེ་ཤེས་རང་ཤར་བས། །བྱང་ཆུབ་སེམས་ནི་ཤར་ཕྱོགས་<milestone unit="line" n="651.4"/>ཡིན། །ཆོས་སྐུ་རང་ལ་ཡོད་པ་སྟེ། །མ་བཅོས་མཉམ་པར་བཞག་པས་ལྷོ། །བྱང་ཆུབ་སེམས་ནི་ལྷོ་ཕྱོགས་ཡིན། །མཚན་མའི་རྣམ་པར་རྟོག་པ་ཀུན། །གཉིས་མེད་ཡེ་ཤེས་ངང་དུ་ནུབ། །བྱང་ཆུབ་སེམས་ནི་ནུབ་<milestone unit="line" n="651.5"/>ཕྱོགས་ཡིན། །བྱང་ཆུབ་སེམས་ཀྱི་ཆོས་ཉིད་ལ། །ཉོན་མོངས་སྐྱོན་གྱིས་མ་གོས་པས། །བྱང་ཆུབ་སེམས་ནི་བྱང་ཕྱོགས་ཡིན། །ཆོས་རྣམས་རྩ་བ་སེམས་སུ་འདུས། །བྱང་ཆུབ་སེམས་ནི་དབུས་ཀྱང་ཡིན། །རང་བྱུང་ཡེ་<milestone unit="line" n="651.6"/>ཤེས་ཆེན་པོ་དེ། །ཡེ་ཤེས་ཀུན་གྱི་བླར་གྱུར་པས། །བྱང་ཆུབ་སེམས་ནི་སྟེང་ཡང་ཡིན། །མི་རྟོག་པ་ཡི་ཡེ་ཤེས་ཆེན་པོ་དེས །རྣམ་རྟོག་མཚན་མ་ཟིལ་མནན་པས། །བྱང་ཆུབ་སེམས་ནི་འོག་ཀྱང་ཡིན། །ཞེས་གསུངས་<milestone unit="page" n="652"/><milestone unit="line" n="652.1"/>སོ། །ཐིག་ལེ་ཉག་གཅིག་བྱང་ཆུབ་སེམས། །ཟླུམ་ཞིང་རྣམ་པ་མ་འཕྲོས་པས། །བྱང་ཆུབ་སེམས་ནི་ཟླུམ་པོ་ཡིན། །ནམ་མཁའི་མཐའ་ལྟར་ཀུན་ཁྱབ་པས། །བྱང་ཆུབ་སེམས་ནི་གྲུ་བཞི་ཡིན། །བྱང་ཆུབ་སེམས་ཀྱི་<milestone unit="line" n="652.2"/>ཆོས་ཉིད་ནི། །ཆོས་རྣམས་མ་ལུས་དབང་དུ་སྡུད། །བྱང་ཆུབ་སེམས་ནི་ཟླ་གམ་ཡིན། །བྱང་ཆུབ་སེམས་ཀྱི་ཆོས་ཉིད་དེ། །སྐུ་གསུང་ཐུགས་ཀྱི་བདག་ཉིད་ཀྱིས། །བྱང་ཆུབ་སེམས་ནི་ཟུར་གསུམ་ཡིན། །ཞེས་<milestone unit="line" n="652.3"/>སོ། །ཡང་གསུངས་པ། བྱང་ཆུབ་སེམས་ཀྱི་ཆོས་ཉིད་ལ། །ཉོན་མོངས་སྐྱོན་གྱིས་མ་གོས་པས། །བྱང་ཆུབ་སེམས་ནི་དཀར་པོ་ཡིན། །ཆེ་བའི་ཡོན་ཏན་འབྱུང་བའི་ཕྱིར། །བྱང་ཆུབ་སེམས་ནི་སེར་པོ་ཡིན། །ཐུགས་རྗེ་<milestone unit="line" n="652.4"/>ཀུན་ལ་ཆགས་པའི་ཕྱིན། །བྱང་ཆུབ་སེམས་ནི་དམར་པོ་ཡིན། །གང་ལ་ཐོགས་མེད་སྤྱོད་པའི་ཕྱིར། །བྱང་ཆུབ་སེམས་ནི་ལྗང་གུ་ཡིན། །སྣ་ཚོགས་ཅིར་ཡང་སྣང་བའི་ཕྱིར། །བྱང་ཆུབ་སེམས་ནི་ཁྲ་བོ་ཡིན། །གཞན་<milestone unit="line" n="652.5"/>གྱིས་བསྒྱུར་དུ་མི་བ་་ཕྱིར། །བྱང་ཆུབ་སེམས་ནི་ནག་པོ་ཡིན། །ཞེས་སོ། །ཡང་གསུངས་པ། །བྱང་ཆུབ་སེམས་ཀྱི་ཆོས་ཉིད་ནི། །མ་སྐྱེས་སྟོང་པ་སྐྱེ་བ་མེད། །དེ་ནི་གཟུགས་མེད་ཁམས་ཡིན་ནོ། །སྐྱེ་བའི་ཆོ་<milestone unit="line" n="652.6"/>འཕྲུལ་གཟུགས་སྣང་བ། །དེ་ནི་གཟུགས་ཀྱི་ཁམས་ཡིན་ཏེ། །འདོད་སྤྱོད་སྙིང་རྗེས་ཀུན་འདུས་པ། །དེ་ནི་འདོད་པའི་ཁམས་སུ་ཡིན། །ཞེས་སོ། །ཡང་གསུངས་པ། །སྣང་བ་ཐམས་ཅད་སེམས་ལ་སྣང་། །དེས་ན་<milestone unit="page" n="653"/><milestone unit="line" n="653.1"/>༄༅། །སེམས་ཉིད་གཟུགས་ཀྱང་ཡིན། །གྲག་པ་སརྦ་སེམས་ལ་གྲག །དེས་ན་སེམས་ཉིད་སྒྲ་ཡང་ཡིན། །དྲི་མཆོག་སརྦ་སེམས་ལ་མནམ། །དེས་ན་སེམས་ཉིད་དྲི་ཡང་ཡིན། །རོ་མཆོག་སརྦ་སེམས་ལ་<milestone unit="line" n="653.2"/>བྲོ། །དེས་ན་སེམས་ཉིད་རོ་ཡང་ཡིན། །རེག་བྱ་སརྦ་སེམས་ལ་ཚོར། །དེས་ན་སེམས་ཉིད་རེག་ཀྱང་ཡིན། །ཞེས་སོ། །ཡང་གསུངས་པ། འདོད་པ་སྲིད་གསུམ་སངས་རྒྱས་འདོད། །ཐུགས་རྗེ་ངང་གིས་དེ་ལ་<milestone unit="line" n="653.3"/>ཆགས། །སེམས་ནི་འདོད་ཆགས་ཡིན་པར་འདོད། །ཞི་བ་བྱང་ཆུབ་སེམས་ལ་ཞི། །སྡང་བ་འཁོར་བའི་ཆོས་ལ་སྡང་། །སེམས་ནི་ཞེ་སྡང་ཡིན་པར་འདོད། །གཏི་བ་ཆོས་ཀྱི་དོན་ལ་གཏི། །མུག་པ་མཚན་མའི་ཆོས་ལ་<milestone unit="line" n="653.4"/>མུག །སེམས་ནི་གཏི་མུག་ཡིན་པར་འདོད། །ང་ནི་ཆོས་ཀྱི་བྱང་ཆུབ་སེམས། །རྒྱལ་བ་འཁོར་བའི་ཆོས་ལས་རྒྱལ། །སེམས་ནི་ང་རྒྱལ་ཡིན་པར་འདོད། །ཕྲག་ནི་ཆོས་ཀྱི་དབྱིངས་ལ་ཕྲག །དོག་ནི་མཚན་མའི་ཆོས་ལ་<milestone unit="line" n="653.5"/>དོག །སེམས་ནི་ཕྲག་དོག་ཡིན་པར་འདོད། །ཅེས་གསུངས་སོ། །རང་བྱུང་ཡེ་ཤེས་སྒྲིབ་མེད་པ། །སྟོན་པ་ཕུན་སུམ་ཚོགས་པ་ཡིན། །རིག་པ་འདུ་འབྲལ་མེད་པ་ཡིས། །དེ་འཁོར་ཕུན་སུམ་ཚོགས་པ་ཡིན། །སེམས་<milestone unit="line" n="653.6"/>ཉིད་མ་བཅོས་རྣལ་བཞག་པ། །བསྟན་པ་ཕུན་སུམ་ཚོགས་པ་ཡིན། །ཞེས་སོ། །ཡང་གསུངས་པ། སེམས་རྟོག་སངས་རྒྱས་བྱུང་བའི་ཕྱིར། །དེས་ན་སེམས་ཉིད་རྒྱུ་ཡང་ཡིན། །མ་ཡེངས་གནས་པ་ལམ་ཡིན་<milestone unit="page" n="654"/><milestone unit="line" n="654.1"/>པས། །དེས་ན་སེམས་ཉིད་ལམ་ཡང་ཡིན། །མངོན་དུ་གྱུར་པ་འབྲས་བུ་བས། །དེས་ན སེམས་ཉིད་འབྲས་བུ་ཡིན། །ཞེས་སོ། །ཡང་གསུངས་པ། །བྱང་ཆུབ་སེམས་ཀྱི་ཆོས་ཉིད་དེ། །མ་བཅོས་རྣལ་དུ་བཞག་པ་<milestone unit="line" n="654.2"/>ནི། །དེ་ནི་ཆོས་དབྱིངས་ཡེ་ཤེས་ཡིན། །གསལ་བ་རྟོག་པ་མེད་པ་ནི། །དེ་ནི་མེ་ལོང་ཡེ་ཤེས་ཡིན། །སེམས་ལ་དབྱེ་བ་མེད་པ་ནི། །དེ་ནི་མཉམ་ཉིད་ཡེ་ཤེས་ཡིན། །སྣང་ཚུལ་ཅིར་ཡང་སྣང་བ་ནི། །དེ་ནི་ཀུན་རྟོག་ཡེ་<milestone unit="line" n="654.3"/>ཤེས་ཡིན། །སེམས་ཀྱིས་ཀུན་ལ་དབང་བསྒྱུར་བས །དེ་ནི་བྱ་གྲུབ་ཡེ་ཤེས་ཡིན། །ཞེས་སོ། །ཡང་གསུངས་པ། །སེམས་ཉིད་ཅི་ལྟར་སྣང་བ་རྣམ་པར་སྣང་མཛད་ཡིན། །དུས་གསུམ་འཕོ་འགྱུར་མེད་པས་རྡོ་རྗེ་<milestone unit="line" n="654.4"/>སེམས་དཔའ་ཡིན། །ཆེ་བའི་ཡོན་ཏན་འབྱུང་བས་རིན་ཆེན་འབྱུང་ལྡན་ཡིན། །སེམས་ཀྱིས་ཀུན་ལ་ཁྱབ་པས་སྣང་བ་མཐའ་ཡས་ཡིན། །བྱ་བཙལ་མེད་པར་གྲུབ་པས་དོན་ཡོད་གྲུབ་པ་ཡིན། །ཞེས་སོ། །ཡང་<milestone unit="line" n="654.5"/>གསུངས་པ། མི་གཡོ་རང་བཞིན་གནས་པས་ཆོས་སྐུ་ཡིན། །གསལ་ལ་རྟོག་པ་མེད་པས་ལོངས་སྐུ་ཡིན། །སེམས་ལ་དབང་ཐོབ་ཅིར་ཡང་བསྒྱུར་ནུས་པས། །དེ་ནི་ཐུགས་རྗེ་སྤྲུལ་པའི་སྐུ། །རང་རིག་མངོན་དུ་གྱུར་<milestone unit="line" n="654.6"/>པས་ནི། །མངོན་པར་བྱང་ཆུབ་སྐུ་རུ་འདོད། །གཉེན་པོས་འཕོ་འགྱུར་མེད་པ་ནི། །རྡོ་རྗེ་ལྟ་བུའི་སྐུ་རུ་འདོད། །ཅེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། སྣང་ཚུལ་བསྟན་པའི་ལེའུ་སྟེ་ཉི་ཤུ་<milestone unit="page" n="655"/><milestone unit="line" n="655.1"/>༄༅། །པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ལྟ་བ་ཕྱོགས་ལྷུང་མེད་པའི་དོན། །དེ་དོན་བདག་ལ་བསྟན་དུ་གསོལ། །ཞེས་ཞུས་པས། ཀྱེ་སེམས་དཔའ་ཆེན་པོ་ཉོན་ཅིག །ཅི་<milestone unit="line" n="655.2"/>ལྟར་ནམ་མཁའི་མཚན་ཉིད་ནི། །ཕོ་མོ་མ་ཡིན་མ་ནིང་མིན། །ཁ་དོག་དབྱིབས་དང་རིགས་མ་ཡིན། །ཕྱོགས་བཞི་མཚམས་དང་བླ་འོག་མིན། །ཕྱི་ནང་མ་ཡིན་སྣང་མུན་མིན། །གཅིག་དང་ཐ་དད་ཡོད་མེད་<milestone unit="line" n="655.3"/>མིན། །སངས་རྒྱས་སྡུག་བསྔལ་བདེ་སྡུག་བསྔལ། །བཟང་ངན་ཆེ་ཆུང་སྐྱོན་ཡོན་ཏན། །གང་གི་ཕྱོགས་སུ་ལྟུང་བ་མེད། །བྱང་ཆུབ་སེམས་ཀྱང་དེ་དང་མཚུངས། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་<milestone unit="line" n="655.4"/>ལས། ལྟ་བ་ཕྱོགས་ལྷུང་མེད་པར་བསྟན་པའི་ལེའུ་སྟེ་ཉེར་གཅིག་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །མ་འདྲེས་ཡོངས་སུ་རྫོགས་པའི་དོན། །དེ་དོན་བདག་ལ་བསྟན་དུ་<milestone unit="line" n="655.5"/>གསོལ། །གསུངས་པ། སེམས་དཔའ་ཆེན་པོ་ཉོན་ཅིག །མཁའ་ལ་གཟུགས་སོགས་མ་འདྲེས་པ། །ཆུ་ནང་ཕྱོགས་སུ་གཟུགསཡོངས་སུ་རྫོགས། །འབྱུང་བ་རྣམ་བཞི་མ་འདྲེས་པ། །ནམ་མཁའི་ངང་དུ་ཡོངས་སུ་<milestone unit="line" n="655.6"/>རྫོགས། །སྣ་ཚོགས་སྣལ་མ་མ་འདྲེས་པ། །ཟ་འོག་སྣམ་བུར་ཡོངས་སུརྫོགས། །ཚོནརྩིསྣལྔམའདྲེས་པ། །དཀྱིལའཁོརཆེནཔོརཡོངསསུ་རྫོགས། །རིནཆེནསྣལྔམའདྲེས་པ། །མཆོག་རབ་རི་ལ་ཡོངས་སུ་<milestone unit="page" n="656"/><milestone unit="line" n="656.1"/>རྫོགས། །ཆོས་ཅན་ཕྱོགས་ནས་མ་འདྲེས་པ། །ཆོས་ཉིད་ཕྱོགས་སུ་ཡོངས་སུ་རྫོགས། །བསམ་དབང་ཕྱོགས་ནས་མ་འདྲེས་པ། །དངོས་དབང་ཕྱོགས་སུ་ཡོངས་སུ་རྫོགས། །ཀུན་རྫོགས་ཕྱོགས་ནས་མ་འདྲེས་<milestone unit="line" n="656.2"/>པ། །དོན་དམ་ཕྱོགས་སུ་ཡོངས་སུ་རྫོགས། །ཞབྲུལ་རྟོག་ཕྱོགས་ནས་མ་འདྲེས་པ། །གཉིས་མེད་ཡེ་ཤེས་ཡོངས་སུ་རྫོགས། །བརྒྱད་ཀྱི་ལྟ་སྤྱོད་མ་འདྲེས་པ། །ཨ་ཏི་ཡོ་གར་ཡོངས་སུ་རྫོགས། །བང་མཛོད་འཕྲུལ་གྱི་<milestone unit="line" n="656.3"/>ལྡེའུ་མིག་ལས། མ་འདྲེས་ཡོངས་སུ་རྫོགས་པའི་བལྟ་བ་བསྟན་པའི་ལེའུ་སྟེ་ཉེར་གཉིས་པའོ།། །།ཡང་གསོལ་པ། །ཀྱེ་ཀྱེ་གསང་བའི་བདག་པོ་ལགས། །དཔེར་མཚོན་ཚིག་གི་ལྡེ་མིག་གིས། །དོན་དམ་གསང་<milestone unit="line" n="656.4"/>སྒོ་དབྱེ་བྱ་བ། །དེ་དོན་བདག་ལ་བསྟན་དུ་གསོལ། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །མཁའ་ལ་ཤར་བའི་གཟུགས་སོགས་རྣམས། །དངས་པའི་རྒྱ་མཚོ་ཆེན་པོ་སྲ །དེ་ཉིད་མ་<milestone unit="line" n="656.5"/>འདྲེས་ཡོངས་སུ་རྫོགས། །དེ་བཞིན་ཆོས་རྣམས་ཐམས་ཅད་ཀྱང་། །དམིགས་མེད་ཡེ་ཤེས་ངོ་བོ་ཆུ། །དེ་ཉིད་མ་འདྲེས་ཡོངས་སུ་རྫོགས། །མཁའ་ལ་ཤར་བའི་གཟུགས་སོགས་རྣམས། །དངས་པའི་རྒྱ་མཚོ་ཆེན་པོ་<milestone unit="line" n="656.6"/>མྲ །བླང་བ་མེད་ཅིང་དོར་བ་མེད། །གཟུང་བ་མེད་ཅིང་གཏང་བ་མེད། །ལྡན་པ་མེད་ཅིང་བྲལ་བ་མེད། །དེ་བཞིན་ཆོས་རྣམས་ཐམས་ཅད་ཀྱང་། །གཉིས་མེད་ཡེ་ཤེས་ཆེན་པོ་ཡིས། །བླང་བ་མེད་ཅིང་དོར་བ་<milestone unit="page" n="657"/><milestone unit="line" n="657.1"/>༄༅། །མེད། །གཟུང་བ་མེད་ཅིང་གཏང་བ་མེད། །ལྡན་པ་མེད་ཅིང་བྲལ་བ་མེད།།མཁའ་ལ་ཤར་བའི་གཟུགས་སོགས་དང་། །ཆུ་ནང་དག་གི་གཟུགས་བརྙན་གཉིས། །གཅིག་པ་མེད་ཅིང་ཐ་དད་<milestone unit="line" n="657.2"/>མེད། །དཔེར་ན་ནམ་མཁའི་གཟུགས་སུ་གཅིག །ཆུ་ནང་གཟུགས་བརྙན་བསམ་ནི་ཁྱབ། །དེ་བཞིན་རིག་པ་གཅིག་པ་ལས། །རིག་པའི་རྩལ་ཤུགས་བསམ་མི་ཁྱབ། །མཁའ་ལ་གཟུགས་སོགས་ཤར་བ་ལ། །ཆུ་ནང་<milestone unit="line" n="657.3"/>གཟུགས་བརྙན་ཤུགས་ཀྱིས་འབྱུང་། །ཀུན་གཞིའི་མཁའ་ལ་རིག་པ་ཤར། །རིག་པའི་རྩལ་ཤུགས་ཤུགས་ཀྱིས་འབྱུང་། །དཔེར་ན་ཆུ་ནང་གཟུགས་བརྙན་ཡང་། །སྣང་བ་དེ་ཡང་རང་བཞིན་མེད། །ཚོན་ལྔ་འདྲེས་པའི་<milestone unit="line" n="657.4"/>ཁ་དོག་ལ། །འདི་ཞེས་གཅིག་ཏུ་ངོས་གཟུང་མེད། །དེ་བཞིན་སོ་སོར་དབྱེར་ཡང་མེད། །ཀུན་བྲལ་ཅི་ཡང་མ་སྤངས་པའོ། །ཆོས་རྣམས་འདུས་པའི་ཡེ་ཤེས་ལ། །འདི་ཞེས་གཅིག་ཏུ་ངོས་གཟུང་མེད། །དེ་བཞིན་སོ་<milestone unit="line" n="657.5"/>སོར་དབྱེར་ཡང་མེད། །ཀུན་བྲལ་ཅི་ཡང་མ་སྤངས་པའོ། །སྣ་ཚོགས་དར་གྱིས་སྣལ་ཚོགས་ལ། །ཟ་འོག་སྣམ་བུར་བྱས་ཙམ་ན། །སྣ་ཚོགས་དར་གྱི་མིང་བྲལ་ནས། །ཟ་འོག་སྣམ་བུར་གཅིག་པ་བཞིན། །དེ་བཞིན་<milestone unit="line" n="657.6"/>ཆོས་རྣམས་ཐ་དད་ཀྱང་། །གཉིས་མེད་ཡེ་ཤེས་བསྡུས་ཙམ་ན། །སྣ་ཚོགས་ཆོས་ཀྱི་མིང་བྲལ་ནས། །གཉིས་མེད་ཐིག་ལེ་ཆེན་པོར་གཅིག །གསེར་ལས་བྱས་པའི་རྫས་རྣམས་ཀུན། །མིང་དབྱིབས་ལ་སོགས་ཐ་དད་<milestone unit="page" n="658"/><milestone unit="line" n="658.1"/>ཀྱང་། །ངོ་བོ་གསེར་ལ་གཅིག་པ་བཞིན། །སེམས་ཀྱིས་བརྟགས་པའི་ཆོས་རྣམས་ཀུན། །མིང་གི་རྣམ་གྲངས་ཐ་དད་ཀྱང་། །ཆོས་ཉིད་ངོ་བོར་དབྱེར་མེད་ཅིང་། །དཔེར་ན་རས་སྣམ་ཡུག་གཅིག་ལ། །ཚོན་གྱི་སྐྱོན་<milestone unit="line" n="658.2"/>གྱིས་སོ་སོར་སྣང་། །སྣང་ཡང་རས་སུ་དབྱེར་མེད་ཅིང་། །དེ་བཞིན་སེམས་ཉིད་གཅིག་པ་ལས། །ཡུལ་དབང་རྐྱེན་གྱིས་སོ་སོར་སྣང་། །སྣང་ཡང་སེམས་ཀྱི་སྣང་བར་གཅིག ཁྲེལ་སྒོང་དག་གི་དྲུང་དུ་ནི། །ཁ་དོག་སྣ་<milestone unit="line" n="658.3"/>ཚོགས་པ་བཞག་པས། །གང་བཞག་རྐྱེན་གྱིས་དེ་ལྟར་སྣང་། །སྣང་ཡང་ཤེལ་དུ་འགྱུར་བ་མེད། །དེ་བཞིན་ཆོས་ཉིད་རྒྱུ་གཅིག་པས། །འགྲོ་བ་རིགས་དྲུག་སོ་སོ་ནས། །བག་ཆགས་རྐྱེན་གྱིས་སོ་སོར་སྣང་། །ཆོས་<milestone unit="line" n="658.4"/>ཉིད་རང་ལ་འགྱུར་བ་མེད། །རྒྱུ་ཉིད་གསེར་དུ་གཅིག་པ་ལས། །བཟོ་ཡི་ལས་ཀྱིས་བསྒྱུར་བྱས་ཏེ། །ཆོལ་ཟངས་དྲི་སྣོད་བྱས་ཙམ་ན། །གསེར་ཡང་ངན་པའི་རྒྱུ་རུ་སྣང་། །སྐུ་གཟུགས་མཆོད་རྟེན་བྱས་ཙམ་<milestone unit="line" n="658.5"/>ན། །གསེར་ཡང་བཟང་པོའི་རྫས་སུ་སྣང་། །གསེར་གྱི་རྒྱུ་ལ་བཟང་ངན་མེད། །དེ་བཞིན་ཆོས་ཉིད་རྒྱུ་གཅིག་པས། །རྣམ་རྟོག་འཁྲུལ་པས་བརྟགས་ཙམ་ན། །ཡུལ་ཡང་མ་དག་འཇིག་རྟེན་ཁམས། །ངམ་གྲོག་གཡང་<milestone unit="line" n="658.6"/>ས་ལུང་ཁུང་སྣང་། །ཡེ་ཤེས་ཅན་གྱི་ངོ་གང་ལ། །ཡུལ་ཡང་ཞིང་ཁམས་དག་པ་སྟེ། །བདེ་བ་ཅན་གྱི་གནས་སུ་སྣང་། །ཆོས་ཉིད་རང་གི་ངོ་བོ་ལ། །སྣང་དང་མི་སྣང་གཉིས་སུ་མེད། །སྨན་དང་དུག་ཏུ་གཅིག་པ་<milestone unit="page" n="659"/><milestone unit="line" n="659.1"/>༄༅། །ལ། །ལ་ལའི་སྨན་ལ་ལ་ལའི་དུག །ཧ་ལ་ནག་པོའི་དུག་དག་ཀྱང་། །ཐབས་མཁས་བཟའ་ལེགས་སྨན་གྱི་མཆོག །སྨན་གྱི་རྒྱལ་པོ་བཅུད་ལེན་ཡང་། །ཐབས་མ་མཁས་ཤིང་བཟའ་ཉེས་ན། །ཧ་ལ་<milestone unit="line" n="659.2"/>ནག་པོའི་དུག་ཏུ་འགྱུར། །དེ་བཞིན་འདོད་ཆགས་ཞེ་སྡང་ཡང་། །རྣམ་རྟོག་རླུད་གིས་མ་བསྐྱོད་ན། །དེ་ནི་རང་བྱུང་ཡེ་ཤེས་ཡིན། །རང་བྱུང་ཡེ་ཤེས་ཆེན་པོ་ཡང་། །རྣམ་རྟོག་རླུད་གིས་བསྐྱོད་ཙམ་ན། །འདོད་ཆགས་<milestone unit="line" n="659.3"/>ཞེ་སྡང་གཏི་མུག་ཡིན། །ས་འོག་གནས་པའི་གསེར་དག་ནི། །བདག་པོ་མེད་ན་རྡོ་དང་འདྲ། །བདག་དང་འཕྲད་ན་མི་ཟད་གཏེར། །དགོས་འདོད་རེ་བ་དེ་ལས་འབྱུང་། །ཀུན་ལ་ཡོད་པའི་བྱང་ཆུབ་སེམས། །ཡེ་ཤེས་<milestone unit="line" n="659.4"/>མེད་ན་འཁྲུལ་རྟོག་སེམས། །དགོས་པ་ཅི་ཡང་ཆེ་རྒྱུ་མེད། །གཉིས་མེད་ཡེ་ཤེས་ཤར་ཙམ་ན། །བདེ་བ་ཆེན་པོ་ཆོས་ཀྱི་སྐུ། །བྱིན་རླབས་ཡིད་བཞིན་ནོར་བུའི་ཚུལ། །དཔེར་ན་གཟུགས་རྣམས་སྣ་ཚོགས་ཀྱང་། །རི་<milestone unit="line" n="659.5"/>རབ་ངོས་ལ་ཕྱིན་ཙམ་ན། །ཁ་དོག་གཅིག་ཏུ་འགྱུར་བ་བཞིན། །དེ་བཞིན་རྣལ་འབྱོརསོ་སོ་ནས། །མ་བཅོས་ངང་ལ་བློ་བཞག་ནས། །དེ་ཉིད་མངོན་དུ་གྱུར་ཙམ་ན། །ཆོས་སྐུ་བདེ་ཆེན་ཐོབ་པར་འགྱུར། །རྒྱུ་ནི་འབྱུང་<milestone unit="line" n="659.6"/>ཆེན་རྣམ་ལྔ་ལ། །འབྲས་བུ་ཁམས་གསུམ་སེམས་ཅན་རྣམས། །རྒྱུ་ནི་ཁམས་གསུམ་སེམས་ཅན་ལ། །འབྲས་བུ་དུས་གསུམ་སངས་རྒྱས་སོ། ཁྲེང་ནི་མེ་ཡི་རྒྱུ་ཡིན་ཏེ། །མ་གཙུབས་བར་དུ་མེ་མི་འབྱུང་། །འོ་མ་མར་<milestone unit="page" n="660"/><milestone unit="line" n="660.1"/>གྱི་རྒྱུ་ཡིན་ཏེ། །མ་དཀྲོགས་བར་དུ་མར་མི་འབྱུང་། །ཏིལ་འབྲུ་དག་ལ་མར་ཡོད་ཀྱང་། །མ་བཙིར་བར་དུ་མར་མི་འབྱུང་། །སེམས་ཅན་སངས་རྒྱས་རྒྱུ་ཡིན་ཏེ། །མ་བསྒོམས་བར་དུ་སངས་མི་རྒྱས། །ཞེས་རྒྱུ་འབྲས་<milestone unit="line" n="660.2"/>གཉིས་ཀྱི་ཐེག་པ་ལ་དགོངས་ནས་གསུངས་པའོ། །བང་མཛོད་འཕྲུལ་གྱི་ལྡེའུ་མིག་ལས། དཔེས་མཚོན་ཚིག་གི་ལྡེ་མིག་གི་ལེའུ་སྟེ་ཉེར་གསུམ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་<milestone unit="line" n="660.3"/>ལགས། །རྫོགས་ཆེན་སྤྱོད་པའི་རྣལ་འབྱོར་པའི། །ལྟ་བའི་ཁོང་སྐྲན་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །སྔ་ཕྱི་མེད་<milestone unit="line" n="660.4"/>པར་ཕྱང་ཆད་ན། །ཆད་པར་བལྟ་བའི་ལྟ་ངན་ཡིན། །གཞི་མི་སྤངས་ཤིང་རྟག་ཞེན་ན། །རྟག་པར་བལྟ་བའི་ལྟ་ངན་ཡིན། །རྡུལ་ཕྲན་ཆ་རུ་ཕྱོགས་ཞེན་ན། །ཉན་ཐོས་རང་རྒྱལ་ལྟ་ངན་ཡིན། །འདི་ཞེས་སེམས་སུ་<milestone unit="line" n="660.5"/>གཅིག་འཛིན་ན། །མཚན་མར་རྟོགས་པའི་ངོ་བོ་སྟེ། །རྣམ་པར་རིག་པའི་ལྟ་ངན་ཡིན། །ཕྱོགས་ཆ་དྲུག་གི་གཏན་ཚིགས་དང་། །རྡོ་རྗེ་གཟེགས་མའི་གཏན་ཚིགས་དང་། །མུ་བཞི་སྐྱེ་འགོག་གཏན་ཚིགས་<milestone unit="line" n="660.6"/>དང་། །གཅིག་དང་དུ་བྲལ་གཏན་ཚིགས་ཀྱིས། །གཞིགས་ནས་སྟོང་པར་འདོད་པ་དང་། །སྐད་ཅིག་དུས་གསུམ་ཆས་སྟོན་པ། །དེ་ནི་སྟོང་པ་བཟོ་མ་སྟེ། །མདོ་སྡེ་སྤྱོད་པའི་ལྟ་ངན་ཡིན། །མ་བཅོས་ཅི་བཞིན་ཆོས་ཉིད་<milestone unit="page" n="661"/><milestone unit="line" n="661.1"/>༄༅། །ལ། །ལ་ལས་སྤངས་པའི་རྒྱུ་རུ་འདོད། །ལ་ལས་སྦྱངས་པའི་རྒྱུ་རུ་བལྟས། །མཚན་ཉིད་ཐེག་པའི་ལྷ་ངན་ཡིན། །གཟུང་འཛིན་མཐའ་ལ་གང་གནས་པ། །བྱ་བ་རྒྱུད་ཀྱི་ལྟ་ངན་ཡིན། །ལྟ་སྤྱོད་ཟུང་དུ་མ་<milestone unit="line" n="661.2"/>ཆོམ་པ། །གཉིས་ཀ་རྒྱུད་ཀྱི་ལྟ་ངན་ཡིན། །བླང་དོར་མཐའ་ལ་གང་ཞེན་པ། །རྣལ་འབྱོར་རྒྱུད་ཀྱི་ལྟ་ངན་ཡིན། །རང་རྒྱུད་དག་པའི་ལྷར་འཛིན་པ། །རྣལ་འབྱོར་ཆེན་པོའི་ལྟ་ངན་ཡིན། །རྒྱུ་འབྲས་དབྱེ་བ་མེད་པ་<milestone unit="line" n="661.3"/>ལ། །རྒྱུ་དང་འབྲས་བུ་གཉིས་བལྟ་བ། །ཨ་ནུ་ཡོ་གའི་ལྟ་ངན་ཡིན། །ཐུན་མོང་སྔགས་ཀྱི་ཐེག་པ་རྣམས། །བདེན་པ་གཉིས་ཀྱི་མུ་བཟུང་ནས། །ཕུང་པོ་ཁམས་དང་སྐྱེ་མཆེད་རྣམས། །གྲངས་སམ་རྟགས་ཀྱིས་ལྷར་<milestone unit="line" n="661.4"/>འདོད་པ། །ལ་ལ་བྱིན་གྱིས་བརླབས་ནས་འདོད། །ལ་ལ་ཡོངས་སུ་བརྟགས་ནས་འདོད། །ལ་ལ་རང་རྒྱུད་དག་པར་འདོད། །ལ་ལ་མ་བསྐྱེད་རྫོགས་པར་འདོད། །ཐུན་མོང་སྔགས་ཀྱི་ལྟ་ངན་ཡིན། །སེམས་དཔའ་<milestone unit="line" n="661.5"/>ཆེན་པོ་ཉོན་ཅིག །དཔེར་ན་མཁའ་ཟླའི་གཟུགས་གཅིག་ལས། །མིག་རྫི་ཅན་གྱིས་གཉིས་མཐོང་ཡང་། །མཁའ་ཟླ་ཉིད་ལ་གཉིས་སུ་མེད། །ཞོ་དཀྲོགས་རྐོག་ནང་དུ་ཆུ་བླུགས་པ། །མར་གྱི་མི་སྐྱོན་དར་བའི་<milestone unit="line" n="661.6"/>སྐྱོན། །གང་དུ་བསྟན་པའི་ལྟ་ངན་རྣམས། །རང་རང་ཤེས་པ་འཁྲུལ་པ་ཡིན། །གཉིས་སུ་མེད་ལས་གཉིས་སུ་ཕྱེ། །ཅི་སྲིད་གཉིས་འཛིན་ཡོངས་ཀྱི་བར། །གཉིས་མེད་དོན་དང་འཕྲད་མི་འཀྱུར། །སེམས་དཔའ་ཆེན་<milestone unit="page" n="662"/><milestone unit="line" n="662.1"/>པོ་ཉོན་ཅིག །ནམ་མཁའི་ཆ་ལ་བགོས་་དགཔམེདཀྱངམ་བྱེད། །བྱང་ཆུབ་སེམས་ལ་ཐུག་པ་མེད། །ཆོས་ཉིད་ཟབ་མོར་ངོས་མ་འཛིན། །གང་ལ་ཕྱོགས་ཞེན་མེད་པར་ཐོང་། །ཞེས་གསུངས་སོ། །བང་མཛོད་འཕྲུལ་གྱི་<milestone unit="line" n="662.2"/>ལྡེའུ་མིག་ལས། ལྟ་བ་ངན་པའི་དུག་འཇོམས་པའི་ལེའུ་སྟེ་ཉེར་བཞི་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་ཆེན་ལྟ་བའི་དོན་རྟོགས་པར། །ཡིད་ཆེས་དད་པ་ཅི་ལྟར་<milestone unit="line" n="662.3"/>འབྱུང་། །གསང་བའི་བདག་པོས་བསྟན་དུ་གསོལ། །གསུངས་པ། སེམས་དཔའ་ཉོན་ཅིག །ཅི་ལྟར་སྣང་བའི་ཆོས་རྣམས་ཀུན། །བྱང་ཆུབ་སེམས་ཀྱི་ཆོས་ཉིད་ཡིན། །མི་སྣང་བ་ལ་མངོན་དུ་འབྱིན་ནུས་པ། །ཆོས་ཀྱི་<milestone unit="line" n="662.4"/>སྙིང་པོ་ཡིན་པར་ཡིད་ཀྱང་ཆེས། །རྒྱུ་ལས་མ་བྱུང་རྐྱེན་གྱིས་མ་བསྐྱེད་པས། །རང་བྱུང་ཡེ་ཤེས་ཡིན་པར་ཡིད་ཀྱང་ཆེས། །རང་བཞིན་བཅུ་ཡིས་བཙལ་དུ་མེད་པའི་ཕྱིར། །མ་བཙལ་ལྷུན་གྱིས་གྲུབ་པ་ཡིན་པར་ཡིད་<milestone unit="line" n="662.5"/>ཀྱང་ཆེས། །ཆོས་རྣམས་ཐམས་ཅད་གཏན་ལ་ཕེབས་པའི་ཕྱིར། །སྟོན་པའི་སྒྲོན་མ་ཡིན་པར་ཡིད་ཀྱང་ཆེས། །སྡེ་སྣོད་ཀུན་དང་རྒྱུད་ཀུན་གྱི། །འབྱུང་གནས་གཏན་ལ་འབེབས་པའི་ཕྱིར། །ཀུན་གྱི་སྤྱི་འགྲེལ་ཡིན་<milestone unit="line" n="662.6"/>པར་ཡིད་ཀྱང་ཆེས། །རྒྱུ་འབྲས་ཐེག་པ་ཀུན་ལས་ཁྱད་འཕགས་པས། །ཐེག་པའི་ཡང་རྩེ་ཡིན་པར་ཡིད་ཀྱང་ཆེས། །དུས་གསུམ་སངས་རྒྱས་ཀུན་གྱི་ལམ་ཡིན་པས། །རྣམ་དག་ལམ་ཆེན་ཡིན་པར་ཡིད་ཀྱང་<milestone unit="page" n="663"/><milestone unit="line" n="663.1"/>༄༅། །ཆེས། །ཆོས་རྣམས་ཐམས་ཅད་སེམས་སུ་འདུས་པའི་ཕྱིར། །ཀུན་གྱི་རྩ་བ་ཡིན་པར་ཡིད་ཀྱང་ཆེས། །ཐམས་ཅད་སེམས་ལ་གནས་པའི་ཕྱིར། །ཀུན་གྱི་གཞི་མ་ཡིན་པར་ཡིད་ཀྱང་ཆེས། །ཐམས་ཅད་<milestone unit="line" n="663.2"/>སེམས་ལས་འབྱུང་བའི་ཕྱིར། །ཀུན་གྱི་འབྱུང་གནས་ཡིན་པར་ཡིད་ཀྱང་ཆེས། །ཐམས་ཅད་སེམས་ཀྱིས་བྱས་པའི་ཕྱིར། །ཀུན་གྱི་མཁན་པོ་ཡིན་པར་ཡིད་ཀྱང་ཆེས། །སརྦ་སེམས་ལས་མེད་པའི་ཕྱིར། །ཀུན་གྱི་ངོ་བོ་<milestone unit="line" n="663.3"/>ཡིན་པར་ཡིད་ཀྱང་ཆེས། །སྣང་བ་མེད་པར་ཀུན་ལ་ཁྱབ་པའི་ཕྱིར། །གདལ་བ་ཆེན་པོ་ཡིན་པར་ཡིད་ཀྱང་ཆེས། །གཅིག་དང་དུ་མར་བགྲང་དུ་མེད་པའི་ཕྱིར། །ཐིག་ལེ་ཉག་གཅིག་ཡིན་པར་ཡིད་ཀྱང་ཆེས། །དུས་<milestone unit="line" n="663.4"/>གསུམ་འཕོ་འགྱུར་མེད་པའི་ཕྱིར། །མི་ནུབ་རྒྱལ་མཚན་ཡིན་པར་ཡིད་ཀྱང་ཆེས། །ཆོས་ཀྱི་རང་བཞིན་མ་ངེས་པས། །ལྟ་བ་ངོས་གཟུང་མེད་པར་ཡིད་ཀྱང་ཆེས། །རང་ལ་ཡོད་ཀྱང་རྟོགས་པར་དཀའ་བའི་<milestone unit="line" n="663.5"/>ཕྱིར། །གསང་བའི་མན་ངག་ཡིན་པར་ཡིད་ཀྱང་ཆེས། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། རྫོགས་པ་ཆེན་པོའི་ལྟ་བ་ལ་ཡིད་ཅི་ལྟར་ཆེས་པ་བསྟན་པའི་ལེའུ་སྟེ་ཉེར་ལྔ་པའོ།། །།ཡང་<milestone unit="line" n="663.6"/>གསོལ་པ། ཀྱེ་ཀྱེ་གསང་བའི་བདག་པོ་ལགས། །གདེང་དང་ལྡན་པའི་རྣལ་འབྱོར་ལ། །རེ་དོགས་ཉམ་ང་ཡོད་དམ་མེད། །གསང་བའི་བདག་པོས་བསྟན་དུ་གསོལ། །གསུངས་པ། སེམས་དཔའ་ཆེན་པོ་ཉོན་<milestone unit="page" n="664"/><milestone unit="line" n="664.1"/>ཅིག །ཁྱུང་ཆེན་གཤོག་རྫོགས་མཁའ་ལ་ལྡིང་བ་ལ། །ངམ་གྲོག་གཡང་ས་རྒྱ་མཚོའི་འཇིགས་པས་ཉམ་མི་ང་། །སེང་གེ་རྩལ་རྫོགས་གངས་གོང་ཉལ་བ་ལ། །གཅན་གཟན་ཕལ་པའི་འཇིགས་པས་ཉམ་མིང་། །རྣལ་<milestone unit="line" n="664.2"/>འབྱོར་རིག་པའི་གདེང་ཆེན་ལྡན་པ་ལ། །ཁམས་གསུམ་འཁོར་བའི་གཡང་སས་ཉམ་མི་ང་། །གདེང་དང་ལྡན་པའི་རྣལ་འབྱོར་པས། །རང་བཞིན་མེད་པའི་དོན་རྟོགས་ན། །མཚན་མ་སྣང་རུང་མི་སྣང་རུང་། །སྐྱེ་ཤི་<milestone unit="line" n="664.3"/>མེད་པའི་དོན་རྟོགས་ན། །འདུས་བྱས་རྟག་རུང་མི་རྟག་རུང་། །ཡེ་ནས་ཡིན་པའི་དོན་རྟོགས་ན། །ད་གདོད་རྩོལ་རུང་མ་རྩོལ་རུང་། །གཉིས་སུ་མེད་པའི་དོན་མཐོང་ན། །དུ་མར་འབྱེད་རུང་མ་འབྱེད་རུང་། །མཉམ་<milestone unit="line" n="664.4"/>པ་ཉིད་ཀྱི་དོན་རྟོགས་ན། །བཟང་ངན་འབྱེད་རུང་མ་འབྱེད་རུང་། །བགྲོད་དུ་མེད་པའི་ལམ་རྙེད་ན། །གནས་ཀྱང་མཐོ་རུང་མ་མཐོ་རུང་། །གསལ་སྒྲིབ་མེད་པའི་དོན་རྟོགས་ན། །མུན་ཀྱང་སྲོས་རུང་མ་སྲོས་<milestone unit="line" n="664.5"/>རུང་། །བརྗོད་དུ་མེད་པའི་ལམ་རྙེད་ན། །ཐ་སྙད་མཁས་རུང་མ་མཁས་རུང་། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། །རྫོགས་པ་ཆེན་པོའི་ལྟ་བའི་གདེང་བསྟན་པའི་ལེའུ་སྟེ་ཉེར་དྲུག་<milestone unit="line" n="664.6"/>པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །སྙིང་པོ་དོན་གྱི་མན་ངག་འདི། །གང་ཟག་གང་གི་སྤྱོད་ཡུལ་ལགས། །བསྟན་དུ་གསོལ། གསུངས་པ། །སེམས་དཔའ་ཆེན་པོ་ཉོན་ཅིག །སེང་གེ་<milestone unit="page" n="665"/><milestone unit="line" n="665.1"/>༄༅། །དཀར་མོའི་འོ་མ་ཡང་། །རིན་ཆེན་སྣོད་དུ་བཞོ་བ་ལས། །སྣོད་ངན་དག་ཏུ་བཞོས་གྱུར་ན། །སྣོད་བཅུད་གཉིས་ཀ་བརླག་པར་འགྱུར། །ཟས་ཀྱི་རྒྱལ་པོ་བདུད་རྩི་ཡང་། །ལུས་སྟོབས་ཅན་གྱིས་བཟའ་<milestone unit="line" n="665.2"/>བ་ལས། །ཕོ་བ་སྣོད་ངན་མི་འཇུ་སྐྲན། །ཆོས་ཀྱི་བལྟ་བའི་བདུད་རྩི་འདི། །བློ་ལྡན་འགའ་ཡི་སྤྱོད་ཡུལ་ལས། །བློ་དམན་དག་ལ་བསྟན་གྱུར་ན། །སྣོད་བཅ་གཉིས་ཀ་བརླག་པར་འགྱུར། །ཞེས་སོ། །བང་མཛོད་<milestone unit="line" n="665.3"/>འཕྲུལ་གྱི་ལྡེའུ་མིག་ལས། རྫོགས་པ་ཆེན་པོ་ལྟ་བ་ཀུན་གྱི་ཐུན་མོང་མ་ཡིན་པར་བསྟན་པའི་ལེའུ་སྟེ་ཉེར་བདུན་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་པ་ཆེན་པོའི་བལྟ་བ་<milestone unit="line" n="665.4"/>ཡིས། །ཆོས་རྣམས་སྤྱི་ནི་ཅི་ལྟར་བཅིང་། །གསང་བའི་བདག་པོས་བསྟན་དུ་གསོལ། །གསུངས་པ་ཉོན་ཅིག །ལམ་གྱི་སྤྱི་ནི་གྲོང་གིས་བཅིངས། །ཆུ་ཕྲན་སྤྱི་ནི་རྒྱ་མཚོས་བཅིངས། །རི་བདུན་སྤྱི་ནི་རི་བོས་<milestone unit="line" n="665.5"/>བཅིངས། །འབྱུང་བཞིའི་སྤྱི་ནི་ནམ་མཁས་བཅིངས། །ཐེག་བརྒྱད་སྤྱི་ནི་ཨ་ཏིས་བཅིངས། །སྐུ་གསུམ་སྤྱི་ནི་ཆོས་སྐུས་བཅིངས། །ཡེ་ཤེས་ལྔ་ཡི་སྤྱི་དག་ནི། །རང་བྱུང་ཡེ་ཤེས་ཆེན་པོས་བཅིངས། །སྣང་སྲིད་ཀུན་<milestone unit="line" n="665.6"/>གྱི་སྤྱི་དག་ནི། །ཆོས་ཉིད་བྱང་ཆུབ་སེམས་གྱིས་བཅིངས། །ཞེས་གསུངས་སོ། །བང་མཛོད་འཕྲུལ་གྱི་ལྡེ་མིག་ལས། རྫོགས་པ་ཆེན་པོའི་བལྟ་བས་ཆོས་ཐམས་ཅད་ཀྱི་སྤྱི་ཅི་ལྟར་བཅིངས་པའི་ལེའུ་སྟེ་ཉེར་བརྒྱད་<milestone unit="page" n="666"/><milestone unit="line" n="666.1"/>པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །བྱང་ཆུབ་སེམས་ཀྱི་ཆོས་ཉིད་དེར། །སངས་རྒྱས་དགོངས་པ་ཅི་ལྟར་འདུས། །གསང་བའི་བདག་པོས་བསྟན་དུ་གསོལ། །ཀྱེ་སེམས་དཔའ་ཆེན་<milestone unit="line" n="666.2"/>པོ་ཉོན་ཅིག །བྱང་ཆུབ་སེམས་ཀྱི་ཆོས་ཉིད་དེར། །སངས་རྒྱས་ཀུན་གྱི་དགོངས་འདུས་པ། །སྤྱི་འདུས་སྒོས་འདུས་ཐམས་ཅད་འདུས། །དཔེ་ཡིས་འདུས་ལ་དོན་གྱིས་འདུས། །རྟགས་དང་གཏན་ཚིགས་མཐུན་པར་<milestone unit="line" n="666.3"/>འདུས། །སྤྱི་ཡི་འདུས་པ་བསྟན་པ་ནི། །རབས་བདུན་ཤཱཀྱ་ཐུབ་པ་དང་། །སྟོང་རྩ་གཉིས་ཀྱི་དགོངས་པ་ཡང་། །ཆོས་ཉིད་བྱང་ཆུབ་སེམས་སུ་འདུས། །སྒོས་ཀྱི་འདུས་པར་བསྟན་པ་ནི། །ཀུན་ཏུ་བཟང་པོའི་དགོངས་<milestone unit="line" n="666.4"/>འདུས་པ། །བཟང་ངན་བླང་དོར་མེད་པར་འདུས། །རྡོ་རྗེ་སེམས་དཔའི་དགོངས་འདུས་པ། །སྐྱེ་འགག་འཕོ་འགྱུར་མེད་པར་འདུས། །རྣམ་པར་སྣང་མཛད་དགོངས་འདུས་པ། །ཡེ་ཤེས་ཀུན་གྱི་ལུས་ཅན་<milestone unit="line" n="666.5"/>འདུས། །རིན་ཆེན་འབྱུང་ལྡན་དགོངས་འདུས་པ། །ཟག་མེད་གཏེར་གྱི་དགོངས་པར་འདུས། །སྣང་བ་མཐའ་ཡས་དགོངས་འདུས་པ། །ཁྱབ་གདལ་ཆེན་པོའི་དགོངས་པར་འདུས། །དོན་ཡོད་གྲུབ་པའི་དགོངས་<milestone unit="line" n="666.6"/>འདུས་པ། །ཐོགས་མེད་ཡེ་ཤེས་དགོངས་པར་འདུས། །དཔེ་ནི་ཀུན་དཔེ་ནམ་མཁར་འདུས། །དོན་ནི་ཀུན་དོན་ཆོས་ཉིད་འདུས། །རྟགས་ནི་བྱང་ཆུབ་སེམས་ཉིད་འདུས། །གཏན་ཚིགས་རང་བྱུང་ཡེ་ཤེས་<milestone unit="page" n="667"/><milestone unit="line" n="667.1"/>༄༅། །འདུས། །ཞེས་སོ། །ཡང་གསོལ་པ། དུས་གསུམ་སངས་རྒྱས་དགོངས་པ་ནི། །ནམ་མཁའ་ལྟ་བུར་གསུངས་པ་དེ། །དེ་དོན་བདག་ལ་བསྟན་དུ་གསོལ། །གསང་བའི་བདག་པོས་གསུངས་པ། ཉོན་<milestone unit="line" n="667.2"/>ཅིག །ཅི་ལྷར་སྣང་བའི་ཆོས་རྣམས་ཀུན། །བྱང་ཆུབ་སེམས་ཀྱི་སྣང་བ་སྟེ། །དེ་ལ་ལྟ་བའི་ཡུལ་མ་མཆིས། །མི་རྟོག་པས་ན་མཉམ་པ་ཉིད། །དེ་བཞིན་ནམ་མཁའི་དགོངས་པར་བཤད། །དབང་པོའི་ངོ་ལ་གང་སྣང་<milestone unit="line" n="667.3"/>བ། །གང་སྣང་དེ་ལ་མི་རྟོགས་ན། །དེ་བཞིན་ནམ་མཁའི་དགོངས་པར་བཤད། །ཚིག་དང་ཡི་གེའི་དོན་རྟོགས་ན། །ཚིག་དང་ཡི་གེའི་དོན་ལ་གནས་མེད་པ། །དེ་བཞིན་ནམ་མཁའི་དགོངས་པར་བཤད། །བསམ་དུ་<milestone unit="line" n="667.4"/>མེད་པའི་ཆོས་ཉིད་ནི། །ཀུན་ལ་ཁྱབ་པའི་བདག་ཉིད་དུ། །ནམ་མཁའ་བཞིན་དུ་ཡེ་གནས་པ། །དེ་བཞིན་ནམ་མཁའི་དགོངས་པར་བཤད། །ཅི་བཞིན་པ་ཡི་ཆོས་ཉིད་ལ། །མ་བཅོས་པ་ཡི་བློ་བཞག་སྟེ། །མི་གཡོ་<milestone unit="line" n="667.5"/>མཉམ་པའི་སེམས་གནས་པ། །དེ་བཞིན་ནམ་མཁའི་དགོངས་པར་བཤད། །ཅེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། བྱང་ཆུབ་སེམས་ཀྱི་ཆོས་ཉིད་དུ་སངས་རྒྱས་ཐམས་ཅད་ཀྱང་དགོངས་པ་འདུས་<milestone unit="line" n="667.6"/>པར་བ ན་པའི་ལེའུ་སྟེ་ཉེར་དགུ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཆོས་ཀྱི་སྐུ་དང་ཆོས་ཀྱི་དབྱིངས། །གཅིག་པ་ལགས་སམ་ཐ་དད་ལགས། །ཆོས་ཀྱི་སྐུ་དང་གཟུགས་སྐུ་<milestone unit="page" n="668"/><milestone unit="line" n="668.1"/>གཉིས། །གཅིག་པ་ལགས་སམ་ཐ་དད་ལགས། །ཆོས་ཀྱི་སྐུ་དང་ཡེ་ཤེས་གཉིས། །གཅིག་པ་ལགས་སམ་ཐ་དད་ལགས། །མ་རིག་པ་དང་ཡེ་ཤེས་གཉིས། །གཅིག་པ་ལགས་སམ་ཐ་དད་ལགས། །ཆོས་ཅན་མཚན་<milestone unit="line" n="668.2"/>མར་སྣང་བ་དང་། །ཆོས་ཉིད་རང་གི་ངོ་བོ་གཉིས། །གཅིག་པ་ལགས་སམ་ཐ་དད་ལགས། །དུས་གསུམ་བཞུགས་པའི་སངས་རྒྱས་དང་། །ཁམས་གསུམ་འཁོར་བའི་སེམས་ཅན་གཉིས། །གཅིག་པ་ལགས་སམ་ཐ་<milestone unit="line" n="668.3"/>དད་ལགས། །གསང་བའི་བདག་པོས་བསྟན་དུ་གསོལ། །གསུངས་པ། ཉོན་ཅིག །ཆོས་ཀྱི་སྐུ་དང་ཆོས་ཀྱི་དབྱིངས། །ཉི་མ་དང་ནི་འོད་ཟེར་བཞིན། །གཅིག་པ་མ་ཡིན་ཐ་དད་མིན། །ཆོས་ཀྱི་སྐུ་དང་གཟུགས་སྐུ་<milestone unit="line" n="668.4"/>གཉིས། །མཁའ་ཟླ་དང་ནི་ཆུ་ཟླ་བཞིན། །གཅིག་པ་མ་ཡིན་ཐ་དད་མིན། །ཆོས་ཀྱི་སྐུ་དང་ཡེ་ཤེས་གཉིས། །མར་མེ་དང་ནི་འོད་བཞིན་དུ། །གཅིག་པ་མ་ཡིན་ཐ་དད་མིན། །རང་བཞིན་གཅིག་གིས་འབྲེལ་པ་<milestone unit="line" n="668.5"/>ཡིན། །མ་རིག་པ་དང་ཡེ་ཤེས་གཉིས། །མེ་ལོང་གཡའ་དང་མཁའ་སྤྲིན་བཞིན། །གཅིག་པ་མ་ཡིན་ཐ་དད་མིན། །ཆོས་ཅན་མཚན་མར་སྣང་བ་དང་། །ཆོས་ཉིད་རང་གི་ངོ་བོ་གཉིས། །སྣང་བ་དག་དང་མ་དག་<milestone unit="line" n="668.6"/>པ། །དེ་ཡི་ཁྱད་པར་གཉིས་སྣང་སྟེ། །གཅིག་པ་མ་ཡིན་ཐ་དད་མིན། །དུས་གསུམ་བཞུགས་པའི་སངས་རྒྱས་དང་། །ཁམས་གསུམ་འཁོར་བའི་སེམས་ཅན་གཉིས། །འཁྲུལ་པ་བཟང་ངན་ཁྱད་པར་ཏེ། །གཅིག་པ་མ་<milestone unit="page" n="669"/><milestone unit="line" n="669.1"/>༄༅། །ཡིན་ཐ་དད་མིན། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། རྫོགས་པ་ཆེན་པོའི་ལྟ་བའི་གནད་བསྟན་པའི་ལེའུ་སྟེ་སུམ་ཅུ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་<milestone unit="line" n="669.2"/>པོ་ལགས། །ཆོས་རྣམས་ཐིག་ལེ་དྲུག་བརྒྱད་བྱུང་འདུས་ན། །ཐིག་ལེའི་དོན་ནི་གང་དུ་སྐྱེལ། །གསང་བའི་བདག་པོས་བསྟན་དུ་གསོལ། །གསུངས་པ། སེམས་དཔའ་ཆེན་པོ་ཉོན་ཅིག །སྤྲོས་མེད་ཆོས་ཀྱི་ཐིག་ལེ་<milestone unit="line" n="669.3"/>ནི། །བྱས་པ་མེད་པའི་བྱང་ཆུབ་སེམས། །རང་བཞིན་གནས་པའི་ཐིག་ལེར་བསྡུ། །སྤྲོས་མེད་དབྱིངས་ཉིད་གཉིས་མེད་པ། །འབྱེད་པ་མེད་པའི་ཐིག་ལེ་བསྡུ། །སྤྲོས་མེད་རྣམ་དག་བྱང་ཆུབ་སེམས། །གཉིས་སུ་མེད་<milestone unit="line" n="669.4"/>པའི་ཐིག་ལེར་བསྡུ། །སྤྲོས་པ་མེད་པའི་བྱང་ཆུབ་སེམས། །སྤྲོས་མེད་ཡེ་ཤེས་ཐིག་ལེར་བསྡུ། །སྒྲིབ་པ་མེད་པའི་བྱང་ཆུབ་སེམས། །འགག་པ་མེད་པའི་ཐིག་ལེར་བསྡུ། །སྤྲོས་མེད་ཀུན་བཟང་བྱང་ཆུབ་<milestone unit="line" n="669.5"/>སེམས། །བླང་དོར་མེད་པའི་ཐིག་ལེར་བསྡུ། །མཉམ་པ་ཉིད་ཀྱི་བྱང་ཆུབ་སེམས། །སྤྲོས་མེད་ལྷུན་གྲུབ་ཐིག་ལེར་བསྡུ། །རྩོལ་བསྒྲུབ་འདས་པའི་བྱང་ཆུབ་སེམས། །གཡོ་བ་མེད་པའི་ཐིག་ལེར་བསྡུ། །ཐིག་ལེ་དྲུག་<milestone unit="line" n="669.6"/>གི་དོན་བསྡུས་པ། །མ་བཅོས་སེམས་ཀྱི་ཐིག་ལེར་བསྡུ། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། བྱང་ཆུབ་སེམས་ཀྱི་དོན་རྣམ་པར་འགྲེལ་ཞིང་བསྡུས་པའི་ལེའུ་སྟེ་སོ་གཅིག་པའོ།། །།ཡང་<milestone unit="page" n="670"/><milestone unit="line" n="670.1"/>གསོལ་པ། ཀྱེ་ཀྱེ་གསང་བའི་བདག་པོ་ལགས། །ཚོགས་བསགས་འབྲས་བུ་མ་ལགས་པ། །ཁྱད་པར་སྐུ་གཅིག་ཡོད་དམ་མེད། །གསང་བའི་བདག་པོས་བསྟན་དུ་གསོལ། །གསུངས་པ། སེམས་དཔའ་ཆེན་པོ་ཉོན་<milestone unit="line" n="670.2"/>ཅིག །སངས་རྒྱས་ཀུན་གྱི་མེས་ཆེན་པོ། །མཚོན་ཅིང་ངོས་གཟུང་མེད་པ་གཅིག །དུས་གསུམ་འདུས་མ་བྱས་པ་སྲ ཁུ་དང་རྐྱེན་གྱིས་མ་བསྐྱེད་པར། །ཆོས་རྣམས་ཀུན་གྱི་སྙིང་པོ་སྲ །རང་བཞིན་ལྷུན་གྱིས་གྲུབ་<milestone unit="line" n="670.3"/>ནས་བཞུགས། །རྣམ་པ་ཀུན་ལྡན་རྣམ་པ་མེད། །དག་དང་མ་དག་རྣམ་པ་ཅན། །ཡོད་ཀྱང་རང་གིས་རང་མ་མཐོང་། །སྐྱེས་བུའི་ལུས་དང་བྱད་འགྲོགས་འདྲ། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་<milestone unit="line" n="670.4"/>ལས། རྫོགས་པ་ཆེན་པོའི་ཁྱད་པར་གྱི་སྐུ་བསྟན་པའི་ལེའུ་སྟེ་སོ་གཉིས་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་ཆེན་སྤྱོད་པའི་རྣལ་འབྱོར་པ། །ཅི་བཞིན་པ་ཡི་ཆོས་ཉིད་<milestone unit="line" n="670.5"/>ལ མ་བཅོས་རྣལ་དུ་བཞག་པ་དེར། །འོག་མའི་རྩོལ་བསྒྲུབ་འདུས་མ་བྱས། །གསང་བའི་བདག་པོས་བསྟན་དུ་གསོལ། །གསུངས་པ། ཉོན་ཅིག །མ་བཅོས་རྣལ་དུ་བཞག་པ་དེ། །ཐེག་དམན་རྩོལ་བསྒྲུབ་ཀུན་<milestone unit="line" n="670.6"/>འདུས་ཏེ། །འོག་མའི་བྱང་ཆུབ་དེ་ལ་རྫོགས། །ལེགས་པར་བསྔོ་བའི་སྨོན་ལམ་ཀུན་ཀྱང་དེ་ལ་རྫོགས། །ཉེས་པ་བཤགས་པའི་འགྱོད་པ་ཀུན་ཀྱང་རྫོགས། །འཕགས་པ་མཉེས་པའི་ཕྱི་ནང་མཆོད་པ་རྫོགས། །སྡོམ་<milestone unit="page" n="671"/><milestone unit="line" n="671.1"/>༄༅། །དང་ཚུལ་ཁྲིམས་དམ་ཚིག་བསྲུང་མཚམས་རྫོགས། །དཀྱིལ་འཁོར་ཞུགས་དང་དབང་དང་དངོས་གྲུབ་རྫོགས། །སངས་རྒྱས་ས་དང་ཕ་རོལ་ཕྱིན་དྲུག་རྫོགས། །ཚོགས་བསགས་སྒྲིབ་སྦྱངས་རྩོལ་བསྒྲུབ་<milestone unit="line" n="671.2"/>འབྲས་བུ་རྫོགས། །འགྲོ་དོན་མཐར་་ཕྱིན་ཕྲིན་ལས་རྣམ་བཞི་རྫོགས། །སེམས་ཅན་དོན་བྱེད་ཚད་མེད་རྣམ་བཞི་རྫོགས། །ལུས་ཀྱི་བསྐོར་བ་ཕྱག་རྒྱ་གར་ཡང་རྫོགས། །ངག་གི་འདོན་བཟླས་དབྱངས་དང་བསྟོད་པ་<milestone unit="line" n="671.3"/>རྫོགས། །ཡིད་ཀྱི་ཏིང་འཛིན་ཕྱག་རྒྱ་དཀྱིལ་འཁོར་རྫོགས། །དེ་ཕྱིར་དགོས་ཆེད་དོན་གྱིས་བཤད་པ་ཡིན། །ཞེས་སོ། །བང་མཛོད་འཕྲུལ་གྱི་ལྡེའུ་མིག་ལས། ལམ་ཡོངས་སུ་རྫོགས་པའི་ལེའུ་སྟེ་སོ་གསུམ་<milestone unit="line" n="671.4"/>པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་པ་ཆེན་པོའི་རྣལ་འབྱོར་པས། །སྤྱོད་པ་ཅི་ལྟར་སྤྱད་པར་བགྱི། །གསང་བའི་བདག་པོས་བསྟན་དུ་གསོལ། །གསུངས་པ། ཉོན་<milestone unit="line" n="671.5"/>ཅིག །བཅོས་པའི་སྤྱོད་པ་མ་ཡིན་པ། །སྲོག་ལྡན་ཤུགས་ལས་བྱུང་བ་ཡི། །དགག་དབྱེ་མེད་པའི་སྤྱོད་པ་སྤྱད། །རེ་དོགས་བཅས་པའི་སེམས་གྲལ་བས། །བླང་དོར་མེད་པར་ཀུན་སྤྱད་ན། །སྤྱོད་པ་གླང་ཆེན་ཆུར་<milestone unit="line" n="671.6"/>ཞུགས་ཡིན། །ཅི་ལྟར་ནམ་མཁའི་མདུང་བསྐོར་བཞིན། །དཔེ་གསུམ་དོན་དང་མཐུན་སྤྱད་ན། །ཀུན་ཏུ་བཟང་པོའི་སྤྱོད་པ་ཡིན། །མཉམ་པའི་ངང་ནས་མི་གཡོ་ཞིང་། །ལུས་ངག་ཡིད་གསུམ་་རྩོལ་སྤངས་པ། ཁེན་<milestone unit="page" n="672"/><milestone unit="line" n="672.1"/>ཏུ་རྣལ་འབྱོར་སྤྱོད་པ་ཡིན། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། ཤིན་ཏུ་རྣལ་འབྱོར་གྱི་སྤྱོད་པ་བསྟན་པའི་ལེའུ་སྟེ་སོ་བཞི་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་<milestone unit="line" n="672.2"/>ལགས། །རྫོགས་ཆེན་སྤྱོད་པའི་རྣལ་འབྱོར་པས། །བླ་མེད་བྱང་ཆུབ་ཆེན་པོ་འདི། །བཅོས་པས་གྲུབ་བམ་མ་བཅོས་གྲུབ། །བཙལ་བས་གྲུབ་བམ་མ་བཙལ་གྲུབ། །བསོད་ནམས་ཚོགས་ལ་བརྟེན་མི་བརྟེན། །སྒྲིབ་<milestone unit="line" n="672.3"/>སྦྱང་དྲི་མ་བཀྲུ་མི་བཀྲུ། །ལམ་ལ་བགྲོད་པས་ཕྱིན་མི་ཕྱིན། །འདོད་པས་འགྲུབ་བམ་མི་འདོད་འགྲུབ། །གསང་བའི་བདག་པོས་བསྟན་དུ་གསོལ། །སེམས་དཔའ་ཆེན་པོ་ཉོན་ཅིག །བླ་མེད་བྱང་ཆུབ་ཆེན་པོ་<milestone unit="line" n="672.4"/>དེ། །བཅོས་པས་གྲུབ་པ་མ་ཡིན་ཏེ། །མ་བཅོས་རྣལ་དུ་བཞག་པས་འགྲུབ། །དེ་ལ་གང་ཞིག་འཆོས་བྱེད་པ། །མི་ཤེས་སྨིག་རྒྱུ་འཆོས་པ་འདྲ། །བཙལ་པས་གྲུབ་པ་མ་ཡིན་ཏེ། །མ་བཙལ་མཉམ་པར་བཞག་པས་<milestone unit="line" n="672.5"/>གྲུབ། །དེ་ལ་གང་ཞིག་རྩོལ་བྱེད་པ། །མདོངས་པས་ནམ་མཁའ་བསྙབ་པ་འདྲ། །བསོད་ནམས་ཚོགས་བསག་མི་དགོས་ཏེ། །གང་ཞིག་བསོད་ནམས་ཚོགས་གསོག་པ། །བྱིས་པས་རྩེད་མོ་བྱེད་པ་འདྲ། །སྦྱངས་པས་<milestone unit="line" n="672.6"/>འབྱོངས་པར་མི་འགྱུར་ཏེ། །སོལ་བ་བྱི་དོར་བྱེད་པ་འདྲ། །བཀྲུས་པས་དག་པར་མི་འགྱུར་ཏེ། །དྲི་ཆུས་ལག་པ་བཀྲུ་བ་འདྲ། །བགྲོད་པས་ཕྱིན་པར་མི་འགྱུརཏེ། །ཁྱུངཆེནནམམཁའིམཐའ་འཚོལ་འདྲ། །འདོད་<milestone unit="page" n="673"/><milestone unit="line" n="673.1"/>༄༅། །པས་རྙེད་པར་མི་འགྱུར་ཏེ། །རི་དྭགས་སྨིག་རྒྱུ་བསྙེག་པ་འདྲ། །དེས་ན་ཤིན་ཏུ་རྣལ་འབྱོར་པས། །རྒྱལ་པོ་བཞིན་དུ་ཙན་ནི་སྡོད། །བང་མཛོད་འཕྲུལ་གྱི་ལྡེའུ་མིག་ལས། སྤྱོད་པ་བླ་ན་མེད་པའི་ལེའུ་སྟེ་<milestone unit="line" n="673.2"/>སོ་ལྔ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །སྐད་ཅིག་དུས་ཀྱིས་གང་རྣམས་བསྡུ། །དངོས་པོ་གཞི་ཡིས་གང་རྣམས་བསྡུ། །གསང་བའི་བདག་པོས་གསུངས་པ། སེམས་དཔའ་ཆེན་པོ་<milestone unit="line" n="673.3"/>ཉོན་ཅིག །ཆོས་རྣམས་མཚན་མར་སྣང་བ་དང་། །ཆོས་ཉིད་དོན་གྱི་ངོ་བོ་ལ། །དངོས་པོ་གཞི་ལ་ཐ་དད་མེད། །དུས་གསུམ་བཞུགས་པའི་སངས་རྒྱས་དང་། །ཁམས་གསུམ་འཁོར་བའི་སེམས་ཅན་རྣམས། །གཞི་<milestone unit="line" n="673.4"/>ལ་ཐ་དད་བྱེ་བྲག་མེད། །མ་རིག་པ་ཡི་འཁྲུལ་པ་དང་། །རང་བྱུང་ཡེ་ཤེས་ཆེན་པོ་གཉིས། །གཞི་ལ་ཐ་དད་བྱེ་བྲག་མེད། །ཁམས་གསུམ་རྒྱུད་དྲུག་སྡུག་བསྔལ་དང་། །དུས་གསུམ་སངས་རྒྱས་བདེ་བ་<milestone unit="line" n="673.5"/>གཉིས། །སེམས་ཀྱི་གཞི་ལ་ཐ་དད་མེད། །ཆོས་ཅན་མཚན་མའི་ཀུན་རྫོབ་དང་། །དོན་དམ་མཚན་མ་མེད་པ་གཉིས། །ཆོས་ཉིད་གཞི་ལ་ཐ་དད་མེད། །ཅེས་དང་། སེམས་དཔའ་ཆེན་པོ་ཉོན་ཅིག །རང་སེམས་<milestone unit="line" n="673.6"/>རྟོགས་པས་སྤྱོད་པ་དང་། །མ་རིག་འཁྲུལ་པ་བྱུང་བ་ལ། །དུས་ལ་སྐད་ཅིག་བྱེ་བྲག་མེད། །མ་རིག་འཁྲུལ་པ་འབྱུང་བ་དང་། །ཁམས་གསུམ་འཁོར་བ་བླངས་པ་གཉིས། །སྐད་ཅིག་དུས་ལ་སྔ་ཕྱི་མེད། །མ་རིག་<milestone unit="page" n="674"/><milestone unit="line" n="674.1"/>ཞབྲུལ་པ་ལོག་པ་དང་། །རང་བྱུང་ཡེ་ཤེས་ཤར་བ་ལ། །སྐད་ཅིག་དུས་ལ་སྔ་ཕྱི་མེད། །རང་བྱུང་ཡེ་ཤེས་ཤར་བ་དང་། །འཁྲུལ་པ་ཆོས་ཉིད་མཐོང་བ་ལ། །སྐད་ཅིག་དུས་ལ་སྔ་ཕྱི་མེད། །ཡེ་ཤེས་མངོན་དུ་གྱུར་པ་<milestone unit="line" n="674.2"/>དང་། །འབྲས་བུ་ཆོས་སྐུ་ཐོབ་པ་ལ། །སྐད་ཅིག་དུས་ལ་སྔ་ཕྱི་མེད། །འབྲས་བུ་ཆོས་སྐུ་ཐོབ་པ་དང་། །གཟུགས་སྐུ་རྣམ་གཉིས་འབྱུང་བ་ལ། །སྐད་ཅིག་དུས་ལ་སྔ་ཕྱི་མེད། །བང་མཛོད་འཔྲུལ་གྱི་ལྡེའུ་མིག་ལས།<milestone unit="line" n="674.3"/>སྐད་ཅིག་མའི་དུས་དང་གཞི་བསྡུ་བའི་ལེའུ་སྟེ་སོ་དྲུག་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་ཆེན་ཨ་ཏི་ཡོ་ག་ནི། །ཆེ་བ་ལྔ་ཡིས་ཁྱད་པར་འཕགས། །དེ་ཡི་འཕགས་ལུགས་ཅི་<milestone unit="line" n="674.4"/>ལྟར་ལགས། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །མངོན་པར་སངས་རྒྱས་ཆེ་བ་ནི། །སྤྲོས་པ་མེད་པའི་བྱང་ཆུབ་སེམས། །སྣང་སྲིད་ཀུན་ལས་ཁྱད་པར་འཕགས། །ཨ་ཏི་ཡོ་གའི་ཆེ་<milestone unit="line" n="674.5"/>བར་བཤད། །ཆོས་ཀྱི་དབྱིངས་ལས་ཆེ་བ་ནི། །ཐམས་ཅད་འབྱུང་བའི་བྱང་ཆུབ་སེམས། །འབྱུང་གནས་ཀུན་ལས་ཁྱད་པར་འཕགས། །ཨ་ཏི་ཡོ་གའི་ཆེ་བ་ཡིན། །བདག་ཉིད་སངས་རྒྱས་ཆེ་བ་ནི། །ལྷུན་གྱིས་གྲུབ་<milestone unit="line" n="674.6"/>པའི་བྱང་ཆུབ་སེམས། །རྩོལ་བསྒྲུབ་ཀུན་ལས་ཁྱད་པར་འཕགས། །ཨ་ཏི་ཡོ་གའི་ཆེ་བ་ཡིན། །དེ་ཉིད་སངས་རྒྱས་ཆེ་བ་ནི། །མ་ནོར་པ་ཡི་བྱང་ཆུབ་སེམས། །གཏན་ཚིགས་ཀུན་ལས་ཁྱད་པར་འཕགས། །ཨ་ཏི་ཡོ་<milestone unit="page" n="675"/><milestone unit="line" n="675.1"/>༄༅། །གའི་ཆེ་བ་ཡིན། །སངས་རྒྱས་མེད་པའི་ཆེ་བ་ནི། །སྒྲོ་སྐུར་བྲལ་བའི་བྱང་ཆུབ་སེམས། །བསམ་བརྗོད་ཀུན་ལས་ཁྱད་པར་འཕགས། །ལ་བཟླ་བ་ཡི་ཆེ་བ་ཡིན། །ཞེས་གསུངས་སོ། །བང་མཇོད་འཕྲུལ་<milestone unit="line" n="675.2"/>གྱི་ལྡེའུ་མིག་ལས། ཁྱད་པར་འཕགས་པའི་ལེའུ་སྟེ་སོ་བདུན་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཆོས་ཉིད་དོན་གྱི་ངོ་བོ་དེ། །སྟོང་པ་ཡང་དག་ལགས་མ་ལགས། །སྟོང་པ་ཉིད་ཀྱི་<milestone unit="line" n="675.3"/>ཁྱད་ཕྱེ་བ། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །ཆོས་ཉིད་དོན་གྱི་ངོ་བོ་དེ། །བློས་བརྟགས་ཆོས་ཀྱིས་སྟོང་པ་ལས། །རང་སྣང་ངོ་བོས་<milestone unit="line" n="675.4"/>སྟོང་མ་མྱོང་། །ཆོས་ཉིད་རང་གི་ངོ་བོ་ལ། །སྟོང་དང་མི་སྟོང་གཉིས་སུ་མེད། །ཕྱོགས་གཅིག་སྤང་བའི་སྟོང་པ་དང་། །ཕྱོགས་བྲལ་སྟོང་པ་ཆེན་པོ་གཉིས། །སྟོང་པའི་མིང་དུ་འདྲ་མོད་ཀྱང་། །མི་མཐུན་ཁྱད་པར་ཤིན་<milestone unit="line" n="675.5"/>ཏུ་ཆེ། །ཕྱོགས་གཅིག་སྤང་བའི་སྟོང་པ་དེ། །ཕྱོགས་གཅིག་ཡིན་ཏེ་ཕྱོགས་གཅིག་མིན། །ཐམས་ཅད་མ་ལུས་ཀུན་ལྡན་པའི། །ཕྱོགས་བྲལ་སྟོང་པ་ཆེན་པོ་ན། །ཀུན་བྲལ་དྲི་མ་སྤངས་པ་དང་། །རྒྱ་ཆད་ཕྱོགས་ལྷུང་<milestone unit="line" n="675.6"/>མེད་པའི་ཕྱིར། །ཅི་ཡང་མིན་ལ་ཅི་ཡང་ཡིན། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། སྟོང་པ་ཉིད་ཀྱི་ཁྱད་པར་དབྱེ་བའི་ལེའུ་སྟེ་སོ་བརྒྱད་པའོ།། །།ཡང་གསོལ་པ། ཀྱེ་ཀྱེ་གསང་བའི་<milestone unit="page" n="676"/><milestone unit="line" n="676.1"/>བདག་པོ་ལགས། །རྫོགས་ཆེན་གསང་བའི་ངེས་ཚིག་ཅི་ལྟར་ལགས། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །ཅི་ལྟར་ནམ་མཁའི་མཚན་ཉིད་དུ། །སྣང་སྲིད་ཐམས་ཅད་ཤོང་བ་<milestone unit="line" n="676.2"/>བཞིན། །སེམས་ཉིད་ཐེག་པ་ཆེན་པོ་འདིར། །ཡོད་པའི་ཆོས་དང་མེད་པའི་ཆོས། །དེ་བཞིན་སྲིད་དང་མི་སྲིད་དང་། །སངས་རྒྱས་སེམས་ཅན་བདེ་སྡུག་བསྔལ། །བཟང་ངན་ཆེ་ཆུང་སྐྱོན་ཡོན་ཏན། །ལྷག་མ་མེད་པར་<milestone unit="line" n="676.3"/>ཡོངས་རྫོགས་པས། །དེ་ཕྱིར་དེ་ལ་རྫོགས་ཞེས་བྱ། །རིན་པོ་ཆེ་ཡི་གསེར་གླིང་ན། །ཐམས་ཅད་གསེར་ལས་མེད་པའི་ཕྱིར། །དོར་དུ་རུང་བ་ཡོད་མ་ཡིན། །རྫོགས་པ་ཆེན་པོའི་ཆོས་ཉིད་ལ། །སྤང་བ་གང་ཡང་མེད་<milestone unit="line" n="676.4"/>པའི་ཕྱིར། །དོར་དུ་རུང་བ་ཡོད་མ་ཡིན། །ངོས་གཟུང་མེད་པའི་ལྟ་བ་ལ། །བླང་དུ་རུང་བ་ཡོད་མ་ཡིན། །དེས་ན་བླང་དོར་ཡོད་མ་ཡིན། །ཞེས་གསུངས་སོ། །བང་མརྗོད་འཕྲུལ་གྱི་ལྡེའུ་མིག་ལས། རྫོགས་པ་ཆེན་<milestone unit="line" n="676.5"/>པོའི་ངེས་ཚིག་ལ་གཞི་རྫོགས་པ་ཆེན་པོར་ལྷག་མ་མེད་པར་ལ་བཟླ་བའི་ལེའུ་སྟེ་སོ་དགུ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་ཆེན་སྤྱོད་པའི་རྣལ་འབྱོར་པས། །ཕྱོགས་<milestone unit="line" n="676.6"/>ཆ་སྤྱོད་པའི་ལྷ་བ་ལ། །དེ་ལ་བརྟེན་པར་མི་བྱ་ཞེས། །བདེརགཤེགསགསང་བའི་བདག་པོ་ཡིས། །ཕྱོགས་ཆ་ཅན་དུ་གསུངས་པ་དེ། །ངེས་དོན་ལགས་སམ་དགོངས་བཤད་ལགས། །སེམས་ཀྱིས་སེམས་ལ་བལྟ་མི་<milestone unit="page" n="677"/><milestone unit="line" n="677.1"/>༄༅། །བལྟ། །ཡེ་སངས་རྒྱས་པ་ལགས་མ་ལགས། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །ཕྱོགས་གཅིག་སྤངས་ནས་ཕྱོགས་གཅིག་བླང་། །ཕྱོགས་མཐུན་ཕྱོགས་ལ་ཐུག་པ་<milestone unit="line" n="677.2"/>མེད། །ལྟ་བ་ངན་པའི་མཐའ་ཡིན་པས། །དེ་ལ་བརྟེན་པར་མི་བྱའོ། །ཁྱོད་ལ་སོགས་པའི་འཁོར་རྣམས་ཀྱིས། །བསྲེགས་བཅད་བརྡར་བའི་གསེར་བཞིན་དུ། །ཡོངས་སུ་བརྟགས་ལ་ང་ཡི་བཀའ། །བླང་བར་བྱ་ཡིས་<milestone unit="line" n="677.3"/>གུས་ཕྱིར་མིན། །ང་ཡི་བཀའ་འདི་དགོངས་པ་ཅན། །ཡོད་མཐའ་དགྲོལ་ཕྱིར་མེད་ཅེས་བཤད། །མེད་མཐའ་དགྲོལ་ཕྱིར་ཡོད་ཅེས་བཤད། །གཉིས་འཛིན་དགྲོལ་ཕྱིར་ཉག་གཅིག་བཤད། །ཉག་གཅིག་མཐའ་<milestone unit="line" n="677.4"/>དགྲོལ་སྤྲོས་བྲལ་བཤད། །སྤྲོས་བྲལ་དགྲོལ་ཕྱིར་བརྗོད་མེད་བཤད། །བརྗོད་མེད་དགྲོལ་ཕྱིར་ཁོང་འབྱམས་བཤད། །ལྟ་བ་འཕྲུལ་གྱི་ཁོང་འབྱམས་ཀྱི། །ཅི་ལྟར་ནམ་མཁའི་མདུང་བསྐོར་བཞིན། །གང་ལྟར་བསྐོར་<milestone unit="line" n="677.5"/>ཡང་དོག་པ་མེད། །ཅི་ལྟར་འདམ་གྱི་ཕུར་པ་བཞིན། །གང་ལྟར་བསྒུལ་ཀྱང་བསྒུལ་དུ་བ་། །པགས་པ་རློན་པའི་མཐའ་བཞིན་དུ། །གང་ལྟར་འཐེན་ཡང་འཐེན་དུ་བཏུབ། །ཅི་ལྟར་སྨོན་པའི་ཚིག་བཞིན་དུ། །གང་<milestone unit="line" n="677.6"/>ལྟར་སྨྲ་ཡང་སྨྲ་དབང་ཆེ། །ཅེས་གསུངས་སོ། །གསོལ་པ། འགྲོ་བའི་སེམས་རྒྱུད་གཉིས་མེད་པས། །སེམས་ཀྱིས་སེམས་ལ་བལྟ་རུ་མེད། །བལྟས་ཀྱང་མི་མཐོང་ས་མི་དམིགས། །བྱང་ཆུབ་སེམས་ཀྱི་ཆོས་ཉིད་<milestone unit="page" n="678"/><milestone unit="line" n="678.1"/>དེ། ཁུ་རྐྱེན་གཞན་གྱིས་མ་བསྐྱེད་ཅིང་། །རྩོལ་བསྒྲུབ་དག་གིས་མི་འབྱུང་བས། །རང་བཞིན་ལྷུན་གྱིས་གྲུབ་པ་ཡིན། །དེ་ལ་དགོངས་ནས་སྟོན་པས་ཀྱང་། །ཡེ་སངས་རྒྱས་པར་མིང་དུ་བཏགས། །སེམས་ཉིད་རང་<milestone unit="line" n="678.2"/>གི་ངོ་བོ་ལ། །སངས་རྒྱས་དང་ནི་སེམས་ཅན་གཉིས། །གང་དུ་ཡང་ནི་སེམས་མེད་དོ། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། །ལྟ་བའི་དུག་བསྟན་པའི་ལེའུ་སྟེ་བཞི་བཅུ་པའོ།། །།ཡང་<milestone unit="line" n="678.3"/>གསོལ་པ། ཀྱེ་ཀྱེ་གསང་བའིབདག་པོ་ལགས། །དེ་དག་རྫོགས་ཆེན་ལྟ་བ་ནི། །མཐར་ཐུག་མེད་པར་མི་འགྱུར་རམ། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །ཐུག་པ་མེད་པའི་མཐའ་<milestone unit="line" n="678.4"/>ཡིན་ཏེ། །ཡང་དག་མཐའ་ལ་ཐུག་པ་མེད། །ཐུག་པ་མེད་པ་ཐུག་པའི་མཆོག །ཅེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། རྫོགས་པ་ཆེན་པོའི་ལྟ་བ་མཐར་ཐུག་པའི་ལེའུ་སྟེ་ཞེ་གཅིག་<milestone unit="line" n="678.5"/>པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཐེག་པའི་རིམ་པར་ཕྱེ་བ་ནི། དེ་ཡི་སྣང་ཚུལ་ཅི་ལྟར་ལགས། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །རྫོགས་<milestone unit="line" n="678.6"/>ཆེནཨཏིའིསྣངཚུལ་ནི། །ཅི་སྣང་ཅི་སྲིད་ཐམས་ཅད་ཀུན། །ཀུན་ཏུ་བཟང་པོའི་རོལ་པར་སྣང་། །རང་སྣང་ཡེ་ཤེས་རྒྱན་དུ་སྣང་། །ཐུན་མོང་སྔགས་ཀྱི་སྣང་ཚུལ་ནི། །རང་རང་མཐུན་པའི་ཡེ་ཤེས་སྣང་། །ཐེག་ཆེན་<milestone unit="page" n="679"/><milestone unit="line" n="679.1"/>༄༅། །དབུ་མའི་སྣང་ཚུལ་ནི། །ཀུན་རྫོབ་དབུ་མའི་ཚུལ་དུ་སྣང་། །རྣམ་རིག་ཙམ་གྱི་སྣང་ཚུལ་ནི། །རང་རང་འཁྲུལ་པའི་ངོ་བོར་སྣང་། །ཉན་ཐོས་རང་རྒྱལ་སྣང་ཚུལ་ནི། །ཀུན་ཀྱང་རྡུལ་གྱི་ཕུང་པོར་<milestone unit="line" n="679.2"/>སྣང་། །འགྲོ་དྲུག་སེམས་ཅན་སྣང་ཚུལ་ནི། །སོ་སོའི་ལས་དང་བག་ཆགས་སྣང་། །ཞེས་སོ། །བང་མཛོད་འཕྲུལ་གྱི་ལྡེའུ་མིག་ལས། འཇིག་རྟེན་དང་འཇིག་རྟེན་ལས་འདས་པ་རྣམས་ཀྱི་སྣང་ཚུལ་བསྟན་པའི་ལེའུ་སྟེ་<milestone unit="line" n="679.3"/>ཞེ་གཉིས་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཐེག་པ་རིམ་པར་ཕྱེ་བ་ནི། །ཏིང་འཛིན་སྒོམ་ཐབས་ཅི་ལྟར་ལགས། །གསང་བའི་བདག་པོས་གསོལ་པ། སེམས་དཔའ་ཆེན་པོ་ཉོན་<milestone unit="line" n="679.4"/>ཅིག །ཉན་ཐོས་ཐ་མའི་དམིགས་པ་ནི། །སེམས་ཀྱི་ཆགས་པ་སྤང་བའི་ཕྱིར། །ཀེང་རུས་ལ་སོགས་བསྒོམ་པར་བྱེད། །ཉན་ཐོས་འབྲིང་གི་དམིགས་པ་ནི། །དབུགས་དང་རྩོལ་བ་བགྲང་བར་བྱེད། །ཉན་ཐོས་རབ་ཀྱི་<milestone unit="line" n="679.5"/>དམིགས་པ་ནི། །འདུ་ཤེས་མེད་པར་སྙོམས་ཞུགས་ནས། །ཞི་བ་ཕྱོགས་གཅིག་མུ་ལ་གནས། །ཉན་ཐོས་མདོ་སྡེའི་བསྒོམ་པ་ནི། །རང་སེམས་སྣ་རྩེར་གཏད་བྱས་ནས། །མ་ཡེངས་རྟག་ཏུ་གནས་པར་བྱེད། །རང་རྒྱལ་<milestone unit="line" n="679.6"/>དག་གི་ཏིང་འཛིན་ནི། །འཁོར་ལོ་སེམས་སུ་བསྡུས་བྱས་ནས། །སེམས་ཉིད་ལ་ནི་གནས་པར་བྱེད། །རྣམ་རིག་ཙམ་གྱི་དམིགས་པ་ནི། ཁྲེས་པ་རང་རིག་གསལ་བ་ལ། །གཟུང་འཛིན་རྟོག་སྤྱོད་རྒྱུད་རཔ་ཡིན་ནམཔ་<milestone unit="page" n="680"/><milestone unit="line" n="680.1"/>བྲལ་བར་གནས། །ཐེག་ཆེན་དབུ་མའི་བཞག་ཐབས་ནི། །སྒོ་ལྔ་གསལ་བའི་ཡེ་ཤེས་ལས། །ཡིད་ནི་རྟོག་པ་མེད་པར་གནས། །བྱ་བ་རྒྱུད་ཀྱི་ཐེག་པ་ནི། །ཡན་ལག་བཅུ་གཅིག་ཆོ་ག་ཡིས། །བྱིན་གྱིས་བརླབས་ནས་<milestone unit="line" n="680.2"/>ལྷ་རུ་འདོད། །རྣལ་འབྱོར་ཡོ་གའི་ཐེག་པ་ནི། །བྱང་ཆུབ་ལྔ་དང་ཆོ་འཕྲུལ་བཞིས། །ཡོངས་སུ་བརྟགས་ནས་ལྷ་རུ་བསྒོམ། །མ་ཧྭ་ཡོ་གའི་ཐེག་པ་ནི། །ཏིང་འཛིན་གསུམ་དང་བསྙེན་བསྒྲུབ་བཞིས། །རང་རྒྱུད་དག་<milestone unit="line" n="680.3"/>པའི་ལྷ་རུ་བསྒོམ། །ཨ་ནུ་ཡོ་གའི་ཐེག་པ་ནི། །སྙིང་པོ་ཙམ་ཞིག་བརྗོད་བྱས་ནས། །མ་བསྐྱེད་པ་ཡི་ལྷ་རུ་བསྒོམ། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། ཐེག་པ་ཐུན་མོང་གི་སེམས་ཀྱི་<milestone unit="line" n="680.4"/>བཞག་ཐབས་བསྟན་པའི་ལེའུ་སྟེ་ཞེ་གསུམ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་པ་ཆེན་པོའི་བསྒོམ་གྱི་བཞག་ཐབས་བསྟན་དུ་གསོལ། །གསང་བའི་བདག་པོས་གསུངས་<milestone unit="line" n="680.5"/>པས། །སེམས་དཔའ་ཆེན་པོ་ཉོན་ཅིག །རང་ལ་ཡོད་ཀྱིས་གཞན་ལ་བལྟ། །འགྲོ་ས་མེད་ཀྱིས་ཅོག་གེ་སྡོད། །ཡེ་ནས་ཡིན་གྱིས་གདོད་མ་རྩོལ། །ཕུག་ན་འདུག་གིས་སྒོར་མ་འབྱུང་། །རང་བྱུང་ཡེ་ཤེས་ཕུག་ནས་སྒོར་<milestone unit="line" n="680.6"/>ཕྱུང་བས། །མཚན་མ་སྣ་ཚོགས་ཆོས་དང་ཏུག་གིས་ཕྲད། །དེ་ལ་བརྟགས་ཤིང་དཔྱད་པས་འཁོར་བའི་སྙིང་པོར་གྲུབ། །ཀྱེ་ཀྱེ་སེམས་དཔའ་ཆེན་པོ་ཉོན་ཅིག །བྱས་པའི་སྤྱོད་པ་སྤྱོད་པ་ཟང་མ་ཡིན། །དམིགས་པའི་<milestone unit="page" n="681"/><milestone unit="line" n="681.1"/>༄༅། །བསྒོམ་པ་བསྒོམ་པ་ཟང་མ་མིན། །གསལ་བའི་ཡེ་ཤེས་ཡེ་ཤེས་ཟང་མ་མིན། །བསྒྲུབ་པའི་འབྲས་བུ་འབྲས་བུ་ཟང་མ་མིན། །ཕྱོགས་སུ་ལྷུང་བའི་བལྟ་བ་བལྟ་བ་ཟང་མ་ཡིན། ་།གས་ལས་བྱུང་<milestone unit="line" n="681.2"/>བའི་སྤྱོད་པ་སྤྱོད་པ་ཟང་མ་ཡིན། །དམིགས་གཏད་མེད་ན་བསྒོམ་པ་ཟང་མ་ཡིན། །གསལ་འགྲིབ་མེད་ན་ཡེ་ཤེས་ཟང་མ་ཡིན། །ལྷུན་གྱིས་གྲུབ་ན་འབྲས་བུ་ཟང་མ་ཡིན། །ཕྱོགས་ལྷུང་མེད་ན་བལྟ་བ་ཟང་མ་<milestone unit="line" n="681.3"/>ཡིན། །ཀྱེ་ཀྱེ་སེམས་དཔའ་ཆེན་པོ་ཉོན་ཅིག །ཆོས་ཉིད་ཇི་བཞིན་པ་ལ། བློ་ཅི་བཞིན་པ་བཞག་སྟེ། དབང་པོ་རྒྱ་ཡན། རིག་པ་ཁྱབ་གདལ། ལུས་སེམས་བཅོས་པ་མེད་པར་གཞག་པར་བྱ། །དབང་པོ་ཡུལ་ལ་ཡན་<milestone unit="line" n="681.4"/>པ་བསྡུ་མི་བྱ། །ཡུལ་དང་དབང་པོ་མི་དབྱེ་ལྷུག་པར་བཞག །ཆོསཉིད་ངོ་ཡིས་མི་བཟུང་རང་སྣང་ངོ་བོར་བཞག །མ་ཡེངས་མཉམ་པར་བཞག་ཅིང་རྗེས་ཐོབ་རྟ་ལྟར་བཙའ། །ཞེས་གསུངས་སོ། །བང་མཛོད་འཕྲུལ་<milestone unit="line" n="681.5"/>གྱི་ལྡེའུ་མིག་ལས། བྱང་ཆུབ་སེམས་ཀྱི་བཞག་ཐབས་བསྟན་པའི་ལེའུ་སྟེ་ཞེ་བཞི་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་ཆེན་ལམ་གྱི་དགོངས་པ་གང་། །གསང་བའི་བདག་<milestone unit="line" n="681.6"/>པོས་གསུངས་པ། སེམས་དཔའ་ཆེན་པོ་ཉོན་ཅིག །སྔོན་དུ་འགྲོ་བའི་ཆོ་ག་མྲ ཁྲེས་རབ་རྣམ་གསུམ་བློ་སྦྱང་འཚལ། །སྤང་བ་མེད་པའི་ཆོས་ཉིད་ལ། །རང་བྱུང་ཡེ་ཤེས་གཞི་བཙལ་འཚལ། །ཕྱོགས་ལྷུང་མེད་པའི་<milestone unit="page" n="682"/><milestone unit="line" n="682.1"/>ལྷ་བ་ལ། །རྣལ་འབྱོར་བློ་ཡིས་རྒྱབ་བརྟེན་འཚལ། །གསལ་ལ་མི་རྟོག་རྣམ་གཉིས་ཀྱིས། །གཡས་གཡོན་གཉིས་ན་གཞོག་སྐོར་འཚལ། །མཚན་མ་སྤྲོ་རུ་མི་གཞུག་འཚལ། །ཉི་རྟ་བུ་ཤི་མ་བཞིན་དུ། །སེམས་ཉིད་ཐུབ་<milestone unit="line" n="682.2"/>པར་བཙལ་ཡང་འཚལ། །རྣམ་རྟོག་མཚན་མ་འཕྲོ་སྲིད་ན། །མཁའ་དང་མཁའ་ཡི་སྤྲིན་བཞིན་དུ། །རང་བྱུང་རང་ཞིར་བཞག་ཀྱང་འཚལ། །ཏིང་འཛིན་ལས་སུ་རང་བ་ཡི། །དྲོད་རྟགས་མཚན་མ་བྱུང་ཡང་<milestone unit="line" n="682.3"/>འཚལ། །བར་ཆད་ཆོ་འཕྲུལ་བཟློག་པའི་ཕྱིར། །བདུད་ཀྱི་གཅོད་ཡུལ་ཤེས་ཀྱང་འཚལ། །ལྟ་བསྒོམ་སྲོག་ལྡན་ཤུགས་བྱུང་བའི། །དགག་བསྒྲུབ་མེད་པའི་སྤྱོད་པ་འཚལ། །པ་ན་སེ་ཡི་འབྲས་བུ་བཞིན། །འབྲས་བུ་<milestone unit="line" n="682.4"/>གཞི་ནས་སྨིན་ཡང་འཚལ། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། རྫོགས་ཆེན་ལམ་གྱི་དགོངས་པ་མདོར་བསྡུས་པའི་ལེའུ་སྟེ་ཞེ་ལྔ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་<milestone unit="line" n="682.5"/>ལགས། །ཐེག་པ་རིམ་པར་ཕྱེ་བ་ཡི། །འབྲས་བུ་ཐོབ་དུས་ཅི་ལྟར་ལགས། །གསང་བའི་བདག་པོས་གསུངས་པ། ཀྱེ་ཉོན་ཅིག །དུག་གསུམ་སྤངས་པའི་ཉན་ཐོས་དང་། །མ་རིག་འགེག་པའི་རང་རྒྱལ་དང་། །རྣམ་<milestone unit="line" n="682.6"/>རྟོག་སྦྱང་བའི་མདོ་སྡེ་གསུམ། །བསྐལ་པ་གསུམ་གྱིས་སངས་རྒྱས་ས་ལ་་ར། །ལས་དང་བྱ་བ་གཙོར་བྱེད་པའི། །བྱ་བ་རྒྱུད་ཀྱི་ཐེག་པས་ནི། །མི་ཚེ་བདུན་གྱིས་རིག་འཛིན་་ར། །ཕྱག་རྒྱ་བཞི་ལ་གཙོར་བསྒྲུབ་<milestone unit="page" n="683"/><milestone unit="line" n="683.1"/>༄༅། །པའི། །རྣལ་འབྱོར་རྒྱུད་ཀྱི་ཐེག་པས་ནི། །མི་ཚེ་གསུམ་གྱིས་སངས་རྒྱས་ས་ལ་སྦྱོར། །མ་ཧྭ་ཡོ་གའི་ཐེག་པས་ནི། །ཆོ་ག་ལྔ་ནི་རྫོགས་བྱས་ཤིང་། །ཡོ་བྱད་ལྔ་ནི་རྫོགས་བྱས་ནས། །སྔགས་ཀྱི་ཡན་ལག་<milestone unit="line" n="683.2"/>ལྔ་རྫོགས་ན། །ཞག་ནི་སུམ་ཅུ་ཕྲག་དྲུག་ན། །ཚེ་ལ་དབང་བའི་དངོས་གྲུབ་ཐོབ། །ལོ་ནི་ཉིས་སྟོང་ལྔ་བརྒྱ་སྲ །ལོངས་སྤྱོད་རྫོགས་པའི་ཚུལ་བཟུང་ནས། །དོ་གཅིག་སངས་རྒྱས་ས་ལ་འགྲོ། །སྐུ་གསུམ་ལྷུན་གྱིས་<milestone unit="line" n="683.3"/>གྲུབ་པར་འགྱུར། །ཨ་ནུ་ཡོ་གའི་ཐེག་པ་ནི། །བར་མ་ཆོད་པའི་ཚེ་གཅིག་གིས། །སངས་རྒྱས་ས་ལ་ངེས་པར་འགྲོ། །རྫོགས་ཆེན་ཨ་ཏི་ཡོ་ག་ནི། །རྣལ་འབྱོར་དུས་ལ་མི་ལྟོས་ཏེ། །ཅི་བཞིན་པ་ཡི་ཆོས་ཉིད་ལ། །མ་<milestone unit="line" n="683.4"/>བཅོས་པ་ཡི་བློ་བཞག་སྟེ། ཁྲེས་པ་སོ་མ་མ་བཅོས་པར། །འབྲས་བུ་རང་བཞག་སྐུ་གསུང་ཐུགས། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། ཐེག་པའི་འབྲས་བུ་འཐོབ་དུས་བསྟན་པའི་ལེའུ་སྟེ་ཞེ་<milestone unit="line" n="683.5"/>དྲུག་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཐེག་པ་རིམ་པར་པྱེ་བ་ཡི། །འབྲས་བུ་ཐོབ་ཚུལ་ཅི་ལྟར་ལགས། །གསང་བའི་བདག་པོས་གསུངས་པ། །སེམས་དཔའ་ཆེན་པོ་ཉོན་<milestone unit="line" n="683.6"/>ཅིག །ཐེག་པ་སོ་སོའི་འབྲས་བུ་ནི། །ལ་ལས་དགྲ་བཅོམ་འབྲས་བུ་ཐོབ། །ལ་ལས་བསེ་རུ་ལྟ་བུར་ཐོབ། །ལ་ལས་སྐུ་གསུམ་ཡེ་ཤེས་བཞི། །ལ་ལས་རིགས་གསུམ་གོ་འཕང་ཐོབ། །ལ་ལས་རིགས་བཞིའི་གོ་<milestone unit="page" n="684"/><milestone unit="line" n="684.1"/>འཕང་ཐོབ། །ལ་ལས་རྣམ་སྣང་གོ་འཕང་ཐོབ། །ལ་ལས་སྐུ་ལྔ་ཡེ་ཤེས་ལྔ། །ལ་ལས་དབྱིངས་གཅིག་ཡེ་ཤེས་གཅིག །རྫོགས་པ་ཨ་ཏིའི་འབྲས་བུ་ནི། །ཐོབ་མེད་འབྲས་བུ་རང་བཞིན་སྐུ་གསུམ་ཚུལ་ཡང་།བཞག་<milestone unit="line" n="684.2"/>སྟེ། །མ་བཅོས་སེམས་ཀྱི་ངང་དུ་སྨིན། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། ཐེག་པའི་འབྲས་བུ་ཐོབ་བྱ་བསྟན་པའི་ལེའུ་སྟེ་ཞེ་བདུན་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་<milestone unit="line" n="684.3"/>པོ་ལགས། ། །རྫོགས་པ་ཆེན་པོའི་ཡེ་ཤེས་དང་། །ཐེག་པ་ཐུན་མོང་ཡེ་ཤེས་གཉིས། །དེ་ཡི་ཁྱད་པར་ཅི་ལྟར་ལགས། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །རྫོགས་པ་ཆེན་པོའི་ཡེ་<milestone unit="line" n="684.4"/>ཤེས་ནི། །རང་བཞིན་ནམ་མཁར་གནས་པ་འདྲ། །ཐེག་པ་ཐུན་མོང་ཡེ་ཤེས་ནི། །ཐེན་རྩེར་མིག་གི་ནམ་མཁའ་འདྲ། །ཐེན་རྩེར་མིག་གི་ནམ་མཁའ་མྲ །རང་བཞིན་ནམ་མཁའ་ཤོང་མི་འགྱུར། །རང་བཞིན་ནམ་<milestone unit="line" n="684.5"/>མཁར་གནས་པ་ལ། །ཐེན་རྩེར་མིག་གི་ནམ་མཁའ་ནི། །རང་བཞིན་ནམ་མཁའི་ཆ་ལས་བྱུང་། །རང་བཞིན་ནམ་མཁའ་གནས་པ་ལ། །ཐེན་རྩེར་ནམ་མཁར་ལྟོས་པ་མེད། །ཐེན་རྩེར་མིག་གི་ནམ་མཁའ་མྲ །ཕྲ་<milestone unit="line" n="684.6"/>རགས་ཐེན་རྩེར་ཆུད་པ་ཡང་། །དབྱིངས་ལ་ཡེ་ཤེས་འཇུག་པའི་ཚུལ། ཁྲེས་བྱ་ཤེས་བྱེད་གཉིས་ཀྱི་ཚུལ། །ཐོབ་བྱ་འཐོབ་བྱེད་གཉིས་ཀྱི་ཚུལ། །རྫོགསཔཆེནཔོའིཡེཤེསནི། །གདལབཆེནཔོརགནསཔའི་<milestone unit="page" n="685"/><milestone unit="line" n="685.1"/>༄༅། །ཕྱིར། །དབྱིངས་དང་ཡེ་ཤེས་མི་འཇུག་སྟེ། ཁྲེས་བྱ་ཤེས་བྱེད་གཉིས་སུ་མེད། །རྟོག་བྱ་རྟོགས་བྱེད་གཉིས་སུ་མེད། །མཐོང་བྱ་མཐོང་བྱེད་གཉིས་སུ་མེད། །བསྒྲུབ་བྱ་སྒྲུབ་བྱེད་གཉིས་སུ་མེད། །ཐོབ་<milestone unit="line" n="685.2"/>བྱ་འཐོབ་བྱེད་གཉིས་སུ་མེད། །ཅེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། ཡེཤེས་ཁྱད་པར་འབྱེད་པའི་ལེའུ་སྟེ་ཞེ་བརྒྱད་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རང་<milestone unit="line" n="685.3"/>བྱུང་ཡེ་ཤེས་ཞེས་བགྱི་བ། །རང་བྱུང་ཞེས་ནི་གང་ལ་བགྱི། །རྒྱུ་རྐྱེན་གཞན་གྱིས་མ་བསྐྱེད་པའི། །ཡེ་ཤེས་ཞེས་ནི་གང་ལ་བགྱི། །གསང་བའི་བདག་པོས་བསྟན་དུ་གསོལ། །གསུངས་པ། ཀྱེ་སེམས་དཔའ་ཆེན་པོ་<milestone unit="line" n="685.4"/>ཉོན་ཅིག །རང་བྱུང་རྒྱུ་རྐྱེན་མེད་པ་ཡིན། །ཡེ་ཤེས་སྒྲིབ་པ་མེད་པ་ཡིན། །རང་བྱུང་ཡེ་ཤེས་ཆེན་པོ་དེ། །རྒྱུ་རྐྱེན་གཞན་གྱིས་མ་བསྐྱེད་ཅིང་། །རྩོལ་བསྒྲུབ་དག་ལས་མི་འབྱུང་བས། །རང་བྱུང་གཞན་ལ་རག་མ་<milestone unit="line" n="685.5"/>ལུས། །ཡུལ་ལས་བྱུང་བའི་ཡེ་ཤེས་དེ། །ཡུལ་ལས་བྱུང་བས་རང་བྱུང་མིན། །ཡུལ་ལ་འཕེལ་འགྲིབ་ཡོད་པའི་ཕྱིར། །ཡེ་ཤེས་དེ་ཡང་གསལ་འགྲིབ་བཅས། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས།<milestone unit="line" n="685.6"/>རང་བྱུང་ཡེ་ཤེས་ངོས་བཟུང་བའི་ལེའུ་སྟེ་ཞེ་དགུ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རང་བྱུངཡེཤེསཆེནཔོདང། །མ་རིག་པ་ཡི་འཁྲུལ་རྟོག་གཉིས། །ཀུན་གཞི་སེམས་ཀྱི་གཞི་<milestone unit="page" n="686"/><milestone unit="line" n="686.1"/>མོ་ལ། །གང་གི་ངོ་བོར་ངེས་མ་ངེས། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། །སེམས་དཔའ་ཆེན་པོ་ཉོན་ཅིག །མ་རིག་པ་དང་ཡེ་ཤེས་གཉིས། །ཀུན་གཞི་སེམས་ཀྱི་གཞི་<milestone unit="line" n="686.2"/>མོ་ལ། །གང་དུ་ངེས་པ་མེད་པ་ལ། །རྐྱེན་གྱིས་སོ་སོར་བསླད་ནས་ནི། །མ་རིག་ཡེ་ཤེས་གཉིས་ཀྱི་ཚུལ། ཁོ།ས་རབ་ཐབས་སམ་ལུང་དག་ལ། །བརྟེན་ནས་ཡེ་ཤེས་སྐྱེ་བའི་ཚུལ། །ཕྱི་ནང་རྟོགས་པའི་རྐྱེན་བཞི་<milestone unit="line" n="686.3"/>དང་། །ཡུལ་དུས་བསྐལ་པ་གསུམ་པོ་ལ། །བརྟེན་ནས་མ་རིག་འབྱུང་བའི་ཚུལ། །ཆོས་ཉིད་རང་གི་ངོ་བོ་ལ། །མ་རིག་ཡེ་ཤེས་གཉིས་སུ་མེད། །ཅེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། མ་རིག་པ་<milestone unit="line" n="686.4"/>དང་ཡེ་ཤེས་གཉིས། ཀུན་གཞི་སེམས་ལ་ངེས་པ་མེད་པར་བསྟན་པའི་ལེའུ་སྟེ་ལྔ་བཅུ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྟོགས་པ་ཅན་གྱིས་གང་ཟག་ལ། །མི་རྟོག་ཡེ་ཤེས་འཆར་<milestone unit="line" n="686.5"/>མི་འཆར། །གསང་བའི་བདག་པོས་བསྟན་དུ་གསོལ། །གསུངས་པ། ཉོན་ཅིག །ཉི་མ་འོད་ཀྱི་རང་བཞིན་ཡང་། །སྤྲིན་ཚོགས་སྟུག་པོས་བསྒྲིབས་ཙམ་ན། །འཇིག་རྟེན་དག་ཏུ་འོད་མི་གསལ། །མ་ཤར་ཕ་དང་ཅིས་<milestone unit="line" n="686.6"/>མ་འདྲ། །རྟོག་པ་སྔ་ཕྱི་གཉིས་བར་ནས། །མི་རྟོག་ཡེ་ཤེས་འཆར་མོད་ཀྱང་། །རྒྱུ་འབྲས་བསམ་རྒྱུད་དངཡེཤེས་ཀྱངཔ་ངོས་མ་ཟིན། །ཉོན་མོངས་སྡུག་བསྔལ་གྲོལ་བ་མེད། །ཅེས་གསུངས་སོ། །བང་མཛོད་འཕྲུལ་གྱི་<milestone unit="page" n="687"/><milestone unit="line" n="687.1"/>༄༅། །ལྡེའུ་མིག་ལས། རྟོག་པ་ཅན་ལ་ཡེ་ཤེས་ཀྱིས་ཕན་མི་ཐོགས་པའི་ལེའུ་སྟེ་ང་གཅིག་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཆོས་ཀྱི་སྐུ་དང་ལོངས་སྤྱོད་རྫོགས། །སྤྲུལ་<milestone unit="line" n="687.2"/>པའི་སྐུ་དང་རྣམ་པ་གསུམ། །ཚུལ་གྱིས་བསྡུ་ན་གང་གིས་བསྡུ། །གསང་བའི་བདག་པོས་བསྟན་དུ་གསོལ། །གསང་བའི་བདག་པོས་གསུངས་པ། སེམས་དཔའ་ཆེན་པོ་ཉོན་ཅིག །སྟོན་པ་སྐུ་གསུམ་ཚུལ་བསྡུ་ན། །རྒྱུ་<milestone unit="line" n="687.3"/>ཡི་དུས་ན་བྱང་ཆུབ་སེམས་སུ་ཀུན་ཀྱང་གཅིག །འབྲས་བུའི་དུས་ན་སངས་རྒྱས་ཡིན་པར་ཀུན་ཀྱང་གཅིག །འདུས་པའི་དུས་ན་སྔ་ཕྱི་མེད་པར་ཀུན་ཀྱང་གཅིག །ཆོས་སྐུའི་རང་བཞིན་ངོ་བོར་རང་བཞིན་མེད་པར་<milestone unit="line" n="687.4"/>གཅིག །ཅེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། སྐུ་གསུམ་གྱི་ཚུལ་བསྡུ་བའི་ལེའུ་སྟེ་ང་གཉིས་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཕྱག་རྒྱ་བཞུགས་ཚུལ་ཅི་ལྟར་<milestone unit="line" n="687.5"/>ལགས། །གསང་བའི་བདག་པོས་བསྟན་དུ་གསོལ། །གསུངས་པ་ཉོན་ཅིག །བྱང་ཆུབ་སེམས་ཀྱི་ཆོས་ཉིད་ནི། །༣བྲུལ་པའི་བློ་རུ་གནས་ཙམ་ན། །ཅི་ལྟར་སྣང་བའི་ཆོས་རྣམས་ཀུན། །བདེན་རྫུན་བློ་ཡིས་བཟུང་<milestone unit="line" n="687.6"/>ནས་བཞུགས། །བྱང་ཆུབ་སེམས་སུ་བཞུགས་ཙམ་ན། །ཅི་ལྟར་སྣང་བའི་ཆོས་རྣམས་ཀུན། །མི་སྣང་བ་ལ་མངོན་དུ་འབྱིན་ནུས་པས། །ཆོས་རྣམས་ཀུན་གྱི་སྙིང་པོར་བཞུགས། །ཆོས་ཀྱི་སྐུ་རུ་བཞུགས་ཙམ་ན། །མི་<milestone unit="page" n="688"/><milestone unit="line" n="688.1"/>རྟོག་མཉམ་པའི་ངོ་བོར་བཞུགས། །ལོངས་སྤྱོད་རྫོགས་སྐུར་བཞུགས་ཙམ་ན། །སྣ་ཚོགས་ཆོས་ལ་ལོངས་སྤྱོད་ཅིང་། །མ་སྤངས་ཡེ་ཤེས་རྒྱན་དུ་བཞུགས། །སྤྲུལ་པའི་སྐུ་རུ་བཞུགས་ཙམ་ན། །གང་ལ་གང་དགོས་<milestone unit="line" n="688.2"/>དེར་སྤྲུལ་ནས། །དགོངས་པ་ཕུན་སུམ་ཚོགས་པར་བཞུགས། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། ཕྱག་རྒྱ་བཞུགས་ཚུལ་གྱི་ལེའུ་སྟེ་ང་གསུམ་པའོ།། །།ཡང་གསོལ་པ། ཀྱེ་ཀྱེ་གསང་བའི་<milestone unit="line" n="688.3"/>བདག་པོ་ལགས། །ཆོས་སྐུས་ཁྱབ་པའི་ཁྱབ་ཚུལ་གྱི། །ཁྱད་པར་བྱེ་བྲག་ཅི་ལྟར་ལགས། །གསང་བའི་བདག་པོས་བསྟན་དུ་གསོལ། །གསུངས་པ། སེམས་དཔའ་ཆེན་པོ་ཉོན་ཅིག །ཆོས་སྐུ་ཐིག་ལེ་ཉག་གཅིག་<milestone unit="line" n="688.4"/>གིས། །ཡ་ཐ་རྒྱལ་བའི་དཀྱིལ་འཁོར་ནས། །མནར་མེད་དམྱལ་བ་ཡན་ཆད་དུ། །ཏིལ་ལ་མར་གྱིས་ཁྱབ་པ་བཞིན། །ཀུན་ལ་ཁྱབ་པར་གནས་མོད་ཀྱང་། །མི་མཐུན་ཁྱད་པར་ཤིན་ཏུ་ཆེ། །སངས་རྒྱས་དབུས་ན་<milestone unit="line" n="688.5"/>བཞུགས་ཙམ་ན། །དྲི་མེད་ཆོས་ཀྱི་སྐུ་རུ་བཞུགས། །མིང་ཡང་ཀུན་གཞི་བྱང་ཆུབ་སེམས། །རྣམ་དག་དེ་བཞིན་གཤེགས་པ་ལ། །ཀུན་གཞི་མིང་ཡང་མི་གྲགས་སོ། །འགྲོ་དྲུག་དབུས་ན་བཞུགས་ཙམ་ན། །དྲིར་བཅས་<milestone unit="line" n="688.6"/>ཆོས་ཀྱི་སྐུ་རུ་བཞུགས། །མིང་ཡང་ཀུན་གཞི་བྱང་ཆུབ་སེམས། །ཡོད་ཀྱང་རང་གི་ངོ་མ་ཤེས། །དབུལ་མོའི་ནོར་དང་གྱད་ནོར་འདྲ། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། ཆོས་སྐུའི་ཁྱབ་ཚུལ་<milestone unit="page" n="689"/><milestone unit="line" n="689.1"/>༄༅། །བསྟན་པའི་ལེའུ་སྟེ་ང་བཞི་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །བྱར་མེད་བྱང་ཆུབ་སེམས་ཆེན་དེ། །བཅོས་པས་གྲུབ་བམ་མ་བཅོས་འགྲུབ། །གསང་བའི་བདག་པོས་<milestone unit="line" n="689.2"/>གསུངས་པ། །སེམས་དཔའ་ཆེན་པོ་ཉོན་ཅིག །བྱར་མེད་བྱང་ཆུབ་ཆེན་པོ་དེ། །བཅོས་པས་གྲུབ་པ་མ་ཡིན་ཏེ། །མ་བཅོས་རྣལ་དུ་བཞག་པས་གྲུབ། །སྔར་འདས་སངས་རྒྱས་ཐམས་ཅད་ཀྱིས། །ཅི་བཞིན་པ།་ལས་<milestone unit="line" n="689.3"/>བཅོས་མ་བྱས། །ད་ལྟའི་སངས་རྒྱས་ཐམས་ཅད་ཀྱང་། །ཅི་བཞིན་པ་ལས་བཅོས་མི་མཛད། །མ་འོངས་སངས་རྒྱས་ཐམས་ཅད་ཀྱང་། །ཅི་བཞིན་པ་ལ་བཅོས་མི་འགྱུར། །གསང་བའི་བདག་པོ་ང་ཡིས་ཀྱང་། །ཅི<milestone unit="line" n="689.4"/>བཞིན་པ་ལ་བཅོས་མ་མྱོང་། །སེམས་དཔའ་ཆེན་པོ་ཁྱོད་ཀྱིས་ཀྱང་། །ཅི་བཞིན་པ་ལ་བཅོས་མ་བྱེད། ཀྱེ་ཀྱེ་སེམས་དཔའ་ཆེན་པོ་ཉོན་ཅིག །ཆུ་མ་རྙོགས་ན་དངས། སེམས་མ་བཅོས་ན་གསལ། ལམ་མ་བགྲོད་ན་ཉེ།<milestone unit="line" n="689.5"/>འབྲས་བུ་མ་དམིགས་ན་འཐོབ། ཉོན་ཅིག །རང་ལུས་མ་བཅོས་ལྷ་མ་བསྒོམས། །སྨྲ་བའི་ཚིག་དང་ངག་མ་འཆོས། །ཏིང་འཛིན་མ་བྱེད་སེམས་མ་འཆོས བཅོས་པས་རྣལ་དུ་འབྱོར་བ་མེད། །རྣལ་དུ་མ་འབྱོར་དོན་<milestone unit="line" n="689.6"/>མི་འགྲུབ། །ཀྱེ་ཀྱེ་སེམས་དཔའ་ཆེན་པོ་ཉོན་ཅིག །ཅི་ལྟར་སྣང་བའི་ཆོས་རྣམས་དེ་བཞིན་ཉིད་དུ་གཅིག །དེ་ལ་སུ་ཡང་འཆོས་པར་མ་བྱེད་ཅིག །མ་བཅོས་མཉམ་པའི་རྒྱལ་པོ་དེ་ལ་ནི། །མི་རྟོག་ཆོས་ཀྱི་དགོངས་།པ།་<milestone unit="page" n="690"/><milestone unit="line" n="690.1"/>དེ་ལ་ལྡན། །ཅི་བཞིན་པ་ལ་སུས་འཆོས་པ། །དེ་བཞིན་མྱ་ངན་མི་འདའ་སྟེ། །དེ་ནི་འཁོར་བའི་སྙིང་པོར་འགྲུབ། །ཅེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། བྱང་ཆུབ་སེམས་བཅོས་སུ་མེད་པའི་ལེའུ་<milestone unit="line" n="690.2"/>སྟེ་ང་ལྔ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །བླ་མེད་བྱང་ཆུབ་ཆེན་པོ་འདི། །བཙལ་བས་གྲུབ་བམ་མ་བཙལ་འགྲུབ། །གསང་བའི་བདག་པོས་བསྟན་དུ་གསོལ། །གསུངས་པ།<milestone unit="line" n="690.3"/>སེམས་དཔའ་ཆེན་པོ་ཉོན་ཅིག །བླ་མེད་བྱང་ཆུབ་ཆེན་པོ་འདི། །བཙལ་བས་འགྲུབ་པ་མ་ཡིན་ཏེ། །མ་བཙལ་རྣལ་དུ་བཞག་པས་གྲུབ། །གདོད་ནས་སྙིང་པོ་བྱང་ཆུབ་ལ། །བཙལ་ཀྱང་དབྱིངས་ལས་བསྐྱོད་པ་<milestone unit="line" n="690.4"/>མེད། །བཙལ་ན་རྩོལ་བའི་ནད་དུ་འགྱུར། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། བྱང་ཆུབ་སེམས་ལ་བཙལ་དུ་མེད་པའི་ལེའུ་སྟེ་ང་དྲུག་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་<milestone unit="line" n="690.5"/>པོ་ལགས། །རྫོགས་པ་ཆེན་པོའི་ཆོས་ལུགས་ཀྱིས། །བསོད་ནམས་ཚོགས་ལ་བརྟེན་མི་ངག་འདི་ཡི་བརྟེན། །གསང་བའི་བདག་པོས་བསྟན་དུ་གསོལ། །གསུངས་པ། ཀྱེ་སེམས་དཔའ་ཆེན་པོ་ཉོན་ཅིག །གདོད་ནས་<milestone unit="line" n="690.6"/>སྙིང་པོ་བྱང་ཆུབ་ལ། །བསོད་ནམས་ཚོགས་བསག་མི་དགོས་ཏེ། །མ་བསགས་འབྲས་བུ་གཞི་ལ་སྨིན། །དེང་འདིར་བསོད་ནམས་ཚོགས་བསགས་ནས། །ཕྱི་མར་འབྲས་བུ་ཐོབ་འདོད་པ། །བྱེ་མ་ལ་ནི་མར་བཙིར་<milestone unit="page" n="691"/><milestone unit="line" n="691.1"/>༄༅། །འདྲ། ཁྲེས་རབ་ཆེན་པོས་མ་ཟིན་ན། །བསགས་ཀྱང་སྒྲིབ་པ་ཉིད་དུ་འགྱུར། །ཞེས་གསུངས་སོ། །བང་མཛོད་འཕྲུལ་གྱི་ལྡེའུ་མིག་ལས། བསོད་ནམས་ཚོགས་བསག་པ་ལ་རག་མ་ལུས་པར་བསྟན་<milestone unit="line" n="691.2"/>པའི་ལེའུ་སྟེ་ང་བདུན་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་ཆེན་ལམ་གྱི་རྣལ་འབྱོར་པ། །ལམ་ལ་བགྲོད་དུ་ཡོད་དམ་མེད། །གསང་བའི་བདག་པོས་གསུངས་པ། །སེམས་<milestone unit="line" n="691.3"/>དཔའ་ཆེན་པོ་ཉོན་ཅིག །ཆོས་ཉིད་ནམ་མཁའ་ལྟ་བུ་ལ། །བགྲོད་པས་ཕྱིན་པར་འདོད་པ་ནི། །ཁྱུང་ཆེན་ནམ་མཁའི་མཐའ་འཚོལ་འདྲ། །བགྲོད་པས་འབྲས་བུ་ཐོབ་འདོད་པ། །མདོངས་པས་ནམ་མཁར་བསྙེགས་པ་<milestone unit="line" n="691.4"/>འདྲ། །ས་དང་ལམ་ལ་བགྲོད་བྱེད་པ། །བྱ་བྲལ་དོན་དང་མཐུན་པ་མེད། །རང་བཞིན་གནས་པ་ཉིད་ཀྱི་ཕྱིར། །ས་དང་ལམ་ལ་བགྲོད་མི་དགོས། །ཞེས་གསུངས་སོ། །བང་མཛོད་འཕྲུལ་གྱི་ལྡེ་མིག་ལས། ལམ་<milestone unit="line" n="691.5"/>བགྲོད་དུ་མེད་པའི་ལེའུ་སྟེ་ང་བརྒྱད་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །རྫོགས་ཆེན་སྤྱོད་པའི་རྣལ་འབྱོར་ལ། །སྒྲོ་སྐུར་འདེབས་པ་འབྱུང་སྲིད་ན། །རྒོལ་རྩོད་ཐེ་ཚོམ་མན་ངག་<milestone unit="line" n="691.6"/>ནི། །སྨྲབའིམཚོན ཆབསྟནདུགསོལ། །གསང་བའི་བདག་པོས་གསུངས་པ། སེམསདཔའཆེནཔོཉོནཅིག །ཐོག་མར་རྩོད་པ་འཆའ་དུས་སུ། །དགོངས་པ་མི་གཉིས་སྤྱི་བོར་བཞག །རྡོ་རྗེ་རིག་པའི་གཏན་<milestone unit="page" n="692"/><milestone unit="line" n="692.1"/>ཚིགས་རྣམས། །རང་གི་རྒྱལ་ས་འཛིན་དུ་གཞུག །དྲི་བ་གསུམ་པོ་བརྟག་བྱ་སྟེ། །འདྲི་ན་འཕྲང་བསྒུག་ཟུར་གྱིས་སྒྲ། །བཟློག་ན་བརྫུན་ཏེ་སླར་ལ་འདྲི། །གྲུབ་མཐའ་མ་ལོངས་ལན་མ་གདབ། །གླན་ན་མྱུར་མགྱགས་<milestone unit="line" n="692.2"/>མཚོན་ཆ་བརྡེག །ཡང་ན་འགལ་འབྲེལ་གཡུང་ངོར་འཇུག །དམན་པའི་ཐེག་པར་ཁས་ལེན་ན། །དཔེ་ཡིས་བརྟགས་ཤིང་སྤྱི་ནས་འདྲི། །རྫོགས་ཆེན་ལྟ་བར་ཁས་ལེན་ན། །དགོས་པ་དྲི་སྟེ་གན་རྐྱལ་གནན། །རྫོགས་<milestone unit="line" n="692.3"/>ཆེན་ལྷ་བ་ཁ་འབྱམས་ནི། །ཡུལ་གཅིག་དུས་གཅིག་ངོ་བོ་གཅིག །གཟུགས་སྒྲ་དྲི་རོ་རེག་ལ་སོགས། །ཁ་དོག་དབྱིབས་དང་བཅོས་པ་རྣམས། །བརྟགས་ན་ཕྱོགས་སུ་ལྷུང་སྲིད་པས། །དེ་ལ་རྫོགས་ཆེན་ཁ་མི་<milestone unit="line" n="692.4"/>འབྱམ། །རྒྱུ་མཚན་མི་ལྡན་དམ་མི་བཅའ། །ཆོས་ཉིད་དོན་གྱི་ངོ་བོ་དེ། །ཡིན་ཚུལ་ངེས་པ་མེད་པ་ལ། །མི་མཐུན་བསམ་ངོ་སོ་སོ་ལ། །སྣང་ཚུལ་ཅིར་ཡང་སྣང་བའི་ཕྱིར། །ལུང་མེད་བསྙོན་པ་རང་གི་ནི། །གྲུབ་མཐའ་<milestone unit="line" n="692.5"/>དག་ལ་སྐྱོན་ཡོད་ནས། །གཞན་སྐྱོན་འོང་བ་ཤེས་ན་འབྱམས། །ཁོངས་ན་སྤངས་པའི་རྗེས་ཤུལ་དུ། །རླུང་གིས་ས་བོན་བསྐུར་ནས་ནི། །དབང་གསུམ་ཚུལ་གསུམ་ཡུལ་དང་དུས། །སྤྱི་དང་བྱེ་བྲག་ཤེས་པར་<milestone unit="line" n="692.6"/>དབྱེ། །འགལ་འབྲེལ་ཡན་ལག་རྣམ་བཞི་པོས། །རང་གཞུང་བསྐྱབ་ཅིང་གཞན་སུན་འདོད། །འབྲེལ་པ་གྲུབ་ན་འགལ་བ་ལྡོག །གལ་ཏེ་འབྲེལ་པ་མ་གྲུབ་ན། །འགལ་བའི་རི་བོ་མཐོང་བར་འགྱུར། །རྫོགས་ཆེན་ལྟ་<milestone unit="page" n="693"/><milestone unit="line" n="693.1"/>༄༅། །བ་ཁ་འབྱམས་ཡང་། །ཡང་ན་དབང་གསུམ་ཚུལ་གྱིས་འབྱམས། །ཡང་ན་དཔེ་དོན་གཉིས་ཀའི་འབྱམས། །ཡང་ན་ཕན་ཚུན་བལྟས་པས་འབྱམས། །ཡང་ན་ངོ་གའི་སྣང་ཚུལ་འབྱམས། །དེས་ནི་གཉིས་<milestone unit="line" n="693.2"/>འགེག་འཕྲང་མི་ལྷུང་། །ཕྱི་རྒོལ་དག་གིས་ཚུག་མི་འགྱུར། །གལ་ཏེ་འབྲོས་སར་མ་ཐར་ན། །དོན་དེ་བཟློག་ཏེ་སླར་ལ་འདྲི། །ཡང་ན་བླ་མའི་བཀའ་རྒྱས་གདབ། །རྡོ་རྗེ་རིག་པའི་གཏན་ཚིགས་ལ། །ཆོས་ཉིད་རིག་<milestone unit="line" n="693.3"/>པའི་རྒྱ་ཡིས་གདབ། །མཐུན་པར་སྣང་བའི་ཆོས་གཅིག་ལ། །མི་འདྲ་བ་ཡི་ནད་འདྲི་ན། །ཆོས་ཉིད་ཡིན་པར་ལན་ཡང་གདབ། །དེས་ཀྱང་བདེན་པ་མ་མཐུན་ན། །མི་མཐུན་མགོ་བསྒྲེས་སླར་ལ་བཟློག །མི་རིགས་པ་<milestone unit="line" n="693.4"/>གཅིག་འདྲི་བྱེད་ན། །དེ་ཡང་དེ་ལྟར་གོང་མ་བཞིན། །འདྲི་ན་སུན་དབྱུང་གུས་ཕྱག་འཚལ། །བཟློག་ན་བརྫུས་ཏེ་འཕྲང་སྡོད་བྱ། །བརྫུས་ཏེ་གྲུབ་མཐའ་གཏན་ལ་དབབ། །གལ་ཏེ་རློམ་པར་འདོད་པ་ན། །སྐྱོན་<milestone unit="line" n="693.5"/>གཉིས་ཚང་བའི་ཚིག་གཅིག་ལ། །རྫོགས་ཆེན་གྲུབ་མཐའ་འཆའ་རུ་གཞུག །གཡས་གཡོན་འབྲོས་པའི་འཔྲང་བཅད་ལ། །གཉིས་འགག་འཕྲང་དུ་བཙུད་དེ་བརྡབ། །གང་དུ་སླེབ་པར་དབྱུག་པས་བཏགས། །འོག་<milestone unit="line" n="693.6"/>མའི་བལྟ་བའི་མཆོག་བཙལ་ལ། །མགོ་བསྒྲེ་བྱས་ཏེ་གཡང་དུ་བསྒྱུར། །མཐུན་པར་སྣང་བའི་ཆོས་གཅིག་ལ། །མི་འདྲ་བ་ཡི་ནད་ཀ་འདྲི། །ཆོས་གཅིག་ཡོད་པར་ཁས་བླངས་ནས། །སྨྲ་བར་མི་བྱེད་གསང་བྱེད་<milestone unit="page" n="694"/><milestone unit="line" n="694.1"/>ན། །དེ་ཡི་གསང་ཁུང་བྲུ་བའི་ཕྱིར། །མི་རིགས་པ་གཅིག་ཁས་བླངས་ལ། །མགོ་བསྒྲེ་དེ་དང་བསྟུན་པར་བྱ། །ཞེས་སོ། །བང་མཛོད་འཕྲུལ་གྱི་ལྡེའུ་མིག་ལས། །རྒོལ་རྩོད་ཐེ་ཚོམ་གྱི་མན་ངག་བསྟན་པའི་ལེའུ་སྟེ་ང་<milestone unit="line" n="694.2"/>དགུ་པའོ།། །།ཡང་གསོལ་པ། ཀྱེ་ཀྱེ་གསང་བའི་བདག་པོ་ལགས། །ཚིག་གི་དོན་གྱིས་ཅི་ལྟར་བཤད། །གསང་བའི་བདག་པོས་བསྟན་དུ་གསོལ། །ཀྱེ་སེམས་དཔའ་ཆེན་པོ་ཉོན་ཅིག །ཚིག་གི་དོན་གྱི་བཤད་<milestone unit="line" n="694.3"/>ལུགས་ནི། །གོང་གི་ཤུགས་དང་འོག་གི་ཤུགས། །ཚིག་ཏུ་མི་བཏང་བཤད་ན་བགྲང་། །ཚེག་མིག་བགྲང་ཞིང་ཤིང་རྟ་ཞོན། །ཡན་ལག་ཤུགས་ཀྱིས་འབྲུ་རྣམས་བརྡའ། །ཚིག་འབྲུ་གར་འགྲོ་ཡན་ལག་དབང་། །རྩོད་པ་<milestone unit="line" n="694.4"/>གྲོགས་ཀྱི་ཡི་གེ་ནི། །གཙོ་ལ་ཅུང་ཟད་ཙམ་ཞིག་ཡོད། །གྲོགས་ལ་ཆེད་དུ་འབོད་པར་བྱེད། །ཡན་ལག་ཤུགས་ཀྱི་འབྲུ་རྣམས། །གོ་གབདམསྙམ། །ཡན་ལག་གྲོགས་ཀྱི་དབང་དུའོ། །སྡེ་དོན་ལྔ་ཡི་ཀླད་རྒྱས་<milestone unit="line" n="694.5"/>ནི། །རང་རང་ཐ་མར་ཤེས་པར་བྱ། །འབྲུ་དགུ་དང་པོའི་ཐ་མར་རོ། །དེ་ལྟར་དེ་བཞིན་དེ་འདྲ་གསུམ། །དཔེ་རུ་བསྟན་པའི་ཡི་གེ་ཡིན། །ཅི་ཕྱིར་གང་ཕྱིར་དེ་ཕྱིར་གསུམ། །དམིགས་ཀྱིས་གཏན་ཚིགས་དྲིས་པ་<milestone unit="line" n="694.6"/>ལས། །གཅིག་གིས་གཏན་ཚིགས་བསྟན་པའོ། །དེ་ནི་འདི་ནི་ད་ནི་གསུམ། །དེ་ནི་ཞེས་པའི་ཡི་གེ་ནི། །འོག་ཏུ་བརྟན་ལ་ཕབ་སྟེ་སྟོན། །འདི་ནི་ཞེས་པའི་ཡི་གེ་ནི། །གོང་ལས་བཟློག་པའི་ཆོས་ཤིག་སྟོན། །ད་ནི་ཞེས་<milestone unit="page" n="695"/><milestone unit="line" n="695.1"/>༄༅། །པའི་ཡི་གེ་ནི། །དོན་གཅིག་གོང་དུ་རྫོགས་ནས་ནི། །གཉིས་པ་སྟོན་པའི་རྐྱེན་ཞེས་བྱ། །དེ་ཡང་ཞེས་པའི་ཡི་གེ་ནི། །གོང་དུ་བསྟན་པའི་ཡི་གེའི་དོན། །འོག་གིས་གཏན་ལ་ཕབ་སྟེ་སྟོན། །འདི་ཡང་<milestone unit="line" n="695.2"/>ཞེས་པའི་ཡི་གེ་ནི། །གོང་དང་འོག་དག་མཐུན་པར་སྟོན། །ཐར་ན་པར་ན་མདོར་ན་གསུམ། །ལ་བཅད་པ་ཡི་ཡི་གེར་བཤད། །དེ་ལ་ཞེས་པའི་ཡི་གེ་ནི། །གཞི་ལ་དགར་བའི་ཡི་གེ་སྟེ། །དང་གིས་རྣམ་གྲངས་བཤད་<milestone unit="line" n="695.3"/>པ་ལ། །སོགས་པ་རྣམས་ཀྱིས་སྡེ་ཚན་བས། །ཐམས་ཅད་ཀུན་ནི་ལྷག་མེད་པའོ། །བང་མཛོད་འཕྲུལ་གྱི་ལྡེའུ་མིག་ལས། ཚིག་གི་དོན་གྱི་བཤད་ལུགས་བསྟན་པའི་ལེའུ་སྟེ་དྲུག་ཅུ་པའོ།། །།དེ་ནས་གསང་བའི་<milestone unit="line" n="695.4"/>བདག་པོས། །སེམས་དཔའ་རྡོ་རྗེ་ལ་འདི་སྐད་ཅེས་བཀའ་སྩལ་ཏོ། །ཀྱེ་ཀྱེ་སེམས་དཔའ་ཆེན་པོ་ཉོན་ཅིག །མན་ངག་འདི་ཡི་མཚན་ཟུང་ཞིག །མན་ངག་འདི་ཡི་མཚན་བཟུང་ན། །ཆོས་རྣམས་ཐམས་ཅད་བཟུང་དང་<milestone unit="line" n="695.5"/>མཚུངས། །ཞེས། དེ་ནས་སེམས་དཔའ་རྡོ་རྗེས་གསོལ་པ། །ཀྱེ་ཀྱེ་གསང་བའི་བདག་པོ་ལགས། །མན་ངག་དམ་པའི་ཡི་གེ་འདི། །མཚན་ཟུང་ཞིག་པར་བསྒོ་བ་དེ། །མཚན་ནི་ཅི་ལྟར་གཟུང་བར་བགྱི། །གསང་བའི་<milestone unit="line" n="695.6"/>བདག་པོས་བསྟན་དུ་གསོལ། །གསུངས་པ། །སེམས་དཔའ་ཆེན་པོ་ཉོན་ཅིག །མན་ངག་འདི་ཡི་མཚན་ཉིད་ནི། །རྒྱལ་པོའི་བང་མཛོད་དང་འདྲ་བའི་ཕྱིར། །བང་མཛོད་འཕྲུལ་གྱི་ལྡེའུ་མིག་ཅེས་བྱ་བར་ཟུང་</p></div1>
        </body>
    </text>
</TEI.2>