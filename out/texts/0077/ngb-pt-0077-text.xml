<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0077-text.xml">
    <teiHeader lang="tib">
        <fileDesc>
            <titleStmt>
                <title><!--rdo rje srin po rno ba rdo rje mchu can gyi rgyud ces bya ba/_rgyud thams cad kyi snying po 'khor ba dong sprugs chen po'i rgyud/-->རྡོ་རྗེ་སྲིན་པོ་རྣོ་བ་རྡོ་རྗེ་མཆུ་ཅན་གྱི་རྒྱུད་ཅེས་བྱ་བ། རྒྱུད་ཐམས་ཅད་ཀྱི་སྙིང་པོ་འཁོར་བ་དོང་སྤྲུགས་ཆེན་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0077-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=453.1; end=469.6--><milestone unit="page" n="453"/><milestone unit="line" n="453.1"/>༄༅། །རྒྱ་གར་སྐད་དུ། བཛྲ་རྭཀྟ་ས་ཏིཀྟཏ་བཛྲ་ཏུརྙིའ་ཏནྟྲ་ནཱ་མ། བོད་སྐད་དུ། རྡོ་རྗེ་སྲིན་པོ་རྣོ་བ་རྡོ་རྗེ་མཆུ་ཅན་གྱི་རྒྱུད་ཅེས་བྱ་བ། རྒྱུད་ཐམས་ཅད་ཀྱི་སྙིང་པོ་འཁོར་བ་དོང་སྤྲུག་ཆེན་པོའི་རྒྱུད། ཧེ་རུ་ཀ་ནག་<milestone unit="line" n="453.2"/>པོ་ཆེན་པོ་ཐོར་ཚུགས་གཅིག་པ་ལ་ཕྱག་འཚལ་ལོ། །རྡོ་རྗེ་སེམས་དཔའི་ཞལ་ཆེམས། སངས་རྒྱས་འོད་དཔག་མེད་པའི་སྐུ་རྟེན་དུ་བཞག་པ། ཆོས་ཉིད་རང་སྣང་གི་ནམ་མཁའ་ལ། རིན་པོ་ཆེ་གསེར་གྱི་གླེགས་བམ་<milestone unit="line" n="453.3"/>ལ། བིཌབྱ་ཞུན་མས་རང་ནན་དུ་བྲིས་ཏེ། མདུན་གྱི་ནམ་མཁའ་ལ་བབས་སོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོས། སངས་རྒྱས་མི་གཡོ་བ་འོད་ཀྱི་ཕུང་པོ་ལ་བརྐྱང་ཕྱག་ཕུལ་ཏེ། ཡན་ལག་ལྔ་<milestone unit="line" n="453.4"/>ས་ལ་བཙུགས་ཏེ། ཡི་དམ་གྱི་ལྷ་ལ་གསོལ་བ་བཏབ་སྟེ་གཟིགས་པས། རྒྱུད་ཐམས་ཅད་ཀྱི་སྙིང་པོ་ཡང་གསང་བྱུང་བའི་རྒྱུད། སྨན་གྱི་རྒྱལ་པོ་དུར་བྱིད་ལྟ་བུ། ཆོས་ཆེན་པོ་གསང་བ་རྨད་དུ་བྱུང་བ། ཆོས་ཐམས་ཅད་<milestone unit="line" n="453.5"/>ཀྱི་ཟུག་རྔུ་རབ་ཏུ་ཕྱེ་བ། རྡོ་རྗེ་སྲིན་པོ་འབྲུག་གི་སྒྲ་སྒྲོགས་པ། གཅན་གཟན་གྱི་རྒྱལ་པོ་སེང་གེ་ལྟ་བུའི་ཚིག་གི་ལེའུ་བདུན་གྱིས་རྡོ་རྗེ་འཆང་གི་གྲལ་ཐོབ་པར་བྱེད་པ། བཛྲ་ཀྲོ་ཏ་ཧ་ཡ་སྒྲི་ཝ། དྷརྨ་རཏྣ་སརྦ་པ་<milestone unit="line" n="453.6"/>པམ མ་ང་ལ་ཨ་སི་ཨལ་ཨག དེ་ནས་ཁྲོ་བོའིརྒྱལཔོཆེནཔོས། ཚིགལེའུ་དང་པོས་རྒྱལ་པོའི་ཕོ་བྲང་མེས་བསྲེག་པར་བསྟན། གཉིས་པས་འཛམ་བུ་གླིང་གི་གྲོངཁྱེརཆེནཔོབཞིགཤོམ་པར་བསྟན། གསུམ་<milestone unit="page" n="454"/><milestone unit="line" n="454.1"/>པས་འགྲོ་བ་རིགས་དྲུག་གི་སེམས་ཅན་ཐམས་ཅད་ཀྱི་སྲོག་བཅད་པར་བསྟན། བཞི་པས་རི་བོ་ཐམས་ཅད་ཁྱུར་མིད་དུ་བཟའ་བར་བསྟན། ལྔ་པས་ཉི་ཟླ་གོས་སུ་གོན་པར་བསྟན། དྲུག་པས་དམ་ཆོས་ཐམས་ཅད་ཆུ་<milestone unit="line" n="454.2"/>བོ་ཆེན་པོ་ལ་དབོ་བར་བསྟན། བདུན་པས་སངས་རྒྱས་ཐམས་ཅད་དུར་དུ་གཞུག་པར་བསྟན་ནོ། །ཨ་ཨ། གདོད་ཅིག་གསང་བའི་བདག་པོ་ངས། །ཁྱེད་ལ་ལེགས་པར་བསྟན་པར་བྱ། །བཛྲ་ས་ཏྭ་སྒུ་རུ་པ་ལ་པྲ་བེ་ཤ་<milestone unit="line" n="454.3"/>ཡ། མ་རིག་མུན་པའི་ཁ་འབྱེད་ཉི་མའི་འོད་པོ་ཆེ། །ཀུན་ལ་སྙོམས་པའི་ཟེར་ལྡན་བྱམས་ཐུགས་ཅན། །དཔག་བསམ་ཤིང་བཞིན་ཟད་མེད་ཡིད་བཞིན་གཏེར། །དགོས་དགུ་ཕུན་སུམ་ཚོགས་པའི་སྲིད་གསུམ་<milestone unit="line" n="454.4"/>གཉེན། །ཐུགས་རྗེའི་ཞགས་པས་རིགས་དྲུག་སེམས་ཅན་འཆིང་། །འགྲོ་བ་འདམ་ནས་འདྲེན་མཛད་ལྕགས་ཀྱུ་ཅན། །སེམས་ཀྱི་མུན་པ་ཁ་འབྱེད་རྩལ་མངའ་བ། །སྒོ་གསུམ་དང་བས་ཕྱག་འཚལ་སེམས་དང་ཡེ་<milestone unit="line" n="454.5"/>ཤེས་དབྱེ། །སེམས་དང་ཡེ་ཤེས་གཉིས་ཀྱི་ཁྱད་པར་བསྟན་པ་ཡང། །སེམས་ནི་ཆུ་དང་འདྲ་སྟེ་ཐམས་ཅད་སྡུད། །ཡེ་ཤེས་མེ་དང་འདྲ་སྟེ་ཐམས་ཅད་བསྲེག །ཆུ་ཡིས་ལྗན་ལྡིན་ལེན་བྱེད་བསྲེག་པ་མིན། །མེ་ཡིས་ལྗན་<milestone unit="line" n="454.6"/>ལྗིནསྲེག་བྱེད་སྡུད་པ་མིན། །མེ་ཡིས་སྦུར་བསྲེག་ཆགས་པར་བྱེད་མི་སྲིད། །ཆུ་ཡིས་སྦུར་སྡུད་བསྲེག་པར་བྱེད་མི་སྲིད། །དེབཞིནསེམསཀྱིསདགེ་སྡིག་བག་ཆགས་སྡུད། །ཡེ་ཤེས་མེ་ཡིས་རྣམ་རྟོག་བག་ཆགས་<milestone unit="page" n="455"/><milestone unit="line" n="455.1"/>༄༅། །བསྲེག །སེམས་ཀྱིས་བག་ཆགས་རྣམ་འཕེལ་བསྲེག་མི་ནུས། །ཡེ་ཤེས་བག་ཆགས་བསྲེགས་ནས་སླར་མི་སྐྱེ། །ཆུ་ཡིས་སྦུར་སྡུད་གཞན་དང་འགྲོགས་པར་བྱེད། །མེ་ནི་མེ་ཉིད་སྲེག་བྱེད་འགྲོགས་པ་<milestone unit="line" n="455.2"/>མེད། །དེ་བཞིན་སེམས་ནི་རྣམ་རྟོག་བག་ཆགས་འགྲོགས། །ཡེ་ཤེས་བག་ཆགས་བསྲེགས་ནས་སླར་མི་འགྲོགས། །ཅི་ལྟར་མེ་ཡི་རྩེ་མོ་ལ། །སྦྲང་བུ་འདུ་རུ་ག་ལ་རུང་། །དེ་བཞིན་སངས་རྒྱས་ཡེ་ཤེས་སྒྲིབ་མེད་<milestone unit="line" n="455.3"/>ལ། །ཉོན་མོངས་བག་ཆགས་འདུ་རུ་ག་ལ་རུང་། །དེས་ན་སེམས་ནི་རྣམ་རྟོག་བག་ཆགས་བསླད། །ཡེ་ཤེས་བག་ཆགས་བྲལ་བའི་རིག་པའོ། །སེམས་དང་ཡེ་ཤེས་དབྱེ་བའི་ཐབས་བསྟན་པའོ།། །།ལག་ན་<milestone unit="line" n="455.4"/>རྡོ་རྗེ་ཁྱོད་ཉོན་ཅིག །རྣལ་འབྱོར་སྟོང་པའི་ངང་གནས་པས། །མུ་སྟེགས་ཞབྲུལ་པའི་ལམ་དང་འདྲ། །སངས་རྒྱས་ལུས་ཀྱི་རྒྱན་བཟང་བ། །ཡེ་ཤེས་ལུས་ཅན་དྲི་མ་མེད། །ང་ལ་འདུན་ན་ཡེ་སངས་རྒྱས། །ཡ་ཐ་རྒྱལ་<milestone unit="line" n="455.5"/>བའི་འཇིག་རྟེན་ནས། །མ་ཐ་དམྱལ་བའི་གནས་ཡན་ཆད། །རིག་པའི་ཡེ་ཤེས་རང་ངོ་མ་བཅོས་ལྷུན་གྱིས་གྲུབ་ལ་བཙལ་དུ་ཡེ་ནས་མེད། ཁྲོ་བོའི་རྒྱལ་པོ་འཇིགས་པའི་གཟུགས། །འཁོར་བའི་ཁྲག་ཞག་འཐུང་བ་<milestone unit="line" n="455.6"/>པོ། །ཉོན་མོངས་སྐྱེད་པའི་ཆོས་རྣམས་ནི། །རང་བྱུང་ཡེ་ཤེས་བདག་མེད་སྐུ། །མི་གནས་ཤེས་རབ་ཕ་རོལ་ཕྱིན། །ཐུགས་རྗེ་སྤྲུལ་སྐུའི་ཞིང་ཁམས་ཀྱང་། །སྐྱེ་མེད་དག་པའི་ཀློང་དུ་འདས། །ངོ་བོ་ཉིད་ཀྱི་སྣང་བ་<milestone unit="page" rend="page" n="456"/><milestone unit="line" n="456.1"/>ཡང་། །མི་གནས་ཡེ་ཤེས་ཀློང་དུ་འདུས། །ཅི་ལྟར་གླིང་བཞིའི་རྒྱལ་པོ་ཡང་། །བསོད་ནམས་ལོངས་སྤྱོད་མཐའ་ཀླས་ཀྱང་། །བྲམ་ཟེ་གདུག་པའི་དམོད་པ་ཡིས། །ཅི་ལྟར་བརླག་པར་འགྱུར་བ་བཞིན། །འཁོར་བའི་<milestone unit="line" n="456.2"/>བག་ཆགས་སྦྱང་དཀའ་བ། །སྙིང་པོ་དོན་གྱི་བཅུད་མཐོང་ན། །སྐད་ཅིག་གསུམ་ལ་གྲོལ་བར་འགྱུར། །ཞེས་འཁོར་བ་དོང་སྤྲུག་ཆེན་པོའི་རྒྱུད་ལས། རྒྱལ་པོའི་ཕོ་བྲང་མེ་ཡིས་སྲེག་པའི་ལེའུ་སྟེ་དང་<milestone unit="line" n="456.3"/>པོའོ།། །།དེ་ནས་བཅོམ་ལྡན་འདས་རྡོ་རྗེ་ཆེན་པོ་དེས། བརྟུལ་ཞུགས་ཀྱི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ནས་གསང་བའི་བདག་པོས་ཞུས་པ། ཀྱེ་ཀྱེ་བཅོམ་ལྡན་རྡོ་རྗེ་འཆང་། །བརྟུལ་ཞུགས་ཀྱི་<milestone unit="line" n="456.4"/>ཏིང་ངེ་འཛིན་ལས་བཞེངས་ལ། །བཤིག་པར་དཀའ་བའི་གྲོང་ཁྱེར་ཆེན་པོ་བཞི། །ཐབས་མཁས་ཐུགས་རྗེ་རྫུ་འཕྲུལ་སྟོབས་ལྡན་པས། །སངས་རྒྱས་ཞིང་དུ་ཡང་དག་བསྒྲལ་བའི་ཕྱིར། །ལག་ན་རྡོ་རྗེ་བདག་ལ་<milestone unit="line" n="456.5"/>བསྟན་དུ་གསོལ། །དེ་ནས་བཅོམ་ལྡན་འདས་བརྟུལ་ཞུགས་ཀྱི་ཏིང་ངེ་འཛིན་ལས་བཞེངས་ཏེ། གསང་བའི་བདག་པོ་ཁྱོད་ཉོན་ཅིག །བཛྲ་ན་པ་ནི་སྟོ་བས་ལྷ་ཎ་བྷ། སྙིན་དྷ་རྡི་ཁེར་རྒ་ཙ་དྷ་རི། སྙིང་ཀྟ་ནཱ། ཀུན་<milestone unit="line" n="456.6"/>བཟང་ཞལ་ནི་ཕྱོགས་བཅུ་ཀུན་ཏུ་གཟིགས། །ཡུམ་གྱི་བྷ་ག་བདེ་ཀློང་གཅིག་ཏུ་འཁྱིལ། །གཉིས་མེད་བདེ་བས་ཐམས་ཅད་ཡོངས་སུ་ཁྱབ། །དེ་ཉིད་ལས་བྱུང་སྐུ་གསུམ་སེམས་ཀྱི་ངང་། །དུག་ལྔ་མ་བསྐྱེད་ཆོས་ཀྱི་<milestone unit="page" n="457"/><milestone unit="line" n="457.1"/>༄༅། །དབྱིངས་སུ་བཀོད། །ཉོན་མོངས་མ་སྤངས་འདམ་གྱི་ཕུར་པ་འདྲ། །པདྨའི་སྤྱན་ལྡན་སྐྱོན་མེད་དག་པའི་སྐུ། །དེ་དབང་གྱུར་ནས་སངས་རྒྱས་པ། །རྫོགས་པའི་བདེ་ཆེན་ངོ་བོ་ལ། །ངང་དུ་ཉོན་མོངས་<milestone unit="line" n="457.2"/>གཅོད་པའོ། །མ་བཅོས་མཁའ་འདྲ་ལྷུན་རྫོགས་ཏེ། །ནམ་མཁའི་ངང་ལས་གཡོས་པ་མེད། །ཀྱེ་གསང་བའི་བདག་པོ་མཁྱེན་པས་གཟིགས་པ། འཛམ་བུའི་གླིང་ན་ཀུན་བཟང་ཞལ་སོ་སོར་གཟིགས་པ་སྟེ། ཚད་མེད་<milestone unit="line" n="457.3"/>པ་ལ་གཟིགས་པ་སྟེ། རང་རིག་པའི་ཡེ་ཤེས་ལ་གཟིགས་སྣང་རྣམ་པར་དག་པས། གདུལ་བྱའི་ཞིང་ཁམས་ཁོ་ནའོ། །ལག་ན་རྡོ་རྗེ་ཁྱོད་ཉོན་ཅིག །མ་འོངས་པའི་སེམས་ཅན་གྱི་དོན་དུ་འདི་སྐད་སྨྲོས་ཤིག །སེམས་<milestone unit="line" n="457.4"/>ཀྱིས་ལོན་བྱ། དྲན་རྟོག་སྣ་གཞིལ། དབང་པོ་སྔོན་བཅད། སྣང་བའི་ངོ་སྤྲད། ཡེ་ཤེས་ངོས་བཟུང་རྟོགས་པའི་རྗེས་བཅད། འཁོར་བ་གཞི་བཟློག །འགྲོ་བ་རང་ལུགས་སུ་བཞག་གོ །སྲིད་པ་གསུམ་ནི་བདེ་བའི་<milestone unit="line" n="457.5"/>གཞལ་ཡས་ཁང་། རང་བྱུང་ཡེ་ཤེས་མི་རྟོག་ཉོན་མོངས་བྲལ། །ཉོན་མོངས་ཞིང་དག་སྐུ་གསུམ་ལྷུན་ཡིས་གྲུབ། །དབང་བསྐུར་རྒྱས་བཏབ་སྐུ་གསུམ་མིང་གིས་མཚོན། །ཆ་ལུགས་ཕྱག་རྒྱ་མ་ལུས་སྐུ་ལ་རྫོགས། །སྐུ་<milestone unit="line" n="457.6"/>བསྟན་ཡིག་འབྲུ་འོད་ཟེར་ཕྱོགས་བཅུར་འཕྲོས། །གསལ་བའི་འཇིག་རྟེན་གྲགས་པས་དབང་དུ་འདུས། ཁྲེན་ཏུ་དཀོན་པའི་ཆོས་ཉིད་ཟབ་མོའི་ཡུལ་ཤེས་ཤིང་། །མྱ་ངན་འདས་ལ་མི་གནས་འཁོར་ལ་མི་གནས་<milestone unit="page" rend="page" n="458"/><milestone unit="line" n="458.1"/>ན། །བྱང་ཆུབ་སེམས་དཔའ་དེ་ནི་ཡོངས་སུ་མྱ་ངན་འདའ་བར་འགྱུར། །ཞེས་འཁོར་བ་དོང་སྤྲུག་ཆེན་པོའི་རྒྱུད་ལས། འཛམ་བུའི་གླིང་གི་གྲོང་ཁེར་ཆེན་པོ་བ ་གཞོམ་པར་བསྟན་པའ་ལེའུ་སྟེ་གཉས་<milestone unit="line" n="458.2"/>པའོ།། །།དེ་ནས་ཡེ་ཤེས་ཀྱི་མགོན་པོ་ཆེན་པོ་ཉིད་སྙིང་རྗེ་མེད་པའི་ཏིང་ངེ་འཛིན་ལ་སྙོམས་པར་ཞུགས་སོ། །དེའི་དྲུང་ན་གསང་བའི་བདག་པོ་ཉིད་ཕྱག་སྤྱི་བོར་ཐལ་མོ་སྦྱར་ནས། ཞབས་ཀྱི་པུས་མོ་ས་<milestone unit="line" n="458.3"/>ལ་བཙུགས་ཏེ་གསོལ་པ། བཅོམ་ལྡན་འདས་མགོན་པོ་འོད་དཔག་མེད། སྙིང་རྗེ་རབ་ཏུ་མི་གནས་པའི་ཏིང་ངེ་འཛིན་ལས་བཞེངས་ཤིག ཁམས་གསུམ་གྱི་སེམས་ཅན་ནི་ནད་པ་ལྟ་བུ་སྟེ། སངས་རྒྱས་ཀྱི་ས་ནས་<milestone unit="line" n="458.4"/>སངས་རྒྱས་ཀྱི་ཞིང་དུ་བསྒྲལ་བའི་ཐབས་བསྟན་དུ་གསོལ། དེ་ནས་བཅོམ་ལྡན་འདས་ཀྱིས་བཀའ་སྩལ་པ། གསང་བའི་བདག་པོ་ཉོན་ཅིག །སྐྱེ་ཤི་མེད་པར་སྲོག་འཛིན་པར་འདོད་ན། མི་འགྱུར་བ་རྡོ་རྗེའི་སྐུ་<milestone unit="line" n="458.5"/>ལོངས་ཤིག །མ་ནུ་སརྦ་ཙིསྟ་ཨེ་ཀ་མ་ར་ན་ཧཱུཾ༷་ཨ། ལག་ན་རྡོ་རྗེ་ཞུས་པ་ལེགས་སོ། །ཐོག་མ་རང་བཞིན་ལྷུན་གྱིས་གྲུབ་པའི་མགོན་པོ་འོད་མི་འགྱུར་བ་ཉིད། སྡིག་པའི་འགྲན་ཟླ་མེད་པར་འཁོར་བར་ལྟུང་བ་དེ་ཉིད་<milestone unit="line" n="458.6"/>རང་གི་ངོ་བོར་མ་ཤེས་པ་ལྷན་ཅིག་གནས་པའི་མ་རིག་པའོ། །ལྷན་ཅིག་གནས་པའི་མ་རིག་པ་རང་གཟུགས་ཀྱི་སྐུ་མི་སྣང་བས་མཐོང་བའི་ཡུལ་ལ་ཤེས་པའི་རིག་པ་མ་ཤོར་རོ། །དེ་ལས་ཀུན་ཏུ་བརྟགས་པའི་མ་<milestone unit="page" n="459"/><milestone unit="line" n="459.1"/>༄༅། །རིག་པ་བྱུང་ངོ་། །རིགས་ཀྱི་བུ་དེའི་ཚེ་དེའི་དུས་ན། སངས་རྒྱས་མར་མེ་མཛད་སྟོང་གི་གཙུག་ཕུད་རིན་པོ་ཆེ་ངས། དགྱེ་བའི་གྲོགས་མེད་པའི་མཐོང་བའི་ཡུལ་ལ་ཤེས་པའི་རིག་པ་སྐད་ཅིག་མས་ཤེས་<milestone unit="line" n="459.2"/>སོ། །ང་རང་བྱུང་གི་གཞི་ལ་འཁྲུལ་པ་མེད་པའི་ཕྱིར། དེའི་ཚེ་དེའི་དུས་ན་རྟོགས་པ་ཁྱད་པར་དུ་གྱུར་པའོ། །རིགས་ཀྱི་བུ་དེ་བཞིན་དུ་རྟོགས་པའི་དོན་ཐུགས་སུ་མ་ཆུད་པར། རྩོལ་བའི་བསམ་པས་སངས་རྒྱས་ན།<milestone unit="line" n="459.3"/>རང་བྱུང་གི་ཡེ་ཤེས་རྫུན་པར་འགྱུར་རོ། །རིགས་ཀྱི་བུ་སངས་རྒྱས་ཀྱི་བདེན་པ་ནི་གར་སྦྱིན་ལ་སྦྲང་འདབ་ཆགས་པ་ལྟ་བུ་མི་གཏོང་ན་སེམས་ཅན་གྱི་བསམ་པས་ཅི་སྟེ་བཟུང་། དེ་ལྟ་བས་ན་བྱང་ཆུབ་ཀྱི་སེམས་མུན་<milestone unit="line" n="459.4"/>སེལ་བདེ་བའི་སྐུ་ལ་རིག་པའི་སྐུ་ངོ་སྤྲད་པས་སྣང་སྲིད་གསལ་བར་ཤར་རོ། །དོན་གྱི་ངོ་སྤྲད་པས། ཚིག་དང་ཡི་གེར་འབྲེལ་ལོ། །ཡུལ་ཆོས་ཉིད་ལ་ངོ་སྤྲད་པས། སྣང་བ་རང་བཞིན་མེད་དེ། མེ་ལོང་ལྟ་བུའི་ཡེ་ཤེས་<milestone unit="line" n="459.5"/>སོ། །ཀྱེ་གསང་བའི་བདག་པོ། བྱང་ཆུབ་ཀྱི་སེམས་རང་རིག་པའི་ཀློང་ལ་ཁྱབ་གདལ་བུབྲ་ཆུབ་སྤྱི་སྡུད་དོན་ཀློང་། ཕུག་རྡུགས་འབྱམས་ལས་ཉག་གཅིག་གོ །འཁོར་བ་དོང་སྤྲུག་ཆེན་པོའི་རྒྱུད་ལས། ཁམས་གསུམ་<milestone unit="line" n="459.6"/>གྱི་སེམས་ཅན་བསད་པར་བ ན་པའི་ལེའུ་ ་གསུམ་པའོ།། །།དེ་ནས་ཡང་བཅོམ་ལྡན་འདས་ཐུགསརྗེཆེནཔོདངལྡནཔ། ཐབས་མཁས་པ། མེདབཞིནདུ ངབ། ནདཐམས་ཅད་སེལ་བར་བྱེད་པ་ཁྲོ་<milestone unit="page" n="460"/><milestone unit="line" n="460.1"/>བོ་ཆེན་པོ་བདུད་རྩི་འཁྱིལ་བ་ཉིད་ཆོས་ཉིད་རྣམ་པར་དག་པའི་ཏིང་ངེ་འཛིན་ལ་སྙོམས་པར་ཞུགས་སོ། །དེའི་ཚེ་དེའི་དུས་སུ་གསང་བའི་བདག་པོ་ལག་ན་རྡོ་རྗེས་ཞབས་གཉིས་ཀྱིས་ཉི་མ་དང་ཟླ་བ་བརྫིས་ཏེ། རྡོ་རྗེ་<milestone unit="line" n="460.2"/>འབར་བ་ཚངས་པའི་འཇིག་རྟེན་ལ་ཐུག་པར་གསོར་ཞིང་། ཞལ་བགྲད་མཆེ་བ་གཙིགས་སྨིན་མ་དཔྲལ་བར་བསྡུས་ཏེ། ཀྭའི་ཐུགས་རྗེ་ཆེན་པོ་ཆོས་ཉིད་ཀྱི་དགོངས་པ་ལ་མ་མནལ་བར་བཞེངས་ཤིག ཁམས་གསུམ་<milestone unit="line" n="460.3"/>གྱི་སེམས་ཅན་ཐམས་ཅད་ནི་བསྒྲལ་བར་མི་ནུས་ན། འཇིག་རྟེན་གྱི་ཁམས་སྟོངས་ཤིང་ཟད་པར་ཅི་སྟེ་མཆི། བདག་གིས་མ་ཤེས་མ་འཚལ་ཏོ། །འཇིག་རྟེན་གྱི་ཁམས་ཟད་ཅིང་མ་སྟོངས་ན། སངས་རྒྱས་ཀྱི་བདེན་པ་<milestone unit="line" n="460.4"/>ཡང་ཟད་ཅིང་ནུབ་པར་འགྱུར་རོ། །ཞེས་སྨྲས་པ་དང་། བཅོམ་ལྡན་འདས་ཀྱིས་བཀའ་སྩལ་པ། ལག་ན་རྡོ་རྗེ་ཧ་ཅང་ཁྲོ་བའི་སེམས་དང་མ་ལྡན་པར་དྲུང་དུ་འཁོད་ཅེས་བཀའ་སྩལ་ཏོ། །ཡུལ་མ་དག་པའི་འཇིག་རྟེན་<milestone unit="line" n="460.5"/>དང་། དག་པའི་འཇིག་རྟེན་གཉིས་འདས་པ་ན། རང་བཞིན་རྣམ་པར་དག་པ་རྒྱན་མ་བཀོད་པར་སྣང་བ་ཞེས་བྱ་བ་ཡོད་ཀྱིས། དེར་ཁྱོད་ཀྱིས་སེང་གེའི་འགྲོ་སྟངས་ཀྱིས་སོང་ལ། གླང་པོ་ཆེའི་ལྟ་སྟངས་ཀྱིས་ལྟོས་<milestone unit="line" n="460.6"/>ཤིག །འཇིག་རྟེན་གྱི་ཁམས་ཟད་ཅིང་སྟོངས་པ་ལ་ལྟ་ཅི་སྨོས་ཀྱི། ལག་ན་རྡོ་རྗེ་ཉིད་ཚིག་བླ་དགས་སོ། །དེ་ནས་ལག་ན་རྡོ་རྗེས་སེང་གེའི་ལྟ་སྟངས་ཀྱིས་བལྟས་པས། དེ་མ་ཐག་ཏུ་ཡེ་ཤེས་རྒྱན་མ་བཀོད་པར་ ང་<milestone unit="page" n="461"/><milestone unit="line" n="461.1"/>༄༅ བར་མཐོང་ངོ་། །གླང་པོ་ཆེའི་ལྟ་སྟངས་ཀྱིས་བལྟས་པས། འཁོར་བ་ཐམས་ཅད་ཟད་ཅིང་སྟོངས་སོ། །ཀྭའི་ཧེ་ལག་ན་རྡོ་རྗེ་ཁྱོད་ཉོན་ཅིག ཁྲོ་བོ་བདུད་རྩི་འཁྱིལ་པ་ཡིས། འཇིག་རྟེན་ཁམས་ནི་བརྔུབ་<milestone unit="line" n="461.2"/>པར་བྱའོ། །ཨ་ཧམ་ཀྭ་དྷ་ཤ་བཱ་རྡི་གྲྭ༷་ཉཧཀྟ། ཨ་བྷ་ར་ས་ཉྭ་ཐུ། བྱང་ཆུབ་ཀྱི་སེམས་རང་བྱུང་གི་རྫོགས་མ་ཆགས་བདེ་འགྲོ་གཅོད་བྱེད་སྟ་རེ། དྲང་སྲོང་ཁ་ལ་མེ་འབར་སྣང་སྲིད་རྒྱས་བཏབ། གནམ་ས་ལྟོ་སྦྱར། རི་བོ་<milestone unit="line" n="461.3"/>ཏིལ་འབྲུར་བཙུད། རྒྱ་མཚོ་རྒྱལ་མཚན་གྱི་རྩེ་ལ་བཏགས། བྱང་ཆུབ་སེམས་དཔའ་བྲན་ཁོལ་དུ་བཙུད། དཔེར་ན་བྲན་གྱིས་རྒྱལ་པོ་མཆོད་པ་ལྟར། བདེ་གཤེགས་ཀུན་གྱིས་བདག་མཆོད་པས། །ཆུ་བྲན་རྒྱ་མཚོར་<milestone unit="line" n="461.4"/>འདུས་པའི་ཚུལ། །རིགས་ཀྱི་བུ་ཁྱོད་སྡུག་བསྔལ་བར་མ་བྱེད་ཅིག །སྣོད་བཅུད་ཨ་ཏིར་འདུས་པས་སྣང་སྲིད་ཕྱགས་མས་བཏབ། །མཉམ་ཉིད་དོན་རྟོགས་ཐམས་ཅད་བདེ་ལ་བཀོད། །སྣང་བ་སྟོང་ཐིམ་རི་བོ་ཁྱུར་<milestone unit="line" n="461.5"/>མིད་བྱས། །སྟོང་ལ་མ་ཆགས་འཁོར་བའི་གདོས་ཐག་བཅད། །ཉོན་མོངས་ཞིང་དག་རྒྱ་མཚོ་ཧུབ་ཀྱིས་བཏབ། །སྡུག་བསྔལ་རྩད་བཅད་བདེ་བ་ཆེན་པོའི་སྐུ། །ཐམས་ཅད་ཡོངས་རྫོགས་གཅིག་སྟེ་ཉག་གཅིག་<milestone unit="line" n="461.6"/>མ། །དུག་གསུམ་དུག་ལྔ་སྐུ་གསུམ་ཡེ་ཤེས་ལྔ། །ལྔ་ཉིད་བདེ་ཆེན་ཐིག་ལེ་ཆེན་པོ་གཅིག །གཅིག་ལ་ཀུན་རྫོགས་ཐ་སྙད་རྣམ་པར་དག །ཐིག་ལེ་ཉག་གཅིག་རང་བྱུང་ཡེ་ཤེས་སྐུ། །རྣམ་དག་པདྨ་དབྱིངས་ཀྱི་དཀྱིལ་<milestone unit="page" rend="page" n="462"/><milestone unit="line" n="462.1"/>འཁོར་ན། །འདུ་འབྲལ་མེད་པའི་གསལ་བའི་མཁའ་ལ་སྙོམས། །བྱ་བཙལ་མེད་པའི་བདེ་བ་ཆེན་པོའི་སྐུ། །གར་ཡང་ཐོགས་མེད་འབྲུག་གི་སྒྲ་ལྟར་སྒྲོགས། །གླང་ཆེན་འགྲོས་ལྟར་འགྱུར་མེད་གཅིག་པུ་པ། །རུས་<milestone unit="line" n="462.2"/>སྦལ་གབ་པའི་ཚུལ་དུ་རྟག་གནས་པ། །བཙལ་མེད་བྱ་བྲལ་ཟིན་པའི་ཡུལ་ལ་གནས། །ཟིན་པ་མེད་པའི་སྡུག་བསྔལ་ནད་སེལ་བ། །རྒྱ་མཚོའི་གཏིང་ན་གསེར་གྱི་ཕ་བོང་འདྲ། །བདེ་དང་སྡུག་བསྔལ་རྒྱུ་མཐུན་བདེ་<milestone unit="line" n="462.3"/>གནས་པ། །རིན་ཆེན་གསེར་ལ་ནོར་བུ་ཕྱག་རྒྱའི་ཚུལ། །བསྒོམ་དང་བསྒོམ་བྱ་གཉིས་མེད་དོན་རྟོགས་ན། །སོ་མང་རལ་གྲི་ཏིལ་མར་ངར་བཏབ་འདྲ། །དགེ་སྡིག་གཉིས་མེད་དོན་རྟོགས་ན། །མན་ཤེལ་སྐུ་ལྟར་རང་<milestone unit="line" n="462.4"/>གི་རྒྱུད་དག་པས། །དཔེ་དོན་རྟགས་དང་གསུམ་གྱིས་ཚད་ལྡན་པས། །རྡོ་རྗེ་ལྟ་བུའི་ཏིང་འཛིན་ཐོབ་པ་ཡིན། །ལུང་གི་རྒྱལ་པོ་རིག་པའི་ཁུ་བྱུག་ལྟོས། །ཟིན་པས་རྩོལ་བའི་ནད་སྤངས་ཏེ། །ལྷུན་གྱིས་གནས་པར་<milestone unit="line" n="462.5"/>བཞག་པ་ཡིན། །ཨ་ཏི་རང་སར་གནས་པའི་ལུང་། །རྒྱལ་ཚབ་ཆེན་པོ་བདེ་བའི་བཀའ། །བསྒྲུབ་མེད་རྩལ་སྤྲུག་སྨོན་པ་མེད་པ་ཡི། །བྱར་མེད་ལྷུན་རྫོགས་སྔ་མ་དེ་བཞིན་ཉིད། །རྟོག་དཔྱོད་རྣམ་དག་གཉིས་མེད་<milestone unit="line" n="462.6"/>ཆོས་དབྱིངས་ལ། །ལོག་རྟོག་བྱིངས་པའི་སྤྱོད་པས་ཅི་ཞིག་བསླུ། །སངས་རྒྱས་དགོངས་པ་ཡེ་ནས་གནས་པ་ལ། །ད་ལྟ་ང་ལ་གནས་པར་བྱར་མེད་དེ། །བྱང་སེམས་བསྒོམ་པ་ཆུ་བོའི་ཀླུང་འབྱམས་ནས། །བསྒོམ་དང་<milestone unit="page" n="463"/><milestone unit="line" n="463.1"/>༄༅། །བསྒོམ་པར་བྱ་བ་གཉིས་མེད་ན། །དོན་དམ་ང་ལ་བདེན་པར་བཞག་པ་ནི། །ཆུ་བོ་ཀླུང་འབྱམས་དགོངས་པས་ཟིན་པ་ཡིན། ཁུན་གྱི་ཏིང་འཛིན་ཡེངས་བྲལ་མེད་པར་མ་ཤེས་ན། ཁྱུང་ཆེན་གཤོག་<milestone unit="line" n="463.2"/>རྫོགས་བཀའ་འདི་དང་དུ་ལོངས། །མི་གཡོ་རང་བཞིན་གནས་པས་སྨང་ སྦྱངབྱུངཅེན་མ་བྱས་ན། །མཐོ་རིས་བགྲོད་པའི་ལམ་དེས་ཉོན་མོངས་ཟིན་པར་འགྱུར། །ལམ་མེད་ལམ་དུ་འཇུག་པ་རྣམས་ཀྱི་ནད་ཆེ་<milestone unit="line" n="463.3"/>བ། །ཕྱིན་པར་འདོད་པས་རི་དགས་སྨིན་རྒྱུ་བསྙེག་པ་འདྲ། །བསྙེག་པའི་ཡུལ་མེད་འཇིག་རྟེན་གསུམ་ལས་ཡོངས་མི་འབྱུང་། །ཆོས་ལས་འདས་པའི་སྐུ་ངོ་མ་ཤེས་ན། །ནམ་མཁའ་ཆེ་ལུང་ངེས་པ་ལས། །རང་གི་<milestone unit="line" n="463.4"/>མཐུ་ཡིས་རིག་པ་ལས། །ཆོས་འདི་གཞན་ལས་འབྱུང་བར་མི་འགྱུར་ཞེས། ཁུད་ཐམས་ཅད་ཀྱི་སྙིང་པོ་ཡིན་པའི་ཕྱིར་རོ། །འཁོར་བ་དོང་སྤྲུགས་ཀྱི་རྒྱུད་ཅེས་བྱ་བ། ལུང་ཐམས་ཅད་དང་མི་འགལ་བའི་ཕྱིར། ལུང་<milestone unit="line" n="463.5"/>གི་ཆེ་བས་ཡིད་ཆེས་པའོ། །འཁོར་བ་དོང་སྤྲུགས་ཆེན་པོའི་རྒྱུད་ལས། སྣང་སྲིད་ཁྱུར་མིད་དུ་ཟ་བའི་ལེའུ་སྟེ་བཞི་པའོ།། །།དེ་ནས་བཅོམ་ལྡན་འདས་ཁམས་གསུམ་རྣམ་པར་རྒྱལ་བ་ཞེས་བྱ་བ། འོད་ཕུང་<milestone unit="line" n="463.6"/>སྟུག་པོའི་ཏིང་ངེ་འཛིན་ལ་སྙོམས་པར་ཞུགས་སོ། །ཡང་གསང་བའི་བདག་པོས་ཞུས་པ། བཅོམ་ལྡན་འདས་འོད་དཔག་ཏུ་མེད་པའི་ཏིང་ངེ་འཛིན་ལས་བཞེངས་ཤིག །ཡང་དག་པར་རྫོགས་པའི་སངས་རྒྱས་ལ་འོད་<milestone unit="page" n="464"/><milestone unit="line" n="464.1"/>ཟེརདཔག་ཏུ་མེད་པ་འབྱུང་བ་འདི་ཅིའི་རྒྱུ་ཅིའི་རྐྱེན། ངས་ཁམས་གསུམ་གྱི་སེམས་ཅན་ལ་ཅི་ལྟར་འོད་ཟེར་གྱི་ཕུང་པོ་འབྱུང་བ་བསྟན་པར་བྱ། ཞེས་ཞུས་པར། བཅོམ་ལྡན་འདས་ཁམས་གསུམ་རྣམ་པར་རྒྱལ་བའི་<milestone unit="line" n="464.2"/>འོད་ཕུང་གི་ཏིང་ངེ་འཛིན་ལས་བཞེངས་ཏེ་ཞལ་འཛུམ་པ་མཛད་ནས། གསང་བའི་བདག་པོ་ཁྱོད་ཀྱིས་དྲི་བ་དྲིས་པ་ལེགས་སོ། །ཡང་དག་པར་རྫོགས་པའི་སངས་རྒྱས་ལ། ཡེ་ཤེས་ལྔའི་རྩལ་མ་འགགས་པས་འོད་<milestone unit="line" n="464.3"/>ཟེར་གྱི་ཕུང་པོར་གནས་སོ། །འབྱུང་བ་ཆེན་པོ་ལྔ་ལ་མ་བཙལ་བར་གྲུབ་པས་ཡོངས་ལ་ཁྱབ་པར་གནས་སོ། །རིགས་ཀྱི་བུ་གང་གིས་མངོན་པར་སངས་རྒྱས་པའི་ཚེ། ཕྱིའི་འབྱུང་བ་ལྔ་སྣང་བྱེད་ཀྱི་སྒྲོན་མ་ལ་འདུས་<milestone unit="line" n="464.4"/>སོ། །རང་གི་འབྱུང་བ་ལྔ་རིག་པའི་སྒྲོན་མ་ལ་འདུས་སོ། །སྣང་བྱེད་ཀྱི་སྒྲོན་མ་རིག་པ་ལ་འདུས་པའི་དུས་ན། ཡེ་ཤེས་ཀྱི་ཉི་མ་རང་ལ་སྣང་སྟེ། དུས་རྟག་ཏུ་ལྷང་ངེ་ལྷན་ནེ་ཉིན་མོ་དང་མཚན་མོར་མ་ཡིན་ནོ། །དེ་<milestone unit="line" n="464.5"/>བཞིན་དུ་བདེ་བར་གཤེགས་པ་ཐམས་ཅད་ལྷ་དང་ལྷ་མོ་ནམ་མཁའི་རི་མོ་ལ་སོགས་ཏེ། འོད་ཐམས་ཅད་དང་པོ་བྱུང་ཡང་རང་རིག་པ་ལས་འབྱུང་ངོ་། །ཐ་མ་ཡང་རང་རིག་པ་ལ་འདུས་སོ། །ནམ་མཁའ་ཆེ་ལུང་ངེས་<milestone unit="line" n="464.6"/>པ་ལས་ཀྱང་། དེ་ལ་ཕྱོགས་ཀྱི་འོད་འདུས་པ། །ཕྱོགས་བཞི་མཚམས་དང་བླ་འོག་གྲུབ། །མ་ངེས་ཁ་དོག་སྣ་ཚོགས་ལས། །རིགས་ཀྱི་ཁྱད་པར་མངོན་པར་སྣང་། །ཞེས་གསུངས་སོ། །ཀྱི་གསང་བའི་བདག་པོ་གོ་བར་<milestone unit="page" n="465"/><milestone unit="line" n="465.1"/>༄༅། །དཀའ་བའི་ཚིག་འདི་ཡིད་ལ་ཟུང་ཞིག །མ་ཧྭ་ད་ཉན་འ་སབོ་རུ་ལྷ་ཨ་ཏ། ད་ཉན་ཨ་ཡུ་འ་དྷ་ཊ། བཛྲ་བ་དྷ་དུ། དེ་ནས་བཅོམ་ལྡན་འདས་དགྱེས་པ་ཆེན་པོ། ལག་ན་རྡོ་རྗེ་ཆེ། སྟོབས་ཀྱིས་ཕ་རོལ་<milestone unit="line" n="465.2"/>དཔུང་འཇོམས་པ། །སྐུ་མདོག་ནག་ཅིང་འཇིགས་པ་ཆེ། །གཟུགས་ཆེ་ཡན་ལག་རགས་པ་སྟེ། ཁྲོ་གཉེར་བཞིན་མི་སྡུག་པའོ། །ཕྱག་མཚན་རྡོ་རྗེ་འབར་བ་ཡིས། །འཇིག་རྟེན་ཁམས་ཀུན་འཇོམས་པར་བྱེད། །ཡེ་<milestone unit="line" n="465.3"/>ཤེས་མེ་དཔུང་ཆེན་པོ་ཡིས། །སྲིད་པ་གསུམ་ཡང་བསྲེག་པར་བྱེད། །ཧུ༷་དང་ཕཊ་ཀྱི་སྒྲ་སྒྲོགས་པས། །གདུག་པ་ཐམས་ཅད་དཔའ་ཡང་བཀོང་། །བདུད་དང་མུ་སྟེགས་དབང་དུ་སྡུད། །འགྲོ་བའི་མགོན་པོ་དེ་བཞིན་<milestone unit="line" n="465.4"/>གཤེགས། །བཀའ་ནི་ཉོན་ཅིག་རྡོ་རྗེ་འཆང་། ཁམས་གསུམ་དཔའ་གང་མ་གྱུར་ན་རྡོ་རྗེ་དོན་མེད་དམ། ང་ཡི་བཀའ་འདི་རྫུན་ནམ་ནི། །ཉོན་ཅིག་ལྟོས་ཤིག་རྡོ་རྗེ་འཆང་། །འཇིག་རྟེན་ཁམས་ནི་འཁྲུགས་པར་<milestone unit="line" n="465.5"/>བྱེད། །རྡོ་རྗེ་ལན་ཅིག་གསོར་བ་ཡིས། །བདུད་དང་སྲིན་པོ་ཁྲག་ཏུ་སྒྱུག །རྡོ་རྗེ་ལན་གསུམ་གསོར་བ་ཡིས། །རྡོ་རྗེ་འཆང་ཆེན་གན་སྦུབ་འགྱེལ། །སྙིང་འདར་ལུས་ཞུམ་བ་སྤུ་གཟིངས། །བཅོམ་ལྡན་འདས་ཀྱིས་<milestone unit="line" n="465.6"/>བཀའ་སྩལ་པ། །ལག་ན་རྡོ་རྗེ་རིགས་གསེར་འཕྲེང་། །སྟོབས་བ་་ཕ་རོལ་དཔུང་འཇོམས་པ། །ང་ལ་ཁྲོ་བའི་སེམས་ཅི་བགྱི། །བདུད་དང་སྲིན་པོ་མི་མ་ཡིན། །སྙིང་རྗེ་མེད་པར་ཚར་ཆོད་ཅིག །ལག་ན་རྡོ་རྗེ་ཁྲོས་<milestone unit="page" n="466"/><milestone unit="line" n="466.1"/>པཡིས། །ལན་ཅིགརྡོ་རྗེ་གསོརབ་ཡིས། །བདུད་དང་སྲིན་པོ་མི་མ་ཡིན། །གན་སྦུབ་སྙིངའདར་ཁྲག་སྒྱུགས་ཤིང་། །ཅི་བགྱིའི་བཀའ་ཉན་གསུང་སྡོད་དེ་འབངས་སུ་མཆིས་ནས་ལག་ན་རྡོ་རྗེམི་བཟདཔར་ཤིན་ཏུ་<milestone unit="line" n="466.2"/>འཇིགས་སྐྲགནས། བཅོམ་ལྡན་འདས་ཐུགས་རྗེ་ཆེན་པོ་དང་ལྡནཔ། བདག་ཅག་བསྐྱབ་ཏུ་གསོལ། བདག་ཅག་གི་སྲོག་མི་གཞོམ་དུ་གསོལ། ལག་ན་རྡོ་རྗེས་སྨྲས་པ་བཞིན་རྗེ་སུ་བགྱིད་དོ། །དེ་ནས་བཅོམལྡན<milestone unit="line" n="466.3"/>འདས་ཀྱིས་བཀའ་སྩལ་པ། ལག་ན་རྡོ་རྗེ་ཧ་ཅང་ཡངཁྲོ་བོར་མ་གྱུར་ཅིག །ངསཕྱོགསབཅུདུས་གསུམ་གྱི་སངས་རྒྱས་ཐམས་ཅད་བདེ་བ་སྐད་ཅིག་མ་ལ་འགོད་པར་ནུས་ཀྱིས།བདུད་དང་སྲིན་པོའི་ཡིད་བདེ་བ་ལ་<milestone unit="line" n="466.4"/>འགོད་པར་བྱས་སོ། །ཕྱི་སྣོད་ཀྱི་འཇིག་རྟེན་འབྱུངབ་ལྔས་བསྡུས་པ་ཡང་སངསརྒྱས་ཀྱི་ཞིང་ཡོངས་སུ་དག་པར་བྱིན་གྱིས་བརླབས་ཟིན་གྱིས། ནང་བཅུདཀྱིས་བསྡུས་པ་འགྲོ་བརིགས་དྲུག་གི་སེམསཅན་ཐམས་<milestone unit="line" n="466.5"/>ཅད་ཀྱང་ངས་བྱིན་གྱིས་བརླབསཔས། ཁྱེད་སྡུག་བསྔལ་བར་མ་བྱེད་ཅིག །ཅེས་བཀའ་སྩལ་ཏོ། །དེ་ནས་བཅོམ་ལྡན་འདསམཉམ་པའི་ཏིང་ངེ་འཛིན་ལ་སྙོམས་པར་ཞུགས་སོ། །ཞེས་འཁོར་བ་དོང་སྤྲུག་ཆེན་པོའི<milestone unit="line" n="466.6"/>རྒྱུདལས། ཉི་ཟླ་གོས་སུ་གོན་པ་དང་ལག་ན་རྡོ་རྗེས་བདུད་བཏུལ་བའི་ལེའུ་སྟེ་ལྔ་པའོ།། །།དེ་ནས་བཅོམ་ལྡན་རྡོ་རྗེ་འཆང་། །ཐོག་མ་རང་བཞིན་ལྷུན་གྱིས་གྲུབ། །རྒྱུ་རྐྱེན་མེད་པར་མྱ་ངན་འདས། །ཆོས་<milestone unit="page" n="467"/><milestone unit="line" n="467.1"/>༄༅། །མེད་ཤེས་རབ་རང་བྱུང་བས། །མི་གནས་རྡོ་རྗེ་སྙིང་པོའི་སྐུ། །བྱ་བཙལ་མེད་པར་བདེ་གནས་པས། །ང་ནི་རང་བྱུང་ཡེ་ཤེས་ཡིན། །ཚིག་དང་ཡི་གེས་ང་མ་བསྐྱེད། །ནམ་མཁའི་ཀློང་ནས་རང་བྱུང་<milestone unit="line" n="467.2"/>བས། །མི་གནས་བདེ་ལྡན་ཕུན་སུམ་ཚོགས། །ཆོས་ཀྱིས་ཡང་དག་དོན་བརྗོད་དུ། །སྙིང་པོ་དག་པའི་ཀློང་ནས་བཤད། །ཀྱེ་གསང་བའི་བདག་པོ་རང་བྱུང་གི་ཡེ་ཤེས་བྱ་བ་བབ་ཀྱིས་གྲུབ་པ་ལས། བྱས་པའི་ཆོས་ཀ་<milestone unit="line" n="467.3"/>ནས་མེད་དོ། །པྲཙྭ་བཱ་ར་མི་ཏྭ་སརྦ་བྷ་ར་ནི་ཨུ་བཱ་རྭ་འབུ་ཐུ་སྦོ། དེ་ནས་བཅོམ་ལྡན་རྡོ་རྗེ་འཆང་། །རྩོལ་བའི་སྡུག་བསྔལ་ཆོ་ཡིན་གྱི། །ཆོས་ལ་གནས་པར་མི་བྱའོ། །བདེ་བ་ཆེན་པོའི་སྐུ་མངའ་བས མ་བཙའ་<milestone unit="line" n="467.4"/>བཞག་ན་རྡོ་རྗེའི་སྐུ། །འགྱུར་བ་མེད་པའི་སྐུ་མངའ་བས། །བྱ་བཙལ་མེད་པ་ཡེ་ཤེས་སྐུ། །སྣ་ཚོགས་དག་པའི་སྐུ་མངའ་བས། །མ་བསླད་བཞག་ན་ཡེ་ཤེས་སྐུ། །སྣ་ཚོགས་འབྱུང་བའི་སྐུ་མངའ་བས། །མ་བཀག་<milestone unit="line" n="467.5"/>བཞག་ན་རང་བྱུང་སྐུ། །སྙིང་པོ་གདོད་ནས་དག་པ་ལ། །ཆོས་སྤྱོད་བཅུ་ཡིས་སངས་མི་རྒྱ། །མ་བཙལ་ལྷུན་གྱིས་གྲུབ་པ་ལ། །ཡོན་ཏན་བཅུ་ཡིས་གསལ་དུ་མེད། །བཀའ་ལུང་ཕྱི་མོར་རང་ཤར་བས། །ཆོས་ཀྱིས་ཤེས་<milestone unit="line" n="467.6"/>རབ་བསྐྱེད་དུ་མེད། །སངས་རྒྱས་ཆོས་ལས་མ་བྱུང་བས། །རྒྱུད་ལུང་མན་ངག་ང་ཡི་དུག །ཀྱེ་གསང་བའི་བདག་པོ་ཆོས་ལས་འདས་པའི་སྐུ་ངོ་མ་ཤེས་ན། རང་གི་རིག་པ་ལ་དྲིས་ཤིག །དེ་མཚོན་པའི་དཔེ་ངོ་མ་ཤེས་<milestone unit="page" n="468"/><milestone unit="line" n="468.1"/>ན། རྡོ་རྗེ་སེམས་དཔའི་མེ་ལོང་ལ་དྲིས་ཤིག །སངས་རྒྱས་སྐུ་རང་ལ་གནས་པའི་རྟགས་ངོ་མ་ཤེས་ན་བྱང་ཆུབ་སེམས་ཀྱི་སྒྲོན་མ་ལ་ལྟོས་ཤིག །ཀྱེ་སེམས་དཔའ་ཆེན་པོ་མཚོནི་པའི་བྱང་ཆུབ་ཆོས་ཡིན་ཀྱང་། རྟོགས་<milestone unit="line" n="468.2"/>པའི་བལྟ་བ་རང་རིག་པའི་ཡེ་ཤེས་ཁོ་ནའོ། །ཕྱོགས་བཅུ་དུས་གསུམ་གྱི་སངས་རྒྱས་ཐམས་ཅད་ཀྱང་། ཆོས་ལས་འདས་པའི་སྐུ་སྙིང་པོ་བྱང་ཆུབ་ལ་འདུ་འབྲལ་མེད་པར་དག་པར་གནས་སོ། །རིགས་ཀྱི་བུ་<milestone unit="line" n="468.3"/>ཆོས་ཐམས་ཅད་ཆོས་ཉིད་རྒྱ་མཚོ་དང་འདྲ་བའི་ངང་དུ་བྱ་བཙལ་མེད་པར་སྟིམས་ཤིག །ཅེས་རྡོ་རྗེ་འཆང་གིས་བཀའ་སྩལ་ཏོ། །འཁོར་བ་དོང་སྤྲུག་ཆེན་པོའི་རྒྱུད་ལས། དམ་པའི་ཆོས་རྒྱ་མཚོ་ཆེན་པོར་དབབ་པའི་<milestone unit="line" n="468.4"/>ལེའུ་སྟེ་དྲུག་པའོ།། །།དེ་ནས་བཅོམ་ལྡན་འདས་ཀྱིས་གསང་བ་བླ་ན་མེད་པའི་ཏིང་ངེ་འཛིན་ལ་སྙོམས་པར་ཞུགས་སོ། །དེའི་ཚེ་དེའི་དུས་སུ་གསང་བའི་བདག་པོ་ལག་ན་རྡོ་རྗེས་བཅོམ་ལྡན་འདས་ལ་<milestone unit="line" n="468.5"/>གསོལ་པ། བཅོམ་ལྡན་འདས་གསང་བ་བླ་ན་མེད་པའི་ཏིང་ངེ་འཛིན་ལས་བཞེངས་ཤིག །ངས་ཕྱོགས་བཅུ་དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་བླ་མ་ཆེན་པོ་མཐའ་གང་ལ་བ<milestone unit="line" n="468.6"/>སྐྱལ། སངས་རྒྱས་ཐམས་ཅད་ཀྱི་དགོངས་པའི་མཐའ་གར་གཏུགས། ཁམས་གསུམ་སེམས་ཅན་ཐམས་ཅད་འཁོར་བ་རུ་ལོག་པའི་དུས་སུ་རང་རེའི་ཞིང་ཁམས་གཅིག་གམ་ཐ་དད། ལུང་རྒྱུད་མན་ངག་གི་མཐའ་<milestone unit="page" n="469"/><milestone unit="line" n="469.1"/>༄༅། །གར་བསྐྱལ། ཁམས་གསུམ་འཁོར་བའི་འདམ་རྫབ་ཞིང་གང་ལ་སྦྱང་། སེམས་ཅན་གྱི་སྡུག་བསྔལ་བྱེ་བྲག་ཐུགས་རྗེ་ཆེན་པོའི་རྩལ་གང་ལ་སྦྱར། སངས་རྒྱས་མྱ་ངན་ལས་མ་འདས་ཀྱི་བར་དུ།<milestone unit="line" n="469.2"/>དགོངས་པའི་མཐའ་ཅི་ཙམ་ལ་བཞག །མྱ་ངན་ལས་འདས་ནས་མཐར་ཐུག་པའི་ས་གང་དུ་བཞག །ཅེས་ཞུས་པས། ལག་ན་རྡོ་རྗེ་ཁྱོད་ཉོན་ཅིག །སྐུ་གསུང་ཐུགས་རྡོ་རྗེ་བླ་མ་ཆེན་པོའི་མཐའ། སངས་རྒྱས་ཐམས་<milestone unit="line" n="469.3"/>ཅད་ཀྱི་མེས་པོ་སངས་རྒྱས་ཉག་གཅིག་ཏུ་བསྐྱལ་ལོ། །སངས་རྒྱས་ཐམས་ཅད་ཀྱི་དགོངས་པ་ནི་རང་རིག་པའི་ཡེ་ཤེས་སུ་གཏུགས་སོ། །འཁོར་བ་རུ་ལོག་པའི་དུས་སུ་མར་མེའི་སྡོང་བུ་ལ་མར་མེ་བརྟེན་པའི་ཚུལ་དུ་<milestone unit="line" n="469.4"/>ཞིང་ཁམས་གཅིག་གོ །རྒྱུད་ལུང་མན་ངག་གི་མཐའ་ནི་བརྗོད་བྱ་དང་རྗོད་བྱེད་མེད་པར་བསྐྱལ་ལོ། །འཁོར་བའི་འདམ་རྫབ་ནི་རྣམ་པར་དག་པའི་ཞིང་བདེ་བ་ཆེན་པོ་ལ་འགོད་པར་སྣང་བར་སྦྱང་ངོ་། །སེམས་ཅན་<milestone unit="line" n="469.5"/>གྱི་སྡུག་བསྔལ་ནི། རིག་པའི་རྩལ་མ་འགགས་པར་སྦྱར་རོ། །སངས་རྒྱས་མྱ་ངན་ལས་མ་འདས་ཀྱི་བར་དུ། སྒྱུ་མ་ལྟ་བུའི་སྐུ་འཇའ་ཚོན་ལྟ་བུ་ལ་མཐོང་བའི་ཡུལ་ཉམས་སུ་མྱང་བར་བྱའོ། །མྱ་ངན་ལས་འདས་ནས་<milestone unit="line" n="469.6"/>མི་གནས་པའི་ཡེ་ཤེས་ཆེན་པོར་གཞག་གོ །ཞེས་འཁོར་བ་དོངསྤྲུགཆེནཔོའིརྒྱུདལས། སངས་རྒྱས་དུར་དུ་གཞུག་པའི་ལེའུ་སྟེ་བདུན་པའོ།། །།རྫོགས་སོ།། །མཁས་པའི་མཁས་པ་སློབ་དཔོན་བི་མ་</p></div1>
        </body>
    </text>
</TEI.2>