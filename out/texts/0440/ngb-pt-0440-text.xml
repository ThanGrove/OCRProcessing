<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0440-text.xml">
    <teiHeader lang="tib">
        <fileDesc>
            <titleStmt>
                <title><!--byang chub kyi sems rdzogs pa chen po mkha' mnyam klong gi rgyud kyi rgyal po/-->བྱང་ཆུབ་ཀྱི་སེམས་རྫོགས་པ་ཆེན་པོ་མཁའ་མཉམ་ཀློང་གི་རྒྱུད་ཀྱི་རྒྱལ་པོ།</title>
            </titleStmt>
            <publicationStmt lang="eng">
                <idno type="thdl">ngb-pt-0440-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=349.2; end=497.2--><milestone unit="line" n="349.2"/>རྒྱ་གར་སྐད་དུ་བོ་དྷི་ཙིསྟ་མ་ཧྭ་སན་དྷི་ཁ་ས་མེ་ཨ་ལང་ཀ་ར་ཏན་ཏྲ་རྭ་ཛ་ནཱ་མ། བོད་སྐད་དུ། བྱང་ཆུབ་ཀྱི་སེམས་རྫོགས་པ་ཆེན་པོ་མཁའ་མཉམ་ཀློང་གི་རྒྱུད་ཀྱི་རྒྱལ་པོ་ཞེས་བྱ་བ། བཅོམ་ལྡན་འདས་དཔལ་རྡོ་རྗེ་<milestone unit="line" n="349.3"/>སེམས་དཔའ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་གསང་བའི་ལོངས་སྤྱོད་མངའ་མཛད་<milestone unit="line" n="349.4"/>ཅིང་མི་ཕྱེད་པ་ཆེན་པོ། ཆོས་ཐམས་ཅད་དང་གཉིས་སུ་མེད་པར་བཞུགས་པ། ནམ་མཁའི་མཐའ་ཀླས་པར་ལོངས་སྦྱོད་པ། སྐུ་གསུང་ཐུགས་ཀྱི་གསང་བ་རྡོ་རྗེ་ལྟར་རྣམ་པར་བསྐྱིངས་པ། ཁམས་གསུམ་པ་བདེ་བ་<milestone unit="line" n="349.5"/>ཆེན་པོའི་ཀློང་དུ་ཤར་བར་མཁྱེན་པ། རྣམ་པ་ཐམས་ཅད་མཁྱེན་ཅིང་བྱིན་རླབས་ཟད་པ་མི་མངའ་བའི་དབང་ཕྱུག །འགྲོ་བ་ཉོན་མོངས་པ་རྒྱུ་འབྲས་ཀྱི་ཡེ་ཤེས་ཆེན་པོར་སྤྱོར་བ། ནམ་མཁའི་དབྱིངས་ལ་མངའ་<milestone unit="line" n="349.6"/>མཛད་པའི་ཐབས་མངའ་བའི་རྒྱལ་པོ། འཇིག་རྟེན་ཉི་མ་ཤར་བའི་མ་རིག་པའི་མུན་པ་སེལ་བ། ཡེ་ཤེས་ཀྱི་ཉི་མས་ཀུན་ལ་ཐུགས་རྗེ་ཆེན་པོས་བརྡལ་བ། དེ་བཞིན་ཉིད་ཀྱི་ནམ་མཁའ་ཆེན་པོས་འཇོག་པ་དེས། འོག་<milestone unit="page" n="350"/><milestone unit="line" n="350.1"/>མིན་ཆོས་དབྱིངས་གཞལ་ཡས་ཁང་། །ཡེ་ཤེས་རིན་ཆེན་ལས་བྱུང་བ། །ནམ་མཁའི་མཐའ་དང་མཉམ་པའི་གནས། །ཡེ་ཤེས་རང་བྱུང་རང་སྣང་བས། །ཕྱི་དང་ནང་མེད་ཀུན་ཏུ་སྣང་། །ཐམས་ཅད་ཐིག་ལེར་འདུས་<milestone unit="line" n="350.2"/>པའི་ཕྱིར། །བུམ་པ་འཁྱིལ་བ་ལྟ་བུར་གནས། །རང་བྱུང་ཉི་ཟླ་འོད་འབར་ཞིང་། །ཆེ་བའི་རིན་ཆེན་གདན་གྱིས་བཏེག །རྟ་བབས་དྲིལ་བུ་བ་དན་དང་། །འཕན་དང་རྔ་ཡབ་དྲ་ཕྱེད་དང་། །རྩིག་པ་ལྷ་དང་ལྷ་མོར་<milestone unit="line" n="350.3"/>ལྡན། །མ་རིག་མུན་པ་དབྱིངས་སེལ་བ། །ཉི་ཟླའི་འོད་ཟེར་གྲངས་མེད་འཕྲོ། །ཡེ་ཤེས་བར་བའི་གཞལ་ཡས་ན། །འགྱུར་བ་མེད་པའི་ལྷུན་དུ་བཞུགས། །ནམ་མཁའ་དང་ནི་མཉམ་པའི་གནས། །མཁའ་མཉམ་ཀློང་<milestone unit="line" n="350.4"/>ལ་རྟག་ཞུགས་པས། །ནམ་མཁའི་མཐའ་ལ་ལོངས་སྤྱོད་ཅིང་། ཐམས་ཅད་མཁྱེན་པའི་ཡེ་ཤེས་མཚོ། །རྣམ་པར་སྣང་མཛད་མི་བསྐྱོད་པ། །རིན་ཆེན་འབྱུང་དང་སྣང་མཐའ་ཡས། །དོན་ཡོད་གྲུབ་པ་རིམ་བཞིན་<milestone unit="line" n="350.5"/>ཏུ། །འབྱུང་ཆེན་ཀློང་དུ་མཉམ་པར་བཞུགས། །གཞན་ཡང་གསང་བདག་རྡོ་རྗེ་འཆང་། །སེམས་དཔའ་སེམས་མ་རྡུལ་སྙེད་དང་། ཁྲོ་བོ་ཁྲོ་མོ་མཁའ་མཉམ་དང་། ཁམས་གསུམ་མཐའ་ཡས་སྐྱེ་བོ་དང་། །གྲངས་མེད་<milestone unit="line" n="350.6"/>རྡུལ་ཕྲན་དང་མཉམ་པ། །ཆོས་ཀྱི་དབྱིངས་དང་མཉམ་པར་བཞུགས་། །རྡོ་རྗེ་འཆང་ཆེན་གསང་བ་འཆང་། །ཀུན་དང་མཉམ་ཉིད་མཉམ་པའི་སྐུ། །བདེ་ཆེན་ཆོས་དབྱིངས་མཉམ་སྦྱོར་བ། །ཐིག་ལེའི་སྐྱེ་མེད་ཀློང་དུ་<milestone unit="page" n="351"/><milestone unit="line" n="351.1"/>༄༅། །མཉམ། །འགྱུར་བ་མེད་པའི་ཆོས་ཀྱི་སྐུ། །ཐིག་ལེ་གཅིག་གི་རང་བཞིན་པས། །སྤྲོ་བ་མེད་ཅིང་བསྡུ་བ་མེད། །སྐུ་གསུང་ལྔ་སོགས་རྣམ་གྲངས་ཀྱང་། །བདེ་ཆེན་སེམས་ཉིད་ཀློང་གི་ངང་། །སྐུ་དང་<milestone unit="line" n="351.2"/>གསུང་ཐུགས་ཟབ་མོ་ཡང་། །སྤྲོས་པ་མེད་པའི་ཐིག་ལེར་གཅིག ་།སྟོན་པ་དཔག་མེད་རྒྱས་པ་ཡང་། །གནས་ནི་དེ་བཞིན་དབྱིངས་ཉིད་ངང་། །འཁོར་ནི་གྲངས་མེད་རྡུལ་སྙེད་དང་། །དུས་ནི་དབྱིངས་ཉིད་རང་སྣང་<milestone unit="line" n="351.3"/>ངང་། །སྡུད་པ་དབྱིངས་འདུས་བདེ་ཆེན་ངང་། །བསྟན་པ་ཁྱབ་གདལ་རྫོགས་པའི་ངང་། །སྟོང་ཆེན་རབ་འབྱམ་མཁའ་མཉམ་ཀློང་། །ཞུགས་པ་མེད་པས་སླར་མི་ལྡོག །དེ་ཕྱིར་སྟོན་པ་གནས་དུས་ང་། །བཤད་པའི་<milestone unit="line" n="351.4"/>ཆོས་ང་ཉན་པ་ང་། །ང་ལས་ང་སྣང་ང་འགག་མེད། །ངས་བྱས་ངར་འདུས་ང་ལ་རོལ ཨེ་མའོ། རང་བྱུང་འོད་གསལ་མ་བྱས་དེ་བཞིན་དབྱིངས་ཉིད་བཅོས་མེད་སྙིང་པོ་ང་། །གདོད་ནས་བསྒྲིབས་མེད་དགེ་སྡིག་<milestone unit="line" n="351.5"/>ལས་ཀྱིས་བཅོས་མེད་བདག་ཉིད་རྫོགས་ཆེན་ཀློང་། །མཉམ་དང་མི་མཉམ་རང་བྱུང་དག་པ་ཆོས་དབྱིངས་ཡེ་ཤེས་མཁའ་མཉམ་ཀློང་། །གང་ཡང་མ་ཡིན་གང་དུའང་མ་འགག་པ་བདེ་ཆེན་ཀུན་གཞི་ཟབ་མོའི་<milestone unit="line" n="351.6"/>ཀློང་། །ཧོ་བྱང་ཆུབ་ཀྱི་སེམས་མལ། འ་མཉམ་ཀློང་གི་རྒྱུད་ཆེན་པོ་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་གསང་བདག་སྟོབས་པོ་ཆེ། །སྙིང་པོ་བྱང་ཆུབ་དཔལ་ལྡན་སྐུ། །རྡོ་རྗེ་འཆང་ཆེན་རྡོ་རྗེ་སེམས་<milestone unit="page" n="352"/><milestone unit="line" n="352.1"/>དཔའ་ལ། །པདྨའི་སྤྱིན་ལྡན་དངས་པས་ཞུས། །གཙོ་བོ་རྡོ་རྗེ་འཛིན་རྒྱལ་པོ། །དཔག་ཏུ་མེད་པའི་རྡོ་རྗེ་འཆང་། །གསང་བའི་ཡང་གསང་སེམས་ཉིད་ང་། །ཆོས་སྐུ་བརྗོད་བྲལ་དབྱིངས་ཉིད་ཀློང་། །འོད་གསལ་ཐིག་<milestone unit="line" n="352.2"/>ལེ་ཀུན་ལ་སྙོམས། །ཐིག་ལེ་དྲུག་ལྡན་དབྱིངས་ན་བཞུགས། །ཆེ་བ་ལྔ་ལྡན་སྤགས་པའི་སྐུ། །ངེས་པ་གཅིག་ལས་འདའ་བ་མེད། ཁྱོད་ནི་ནམ་མཁའི་རང་བཞིན་ཏེ། །བདེ་མིན་སྡུག་མིན་བླང་དོར་མེད། །སྐྱེ་མེད་<milestone unit="line" n="352.3"/>འགག་མེད་རྟག་ཆད་མེད། ཁ་དོག་དབྱིབས་མེད་སྤྲོས་ལས་འདས། །དེ་ཕྱིར་ཀྱི་ཀྱི་བཅོམ་ལྡན་འདས། །ཡི་གེ་མེད་པའི་རྒྱུད་འདི་གསུངས། །སྐྱེ་འགག་མེད་པའི་དོན་འདི་རྩོལ། །རིག་པའི་རང་བྱུང་ཀློང་འདི་<milestone unit="line" n="352.4"/>སྟོན། །རང་བྱུང་ཀློང་ཆེན་དོན་དགྲོལ་མཛོད། །ཅི་ཕྱིར་རང་བྱུང་དག་པའི་མཁའ།༡ །ཅི་ཕྱིར་སེམས་ཀྱི་ཀློང་ཆེན་ཤར།༢ །གང་ཕྱིར་བསླབ་ཏུ་མེད་གསུངས་ཅི།༣ །གང་ཕྱིར་སྐྱེ་ཤི་འདུ་འབྲལ་མེད།་ །ཅི་ཕྱིར་བགྲོད་<milestone unit="line" n="352.5"/>རྩོལ་ཡེ་ནས་མེད།༥ །ཐེག་པའི་རྒྱལ་པོ་ཆོ་ག་གང་།༦ །ཡེ་སངས་རྒྱས་པའི་ཀློང་འདི་གང་།༧ །སངས་རྒྱས་སེམས་ཅན་ཇི་ལྟར་གཅིག་ །མཁའ་མཉམ་གནས་པའི་ཚུལ་འདི་ལྟར།༩ །དཔེ་དང་ཚུལ་གྱི་ཚད་མ་<milestone unit="line" n="352.6"/>གང་།༡༠ །རྟོག་དང་སྒྲིབ་པ་ཇི་ལྟར་བལྟ།༡༡ ཁྱབ་པ་ཆེན་པོའི་ཚད་ཅི་ལགས།༡༢ །འབྲས་བུ་ཡོད་མེད་ཚུལ་ཇི་ལྟ།༡༣ །དེ་ཡི་༡༤མཚན་ཉིད་སྣང་༡༥ཚུལ་ཅི། །ནམ་མཁའི་མཐའ་དང་མཉམ་སྦྱོར་བས། །འགྲོ་བ་<milestone unit="page" n="353"/><milestone unit="line" n="353.1"/>༄༅། །སྐྱོབ་པའི་ཚུལ་ཉིད་ཅི།༡༦ །སྐལ་ལྡན་བསྟན་པའི་གནས་འདི་ཅི།༡་ །འཇུག་པའི་ལམ་ཚུལ་ཇི་ལྟར་བདེ།༡༨ །ཐབས་ལ་དགག་སྒྲུབ་ཇི་ལྟ་བུ། །སྤྱོད་དང་དམ་ཚིག་ཁྱད་པར་ཅི། ཁོགོས་རབ་སྦྱོར་བའི་<milestone unit="line" n="353.2"/>ཚུལ་ཇི་ལྟར། །མཐར་ཕྱིན་གནས་པའི་མན་ངག་དུ། །ཡེ་ཤེས་ཉི་མ་བཅོམ་ལྡན་འདས། །རང་བྱུང་ཐིག་ལེ་བཅོམ་ལྡན་འདས། །རང་བྱུང་རྒྱལ་བའི་བཅོམ་ལྡན་འདས། ཁུསྨྱུ་མེད་རྐྱེན་བྲལ་བཅོམ་ལྡན་འདས། །རྩོལ་<milestone unit="line" n="353.3"/>བའི་ཆུ་བོ་འཇོམས་པའི་མཆོག །གདོད་ནས་དག་པ་དེ་བཞིན་གཤེགས། །ནམ་མཁའི་མཐའ་རབ་ལ་འབྱོར་བ། །ཡིད་བཞིན་ནོར་བུ་ཀུན་འཆང་བ། །དཔག་མེད་ནམ་མཁའ་རྒྱས་པའི་མཛོད། །འཆིང་གྲོལ་མེད་པས་<milestone unit="line" n="353.4"/>ཡེ་སངས་རྒྱས། །ཆེ་བའི་ཆེ་བ་ཀུན་ལ་ཁྱབ། །བསྒོམ་དུ་མེད་དེ་ཐིག་ལེའི་དོན། །བརྗོད་དུ་མེད་པས་ཚིག་དང་བྲལ། །སྟོང་ཆེན་ཉིད་པས་སྟོང་རྟོག་བྲལ། །ནམ་མཁའ་རང་བྱུང་རྟག་པའི་སྐུ། །ཀུན་གྱི་ཐུགས་རྗེ་ཁྱབ་<milestone unit="line" n="353.5"/>བའི་ཕྱིར། །འདོད་ཆགས་ནམ་མཁའ་མཉམ་སྦྱོར་བས། །མཐའ་དང་བྲལ་བས་དབུ་མའི་ལམ། །ཀུན་བྱེད་སངས་རྒྱས་ཀུན་གྱི་མཆོག །ནམ་མཁའ་ལས་བྱུང་རང་བྱུང་བ། །ཀུན་འདུས་བྱ་བྲལ་རྫོགས་པའི་<milestone unit="line" n="353.6"/>ཀློང་། །བསྡུ་མཛད་ཁྱབ་མཛད་ནད་སེལ་བ། །སངས་རྒྱས་ཀུན་པས་སྔར་སངས་རྒྱས། །ཀུན་གྱི་བདག་པོ་རྨད་དུ་བྱུང་། །རྡོ་རྗེ་ཉི་ཆེན་འབར་བ་ལྟར། །ཀུན་ལ་སྣང་བས་སྤོང་ལེན་མེད། །ནམ་མཁའ་རྒྱས་པའི་མཐའ་<milestone unit="page" n="354"/><milestone unit="line" n="354.1"/>དང་མཚུངས། །བསྟན་པའི་འབྱུང་གནས་རྫོགས་པའི་ལུང་། །མཁའ་ལྟར་ཁྱབ་ཅིང་ཀུན་ལ་བཞུགས། །སྐྱེ་མེད་ཡེ་ཤེས་རྡོ་རྗེ་སེམས། །ཆོས་སྐུ་ཀློང་ཡངས་པདྨའི་ངང་། །དུས་གསུམ་དུས་མེད་དུས་ཀྱི་དབྱིངས། །ཀུན་<milestone unit="line" n="354.2"/>ཏུ་བཟང་པོ་ཆོས་ཉིད་ངང་། །དབྱེ་བསལ་བླང་དོར་མེད་པའི་ས། །སྐུ་ནི་ཁམས་གསུམ་ཀུན་ལ་ཁྱབ། །གསུང་ནི་ནམ་མཁའི་ཁམས་སུ་སྦྱོར། །ཐུགས་ནི་རྣམ་པ་ཀུན་མཁྱེན་ཉིད། །ཡོན་ཏན་འཕྲིན་ལས་ཀུན་ལ་<milestone unit="line" n="354.3"/>སྣང་། །ཡང་རབ་སྦྱངས་མཐའ་འདིར་རྫོགས་ཕྱིར། །བདེ་ཆེན་ཀློང་གི་རྒྱུད་གསུངས་ཏེ། །མཐར་ཐུག་མེད་པའི་འགྲོ་གང་དག །བྱ་བྲལ་ལམ་ལ་གནས་མཛད་རིགས། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་<milestone unit="line" n="354.4"/>ཆེན་པོ་ལས། །རྒྱུད་ཀྱི་སྙིང་པོ་བསྟན་པའི་ལེའུ་སྟེ་གཉིས་པའོ།། །།དེ་སྐད་གསོལ་པ་གནས་གྱུར་ཏེ། །རྡོ་རྗེ་འཆང་ཆེན་ཆོས་ཀྱི་སྐུ། །རྡོ་རྗེ་སེམས་དཔའ་དཔལ་དང་ལྡན། །རྒྱལ་བ་ཀུན་གྱི་སངས་རྒྱས་<milestone unit="line" n="354.5"/>སྐུ། །ནམ་མཁའི་མཐའ་དང་མཉམ་སྦྱོར་བས། ཁམས་གསུམ་འགྲོ་བ་མ་ལུས་ཀུན། །སྙིང་པོར་རང་བྱུང་མ་རྟོགས་ཕྱིར། །མཐའ་ཐུག་མེད་པའི་མུན་པར་འཁྱམས། །དེ་རྟོགས་བྱ་ཕྱིར་ལེགས་པར་བཤད། །ལེགས་སོ་<milestone unit="line" n="354.6"/>རང་བྱུང་སེམས་དཔའ་ལེགས། །རྒྱུད་ཀྱི་དོན་བསྡུས་སྙིང་པོ་ལེགས། །མི་འགལ་དོན་དང་འཐུན་པ་ལེགས། །དེ་ཕྱིར་ངེས་པར་ལེགས་སོ་ལེགས། །ཀུན་གྱི་རྒྱུ་རྐྱེན་ལྔ་བྱུང་བ། །དེ་ཉིད་རང་བྱུང་བདག་ཉིད་<milestone unit="page" n="355"/><milestone unit="line" n="355.1"/>༄༅། །ཆེ། །བདག་ཉིད་རང་བྱུང་ཡིན་པའི་ཕྱིར། །དེ་ཕྱིར་གཞན་མེད་རང་བྱུང་ངོ་། །སྐྱེ་དང་རྟེན་དང་སྨིན་སྡུད་གཡོ། །དབང་པོ་ཡུལ་དང་གཟུང་འཛིན་འཐས། །རྟོགས་པ་ནམ་མཁའ་མཉམ་སྦྱོར་བ། །རང་<milestone unit="line" n="355.2"/>ལས་རང་བྱུང་དག་པའི་ཀློང་། །བདེ་དང་སྡུག་བསྔལ་བཏང་སྙོམས་དང་། །གཡོ་མེད་རྟག་ཆད་ཁམས་གསུམ་དང་། །རིགས་དྲུག་རྒྱུད་ལྔ་སྐྱེ་བ་བཞི། །རང་ཉིད་སྣང་བས་རང་བྱུང་ཉིད། །ཚད་མེད་བཞི་དང་བསྡུ་<milestone unit="line" n="355.3"/>བ་དང་། །ལས་དང་ས་དང་ཕ་རོལ་ཕྱིན། །བསམ་གཏན་ཚད་མེད་བྱང་ཆུབ་ཕྱོགས། །རང་བྱུང་སེམས་ཉིད་དག་པའི་ཀློང་། །ཆགས་སྡང་ལྔ་དང་འདོད་ཡོན་ལྔ། ཁམས་དང་འདུ་བྱེད་ལ་སོགས་པ། །མ་འདྲེས་རང་<milestone unit="line" n="355.4"/>མཚན་སོ་སོ་ཡང་། །རང་བྱུང་ཀུན་བྱེད་བྱང་ཆུབ་སེམས། །ལུགས་དང་ལུགས་མིན་ཚུལ་གྱུར་པས། །ཕྱིན་ནང་གཉིས་སུ་སློས་འཁྲུལ་བཟུང་། །འབྲས་བུ་གཉིས་ཐོབ་སྣང་མེད་ཀློང་། །ཀློང་ལས་ལྷག་པའི་དོན་གཞན་<milestone unit="line" n="355.5"/>མེད། །གཞི་རྟོགས་གཞི་བཞུགས་འབྲས་ཐོབ་སྟེ། །བདག་དོན་གྲུབ་པས་མྱ་ངན་འདས། །འགགས་ཕྱིར་ཐར་པ་རོ་བྲལ་ཡང་། །རང་བྱུང་མཁའ་མཉམ་ཀློང་དུ་གཅིག །གཉིས་རྟོགས་ལམ་ལྔ་ས་བཅུ་ཡིས། །ཕ་རོལ་<milestone unit="line" n="355.6"/>ཕྱིན་དྲུག་བཅུར་ལྡན་པས། །མཐར་ཐུག་མེད་པར་བགྲོད་བཙལ་ཡང་། །རང་བྱུང་ཉིད་ལ་ཐམས་ཅད་འདུས། །དཀའ་ཐུབ་ཉིད་ཀྱིས་ལུས་གདུངས་ཤིང་། །མཐོ་དམན་གཙང་སྨྲེའི་ཚུལ་བཟུང་ནས། །མ་ལུས་གསུམ་<milestone unit="page" n="356"/><milestone unit="line" n="356.1"/>འདོད་དོན་དུ་ཉམས། །དེ་ཉིད་མཁའ་མཉམ་ཀློང་གི་ངང་། །གཉིས་བཞུགས་རྗེས་འཐུན་ཚུལ་འཛིན་ཅིང་། །ལྟ་སྤྱོད་གཉིས་ཀ་བྱེ་བྲག་སྤྱོད། །ཕྲ་མེན་གནས་སྤྱོད་རི་བཞི་འཛིན། །རྟོག་པས་ཕྱེ་ཡང་རང་བྱུང་<milestone unit="line" n="356.2"/>ངང་། །མཚན་མའི་ཆོ་ག་ལྔ་ཡི་ཚུལ། །འོག་མིན་སངས་རྒྱས་གཟུགས་སུ་ལྡང་། །དེ་ཉིད་རྟོག་པའི་གཟུགས་ཡིན་ཏེ། །རང་བྱུང་སེམས་ཉིད་ཀློང་གི་སྐུ། ཁམས་དང་འདུ་བྱེད་རང་གི་ལྷ། །མ་སྐྱེས་ངང་ལ་ཁྲོ་ཞིང་<milestone unit="line" n="356.3"/>སྐྱེས། །ངང་ཉིད་རང་བྱུང་སེམས་ལས་མེད། །དབྱིངས་ལས་ཡེ་ཤེས་སྐུར་ལྡང་བ། །མཁའ་ལ་གཟའ་སྐར་བཀྲམ་བའི་ཚུལ། །དོན་དུ་གཉིས་མེད་གཅིག་གི་ངང་། །དེ་ཉིད་རང་བྱུང་བྱང་ཆུབ་སེམས། །སྟོང་ཕྲག་བརྒྱད་<milestone unit="line" n="356.4"/>ཅུ་རྩ་བཞི་དང་། །བཅུ་གཉིས་སྡེ་གསུམ་རྒྱུད་གསུམ་སོགས། །གྲངས་ལས་འདས་པས་ཅིར་བརྟགས་ཀྱང་། །རང་བྱུང་དག་པའི་ཀློང་དུ་འདུས། །མཁའ་མཉམ་ཀློང་དང་མཉམ་སྦྱོར་བས། །ནམ་མཁའ་རྒྱུ་རྐྱེན་མེད་པ་<milestone unit="line" n="356.5"/>ལྟར། །སེམས་ལ་གདོད་ནས་རྒྱུ་རྐྱེན་མེད། །མ་སྐྱེས་མི་དམིགས་ཅིར་མི་དགོས། །རང་བྱུང་དག་པའི་སྙིང་པོ་ལ། ་།གས་དང་ཕྱེད་བྱས་རང་བཞིན་ཉིད། །སྒྲོ་སྐུར་དག་པས་མཉམ་པའི་ངང་། །དེ་ལྟར་མི་འཛིན་<milestone unit="line" n="356.6"/>མཐའ་ལ་འདས། །སྣང་མེད་མ་བཙལ་ཆོས་དབྱིངས་ནི། །མ་བཙལ་གཞག་པས་འབྲས་བུ་ཡིན། །བཙལ་ན་ཚི་ཆད་དོན་མེད་ཕྱིར། །མཁའ་མཉམ་འབྲས་བུ་ག་ལ་འགྲུབ། །གང་ཕྱིར་རང་བྱུང་བྱང་ཆུབ་ནི། ཁ་དོག་མ་<milestone unit="page" n="357"/><milestone unit="line" n="357.1"/>༄༅། །ཡིན་དབྱིབས་མ་ཡིན། །སྣང་བ་མེད་པའི་སྙིང་པོ་སྟེ། །གཉིས་མེད་བཙལ་བྲལ་བྱང་ཆུབ་ཡིན། །བརྟག་མེད་རང་བྱུང་སྙིང་པོ་ལ། །ཇི་ལྟར་བརྟགས་པས་དོན་དང་འགལ། །རྟོག་མེད་རང་བྱུང་དོན་<milestone unit="line" n="357.2"/>རྟོགས་པས། །ལམ་ལྔ་ས་བཅུ་བགྲོད་མི་དགོས། །ཇི་སྙེད་ཏིང་འཛིན་འབུམ་ཕྲག་དང་། །ཞི་གནས་ལྷག་མཐོང་འབྱུང་འཇུག་གིས། །བསྐལ་པ་གྲངས་མེད་བཙལ་གྱུར་ཀྱང་། །རང་ལས་འབྱུང་གིས་གཞན་དུ་<milestone unit="line" n="357.3"/>མིན། །བཙལ་དུ་མེད་པའི་སྙིང་པོ་ལ། །འཛིན་རྩོལ་མེད་པའི་སེམས་ཀྱིས་གནས། །བྱ་བྱེད་མེད་པའི་ཆོས་ཉིད་ལ། །རང་བྱུང་བཙལ་མེད་དབྱིངས་ཀྱི་གནས། །རང་བྱུང་རང་གིས་རང་དམིགས་པས། །དམིགས་སུ་<milestone unit="line" n="357.4"/>མེད་པའི་སྙིང་པོ་ནི། །བཙལ་དུ་མེད་པར་རང་ལས་བྱུང་། །བརྟག་ཏུ་མེད་དེ་ཡུལ་དང་བྲལ། །བསྒོམ་དུ་མེད་དེ་ཆོས་དབྱིངས་ཀློང་། །བསྒྲུབ་ཏུ་མེད་དེ་ཡེ་སངས་རྒྱས། །སྤོང་དང་སྦྱོང་དང་འབྱེད་དང་སློབ། །དག་དང་<milestone unit="line" n="357.5"/>དབང་བྱེད་སྤོང་ལེན་མེད། །དེ་ཉིད་རྟོགས་པའི་རྒྱུན་འབྲངས་ནས། །གདོད་ནས་བྱང་ཆུབ་ག་ལ་ཡིན། །ཡེ་མཐོང་བྱས་ཟིན་བཀོད་པ་ཟིན། ཁུ།བ་ཟིན་ཡེ་སངས་རྒྱས་ཟིན་པས། །བསྒྲུབ་བཅིང་བཙལ་དུ་ཡེ་ནས་<milestone unit="line" n="357.6"/>མེད། །རང་བྱུང་དག་པས་མཐོང་ཆ་ཟད། །དེ་ཡང་འཛིན་པའི་ཆོས་ཉིད་ཡིན། །འཛིན་མེད་ཆོས་ཀྱི་སྙིང་པོ་ལ། །ཆོས་ཀྱི་སྒོ་མོར་བརྡར་བརྟགས་ཀྱང་། །ཆོས་ཀྱི་ཕུང་པོ་ཟད་མཐའ་མེད། །རྟོག་པའི་འདུ་ཤེས་གང་<milestone unit="page" n="358"/><milestone unit="line" n="358.1"/>སྐྱེས་ཀྱང་། །མཁའ་མཉམ་ཀློང་དུ་ཡེ་གཅིག་སྟེ། །བཟང་ངན་བླང་དོར་ཡེ་བྲལ་ནས། །བཅོས་འཛིན་མེད་དེ་ཡེ་ཤེས་ཀློང་། ཁྱུང་གིས་གར་འཕུར་ནམ་མཁའི་དབྱིངས། །ཉ་ཡིས་གར་འཕྱོས་རྒྱ་མཚོའི་འཇིངས། །རྟོག་<milestone unit="line" n="358.2"/>པ་ཅི་སྐྱེ་ཆོས་ཀྱི་དབྱིངས། །སེམས་ཀྱིས་གར་བལྟས་ཡེ་ཤེས་ཀློང་། །མཁའ་མཉམ་དབྱིངས་ལས་འདའ་བ་མེད། །རྒྱལ་བའི་ཡོན་ཏན་རྨད་བྱུང་བ། །ཀུན་ཀྱང་རང་བྱུང་དག་པའི་དབྱིངས། །ཞིང་ཁམས་མཐའ་ཡས་<milestone unit="line" n="358.3"/>རྡུལ་སྙེད་ནས། །དཔག་ཏུ་མེད་པའི་རྒྱལ་བ་རྣམས། །དེ་བཞིན་ཉིད་ལ་གནས་མཛད་པ། །རང་བྱུང་སེམས་ཉིད་ཀློང་གི་ངང་། །མཚན་དང་དཔེ་བྱད་འོད་འབར་བ། །ཚོགས་གཉིས་རྫོགས་པའི་རྒྱལ་བ་རྣམས། །རྟོག་<milestone unit="line" n="358.4"/>དང་གདུལ་བྱའི་དབང་གིས་སྣང་། །ཀུན་ཀྱང་སྙིང་པོ་རང་ལ་གནས། །ནམ་མཁའ་ཁྱབ་པའི་དེ་བཞིན་གཤེགས། །གང་ཕྱིར་རྒྱལ་བ་དེ་རྣམས་ནི། །སྐུ་གསུང་ཐུགས་སོ་ཡོན་ཏན་དང་། །འཕྲིན་ལས་སྟོབས་དང་མི་<milestone unit="line" n="358.5"/>འཇིག་དང་། །སྨོན་ལམ་དབང་མཁྱེན་གྲངས་ལས་འདས། །ནམ་མཁའི་ཁམས་དང་མཉམ་སྦྱོར་བས། །འབྲས་བུ་གྲངས་མེད་རྩོལ་བ་མེད། །དེ་ཕྱིར་མཁའ་མཉམ་དེ་བཞིན་གཤེགས། །རང་བྱུང་དག་པའི་དབྱིངས་<milestone unit="line" n="358.6"/>ཉིད་ཡིན། །གང་ཕྱིར་མཐར་ཐུག་མེད་པ་ཡང་། །རང་བྱུང་དབྱིངས་ལས་གར་མ་ཡིན། །རྒྱུ་དང་རྐྱེན་གྱིས་བསླད་པ་མེད། །རང་བྱུང་ཡེ་ཤེས་བརྗོད་དང་བྲལ། །མི་གནས་ཡེ་ཤེས་བདེ་ཆེན་པོ། །ཡེ་ཤེས་ཉིད་པས་<milestone unit="page" n="359"/><milestone unit="line" n="359.1"/>༄༅། །གདོད་བཙལ་མེད། །ཀུན་མཁྱེན་ཉིད་པས་བསྒྲིབས་དང་བྲལ། །རང་བྱུང་ཉིད་པས་གཞན་པ་མེད། །མཉམ་ཉིད་མཁའ་ལྟར་གནས་པའི་དོན། །ཐིག་ལེ་གཅིག་པས་སྤྲོ་བསྡུ་བྲལ། །སྐྱེ་ཤི་མེད་པས་<milestone unit="line" n="359.2"/>རྟག་ཆེན་པོ། །ཟླུམས་དང་ཆ་ཤས་མེད་པ་དང་། །ཀུན་ཏུ་བརྡལ་དང་མ་ནོར་དང་། །མ་བཅོས་གཅིག་གི་ངང་གནས་པས། །ཐིག་ལེ་ཆེན་པོ་མཉམ་ཉིད་ཀློང་། །མཁའ་ལ་ཉི་མ་འབུམ་བརྡལ་ཞིང་། །འཁོར་བའི་མུན་<milestone unit="line" n="359.3"/>པ་དུས་གཅིག་འཇོམས། །ཀུན་གསལ་མེ་ལོང་འོད་པོ་ཆེ། །རང་ལས་རང་གསལ་རང་གི་ངང་། ཁྱབ་བརྡལ་རྡོ་རྗེ་སེམས་དཔའི་མཆོག །ཟླ་བ་དྲི་མེད་ཞལ་མངའ་ཞིང་། །ནམ་མཁའ་ཀློང་ཡངས་ཀུན་གྱི་བླ། །འདི་ནི་<milestone unit="line" n="359.4"/>རང་བྱུང་ཡེ་ཤེས་ཏེ། །ཀུན་བཟང་རྡོ་རྗེ་སེམས་དཔས་བཤད། །ཅེས་གསུངས་སོ། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། །རང་བྱུང་གི་ཡེ་ཤེས་བསྟན་པའི་ལེའུ་སྟེ་གསུམ་པའོ།། །།དེ་<milestone unit="line" n="359.5"/>ནས་གཞན་ཡང་བཤད་བྱ་བ། །སེམས་ཀྱི་ཀློང་ཆེན་ཀུན་ཏུ་རྒྱས། །སེལ་མེད་པ་དང་ཟབ་པ་དང་། །རྒྱ་ཆེན་རླབས་ལྡན་འཁྲུག་པ་མེད། །མ་བཅོས་དག་པས་ཀློང་གི་དོན། །སྣ་ཚོགས་ཉིད་ཕྱིར་དེ་སེམས་ཉིད། །འདོད་<milestone unit="line" n="359.6"/>དང་སྡང་རྨོངས་མཐོང་ཕྲག་དོག །སེམས་ཉིད་དག་ཕྱིར་སྤང་བ་མེད། །མི་སྡུག་བྱམས་དང་འབྱེད་པ་དང་། །དམའ་དང་ཡངས་སེམས་བླང་ས་མེད། །དབང་པོ་ལྔ་ཡི་སྤྱོད་ཡུལ་ལ། །མཁའ་མཉམ་ཀློང་ཆེན་མཉམ་<milestone unit="page" n="360"/><milestone unit="line" n="360.1"/>སྦྱོར་བས། །བདག་ཉིད་ནམ་མཁའི་སྤྱོད་ཡུལ་ལ། །ཅི་ལའང་ཆགས་ཤིང་ལེན་པ་མེད། །མཐོ་དང་ཡངས་དང་ཀུན་འབྱུང་དང་། །རྟོག་པར་དཀའ་དང་བླང་གྱུར་དང་། །རྟོག་མེད་ཀུན་ཁྱབ་དེ་ཉིད་ཕྱིར། །ནམ་མཁའ་<milestone unit="line" n="360.2"/>འབྱུང་བའི་རྒྱལ་པོ་ཡིན། །དེ་བཞིན་སེམས་ཉིད་རང་བྱང་སྟེ། །དེ་ལྟར་སྣང་ཕྱིར་ཐིག་ལེ་གཅིག །དཔེ་དོན་འདྲ་ཕྱིར་དོན་ལའང་འཐུན། །དེ་ཡང་རང་རྒྱུང་སེམས་ཉིད་ཡིན། །སྲ་དང་མི་ཤིགས་བསྐྱེད་པ་<milestone unit="line" n="360.3"/>དང་། །བཟང་ངན་མེད་དང་རྟེན་པའི་ཕྱིར། །ས་ནི་འབྱུང་བའི་སྐྱེད་གཞི་ཡིན། །དེ་ཉིད་རྟོག་ཡིན་སེམས་ཉིད་ཀློང་། །དེ་བཞིན་སེམས་ཉིད་དེ་བཞིནཉིད། །དེཉིདའབྱུང་བ་ཆེན་པོར་བཤད། །སྡུད་<milestone unit="line" n="360.4"/>དང་རླབས་དང་ཟབ་འབྱུང་དང་། །ལན་ཚྭ་རོ་གཅིག་ཇི་བཞིནདུ། །སེམས་ཉིད་དེ་དང་འདྲར་མཚུངས་ཏེ། ཁྱབ་བདག་འཆང་ཆེན་དཔའ་བོས་བཤད། །སྨིན་དང་སྲེག་དང་དྲོ་བ་དང་། །ངོ་བོ་མེད་ལ་<milestone unit="line" n="360.5"/>དོན་བྱེད་ནུས། །དེ་ཡང་རང་བྱུང་ཆེན་པོ་ཡིན། །དེ་ཉིད་ཀུན་བྱེད་བྱང་ཆུབ་སེམས། །བསྐྱེད་དང་འཐོར་ཡེང་ཀུན་གྱི་རྟེན། །ཐོགས་མེད་མགྱོགས་པར་རྒྱུག་པ་ལྟར། །རང་རྒྱུང་སེམས་ཀྱང་དེ་བཞིན་<milestone unit="line" n="360.6"/>ཏེ། །དེ་ཉིད་བྱང་ཆུབ་སེམས་ཉིད་ཀློང་། །གྲོལ་དང་མ་གྲོལ་ལ་སོགས་པ། །གཉིས་སུ་རྟོག་པ་ཐམས་ཅད་མཐའ། །མཐའ་བྲལ་དབུས་མའང་དེ་བཞིན་ཏེ། །དབུས་ཡོད་མཐའ་ཡས་དེ་བཞིན་<milestone unit="page" n="361"/><milestone unit="line" n="361.1"/>༄༅། །འབྱུང་། །སེམས་ཀྱི་ཀློང་ལས་ཅི་ཡང་སྣང་། །མཉམ་ཉིད་ངང་ལས་འདོད་དགུར་བསྒྱུར། །མ་བཅོས་མ་ཡེངས་གནས་པ་གསུམ། །དེ་ཉིད་རྣམ་པར་རྟོག་པ་ཡིན། །གང་ཡང་མ་ཡིན་དེ་བཞིན་<milestone unit="line" n="361.2"/>ཉིད། །ཇི་སྲིད་མཚན་མ་གཡོ་བ་ཀུན། །རང་བྱུང་སེམས་ཀྱི་ཀློང་བརྡལ་བས། །ཡེ་ཤེས་ཉིད་ལ་ཉིད་སྤྱོད་དེ། །བཅོས་པ་མེད་དེ་ཡེ་ཤེས་ཀློང་། །དམྱལ་བའི་སྡུག་བསྔལ་ཅི་མཐོང་ཡང་། །ཡེ་ཤེས་<milestone unit="line" n="361.3"/>རོལ་བ་ཉིད་ཡིན་ན། །བདེ་སྡུག་མཚན་མ་ཅི་བྱུང་ཡང་། །སྨོས་ཅི་དགོས་ཏེ་དེ་ཉིད་ཡིན། །ཐམས་ཅད་སྣང་ན་སྣང་དུ་ཟད། །ཡེ་ཤེས་རོལ་བ་མ་འགགས་པའོ། །ཀུན་ཀྱང་སྟོང་ན་སྟོང་དུ་ཟད། །རྟག་<milestone unit="line" n="361.4"/>པའི་ངོ་བོ་ཡེ་ནས་མེད། །རྟག་ན་རྟག་སྟེ་ཆོས་ཀྱི་དབྱིངས། །འགྱུར་བ་མེད་པའི་ལྷུན་ལ་གནས། །ཆད་ན་ཆད་དེ་ཆད་དང་བྲལ། །བྱང་ཆུབ་ཉིད་དེ་ལོག་རྒྱུན་ཆད། །ཀུན་ཀྱང་རང་བ་ཁོ་ཡེ་ཤེས་<milestone unit="line" n="361.5"/>ཀློང་། །ཀློང་ལས་མ་བྱུང་ཆོས་མེད་ཅིང་། །ཀློང་ཉིད་མ་ཡིན་གཅིག་ཀྱང་མེད། །ཀློང་དུ་མ་འདུས་གང་ཡང་མེད། དེ་ཕྱིར་རང་བྱུང་བཅོས་མེད་ཀློང་། །ཀློང་གིས་ཀློང་གི་དོན་རྟོགས་པས། །ཀློང་ལ་སྐྱེ་<milestone unit="line" n="361.6"/>ཤི་འདུ་འབྲལ་མེད། །ཀློང་ལ་ཡེངས་མེད་བསྒོམ་པའང་མེད། །ཀློང་ལ་བགྲོད་མེད་བཙལ་དུ་མེད། །མ་བཅོས་བྱང་ཆུབ་སྙིང་པོ་ལ། །གང་ལྟར་བརྟགསཔསཚིགགིམཐའ། །མཐར་རྟོག་མཐའ་སྟེ་<milestone unit="page" n="362"/><milestone unit="line" n="362.1"/>དབུས་འཛིན་མཐའ། །དེ་ལྟར་བརྟགས་པས་དབུས་མི་རྙེད། །དབུས་འདོད་མཐའ་དང་བྲལ་མི་སྲིད། །མཐའ་དབུས་ཀློང་དུ་ངེས་པར་འདུས། །སེམས་ཀྱིས་སེམས་ཚོལ་ཅི་ཞིག་རྙེད། །སེམས་དེ་རྙེད་<milestone unit="line" n="362.2"/>ན་འཁྲུལ་པའི་ལམ། །འཁྲུལ་པར་མཐོང་ཉིད་འཁྲུལ་པ་སྟེ། །མ་འཁྲུལ་པ་ཡང་འཁྲུལ་པའི་ཆོས། །ངེས་པར་ཀློང་གི་དོན་བརྟགས་ན། །འཁྲུལ་རྒྱུ་མེད་པས་འཁྲུལ་པ་མེད། །སེམས་ལ་དམིགས་<milestone unit="line" n="362.3"/>མེད་སྤྱད་དུ་མེད། །དབུས་ལ་མི་གནས་མཐའ་མི་སྤོང་། །མི་རྟོག་མི་གནས་ཅིར་མི་བསམ མི་བསམ་མི་འབྲང་ངང་གིས་ཞི། །སེམས་ཀྱི་ཀློང་ལ་བདག་གཞན་མེད། །ཏིང་འཛིན་ཀློང་ལ་ཡེངས་པ་<milestone unit="line" n="362.4"/>མེད། །སྩོད་པའི་ཀློང་ལ་སྤང་བླང་མེད། །མཉམ་ཉིད་ཀློང་ལ་ཆེ་ཆུང་མེད། །ཐིག་ལེའི་ཀློང་ལ་སྤྲོ་བསྡུ་མེད། །ལྟ་བའི་ཀློང་ལ་གཟའ་གཏད་མེད། །འཕྲིན་ལས་ཀློང་ལ་བྱ་བཙལ་མེད། །རྟོགས་པའི་ཀློང་ལ་<milestone unit="line" n="362.5"/>གཟུང་འཛིན་མེད། །ཀུན་ཀྱང་ཡེ་ཤེས་ཆེན་པོའི་ཀློང་། །ཀློང་ཡངས་ནམ་མཁའི་རང་བཞིན་ལ། །སྤྲུལ་པའི་ཆོ་འཕྲུལ་གང་བྱུང་བ། །དེ་ཉིད་ཡེ་ཤེས་ཆེན་པོར་རྟོགས། །ལྟ་བའི་ངོ་བོ་བརྗོད་དུ་མེད། །ཏིང་<milestone unit="line" n="362.6"/>འཛིན་གསལ་ལ་ཡེངས་པ་མེད། །སྤྱོད་པ་འཛིན་དང་ཆགས་པ་མེད། །དེ་ལྟར་སུས་རྟོགས་སངས་རྒྱས་ཡིན། །འགྲོ་དྲུག་སངས་རྒྱས་ཡིན་པར་ངེས། །རང་སེམས་བཙལ་མེད་ཆོས་སྐུར་ངེས། །ཐམས་<milestone unit="page" n="363"/><milestone unit="line" n="363.1"/>༄༅། །ཅད་བདག་ཉིད་ཆེན་པོར་ངེས། །ངེས་པ་རྙེད་ནས་འགྱུར་མི་སྲིད། །ག་་ཕྱིར་བདེ་ཆེན་མྱོང་འདོད་པས། །མ་བཅོས་མ་བརྟགས་མ་ཡེངས་པ། །གསལ་བ་བཞི་ལྡན་རྣལ་འབྱོར་པས། །གཞག་<milestone unit="line" n="363.2"/>པའི་ཐབས་སུ་ཤེས་པར་བྱ། །བྱུང་ཚོར་རྟོག་པ་རྐུན་བུ་དང་། །ཆེད་དུ་བྱས་དང་ཤུགས་ལས་བྱུང་། །རང་ལས་བྱུང་སྟེ་ངོ་བོ་སྟོང་། །བྱུང་ཚོར་ཚོར་བ་གདེང་གིས་ཞི། །བསམ་དུ་མེད་པའི་རང་བཞིན་ནི། །བསམ་པས་<milestone unit="line" n="363.3"/>ཅི་བསམ་རྟོག་པའི་རྒྱུན། །བསམ་དུ་མེད་དང་གཞན་མེད་དང་། །འགལ་ཕྱིར་ཅི་ཡང་མི་བསམ་མོ། །སོམས་ཤིག་བསམས་པ་མ་བྱེད་ཅིག །མ་ཆགས་པ་ལ་ཆགས་པ་མེད། །ཆགས་པ་ལ་ཡང་ཆགས་པ་མེད། །ཆུ་ལ་<milestone unit="line" n="363.4"/>རི་མོ་བྲིས་པ་ལྟར། །གསལ་བར་བྱུང་ཡང་དམིགས་དང་བྲལ། །སངས་རྒྱས་མ་ལུས་ཀུན་འདུས་པས། །མཐའ་ཐུག་མེད་པའི་ཆོས་བསྟན་ནས། །སོ་སོར་འཚམ་པ་འདུལ་མོད་ཀྱང་། །ངེས་པའི་དོན་ལ་གཅིག་ལས་<milestone unit="line" n="363.5"/>མེད། །མཁའ་མཉམ་ཀློང་དུ་ཀུན་འདུས་པས། །གཉིས་པར་བསམ་པ་ཡེ་ནས་མེད། །གཅིག་ཏུ་བསམ་དུ་མེད་པ་ཉིད། །མི་བསམ་པ་ཉིད་བསམ་པའི་མཐའ། །ཡི་གེ་མེད་པའི་རྒྱུད་ལས་ནི། །ཇི་ལྟར་འཐུན་པ་དེ་<milestone unit="line" n="363.6"/>ལྟར་གྲགས། ཁ་དོག་རིགས་བརྒྱུད་ཀུན་བྲལ་བ། །ཡི་གེའི་མཐའ་རུ་ཅི་སྟེ་རུང་། །གང་ཞིག་མེད་པ་ཉིད་ཡོད་ཅེས། །བྱིས་བ་སྒྲོ་སྐུར་གཉིས་ཀར་འདོད། །ཡེ་ཤེས་མཐའ་བྲལ་སྟོང་ཉིད་ལ། །ཡོད་དམ་མེད་ཅེས་ཅི་<milestone unit="page" n="364"/><milestone unit="line" n="364.1"/>བྱར་ཡོད། །སྒོམ་ཞེས་དམིགས་འཇོམས་ཆགས་སེམས་ལ། །བྲལ་འདོད་ཆགས་པ་སྤོང་ཉིད་ཆགས། །མ་ཆགས་པ་ཉིད་ཆགས་ཡིན་ན། །ཆགས་པ་བཙལ་བས་གཏིང་མི་རྙེད། །གཏིང་མཐའ་མེད་པའི་ནམ་མཁའ་<milestone unit="line" n="364.2"/>ལ། །དམིགས་འཛིན་སྒོམ་འདོད་བྱིས་པའི་ལས། །ཆེད་བྱས་བྱང་ཆུབ་ཐོབ་འདོད་པས། །རྒྱ་མཚོའི་ཐིགས་པ་བགྲང་བ་འདྲ། །ཡོད་པས་མ་ཡིན་མེད་པས་མིན། །གཉིས་ཀས་ཀྱང་ནི་མ་ཡིན་ཏེ། །མཐའ་མེད་འཛིན་<milestone unit="line" n="364.3"/>བྲལ་སྙིང་པོ་ཡིས། །བྱང་ཆུབ་ཆོས་ཀྱི་དབྱིངས་ཉིད་མཐོང་། །དེ་བཞིན་མ་བཅོས་མཉམ་ཉིད་ཡང་། །གང་ལྟར་མཐོང་བ་དེ་ལྟར་ཡིན། །གང་ཕྱིར་བརྟགས་ན་དེ་མིན་ཏེ། །གཉིས་ཀ་རྟོག་པ་ཉིད་ཀྱི་མཐའ། །དབུས་<milestone unit="line" n="364.4"/>མཐའ་མེད་པའི་སེམས་ཉིད་ལ། །དེ་ལྟར་འདོད་པས་འཁྲུལ་པའི་ལམ། །དགག་པའང་དེ་ལྟར་ཡིན་ཤེས་པས། །འདི་ལྟར་ཅི་ཡང་མི་གཟུང་ངོ་། །གང་ཕྱིར་མཁྱེན་ལྡན་དམ་པ་ཡིས། །ངེས་པའི་ཀློང་འདི་མཐོང་<milestone unit="line" n="364.5"/>མ་ཐག །ལུང་ཐོབ་རྒྱལ་སྲས་དམ་པ་སྟེ། །སྨྲ་བའི་སེང་གེ་རྒོལ་བ་འཇོམས། །བདུད་བཞི་ཆོམས་ཀྱིས་ད་མ་རྩོལ། །དངོས་གྲུབ་ཐོབ་ཀྱི་ད་མ་རྩོལ། །བདུད་རྩི་འཐུངས་ཀྱིས་ད་མ་སློབ། །ཀུན་བཟང་རིག་པའི་སྤྱོད་<milestone unit="line" n="364.6"/>ཡུལ་ལས། །དམན་པའི་སྤྱོད་ཡུལ་ག་ལ་ཡིན། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུ་ཆེན་པོ་ལས། སེམས་ཀྱི་ཀློང་བསྟན་པའི་ལེའུ་སྟེ་བཞི་པའོ།། །།དེ་ནས་གཞན་ཡང་བཤད་བྱ་བ་། །བྱང་ཆུབ་ཀྱི་ནི་<milestone unit="page" n="365"/><milestone unit="line" n="365.1"/>༄༅། །བསླབ་པ་སྟེ། །བསླབ་ཏུ་མེད་པའི་བསླབ་པ་དེ། །བསླབ་པར་ངེས་པ་ཉིད་ཡིན་ནོ། །བསླབ་ཅིང་གོམས་པ་མེད་པ་ནི། །རང་བྱུང་མ་བཅོས་སེམས་ཉིད་ཡིན། །འདི་ནི་ཀུན་བྱེད་རྒྱལ་པོ་སྟེ། །ངེས་པར་<milestone unit="line" n="365.2"/>འདི་ཞེས་བསྟན་དུ་མེད། །མེད་པར་བསྟན་དམིགས་བཅིངས་བྱེད་པ། །མ་བཅིངས་བཅིངས་པའི་མདུད་པས་བསྡམ། །བཙལ་ཞིང་བསླད་པས་སླར་ཞིང་དམ། །བཅིངས་མེད་གྲོལ་མེད་ཡེ་ནས་གནས། །འགྲོ་བས་<milestone unit="line" n="365.3"/>དུག་ཏུ་ཀུན་བརྟགས་ཏེ། །ཡེ་ནས་དེ་བཞིན་བདུད་རྩིར་གནས། །དེ་ཉིད་སེམས་ཉིད་དམ་པ་སྟེ། ཁྱབ་པར་གནས་པའི་སོ་དང་བྲལ། །སེམས་ལ་སྐྱེ་ཤི་གདོད་ནས་མེད། །སེམས་ལ་དམིགས་སུ་ཡེ་ནས་མེད། །སེམས་<milestone unit="line" n="365.4"/>ལ་རིགས་བརྒྱུད་ཡེ་ནས་མེད། །སེམས་ལ་ཁ་དོག་ཡེ་ནས་མེད། །སེམས་ལ་མཚོན་དུ་ཡེ་ནས་མེད། །སེམས་ལ་བརྗོད་པའི་ཐ་སྙད་མེད། །སེམས་ལ་གནས་དང་གཟའ་གཏད་མེད། །སེམས་ལ་འཕོ་ཞིང་འཀྱུར་བ་<milestone unit="line" n="365.5"/>མེད། །སེམས་ལ་སེམས་ཀྱིས་བརྟག་ཏུ་མེད། །སེམས་ལ་བཙལ་ཞིང་བསྒྲུབ་ཏུ་མེད། །སེམས་ལ་ལྟུང་སྒྲིབ་གོལ་ས་མེད། །སེམས་ལ་དགེ་དང་སྡིག་བ་མེད། །ཡོད་པ་གདགས་པ་མེད་བཞིན་དུ། །མེད་པ་ཉིད་ཀྱང་<milestone unit="line" n="365.6"/>ཡོང་མ་ཡིན། །རྟག་པ་མེད་ཅིང་ཆད་པའང་མེད། །སེམས་ལ་བགྲོད་པ་ཡེ་ནས་མེད། སེམས་ལ་སེམས་ཀྱིས་བསྒོམ་དུ་མེད། །སེམས་ལ་གཞག་བ་མེད་པའང་མེད། །སེམས་ལ་རྒྱུ་རྐྱེན་ཡེ་ནས་མེད། །ནམ་མཁའ་<milestone unit="page" n="366"/><milestone unit="line" n="366.1"/>རྒྱས་པའི་མཐའ་བཞིན་དུ། །གདོད་ནས་མ་ཁྱབ་མེད་པར་གནས། །བསླབ་པ་མེད་པས་བསླབ་ཏུ་མེད། །སངས་རྒྱས་མེད་དེ་ཆོས་ཀྱང་མེད། །དགེ་འདུན་ཡང་ནི་དེ་བཞིན་ཏེ། །ལམ་དང་ས་དང་ཚད་ཀྱང་མེད། །མེད་<milestone unit="line" n="366.2"/>པ་མ་ཡིན་སྙིང་པོའི་དོན། །འདི་ནི་ཐོག་མ་ཐ་མ་མེད། །གྲོལ་བ་རང་བྱུང་ཞི་བའི་ལམ། །རེ་དོག་མེད་པས་འདབ་ཆགས་ཉིད། །མཁའ་ལ་ཐོགས་པ་མེད་བཞིན་ནོ། །བསྐལ་པ་ཀུན་གྱི་སྔོན་རོལ་དུ། །ང་ཉིད་གཅིག་པུ་<milestone unit="line" n="366.3"/>སྔོན་དུ་བྱུང་། །ང་མེད་པ་ཡི་སྔོན་རོལ་ན། །དུས་གསུམ་སངས་རྒྱས་མིང་ཡང་མེད། །ང་མེད་པ་ཡི་སྔོན་རོལ་ན། ཁམས་གསུམ་རྒྱུད་དྲུག་ཡེ་ནས་མེད། །ང་མེད་པ་ཡི་སྔོན་རོལ་ན། །འབྱུང་བ་ལྔ་པོ་ཡེ་ནས་མེད། །ང་<milestone unit="line" n="366.4"/>མེད་པ་ཡི་སྔོན་རོལ་ན། །བརྟགས་པའི་མཚན་མ་ཡེ་ནས་མེད། །ང་མེད་པ་ཡི་སྔོན་རོལ་ན། །མཐོ་རིག་ངན་སོང་ཡེ་ནས་མེད། །ང་མེད་པ་ཡི་སྔོན་རོལ་ན། །བྱད་པར་མ་ལུས་ཀུན་མེད་པའོ། །དེ་ཕྱིར་ང་ཉིད་པུ་<milestone unit="line" n="366.5"/>གཅིག་སྟེ། །ང་ལ་གོམས་པས་བསླབ་པ་རྫོགས། །མཐར་ཐུག་མེད་པས་མགྱོགས་བགྲོད་ཀྱང་། །ཆོས་ཀྱི་དབྱིངས་ལས་གར་མ་ཕྱིན། །བསྐལ་བའི་མེ་རི་འབར་བ་ཡིས། ཁམས་གསུམ་ཕྱོགས་བཅུ་ཀུན་བསྲེགས་ཀྱང་<milestone unit="line" n="366.6"/>ང་ལ་བསྲེགས་དང་ཚིག་པ་མེད། །དེ་ཉིད་བྱང་ཆུབ་སྙིང་པོའི་སྐུ། །བསྐལ་བའི་ཆུབ་འཁྲུག་ཀུན་བཀྲུས་ཀྱང་། །ང་ཡི་ལྗགས་ཀྱི་མཐའ་མ་རླན། །དུས་གསུམ་སངས་རྒྱས་སྲསཔོཔ། །དུསགཅིགལྟོབརགསོལ་ན་<milestone unit="page" n="367"/><milestone unit="line" n="367.1"/>༄༅། །ཡང་། །མཉམ་ཉིད་དབྱིངས་ལ་མི་གཡོ་བས། །འགྲངས་བསྒྲིབ་མེད་པ་ང་ཡི་ལྟོ། ཁམས་གསུམ་རྒྱུད་དྲུག་ཀློང་ན་ཉལ། །དུག་ལྔ་དུག་གསུམ་ལྷོ་ན་འཕྱོ། །ཐེག་པའི་བྱེ་བྲག་གཅིག་ཏུ་རྫོགས། །ཀུན་<milestone unit="line" n="367.2"/>ཀྱང་ཡེ་ཤེས་གསལ་བའི་ངང་། །སྨྲ་བའི་སེང་གེ་རི་དགས་རྒྱལ། །ཟིལ་གནོན་གཅིག་པུ་རང་བྱུང་བ། །ཐེག་པའི་སྤྱི་གཅོད་མཁའ་ལྟར་ཡངས། །ཡེ་སངས་རྒྱས་སོ་བཙལ་དུ་མེད། །ཉི་མའི་སྙིང་པོར་རང་གནས་<milestone unit="line" n="367.3"/>པ། །འོད་ལ་བཙལ་བ་མི་དགོས་ལྟར། །བསླབ་པ་གཅིག་པའི་དོན་རིག་ན། །བསླབ་པ་མ་ལུས་གཅིག་ལ་རྫོགས། །ཡང་དག་སངས་རྒྱས་ལམ་རིག་པས། །འདོད་ཆགས་ཞེ་སྡང་གཏི་མུག་དང་། །ང་རྒྱལ་ཕྲག་དོག་<milestone unit="line" n="367.4"/>ཆེན་པོ་རྣམས། །གང་ཕྱིར་སངས་རྒྱས་ལམ་ཡིན་པས། །དེ་དག་འདོད་པའི་སྐྱེས་བུ་ཡིས། །རང་བྱུང་བྱང་ཆུབ་ཆེན་པོ་ལ། །ཀུན་ལ་སྦུབས་དང་ལྟས་ངན་བརླག །མི་འབྱེད་མཐོ་དམན་རྟོག་པ་མེད། །གང་ཕྱིར་ཞབྲུལ་<milestone unit="line" n="367.5"/>པའི་དུག་ལྔ་ནི། །ཡེ་ནས་ཡེ་ཤེས་རང་སྣང་བས། །ཉི་མའི་དཀྱིལ་ན་མུན་སྟོང་བཞིན། །འཁྲུལ་དང་མ་འཁྲུལ་གཉིས་ཀ་མེད། །འདོད་ཆགས་ཞེ་སྡང་གཏི་མུག་ཀྱང་། །གང་ཕྱིར་སྐུ་གསུམ་ངོ་བོའི་ཕྱིར། །དབང་དུ་མེད་<milestone unit="line" n="367.6"/>དེ་ཉིད་ཀྱི་དབྱིངས། །ཡེ་ནས་ཆོས་དབྱིངས་དམ་པ་ཉིད། །རང་བྱུང་དབྱིངས་ཀྱི་རོལ་པ་ཡིས། །འདོད་ཡོན་ནམ་མཁའ་མཉམ་སྦྱོར་བས། །རང་ལས་བྱུང་བའི་ལོངས་སྤྱོད་ལ། །རང་གི་རོལ་པ་ཅིར་ཡང་མཛད། །ཡེ་<milestone unit="page" n="368"/><milestone unit="line" n="368.1"/>ཤེས་དབྱིངས་ལ་ཆགས་པ་དང་། །ཐུགས་རྗེ་དབྱིངས་ལ་ཆགས་པ་དང་། །ཏིང་འཛིན་རླུད་དུ་ཆགས་པ་ནི། །ཆགས་མེད་ཆགས་པ་དམ་པ་ཡིན། །རྟོག་པའི་དྲ་བ་འཇོམས་པ་དང་། །མ་རིག་པ་ཉིད་རིག་པར་<milestone unit="line" n="368.2"/>འཇོམས། །ཆེད་འཇོམས་མཉམ་པའང་བཅོས་བྱས་ནས། །ཞི་བ་ཆེན་པོའི་ངང་ལ་གནས། །ང་དང་བདག་ཏུ་མི་འབྱེད་ཅིང་། །ཆོས་དབྱིངས་ཡེ་ཤེས་མི་འབྱེད་ལ། །མཉམ་གཞག་ཡུལ་དུ་མི་འབྱེད་པ། །ཀླུངས་སུ་<milestone unit="line" n="368.3"/>ཞུགས་པ་དམ་ཚིག་ཡིན། །ལྟ་བ་མངོན་པར་མཐོ་བ་དང་། །ཏིང་འཛིན་ཡེངས་མེད་ཀླུང་གནས་དང་། །རྣམ་རྟོག་རི་བོས་མི་བསྐྱོད་པ། །ཡེ་ཤེས་གདེང་དང་ལྡན་པ་ཡིན། །ཆོས་དབྱིངས་གཟུང་འཛིན་མེད་པ་<milestone unit="line" n="368.4"/>དང་། །ལྟ་བ་ཕྱོགས་རིགས་ལས་འདས་པ། །ཏིང་འཛིན་རྣམ་རྟོག་མི་ཆུད་པ། །འདི་ནི་ཐེག་ཆེན་ཕྲག་དོག་གོ །རིག་པ་ཀླུང་ལས་མ་ཡེངས་ཤིང་། །ཡེ་ཤེས་དབྱིངས་ལས་མ་ཡེངས་ལ། །ཀུན་ཀྱང་མཉམ་པར་མ་<milestone unit="line" n="368.5"/>ཡེངས་ན། །ཆོས་ཀྱི་ཀླུང་ལ་གནས་པ་ཡིན། །སེམས་ཉིད་ཆོས་སྐུ་ཡིན་པ་དང་། །མྱོང་ཚོར་སྒོ་གསུམ་ཀུན་ལོངས་སྤྱོད། །ངེས་ལ་དོན་མེད་སྤྲུལ་བའི་ཕྱིར། །ཀུ་ཀྱང་སྐུ་གསུམ་ལས་མི་འདའ། །དེ་ཕྱིར་གང་ལ་དེ་<milestone unit="line" n="368.6"/>བསླབས་པ། །བསླབ་པའི་སྒོ་ནི་མཐའ་ཡས་པ ངེས་པར་འདིར་འདུས་ངེས་པ་སྟེ། །དེ་ལ་ངེས་པར་བསླབ་པར་བྱ། །གང་ཕྱིར་བསླབ་པའི་མཐའ་གསུངས་པ། །གཅིགལདུསགཅིགཀུནརྫོགས་པས། །བསླབ་<milestone unit="page" n="369"/><milestone unit="line" n="369.1"/>༄༅། །མཐའ་རྡུལ་དང་གྲངས་མཉམ་པ། །འདིར་འདུས་རྫོགས་པ་ངོ་མཚར་ཆེ། །ཐེག་པའི་བྲལ་ཐབས་ཆ་མཉམ་པ། །ངེས་པར་ཐིག་ལེ་གཅིག་བསྡུས་ལ། །གཅིག་གི་དོན་ལ་གང་གནས་པ། །ཐོས་པ་བསམ་<milestone unit="line" n="369.2"/>པ་འདིར་མི་དགོས། །ཡེ་ནས་ལྷག་པའི་དམ་ཚིག་ལ། །མ་སྐྱེས་པ་དང་མི་གནས་དང་། །གདོད་ནས་འདར་མེད་རང་བཞིན་ལ། །དམ་ཚིག་གྲངས་ཀྱིས་བསྲུང་དང་བྲལ། །བརྒྱད་ཁྲི་བཞི་སྟོང་ཀུན་བསྟན་ཡང་། །ཡེ་<milestone unit="line" n="369.3"/>ནས་མཁའ་མཉམ་ཀློང་འདིར་གཅིག །ཐིག་ལེ་གཅིག་ལ་གང་གནས་པ། །ཡེ་ནས་གཅིག་པས་འཐུན་བསྡེབས་ལ། །རང་སེམས་ཆོས་དབྱིངས་མངག་མཁས་པ། །མཐའ་ཡས་ཀུན་ལ་དེ་མཁས་པས། །རྩ་བ་ཆོས་<milestone unit="line" n="369.4"/>དབྱིངས་འདིར་འདུས་པས། །ཚིག་ལ་མཁས་པར་བྱ་མི་དགོས། །མངོན་སུམ་མཐོང་མེད་མཐོང་བའི་མིག །ཐོས་པ་མི་རིགས་སྙད་དང་བྲལ། །འདི་ལྟར་མཁས་པའི་རྣལ་འབྱོར་ལ། །ལྟ་བ་གཟའ་གཏད་གདོད་ནས་<milestone unit="line" n="369.5"/>བྲལ། །བསྒོམ་དུ་མེད་པའི་ཆོས་དབྱིངས་ལ། །སྒོམ་དང་མི་སྒོམ་ཐ་དད་མེད། །ཡེ་ནས་མ་བཅོས་སྙིང་པོ་ལ། །སྒོམ་པ་འཁྲུལ་ཏེ་ལོག་པའི་ལམ། །ནམ་མཁའ་མཐའ་ཡས་སྤྱོད་པ་ལ། །སྤྱད་དང་མི་སྦྱད་རིས་མེད་<milestone unit="line" n="369.6"/>དེ། །ཐོགས་ཆགས་མེད་དེ་རྟོག་ང་འི་ལས། །དོར་དང་མི་དོར་འཛིན་པ་འཁྲུལ། །ཡེ་ནས་ཆེ་བཙན་བདག་གྱུར་ཅིག །ང་ལས་མ་བྱུང་མེད་པ་དང་། །རང་གིས་རང་ལ་དབང་སྒྱུར་བས། །རིམ་པ་དབང་གི་བགྲོད་དང་<milestone unit="page" n="370"/><milestone unit="line" n="370.1"/>བྲལ། །དམིགས་དང་ཤེས་བྱ་བསྒྲུབ་པའི་དོན། །རང་བྱུང་སེམས་ཉིད་རང་ཤར་བས། །བསྒྲུབ་ཅིང་བཙལ་བ་གདོད་ནས་མེད། །དེ་ཕྱིར་དོན་གྲུབ་མན་ངག་འཁྲུལ། །ཡེ་ནས་ཐིག་ལེའི་རང་བཞིན་ལ། །སྤྲོས་པ་མེད་<milestone unit="line" n="370.2"/>ཅིང་བསྡུ་བ་མེད། །གཅིག་ཏུ་འཛིན་པའང་འཁྲུལ་པའི་ལམ། །དེ་ཕྱིར་དགོས་པ་འདི་ལ་མེད། །རིག་པ་མཚན་མར་མ་འབྲངས་པས། །རང་བྱུང་ཡེ་ཤེས་གནས་སུ་རྫོགས། །བྱང་ཆུབ་ཀྱི་སེམས་མཁའ་མཉམ་ཀློང་གི་<milestone unit="line" n="370.3"/>རྒྱུད་ཆེན་པོ་ལས། །བསླབ་ཏུ་མེད་པའི་ལེའུ་སྟེ་ལྔ་པའོ།། ༣ །།དེ་ནས་གཞན་ཡང་བཤད་བྱ་བ། །སྐྱེ་ཤི་འདུ་འབྲལ་མེད་པའི་དོན། །རང་བྱུང་རྟོག་བྲལ་ཡེ་ཤེས་ལ། །ལྟ་འདོད་རྟོག་པ་འཁྲུལ་པའི་<milestone unit="line" n="370.4"/>ལམ། །གདོད་ནས་རྒྱུ་དང་རྐྱེན་མེད་པས། །ཐམས་ཅད་སྐྱེ་ཤི་སྣང་བ་མེད། །གདོད་ནས་མེད་པའི་ཆོས་འདི་ལ། །ཡོད་དང་མེད་ཅེས་ཅི་བྱར་ཡོད། །སྐྱེ་བ་མེད་པའི་ཆོས་ཉིད་ལ། །སྐྱེ་ཞེས་སྟོན་པ་འཁྲུལ་པའི་<milestone unit="line" n="370.5"/>ལམ། །གདོད་ནས་མ་སྐྱེས་སྙིང་པོ་ལ། །སྐྱེས་པའི་ངོ་བོ་ཇི་ལྟར་འགྲུབ། །མ་སྐྱེས་པ་ཉིད་དེས་མཚོན་ཡང་། །དེ་ལྟར་དེ་ཉིད་མཐའ་ཡིན་ཏེ། །ངེས་པའི་དོན་ལ་གང་གནས་པ། །མ་སྐྱེས་པ་ཡི་སྙིང་པོ་ལ། །སྐྱེ་བ་མེད་<milestone unit="line" n="370.6"/>པས་འགགས་པའང་མེད། །དེར་སྣང་དེ་ཉིད་སྙིང་པོ་ལ། །དགག་དང་མི་དགག་རྟོག་པའི་ལམ། །མཁའ་ལ་བྱ་ལམཚུལབཞིནདུ། །སྐྱེསདང་མ་སྐྱེས་འགག་པ་མེད། །མ་བཅོས་མ་ནོར་ཆོས་ཀྱི་དབྱིངས། །མཉམ་<milestone unit="page" n="371"/><milestone unit="line" n="371.1"/>༄༅། །ཉིད་ཆོས་སྐུ་ཐ་སྙད་བྲལ། །བསྟན་པ་དེ་ཀུན་ཐ་སྙད་ཡིན། །སྐྱེ་ཤི་འཁྲུལ་འཁྲུལ་འཁོར་བའི་ལམ། །དེ་དག་གཉིས་པར་དབྱེར་མེད་པར། །གདོད་ནས་སྐྱེ་ཤི་མེད་པའི་ཐུགས། །འཛམ་བུ་གསེར་གླིང་<milestone unit="line" n="371.2"/>ཇི་བཞིན་ནོ། །རང་བྱུང་རྨད་གྲགས་སྙིང་པོ་ནི། །རྒྱལ་བ་ཀུན་གྱི་རྗེ་བཙུན་པས། །ཡོངས་ལ་སྙོམས་པའི་ཐུགས་རྗེ་འབྱུང་། །མཁའ་ལ་ཉི་མ་འབུམ་བརྡལ་བཞིན། །རང་བྱུང་ཐུགས་རྗེ་བྱིན་རླབས་ཀྱིས། །རང་བཞིན་<milestone unit="line" n="371.3"/>འདུལ་དང་ཐུགས་རྗེས་འདུལ། །ཐབས་དང་དྲག་ཤུལ་ཉིད་དག་གིས། །གཅིག་ཀྱང་ཡལ་བར་དོར་མི་མཛད། །ཟླ་བ་སྐྱེ་འབྲི་མེད་པ་ལ། །འཁྲུལ་པས་སྐྱེ་འབྲིར་མཐོང་བ་ལྟར། །མ་སྐྱེས་སྙིང་པོ་བྱང་ཆུབ་ལ། །སྐྱེ་<milestone unit="line" n="371.4"/>ཤིར་འདོགས་པ་གློ་བུར་ཡིན། །མ་རྟོག་ལོག་རྟོགས་ཕྱོགས་རྟོགས་པ། །ཡང་དག་མ་རྟོགས་སེམས་ཅན་ལ། །ཐབས་ཀྱིས་འདོད་དགུར་གྱུར་པའི་དཔལ། །དེ་ཡང་རང་བྱུང་སེམས་ཉིད་ཡིན། །ནམ་མཁའ་ཡངས་པའི་<milestone unit="line" n="371.5"/>མཚན་ཉིད་ལ། །ཆོ་འཕྲུལ་མཚན་མ་ཅི་སྣང་ཡང་། །འགག་པ་མེད་པར་འབྱུང་མོད་ཀྱི། །དེ་ཉིད་ནམ་མཁའི་རང་བཞིན་ཡིན། །འབབ་ཆུ་ལུ་མ་ལྟེང་ཀ་དང་། །མཚོ་དང་ཆུ་མིག་ལ་སོགས་པ། །ཆུ་དང་གཤེར་བར་བྱེ་<milestone unit="line" n="371.6"/>བྲག་མེད། །གཟུགས་དང་རྒྱུན་དང་བུམ་པ་དང་། །མི་མཐུན་བྱེད་བྲག་མཐའ་ཡས་པ། །འདོད་དགུར་སྤྱོད་ཅིང་འདོད་དགུར་བསྒྱུར། །དེ་ཉིད་གསེར་དུ་གཅིག་པ་ལྟར། །སྐྱེ་ཤི་འདུ་འབྲལ་དགེ་སྡིག་དང་། །ཆགས་<milestone unit="page" n="372"/><milestone unit="line" n="372.1"/>དང་མ་ཆགས་བླང་དང་དོར། །ཡོད་མེད་རྟག་ཆད་ལ་སོགས་པ། །རང་བྱུང་ཡེ་ཤེས་ཉིད་དུ་གཅིག །མཁའ་མཉམ་ཀློང་གི་དཀྱིལ་འཁོར་ལ། །སྐྱེ་ཤི་མཚན་མ་གདོད་ནས་དག །གང་ཞིག་དག་པར་རོལ་བ་ནི། །ནམ་<milestone unit="line" n="372.2"/>མཁའ་དག་ལ་འཁྲུལ་འདོད་འདྲ། །སྐྱེ་ཤི་སྤངས་ནས་མེད་འདོད་པ། །གཟུགས་འགགས་ནས་ནི་གྲིབ་འཚོར་འདྲ། །སྐྱེ་ཤི་མེད་པ་ཉིད་རྟོགས་ན། །སྐྱེ་ཤིའི་རྟོག་པ་སྨོས་ཅི་དགོས། །བདེ་སྡུག་ཁྱད་པར་གང་བྱུང་<milestone unit="line" n="372.3"/>བ སོ་སོར་སྣང་བ་མའི་གག་གོ །རང་བྱུང་ཡེ་ཤེས་ཆེན་པོ་ཡིན། །དེ་ལས་གཞན་པ་ཡོད་མ་ཡིན། །ཐེག་པའི་བྱེ་བྲག་ཅིར་བསྟན་པ། །སོ་སོར་དོན་དྲུག་བྱ་བ་མེད། །དེ་ཀུན་རྫོགས་ཆེན་ངང་ཡིན་པས། །མཁའ་<milestone unit="line" n="372.4"/>མཉམ་ཀློང་དུ་ངེས་པར་འདུས། །རང་བྱུང་ཆོས་དབྱིངས་ནམ་མཁའ་ལ། །རྣམ་རྟོག་རྡུལ་གྱིས་གོས་པ་མེད། །སྐྱོན་ཉིད་ཡོན་ཏན་ཆེན་པོ་ལ། །གཡོ་མཚན་བྱང་ཆུབ་ཆེན་པོར་འགྱུར། །ཇི་ལྟར་པདྨ་དམར་པོ་<milestone unit="line" n="372.5"/>ལ། །འདམ་སྐྱེས་ཉེས་པ་གདོད་ནས་དག །འཇམ་དང་ལེགས་དང་མདོག་གསལ་དང་། །བསིལ་དང་མི་སྙེད་རིང་དུ་འཚོ། །དེ་ཉིད་ཡོན་ཏན་དེ་ལས་བྱུང་། །རྣམ་རྟོག་ཡེ་ཤེས་ཆོས་ཉིད་ལ། །ཆོས་ཉིད་དགག་པར་ག་<milestone unit="line" n="372.6"/>ལ་འགྱུར། །བསམ་གྱིས་མི་ཁྱབ་ཆོས་འདི་ལ། །བསམ་པས་མཐའ་ཐུག་ག་ལ་འབྱུང་། །སྐྱེ་ཤི་ཉིད་ཀྱང་ཆོས་ཉིད་ཀློང་། །སྡུག་བསྔལ་ཉིད་ཀྱང་བྱང་ཆུབ་ལམ། །བྱུང་ཚོར་མ་བཅོས་བདལ་བའི་དབྱིངས། །ཉོན་མོངས་<milestone unit="page" n="373"/><milestone unit="line" n="373.1"/>༄༅། །ལྔ་ཡང་ཡེ་ཤེས་ཀློང་། ཁམས་གསུམ་ཡེ་ནས་ཆོས་དབྱིངས་སུ། །འགྲོ་དྲུག་རྒྱལ་བའི་སྲས་པོར་ཤར། ཁྲར་མེད་ནུབ་མེད་དེ་བཞིན་ཉིད། །དེ་ཉིད་རང་བྱུང་རོལ་པར་གཅིག །དེ་ལྟར་ངེས་པ་ཅི་ཞེ་<milestone unit="line" n="373.2"/>ན། །བསམ་གྱིས་མི་ཁྱབ་དབྱིངས་ཤེས་པས། །དེ་ལ་མཚོན་དུ་རུང་མོད་ཀྱི། །བསམ་མི་ཁྱབ་ལ་བསམས་པས་ཕྱིན། །ཀུན་བཞི་ནམ་མཁའི་དཀྱིལ་འཁོར་ནི། །རང་བྱུང་འོད་ཀྱི་དཀྱིལ་འཁོར་འཕྲོ། །འགྲོ་དྲུག་བྱང་<milestone unit="line" n="373.3"/>ཆུབ་སྙིང་པོར་སྒྲལ། །འཁོར་བ་གདོད་ནས་དག་པར་སྦྱངས། །གང་ལྟར་སྣང་བ་ཡེ་ཤེས་རོལ། །ཇི་ལྟར་སྣང་བ་ཀུན་བཟང་ཉིད། །མི་ཆགས་མི་དགོས་བདེ་བ་ཆེ། །འདི་ནི་བྱང་ཆུབ་སེམས་ཀྱི་ལུང་། །རིང་དུ་བཙལ་<milestone unit="line" n="373.4"/>བས་ཅི་ཞིག་རྙེད། །རྙེད་དུ་མེད་པའི་ཆོས་དབྱིངས་ལ། །བྱང་ཆུབ་སྙིང་པོར་དེ་མ་ཐག །བཙལ་བས་རང་བྱུང་རང་ལ་ཐུག །རང་གསལ་ཡེ་ཤེས་གཞལ་ཡས་སུ། །ཉི་མ་འབུམ་གྱི་འོད་གསལ་བས། །མ་རིག་འཁོར་བ་<milestone unit="line" n="373.5"/>གདོད་ནས་མེད། །དེ་ཡང་རང་བྱུང་དག་པ་ཡིན། །གདོད་ནས་རྟག་པ་ཆེན་པོ་ལ། །སྐྱེ་ཤི་གཉིས་སུ་གང་གིས་བཏགས། །ཡེ་ནས་སྟོང་ཆེན་མཆོག་ཉིད་ལ། །སྟོང་ཉིད་སྨྲ་བའང་གོལ་བའི་ལམ། །གདོད་ནས་རང་བྱུང་<milestone unit="line" n="373.6"/>ཡེ་ཤེས་ལ། །རྒྱུ་དང་རྐྱེན་དུ་སུ་ཡིས་བཏགས། །དོན་ཉིད་རང་བྱུང་སྐྱེ་ཤི་མེད། །འདུ་འབྲལ་མེད་པར་མ་རྟོགས་པར། །ལོག་རྟོག་ཚིག་གིས་བཙན་ཐབས་ཀྱིས། །སྐྱེ་ཤི་མེད་པར་སྒྲོ་བཏགས་ཏེ། །ལོག་རྟོག་སྒྲ་ཕྱིར་<milestone unit="page" n="374"/><milestone unit="line" n="374.1"/>བློ་འབྲངས་པས། །དགེ་སྡིག་གདོད་ནས་མེད་ཅེས་སྨྲ། །སྐུར་འདེབས་དམྱལ་བ་ཆེན་པོར་ལྷུང་། །གང་ཞིག་བླང་དོར་མེད་པར་སྤྱོད། །དེ་ཉིད་བླང་དོར་ཆེན་པོ་སྟེ། །ཆེད་དུ་བྱས་པས་བླང་དོར་བས། །ལོག་པར་ལྟུང་<milestone unit="line" n="374.2"/>བའི་གགས་ཆེན་ཡིན། །གང་ཞིག་དེ་ཉིད་དོན་རྟོགས་པས། །ལོག་སྤྱོད་བྱང་ཆུབ་ལམ་དུ་འགྱུར། །ཟིན་པས་རྩོལ་བའི་རི་བོ་འཇོམས། །བདུད་ཀྱི་སྤྱོད་པའང་བྱང་ཆུབ་ན། །གཞན་ལྟ་སྨོས་པ་ཅི་ཞིག་དགོས། །བླང་<milestone unit="line" n="374.3"/>དང་དོར་བ་རྟོགས་པ་ཉིད། །གང་ལྟར་སྤྱོད་ཀྱང་ཡ་མི་ང་། །དགེ་དང་སྡིག་པར་མི་འབྱེད་དེ། །མཉམ་ཉིད་སྙིང་པོར་ཡེ་གཅིག་ཕྱིར། །མཉམ་པར་མ་གཞག་མ་ཡེངས་ལ། །ཏིང་འཛིན་མཚན་མར་བཏགས་པ་<milestone unit="line" n="374.4"/>ཟད། །ཏིང་འཛིན་མཉམ་པའི་ངང་ཉིད་ལ། །ཕ་རོལ་ཕྱིན་བཅུ་དུས་གཅིག་རྫོགས། །ས་བཅུ་བགྲོད་མེད་དུས་གཅིག་རྫོགས། །གང་ལའང་མི་གནས་དེ་བཞིན་ཉིད། །སྟོང་པའི་སྟོང་པ་འདུ་ཤེས་སྤངས། །རྟོག་པའི་དུ་<milestone unit="line" n="374.5"/>ཤེས་ཀུན་བྲལ་བས། །མ་ཡེངས་མཉམ་པར་གཞག་པའི་ངང་། །འདུ་ཤེས་བྲལ་བའི་དབྱིངས་ལ་རྫོགས། །སྒོམ་བྲལ་གསལ་ཡང་རྣམ་རྟོག་མེད། །མཚོན་པའི་ཚིག་བྲལ་མཉམ་པའི་གཏེར། །ཅི་ཡང་མ་ཡིན་ཀུན་ཀྱང་<milestone unit="line" n="374.6"/>ཡིན། །བསམ་དང་བྲལ་ལོ་དམིགས་སུ་མེད། །བྱ་བྲལ་རིག་པ་མཆོག་གི་ཀློང་། །ཆོས་ཉིད་མ་བཅོས་ཡུལ་བྲལ་བས། །ཆོས་དང་ཆོས་ཅན་གདགས་སུ་མེད། །མཉམ་ཉིད་རིག་པ་བདེ་བའི་ཀླུང་། །གཉིས་མེད་ཡེ་<milestone unit="page" n="375"/><milestone unit="line" n="375.1"/>༄༅། ཁྲེས་ཅིར་མི་གནས། །སྟོང་པའི་འདུ་ཤེས་དམན་པའི་སེམས། །རང་བྱུང་རྩོལ་བྲལ་ལྷུན་གྲུབ་ལ། །མཆོག་བྲལ་ཉིད་དུ་མཚོན་དང་བྲལ། །བསམ་བྲལ་རིག་པ་ཅིར་མི་དགོངས། །དུས་ཚད་གཅིག་ལ་<milestone unit="line" n="375.2"/>འོད་འབར་ལུང་། །མ་སྐྱེས་དབྱིངས་ལ་འཆི་བ་མེད། །འདུ་འབྲལ་མེད་པ་དབྱིངས་ཀྱི་ངང་། །སྟོང་པའི་སྟོང་པ་མཐའ་དབུས་མེད། །ཡེ་ཤེས་ཉི་མ་དུས་གཅིག་འཆར། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་<milestone unit="line" n="375.3"/>ཆེན་པོ་ལས། །སྐྱེ་ཤི་མེད་པའི་ལེའུ་སྟེ་དྲུག་པའོ།། །།དེ་ནས་གཞན་ཡང་བཤད་བྱ་བ། །བགྲོད་བྲལ་ཡེ་ཤེས་མཆོག་གི་ལམ། །ལམ་དང་ལམ་གྱི་གོལ་ས་ཡིས། །རྩོལ་བྲལ་རིག་པ་དོན་ལ་སྤྱོར། །དོན་ཚུལ་<milestone unit="line" n="375.4"/>དཔེ་ཡིས་མཉམ་སྦྱར་ནས། །མཁའ་མཉམ་ཀློང་གི་དོན་ལ་འཇུག །ཕྱི་ནང་སྣོད་བཅུད་ཆོས་ཀྱི་སྐུ། །རང་བྱུང་རིག་པ་མཆོག་གི་ཀློང་། །བྱ་བྲལ་གཟའ་བའི་ཡུལ་ལ་ས་འདས། །རང་བྱུང་རིག་པ་མཆོག་གི་<milestone unit="line" n="375.5"/>ལམ། །མཚོན་བྲལ་ཉམས་ལྡན་ཡེ་ཤེས་ནི། །ནམ་མཁའི་མཐའ་ལས་ལོངས་སྤྱོད་ཅིང་། ཁམས་གསུམ་གསང་བའི་ཐར་ལམ་དུ། །འགྲོ་འོང་མེད་པའི་ཡེ་ཤེས་གསལ། །རིམ་པས་མ་ཡིན་དུས་གཅིག་གནས། །སྤྲོ་<milestone unit="line" n="375.6"/>མེད་བསྡུ་མེད་དེ་བཞིན་ཉིད། །ཕྱི་ནང་མེད་དེ་ཆོས་ཀྱི་དབྱིངས། །རང་བྱུང་ཡེ་ཤེས་གསལ་བའི་འོད། །ནམ་མཁའ་ཁྱབ་པའི་དུས་གཅིག་བདལ། །རང་གསལ་རྒྱལ་པོའི་ངོ་བོ་གསུམ། །སྐུ་གསུམ་རང་འཆར་རིག་པའི་<milestone unit="page" n="376"/><milestone unit="line" n="376.1"/>རྩལ། །ཡེ་གནས་པ་དང་རྟོགས་པའི་དོན། །དོན་གྱི་ལམ་དུ་ཤེས་པར་བྱ། །དོན་ནི་མ་ནོར་དབུ་མའི་ལམ། །ཇི་བཞིན་ཀླུང་དུ་ཞུགས་པ་རྟོགས། །བརྟགས་ན་རིག་པ་གསལ་བའི་བརྟགས། །ཅིར་ཡང་གསལ་ལ་གང་<milestone unit="line" n="376.2"/>ཡང་མེད། །རང་བྱུང་འོད་གསལ་མཉམ་པར་ཟད། །མཚན་མའི་ཐ་སྙད་ཡུལ་ལས་འདས། །དམིགས་བྲལ་དབུ་མ་དྲང་པོའི་ལམ། །ཕྱོགས་བྲལ་ནམ་མཁའ་རྒྱས་པའི་མཐའ། །གསལ་ལ་དམིགས་འཇུག་བྲལ་བའི་<milestone unit="line" n="376.3"/>ལུང་། །སྒྲོ་མེད་སྐུར་བྲལ་རིག་པའི་ཀློང་། །བྱ་བྲལ་རྫོགས་༼པ༽དོན་གྱི་ལུང་། །རིག་པ་གསལ་བའི་ཉམས་དང་ལྡན། །བརྗོད་མེད་མ་བརྗོད་དག་པ་ལས། །བརྗོད་པའི་སྒྲ་ཡིས་འཁོར་ལོ་ཅན། །བརྗོད་པའི་མཚན་<milestone unit="line" n="376.4"/>མའི་ཁྱད་པར་གྱིས། །བརྗོད་མེད་རིག་པ་གཏན་ལ་འབེབས། །བརྗོད་མེད་བརྗོད་པའི་དོན་ཡིན་ཡང་། །བརྗོད་མེད་བརྗོད་པས་གཏན་ལ་འབེབས། །བརྗོད་མེད་ཆོས་དབྱིངས་ལམ་རྟོགས་ན། །བརྗོད་དང་མི་བརྗོད་<milestone unit="line" n="376.5"/>ཀུན་དང་བྲལ། །བརྗོད་པ་རྒྱལ་པོ་གསུང་མཆོག་ལ། །དགག་དང་བསྒྲུབ་པར་འཛིན་མི་བྱེད། །བརྗོད་པས་བརྗོད་མེད་རྟོགས་པའི་ཚུལ། །པྲ་ཀྲི་གསལ་བར་ཤེས་པར་བྱ། །བརྗོད་མེད་བརྗོད་པའི་ཞབྲུལ་ཚིག་<milestone unit="line" n="376.6"/>གིས། །ཇི་བཞིན་རིག་པ་མ་མཚོན་ན། །རང་གསལ་ཡེ་ཤེས་མཆོག་གི་སྒོ། །རྟོག་མེད་ཐབས་ཀྱི་ལམ་དང་བྲལ། །ལུང་དང་བླ་མའི་མན་ངག་གིས། །ཇི་བཞིན་རིག་པའི་མཐུ་མེད་པར། །རང་རྟོགས་ལོག་པའི་སྒྲ་ཚིག་<milestone unit="page" n="377"/><milestone unit="line" n="377.1"/>༄༅། །གིས། །གསང་བ་སྤྱོད་པ་ཕུང་བའི་རྒྱུད། །ལོང་བས་ལོང་བ་ཁྲིད་པ་ལྟར། །ལོག་པའི་གཡང་ས་ཆེན་པོར་ལྷུང་། །འཇིག་རྟེན་བཅས་ཀར་འགྱུར་བ་དང་། །གསང་བ་འཇིག་པའི་རྒྱུ་རུ་འགྱུར། །ཇི་བཞིན་<milestone unit="line" n="377.2"/>མ་ཡིན་བསླད་པ་ཡིན། །ཡང་དག་ངེས་པའི་དོན་མི་མཐོང་། །འདྲེས་པའི་ཐེག་པར་གྱུར་བའི་མཐུས། །འཇིག་རྟེན་ཕྲ་མེན་ཐེག་པར་འགྱུར། །རྫོགས་ཆེན་མ་བཅོས་དོན་དང་འགལ། །འགྱུར་མེད་གསང་བའི་དོན་<milestone unit="line" n="377.3"/>ལས་ཉམས། །རིག་པ་རང་གསལ་ཀླུང་དང་ཕྲལ། །རྣམ་རྟོག་རྩོལ་བའི་ལྕགས་ཀྱིས་བསྡམས། །ཇི་ལྟར་མར་མེ་གསལ་བ་བཞིན། །འཛིན་མེད་རྐྱེན་བྲལ་སྟོབས་ཀྱིས་་འཇུག །འབབ་ཆུ་ལྟ་བུའི་མན་ངག་གིས། །ཇི་<milestone unit="line" n="377.4"/>ལྟར་གནས་པ་དེ་ལྟར་གཞག །རིན་ཆེན་ས་གཞི་འབར་བ་ལྟར། །ཀུན་ཀྱང་དེ་བཞིན་ཉིད་དུ་གསལ། །པདྨ་དམར་པོ་ལྟ་བུ་ཡི། །དེ་ལྟ་ཉིད་ནི་ཆགས་དང་བྲལ། །ཀ་ལ་པིང་ཀ་ཇི་བཞིན་དུ། །གདོད་ནས་མ་<milestone unit="line" n="377.5"/>སྦྱངས་ཅིག་ཅར་རྫོགས། །མ་བཅོས་གསེར་གྱི་རང་བཞིན་ལྟར། །ཀུན་ཀྱང་རང་གསལ་གཅིག་ཏུ་གནས། །ཉི་མའི་སྙིང་པོ་ཇི་བཞིན་དུ། །ཐུགས་རྗེ་འགྲོ་འོང་མེད་པར་བརྡལ། །རྒྱ་མཚོ་ཆེན་པོའི་རྦ་རླབས་<milestone unit="line" n="377.6"/>ལྟར། །ཅིར་ཡང་སྣང་ཞིང་ཉིད་དུ་འདུས། །ནོར་བུ་རིན་ཆེན་འབར་བ་ལྟར། །གདོད་ནས་དཔག་མེད་ལྷུན་གྱིས་རྫོགས། ཁེལ་ལྟར་དག་པའིརངབཞིནལ། །ཇིལྷར་བལྟས་པ་དེ་ལྟར་སྣང་། །མི་འགྱུར་ནག་པོའི་<milestone unit="page" n="378"/><milestone unit="line" n="378.1"/>རང་བཞིན་ལ། །ཆོས་དབྱིངས་མ་བཅོས་རྐྱེན་དང་བྲལ། །ལན་ཚྭ་ལྡན་པའི་རྒྱ་མཚོ་ལྟར། །ཡེ་ཤེས་རྣམ་གྲོལ་རོ་དང་ལྡན། །ནམ་མཁའ་རྒྱ་ཆེན་ཇི་བཞིན་དུ། །བཅོས་མེད་ཡེ་གསལ་ཉིད་དུ་གནས། །བྱ་བྱེད་མེད་པའི་<milestone unit="line" n="378.2"/>ཚུལ་གྱིས་སུ། །རང་གསལ་རིག་པའི་དོན་ལ་འཇུག །འབྱུང་འཇུག་མེད་པའི་རྣལ་འབྱོར་གྱིས། །ཇི་ལྟར་མཉམ་པ་ཉིད་དུ་གསལ། །ཡུལ་སེམས་གཉིས་མེད་ཐུག་ཕྲད་ལུང་། །མ་བརྟགས་རང་གསལ་འོད་པོ་<milestone unit="line" n="378.3"/>ཆེ། །བརྟགས་ན་མཉམ་པའི་དོན་དང་འགལ། །རི་བོ་མེས་བསྲེགས་མན་ངག་གིས། །མཉམ་ཉིད་རོལ་བའི་ཞིང་དུ་བལྟ། །ཙན་དན་ནགས་ཚལ་མན་ངག་གིས། །ཀུན་ཀྱང་རང་གསལ་མི་གཡོའི་ལུང་། །ཆུ་དྲག་ལྟ་<milestone unit="line" n="378.4"/>བུའི་མན་ངག་གིས། །གཡེང་དང་དྲུག་པོའི་དོན་དུ་གསུངས། །དྲན་མེད་རིག་པའི་མན་ངག་ནི། །མ་བཅོས་རང་གསལ་གཞག་པས་གོ །ཡུལ་མེད་རང་གསལ་མཆོག་གི་ཀློང་། །འབྱུང་འཇུག་མེད་པའི་ཐབས་ཀྱིས་<milestone unit="line" n="378.5"/>གོ །རང་བྱུང་མ་བཅོས་རྫོགས་ཆེན་ལ། །ཀུན་རྟོག་བརྟགས་པ་གྲུབ་མ་གྲུབ། །མཚན་མའི་ཚིག་གི་ཁྱད་པར་ལས། །དོན་ལ་རྟོགས་པ་རྟག་ཆད་ལམ། །རང་བྱུང་བྱང་ཆུབ་སེམས་ཉིད་ནི། །ཀུན་བརྟགས་ཉིད་དུ་སྣང་<milestone unit="line" n="378.6"/>མོད་ཀྱིས། །ཡེ་ཤེས་ཉིད་ཕྱིར་མཐའ་དང་བྲལ། །མ་གྲུབ་སྙིང་མའི་སྙིང་པོ་ལྷར། །གནས་ཀྱང་ཞབྲུལ་པའི་ངོ་བོ་སྣང་། །འཁོར་བ་བློ་བུར་ཉིད་ཡིན་ན། །མྱ་ངན་འདསཔདེབཞིནཏེ། །ཐུགཔ་མེད་པར་འགྱུར་བ་<milestone unit="page" n="379"/><milestone unit="line" n="379.1"/>༄༅། །དང་། །མུ་སྟེགས་བློ་བུར་ཆད་པར་ལྟུང་། །གང་འཛིན་དེ་ཉིད་ལྟུང་བའི་རྒྱུ། །འཛིན་བྲལ་ལྟུང་མེད་འཇིགས་དང་བྲལ། །ཕྱོགས་བྲལ་ཆོས་ལ་ཕྱོགས་འཛིན་པ། །རང་བྱུང་ཕྱོགས་མེད་ཉིད་དང་<milestone unit="line" n="379.2"/>འགལ། །ཀུན་བརྟགས་དངོས་ལ་མ་གྲུབ་ན། །འཁོར་བའི་སེམས་ཅན་ཅི་ལས་འབྱུང་། །ཐམས་ཅད་འཁོར་བ་དོང་སྤྲུགས་ལས། །བསྟན་པའི་ཆོས་ཀྱི་གང་ལ་དགོས། །འཁོར་བ་རང་གསལ་ལྷུན་གྲུབ་ལ། །དགག་<milestone unit="line" n="379.3"/>སྒྲུབ་མཁའ་ལ་མཐོས་འཇལ་འདྲ། །དངོས་ལ་མ་གྲུབ་ད་ལྟ་ཡོད། །ཐ་མ་སྟོང་པ་ཉིད་ལྟ་ཞེས། །མཐར་འཛིན་ལོང་བ་གྲོང་ཁྱེར་པ། །མུ་སྟེགས་ཆད་པའི་ཁབ་ཡིན་ནོ། །རང་གསལ་གཞན་གསལ་གཉིས་ཀ་<milestone unit="line" n="379.4"/>མཐའ། །མཁྱེན་པས་དབུས་ལའང་གནས་མི་འགྱུར། །རང་གསལ་རང་འཛིན མཐའ་ཡིན་ལ། །གཞན་གསལ་གཞན་བྱུང་རྒྱུ་རྐྱེན་མཐའ། །དེ་དག་མ་རབས་བྱིས་བའི་སེམས། །དེ་ཡི་རང་བྱུང་དོན་མི་<milestone unit="line" n="379.5"/>མཐོང་ བཙལ་བས་བྱང་ཆུབ་སེམས་མི་རྙེད། །མ་བཙལ་བས་ཀྱང་དེ་བཞིན་མིན། །བཙལ་དང་མ་བཙལ་དབུ་མའི་ལམ། །ཡེ་ཤེས་འོད་གསལ་གྲུབ་པར་འགྲུབ། །ཕྱོགས་བྲལ་མཉམ་པའི་ཆོས་དབྱིངས་<milestone unit="line" n="379.6"/>ལ། །བདག་གཞན་ལས་དང་རྒྱུ་རྐྱེན་གྱིས། །བཙལ་ཡང་མི་རྙེད་ལོང་བ་ཡིས། །ཟས་འདོད་རྡོ་དང་ཕྲད་པའི་ཚུལ། །ཅིར་སྣང་རང་བྱུང་སེམས་ཉིད་ལ། །བདེན་བཞི་སྤོང་ལེན་ཚུལ་བཟུང་ནས། །རིམ་པས་རང་<milestone unit="page" n="380"/><milestone unit="line" n="380.1"/>དོན་ཐོབ་བྱས་པས། །གྲུབ་ཐོབ་ཀྱི་ཡི་སེམས་དང་འདྲ། །རྟེན་འབྲེལ་འགག་པའི་ཚུལ་གྱིས་ནི། །ཀུན་བཟང་སེམས་ཉིད་རོལ་བ་ལ། །བཀག་པས་རང་སའི་འབྲས་ཐོབ་པ། །དཔའ་མིན་གཡུལ་དུ་གནས་དང་<milestone unit="line" n="380.2"/>མ་ས། །བདེན་གཉིས་ཚུལ་བཟུང་སྦྱོད་པ་ཡིས། །ས་བཅུ་བགྲོད་ནས་འབྲས་ཐོབ་པ། །ཐམས་ཅད་སྒྱུ་མ་ཉིད་འཛིན་པ། །རྨི་ལམ་སྤྱོད་ཡུལ་ནུས་དང་འདྲ། །ཡེ་ནས་རིག་པའི་ཆོས་དབྱིངས་ལ། །དག་དང་མ་དག་<milestone unit="line" n="380.3"/>ཚུལ་བཟུང་ན། །མཐོ་དམན་གྲུབ་པའི་རིམ་པ་ཡིས། །དོན་ལ་འདོད་པའི་ཚུལ་བཟུང་ནི། །ལོང་བ་རྒྱལ་སར་གཞག་དང་མཚུངས། །གཉིས་འཛིན་རིག་པའི་ཁྱད་པར་གྱིས། །གཉིས་མེད་རྒྱལ་བའི་ཡེ་ཤེས<milestone unit="line" n="380.4"/>ལ། །གཉིས་ཀྱིས་འབྲས་བུ་གྲུབ་འདོད་པ། །ཕྲ་མེན་པ་ཡི་ཚུལ་དང་མཅོས། །ཡེ་ནས་རིག་པ་ཀ་དག་ལ། །སྤོང་ལེན་ཕྱག་རྒྱ་ཆ་གཉིས་པ། །བསྒྲུབས་པས་འབྲས་བུ་ཐོབ་འདོད་པ། །ཆུ་དང་འོ་མ་འདྲེས་མཚུངས་<milestone unit="line" n="380.5"/>འདྲ། །བདེ་མཉམ་ཐབས་དང་ཤེས་རབ་ཀྱིས། །རིག་པའི་ཏིང་འཛིན་ཉིད་སྦྱངས་ན། །ཡབ་ཡུམ་རོལ་པས་དོན་འདོད་པས། །འཇིག་རྟེན་དབང་པོ་བདེ་དང་མཚུངས། །དབྱིངས་དང་ཡེ་ཤེས་རྒྱུ་འབྲས་ཀྱིས། །ཡེ་ནས་<milestone unit="line" n="380.6"/>རང་གསལ་དཀྱིལ་འཁོར་ལ། །འོད་ཀྱིས་ཏིང་འཛིན་བགྲོད་འདོད་པ། །གླང་ཆེན་པོར་ནས་རྗེས་ལྟའི་ཚུལ། །འདི་ཀུན་བླུན་པོའི་མི་རྣམས་ཀྱིས། །ནོར་བུ་རིན་ཆེན་ཡོན་ཏན་ལ། །ཚོད་ཀྱིས་སྤྱོད་པའི་ཚུལ་དང་<milestone unit="page" n="381"/><milestone unit="line" n="381.1"/>༄༅། །འདྲ། ཁྲེས་པར་མི་འགྱུར་བྱིས་པ་ཡིན། །རྩོལ་བའི་ཆུ་བོའི་བོགས་པ་དཀའ། །དཀྱིལ་འཁོར་མཐའ་དབུས་རྩོལ་བ་དང་། །རྟོག་པ་གནས་འགྱུར་དོན་རྟགས་འབྱེད། །སྒོ་ཕུགས་དབྱིངས་དང་ཡེ་ཤེས་<milestone unit="line" n="381.2"/>འབྱེད། །ཡབ་ཡུམ་འབྱེད་དང་ཁ་དོག་གྲངས། །འཁོར་བ་རུ་བཟློག་རྟོག་པ་ཡིས། །ཐབས་ལ་བརྟེན་དང་དམ་ཚིག་གྲངས། །དོན་གཉེར་མཆོད་པ་ཉི་འགྲིམ་དང་། །རབ་འབྲིང་གསུམ་དང་བདག་གཞན་<milestone unit="line" n="381.3"/>བྱེད། །ཚོགས་ལ་རེ་རྩོལ་བདེན་རིས་འབྱེད། །དབང་གཉིས་རིམ་ཐོབ་ས་བགྲོད་དང་། །སྤྱོད་པ་སྤོང་ལེན་ལ་སོགས་པ། །བཅིངས་དང་ཐར་བའི་ལམ་དང་བྲལ། །ལྷུན་གྲུབ་ཕྱོགས་རིས་མི་མངའ་བ། །ཇི་ལྟར་བལྟས་<milestone unit="line" n="381.4"/>པ་དེ་ལྟར་གསལ། །རང་ལ་མི་རྩོལ་གཞན་མི་རྩོལ། །རྩོལ་བའི་མཐའ་སྤངས་མཉམ་པའི་ཚུལ། །གདོད་ནས་རིག་པ་རང་གསལ་བས། །འཁོར་བའི་ཡེ་ཤེས་སྙིང་པོར་བལྟས། །སྙིང་པོ་རང་བྱུང་མ་ཡེངས་<milestone unit="line" n="381.5"/>པས། །ཏིང་འཛིན་འཁོར་ལོ་རྒྱུན་མི་འཆད། །ལྷུན་གྲུབ་རིག་པ་དབང་བསྐུར་བས། །རིག་པ་རང་དབང་གདོད་ནས་ཐོབ། །ཐིག་ལེ་བསྲུང་མཚམས་བྲལ་འཛིན་མེད། །ཉམས་པ་མེད་པས་བསྐང་དུའང་མེད། །མ་<milestone unit="line" n="381.6"/>གྲུབ་གྲུབ་པར་བྱར་མེད་ཀླུང་། །གྲུབ་པ་དོན་དུ་གཉེར་བ་མེད། །སྤྱད་ཡུལ་ཀུན་བྲལ་ཡེ་ཤེས་མཉེས། །མཆོད་པ་ཡེ་ཟིན་བྱ་དང་བྲལ། །མ་འདྲེས་ཡོངས་རྫོགས་ཐིག་ལེར་གསལ། །དཀྱིལ་འཁོར་ཆེན་པོར་གདོད་<milestone unit="page" n="382"/><milestone unit="line" n="382.1"/>ནས་དག །འཁོར་བ་སངས་རྒྱས་ཡེ་གྲུབ་པ། །གྲུབ་པ་ཐོབ་ཟིན་སྒྲུབ་ཏུ་མེད། །མཛད་པའི་བྱིན་བརླབས་རང་འཆར་བས། །དོན་དུ་བྱ་བའི་འཕྲིན་ལས་མེད། །ཕྱི་ནང་སྐྱེ་འགྲོའི་སྤྱོད་པ་ཀུན། །རྒྱལ་བའི་འཛད་པར་ཡེ་<milestone unit="line" n="382.2"/>ནས་ཤར། །ཡེ་ནས་ཆོས་སྐུ་མཆོག་གི་ལམ། །བདག་ཉིད་ཆེན་པོར་ལྷུན་གྲུབ་པས། །ལམ་ལྔ་ས་བཅུ་སྦྱང་དུ་མེད། །མ་བཅོས་མཆོག་གི་ས་ལ་གནས། །ས་བཅུ་སོ་སོར་ཕྱེ་བ་ཡང་། །རང་བྱུང་བྱང་ཆུབ་སེམས་ཀྱི་<milestone unit="line" n="382.3"/>ཆ། །དམན་པ་སྤྲོ་བ་སྐྱེད་པའི་ཕྱིར། །གཅིག་གི་ཡོན་ཏན་བགྲང་བར་ཟད། །གཞི་གཅིག་མཐོང་ཚུལ་བསམ་མི་ཁྱབ། །མཁའ་མཉམ་ཀློང་གི་དོན་ལ་འདུས། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་<milestone unit="line" n="382.4"/>ལས། བགྲོད་ཅིང་བཙལ་དུ་མེད་པའི་ལེའུ་སྟེ་བདུན་པའོ།། །།དེ་ནས་གཞན་ཡང་བཤད་བྱ་བ། །རང་བྱུང་ཐེག་པའི་རྒྱལ་པོ་ལ། །ཐམས་ཅད་ཡེ་ཤེས་རང་སྣང་བས། །དངོས་ལ་ཆེ་ཆུང་མི་གནས་ཤིང་། །དེ་<milestone unit="line" n="382.5"/>བཞིན་ཉིད་དུ་དབྱེར་མེད་ཀྱང་། །རྟོགས་དང་མ་རྟོགས་ཁྱད་པར་གྱིས། །ཆེ་ཆུང་ཁྱད་པར་སོ་སོར་གྲགས། །གཞི་ལམ་མཐར་ཐུག་དོན་ཉིད་ལ། །སྒྲ་མཐུན་དོན་སྤགས་ཁྱད་པར་གྱིས། །མཐུན་དང་མི་མཐུན་སོ་སོར་<milestone unit="line" n="382.6"/>གྲགས། །རྫོགས་ཆེན་རྟོགས་ན་གཅིག་ལས་མེད། །གཞི་དང་གཞི་ཡིས་གོལ་ས་ཡིས། ཁྱད་པར་འཕགས་པའི་ཆེ་བ་ཅན། །རྣམ་སྨིན་བག་ཆགས་ས་བོན་ལྡན། །ཅིས་ཀྱང་དགོསབབཞིནདུའདོད། །དགུར་གནས་<milestone unit="page" n="383"/><milestone unit="line" n="383.1"/>༄༅། །རྒྱུད་དང་བཅས་པ་སྟེ། །།སྐད་ཅིག་ཅན་དང་གནས་འགྱུར་དང་། །སྤྲོས་པའི་མཚན་མ་ཆད་པ་དང་། །སངས་རྒྱས་སེམས་ཅན་རྒྱུ་འབྲས་ཅན། །རྒྱུ་དང་བསྐྱེད་པའི་གཞི་ཞེས་བསྟན། །རྣམ་སྨིན་བག་<milestone unit="line" n="383.2"/>ཆགས་ཅོར་བཏགས་ཀྱང་། །མཁའ་མཉམ་ཀློང་ལ་གཉིས་སུ་མེད། །རྣམ་སྨིན་བག་ཆགས་རྣམས་བཅད་པས། །འཁོར་བ་སངས་རྒྱས་ཞིང་དུ་གསལ། །ཅིས་ཀྱང་མ་གོས་པདྨ་ལྟར། །དུས་གསུམ་མ་བཅོས་སྙིང་པོ་<milestone unit="line" n="383.3"/>བས། །མི་འགྱུར་ཆོས་ཉིད་དག་པའི་ཕྱིར། །ལས་ཀྱི་དབང་དུ་ག་ལ་འགྱུར། །གདོད་ནས་རང་གསལ་ཆོ་ས་སྐུ་ལས། །བྱིན་རླབས་འབྲས་བུ་ཀུན་གསལ་ཏེ། །ཡེ་སངས་རྒྱས་ལས་བཙལ་མེད་ཅིང་། །རྒྱུ་དང་འབྲས་<milestone unit="line" n="383.4"/>བུའི་ཆོས་མི་གནས། །རང་བྱུང་མཐའ་བྲལ་ཡེ་ཤེས་ལ། །རྒྱུན་དང་རྒྱུན་བྲལ་རྟོག་པ་ནི། །ནམ་མཁའ་ཡོད་མེད་རྩོལ་བ་འདྲ། །གཉིས་ཀའི་མཐའ་བྲལ་སྐྱེ་འགག་མེད། །རང་བྱུང་མ་སྐྱེས་ཡེ་ཤེས་ལ། །སྔ་ཕྱི་འགག་<milestone unit="line" n="383.5"/>པའི་ཆོས་མེད་དེ། །ཚིག་གི་མཐའ་ལའང་མི་གནས་པ། །བཅོས་མེད་དེ་བཞིན་ཉིད་ཀྱི་ཚུལ། །རྟོག་པ་ཡེ་ཤེས་ལམ་འགྱུར་ན། །རྡོ་ལས་གསེར་དུ་འགྱུར་དང་འདྲ། །གདོད་ནས་དག་པས་བསྒྱུར་མེད་དེ། །རྩོལ་བྲལ་<milestone unit="line" n="383.6"/>ཡེ་སངས་རྒྱས་པའི་ཀློང་། །སྙིང་པོ་རང་བྱུང་འོད་གསལ་ལ། །སངས་རྒྱས་སེམས་ཅན་གཉིས་མེད་ཅིང་། །ལམ་གྱིས་བཅོས་ཤིང་བསྒྱུར་དུ་མེད། །ཆོས་སྐུ་མ་བཅོས་གདོད་ནས་གནས། །རྡོ་རྗེ་ཉི་མའི་སྙིང་པོ་<milestone unit="page" n="384"/><milestone unit="line" n="384.1"/>ལྟར། །གདོད་ནས་རིག་པ་འོད་གསལ་ལ། །གཉིས་པའི་ཆོས་དང་བྲལ་བས་ན། །བདེ་བ་ཆེན་པོར་རང་བཞིན་གནས། །ལམ་ཡང་ཚིག་ལམ་དོན་ལམ་སྟེ། །དེ་རེ་གོལ་ས་ངོ་བོ་ཉིད། །ཞི་གནས་འཕགས་པ་ཆེ་བ་<milestone unit="line" n="384.2"/>ཡིས། །ཐེག་པའི་རྒྱལ་པོ་ཡིན་པར་འདོད། །ཚིག་ལམ་མཚོན་པའི་སྒོ་མོ་ཡིས། །དོན་ལམ་བརྗོད་བྲལ་ཡེ་ཤེས་ལ། །བརྗོད་བྲལ་ཡེ་ཤེས་ཉིད་དུ་གཟིགས། །དེ་ལྟར་གསལ་ན་དོན་གྱི་ལམ། །གསལ་བའི་དཀྱིལ་<milestone unit="line" n="384.3"/>འཁོར་དབུས་མཐའ་མེད། །གང་ཡང་མ་ཡིན་དེ་བཞིན་ཉིད། །སྐུ་གསུམ་རང་བཞིན་ཁྱབ་གདལ་ལ། །བློ་ཡི་རང་བཞིན་ཅིར་ཡང་མི་ཁྱབ་བསམ། །བརྗོད་བྲལ་རང་བྱུང་སྙིང་པོ་ལ། །སྣང་རྟགས་ཞེན་པའི་ཆོས་མེད་<milestone unit="line" n="384.4"/>པར མ་བཅོས་རང་གསལ་མ་ཡེངས་པར། །གནས་པ་དོན་གྱི་ལམ་ཡིན་ནོ། །གསལ་དང་མི་གསལ་ཆ་འཛིན་ཅིང་། །ཞི་གནས་ལྷག་མཐོང་ཆ་གཟུང་ནས། །ཡེ་ཤེས་རིམ་པར་འཆར་བ་ནི། །ལྟོས་པ་དོན་གྱི་ལམ་<milestone unit="line" n="384.5"/>ཡིན་ནོ། །ཕྱོགས་འཛིན་ཐེག་པ་རིམ་བརྒྱད་ཀྱིས། །རང་རང་རྟོག་པའི་མཉམ་གཞག་པས། ཕྱོགས་འཛིན་ཞེན་པའི་རྣམ་རྟོག་གིས། །བལྟས་པའི་ལམ་ནི་རྣམ་རྟོག་ཡིན། །གང་ཞིག་གཉིས་པའི་ཆོས་ཡོད་ལ། །རེ་དང་<milestone unit="line" n="384.6"/>དོགས་པའི་ཆ་འཛིན་ལ། །གོལ་དང་སྒྲིབ་པ་དེ་ལ་ཡོད། །ཐམས་ཅད་ཡེ་ཤེས་རང་གསལ་ལ། །གོལ་དང་སྒྲིབ་པའི་ཆོས་མེད་པར། །གདོད་ནས་དག་པའི་དོན་རྟོགས་ན། །གོལ་དང་སྒྲིབ་པའི་ཆོས་མི་གནས། །དོན་<milestone unit="page" n="385"/><milestone unit="line" n="385.1"/>༄༅། །ནི་བརྡ་བྲལ་རིག་པའི་ལམ། །རིག་པ་ཁུ་ཆས་སེམས་ཀྱིས་ཉམས། །རིག་པའི་ཡེ་ཤེས་འོད་དུ་འབར། །གསལ་ལ་དམིགས་འཇུག་མི་གནས་པའོ། །ངེས་པ་མི་སླུ་བདེན་པའི་ཚིག །ངེས་ལུང་མན་ངག་<milestone unit="line" n="385.2"/>རིག་པའི་ཉམས། །ངེས་པར་མཚོན་པའི་སྒྲ་ཚིག་གིས། །མཚོན་པས་ཚིག་གི་ལམ་དུ་འདོད། །བརྗོད་མེད་ཆོས་དབྱིངས་རང་གསལ་ལ། །དེ་བརྗོད་གོལ་བས་ཇི་བཞིན་ཉིད། །རང་བྱུང་རིག་པའི་འཁོར་ལོ་<milestone unit="line" n="385.3"/>ཅན། །མཚོན་པས་མཚོན་པའི་ཚིག་གི་ལམ། །མ་བཅོས་མཐོང་བའི་ཡུལ་མེད་ལ། །ཇི་ལྟར་བལྟས་པ་ཕྱིན་ཅི་ལོག །ཕྱོགས་ཀྱི་འདུ་ཤེས་ཞེན་པ་ཅན། །ཕྱོགས་བྲལ་མཉམ་པ་མཐོང་མི་འགྱུར། །རྫོགས་ཆེན་གདོད་<milestone unit="line" n="385.4"/>ནས་རང་གསལ་ལ། །ཕྱོགས་རིས་མེད་པར་གསལ་བར་བདལ། །གཉིས་མེད་ཡེ་ཤེས་ཞེན་བྲལ་བས། །ལྟ་བ་གདོང་ནས་དག་པ་ཆེ། །ཡེ་ནས་ཆོས་དབྱིངས་ཀུན་བཟང་ལ། །ཞེན་པའི་སྤོང་ལེན་མི་གནས་<milestone unit="line" n="385.5"/>ཤིང་། །སྤོང་གེགས་སྤྱོང་སོགས་མི་གནས་ལ། །མཐའ་ཡི་སྤྱོད་པ་དེ་ལྟར་བརྟགས། །གང་ལྟར་བརྟགས་ཀྱང་ནོར་བའི་ལམ། །ཇི་ལྟར་སྤྱང་པ་འཁྲུལ་པའི་ཆོས། །ཡེ་ནས་གཉིས་མེད་དགག་བྲལ་ལ། །མ་ཆགས་བྱང་<milestone unit="line" n="385.6"/>ཆུབ་ཡན་དུ་ཁྱེ། །མ་ཆགས་དག་པའི་དོན་མཁྱེན་པས། །འཁོར་བ་རང་གྲོལ་སྙིང་པོར་སྤྱོད། །གསུང་དང་ཐུགས་སོགས་རྩོལ་བ་ཡིས། །དབུས་མཐའ་མཚན་མའི་དཀྱིལ་འཁོར་ལ། །འཁྲུལ་པའི་ཞེན་པས་ཅིར་<milestone unit="page" n="386"/><milestone unit="line" n="386.1"/>བརྟགས་ཀྱང་། །ཡང་སྒོམས་ཡང་བཤིག་བྱིས་པའི་ཚུལ། །མ་བཅོས་རང་བྱང་དཀྱིལ་འཁོར་ནི། །མ་སྐྱེས་གདོད་ནས་སྐུ་གསུང་ཐུགས། །རྩོལ་བྲལ་རིག་པའི་དཀྱིལ་འཁོར་ལ། །མཐའ་དབུས་མེད་པ་ཁྱད་པར་<milestone unit="line" n="386.2"/>འཕགས། །ཇི་ལྟར་དམ་པའི་རིགས་ཅན་དེ། །རྒྱལ་པོ་དགེ་སློང་ས་རི་སོགས། །ཚིག་རྫས་སྔགས་ཀྱི་དབང་བསྐུར་བས། །རྩོལ་བའི་ཆུ་བོའི་འདམ་དུ་ཟིན། །བརྒྱུད་པ་ཆགས་པའི་ལས་ཀྱིས་ཁྲིད། །འཁོར་བ་གནས་<milestone unit="line" n="386.3"/>རབ་དགུ་རུ་བརྒྱུད། །སྲིད་པ་ལོག་པ་འཁོར་བའི་ལམ། །ཡེ་ཤེས་རང་དབང་རྒྱལ་པོ་ནི། །ཡེ་ནས་འགྲོ་བ་ཀུན་ལ་གནས། །དེ་དག་ཚིག་གི་བརྡ་སྤྲད་པས། །སྐད་ཅིག་ཉིད་ལ་མངོན་སངས་རྒྱས། །འཁོར་བ་མ་སྤངས་<milestone unit="line" n="386.4"/>ལོངས་སྤྱོད་ལ། །རིག་པ་གཟུངས་ཀྱི་དབང་ཐོབ་པས། །བཅོས་མེད་རང་གསལ་དབང་ཐོབ་ནས། །བསྐུར་ཐོབ་མེད་པས་གདོད་ནས་འཕགས། །དམན་པའི་ཁྱད་པར་གང་དག་གིས། །རིག་པ་རང་དབངགང་དག་<milestone unit="line" n="386.5"/>ལ། །དེ་ཡི་རྩལ་གྱིས་བརྟགས་པས་ན། །བརྟགས་པས་འཁོར་བའི་འདམ་དུ་ཟིན། །གཅིག་འཕགས་ཐིག་ལེ་གཅིག་གིས་འཕགས། །ཀུན་འདུས་ཐེག་པའི་ཡང་རྩེས་འཕགས། །རྩོལ་བྲལ་ལྷུན་གྱིས་གྲུབ་པས་<milestone unit="line" n="386.6"/>འཕགས། །ཚེ་ལྔ་ལྡན་པས་འཕགས་པ་སྟེ། །ཕུན་སུམ་ཚོགས་པ་ཉིད་ཀྱིས་འཕགས། །ཉི་མའི་སྙིང་པོ་འབར་བ་ལྟར། །གདོད་ནས་སྒྲིབ་མེད་དག་ལས་འཕགས། །མཁའ་ལ་ཁྱུང་ཆེན་ལྡིང་བ་ལྟར། །གང་ལྷར་སྤྱོད་པ་<milestone unit="page" n="387"/><milestone unit="line" n="387.1"/>༄༅། །དེ་ལྟར་བདེ། །གཅོང་རོང་ཡེ་ཤེས་སྙིང་པོར་གསལ། །བདེ་སྡུག་ལོངས་སྤྱོད་བདེ་ཆེན་རྒྱན། །མ་འཕྲོས་ཉི་མའི་དཀྱིལ་འཁོར་ལྟར། །རང་གསལ་བྱིན་རླབས་ཕྱོགས་བཅུར་འཕྲོ། །གང་ཚེ་མཁའ་མཉམ་<milestone unit="line" n="387.2"/>གསལ་བའི་དབྱིངས། །པྲ་ཀྲིད་གསལ་བས་བསྟན་པའི་ཚེ། །འགྱུར་མེད་སྙིང་པོ་རང་གསལ་ལུང་། །ཇི་བཞིན་རིག་པས་གསལ་བར་ཤེས། །འདོ་འབར་སྙིང་པོ་མཆོག་གི་ལུང་། །རང་རིག་ཉི་མ་ཕྱོགས་མེད་<milestone unit="line" n="387.3"/>གསལ། །འཁོར་བ་དུས་གཅིག་སྙིང་པོར་གསལ། །ཀུན་ཀྱང་གཉིས་མེད་རིག་པར་གསལ། །གཉིས་མེད་ཡེ་ཤེས་རང་བྱུང་ནི། །རིག་པ་ཀློང་བདལ་ཅིག་ཅར་འགྱུར། །འདོད་འབྱུང་རིན་ཆེན་ཕུང་པོ་ལ། །རྩོལ་<milestone unit="line" n="387.4"/>བཅས་ཐེག་པའི་ཁྱད་པར་གྱིས། །གང་བརྟགས་དེ་ཉིད་རྣམ་རྟོག་སྟེ། །བཙལ་མེད་དབྱིག་དང་ཕྲད་མི་འགྱུར། །ཆེ་ཆུང་མེད་པའི་ཀློང་བདལ་ནས། །ཆེ་བའི་ཆེན་པོ་རང་བཞིན་གནས། །ཆེ་ཆུང་གཉིས་ཀྱི་ཁྱད་པར་<milestone unit="line" n="387.5"/>ལ། །རྩོད་པ་ཆུང་དུ་བྱིས་པ་སྟེ། ཁྱད་པར་འཕགས་ཏེ་དོན་རྟོགས་ཕྱིར། །ཆེ་ཆུང་བྱེ་བྲག་དབྱེ་བ་གཅེས། །རྩོལ་བྲལ་ཡེ་ཤེས་འབུངས་པ་ལ། །གཉིས་འཛིན་ཁྱད་པར་མི་གནས་ཏེ། ཁྱད་པར་འཕགས་དང་དེ་བསྟན་<milestone unit="line" n="387.6"/>ཕྱིར། །དགག་དང་བསྒྲུབ་པ་རབ་ཏུ་ཅེས། །བརྡ་དོན་ཕྲད་ཚེ་དགག་བསྒྲུབ་ལ། །ཕྲལ་བའི་དོན་ལ་དེ་དག་མེད། །གང་ཞིག་གཉིས་མེད་རིག་པ་སྟེ། །རྟོགས་པའི་དོན་ཕྱིརདེབཞིནནོ། །ནམམཁའ་རྡོ་རྗེ་རྣལ་འབྱོར་<milestone unit="page" n="388"/><milestone unit="line" n="388.1"/>པས། །ཡེ་ཤེས་གསལ་བ་ཉམས་མྱོང་ཡང་། །རིག་པ་བརྗོད་བྲལ་སེམས་ཀྱི་ངང་། །རང་སྣང་གསལ་བ་ཉིད་དུ་ཟད། །རང་བྱུང་འོད་གསལ་བརྗོད་མེད་ལ། །ཞེན་པའི་རྟོག་པ་རྣམ་བཅད་དེ། །རང་གསལ་འབྱུང་<milestone unit="line" n="388.2"/>འཇུག་མེད་པར་གསལ། །གང་ཡང་མ་ཡིན་དེ་ཉིད་ཡིན། །མ་བཙལ་རིག་པ་མངོན་སུམ་པ། །ཇི་བཞིན་ལུང་ལ་གཉིས་པ་མེད། །གསལ་བར་ཤེས་ཏེ་རྒྱུ་བ་བཅད། །གཉིས་མེད་ཡེ་ཤེས་གཅིག་ལ་རྫོགས། །གཞག་<milestone unit="line" n="388.3"/>གཞན་མེད་པའི་སྙིང་པོའི་ལུང་། །གསལ་བར་ཤེས་པས་ཐེ་ཙོམ་མེད། །རང་བྱུང་སེམས་ཀྱི་མི་ལོང་ནི། །ཇི་ལྟར་བལྟས་གསལ་རྟོགས་འཇུག་བཅང་། །ཏིང་འཛིན་རིག་པ་རང་གསལ་ལུང་། །དགའ་བ་མེད་པར་<milestone unit="line" n="388.4"/>གསལ་ཤེས་བྱ། །མི་གཡོ་རྣལ་འབྱོར་མཆོག་གི་ལམ། །སྐྱོན་བྲལ་རིག་པ་འཁོར་ལོའི་གཏེར། །རིག་པ་རང་གསལ་མངོན་སུམ་གསལ། །བདེ་བའི་ཉམས་མྱོང་རང་ལས་འཆར། །སྤྱད་མེད་སྒྱུ་མ་རང་བཞིན་ཞི། །མི་<milestone unit="line" n="388.5"/>རྩོལ་རིག་པའི་གདེང་དུ་གནས། །རྒྱུད་ལུང་མན་ངག་གཅིག་ལ་རྫོགས། །གསེར་གླིང་དག་པར་ཉི་ཤར་ལྟར། །གསལ་ལ་བརྗོད་བྲལ་མཉམ་པའི་དབྱིངས། །ཀུན་རིག་རང་གསལ་རྫོགས་པའི་ལུང་། །སེམས་ཅན་ཡེ་<milestone unit="line" n="388.6"/>ནས་སངས་རྒྱས་ལ། །རྣམ་རྟོག་རྩོལ་བས་ཇི་སྟེ་བཙལ། །ཀུན་ལ་ཡེ་ཤེས་རྒྱུ་བ་ཅན། །འཕྲུལ་ཚིག་སྒྲ་ཡི་ངེས་པ་ཡིས རང་རང་ངེས་པའི་དོན་བསྟན་ལ། །བླ་མའི་ཞལ་ནས་ངེས་པར་ཤེས། །ཀུན་གསལ་ཡེ་ཤེས<milestone unit="page" n="389"/><milestone unit="line" n="389.1"/>༄༅། །ཁྱབ་གནས་ཀྱང་། །ཇི་བཞིན་རླུད་དུ་མ་རྟོགས་པས། །འཕྲུལ་ཚིག་རིག་པའི་ལྡེ་མིག་སྟེ། །ངེས་པའི་སྒྲ་ཚིག་མཆོག་ཏུ་གཅེས། །རྟོགས་པའི་ཁྱད་པར་གང་གང་གིས། །དོན་ཉིད་གང་གང་དེ་དག་<milestone unit="line" n="389.2"/>ལ། །མ་ཡེངས་གོམས་པས་གསལ་འགྱུར་ཏེ། །དེ་དང་དེར་ནི་རིམ་པར་འགྱུར། །གང་གིས་གང་དུ་ཕྱོགས་ཙམ་གྱིས། །ཕྱོགས་འཛིན་དྲང་བའི་འདུ་ཤེས་འདི། །གང་བཙལ་མ་གྲུབ་མ་བཙལ་མིན། །གང་ཡང་མ་རྙེད་<milestone unit="line" n="389.3"/>ངལ་བའི་རྒྱུ། །རང་བྱུང་འོད་གསལ་བདེ་ཆེན་ཀློང་། །གདོད་ནས་ཉི་མའི་སྙིང་པོ་ལྟར། །ནམ་མཁའ་དང་ནི་མཉམ་པའི་གནས། །མཐའ་དབུས་ཆེ་ཆུང་ཡོངས་ཀྱིས་མེད། ཁུ་བ་མེད་པའི་ཡེ་ཤེས་ཀྱིས། །རིམ་པ་མ་<milestone unit="line" n="389.4"/>ཡིན་དུས་གཅིག་གསལ། ཁུ་ལས་མ་བྱུང་རྐྱེན་མི་དམིགས། །ནམ་མཁའི་མཐའ་བཞིན་ཁྱབ་པར་བདལ། །མཁའ་ལ་ཉི་མ་སྟོང་ཤར་ལྟར། །སྒྲིབ་མེད་ཀུན་སྣང་དུས་གཅིག་གསལ། །དབུས་མཐའ་བྲལ་བའི་སྙིང་པོ་<milestone unit="line" n="389.5"/>ལ། །རང་གསལ་དུས་གཅིག་འོད་གསལ་བས། །དུས་གཅིག་ཀུན་མཁྱེན་གསལ་བར་འཆར། །ཡེ་གསལ་འགྱུར་མེད་གཡུང་དྲུང་ལས། །ཡོན་ཏན་ཉི་མའི་འོད་ལྟར་འབྱུང་། །རྩོལ་བྲལ་ནོར་བུ་ལྟ་བུ་ལས། །འདོད་<milestone unit="line" n="389.6"/>པའི་ལོངས་སྤྱོད་ཆར་དུ་འབེབས། །ཡོན་ཏན་ལྷུན་གྲུབ་ཆེན་པོ་ལས། །ཐུགས་རྗེ་ནམ་མཁའ་ལྟ་བུར་བདལ། །བྱིན་རླབས་ཉི་མ་སྟོང་ལྟར་གསལ། །མཛད་སྤྱོད་ཕྱོགས་མེད་ལྷུན་གྱི་གྲུབ། །མ་བསྒྲིབས་ཡེ་ཤེས་ཀུན་<milestone unit="page" n="390"/><milestone unit="line" n="390.1"/>འདུས་པས། །འཁོར་ལོ་རང་གསལ་འོད་ལ་ཞུགས། །དེ་ཉིད་དོན་གྱི་འོག་མིན་ཏེ། །མངོན་པར་མཐོ་བས་དཔག་མི་རིགས། །ཡང་དག་འོག་མིན་ཆོས་ཀྱི་དབྱིངས། །ཡང་དག་མེད་པའི་དཀྱིལ་འཁོར་ཏེ། །དབུས་<milestone unit="line" n="390.2"/>མཐའ་བྲལ་བའི་གཞལ་ཡས་ཁང་། །ཡེ་ཤེས་འབར་བའི་རྒྱན་དང་ལྡན། །དུས་གསུམ་སངས་རྒྱས་བཞུགས་པའི་གནས། །རིག་པ་འོད་གསལ་མཆོག་ཏུ་བཞུགས། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་<milestone unit="line" n="390.3"/>ཆེན་པོ་ལས། ཆེ་བ་བསྟན་པའི་ལེའུ་སྟེ་བརྒྱད་པའོ།། །།དེ་ནས་གཞན་ཡང་བཤད་བྱ་བ། །ཡེ་སངས་རྒྱས་པའི་ཀློང་ཡིན་ཏེ། །དེ་ཉིད་ངེས་པར་མ་རྟོགས་ན། །བཙལ་བ་དོན་མེད་ངལ་བའི་རྒྱུ། །རིན་ཆེན་གསེར་<milestone unit="line" n="390.4"/>གླིང་དག་པ་ལྟར། །བྱང་ཆུབ་སེམས་ཀྱི་རང་བཞིན་ལ། །བསྒྲིབ་བྲལ་ཡེ་སངས་རྒྱས་པའི་དོན། །སེམས་མེད་པ་ཡི་དོན་ཞེས་བྱ། །མཁའ་མཉམ་ཀློང་གི་དཀྱིལ་འཁོར་ལ། །ཡེ་ཤེས་གསལ་བ་མཉམ་སྦྱར་<milestone unit="line" n="390.5"/>པས། །དངོས་དབང་ཇི་བཞིན་རིག་པ་ལས། །ཡེ་ཤེས་གསལ་པའི་སྒྲོན་མ་ཡིས། །མཚོན་པའི་རིག་པ་འོད་འབར་བས། །རྟོགས་པ་ངེས་པ་ཉིད་དུ་འཆར། །རང་བྱུང་འོད་གསལ་དག་པ་ལ། །སྒྲོ་དང་སྐུར་བའི་ཆོས་མི་<milestone unit="line" n="390.6"/>གནས། །ཀུན་བྲལ་རང་གསལ་དཀྱིལ་འཁོར་ཏེ། །མ་བཅོས་འོད་གསལ་རིག་པའི་ཀླུངས། །ཉི་མའི་སྙིང་པོ་ལྷ་བུ་སྟེ། །ཀུན་འབྱུང་ནམ་མཁའ་ལྟ་བུ་ཡིས། །ཡེ་ཤེས་གསང་བའི་ཚུལ་དུ་གནས། །གཉིས་མེད་ཡེ་ཤེས་<milestone unit="page" n="391"/><milestone unit="line" n="391.1"/>༄༅། །གསང་བའི་དོན། །གཡོ་མེད་རང་གསལ་མཆོག་གི་ངང་། །ནམ་མཁའ་གསལ་བའི་ཚུལ་བཞིན་དུ། །མཐའ་དབུས་མེད་པར་ཁྱབ་པར་གནས། །ཀུན་གྱི་སྙིང་པོ་གཅིག་པ་ལྟར། །ཀུན་ཀྱང་སྙིང་པོར་<milestone unit="line" n="391.2"/>རང་གསལ་གཅིག །ཡེ་ཤེས་རིག་པ་འོད་དུ་འབར། །དངོས་པོ་བཞི་གཞག་ཆོས་འདི་ལ། །ཇི་བཞིན་རང་གསལ་དོན་དུ་གནས། །བསམ་པའི་རྟོག་པས་མ་བསླད་པས། །དངོས་པོ་ཞེས་པའི་མིང་དུ་མཚོན། །བསམ་<milestone unit="line" n="391.3"/>བྲལ་རིག་པ་ཅིར་མི་དགོངས། །ཡུལ་མེད་རྒྱུ་བ་རྣམ་པར་བཅད། །རིག་པ་གསལ་བའི་ཡེ་ཤེས་ཏེ། །བསམ་གྱིས་མི་ཁྱབ་དུས་ན་གནས། །དུས་གསུམ་བརྟགས་པ་ཚིག་གི་ལམ། །མ་བཅོས་དོན་ལ་ཐ་སྙད་<milestone unit="line" n="391.4"/>བྲལ། །སྙིང་པོ་བྱ་བྲལ་གཅིག་ཉིད་ལ། །བཏགས་པའི་ཐ་སྙད་རྣམ་པར་བཅད། །ངོ་བོ་གནས་ཚུལ་མིང་ངེས་པས། །དུས་དང་ལྡན་པའི་ཚུལ་ཉིད་ལ། །བསམ་གྱིས་མི་ཁྱབ་ཉིད་དུ་བསྟན། །རང་བྱུང་རྡོ་རྗེ་འདི་གསལ་<milestone unit="line" n="391.5"/>ལ། ཁོ༑ན་ཏུ་རྣལ་འབྱོར་མཆོག་གི་ལམ། །བགྲོད་བྲལ་འོད་གསལ་རྟོགས་འདོད་པས། །དོན་འདི་ངེས་པར་ཉམས་སུ་བླང་། །མན་ངག་རིམ་བཞིའི་ཚུལ་གྱིས་ནི། །རང་གསལ་དོན་ལ་མཉམ་སྦྱར་ནས། །འོད་གསལ་<milestone unit="line" n="391.6"/>ཇི་བཞིན་ཉིད་ལ་འཇུག །ངེས་པའི་དོན་ལ་ཤེས་པར་བྱ། །རང་བྱུང་འོད་གསལ་གཅིག་པུ་ལ། །རྣམ་རྟོག་དབྱེ་བ་མི་གནས་ན། །ངེས་པའི་དོན་ལ་མ་ངེས་པའི། །བཀྲི་བའི་དོན་ཕྱིར་དེ་དག་བསྟན། །པྲ་ཀྲིད་སྒྲ་ཡི་དོན་<milestone unit="page" n="392"/><milestone unit="line" n="392.1"/>ཉིད་ནི། །ངེས་དང་མ་ངེས་ཁྱད་པར་གྱིས། །སེམས་ཉིད་མ་བཅོས་རང་གསལ་ལ། །མ་བསྒྲིབས་ཇི་བཞིན་ཉིད་དུ་གསལ། །ཡིན་མིན་དགག་སྒྲུབ་རྩོལ་བ་ཡིས། །རྣམ་རྟོག་བླང་དོར་ཐེག་པ་བརྒྱད། །རང་རང་ལྟ་སྤྱོད་<milestone unit="line" n="392.2"/>སྒོར་ཞུགས་ནས། །རང་སའི་འབྲས་བུ་ཐོབ་འདོད་པས། །མ་ངེས་རིམ་འཇུག་རྩོལ་བ་ཅན། །ཚིག་དོན་འབྲེལ་བའི་ཁྱད་པར་གྱིས། །ཇི་བཞིན་མི་གཡོ་མཆོག་ཉིད་ལ། །མི་རྟོག་ཡེ་ཤེས་ལྷུན་གྱིས་གྲུབ། །བསྐྱོད་མེད་<milestone unit="line" n="392.3"/>རིག་པ་ཅི་བདེར་གནས། །འཕྲུལ་ཚིག་པྲ་ཉིད་སྒྲ་ཡིས་ནི། །སྤྱད་བསམ་བྲལ་བའི་རང་གསལ་ལ། །ཅི་རྟོགས་ཀུན་རྟོག་ཁྱད་པར་ཅན། །སྒྲ་དོན་འགྲེལ་བའི་འཁོར་ལོ་ཡིས། །རང་གསལ་མཆོག་གི་དོན་དུ་<milestone unit="line" n="392.4"/>བསྐོར། །ཡི་གེ་གདའ་བྲལ་དོན་འདི་ནི། །བརྗོད་བྲལ་བསྟན་པའི་སྒྲ་ཡིས་རྟོགས། །སྒྲ་བྲལ་བསྟན་པའི་རྒྱ་མཚོ་ནི། །ཀུན་ཀྱང་རང་ལ་འཁོར་ཞིང་འདུ། །དམན་པའི་བློ་སྤངས་ཁྱད་པར་གྱིས། །ཇི་བཞིན་<milestone unit="line" n="392.5"/>སྒྲ་ཡིས་དོན་ལ་སྦྱོར། །དྲན་རྟོགས་རིག་པའི་འཁོར་ལོ་ཡིས། །ཀུན་ལ་བསྐོར་ཞིང་དབྱིངས་ལ་འབིབས། །འདི་ནི་མཚན་པའི་སྒོ་མོ་སྟེ། །པྲ་ཀྲིད་སྒྲ་ཡི་མན་ངག་གིས། །ངེས་པའི་དྲོད་ཚད་གང་ཡིན་པ། །བླ་མའི་ཞལ་<milestone unit="line" n="392.6"/>ལས་ཤེས་པར་བྱིན། །ཚིག་བརྡ་ཕྲད་པའི་རིག་པ་ནི། །མི་རྟོག་བརྡ་འཇལ་གོ་ཞིང་རྟོགས། །ཡེ་ཤེས་གསལ་བ་ཀུན་དང་འབྲེལ། །ཡེ་ཤེས་སྙིང་པོ་དོན་དུ་ཉམས། །རིག་ཀྱང་ངེས་པ་མ་རྙེད་ན། །ཆུ་ལ་རི་མོ་ཇི་ལྟ་<milestone unit="page" n="393"/><milestone unit="line" n="393.1"/>༄༅། །བར། །སྟོབས་མེད་ནུས་གཞན་དེ་ཉིད་ནི། །དེ་མ་ཐག་ཏུ་མེད་པར་འགྱུར། །ཇི་ལྟར་གསེར་ལ་གསེར་མཐོང་བ། །ངེས་རྙེད་ཐེ་ཙོམ་བྲལ་བ་ལྟར། །དོན་ལ་ངེས་པའི་བློ་ཡིས་ནི། །འཁྲུལ་མེད་དེ་ནི་ངེས་<milestone unit="line" n="393.2"/>པའི་དོན། །བརྡ་འཇལ་གདེང་ལྡན་རྒྱུ་འབྲས་ཀྱིས། །དེ་མེད་འབྱུང་བར་མི་འགྱུར་ཏེ། །དེ་དེ་སློབ་པའི་ཚུལ་གྱིས་བསྟན། །དེ་ཉིད་ངང་དེ་དེ་རིམ་མེད། །ངེས་པ་མི་སླུ་བདེན་པའི་ཚིག །མི་གཡོ་བསྟན་པའི་གདེང་<milestone unit="line" n="393.3"/>གི་དོན། །དེ་ཉིད་ངེས་པའི་དྲོད་ཚད་ནི། །བླ་མ་མཉེས་པས་ཤེས་པར་བྱ། །དོན་རྟོགས་ལྡན་པའི་ཁྱད་པར་གྱིས། །རང་བྱུང་རིག་པ་རྒྱུ་རྐྱེན་བྲལ། །གསལ་བྱེད་སྒྲོན་མ་མ་ཡིན་ལ། །རྒྱུ་རྐྱེན་གཞན་གྱི་ཆོས་མི་<milestone unit="line" n="393.4"/>གནས། །དགུ་རུ་གནས་པའི་རང་ཉམས་ནི། །རང་བྱུང་ཉི་མ་འཆར་བ་ལྟར། །རྟེན་མེད་རིག་པ་རང་གསལ་ཏེ། །ཀུན་ལ་མཉམ་པར་ཐལ་ཕྱུང་སྟེ། །ངེས་པའི་དུས་ཚོད་མ་ཤེས་ཏེ། །མཁའ་ལ་ཐིབས་ཀྱིས་འགགས་པ་<milestone unit="line" n="393.5"/>ལྟར། །སྦས་པའི་དོན་དེ་གསལ་མི་འགྱུར། །གྱད་ཀྱི་ནོར་བུ་མི་ཤེས་པས། །དབུལ་པོ་བསྒྱུར་བ་ཇི་བཞིན་དུ། །རང་གསལ་ཀློང་ལ་རྟག་གནས་ཀྱང་། །ངེས་པའི་མན་ངག་མ་རྙེད་ན། །དེ་ཡིས་ངེས་པའི་དོན་མི་<milestone unit="line" n="393.6"/>རྙེད། །བླ་མ་མཉེས་པའི་ཐབས་ལྡན་པ། །གང་འདོད་ངེས་པའི་མན་ངག་ལ། །རྣ་བརྒྱུད་མན་ངག་གནོད་པར་བྱེད། །དེ་མིན་ལོང་བ་ལམ་འཚོལབཞིན། །ཡེཤེསརྟེན་མེད་འོད་གསལ་སྐྱེས། །མ་འགགས་རིག་པའི་<milestone unit="page" n="394"/><milestone unit="line" n="394.1"/>ཀློང་ན་གསལ། །དེ་ཉིད་རིག་པ་ཐལ་ཕྱུང་སྟེ། །དུས་ཚོད་བླ་མས་བཤད་པར་བྱ། །དེ་ལྟར་གསལ་བསྟན་མི་གཡོ་བ། །དང་པོ་ནས་བཙམས་ལྔ་གསུམ་པར། །འཕེལ་དང་མི་འཕེལ་ཅུང་ཟད་མེད། །ཡེ་ཤེས་མེ་ལྕེ་འོད་<milestone unit="line" n="394.2"/>འབར་གསལ། །གང་ཡང་མ་ཡིན་དུས་གཅིག་པ། །རང་གསལ་སྙིང་པོ་མཆོག་གི་ལུང་། །བརྗོད་མེད་རིག་པའི་ཀློང་ན་གནས། །དང་པོ་བརྟགས་པའི་ཏིང་ངེ་འཛིན། །གཉིས་པ་ཕྲ་མེན་ལྟ་བུ་སྟེ། །གསུམ་པ་བཏང་<milestone unit="line" n="394.3"/>སྙོམས་གཡོ་མེད་ལུང་། །བཞི་པ་འབབ་ཆུ་མི་འཕྲོ་ལྟར། །ལྔ་པ་ནམ་མཁའི་ཀློང་བདལ་འདྲ། །རིག་པ་གཅིག་གི་ཁྱད་པར་ལས། །སྣང་ཚུལ་སྒོ་ནས་སོ་སོར་ཕྱེ། །ངེས་པར་རྟོགས་ན་གསེར་གླིང་ལྟར། །རྟོགས་པའི་<milestone unit="line" n="394.4"/>འབྲས་བུའི་ཚུལ་ཡིན་ནོ། །ཡེ་ཤེས་ཀློང་བརྡལ་མན་ངག་ནི། །ནུས་པའི་མཐར་ཐུག་དགོངས་པ་སྟེ། །ངེས་པའི་ཉམས་དྲོད་གང་ཡིན་པ། །ངེས་པར་ཞལ་ལས་ཤེས་པར་བྱ། །ཇི་ལྟར་བལྟས་པས་ཡེ་ཤེས་ཀློང་། །རྩོལ་<milestone unit="line" n="394.5"/>བྲལ་རིག་པ་མངོན་སུམ་དབྱིངས། །འབྱུང་འཇུག་དམིགས་པའི་ཡུལ་དང་བྲལ། །རྒྱ་ཕུག་མདའ་ན་ཀོ་ཤ་གློང་། །རིན་ཆེན་འཁའ་འགྲོ་རྒྱུ་བའི་ཕུག །ཡེ་ཤེས་རྒྱ་མཚོའི་གནས་མཆོག་ཏུ། །རྡོ་རྗེ་སེམས་དཔའ་མངོན་<milestone unit="line" n="394.6"/>བསྟན་ནས། །ཡང་སྤྲུལ་གང་ཟག་ཐུགས་སྲས་ལ། །རྒྱལ་ཐབས་སྤྱི་བླུགས་དབང་བསྐུར་ནས། །ཐུགས་ཀྱི་རིག་པ་མངོན་བསྟན་ཏེ། །བསྲུང་མེད་དམ་ཚིག་ལ་བཀོད་ནས། །རྣམ་གྲོལ་ས་ལ་བདེ་བར་གཤེགས། །ལྷུ་<milestone unit="page" n="395"/><milestone unit="line" n="395.1"/>༄༅། །རྭ་ཎའ་སིའི་གླིང་ཕུག་ཏུ། །དགོན་ཕུག་བྱེ་མ་འདབ་སྣ་ཚོགས། །གྱད་ཡུལ་མགོ་མ་ས་ལའི་ཡུལ། །ནི་རརྫི་ནའི་འགྲམ་ལོགས་དང་། །ཨིན་དྲ་རྒྱ་ལུང་བརྩེགས་པ་སྲ །ཀླུ་ཡི་རྒྱལ་པོ་རྒྱ་མཚོ་དང་། །ཨིན་<milestone unit="line" n="395.2"/>དྲ་བོ་དྷི་ལ་སོགས་པ། །རིམ་འཇུག་ཡེ་ཤེས་སྐྱེ་འགག་ཅན། །རྫས་དང་ཚིག་གི་དབང་བསྐུར་ཏེ། །འཁོར་བར་དགུ་བརྒྱུད་ལྟུང་པར་འགྱུར། །འདི་ཡང་མཚན་མ་ལོག་པའི་ལམ། །བརྡ་དོན་རིག་པའི་ཁྱད་པར་<milestone unit="line" n="395.3"/>གྱིས། །འགྲོ་མེད་རང་སར་དོན་ལ་སྦྱོར། །ཡེ་ནས་རག་པར་མ་འཇལ་ན། །ནན་བརྟགས་དབང་བསྒོམ་རྟོག་པའི་ལམ། །བདེ་ཆགས་རྒྱུད་པས་ཁྲིད་པ་ཡིས། །མི་ཐར་འཁོར་བའི་གནས་སུ་ལྟུང་། །གདུང་མེད་སྐྱབས་<milestone unit="line" n="395.4"/>ནི་མཁའ་ལྟར་གནས། །རང་གསལ་འོད་ལ་རྟག་ཏུ་བཞུགས། །ཟབ་ལ་བརྟག་དཀའ་རྒྱ་མཚོའི་ཚུལ། །ཡོན་ཏན་ཟད་མེད་གཏེར་ལྡན་ཞིང་། །རྣ་བརྒྱུད་ཐུགས་ཀྱི་བཅུད་འཛིན་པས། །འཁོར་བ་རང་གསལ་སྙིང་པོར་<milestone unit="line" n="395.5"/>མཁྱེན། །ཤེས་རབ་རིག་པའི་འཁོར་ལོ་ཡིས། །ཆོས་དབྱིངས་ཡེ་ཤེས་གསལ་བར་བསྐོར། །འཕྲུལ་ཚིག་རིམ་པའི་འཁོར་ལོ་ཡིས། །ཟླ་བ་ཆུ་ལྟར་འཕོ་མཛད་ཅིང་། །བདུད་རྩི་བཅུད་ལྡན་གཏེར་སྒོ་ནི། །རིན་ཆེན་ཕུང་<milestone unit="line" n="395.6"/>པོ་མཉེས་པས་དབྱེ། །སྐལ་མེད་གསང་བའི་དམ་སྲི་ལ། །བསྐལ་པ་བྱེ་བ་ཕྲག་བརྒྱ་མྲ །ཐུགས་ཀྱི་བདེ་བ་མི་སྤྲོ་ཞིང་། །རང་གསལ་འོད་འདི་དབྱིངས་སུ་སྦ། །གཡོ་བྱེད་ལྡན་པའི་གཏེར་ཁང་དུ། །རིན་ཆེན་གསལ་<milestone unit="page" n="396"/><milestone unit="line" n="396.1"/>བའི་འོད་འབར་ཀྱང་། །དེ་མ་ཐག་ཏུ་འོད་ཀྱང་ནུབ། །སྨག་ཏུ་འཐིབས་པ་ཉིད་དུ་འགྱུར། །དེ་བཞིན་རྣ་བརྒྱུད་མན་ངག་འདི། །གང་གིས་གང་ལ་བསྟན་པ་ན། །རིན་ཆེན་གསལ་བའི་འོད་ནུབ་ནས། །འཁོར་བའི་མུན་<milestone unit="line" n="396.2"/>པའི་ཁམས་སུ་ལྟུང་། །པྲ་ཀྲིད་ཚིག་དང་ངེས་པའི་གདེང་། །རིག་པ་ཐལ་བྱུང་ཡེ་ཤེས་ཀློང་། །བརྡལ་བའི་མན་ངག་བཞིར་བཤད་དོ། །རིན་ཆེན་འབར་བའི་གཞལ་ཡས་སུ། །དག་ཅིག་གཙང་མའི་བུམ་པ་དེར། །རིན་<milestone unit="line" n="396.3"/>ཆེན་གསལ་བའི་འོད་འབར་ནས། །གཏེར་ཁྱིམ་ཕུང་པོ་གསལ་བར་བྱེད། །བླ་མ་སློབ་མ་བརྟག་པ་གཉིས། །གདམས་ངག་ཕོག་པ་རྣམ་བཞི་ཡིས། །མཐར་ཕྱིན་རིག་པའི་འབྲས་བུར་གསལ། །རང་བཞིན་གཏེར་<milestone unit="line" n="396.4"/>ཁྱིམ་ཕུང་པོ་ལ། །གསལ་བྱེད་བརྒྱ་ཡིས་སྣང་བ་ལྟར། །ལྷུན་གྲུབ་རང་གསལ་ཡེ་ཤེས་ཏེ། །འབྲས་བུ་བཙལ་མེད་འཆར་བར་འགྱུར། །མ་བཅོས་བརྟགས་མེད་རང་གསལ་ནི། །སྤྲོས་མེད་ཆོས་ཀྱི་སྐུ་རུ་<milestone unit="line" n="396.5"/>འཆར། །འདོད་སྤྱོད་བདེ་བའི་རོལ་པ་ཉིད། །རྫོགས་ལོངས་སྤྱོད་པའི་སྐུ་རུ་གསལ། །རྗེས་སུ་སྣང་བས་དོན་བྱེད་ནུས། །འགྲོ་འདུལ་སྤྲུལ་སྐུའི་ངོ་བོར་བཤད། །གང་ལྟར་མ་བཅོས་སེམས་ཉིད་ནི། །ཆོས་སྐུ་ཉིད་དུ་<milestone unit="line" n="396.6"/>གནས་པའི་ཚེ། །གནས་ནི་ཆོས་དབྱིངས་ཆེན་པོ་སྟེ། །སྤྲོས་བྲལ་འབར་བའི་གཞལ་ཡས་སོ། །མཐའ་དབུས་མེད་པར་དེ་ལ་བཤད། །རང་བྱུང་བྱང་ཆུབ་སེམས་འཁོར་ལ། །བསྟན་པ་ཕྱི་ནང་གསང་བ་གསུམ། །རང་<milestone unit="page" n="397"/><milestone unit="line" n="397.1"/>༄༅། །གསལ་བྱིན་གྱིས་བརླབས་ཀྱིས་བཤད། །སངས་རྒྱས་སེམས་ཅན་ཐམས་ཅད་དང་། །ཕྱི་ནང་སྣོད་བཅུད་མ་ལུས་པ། །ཀུན་ཀྱང་རང་གསལ་རིག་པའི་ཞིང་། །ནམ་མཁའི་མཐའ་དང་མཉམ་<milestone unit="line" n="397.2"/>པའོ། །ལོངས་སྤྱོད་ཆེན་པོ་ཐུག་པ་མེད། །བདེ་ཆེན་རོལ་པར་བཞུགས་པའི་ཚེ། །གནས་ནི་འོག་མིན་རིག་པ་སྟེ། །འཁོར་ནི་ས་མཐའི་སེམས་དཔའ་ཡིན། །བསྟན་པ་ཕྱི་ཡི་ཐེག་པ་གསུམ། །བརྗོད་བྲལ་རིག་པའི་<milestone unit="line" n="397.3"/>དགོངས་པས་བཤད། །རང་གསལ་ཏིང་འཛིན་གདེང་གིས་གོ །རང་གི་ངོ་བོས་གསལ་བར་བསྒོམ། །ཞིང་ཁམས་བདེ་བས་ཁྱབ་ཚད་དོ། །འཛམ་གླིང་རྡོ་རྗེ་གདན་སྟེངས་སུ། །དྲང་དོན་སངས་རྒྱས་ཚུལ་བསྟན་ནས།<milestone unit="line" n="397.4"/>ལམ་གཉིས་ཐོབ་དང་འགྲོ་དྲུག་ལ། །བསྟན་པ་སྣ་ཚོགས་ཐེག་པ་གསུམ། །ཚིག་དང་ཡི་གེས་མངོན་དུ་བསྟན། །གསང་བ་ཐུགས་ཀྱི་ཡང་སྙིང་འདི། །རྒྱལ་བ་རིགས་འཛིན་གང་ཟག་གསུམ། །དགོངས་དང་རིགས་དང་<milestone unit="line" n="397.5"/>རྣ་བརྒྱུད་དེ། །ཐུགས་ཀྱི་རིག་པ་མངོན་བསྟན་པ། །མདོ་དོན་རྣམ་པ་ལྔ་རུ་བཤད། །ལོ་རྒྱུས་དོན་དང་རྩ་བ་དང་། །ཡོ་གའི་དོན་དང་དགོས་ཆེད་དང་། །ཚིག་གི་དོན་དུ་བཤད་པའོ། །ལོ་རྒྱུས་ལོ་རྒྱུས་ཉིད་དུ་སྟེ།<milestone unit="line" n="397.6"/>ཁུངས་དང་བཤད་པ་ཉིད་དུའོ། །རྩ་བ་འདུའཕྲོགགཅིགཏུསྟེ། །སྤྲོ་བསྡུ་གཅིག་གི་ཚུལ་དུའོ། །ཡོ་ག་བྱེ་བྲག་འབྱེད་པའི་ཚུལ། །དགག་དང་བསྒྲུབ་པའི་ཚུལ་དུའོ། །དགོས་ཆེད་བཙལ་བྲལ་རྟོགས་པའི་ཕྱིར། །ཚིག་<milestone unit="page" n="398"/><milestone unit="line" n="398.1"/>དོན་བརྗོད་པའི་ཚུལ་གྱིས་ནི། །རང་གསལ་རང་ལམ་མངོན་པར་གནས། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། ཡེ་ནས་སངས་རྒྱས་པ་ལ་ཀློང་གི་དོན་ཕྱུང་བའི་ལེའུ་སྟེ་དགུ་པའོ།། །།དེ་<milestone unit="line" n="398.2"/>ནས་གཞན་ཡང་བཤད་བྱ་བ། །སངས་རྒྱས་སེམས་ཅན་གཅིག་པའི་ཚུལ། །ངེས་པར་ཡང་དག་བཤད་པར་བྱ། །གཅིག་དང་སྣང་ཚུལ་རྟོགས་པ་ཡིས། །དེ་ཉིད་ཤེས་པར་བྱ་ཕྱིར་བཤད། །ཕྱི་ནང་སྣོད་བབ་ཐམས་<milestone unit="line" n="398.3"/>ཅད་ཀུན། །ངོ་བོ་སྤྲོས་བྲལ་སྙིང་པོར་གནས། །ཇི་ལྟར་ཉི་མའི་སྙིང་པོ་ལྟར། །འཁོར་བ་མ་སྤངས་གདོད་ནས་དག །རང་བྱུང་མཆོག་གི་སྙིང་པོ་ནི། །མིག་གཡོ་བ་ཉིད་སྐུ་ཡི་རྒྱ། །བརྗོད་བྲལ་གསུང་གི་ཕྱག་རྒྱ་སྟེ། །མི་<milestone unit="line" n="398.4"/>རྟོག་རྣམ་གྲོལ་ཐུགས་ཀྱི་རྒྱ། །རང་བྱུང་རིག་པ་མཆོག་ལ་རྫོགས། །རང་བྱུང་ལྔ་དང་ཡུལ་ལྔ་དང་། །ཕྱི་ནང་སྣོད་བཅུད་མ་ལུས་པ། །རང་རིག་རང་གསལ་ཉིད་ལ་རྫོགས། །བཟང་ངན་བདེ་སྡུག་གཅིག་ལ་<milestone unit="line" n="398.5"/>རྫོགས། །རང་གསལ་མཁྱེན་ལྡན་སྙིང་པོར་རྫོགས། །གཅིག་རྫོགས་བྱང་ཆུབ་སེམས་ལ་རྫོགས། །གཉིས་རྫོགས་ཐེག་པའི་བྱེ་བྲག་རྫོགས། །གསུམ་རྫོགས་སྐུ་གསུམ་གླེང་གཞི་རྫོགས། །རང་གསལ་རིག་པ་གཅིག་<milestone unit="line" n="398.6"/>ལ་རྫོགས། །ཡེ་ཤེས་རྫོགས་པའི་ལུང་གིས་ནི། །ཡེ་ཤེས་གཅིག་ཏུ་གསལ་བར་བསྟན། །རང་གསལ་ཉག་གཅིག་དྲི་མ་མེད། །དང་པོ་རྒྱུ་རྐྱེན་མེད་པས་ན། །ཐ་མར་དགག་ཅིང་འཕྲོ་བ་མེད། །ཀུན་འདུ་ཡེ་ཤེས་མེ་<milestone unit="page" n="399"/><milestone unit="line" n="399.1"/>༄༅། །ལོང་ལ། །གཉིས་པའི་ཆོས་དག་གདོད་ནས་བྲལ། །ཡེ་ཤེས་དྲི་མེད་འོད་དུ་འབར། །གཟུང་འཛིན་མཚན་མ་རྣམ་པར་བཅད། །ཡུལ་མེད་འཛིན་བྲལ་རིག་པའི་ངང་། །མ་རིག་རིག་པ་གཉིས་མེད་<milestone unit="line" n="399.2"/>ལུང་། །བརྗོད་བྲལ་སྒྲ་ཡི་འཁོར་ལོ་ཅན། །སངས་རྒྱས་སེམས་ཅན་གཉིས་མེད་དེ། །བདེ་ཆེན་རང་གསལ་གཅིག་ཏུ་གནས། །རང་བྱུང་མཆོག་གི་དཀྱིལ་འཁོར་ལ། །ཡུལ་ཤེས་སྣང་བཏགས་ཆོས་མི་གནས། །ཀུན་<milestone unit="line" n="399.3"/>འབྱུང་ནམ་མཁའ་ལྟ་བུའི་འོད། །མ་སྐྱེས་ཡེ་ཤེས་དཀྱིལ་འཁོར་ལས། །རྣམ་གྲོལ་རིག་པའི་ཕྱག་རྒྱ་ཅན། །ཡེ་ཤེས་སྙིང་པོར་རྫོགས་པའི་ལུང་། །འོད་འབར་གསལ་བའི་ངང་ཚུལ་ཅན། །རང་བྱུང་རྣམ་དག་དཀྱིལ་<milestone unit="line" n="399.4"/>འཁོར་རོ། །འཁོར་བ་ཉིད་ན་ཡེ་སངས་རྒྱས། །མ་བཅོས་མ་སྦྱངས་གདོད་ནས་དག །རྫོགས་ལུང་བྱང་ཆུབ་སེམས་ཀྱི་ལུང་། །སེམས་ཀྱི་ལུང་ལ་གཉིས་མེད་པས། །རྣམ་གྲོལ་ནམ་མཁའ་ལྟ་བུའི་ཚུལ། །གདོད་ནས་<milestone unit="line" n="399.5"/>དག་པའི་རང་བཞིན་ལ། །རང་གསལ་འོད་ཀྱི་ཉི་མ་འཆར། །ཡེ་ཤེས་འོད་གསལ་དཀྱིལ་འཁོར་ལ། །འཕེལ་སྒྲིབ་དག་པའི་ཆོས་མི་གནས། །མ་རྟོགས་རྟོགས་པ་ལམ་དུ་གཅིག །ཆུ་རླབས་ཐ་དད་གཅིག་པ་<milestone unit="line" n="399.6"/>ལྟར། །མ་འདྲེས་ཡོངས་སུ་རྫོགསཔརགཅིག །རྡོརྗེམཆོག་གི་སྤྱོད་ཡུལ་ལས། །བསྒྲིབས་དང་དག་པའི་ཆོས་དབྱིངས་ཀྱིས། །མཐའ་བྲལ་ཡེ་ཤེས་ཀློང་གི་ངང་། །བདག་ཉིད་ལྷུན་གྲུབ་ཆེན་པོ་ལ། །ཕྱོགས་འཛིན་<milestone unit="page" n="400"/><milestone unit="line" n="400.1"/>རིག་པ་གདོད་ནས་དག །ཡེ་ནས་དག་པས་སྒྲིབ་མི་སྦྱོང་། །ལྷུན་གྱིས་གྲུབ་པས་ཚོགས་མི་སོག ཁུ།་དང་རྐྱེན་ལ་རག་མི་ལུས། །སངས་རྒྱས་སེམས་ཅན་ལ་སོགས་པ། །ཡེ་ནས་ལྷུན་གྲུབ་ཆེན་པོར་གཅིག །རང་བྱུང་<milestone unit="line" n="400.2"/>རིག་པ་ཕྱོགས་མེད་གསལ། །ལམ་དང་གཉེན་པོས་སྦྱང་དུ་མེད། །གང་ཡང་མ་ཡིན་རང་གསལ་ལུང་། །མཐའ་དབུས་མེད་དེ་དེ་བཞིན་ཉིད། །བརྗོད་བྲལ་མཚན་མའི་ལུང་ལས་འདས། །ཀུན་ཀྱང་ཡེ་ཤེས་མཆོག་ཏུ་<milestone unit="line" n="400.3"/>གསལ། །གཉིས་པའི་སྤྱོད་ཡུལ་གདོད་ནས་སྟོང་། །ཡེ་ཤེས་མཆོག་གི་དཀྱིལ་འཁོར་ལ། །ཀུན་སྣང་རང་བྱུང་ལྷུན་རྫོགས་པས། །འོད་གསལ་མཆོག་ཏུ་ལྷུན་གྲུབ་ཀྱང་། །མིག་གིས་མིག་བཞིན་དེ་ལྟར་གྱུར། །གདོད་<milestone unit="line" n="400.4"/>ནས་དག་པའི་རང་བཞིན་ལ། །རྟོགས་དང་མ་རྟོགས་ཁྱད་པར་གྱིས། །བདེ་སྡུག་མཚན་མ་སོ་སོར་སྣང་། །རང་གསལ་མཆོག་གི་དཀྱིལ་འཁོར་ལ། །ངེས་པར་སྣང་རྟགས་ཕྲལ་ནས་ཀྱང་། །ཇི་བཞིན་རིག་པའི་ཕྱག་<milestone unit="line" n="400.5"/>རྒྱ་ཡིས། །འཁོར་བ་ཡེ་ཤེས་རང་གསལ་མཁྱེན། །འདས་དང་མ་འདས་ཇི་ལྟར་སྣང་། །ཡེ་ཤེས་རང་གསལ་རྫོགས་པའི་ལུང་། །འདི་ཉིད་མ་བཅོས་ཇི་བཞིན་ལ། །མ་བཅོས་ཡེ་ཤེས་སྙིང་པོར་<milestone unit="line" n="400.6"/>གཟིགས། །འཁྲུལ་དང་མ་འཁྲུལ་ཐ་སྙད་ཀྱང། །དེབཞིནཉིདལགདགས་སུ་མེད། །གཉིས་མེད་གཅིག་གིརངབཞིནལ། །དགདང་མ་དག་ཁྱད་པར་གྱིས། །བྱེ་བྲག་རིམ་པར་བསམ་མི་ཁྱབ། །དག་པ་ཡེ་ཤེས་<milestone unit="page" n="401"/><milestone unit="line" n="401.1"/>༄༅། །ཉིད་དུ་གཟིགས། །འཁོར་བའི་ཤེས་པ་བློ་བུར་བ་། །རང་བཞིན་མ་ཡིན་རྐྱེན་གྱིས་སྣང་། །དངོས་ལ་དེ་ལྟར་མི་གནས་ཀྱང་། །རྣམ་པར་རྟོག་པའི་ངོ་ལ་སྣང་། །རང་བྱུང་གཅིག་གི་ངོ་བོ་ལ རོལ་བའི་<milestone unit="line" n="401.2"/>བྱེ་བྲག་མ་རྟོགས་པར། །ཞེན་པའི་ཆོས་སུ་ཕྱིན་ཅི་ལོག །གཅིག་ལ་གཉིས་སུ་འཁྲུལ་པའི་མཐུས། །འགྲོ་དྲུག་ཞེན་པས་དོན་མི་མཐོང་། །ཟླ་བ་གཉིས་སུ་མཐོང་བ་དང་། །དུང་ལ་སེར་པོར་མཐོང་བ་དང་། །དངོས་ལ་<milestone unit="line" n="401.3"/>དེ་ལྟར་མི་གནས་ཀྱང་། །ཞེན་པ་ལོག་པའི་བསམ་པས་མཐོང་། །ལོག་པའི་གོམ་པའི་ནུས་མཐུ་ཡིས། །འཁོར་བའི་གནས་རབ་དགུ་རུ་བརྒྱུད། །ཡང་དག་མ་ཡིན་ཀུན་བརྟགས་ཀྱིས། །མི་གནས་ཆོས་ལ་གནས་པར་<milestone unit="line" n="401.4"/>མཐོང་། །མེད་ལས་ཡོད་པར་བརྟགས་པ་ཡིས། །ཐག་པ་ལ་ནི་སྤྲུལ་བཞིན་དུ། །དེ་ལ་ཡོད་པ་མ་ཡིན་ཀྱང་། །ལོག་པའི་ཤེས་པས་དེ་ལྟར་མཐོང་། ཁམས་གསུམ་ལོག་པ་ཉིད་དུ་འཁྲུལ། །རང་བྱུང་ཡེ་ཤེས་རྣམ་ལྔ་<milestone unit="line" n="401.5"/>ལ། །རང་བྱུང་མ་རྟོགས་ཞེན་པ་ལྟར། །བརྟགས་པས་བློ་རྟོག་ཞེན་དབང་གིས། །འབྲས་བུ་ཁམས་གསུམ་འཁོར་བར་སྣང་། །རང་གསལ་རིག་པའི་མཐུ་མེད་པར། །ལོག་པའི་ཀུན་བརྟགས་བསམ་མི་ཁྱབ། །ལོག་<milestone unit="line" n="401.6"/>པའི་འདུ་ཤེས་ཕྱོགས་བརྒྱད་ཀྱིས། །ཡང་དག་ཆོས་དབྱིངས་བསླད་གྱུར་ནས། །རང་འདོད་འབྲས་བུ་མཐར་ཐུག་ཀྱང་། །འཁོར་བའི་གནས་རབ་བརྒྱུད་དེ་སྣང་། །སེམས་ཀྱི་ཡེ་ཤེས་རབ་གསལ་ལ། །ཡེ་ཤེས་ཀློང་གི་<milestone unit="page" n="402"/><milestone unit="line" n="402.1"/>འོང་བརྡལ་ནས། །འགྲོ་དྲུག་ཡེ་ཤེས་གསལ་བར་གནས། །སྣང་བ་མ་བཅོས་བརྟགས་པས་དབེན། །མ་བསླད་ཇི་བཞིན་མི་གཡོ་ལ། །རྣམ་བརྟགས་མཚན་མའི་ཆོས་མི་གནས། །འགྲོ་མེད་འོང་མེད་དབྱིངས་ཀྱི་<milestone unit="line" n="402.2"/>ཀློང་། །བསམ་འདས་བརྗོད་བྲལ་དེ་བཞིན་ཉིད། །བྱང་ཆུབ་སེམས་སུ་ཀུན་གསལ་བས། །གཉིས་མེད་ཡེ་ཤེས་གཅིག་ལ་རྫོགས། །དམྱལ་བའི་ཡེ་ཤེས་ཀུན་གསལ་ནས། །བདེ་སྡུག་མཚན་མ་ཅིར་མི་<milestone unit="line" n="402.3"/>དགོངས། །སྣང་བ་མ་བཅོས་ཆོས་སྐུའི་ངང་། །རིག་པའི་སྒྲ་ཚིག་བསམ་མི་ཁྱབ། །ཡེ་ཤེས་རིག་པའི་ཀློང་དུ་གསལ། །དངོས་པོ་མཁའ་མཉམ་བྱང་ཆུབ་སེམས། །འདི་ལ་མཐའ་དང་དབུས་མེད་དེ། །ཕྱི་དང་ནང་མེད་<milestone unit="line" n="402.4"/>དེ་བཞིན་ཉིད། །དབུས་མེད་མཐའ་བྲལ་རང་གི་ལུང་། །ཡེ་ཤེས་རིག་པ་སྒྲོ་འདོགས་གཅོད། །རིག་པའི་འཁོར་ལོ་རང་ལ་འཁོར། །རྣ་བརྒྱུད་རིག་པའི་འཕྲུལ་ཚིག་འདི། །དང་པོ་སྟོང་པ་བྱང་ཆུབ་སེམས། །ཀུན་<milestone unit="line" n="402.5"/>བཟང་ཉིད་ལ་རང་གསལ་ལུང་། །དེ་ནས་རྡོ་རྗེ་སེམས་དཔའ་ལ། །དོན་གྱི་འོག་མིན་ཆེན་པོར་ནི། །མ་བརྗོད་བྱིན་གྱིས་བརླབས་ཀྱིས་བཤད། །དེ་ནས་རང་སྣང་རྒྱལ་བ་ལ། །རིག་པའི་འོག་མི་་ཉིད་དུ་ནི། །ཡེ་ཤེས<milestone unit="line" n="402.6"/>རྫོགས་ལུང་གཏན་ལ་ཕབ། །ཕྱིན་ནང་སེམས་སུ་གསལ་བར་བྱས། །མ་བཅོས་ངངལཇིབཞིནབཞུགས། །དེབཞིནཏིངའཛིནདམ་པས་བརྒྱུད། །ལྷ་གནས་གཙང་མ་ཉམས་དགའ་བར། །ཨར་མོ་ལིག་ལྡན་རིན་<milestone unit="page" n="403"/><milestone unit="line" n="403.1"/>༄༅། །ཆེན་གྱི། །རིན་ཆེན་ཕུང་པོ་ཉམས་དགའ་བར། །དེ་བ་བཟང་སྐྱོང་ལྷ་ཡི་བུ། །སེམས་དག་ཅན་ཞེས་བྱ་བར་བཤད། །ཀུན་དགའ་སྙིང་པོ་བྱ་བ་ཡིན། །རྩོལ་མེད་སེམས་ཀྱི་དོན་སྒོམ་ཞིང་། །སྟོང་ཉིད་<milestone unit="line" n="403.2"/>སེང་གེའི་སྒྲ་སྒྲོགས་པ། །སྐལ་ལྡན་རིག་པ་ལྟས་གསུམ་ཤར། །སྤྲུལ་པ་བརྒྱ་བྱིན་སྤྱིར་ཐིམ་ཞིང་། །ཚངས་པ་ལྷོར་ཐིམ་གྱུར་བའི་མཐུས། །ཕྱོགས་བ་་རྒྱལ་བས་བྱིན་བརླབས་པས། །སྤྲུལ་པས་ཐེ་ཚོམ་བཅད་ནས་<milestone unit="line" n="403.3"/>ནི། །རྩོལ་སེམས་བྲལ་བའི་དོན་ལ་བཞུགས། །དེ་ནས་བརྒྱ་བྱིན་དབང་པོ་ཡིས། །ཕྱོགས་བཅུའི་རྒྱལ་བ་བསྐུལ་བའི་མཐུས། །སེམས་དཔའ་དངོས་ཤར་གསང་བདག་ཕྱུང་། །རིན་ཆེན་འབར་བས་དབང་བསྐུར་<milestone unit="line" n="403.4"/>ནས། །ཞིང་ཁམས་བགྲོད་མེད་ཐེ་ཙོམ་བཅད། །དེ་ནས་ཐུགས་རྗེའི་བྱིན་རླབས་ཀྱིས། །རིན་ཆེན་འབར་བའི་མཆོད་རྟེན་དེ། །བང་རིམ་བཞིན་དང་ལྡན་པའི་དབུས། །གསེར་གྱི་འཁོར་ལོའི་གདན་སྟེངས་སུ། །རིན་<milestone unit="line" n="403.5"/>ཆེན་འཁོར་ལོའི་བསིལ་བཀབ་ནས། །དུས་མཐའི་སྐད་ཅིག་ཉིད་ལ་ནི། །ཀློང་དགུ་མཁའ་མཉམ་སེམས་ཀྱི་རྒྱུད། །བྱིན་གྱིས་བརླབས་ཀྱིས་བཤད་པ་ཡིན། །ཡང་སྤྲུལ་སྲས་ལ་བསྟན་པའི་ཕྱིར། །དེ་ཡི་ཐུགས་རྗེའི་<milestone unit="line" n="403.6"/>བྱིན་རླབས་ཀྱིས། །དྷ་ན་ཀོ་ཤའི་གླིང་ཕུག་ཏུ། །རྒྱལ་གྱི་རིགས་ཅན་སྐུ་ཡི་སྲས། །ཐུན་མཐའ་དང་པོའི་དི་འཆར་ཚེ། །འདབ་ཆགས་ཕྲ་མེན་ལུས་ལྡན་པས། །བྱིན་བརླབས་དགྱེས་པར་གྱུར་ནས་ནི། །ཐུགས་མཚན་ཡེ་<milestone unit="page" n="404"/><milestone unit="line" n="404.1"/>ཤེས་ལྔ་རྟགས་གསལ། །དེ་ཉིད་གཉིས་མེད་འདྲེས་པས་སྤངས། །དཔེ་བྱད་མཚན་ལྡན་ལྷ་ཡི་བུ། །སྟོང་ཉིད་རྩོལ་བྲལ་བསྟན་པའི་སྒྲོགས། །དགའ་རབ་རྡོ་རྗེ་སྟོན་པའི་མཆོག །རྡོ་རྗེ་སེམས་དཔའ་ཉིད་དུ་<milestone unit="line" n="404.2"/>གསུངས། །ཡ་མཚན་སྤྲུལ་བའི་ཕུག་དེ་སྲ །ཡང་སྤྲུལ་སྐལ་ལྡན་གང་ཟག་ལ། །རིག་པ་འོད་གསལ་དཀྱིལ་འཁོར་དུ། །བྱིན་རླབས་ཡེ་ཤེས་སྒོ་ཕྱེ་ལ། །རྡོ་རྗེ་གསང་བའི་ལམ་ལ་བཞག །བསྲུང་མེད་རིག་པའི་སྡོམ་པ་<milestone unit="line" n="404.3"/>ཕོག །ཡེ་ཤེས་མི་རྟོག་རིག་པའི་དོར། །སྐྱེ་ཤི་མེད་པའི་རང་ངོ་བསྟན། །རྒྱལ་ཐབས་སྤྱི་བླུགས་དབང་བསྐུར་ནས། །བགྲོད་མེད་སངས་རྒྱས་ས་ལ་བཞག །རྣམ་བརྒྱུད་ཐུགས་ཀྱི་ཉིང་ཁུ་བླུད། །སེམས་ཀྱི་གཏིང་དུ་<milestone unit="line" n="404.4"/>གསང་བ་བཞག །ཞིང་ཁམས་ཀུན་ཏུ་བདེ་བར་སྤྱོད། །དེ་ནས་རྣ་བརྒྱུད་རིན་ཆེན་ནི། །ཐུགས་རྗེ་འཛམ་གླིང་རྒྱས་འགྱུར་ནས། །འཛམ་གླིང་དབུས་སུ་སྐལ་མེད་ནུབ། །སྐལ་ལྡན་བྱང་ཆུབ་སེམས་དཔའི་<milestone unit="line" n="404.5"/>རིགས། །རྣམ་གྲོལ་ས་ལ་འགྲོ་བར་འགྱུར། །ཡང་གསང་ཐུགས་ཀྱི་རྒྱུད་འདི་ནི། །དྲི་མེད་རྟོགས་དཀའི་བསྟན་པ་ལ། །རྣ་བརྒྱུད་འཁྲུལ་ཚིག་མི་ལྡན་པར། །སྤྱད་བས་སྒྲ་དང་དོན་མེད་ཚིག །སྤྱོད་ཅིང་ཡོངས་ལ་སྤེལ་<milestone unit="line" n="404.6"/>བྱས་ན། །མགྱོགས་འགྲོའི་སོ་མཚམས་འདས་པ་ལྟར། །བར་དོ་སྲིད་པའི་ཆོས་མེད་པར། །རྡོ་རྗེའི་གནས་སུ་ལྟུང་གྱུར་ནས། །ཐར་པའི་རིགས་དང་ཀུན་ཏུ་བྲལ། །དེ་ནས་བརྡ་དོན་བསྟན་པའི་ཕྱིར། །ཡི་གེ་མེད་པའི་<milestone unit="page" n="405"/><milestone unit="line" n="405.1"/>༄༅། །རྒྱུད་མཉན་ནས། །གསེར་དང་འདྲ་བའི་སྣོད་དེའི་ས། །རྣ་བརྒྱུད་གདམས་ངག་ནོད་པར་བྱ། །བརྡ་དོན་དགྲོལ་བའི་རིམ་པ་ཡིས། །རང་གི་རིན་ཆེན་བསྟན་བྱས་ནས། །རིག་པའི་འོད་གསལ་བརྡ་དོན་<milestone unit="line" n="405.2"/>སྤྲད། །པྲ་ཀྲིད་གསལ་བའི་དོན་ལྡན་པས། །འཁོར་བ་ཡེ་སངས་རྒྱས་པར་གསལ། །བུ་མོ་བྱམས་པའི་རང་བཞིན་ལ། །དམིགས་པས་ལྷུན་གྲུབ་རྙེད་པ་ལྟར། །ཀུན་ལ་ཡོད་པར་ཤེས་པར་གྱིས། །རང་གསལ་ཡེ་ཤེས<milestone unit="line" n="405.3"/>སྙིང་པོ་ལ། །རང་བྱུང་སྒྲ་ཡིས་ངོས་བཟུང་ནས། །མ་སྦྱད་གྱི་ནར་བཞག་པས་འགྲུབ། །སྒྲ་ཡི་རྗེས་འབྲེངས་མ་ལོག་པར། །ངེས་པ་དེ་ཡི་མཚམས་སུ་བཞག །ཐམས་ཅད་བྱང་ཆུབ་སེམས་སུ་གསལ། །རིག་པ་ཀུན་<milestone unit="line" n="405.4"/>ནས་འཁྱིལ་བར་གནས། །ཐིག་ལེ་འོད་གསལ་གཅིག་ལ་གསན། །དེ་ཉིད་སྒྲ་བྲལ་ཐུགས་ལ་རྫོགས། འོད་གསལ་རིག་པ་གཅིག་ཏུ་མཉམ། །དང་པོ་ཡུལ་ཕྲད་རྗེས་མི་རྟོག །ཀུན་ཀྱང་དེ་དང་འདྲ་བ་<milestone unit="line" n="405.5"/>སྟེ། །གཞག་ཐབས་མཚན་ཉིད་གང་ཡིན་པ། །རྡོ་རྗེ་བླ་མས་བརྗོད་པར་བྱ། །སངས་རྒྱས་སེམས་ཅན་གཅིག་པ་ལ། །འཁྲུལ་པའི་བློ་ཡིས་སོ་སོར་བརྟགས། །ངེས་པ་གཅིག་ལས་མི་གནས་ཏེ། །མ་བཙལ་ལྷུན་གྱིས་<milestone unit="line" n="405.6"/>གྲུབ་པར་རྟོགས། །ཐེག་པའི་ཁྱད་པར་གང་དག་གིས། །རྩོལ་མེད་རིན་ཆེན་ཕུང་པོ་ལ། །གང་དང་གང་དུ་ཅི་བཙལ་བ། །ལྟས་པའི་རང་འབྲས་ཐོབ་པར་འགྱུར། །དཔེར་ན་གཙུག་གི་ནོར་བུ་ནི། །བདག་པོ་མཉེས་པ་<milestone unit="page" n="406"/><milestone unit="line" n="406.1"/>གང་བྱས་པ། །དེ་དག་དེ་ཡི་ཡོན་ཏན་ཆ། །འཚམས་པ་ཉིད་དུ་ཐོབ་པར་འགྱུར། །དབྱིག་ཉིད་ནོར་བུའི་བདག་པོ་ལ། །ཆ་ཤས་མ་ཡིན་ལྷུན་གྱིས་གྲུབ། །འབད་རྩོལ་མེད་པའི་ཐབས་ཆེན་གྱིས། །གང་ཡང་བདག་ཉིད་<milestone unit="line" n="406.2"/>ཆེན་པོར་རྟོགས། །དེ་རྟོགས་རྩོལ་བྲལ་འཁོར་ལོ་བཞུགས། །ཉི་མའི་འོད་ལྟར་ལྷུན་གྱིས་གྲུབ། །རང་སེམས་ཡེ་ཤེས་མཐའ་བྲལ་ལ། །མཐའ་ཡིས་འདུ་ཤེས་གང་མི་གནས། །ཡེ་ཤེས་རིག་པའི་གདེང་མེད་ན། །དགྲ་<milestone unit="line" n="406.3"/>རུ་རྡོ་རྗེ་སེམས་དཔའ་འབྱུང་། །རིག་པ་མ་བཅོས་བདེ་མཆོག་ལ། །སྤོང་ལེན་གཉིས་པོ་གདོད་ནས་དག །མི་གཡོ་རྣལ་འབྱོར་མཆོག་གི་ཐུགས། །སྤྱད་འཛིན་མེད་པའི་ངང་ལ་གནས། །མ་བསགས་མ་སྤྱད་ལྷུན་གྱིས་<milestone unit="line" n="406.4"/>གྲུབ། །རྡོ་རྗེ་འོད་གསལ་ཡངས་པ་མེད། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། །སངས་རྒྱས་དང་སེམས་ཅན་རིག་པ་གཅིག་ལ་རྫོགས་པར་བསྟན་པའི་ལེའུ་སྟེ་བཅུ་པའོ།། །།དེ་<milestone unit="line" n="406.5"/>ནས་གཞན་ཡང་བཤད་བྱ་བ། །རྡོ་རྗེ་སེམས་དཔའ་བཅོམ་ལྡན་འདས། །དགྱེས་ཆེན་འོད་གསལ་མཁའ་ལ་བཞུགས། །མཐའ་དབུས་མེད་དཔའི་དཀྱིལ་འཁོརསྤྲོ། །ནམ་མཁའི་མཐའ་དང་རབ་མཉམ་པ། །ཀུན་ལ་<milestone unit="line" n="406.6"/>གནས་པའི་ཚུལ་ཉིད་ནི། །སྙིང་པོ་ཀུན་ལ་ཁྱབ་དང་མཚུངས། །རང་བཞིན་ངོ་བོ་ངེས་པ་དང་། །དཔེ་དང་ཚད་ཀྱིས་བཏགས་པ་ཡིས། །མཁའ་མཉམ་ཀློང་གི་དཀྱིལ་འཁོར་ལ། །ཡེ་ཤེས་རིག་པ་འོད་གསལ་<milestone unit="page" n="407"/><milestone unit="line" n="407.1"/>༄༅། །མཆོག །བརྟགས་དང་མ་བཅོས་ངེས་པ་དང་། །མཚོན་པས་ངེས་པར་ཤེས་པར་བྱ། །འཇིག་རྟེན་བརྟགས་པའི་རང་བཞིན་དག །ཀུན་ལ་ཡོད་པར་བརྟགས་པའི་ཆོས། །ཉི་མའི་སྙིང་པོ་དག་པ་<milestone unit="line" n="407.2"/>ལ། །མུན་པའི་གཞི་མདོ་མ་ཡིན་ཀྱང་། །འཁྲུལ་པས་མུན་པའི་ཚོགས་སུ་མཐོང་། །དེ་བཞིན་བྱིས་པའི་རང་བཞིན་གྱིས། །འགྲོ་དྲུག་ཞེན་པའི་རང་འཐད་ཀྱིས། །ཐ་དད་སྡུག་ཏུ་ཞེན་པས་བརྟགས། །ལ་ལས་རྟག་<milestone unit="line" n="407.3"/>ཆད་བྱེད་པར་བརྟགས། །ལ་ལས་བདེན་བཞི་སྤོང་བར་བརྟགས། །ལ་ལས་འགེགས་པའི་ཚུལ་དུ་བརྟགས། །ལ་ལས་བདེན་གཉིས་ཚུལ་གཟུང་ནས། །བསྐ་ཐ་པ་གྲངས་མེད་གསུམ་གྱི་བར། །ལམ་ལྔ་ས་བཅུ་སྦྱངས་<milestone unit="line" n="407.4"/>བྱས་ནས། །བགྲོད་པས་རྙེད་པའི་ཡུལ་དུ་བརྟགས། །ལ་ལས་སྤྱོད་ལམ་དག་པ་ཡིས། །མཐོ་དམན་རིམ་པའི་ཚུལ་གཟུང་ནས། །སྐྱེ་བ་ཀུན་ཏུ་བགྲོད་པ་ཡིས། །ཐོབ་པར་འདོད་པའི་ཚུལ་དུ་བརྟགས། ཁོ་བོ་ལྟ་བུའི་<milestone unit="line" n="407.5"/>རྣལ་འབྱོར་པས། །གཅིག་ལ་གཉིས་ཀྱི་ཁྱད་པར་གྱིས། །བགྲོད་པས་ངེས་མེད་ཕྲ་མེན་གྱིས། །རང་གི་འབྲས་བུ་གྲུབ་པར་བརྟགས། །བླང་དོར་རིམ་པའི་ཚུལ་གྱིས་ནི། །ཡན་ལག་དགུ་དང་རིགས་བྱིན་རླབས། །ལྟར་<milestone unit="line" n="407.6"/>སྣང་གསལ་བའི་ཁྱད་པར་གྱིས། །ངེས་པའི་འདོད་པའི་ཚུལ་གྱིས་བརྟགས། །ལ་ལས་རིམ་བསྐྱེད་གསུམ་སྐྱེད་དང་། །འདོད་ཆགས་ཆེན་པོའི་ཏིང་འཛིན་གྱིས། །སྐྱེ་བཞི་ལྷ་ཡི་དཀྱིལ་འཁོར་དུ། །རང་རྒྱུད་དག་པས་<milestone unit="page" n="408"/><milestone unit="line" n="408.1"/>གྲུབ་པར་བརྟགས། །ལ་ལས་དབྱིངས་དང་ཡེ་ཤེས་ཉིད། ཁུ་འབྲས་འོད་ཀྱི་ཏིང་འཛིན་གྱིས། །གྲངས་འདས་འོད་ཀྱི་དཀྱིལ་འཁོར་ཉིད། །སྒོམ་པས་གྲུབ་པ་ཉིད་དུ་བརྟགས། །བརྟགས་ཕྱིར་ཀུན་བརྟགས་ཉིད་དུ་<milestone unit="line" n="408.2"/>རྟོག །འཁོར་བའི་ཤེས་པ་མ་རབས་ལ། །ཡེ་ཤེས་རིག་པ་འོད་ནུབ་ནས། །འཁོར་བའི་ཐ་མར་མདུད་པས་བཅིངས ཐར་པའི་རིག་དང་གཏན་དུ་བྲལ། །ཡེ་ཤེས་རིག་པ་ཁྱད་པར་ཅན། །ནམ་མཁའ་མཐའ་ལྟར་<milestone unit="line" n="408.3"/>ཀུན་ཁྱབ་པས། །བྱང་ཆུབ་སེམས་སུ་མཚུངས་པར་གནས། །མཁའ་མཉམ་རིག་པ་ཀློང་དུ་འཁྱིལ། །གསལ་ཁྱབ་རིག་པའི་འོད་མཐའ་ཡས། །གསང་བའི་རིག་པ་གཏེར་དང་ལྡན། །ཀུན་ཀྱང་རང་གསལ་རིག་པའི་<milestone unit="line" n="408.4"/>སྒོ། །བསམ་མི་ཁྱབ་ལ་ཆོས་ཀྱི་དབྱིངས། །བསམ་མེད་དྲན་མེད་མི་གཡོ་བ། །གཉིས་མེད་ཡེ་ཤེས་ཆོས་ཀྱི་དབྱིངས། །ནམ་མཁའ་རྡོ་རྗེ་མ་བཅོས་པ། །རང་གསལ་ཡེ་ཤེས་གསང་བའི་ངང་། །ཀུན་ཁྱབ་ཟབ་མོ་<milestone unit="line" n="408.5"/>མཆོག་གི་ལུང་། །རིག་པ་རྣལ་འབྱོར་ཅིར་མི་ལྟ། །དགོངས་པ་མི་གཡོ་རྒྱལ་བའི་དགོངས། །མི་བསམ་མི་སྤྱད་ཅིར་མི་དགོངས། །སྤྲོས་མེད་བྱིན་བརླབས་ཕྱོགས་བཅུར་བརྡལ། །བསམ་པ་མ་ཡིན་མི་བསམ་<milestone unit="line" n="408.6"/>མིན། །གཉིས་ཀ་མ་ཡིན་གསང་བའི་ལུང་། །གདོད་ནས་དག་པའི་ཡེ་ཤེས་ནི། ཁུ་རྐྱེན་གཉེན་པོའི་ཆོས་མེད་དེ། །བརྟགས་པ་བསམ་གྱིས་མི་ཁྱབ་པས། །ནམ་མཁའི་དཀྱིལ་འཁོར་འགྱུར་མེད་ཀློང་། ཁྱབ་པ་ཆེན་<milestone unit="page" n="409"/><milestone unit="line" n="409.1"/>༄༅། །པོ་ཆོས་ཀྱི་སྐུ། །གཉིས་མེད་ཡེ་ཤེས་གསང་བ་ཉིད། །ཅིར་སྣང་རིག་པ་རང་བྱུང་པས། །རང་རིག་མ་བཅོས་མི་གནས་པ། །འདི་ལ་མཐའ་དབུས་མེད་པ་དང་། །ཕྱོགས་རིས་ཉེ་རིང་འཛིན་པ་དང་། །མི་<milestone unit="line" n="409.2"/>རྟོག་ཁྱབ་པར་གནས་པ་དང་། །གསལ་ལ་དམིགས་སུ་མེད་པ་དང་། །འདི་ལ་ཚད་དང་ཆེ་ཆུང་སོགས། །གང་ཡང་ཡོད་པ་མ་ཡིན་ན། །གང་གི་གསང་བའི་དབྱིངས་ཉིད་ལ། །ཕྱོགས་ཀྱི་འདུ་ཤེས་གང་བསམ་པ། །དེ་<milestone unit="line" n="409.3"/>ནི་ལོག་པའི་གྲོང་ཁྱེར་ཏེ། །ཕྱོགས་ལོག་རང་བཞིན་ལོག་པ་དང་། །གཞན་རྐྱེན་ལོག་པའི་འདུ་ཤེས་ཀྱིས། །རང་བྱུང་རིག་པའི་འོད་ལ་བསྒྲིབས། །འཁོར་བ་ཉིད་ན་མྱ་ངན་འདས། །ལོངས་སྤྱོད་བདེ་བའི་ངང་དུ་<milestone unit="line" n="409.4"/>གནས། །འདི་ཀུན་ཡེ་ཤེས་རོལ་པ་ལ། །བདེ་བ་ཆེན་པོར་གང་སྤྱོད་པ། །རྨད་བྱུང་རོལ་པའི་སྤྱོད་པ་ཡིན། །སངས་རྒྱས་སེམས་ཅན་ལ་སོགས་པ། །བརྟགས་པས་དོན་འདི་མ་མཐོང་སྟེ། །རང་གསལ་ཡེ་ཤེས་སྙིང་པོ་<milestone unit="line" n="409.5"/>ནི། །ཐམས་ཅད་བརྡལ་བ་མཆོག་གི་ངང་། །དེ་ཉིད་མཁའ་མཉམ་ཀློང་གི་ངང་། །ཇི་བཞིན་པ་དང་བརྒྱུད་པ་ཡིས། །མཚོན་པའི་ཐབས་ཀྱི་བརྡ་ཚིག་གིས། །ཇི་བཞིན་རིག་པར་གསལ་བསྟན་ནས། །རིགས་ཆེན་རྒྱལ་<milestone unit="line" n="409.6"/>བའི་ལུང་ཐོབ་པས མ་བཅོས་ཇི་བཞིན་རང་བཞག་ལུང་། །རིག་པས་མ་སྤྱད་རྗེས་མི་འབྲང་། །བསམ་སྤྱད་མི་བྱ་ལྷུག་པར་གནས། །རང་གསལ་རྐྱེན་བྲལ་མ་ཡིན་པར། །བརྡ་སྒོ་རྟོག་པའི་རྗེས་མི་འབྲང་། །གཉེན་<milestone unit="page" n="410"/><milestone unit="line" n="410.1"/>པོས་མི་བཅོས་ཚད་མས་མིན། །བརྗོད་མེད་ཚིག་གི་ལྡེ་མིག་གིས། །བརྗོད་མེད་བརྗོད་པས་བརྗོད་བྲལ་རྟོགས། །རང་གཞག་འོད་གསལ་ཏིང་འཛིན་ཏེ། །མཚན་མ་བཅོས་པའི་བློས་མི་རྟོགས། །ཡེ་ཤེས་གསང་<milestone unit="line" n="410.2"/>མཆོག་མ་ཡིན་པར། །རྣམ་རྟོག་ཞེན་པའི་ཆོས་མི་གནས། །དེ་ཉིད་མ་བཅོས་དགོངས་པ་ལ། །ཅོག་བཞག་རིག་པའི་སྒྲ་ཡིས་གོ །དེ་ཉིད་མཚོན་པའི་ཐབས་ཉིད་ནི། །བླ་མའི་དགོངས་པ་ཉིད་ལས་ཤེས། །ཆུ་ལ་ཆུ་<milestone unit="line" n="410.3"/>བཞག་ཇི་བཞིན་དུ། །གཉིས་མེད་རིག་པ་གཅིག་ཏུ་འབར། །ངེས་པའི་དྲོད་ཚད་གང་ཡིན་པ། །བླ་མ་གཉེས་བྱས་ཐབས་ཀྱིས་རྟོགས། །གཏད་མེད་བཟུང་མེད་ཡུལ་མི་འཇོག །མ་ཡེངས་གསལ་བར་ཐག་ཆོད་<milestone unit="line" n="410.4"/>ན། །མཉམ་བཞག་ངེས་པ་ཅན་གྱི་མཚན། །གྱིན་མ་བཅོས་པ་ཉིད་དོ། ཁུསྐྱུད་པ་ཐབས་ཀྱི་ཁྱད་པར་གྱིས། །རྩོལ་བའི་ལས་ཅན་གང་དག་ལ། །འཁྲུལ་གྱི་མེ་ལོང་བལྟས་པ་བཞིན། །མངོན་སུམ་ཡེ་ཤེས་ཆེན་པོ་<milestone unit="line" n="410.5"/>ལ བཅོས་པའི་ཐབས་ཀྱིས་གསལ་བར་འཛིན། །རྣ་བརྒྱུད་རྡོ་རྗེ་ལུང་གིས་ནི། །མ་བཅོས་བཅོས་མའི་སྒོ་ནས་ནི། །མཚོན་པའི་སྒོ་མོ་བསམ་ཡས་པ། །གདུལ་བའི་ཐབས་སུ་གསུངས་པ་ཡིན། །རྣ་བརྒྱུད་མན་ངག་<milestone unit="line" n="410.6"/>བརྒྱུད་མ་ཆད། །བརྒྱུད་པ་གསུམ་གྱི་ལུགས་ཀྱིས་ནི། །འཁོར་བའི་ཆུ་བོ་བསྒྲལ་བའི་ཕྱིར། །རྡོ་རྗེ་ཟབ་པ་འདྲ་བར་གནས། །རྒྱལ་བའི་དགོངསཔཇིབཞིནཔ། །སྒྲོསྐུར་བྲལ་བ་ལུང་གི་དོན། །ཡེ་ནས་རྒྱལ་ཐབས་<milestone unit="page" n="411"/><milestone unit="line" n="411.1"/>༄༅། །གནས་པས་ན། །རྣ་བརྒྱུད་ལུང་གི་རྒྱལ་པོ་ཡིན། །ཐབས་སྦྱོར་རིག་པ་འཕྲུལ་གྱི་སྒོ། །གང་འདོད་མོས་པ་དེ་ལ་བསྟན། །འདོད་སྦྱོར་མོས་པའི་ཚུལ་གྱིས་ནི། །མཐར་ནི་ནམ་མཁའ་ལྟ་བུར་<milestone unit="line" n="411.2"/>བཞུགས། །རྒྱལ་ཐབས་སྤྱི་བླུགས་ཚངས་པའི་དབང་། །མ་བརྗོད་དགོངས་པའི་བྱིན་བརླབས་ཀྱིས། །ཇི་བཞིན་ཉིད་དུ་དབང་བསྐུར་ནས། །དུས་མཐའི་ཆ་ལ་རྫོགས་སངས་རྒྱས། །ངོ་བོ་བཅོས་མེད་སྙིང་པོ་ནི། །མ་<milestone unit="line" n="411.3"/>བཙལ་རིག་པའི་གདེང་གིས་གནས། །འཁོར་མིན་མྱ་ངན་འདས་པའང་མེད། །བརྗོད་མེད་བསམ་བྲལ་རིག་པའི་ཀླུང་། །གང་ལའང་བསམ་ཤིང་སྤྱད་དུ་མེད། །རང་གསལ་ཡེ་ཤེས་སྙིང་པོ་ལ། །བརྗོད་པ་སྒྲ་ཡི་ཐ་<milestone unit="line" n="411.4"/>སྙད་ཀྱིས། །མཚོན་པ་ལམ་གྱི་རྒྱུད་དང་བྲལ། །ཅི་ཡང་ཡིན་ནོ་གང་ཡང་རུང་། །གཞི་ལམ་འབྲས་བུ་ཀུན་དང་འབྲེལ། །བརྗོད་དང་རང་རིག་ཡེ་ཤེས་ལ། །སྒྲ་ཡི་འཁོར་ལོ་རང་བཞིན་འཆར། །ལྷུན་གྲུབ་རང་གསལ་<milestone unit="line" n="411.5"/>དགོངས་པ་ལ། །བསམ་བརྗོད་འཛིན་པའི་འདུ་ཤེས་མེད། །འདོད་པའི་བློ་ཡིས་གང་སྦྱོར་བ། །དམན་པའི་ཤེས་པ་རིམ་བརྒྱད་དེ། །ཐེག་ཆེན་ནམ་མཁའ་རྡོ་རྗེ་དེ། །བཙལ་བས་ཐོབ་པར་ག་ལ་འགྱུར། །རྣ་<milestone unit="line" n="411.6"/>བརྒྱུད་ཐུགས་ཀྱི་རིན་ཆེན་འདི། །རྣ་རྒྱུད་འཕྲུལ་ཚིག་མི་ལྡན་པར། །རང་རྟགས་ལོག་པའི་འདུ་ཤེས་ཀྱིས། །བརྟགས་པས་མི་གྲོལ་ལྟུང་བའི་རྒྱུད། །རང་གསལ་ངེས་པའི་དོན་བྲལ་ནས། །གཞན་ཡང་ངེས་མེད་<milestone unit="page" n="412"/><milestone unit="line" n="412.1"/>གཉིས་ཀ་ལྟུང་། །དེ་ཕྱིར་བླ་མ་མཉེས་བྱས་ནས། །དོན་ལ་ཇི་བཞིན་འཇུག་པ་ཡིས། །སྒྲ་ཚིག་མཚན་མ་ལ་བརྟེན་ནས། །རང་གསལ་རིག་པ་རྟོགས་པར་འགྱུར། །ངེས་པ་རྙེད་ན་འགྱུར་བ་མེད། །འཁོར་བའི་<milestone unit="line" n="412.2"/>འཇིགས་བྲལ་གཡང་ས་མེད། །དེ་ནི་ངེས་པའི་དོན་ཞེས་བྱ། །ནམ་མཁའ་ལྟ་བུའི་ཆོས་ཉིད་ལ། །མཐའ་དབུས་སྤྲོས་བ་རྣམ་པར་བཅད། །ཉི་མའི་སྙིང་པོ་ཇི་བཞིན་དུ། །འཁོར་བ་ཀ་དག་ཡེ་སངས་རྒྱས། །སྣང་སྲིད་<milestone unit="line" n="412.3"/>གསལ་བའི་མེ་ལོང་ལྟར། །ཕྱོགས་རིགས་མེད་པར་གསལ་བར་འཆར། །ཏག་སྒ་ཀ་ཡི་སྤྱི་གཙུག་ལྟར། །བཙལ་མེད་འབྲས་བུ་ལྷུན་གྱིས་གྲུབ། །རྒྱ་མཚོ་ལྟ་བུའི་རང་བཞིན་པས། །མི་གཡོ་རླབས་འབྱུང་གཅིག་གི་<milestone unit="line" n="412.4"/>ངང་། །ནམ་མཁའི་ཁྱུད་ཆེན་ཇི་བཞིན་དུ། ཁོབས་འོག་འདུ་ཞིང་བཙལ་འཇིགས་མེད། །རྩལ་ཆེན་རྫོགས་པའི་སེང་གེ་ལྟར། །ཟིལ་གནོན་གཅིག་པུར་ལྷུན་གྱིས་རྫོགས། །རིན་ཆེན་དག་པའི་གསེར་གླིང་ལྟར། །ཐ་<milestone unit="line" n="412.5"/>དད་རྣམ་པ་གཅིག་ཏུ་གསལ། །དགོངས་པ་ནམ་མཁའི་མཐའ་མཉམ་ལ། །ཚད་དང་དཔག་ཏུ་ག་ལ་ཡོད། །འདི་ལ་ཆེ་ཆུང་ཚད་མེད་ལ། །འདི་ལ་མཐའ་དབུས་ཡོད་མ་ཡིན། །འདི་ལ་དམིགས་པའང་མེད་པས་<milestone unit="line" n="412.6"/>ན། །བྱིན་རླབས་ཉིད་ཀྱངདེབཞིནནོ། །ཞིངཁམས་སྐུ་གསུང་ཐུགས་ཉིད་དང་། །ཡོན་ཏན་འཕྲིན་ལས་ཐུགས་རྗེ་དང་། །ཕྱོགས་རིགས་མེད་པ་དེ་ཉིད་དོ། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་<milestone unit="page" n="413"/><milestone unit="line" n="413.1"/>༄༅། །ལས། །བྱང་ཆུབ་སེམས་ནམ་མཁའ་དང་མཉམ་པའི་གནས་ཚུལ་བསྟན་པའི་ལེའུ་སྟེ་བཅུ་གཅིག་པའོ།། །།དེ་ནས་གཞན་ཡང་བཤད་བྱ་བ། །དེ་བཞིན་དཔེ་དང་ཚད་མ་དང་། །བསྟན་པའི་དོན་དུ་<milestone unit="line" n="413.2"/>བཞག་ཚུལ་ལོ། །ཀུན་འདུས་རང་གསལ་དེ་བཞིན་ཉིད། །སྤྲོ་བསྡུ་མེད་པའི་དབྱིངས་ལ་གསང་། །འདུ་འབྲེལ་མེད་པས་གཅིག་ལ་རྫོགས། །རང་བྱུང་རྨད་གྲགས་དཀྱིལ་འཁོར་ནི། །གང་ལྟར་བསྟན་པས་གཅིག་ཏུ་<milestone unit="line" n="413.3"/>གསལ། །རྣམ་དག་འོད་གསལ་དཀྱིལ་འཁོར་ལ། །མཐའ་དབུས་ཆེ་ཆུང་ཡོངས་ཀྱི་མེད། །རང་བྱུང་བཙལ་བྲལ་ལྷུན་གྲུབ་ལ། །རྣམ་རྟོག་འཁོར་བ་རྣམ་པར་བཅད། །བཅོས་པ་མེད་དང་སྤྲོས་མེད་དང་། །ཡེ་ནས་དེ་<milestone unit="line" n="413.4"/>ལྟར་སྣང་བ་དང་། །ཞེན་པར་བརྟགས་པའི་ཆོས་མེད་པར། །དེ་བཞིན་ཉིད་ཅེས་རྣམ་པར་བསྒྲགས། །གསལ་ལ་དབུས་མཐའ་མེད་པ་ཡི། །དེ་བཞིན་ཉིད་དེ་ཀུན་གྱི་ངང་། །ཀུན་གྱི་བདག་ཉིད་གསང་<milestone unit="line" n="413.5"/>བའི་ཐུགས། །ཡེ་ཤེས་ཆེ་མཆོག་སྤྱོད་ཡུལ་ཏེ། །གཟུང་འཛིན་མེད་པའི་ཆོས་མེད་དེ། །སངས་རྒྱས་དགོངས་བ་ཐུགས་ཀྱི་མཆོག །གསང་བའི་ཡང་གསང་ཡེ་ཤེས་ན། །ཀུན་ལ་གསལ་བ་ཁྱབ་པར་གནས། །མི་<milestone unit="line" n="413.6"/>གཡོ་ཐིག་ལེ་ཆེན་པོའི་ངང་། །ཕྱག་རྒྱ་རིག་པ་མཆོག་ལ་རྫོགས། །གསང་བ་མཆོག་གི་ཡེ་ཤེས་ནི། །མ་སྐྱེས་ཨ་ཡི་དོན་དེ་གོ །བཙལ་བྲལ་རིག་པའི་ངོ་བོ་ཡང་། །ཕྱོགས་དང་ཕྱོགས་བྲལ་གཉིས་ཀ་མེད། །བརྗོད་<milestone unit="page" n="414"/><milestone unit="line" n="414.1"/>མེད་བརྗོད་པའི་དངོས་གཞི་ཅན། །བརྗོད་བྲལ་སྒྲ་ཡི་ངོ་བོ་ཅན། །གང་གིས་བསྟན་པས་དེ་ལྷར་གོ །སྐྱེ་འགྲོ་ཕྱི་ནང་སྣོད་བཅུད་ཀུན། །ཆེན་པོ་ལྔར་འདུས་དེ་ཉིད་ནི། །དེ་ཉིད་འབྱུང་བ་སོ་སོར་ཡང་། །ནམ་མཁའི་<milestone unit="line" n="414.2"/>ངང་དུ་འདུས་པ་ལྟར། །འདས་དང་མ་འདས་ཅིར་གསལ་བ། །རང་རིག་རང་གསལ་དབྱིངས་སུ་བརྡལ། །སྐུ་གསུམ་བྱེ་བྲག་ཅིར་བསྟན་པ། །མ་སྐྱེས་སྟོང་པའི་ངང་དུ་གསལ། །འཆིང་གྲོལ་མེད་པ་དབུ་མའི་<milestone unit="line" n="414.3"/>ལམ། །མཐའ་གསུམ་བྲལ་བའི་ཡེ་སངས་རྒྱས། །ཡུལ་བྲལ་རིག་པ་ཅིར་མི་དགོངས། །འཛིན་བྲལ་སྤྱོད་པ་མཐའ་ལས་འདས། །རིག་པའི་ཡེ་ཤེས་བསམ་མི་ཁྱབ། །མ་སྐྱེས་ཡེ་ཤེས་དོན་དང་ལྡན། །ཅི་ཡང་ཡིད་ལ་<milestone unit="line" n="414.4"/>ངེས་པ་མེད། །མ་བརྟགས་ཀུན་དང་མཉམ་དུ་སྐྱེས། །བརྟགས་ན་མ་བརྟགས་དོན་དང་བྲལ། །མི་བསམ་མི་དགོངས་སྤྱོད་དང་བྲལ། །མཉམ་ཉིད་གསལ་བའི་ངང་ལ་བཞུགས། །དེ་བཞིན་མ་བཅོས་ཡེ་ཤེས་<milestone unit="line" n="414.5"/>ལ། །དཔེ་དང་མཚོན་པའི་མཚན་མ་ཡིས། །བཅོས་སམ་མ་བཅོས་དོན་མི་གསལ། །ནམ་མཁའི་དཔེ་དང་ཚིག་གིས་གསལ། །མཁའ་ལ་འགྱུར་འཇིག་མི་མངའ་ལྟར། །ཡེ་གསལ་རྡོ་རྗེ་འགྱུར་འཇིག་མེད། །མ་སྐྱེས་<milestone unit="line" n="414.6"/>ཁྱབ་བརྡལ་ནམ་མཁའ་ལྷར། །བདེ་ཆེན་ཡེ་ཤེས་དང་འདྲ་བ། །འདུ་འབྲལ་འགྲོ་འོང་མི་གནས་ཤིང་། །མི་གནས་ནམ་མཁའི་དབྱིངས་ལ་བཞུགས། །ཀུན་འདུས་དབྱིངས་ཆེན་རྟག་པའི་ཚུལ། །འོད་གསལ་དེ་འདྲར་<milestone unit="page" n="415"/><milestone unit="line" n="415.1"/>༄༅། །ཅིར་མི་དགོངས། །ཆུ་བོ་དག་ནི་པདྨ་དང་། །རིན་ཆེན་གླིང་དང་ཁྱུང་ཉིད་དང་། །ས་གཞི་རི་རབ་ཉི་ཟླ་ལྟར། །ནོར་བུ་ལྟ་བུའི་མཚན་ཉིད་ནི། །མཚོན་པ་དཔེ་ཡི་ཚུལ་དུ་བཤད། །རང་བཞིན་དག་དང་<milestone unit="line" n="415.2"/>རྒྱུན་མ་ཆད། །རང་གི་མཚན་ཉིད་མི་འདའ་ཞིང་། །མ་བཙལ་བཞག་པས་སྐྱོན་རྣམས་ཞི། །དེ་དག་དེ་ཡི་ཚུལ་དུ་བཤད། །རང་བཞིན་དག་པས་མ་ཆག་དང་། །སྐྱོན་དང་མཉམ་དུ་གནས་པ་དང་། །མཐོང་བ་དགའ་བ་<milestone unit="line" n="415.3"/>བསྐྱེད་པའི་ཕྱིར། །དེ་དག་དེ་ཡི་ཚུལ་དུ་བཤད། །མ་འདྲེས་གཅིག་ཏུ་གསལ་བ་དང་། །ཡེ་ནས་དག་དང་སེལ་མེད་དང་། །དེ་མིང་མེད་དང་རོ་གཅིག་པས། །དེ་ཡང་ངེས་པར་མཚོན་པའི་ལུང་། །བཙལ་མེད་པ་དང་<milestone unit="line" n="415.4"/>གཅིག་པར་མིན། །གཟའ་མེད་འཇིགས་བྲལ་ནམ་མཁའ་སྤྱོད། །ཟིལ་གནོན་ཁོབས་འོད་འདུས་པའི་ཕྱིར། །ངེས་པ་དཔའ་བའི་ཚིག་ཏུ་བསྒྲགས། །བཟང་ངན་མེད་དང་ཀུན་སྐྱེད་དང་། །རྟེན་དང་ཀུན་སྤྱོད་<milestone unit="line" n="415.5"/>རྟོགས་སྤྱོད་བྲལ། །ཆགས་སྡང་རྣམ་རྟོག་མི་གནས་པས། །མཚོན་པ་དཔེ་ཡི་ཚིག་ཏུ་གསུངས། །མཐོང་དང་ལྷག་པར་འཕགས་པ་དང་། །མི་བསྐྱོད་པ་དང་རྫོགས་བྲལ་དང་། །མཐོང་དང་རྟོགས་པར་དཀའ་བས་<milestone unit="line" n="415.6"/>ན། །ངེས་པར་རྟོགས་པའི་ཚུལ་དུ་གཅིག །གསལ་དང་ཁྱད་པར་མ་བཙལ་བར། །འོད་ལྡན་མུན་པ་གདོད་ནས་བྲལ། །ཕྱོགས་མེད་སྣང་བས་ཀུན་ཏུ་བརྡལ། །དེ་དང་འདྲ་བར་དཔེ་ཡི་དོན། །རང་བྱུང་བཙལ་མེད་<milestone unit="page" n="416"/><milestone unit="line" n="416.1"/>ཟད་མི་ཤེས། །འཕེལ་འགྲིབ་ཕྱོགས་རིས་མེད་པ་དང་། །ཀུན་གྱི་རེ་སྐོང་བསམ་བྲལ་བས། །དེ་དག་ཉེ་བར་མཚོན་པ་ཡིན། །གསང་བའི་ཡེ་ཤེས་ཟབ་མོ་ལ། །སྒྲ་དང་ཚད་མ་གཏན་ཚིགས་དག ཁྲེས་རབ་རྗེས་<milestone unit="line" n="416.2"/>དཔགས་ལུང་ཉིད་ཀྱིས། །གཏན་ལ་ཕེབས་པ་མ་ཡིན་ཏེ། །ངེས་པར་གསང་བའི་མངོན་སུམ་ལ། །རྗེས་དཔགས་རིག་པ་ནོར་བའི་ལམ། །ངེས་དོན་སངས་རྒྱས་དགོངས་པ་ལ། །དྲང་དོན་གང་ཟག་བསམ་པ་<milestone unit="line" n="416.3"/>ཡིས། །བཙལ་མེད་དང་ལ་རྩོལ་བས་འཇུག །འདི་དོན་ལོག་པས་ངེས་མ་རྙེད། །གསང་བ་ཡེ་ཤེས་བརྗོད་བྲལ་ལ། །མཚན་མའི་ཐ་སྙད་མི་འཇུག་ཀྱང་། །དེ་ཉིད་ཚིག་གི་ལྡེ་མིག་གིས། །བརྗོད་པར་རིག་པའི་འཁོར<milestone unit="line" n="416.4"/>ལོར་གསལ། །བྱ་བྲལ་རྫོགས་ལུང་མ་བཅོས་པ། །རང་གི་ངེས་པའི་དོན་གྱིས་མཚོན། །བརྒྱུད་པའི་བྱ་བྲལ་རྫོགས་ལུང་ལ། །ཇི་བཞིན་ངེས་པའི་གཏན་ཚིགས་ནི། །འབད་རྩོལ་བྲལ་བར་དོན་གོ་བས། །རིན་ཆེན་<milestone unit="line" n="416.5"/>འབར་བའི་ངོ་བོ་སྟོན། །མ་བཅོས་བྱ་བྲལ་རྫོགས་ལུང་ནི། །གཉིས་མེད་ཡེ་ཤེས་གསང་བའི་དོན། །སྒྲོ་སྐུར་མེད་པའི་བཀའ་ལུང་གིས། །བཅོས་མེད་གསལ་བའི་དོན་ལ་སྦྱོར། །རིག་པ་བྱ་བྲལ་རྫོགས་ལུང་ནི། །རང་<milestone unit="line" n="416.6"/>གསལ་རྩོལ་བྲལཇིབཞིནཔ། །མབཅོས་འོད་བརྡལ་ཇི་བཞིན་དུ། །རང་གསལ་ལུང་གིསཇིབཞིནགནས། །མ་བཅོས་ངེས་པའི་གཏན་ཚིགས་ནི། །ནམ་མཁའི་ངོ་བོ་སྟོང་པ་ལ། །ཐུན་མོང་ཚད་མས་མི་གཞལ་<milestone unit="page" n="417"/><milestone unit="line" n="417.1"/>༄༅། །གྱི། །རང་བཞིན་ཉིད་ཀྱིས་གསལ་བར་སྟོན། །ཆོས་སྐུ་སྣང་བའི་རང་བཞིན་ནི། །ཡེ་ནས་མ་བཅོས་ཇི་བཞིན་པ། །རང་བཞིན་ཉིད་ཀྱིས་གཏན་ལ་འབེབས། །དེ་རྟོགས་སངས་རྒྱས་ཀུན་དང་<milestone unit="line" n="417.2"/>མཉམ། །ཉི་མའི་རང་བཞིན་གསལ་བ་ནི། །རང་གི་རང་བཞིན་གསལ་བར་འགྱུར། །དེ་བཞིན་རང་གསལ་ཡེ་ཤེས་ཀྱང་། །བཅོམ་མེད་རང་གི་རང་བཞིན་སྣང་། །མ་བཅོས་རིག་པའི་དོན་མེད་ན། །བཅོས་པའི་རྣལ་<milestone unit="line" n="417.3"/>འབྱོར་པ་ཡི་ལམ བཅོས་པ་མེད་དང་རང་བཞིན་གསལ། །རྐྱེན་བྲལ་རང་གི་རིག་པ་ནི། །མ་བཅོས་གསང་བའི་རིག་པ་ཡིན། །དེ་བཞིན་ཉིད་ལ་ཇི་བཞིན་དུ། །མ་བཅོས་དོན་ལ་མི་འཇུག་པར། །སྒྲ་དང་བརྡ་སྒོ་<milestone unit="line" n="417.4"/>རྟོག་པ་ཡིས། །རང་གསལ་ཡེ་ཤེས་དོན་དང་བྲལ། །ཡེ་ཤེས་སྙིང་པོར་ཀུན་འདུས་པས། །རང་གསལ་ཡེ་ཤེས་མ་ཡིན་པ། །སྣང་བརྟགས་ཞེན་པའི་ཆོས་གནས་ན། །འཁྲུལ་པས་བྱང་ཆུབ་ཇི་ལྟར་རྙེད། །ཀུན་<milestone unit="line" n="417.5"/>བརྟགས་གོམས་པའི་རང་ཉམས་ཀྱིས། །རང་གསལ་བརྟགས་མེད་སྙིང་པོ་ལ། །མཉན་བཤད་བརྗོད་པ་ཅི་བྱས་ཀྱང་། །རྒྱ་མཚོ་རྦས་བསྒྲིབས་ཚུལ་དུ་མཐོང་། །མ་མཐོང་གང་མཐོང་ཅིར་མི་མཐོང་། །གསལ་ཡང་<milestone unit="line" n="417.6"/>ཀུན་བྲལ་འདི་དང་བྲལ། །མ་མཐོང་བ་ཉིད་མཐོང་བའི་མཐའ། །མཐོང་བ་ཉིད་ཀྱང་མ་མཐོང་མཐའ། །མཐའ་བྲལ་དབུ་མ་མཐའ་ཡི་ལམ། །ནམ་མཁའ་རྡོ་རྗེ་དཀྱིལ་འཁོར་ལ། །མཐའ་དབུས་ཡོད་མེད་ཅིར་མི་<milestone unit="page" n="418"/><milestone unit="line" n="418.1"/>མཐོང་། །རང་གསལ་རིག་པ་མཐའ་དབུས་མེད། །ཡེ་ཤེས་རིག་པ་ཕྱོགས་རིས་མེད། །གསལ་བའི་རིག་པ་སྒྲིབ་བྱེད་མེད། །མ་བཅོས་རྣལ་མ་བསམ་དུ་མེད། །རང་བྱུང་རིག་པ་ཐལ་བྱུང་བ། །རིམ་པས་མ་ཡིན་དུས་<milestone unit="line" n="418.2"/>གཅིག་གསལ། །བདག་གཞན་མི་དམིགས་ཅིར་མི་དགོངས། །གསལ་བྲལ་རིག་པ་ཐམས་ཅད་གསལ། །ཉམས་མྱོང་རིག་པ་རྣམ་རྟོག་བྲལ། །མངོན་སུམ་གསལ་ཡང་དམིགས་སུ་མེད། །རང་བྱུང་ཡེ་ཤེས་རང་<milestone unit="line" n="418.3"/>གསལ་ལུང་། །གསལ་བའི་རིག་པ་ཏིང་འཛིན་མཆོག །རྡོ་རྗེ་ཉི་འོད་འབར་བ་ལྟར། །གསལ་བ་དམིགས་མེད་འདུ་ཤེས་་ཆོད། །མ་བསམས་པ་ཉིད་བསམ་པའི་མཐའ། །མ་རྟོགས་པ་ཉིད་རྟོགས་པའི་ཀློང་། ཁུསྨྱུ་བ་<milestone unit="line" n="418.4"/>མེད་པའི་ཡེ་ཤེས་ནི། །མཁའ་ལྟར་བརྡལ་བའི་ཚུལ་དུ་གསལ། །གང་ཡང་མ་བཀག་མངོན་སུམ་གསལ། །མི་ལྡོག་མི་འཇུག་དེ་བཞིན་ཉིད། །བཏང་སྙོམས་བར་མའི་ཚུལ་དུ་གནས། །མཚན་མ་སྒྲ་ཡི་རྗེས་འབྲངས་<milestone unit="line" n="418.5"/>པས མ་བཅོས་ངང་ལ་ཕྱིན་ཅི་ལོག །མ་བཅོས་རིག་པ་དམ་བཅས་ནས། །མངོན་སུམ་དོན་ལ་ཕྱེད་ཡུལ་བསྒོམས། །མ་བཅོས་དོན་ལ་བསམ་པས་བཅོས། །དམིགས་མེད་དོན་ལ་དམིགས་པར་གཟུང་། །བཙལ་<milestone unit="line" n="418.6"/>བྲལ་ཡུལ་ལས་གཏན་དུ་གོལ། །རྣ་བརྒྱུད་ལུང་གི་རྗེས་འབྲངས་ནས། །དེ་མ་ཐག་ཏུ་རིག་པ་འཆར། །འོད་འབར་ཡེ་ཤེས་མཆོག་གི་ལམ། །སྙིང་པོ་མཆོག་ལས་མ་ཡེངས་པའོ། །ཇིབཞིནབརྗོདཔཐམས་ཅད་<milestone unit="page" n="419"/><milestone unit="line" n="419.1"/>༄༅། །ནི། ་ཡེ་ཤེས་རྫོགས་པ་ཉིད་ཀྱི་མཐའ། །གཉིས་མེད་ཡེ་ཤེས་རྫོགས་པ་ལ། །མཐའ་དབུས་ཞེན་པ་རྣམ་པ་བཅད། །རང་གསལ་དོན་ལ་གང་ཞེན་པ། །བདེ་བའི་ཡུལ་ལ་ཞེན་ཆགས་པས། །ཆགས་དང་<milestone unit="line" n="419.2"/>མ་ཆགས་ཚིག་གི་མཐའ། །རང་གསལ་དོན་ལས་མི་འདའ་འོ། །བརྟག་གཉིས་སྦྱང་དང་གསོལ་བ་གདབ། །གནང་སྤྱིན་གདམ་ངག་ཕོག་པ་ཡིས། །ངེས་པའི་དོན་ལ་བཞག་པའོ། །མ་བཅོས་ཇི་བཞིན་དཀྱིལ་འཁོར་<milestone unit="line" n="419.3"/>ལ། །མ་བཙལ་ལྷུན་གྲུབ་ཚུལ་ཉིད་དུ། །གཉིས་མེད་རིག་པའི་དྲོད་ཚད་ཀྱིས། །མ་ཡེངས་གྱི་ནར་གནས་པའོ། །མ་བཙལ་རིག་པ་མངོན་སུམ་ལ། །ཡུལ་མེད་ཐུག་ཕྲད་རང་གསལ་གྱིས། །འཛིན་བྲལ་དབུ་མའི་ཏིང་<milestone unit="line" n="419.4"/>འཛིན་གྱིས། །རྒྱ་མཚོ་འཇིངས་དང་འདྲ་བར་གསལ། །གསལ་ལམ་མི་གཡོ་ཡུལ་བྲལ་བ། །རྣམ་པར་མི་རྟོག་མཆོག་གི་ལུང་། །མ་བཙལ་རང་བྱུང་ཡུལ་གྱི་ཚོལ། །མཐའ་དབུས་མི་བསམ་རིག་པར་གསལ། །སྐལ་<milestone unit="line" n="419.5"/>ལྡན་རིག་པ་རབ་སྤྱངས་པ། །ལུས་དང་སྲོག་ལ་མི་ལྟ་ཞིང་། །སྙིང་དག་སྙིང་དུང་འདྲེས་པ་ལ། །གནང་སྦྱིན་གསང་བར་ནན་ཆགས་བྱ། །གང་གིས་གསང་བའི་དམ་ཉམས་ན། །དེ་མ་ཐག་ཏུ་འཇིག་པ་དང་། །འཇིག་<milestone unit="line" n="419.6"/>རྟེན་བཅས་ཀ་ཆེན་པོར་འགྱུར། །དེ་ཡི་བསམ་པ་བརྟག་པ་དང་། །སྣོད་ངན་ཞེ་བཅད་བསྐྲད་པ་དང་། །གསང་བའི་དོན་དང་མི་འགལ་དང་། །འཇིག་རྟེན་བཀའ་ཆགས་སྤྱང་བའི་ཕྱིར། །སྤྱོད་ལམ་ཚིག་དང་རྫས་<milestone unit="page" n="420"/><milestone unit="line" n="420.1"/>རྣམས་ཀྱིས། །སྤྱང་བའི་རིམ་པ་རབ་ཏུ་བྱ། །ངེས་དང་མ་ངེས་བརྟག་པའི་ཕྱིར། །བསྲེགས་བཅད་བརྡར་བའི་གསེར་བཞིན་དུ། །དེ་དང་དེ་རུ་དབྱེ་བའི་ཕྱིར། །འདི་དག་རབ་ཏུ་ཅེས་པ་ཡིན། །དབང་ལུང་རྫོགས་པའི་<milestone unit="line" n="420.2"/>བླ་མ་ལ། །ལེགས་པར་མཉེས་པར་བྱས་ནས་ནི། །བདག་ཉིད་རབ་ཏུ་བསྒྲལ་བའི་ཕྱིར། །གདམ་ངག་འདོད་པར་གསོལ་བ་གདབ། །བྲལ་དུ་གཏོང་བ་མི་ནུས་ན། །དེ་ལ་རྣ་བརྒྱུད་ལུང་བྱིན་པས། །བར་ཆད་ཆེན་པོ་<milestone unit="line" n="420.3"/>འབྱུང་བ་དང་། །དེ་མ་ཐག་ཏུ་བརླགས་པར་འགྱུར། །རིན་ཆེན་འབར་བའི་གདན་ཁྲི་ལ། །ལུང་དང་བླ་མ་བཞག་ནས་ནི། །འདོད་པའི་ལོངས་སྤྱོད་ཕུལ་བྱས་ནས། །རྣ་བརྒྱུད་མན་ངག་ནོད་པར་བྱ། །ལུང་བསྟན་བླ་མ་<milestone unit="line" n="420.4"/>དེ་ཡིས་ཀྱང་། །རང་རང་རིག་པའི་རང་བརྟགས་ལ། །གང་དུ་གང་དུ་མཐུན་སྤྱོར་བའི། །སོ་སོ་རང་རིག་མན་ངག་སྤྱིན། །ཅི་ཡང་དོན་ལ་མི་རྟོགས་པའི། །འཕྲུལ་གྱི་བློ་འདྲའི་མན་ངག་སྤྱིན། །ལུས་ངག་བཙལ་མེད་མི་<milestone unit="line" n="420.5"/>གཡོ་བའི། །སྟེང་ཆུ་ལྟ་བུའི་མན་ངག་སྤྱིན། །ཕྱི་ནང་འདུ་བྱེད་གང་བསྟན་ལ། །རིག་པ་གཏོད་པའི་མན་ངག་སྤྱིན། །དབང་པོ་ཐ་མལ་སྟོབས་ལྡན་ལ། །དུས་གཅིག་སྨིན་པའི་གདམ་ངག་སྤྱིན། །སྣོད་ལྡན་ཕྲ་མན་ཏིང་<milestone unit="line" n="420.6"/>འཛིན་ལ། །སྤྱོད་ལམ་ཏིང་འཛིན་བསྟན་པར་བྱ། །གཞན་ཡང་གང་དང་གང་ཡིན་པ། །དེ་དང་དེ་ཡི་མན་ངག་སྦྱིན། །མཉེས་པའི་ཡོ་བྱད་ལུས་དང་སྲོག །འཕངས་མེད་སེམས་ཀྱིས་མི་གཏོང་ན། །དེ་ལ་མན་ངག་སྣོད་<milestone unit="page" n="421"/><milestone unit="line" n="421.1"/>༄༅། །མེད་པས། །ཚིག་གཅིག་ཙམ་ཡང་མི་བསྟན་ནོ། །བྱམས་དང་སྙིང་རྗེའི་བདག་ཉིད་ཅན། །དབང་དང་དམ་ཚིག་ལྡན་པ་དང་། །ཐབས་མཁས་རྫུ་འཕྲུལ་བྱིན་རླབས་ཆེ། །ཟབ་ལ་རྐྱེན་ཐུབ་་འཁྲུག་པ་<milestone unit="line" n="421.2"/>མེད། །རྩོལ་བྲལ་རིག་པ་ཀླུངས་སུ་སོན། །ཡེངས་དང་རེ་དོགས་རྣམ་པར་བཅད། །དམ་པའི་མཛོད་དང་གཏེར་ལྡན་ཞིང་། །རྣ་བརྒྱུད་ལུང་ལ་མཆོག་ཏུ་གོམས། །སྤྱི་བླུགས་ཚངས་པའི་དབང་ལ་མཁས། །འདི་ནི་ལུང་<milestone unit="line" n="421.3"/>བསྟན་སློབ་དཔོན་ནོ། །སྨྲ་བརྗོད་དོན་ལ་གང་གོམས་ཀྱང་། །རྡོ་རྗེ་དམ་ཚིག་མི་ལྡན་ན། །རྡོ་རྗེ་སློབ་དཔོན་དེ་ཉིད་ཀྱང་། །ངེས་པར་ངན་འགྲོ་ཉིད་དུ་སྐྱེ། །རྡོ་རྗེ་སློབ་མའི་མཚན་ཉིད་ལ། །དད་དང་དམ་ཚིག་སྙིང་<milestone unit="line" n="421.4"/>རྗེར་ལྡན། །ངང་ཚུལ་བཟང་ལ་ཁོང་མི་ཁྲོ། །སྤྱོད་ཐུབ་སེར་སྣ་སྤངས་པ་དང་། །གསེར་ལྟར་མི་འགྱུར་བརྟན་པའི་བློ། །ངེས་པ་གཅིག་ལ་འདི་གཏད་དོ། །གཉིས་ལས་འཕེལ་བར་མི་བྱའོ། །དད་མེད་ཆགས་པ་ཆེ་བ་<milestone unit="line" n="421.5"/>དང་། །དད་མེད་ཁྲོ་ག་་རང་བཞིན་ངན། །གྲགས་དང་མཚན་མའི་ཚིག་ལ་དགའ། །སྙིང་རྗེ་མེད་པའི་གང་ཟག་ལ། །སྤེལ་ཞིང་བསྟན་པར་མི་བྱའོ། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་<milestone unit="line" n="421.6"/>ལས། །དཔེ་དང་འཇུག་ཚུལ་བསྟན་པའི་ལེའུ་སྟེ་བཅུ་གཉིས་པའོ།། །།དེ་ནས་བཞན་ཡང་བཤད་བྱ་བ། །རྣམ་དག་སེམས་ཀྱི་དཀྱིལ་འཁོར་ལ། །མཚན་མའི་རྣམ་རྟོག་ངོ་བོ་ཉིད། །སྣང་ཚུལ་ལྟ་བ་མཐར་ཕྱིན་<milestone unit="page" n="422"/><milestone unit="line" n="422.1"/>པའོ། །རང་བྱུང་བསམ་པའི་ཡུལ་འཛིན་མེད། །གཉིས་བྲལ་འདུ་མེད་མཉམ་པའི་ངང་ ཅི་ཡང་མ་ཡིན་རིག་པའི་ངང་། །རིག་པ་མ་ཡིན་མ་རིག་མིན། །ཕྱོགས་མེད་བྱམས་སྙོམས་རྒྱས་པའི་བློས། །རང་བྱུང་རིག་<milestone unit="line" n="422.2"/>པའི་འཁོར་ལོ་ན། །སྤོང་ལེན་མེད་པའི་ཚུལ་དུ་བཞུགས། །སྙིང་པོ་མཉམ་ཉིད་གསང་བའི་མཆོག །ཟབ་མོའི་སྦྲོས་བྲལ་མཐའ་དབུས་མེད། །སྟོང་པའི་འདུ་ཤེས་རྣམ་བྲལ་བའི། །སེམས་དཔའ་མི་བསྐྱོད་པ་ཡི་<milestone unit="line" n="422.3"/>ཀློང་། །བསམས་པ་རྟོགས་པས་ཅིར་མི་བསམ། །ཐབས་བྲལ་ཀུན་ལ་རྒྱས་བཏབ་པས། །སྙིང་པོའི་སྙིང་པོ་མཆོག་གི་སྐུ། །མཁའ་དབྱིངས་རྣམ་དག་ཡེ་ཤེས་ལ། །ཞེན་པའི་རྣམ་པར་ཅིར་མི་གནས། །བརྟགས་པ་མ་<milestone unit="line" n="422.4"/>ཡིན་དེ་བཞིན་ཉིད། །བྱ་བྲལ་ནམ་མཁའ་ཉིད་ཀྱི་ཀློང་། །བཙལ་བྲལ་སེམས་ལ་ངོ་བོ་མེད། །མཚན་མའི་གཟུང་འཛིན་ཡུལ་ལས་འདས། །གང་ཡང་མ་བཅོས་སྙིང་པོ་ལ། །སྤྱད་ཅིང་བརྟགས་པས་གཏིང་མཐའ་<milestone unit="line" n="422.5"/>མེད། །གསང་བའི་ཡང་གསང་ཡུལ་མེད་པ། །རྨད་བྱུང་རབ་ཟབ་མཐའ་དབུས་མེད། །གསང་བའི་འཕོ་འགྱུར་མེད་པའི་གཏེར། །རང་བྱུང་རིག་པ་དོན་དུ་རྫོགས། །དུས་གསུམ་ཡེ་ཤེས་ཉག་གཅིག་ལ། །ཐ་སྙད་<milestone unit="line" n="422.6"/>གདགས་པའི་ལམ་དང་བྲལ། །རྟོག་དང་མི་རྟོག་ཀུན་བྲལ་བས། །ཐམས་ཅད་རང་བྱུང་སྙིང་པོ་མཆོག །སྤྲོས་མེད་བྱང་ཆུབ་སྙིང་པོ་ལ། །མཚན་མ་ཚིག་གི་སྒྲོ་སྐུར་མེད། །སྣང་གྲགས་སྲིད་པའིརངབཞིནནི། །རང<milestone unit="page" n="423"/><milestone unit="line" n="423.1"/>༄༅ པའི་སེམས་ཉིད་ནི། །གང་ལྟར་བརྟགས་པ་དེ་ལྟར་སྣང་། །ཅིར་ཡང་འགྱུར་ལྟ་སྣང་མོད་ཀྱིས། །ངོ་བོ་མི་འགྱུར་སྙིང་པོ་ཉིད། །བརྟགས་པས་བརྟགས་ཕྱིར་དོན་མི་མཐོང་། །ཆུ་ལ་རྐྱེན་གྱིས་བསྐྱོད་པ་<milestone unit="line" n="423.2"/>ལྟར། །འཁྲུལ་པའི་ཤེས་པ་མཐོང་མོད་ཀྱིས། །དངོས་ལ་གྲུབ་པ་ཀུན་གྱིས་སྟོང་། །གདོད་ནས་སྟོང་པའི་རང་བཞིན་ནི། །ཀུན་འབྱུང་རིག་པ་དབྱིངས་ཀྱི་ཀློང་། །སྤྲིན་དང་ནམ་མཁའ་ངོ་བོ་ལྟར། །དེ་ལྟ་བུ་ཡི་ཚུལ་དུ་<milestone unit="line" n="423.3"/>མཐོང་། །དེ་བཞིན་གསལ་བའི་ངོ་བོ་ཉིད། །མ་རྟོགས་པ་ཡི་དབང་གིས་བསླད། །དེ་ཉིད་གཉིས་མེད་སྙིང་པོ་རྫོགས། །སངས་རྒྱས་ཀུན་གྱི་སྙིང་པོ་སྟེ། །སེམས་ཅན་ཀུན་གྱི་དངོས་གཞི་ཡིན། །ཇི་བཞིན་གཡོ་མེད་<milestone unit="line" n="423.4"/>སྙིང་པོ་ནི། །རང་གསལ་ལུང་ལ་འཛིན་པ་མེད། །རང་གསལ་བཅོས་མེད་ཡེ་གནས་ལ། །བཅོས་པའི་བློ་བུར་རྣམ་རྟོག་པས། །མཁའ་ལ་བསྒྲིབས་ཤིང་འཐིབས་པ་ཡང་། །དེ་ཉིད་སྙིང་པོ་རང་བྱུང་ལུང་། །འདོད་སྦྱོར་<milestone unit="line" n="423.5"/>བློ་ཡིས་གང་བཙལ་བ། །ཆད་དུ་བྱས་པའི་མདུད་པ་ཡིན། །ཀུན་བཟང་རོལ་པ་ཅིར་ཡང་འཆར། །མཁའ་ལ་གཟའ་སྐར་བཀྲམ་ལྟར་གསལ། །ཀུན་འབྱུང་ནམ་མཁའི་སྙིང་པོ་ནི། །བྱ་བྲལ་རྫོགས་ཆེན་རང་བཞིན་<milestone unit="line" n="423.6"/>གནས། །རང་བྱུང་རིག་པའི་ངོ་བོ་ལ། །ཅིར་ཡང་གསལ་ལ་ཅིར་ཡང་མིན། །དུང་ལ་སེརཔོཇིབཞིནདུ། །མེདལ་ཡོད་པར་བརྟགས་པའི་སྣང་། །དངོས་པོ་མི་གནས་རང་བཞིན་ལ། །གནས་པར་མཛིན་པས་རིམ་<milestone unit="page" n="424"/><milestone unit="line" n="424.1"/>བརྒྱད་པའོ། །བྱིས་པ་ལག་པས་འདྲིད་པ་ལྟར། །ལོག་རྟོག་དྲང་བའི་དོན་དུ་བསྟན། །ཞབྲུལ་པ་གཞི་ལ་ཡོད་མེད་ཅེས། །གཅོད་པ་ནམ་མཁའི་མཐའ་འཚོལ་འདྲ། །ལོག་པར་བརྟགས་པའི་སྣང་ཚུལ་དང་། །རང་<milestone unit="line" n="424.2"/>བཞིན་མ་བཅོས་སྣང་ཚུལ་དང་། །རྟོག་པའི་བློ་ལ་སྣང་བ་མེད། །བྱེ་བྲག་མ་ཕྱེད་གཏི་མུག་བློ། །དངོས་པོ་མ་བཅོས་རང་སྣང་ལ། །ལ་ལས་བྱེད་པ་ཉིད་དུ་བརྟགས། །ལ་ལས་ལོག་པ་དྲུག་ཏུ་བརྟགས། །ལ་ལས་རྟག་<milestone unit="line" n="424.3"/>ཆད་གཉིས་སུ་བརྟགས། །ཡེ་ནས་གཅིག་ཏུ་གནས་པ་ལས། །སྤོང་དང་ལེན་པ་ཉིད་དུ་བརྟགས། །ལ་ལས་སྐྱེ་འཇིག་མེད་པ་ལ། །རྟེན་འབྲེལ་དགག་སྒྲུབ་གཉིས་སུ་བརྟགས། །ལ་ལས་བགྲོད་མེད་སྩོང་བ་<milestone unit="line" n="424.4"/>ལ། །བགྲོད་ཅིང་སྦྱོང་བ་ཉིད་དུ་བརྟགས། །གཟུང་འཛིན་མེད་པའི་དངོས་པོ་ལ། །གཟུང་དང་འཛིན་པ་ཉིད་དུ་བརྟགས། །བླང་དོར་མེད་པའི་མཉམ་ཉིད་ལ། །བླང་དང་དོར་བ་ཉིད་དུ་བརྟགས། །གཉིས་མེད་རིག་པ་<milestone unit="line" n="424.5"/>ཉག་གཅིག་ལ། །ཐབས་དང་ཤེས་རབ་གཉིས་སུ་བརྟགས། ་སྣྲུ་དང་རྐྱེན་བྲལ་རིག་པ་ལ། །དབྱིངས་དང་ཡེ་ཤེས་ཞབྲུལ་པའི་ལམ། །འདི་ལྟར་བརྟགས་པའི་སྣང་ཚུལ་ཏེ། །རྟོག་འཛིན་པ་ལ་རྟོག་པར་སྣང་། །ཐག་<milestone unit="line" n="424.6"/>པ་སྤྲུལ་དུ་འཛིན་པ་བཞིན། །རྣམ་པར་རྟོག་པའི་ངོ་ལ་སྣང་། །རྫོགས་པའི་སེམས་ཀྱི་རང་བཞིན་ནི། །རྣམ་རྟོག་འཛིན་པའི་བླ་མེད་དེ། །ཀུན་བཟང་རོལ་བ་ཅིར་ཡང་སྣང་། །འོད་གསལ་མ་བཅོས་ཆེན་པོ་<milestone unit="page" n="425"/><milestone unit="line" n="425.1"/>༄༅། །ཡིན། །གདོད་ནས་བརྟགས་པའི་དྲི་མེད་དེ། །མ་བཅོས་རང་བྱུང་རིག་པ་ཡིན། །རིན་ཆེན་གསེར་གླིང་ཇི་བཞིན་དུ། །མི་འགྱུར་སེལ་མེད་དེ་ལྟར་སྣང་། །མ་སྐྱེས་རང་བྱུང་རོལ་པ་ཡིས རང་ལ་མི་<milestone unit="line" n="425.2"/>རྟོག་གཞན་མི་རྟོག །མི་རྟོག་མཉམ་པའི་ངོ་བོར་སྣང་། །ཡེ་ནས་མ་བཅོས་དག་པ་ཉིད། །ནམ་མཁའ་མ་བཅོས་དག་པ་ལྟར། །མ་བཅོས་སྣང་བ་དེ་ལྟར་གནས། །ཇི་ལྟར་ནམ་མཁའི་བློ་བཞིན་དུ། །བརྟགས་པའི་བློ་<milestone unit="line" n="425.3"/>ཀུན་ཟད་འགྱུར་ན། །ཡེ་ཤེས་གསལ་བ་མཐའ་དབུས་མེད། །གསང་བའི་རིག་པ་བསམ་མི་ཁྱབ། །མ་བཅོས་བློ་ལ་སྣང་བརྟགས་མེད། །ཇི་བཞིན་པ་ལ་མི་གཡོ་ན། །མ་བཅོས་གསང་བའི་ལུང་ཡིན་ནོ། །ནམ་མཁའ་<milestone unit="line" n="425.4"/>སྟོང་པ་ཆེན་པོ་སྲ །བསམ་ཞིང་སྤྱད་པས་མི་ཐེབས་ཏེ། །རང་བཞིན་ཉིད་དུ་ཁུངས་ཀྱིས་ཐེབས། །བརྟགས་ན་གང་བརྟགས་རྟོག་པ་སྟེ། །མ་བརྟགས་སྣང་བ་རོལ་བ་ཡིན། །བསམ་ཞིང་སྤྱད་པ་ཀུན་ལས་གྲོལ། །མི་<milestone unit="line" n="425.5"/>འཛིན་མི་སྤྱད་དེ་བཞིན་ཉིད། །རང་ཤར་ཉི་མའི་སྙིང་པོ་ལྟར། །མ་བཅོས་རང་གསལ་ཉིད་དུ་མཁྱེན། །ནམ་མཁའ་གསང་བའི་རྣལ་འབྱོར་པས། །མ་བཅོས་དོན་གྱི་ངོ་བོ་མཁྱེན། །ཅིར་སྣང་སེམས་ཀྱི་རང་བཞིན་<milestone unit="line" n="425.6"/>ལ། །ལྟ་ཞིང་སྤྱད་པ་ཀུན་དང་བྲལ། །དམིགས་དང་བསམ་པའི་ཡུལ་ལས་འདས། །རང་གསལ་ངང་ལ་གཉིས་མེད་པས། །འབྱུང་འཇུག་རིག་པའི་རྗེས་མི་འཇུག །མ་བཅོས་སེམས་ལུང་གསལ་པ་ལ མ་བཅོས་<milestone unit="page" n="426"/><milestone unit="line" n="426.1"/>ལུང་གི་མཁྱེན་དང་བྲལ། །རང་གསལ་རིག་པ་མངོན་སུམ་ལ། །རྟགས་དང་ཚིག་གི་མཚོན་དང་བྲལ། །མ་བརྟགས་གསལ་བ་སྤྱན་གྱི་མཆོག །མཐོང་མེད་དམིགས་པའི་ཡུལ་དང་བྲལ། །ཀུན་ཀྱང་རང་བྱུང་སྙིང་པོ་<milestone unit="line" n="426.2"/>ལ། །ཆགས་པ་ཡེ་ཤེས་ངོ་བོར་གསལ། །སངས་རྒྱས་སེམས་ཅན་གཉིས་མེད་པས། །རང་བྱུང་སྙིང་པོ་ཉིད་དུ་མཐོང་། །མཐའ་དབུས་མེད་པའི་རིག་པ་ལ། །གཉིས་མེད་རིག་པ་གཅིག་ཏུ་མཐོང་། །ལ་ལས་འོ་ག་པར་<milestone unit="line" n="426.3"/>བརྟགས་དབང་གིས། །ལ་ལས་བྱེད་པ་ནོད་དུ་མཐོང་། །ལ་ལས་རྟག་དང་ཆད་པར་མཐོང་། །ལ་ལས་ཐ་དད་དོན་དུ་མཐོང་། །ལ་ལས་དགག་པའི་ཚུལ་དུ་མཐོང་། །ལ་ལས་འོ་ངས་སྤྱོད་ཡུལ་དུ་མཐོང་། །ལ་ལས་མི་<milestone unit="line" n="426.4"/>སྤོང་ལེན་པར་མཐོང་ ལ་ལས་ཐབས་ལས་དབང་བྱེད་མཐོང་། །ལ་ལས་རྒྱུད་དང་འབྲས་བུར་མཐོང་། །འདི་ཀུན་ལོག་པར་མཐོང་བ་སྟེ། །མེད་ལས་ཡོད་ཅིང་བདེན་པར་མཐོང་། །བརྫུན་པ་ཡང་དག་བདེན་པར་<milestone unit="line" n="426.5"/>འཛིན། །ཟླ་བ་གཉིས་པར་མི་གནས་ཀྱང་། །གཉིས་སུ་མཐོང་བ་ལོག་པའི་ལམ། །རྟོགས་པས་ཡེ་ཤེས་དོན་དུ་མཐོང་། །རང་ལས་གཞན་པ་མི་མཐོང་ཞིང་། །མ་མཐོང་བ་ཉིད་སྙིང་པོར་མཐོང་། །གསལ་ལ་མ་འདྲེས་<milestone unit="line" n="426.6"/>ཡོངས་རྫོགས་པས། །ནམ་མཁའི་ཆོ་འཕྲུལ་ཉིད་དང་འདྲ། །ཅི་ཡང་མ་བསམ་མ་བཅད་པས། རང་གཞག་རིག་པ་དུས་གཅིག་འཆར། །མཐར་ཕྱིན་གསང་བའི་རིག་པ་ཡང་། །གདོད་ནས་མཐར་ཕྱིན་རིག་པ་<milestone unit="page" n="427"/><milestone unit="line" n="427.1"/>༄༅། །ལ། །མཐར་ཕྱིན་ཡེ་ཤེས་ཤུགས་ཀྱིས་གསལ། །སྣང་བ་སེམས་སུ་མཐར་ཕྱིན་ལ། །ཡེ་ཤེས་གསལ་བའི་རང་བཞིན་ལ། །མུན་པའི་རྟགས་པ་གདོད་ནས་མེད། །རང་གཞག་རིག་པའི་མེ་ལོང་ལ ཆོས་<milestone unit="line" n="427.2"/>ཀུན་སྣང་ཞིང་མ་འདྲེས་གསལ། །མཐར་ཕྱིན་གསང་བ་སེམས་ཀྱི་ལམ། །གདོད་ནས་འབྲས་བུ་མཐར་ཕྱིན་པས། །བཙལ་དང་བསྒྲུབ་པའི་ཁར་མ་ལུས། །བྱང་ཆུབ་སེམས་ཀྱི་རང་བཞིན་ནི། །འོད་གསལ་རྟོག་པ་<milestone unit="line" n="427.3"/>རྣམ་པར་དག །རྒྱུ་འབྲས་མཐར་ཕྱིན་ལྷུན་རྫོགས་པས། །འདོད་པའི་ཡོན་ཏན་རང་བཞིན་ཚང་། །མ་བགྲོད་སངས་རྒྱས་མཐར་ཕྱིན་པས། །ལམ་དང་ས་བཅུ་བགྲང་དུ་མེད། །རྣམ་པར་རྟོག་པས་བརྟགས་པ་<milestone unit="line" n="427.4"/>ནི། །བགྲོད་པས་མཐར་ཕྱིན་ཐོབཔར་འདོད། །མ་བཅོས་ཡེ་ཤེས་མཆོག་གི་ས། །བཙལ་བའི་ལས་ཀྱིས་ཐོབ་པ་མིན། །སྦྱངས་མེད་ལྷུན་གྱིས་གྲུབ་པའི་ས། །སྦྱང་ཞིང་བགྲོད་པའི་ཡུལ་མ་ཡིན། །དགོངས་པ་གསང་<milestone unit="line" n="427.5"/>བའི་ངེས་ལུང་ལ། །སྙིང་པོ་ཀུན་འདུས་གསང་བའི་མཆོག །ཆོས་ཀུན་འདུས་པའི་ལུས་པ་མེད། །དགོངས་པ་མཐར་ཕྱིན་མན་ངག་ནི། །མ་བཅོས་གྱི་ནར་བཞག་པས་ན། །བསམ་མེད་རིག་པ་མཐར་ཕྱིན་<milestone unit="line" n="427.6"/>པས། །དགོངས་པ་མི་འགྱུར་བདེ་བའི་ཀླུང་། །ངེས་པར་བསམ་ཞིང་རྟག་ཏུ་མེད། །སྒོམ་ཚེ་དང་དུ་མི་བླང་ཞིང་། །མི་བསྒོམ་ཡེངས་པ་རྣམ་པར་བཅད། །མི་གཡོ་བརྟན་པའི་ཀླུང་ཞུགས་ན། །ཡེངས་བ་མེད་དོ་ཡེ་<milestone unit="page" n="428"/><milestone unit="line" n="428.1"/>སངས་རྒྱས། །རང་གསལ་རིག་པ་འདུ་ཤེས་མེད། །བསམ་མེད་རིག་པ་ཀློང་དུ་རྫོགས། །གང་ཞིག་གང་ལ་གནས་པ་ལ། །བླ་མས་དེ་ཡི་དྲོད་ཚད་བཤད། །དེ་ནས་གང་དུའང་འདུ་ཤེས་བཅད། །ཕྲག་བརྒྱ་དུས་<milestone unit="line" n="428.2"/>གཅིག་རྫོགས་པའི་ལུང་། །མཁའ་མཉམ་ཀློང་ལ་རྟག་ཏུ་བཞུགས། །ལ་ལས་དགེ་སྡིག་མེད་པར་བརྟགས། །གསང་བའི་འདུ་འཕྲོ་མི་དམིགས་ཤིང་། །ཐུག་ཕྲད་རིག་པ་གསལ་བའི་སེམས། །མཁའ་ལྟར་དག་པས་<milestone unit="line" n="428.3"/>བཅོས་པ་མེད། །བཅོས་ན་བརྟགས་པའི་གྲོང་ཁྱེར་བ། །བསམ་བྲལ་རིག་པ་དཔངས་དམའ་བ། །བཏང་སྙོམས་སྒྲིབ་པ་འཕངས་དམས་པ། །གླིང་བཞི་སྐྱེ་མེད་བཞི་དག་དང་། །མུན་པའི་ཁམས་སུ་ལྷུང་པར་<milestone unit="line" n="428.4"/>འགྱུར། །གལ་ཏེ་བསྒྲིབས་ན་འཆིང་འགྱུར་ཏེ། །གསལ་བར་ཀློང་ན་གྲོལ་བར་ངེས། །དེ་དག་བར་གྱི་གནས་ཚུལ་ནི། །བླ་མ་རྡོ་རྗེས་དགྲོལ་བར་བྱས། །ཚིག་ཏུ་མ་བསྟན་རང་གཞག་ལུང་། །རྟག་ཏུ་གསལ་ཡང་<milestone unit="line" n="428.5"/>ངོས་གཟུང་མེད། །གསལ་བྱེད་བླ་མས་མ་མཚོན་ན། །རང་གཞན་ལུག་དེ་རིག་པ་མེད། །ཆེད་དུ་བྱས་དང་བཏང་སྙོམས་དང་། །ཆགས་དང་འཛིན་པ་དེ་ཉིད་ནི། །རྙོག་པ་བཞི་བྲལ་དང་མའི་བློ། །འབྱུང་འཇུག་མེད་<milestone unit="line" n="428.6"/>པར་ཡེ་ཤེས་གསལ། །ཅིར་ཡང་གསལ་ལ་ངོ་བཟུང་མེད། །རིག་པ་མ་བཅོས་ཀླུང་དུ་སོན། །མཚན་འཛིན་ཡུལ་ལ་རྣམ་པར་བཅད། །གསང་བ་བརྗོད་བྲལ་རིག་པ་ནི། །མ་བསྟན་རིག་པ་ཐབས་ཀྱི་གོ །དེ་ཉིད་<milestone unit="page" n="429"/><milestone unit="line" n="429.1"/>༄༅། །མཐར་ཕྱིན་སེམས་ཀྱི་ལམ། །མ་བགྲོད་རིག་པ་ཅིག་ཅར་རྫོགས། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། རྟོག་པ་དང་སྒྲིབ་པ་མེད་པར་བསྟན་པའི་ལེའུ་སྟེ་བཅུ་གསུམ་<milestone unit="line" n="429.2"/>པའོ།། །།དེ་ནས་གཞན་ཡང་བཤད་བྱ་བ། ཁྱབ་པ་ཆོས་སྐུ་ཚད་དཔག་མེད། །ནམ་མཁའ་ཆེན་པོ་ཇི་བཞིན་དུ། ཁྱབ་པ་སེམས་ཉིད་དེ་དང་འདྲ། །ཚད་མེད་སེམས་ཀྱི་རང་བཞིན་ནི། །བདག་གཞན་དོན་<milestone unit="line" n="429.3"/>གཉིས་མི་མངའ་བ། །མཁའ་ལ་ཉི་ཟླའི་དཀྱིལ་འཁོར་ལ། །ཚད་མེད་ཚད་བྲལ་ཕྱོགས་སུ་རྫོགས། །མཐའ་བྲལ་ནམ་མཁའ་ཆེནཔོ་ལྟར། ཁྱབ་པར་གསལ་ཡང་དམིགས་དང་བྲལ། །རྡོ་རྗེ་སེམས་དཔའ་ནམ་མཁའ་<milestone unit="line" n="429.4"/>ཆེ། །གསང་བའི་སྙིང་པོ་མཆོག་གི་ལུང་། །ཡེ་ཤེས་མཁའ་མཉམ་སྒྲ་དོན་མེད། །སྐུ་གསུམ་རིག་པ་འགྱུར་མེད་ཀློང་། །བཅོས་མེད་སྙིང་པོ་མཁའ་ལྟར་ཡངས། །རིག་པ་རྒྱ་མཚོ་ཀླུང་ལྟར་ཟབ། །ཟབ་མོ་གསང་བའི་<milestone unit="line" n="429.5"/>རང་བཞིན་ནི། །ཆོས་ཀུན་མ་བཙལ་རིག་པར་ཤར། །དེ་ཉིད་ཐིམ་འགྱུར་མི་མངོན་ཞིང་། །གསལ་བ་དམིགས་པ་ཀུན་དང་བྲལ། །དགོངས་འདུ་སེམས་ཀྱི་མེ་ལོང་ལ། །རོལ་པ་ཕྱོགས་རིས་མེད་པར་འཆར། །ཀུན་<milestone unit="line" n="429.6"/>ཁྱབ་རིག་པ་ཆོས་ཀྱི་དབྱིངས། །མཐའ་ལ་ཐུག་པ་མི་གནས་ཤིང་། །དབྱིངས་ལའང་བྲི་བ་ཡོད་མ་ཡིན། །ནམ་མཁའ་མི་འགྱུར་རྟག་པ་ལྟར། །སེམས་ཉིད་དུས་གསུམ་མ་བཅོས་གནས། །གང་འདིར་མཁའ་མཉམ་<milestone unit="page" n="430"/><milestone unit="line" n="430.1"/>ཀློང་གི་དོན། །རྟག་དཀའ་རིག་པའི་སྙིང་པོ་ལ། །གྲགས་པའི་ཆོས་བརྒྱད་གཙོར་གཞག་ནས། །གསང་བའི་བསྟན་པ་འཕེལ་འགྱུར་ན། །མཐོང་ཡུལ་འདི་ལ་བརླག་པ་དང་། །བར་མ་སྲིད་པའི་ཆོས་མེད་<milestone unit="line" n="430.2"/>པར། །ལྟ་སྤྱོད་སྒྲ་བཞིར་ལོག་སྤྱོད་པས། །གནམ་ལྕགས་ལྟ་བུར་ཡུད་ཀྱིས་ལྟུང་། །རྡོ་རྗེ་དམ་ཚིག་མི ལྡན་པར། །རྣ་བརྒྱུད་གསང་བ་སྤྱད་བྱས་ན། །གཉིས་ཀ་སྤྲེལ་མར་ལྟུང་གྱུར་ནས། །དེ་ནི་ཐར་པ་ག་ལ་<milestone unit="line" n="430.3"/>འགྱུར། །རང་གསལ་རིག་པའི་དོན་མེད་པར། །བདག་གཞན་ཆགས་སྡང་ང་རྒྱལ་གྱིས། །མཁས་འདོད་དྲེགས་པའི་རློམ་སེམས་ཀྱིས། །མཐོ་དམན་ཕྱོགས་རིས་བློ་སྐྱེ་ནས། །དེ་ལ་སྐྱོབ་པར་ནུས་སམ་ཅི ཡང་<milestone unit="line" n="430.4"/>དག་ཐེག་པའི་སྙིང་པོ་ལ། །མན་ངག་ངེས་པའི་དོན་མེད་པས། །སྒྲ་ལ་བརྟགས་ནས་དོན་ལ་སྤྱོད། །ངེས་པར་ལྟུང་འགྱུར་ཐར་པ་མིན། །དམུས་ལོང་ངམ་གྲོག་སྙེག་པ་ལ། །གང་ཞིག་བཀྲི་བས་མི་འཇུག་ན། །དེ་ཡི་<milestone unit="line" n="430.5"/>རྗེས་འབྲང་མི་ལྡོག་པས། །དེ་ཡང་སྡུག་བསྔལ་འདོད་དམ་ཅི། །མ་བཅོས་རིག་པའི་རྣལ་འབྱོར་པས། །རྫོགས་ཆེན་སེམས་ཀྱི་རང་བཞིན་ནི། །མཐའ་བྲལ་དབུས་ལའང་མི་གནས་པས། །ཚད་དང་བྲལ་བའི་ཚད་<milestone unit="line" n="430.6"/>ཡིན་ནོ། །གསང་དོན་རིག་པ་བསམ་མི་ཁྱབ། །སྙིང་པོ་འབྱུང་བའི་དཀྱིལ་འཁོར་ནི། །མ་བཅོས་གསང་བ་ཉིད་ཀྱི་སྒོ། །རིག་པ་ལྡེ་མིག་ཉིད་ཀྱི་ཕྱེ། །མན་ངག་རིན་ཆེན་འབར་བ་ཉིད། །བཙལ་བྲལཇིབཞིནལྷུན<milestone unit="page" n="431"/><milestone unit="line" n="431.1"/>༄༅། །གྲུབ་པས། །མ་བཙལ་རིག་པ་རང་བཞིན་གཞག་པས་འགྲུབ། །མ་བཅོས་གསང་བའི་བློ་མེད་ན། །བཅོས་པས་གསང་དོན་འདི་དང་བྲལ། །རྫོགས་ཆེན་ཐུགས་ཀྱི་སྙིང་པོ་ལ། །མ་བསྒྲིབས་ཡེ་ཤེས་<milestone unit="line" n="431.2"/>མཁའ་ལྟར་དག །མ་བཙལ་གདོད་ནས་ངོ་བོས་སྟོང་། །མི་དམིགས་བརྗོད་བྲལ་རིག་པའི་ཀློང་། །ཚེགས་མེད་དུས་གཅིག་ས་ནོན་པས། །ཆེ་བའི་ཡོན་ཏན་ཅིག་ཅར་གསལ། །བརྗོད་བྲལ་གསང་བའི་ཆོས་ཉིད་<milestone unit="line" n="431.3"/>ནི། །འདི་དང་འདི་ཞེས་ངོས་གཟུང་མེད། །གསང་བའི་མན་ངག་གསང་ཆེན་འདི། །རང་བྱུང་རིག་པ་མ་ཡིན་པ། །དེ་ཉིད་རྙེད་པ་མ་ཡིན་ལ། །རང་བྱུང་གསལ་བ་ཡུལ་མེད་པས། །རིག་པའི་ཡེ་ཤེས་དམིགས་དང་<milestone unit="line" n="431.4"/>བྲལ། །ཡེ་ཤེས་དབྱིངས་ལས་མ་གཡོས་པས། །བསམ་གྱིས་མི་ཁྱབ་དུས་གཅིག་མཁྱེན། །སྙིང་པོའི་དོན་ལས་མི་འདའ་བས། །རང་གསལ་སྙིང་པོ་མི་གཡོའི་ལུང་། །བསམ་བྲལ་དབྱིངས་ལས་མ་གཡོས་པས། །རང་<milestone unit="line" n="431.5"/>བྱུང་གཡོ་མེད་ཐུགས་རྗེ་ཡིས། །འགྲོ་བ་དབྱིངས་ཀྱི་ཐར་ལམ་སྟོན། །རྟག་པ་མི་འགྱུར་ནམ་མཁའ་ནི། །གསང་བ་རང་བྱུང་ནམ་མཁའ་ཆེ། །ཐོགས་མེད་བསམ་པ་ཀུན་དང་བྲལ། །བསམ་བྲལ་འདུ་ཤེས་ཀུན་དང་<milestone unit="line" n="431.6"/>བྲལ། །རིག་པ་ཀུན་གསལ་ཕྱོགས་མེད་སྙོམས། །རྣམ་རྟོག་གཏོད་འཛིན་མི་མངའ་ཡང་ མ་བཙལ་མ་གཡོསཇིབཞིནདུ། །གཡོམེད་རང་བྱུང་གསང་བ་ལས བསམ་པའི་འདུ་ཤེས་མ་ལུས་མཁྱེན། །མཁན་པོ་<milestone unit="page" n="432"/><milestone unit="line" n="432.1"/>ནམ་མཁའ་རྡུལ་བྲལ་ཞིང་། །སྲིད་པའི་དྲ་བ་རྣམ་པར་གཅོད། །གཞན་མེད་རང་བྱུང་དག་པའི་དབྱིངས། །བསམ་པའི་དྲི་མ་ཀུན་བྲལ་བས། །ཡེ་ཤེས་དབེན་པའི་ངོ་བོ་ཉིད། །འདོད་འབྱུང་ཅིར་གསལ་ཕྱོགས་རི་<milestone unit="line" n="432.2"/>མེད། །མ་བཅོས་སྙིང་པོ་བསམ་པ་ཟད། །གང་ཡིན་དེ་ཉིད་རྣམ་དག་པས། །འདུ་ཤེས་བྲལ་བའི་དབྱིངས་མཐའ་ཐུག །ཇི་ལྟར་བློ་ཡིས་དྲན་པ་ཉིད། །དེ་དག་ཀུན་བྲལ་རང་གི་བློ། །ཡེ་ཤེ་གསལ་བ་མཐར་ཕྱིན་<milestone unit="line" n="432.3"/>པ། །སེམས་ཀྱི་ལུང་ལ་གཉིས་མེད་པ། །གཉིས་འཛིན་རྟོག་པ་ཕྱིན་ཅི་ལོག །ཞེས་བྲལ་རང་བྱུང་ཡེ་ཤེས་ལ། །བསམ་པའི་ཁྱད་པར་ཅི་བྱུང་བ། །རང་བྱུང་གསལ་བའི་ངོ་བོར་ལྟ། །རིག་མེད་མཐའ་བྲལ་དོན་གྱི་<milestone unit="line" n="432.4"/>གཞི། །འདི་དག་བྱང་ཆུབ་སེམས་ཉིད་དེ། །མ་རྟོགས་བྱེད་པས་ལྷུན་གྱིས་གྲུབ། །ཞེན་པ་མེད་པས་དེ་བཞིན་ཉིད། །ཡེ་ཤེས་དབྱིངས་སྦྱོར་འཛིན་པ་མེད། །ཀུན་ཁྱབ་གསང་བའི་ཐིག་ལེ་ཡིས། །མ་ཁྱབ་མེད་པས་དུས་<milestone unit="line" n="432.5"/>གཅིག་ཉིད། །བདག་མེད་གཞན་བྲལ་དེ་བཞིན་ཉིད། །ལྷུན་གྱིས་གྲུབ་པས་ཡུལ་ལས་འདས། །རང་བྱུང་བྱིན་རླབས་ངོ་མཚར་ཆེ། །ཀུན་འདུས་རིག་པའི་གོང་ཞེས་བྱ། །བདག་བཀྲོལ་དོན་མཐོང་གསལ་མཐར་<milestone unit="line" n="432.6"/>ཕྱིན། །བསམས་པའི་འདུ་ཤེས་དུས་གཅིག་ཟད། །འདི་དག་མ་ལུས་སེམས་ཉིད་དུ། །ངེས་པར་རྟོགས་ན་སེམས་ཉིད་མཐོང་། །ཐོབ་པས་རང་བསམ་མ་ཡིན་ཀྱང་། །བརྡ་དོན་དགྲོལབའི་ཁྱད་པར་གྱིས། །གསལ་བྱ་<milestone unit="page" n="433"/><milestone unit="line" n="433.1"/>༄༅། །གསལ་བྱེད་དེ་བཞིན་དུ། །མཐོང་བས་ཀུན་བྲལ་འབྲས་བུ་གནས། །ཀུན་ཁྱབ་གསལ་བར་གནས་མོད་ཀྱང་། །གསལ་བྱེད་རྐྱེན་དང་མི་ལྡན་ན། །རང་བྱུང་དོན་དང་མི་ཕྲད་ཅིང་། །ཕྱོགས་མེད་ཉི་མ་མི་<milestone unit="line" n="433.2"/>འཆར་ཏེ། །རྒྱལ་པོ་ལོང་བའི་བརྒྱན་བཞིན་ནོ། །ཡེ་ནས་མ་བཅོས་ཆོས་སྐུ་ལ། །འཁོར་བ་ཀུན་རྟོག་གནས་པ་བཞིན། །རང་ལ་རང་གི་རང་མཐར་ཕྱིན། །རང་གི་གདེང་ལ་རང་དབང་ལྟར། །རང་ལ་རྫོགས་སོ་གཞན་<milestone unit="line" n="433.3"/>ཅི་དགོས། །གཏེར་ཁྱིམ་སྣང་བ་དེ་བཞིན་ཏེ། །དེ་ལས་ཡོད་པ་མ་ཡིན་ནོ། །རྡོ་རྗེ་ངག་དང་མི་ལྡན་ཞིང་། །རིམ་མེད་དུས་གཅིག་གདེང་མེད་པར། །མཚན་མ་སྒྲ་ཡི་གཏན་ཚིགས་ཀྱིས། །ལྟུང་ཞིང་ངེས་པ་རྙེད་མི་<milestone unit="line" n="433.4"/>འགྱུར། །མཉེས་པའི་ཡོ་བྱད་སྔོན་སོང་ཞིང་། །དབང་ལུང་བླ་མའི་པདྨའི་ཞབས། །རྟག་ཏུ་གཞིབས་པའི་རྣལ་འབྱོར་པས། །གསང་བ་རྫོགས་བའི་དོན་འདི་ཤེས། བུམ་པས་བཞིབས་པས་གསལ་བཅ་འདུས། །དེ་<milestone unit="line" n="433.5"/>བཞིན་བླ་མའི་ཞལ་ཤེས་པས། །འདི་དོན་རྟོགས་སོ་འདི་ཀུན་རྟོགས། །དུས་གཅིག་གསལ་བ་ཉིད་དུ་མཁྱེན། །དེ་བཞིན་གསལ་བའི་རྣལ་འབྱོར་པས། །བརྡ་དོན་ཚིག་མཚན་མི་མངའ་བར། །འོན་ཀྱང་ཇི་བཞིན་རིག་<milestone unit="line" n="433.6"/>པར་སྟོན། ཁྲེས་ཀྱང་རང་བྱུང་གསལ་བར་ཤེས། །མ་མཐོང་ཀུན་མཐོང་རང་བཞིན་མཐོང་། །ཡུལ་བྲལ་རིག་པ་ཉག་གཅིག་ལ། །རྟོག་དང་མི་རྟོག་མི་གནས་ཏེ། །ཕྱོགས་མེད་གཅིག་ལས་མི་འདའ་འོ། །བདག་ཉིད་<milestone unit="page" n="434"/><milestone unit="line" n="434.1"/>ཡིན་པས་གཞན་མི་ཆོལ། །ལྷུན་གྱིས་གྲུབ་པས་ཡུལ་མ་ཚོལ། །རང་བྱུང་ཉིད་པར་རྒྱུ་རྐྱེན་བྲལ། །དུས་གཅིག་གནས་པས་རིམ་འགྲོ་མེད། །གསང་བའི་རང་བཞིན་རྟོགས་པར་དཀའ། །གདོད་ནས་ཐོབ་པའི་དབང་མི་<milestone unit="line" n="434.2"/>བསྐུར། །བྱིན་ལྡན་ཡེ་ཤེས་བྱིན་མི་རློབ། །སྦྱན་དྲངས་མེད་པས་ཡེ་ནས་གནས། །རང་ཉིད་དགྱེས་པས་མཆོད་མི་བྱེད། །གཉིས་མེད་རིག་པ་བསྟིམ་དང་བྲལ། །ཇི་ལྟར་དེ་ལ་དེ་མཐོང་ལྟར། །བདག་ཉིད་ལྷུན་གྲུབ་ཡེ་<milestone unit="line" n="434.3"/>ཤེས་ཀློང་། །མ་ལུས་རིག་པ་གསལ་བར་ཐིམ། །འདི་ལ་གཉིས་མེད་གཅིག་ཏུ་འབར། །ཉམས་མྱོང་རིག་པ་ཅི་ཡང་མེད། །རྡོ་རྗེ་རིན་ཆེན་འབར་བ་ལྟར། །ཅི་ཡང་ཡིན་ལ་ཅི་ཡང་འབྱུང་། །གསང་བ་རང་བྱུང་རྣམ་<milestone unit="line" n="434.4"/>པར་དག །ཐིག་ལེ་གཅིག་ཏུ་རྫོགས་པའི་ལུང་། །ཡེ་ཤེས་རང་འབར་ངོ་མཚར་ཆེ། །སྙིང་པོ་རང་བྱུང་དོན་དུ་མཐོང་། །བསམ་པ་མེད་པའི་ཆོས་དབྱིངས་ལ། །བསམ་དང་མི་བསམ་གདོད་ནས་སྟོང་། །གཉིས་<milestone unit="line" n="434.5"/>མེད་ཐིག་ལེར་འོད་གསལ་བས། །རིག་པའི་སྙིང་པོ་ཉི་མར་ཤར། །མ་ལུས་མཐའ་དག་ཉིད་ཀྱི་ཕྱིར། །གཅིག་ཏུ་འདུས་སོ་འདི་ལྟར་མཐོང་། །བདེ་ཆེན་རོལ་པའི་ཁྱད་པར་ལས། །རང་བྱུང་གཡོ་མེད་ཐུགས་རྗེའི་<milestone unit="line" n="434.6"/>ས། །མ་འདྲེས་མཁའ་ལ་གཟའ་སྐར་བཀྲམ། །མ་འདྲེས་སྙིང་པོར་རྫོགས་པར་མཐོང་། །སྙིང་པོའི་དོན་དུ་དབྱེ་བ་མེད། །གདུལ་བྱའི་དུས་ན་སོ་སོར་སྤྱོད། །གཉིས་ཀ་རང་བྱུང་སྙིང་པོར་ཐིམ། །རང་གསལ་གཉིས་<milestone unit="page" n="435"/><milestone unit="line" n="435.1"/>༄༅། །མེད་དེ་བཞིན་ཉིད། །རིག་པ་དོན་རྙེད་བསམ་མི་ཁྱབ། །རང་བྱུང་རིག་པ་གསལ་བ་ཉམས། །བརྗོད་པ་བློ་ཡི་དུས་གཅིག་གསལ། ཁྱབ་པར་གསལ་ལོ་དམིགས་བ་་བཅད། །ཏིང་འཛིན་སྟོང་པ་མ་<milestone unit="line" n="435.2"/>རབས་སེམས། །རང་གཞག་རིག་པ་བསམ་མི་ཁྱབ། །མི་འབྱུང་མི་འཇུག་ཅིར་མི་བསམ། །བདེ་མཆོག་རོལ་པ་གཅིག་ཏུ་འཁྱིལ། །ཀུན་ཀྱང་རང་བྱུང་རིག་པའི་འོད། །ཕྱོགས་རིས་མེད་པར་ཁྱབ་པ་ཡིས། །དུས་<milestone unit="line" n="435.3"/>གཅིག་ཉིད་དུ་གསལ་བར་འཆར། །མི་འགག་མི་སྐྱེ་ཡུལ་མི་ཚོལ། །རང་གཞག་དམིགས་བྲལ་རྐྱེན་མེད་ལུང་། །མ་བཙལ་རང་གཞག་གཤུགས་ལས་འབྱུང་། །མ་ཡེངས་བརྩོན་འགྲུས་ཡུ་བ་ཅན། །གཅིག་གི་རང་<milestone unit="line" n="435.4"/>བཞིན་ཁྱབ་པའི་ངང་། །གཉིས་མེད་རིག་པ་བསམ་མི་ཁྱབ། །བདེ་བ་རྫོགས་ཆེན་རང་བཞིན་ངང་། །ཐིག་ལེ་བདེ་མཆོག་དོན་དུ་རྫོགས། །བརྗོད་བྲལ་རིག་པའི་འཁོར་ལོ་ལ། །བསམ་བྲལ་རིག་པས་གསལ་པར་<milestone unit="line" n="435.5"/>མཐོང་། །རེ་དོགས་འཛིན་པ་རྣམ་པར་བཅད། །ཐབ་སྦྱོར་གོལ་ཐབས་མཐའ་ཡས་བ། །རྡོ་རྗེ་བླ་མའི་ཞལ་གྱིས་གསལ། །གདུལ་བྱ་ཚེ་ན་སྐབས་ཀྱིས་སྤྱོད། །ངེས་པའི་དུས་ན་ཕྱོགས་རིས་མེད། །རང་གཞན་སེམས་<milestone unit="line" n="435.6"/>བྱུང་སེམས་ཉིད་ལུང་། །བྱ་བྲལ་རྫོགས་ལུང་སེམས་གཏེར་གསུམ། །དངོས་ལ་ཁྱད་པར་མི་གནས་ཏེ། །བསམ་པའི་ངོ་ལ་མཐུན་པར་སྣང་། །ཏིང་འཛིན་བདེ་བ་རིག་པའི་གཏེར། །རིམ་མེད་དུས་གཅིག་གསལ་བའི་<milestone unit="page" n="436"/><milestone unit="line" n="436.1"/>ཉམས། །རྐྱེན་མེད་བར་ཆད་ཀུན་དང་བྲལ། །ཚུལ་གསུམ་དོན་ལ་མཉམ་གཞག་པས། །འབད་མེད་བྲལ་བས་ལྷུན་རྫོགས་པས། །དྲོད་གསུམ་རྟགས་གསུམ་ཤེས་པ་དྲུག །མ་བཙལབྱིན་གྱིས་བརླབས་ལས་<milestone unit="line" n="436.2"/>བྱུང་། །མན་ངག་གཞི་ལ་གནས་བཅས་པས། །བཞི་གསལ་ངོ་བོ་དམིགས་འཛིན་མེད། །གང་ཡང་ཡིན་ནོ་ཅི་ཡང་རུང་། །ཐམས་ཅད་གསལ་ལ་ངོས་འཛིན་མེད། །ཀུན་བཟངརིག་པའི་ཡེ་ཤེས་ལ། །མཐའ་དབུས་<milestone unit="line" n="436.3"/>མེད་པའི་སེམས་ཀྱིས་འཇུག །རང་བྱུང་རིག་པ་འོད་གསལ་བ། །འདུ་ཤེས་མེད་པའི་དབྱིངས་ལ་གཏུགས། །དངོས་བསམ་གཉིས་མེད་མི་གནས་པ། །རྟོགས་མི་རྟོགས་ཀྱི་ཁྱད་པར་གྱིས། །དེ་ལྟ་ཉིད་དུ་སོ་སོར་<milestone unit="line" n="436.4"/>སྣང་། །རིག་པའི་དོན་ལ་ཕྱོགས་རིས་མེད། །མཐར་ཕྱིན་བྱང་ཆུབ་སེམས་ཀྱི་ལམ། །བཙལ་མེད་རང་བཞིན་ལྷུན་གྱིས་གྲུབ། །ཐིག་ལེ་གཅིག་གི་རང་བཞིན་ལ། །མ་བཅོས་ལྷུན་གྱིས་གྲུབ་པ་ཡིན། །རིན་ཆེན་འབར་<milestone unit="line" n="436.5"/>བའི་ལྷུན་གྲུབ་ལྟར། །མ་བཙལ་གྲུབ་པའི་ཡེ་ཤེས་ལ། །རྩོལ་བའི་རྣམ་གྲངས་ཀུན་གྱིས་སྟོན། །གདོད་ནས་དག་པ་མཐར་ཕྱིན་པས། །མཚན་འཛིན་རྣམ་པ་ཀུན་གྱིས་དབེན། །རང་བྱུང་རིག་པ་འོད་གསལ་<milestone unit="line" n="436.6"/>ལ། །ལོག་རྟོག་མཚན་མའི་སྤྲོས་དང་བྲལ། །ཀུན་བཟང་འབར་བའི་ཡེ་ཤེས་ལ། །འབྱུང་འཇུག་རིག་པའི་ཚུལ་གྱིས་གནས། །རིག་པ་མཐར་ཕྱིན་སེམས་ཀྱི་ཉམས། །དཔེ་བཞིའི་ཚུལ་གྱིས་ཉམས་མྱོང་པ། །རང་སྣང་<milestone unit="page" n="437"/><milestone unit="line" n="437.1"/>༄༅། །རིག་པའི་ཉམས་སུ་ཟད། །དེ་དག་རིག་པའི་དོན་དུ་འདོད། །གསང་བ་མཐར་ཕྱིན་ཀུན་གྱི་ལམ། །ཐམས་ཅད་ཡེ་ནས་ལྷུན་གྱིས་གྲུབ། །ཡེ་སངས་རྒྱས་པས་བཙལ་དུ་མེད། །ལྷུན་གྱིས་གྲུབ་པས་གཞན་<milestone unit="line" n="437.2"/>མི་ཚོལ། །སྨོན་དུ་མེད་པས་ཡུལ་དང་བྲལ། །རང་བྱུང་ཉིད་ལས་རྒྱུ་རྐྱེན་མེད། །འདུས་མ་བྱས་པས་འཇིག་བ་མེད། །དམིགས་པ་མེད་པས་ཡུལ་མི་ཚོལ། །རེ་བ་མེད་པས་རྩོལ་མི་བྱེད། །བསམ་སྤྱོད་འདུ་ཤེས་མི་<milestone unit="line" n="437.3"/>གནས་ཏེ། །ཡེ་ཤེས་གསང་བར་ཀུན་རྫོགས་པས། །གསང་བའི་རིག་པའི་ཀློང་ཞེས་བྱ། །བཅོས་མེད་ངང་དུ་སངས་རྒྱས་པ། །ལྡན་པ་དེ་དག་ཙམ་དུ་ཟད། ཁྲེས་རིག་དྲན་རྟོགས་སྙིང་པོར་རྫོགས། །དུས་གསུམ་སྙིང་<milestone unit="line" n="437.4"/>པོ་ལྷུན་རྫོགས་པས། །མཐར་ཕྱིན་སེམས་ལས་དབྱེ་བ་མེད། །དེ་ཉིད་རྟོགས་པས་མཐར་ཕྱིན་ལ། །བྲལ་དང་མ་བྲལ་ལ་སོགས་པ། །ཀུན་ཀྱང་རང་བྱུང་རིག་པ་ཡིན། །སྙིང་པོ་རང་བྱུང་དགོངས་པ་ལ། །རྟག་ཏུ་<milestone unit="line" n="437.5"/>གསལ་ནས་ལྟ་བ་ཡིན། །ལྷུན་གྱིས་གྲུབ་པར་འབྲས་བུ་ཡིན། །རྩོལ་དང་བྲལ་བས་དངོས་གྲུབ་ཡིན། །གདོད་ནས་དག་པས་སྦྱང་མི་དགོས། །ཡེ་ནས་མཐར་ཕྱིན་སྒོམ་མི་དགོས། །རང་བྱུང་ཡུལ་ལས་མི་རྟོག་<milestone unit="line" n="437.6"/>པས བསམ་པའི་འདུ་ཤེས་ཀུན་གྱིས་སྟོང་། །མ་ཡེངས་རིག་པའི་ཀླུང་དུ་ཞུགས། །འདུ་འབྲལ་མེད་པ་ཆོས་ཀྱི་དབྱིངས། །མར་མེ་ལྟ་བུ་ལུང་ཐོབ་ནས། །ལྷུན་གྱིས་གྲུབ་པས་ཞུགས་པ་ཡིན། །ནམ་མཁའ་མི་འགྱུར་<milestone unit="page" n="438"/><milestone unit="line" n="438.1"/>རྟག་པ་ལྟར། །མ་བཅོས་འཕོ་འགྱུར་མེད་པའི་སྐུ། །མཁའ་མཉམ་ངང་དུ་ཀུན་འདུས་ལྟར། །རང་སེམས་མ་བཅོས་སྙིང་པོར་འདུས། །རྒྱུ་རྐྱེན་དག་པ་ཇི་བཞིན་དུ། ཁྱབ་པ་ཆེན་པོ་རྒྱུ་རྐྱེན་མེད། །མ་འདྲེས་ནམ་མཁའ་<milestone unit="line" n="438.2"/>ཆོ་འཕྲུལ་ལྟར། །གཡོ་བ་མེད་ཅིང་བྱིན་རླབས་འབྱུང་། །ཡེ་ནས་མེད་པ་ཇི་བཞིན་དུ། །མ་བཅོས་དག་པ་ཆེན་པོར་གསལ། །ཇི་བཞིན་གསང་བའི་ནམ་མཁའ་ལྟར། །རང་བྱུང་གསང་བའི་སྙིང་པོ་སྐུ། །གང་ཡང་མ་<milestone unit="line" n="438.3"/>སྤངས་དག་པའི་སྐུ། །དུས་གསུམ་འཕོ་འགྱུར་མེད་པར་གནས། །རང་གསང་མཚོན་པའི་དཔེ་ཉིད་དེ། །མ་བཅོས་རང་བཞིན་དག་པ་ལ། །བཅོས་མའི་འདུ་ཤེས་ཕྱིན་ཅི་ལོག །བསམ་པའི་འདུ་ཤེས་མ་ལུས་ཟད། །ཡེ་<milestone unit="line" n="438.4"/>ཤེས་གསལ་བའི་དབྱིངས་མཐར་ཕྱིན། །རང་འབར་བྱིན་རླབས་རྨད་པོ་ཆེ། །འདུ་འབྲལ་མེད་པས་དབྱིངས་ལ་འཁོར། །མ་བཅོས་གསང་བའི་སྒྲ་ཚིག་གིས། །ཇི་བཞིན་ནམ་མཁའ་རང་སྣང་སྟོན། །འདི་ལ་མཐའ་དང་<milestone unit="line" n="438.5"/>དབུས་མེད་པས། །ནམ་མཁའ་དང་ནི་མཉམ་པའི་རྒྱུད། །ཇི་ལྟར་ཉི་འོད་འབར་བ་ལྟར། །མ་བསགས་ལྷུན་གྱིས་གྲུབ་པར་གནས། །ཐུགས་རྗེ་ནམ་མཁའི་མཐའ་ལྟར་བརྡལ། །རང་བྱུང་ལྷུན་གྲུབ་དབྱིངས་ཉིད་<milestone unit="line" n="438.6"/>ལ། །འབད་པ་མེད་པའི་བྱིན་རླབས་ཉིད། །རངབཞིནཤུགསཀྱིསའབྱུང་བ་ཡིན། །རང་བྱུང་རིག་པའི་སྙིང་པོ་ལས། །ཇི་ལྟར་བསམས་པ་དེ་ལྟར་སྣང་། །ཀུན་འབྱུང་ནམ་མཁའ་ལྟ་བུའི་འོད། །སུ་ཡི་རིག་པ་ཡེ་<milestone unit="page" n="439"/><milestone unit="line" n="439.1"/>༄༅། །སངས་རྒྱས། །དོན་ནི་རང་རིག་སེམས་ཀྱི་ལུང་། །རང་རིག་དེ་ཡང་འདི་མཉམ་བཅད། །ངེས་པར་གཞན་ལ་བསྟན་དུ་མེད། །དམིགས་དང་བྲལ་ལོ་མངོན་སུམ་དབྱིངས། །དབྱིངས་ལས་རིག་པའི་དོན་<milestone unit="line" n="439.2"/>ལ་ཞུགས། །ངེས་པའི་དོན་ལ་དེ་མ་ཐག །གསང་བ་རང་བྱུང་དབྱིངས་ལ་འདུས། །མ་བཅོས་གསང་བ་མཐར་ཕྱིན་པའོ། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། ཁྱབ་པ་ཆེན་པོའི་ཚད་བསྟན་<milestone unit="line" n="439.3"/>པའི་ལེའུ་སྟེ་བཅུ་བཞི་པའོ།། །།དེ་ནས་གཞན་ཡང་བཤད་བྱ་བ། །འབྲས་བུ་ཡོད་མེད་བཤད་བྱ་བ། །ལྷུན་གྲུབ་ཡེ་ཤེས་ཆེན་པོ་ལ། །བལྟོས་པའི་འབྲས་བུ་རིམ་པ་མེད། །རྒྱུ་ཉིད་འབྲས་བུ་མཐར་ཕྱིན་<milestone unit="line" n="439.4"/>པས མ་བཙལ་གདོད་ནས་དག་པ་ཡིན། །ཕྱོགས་རིས་ཅན་གྱི་འབྲས་བུ་མིན། །ལྷུན་གྱིས་གྲུབ་པའི་འབྲས་བུ་ཡིན། །རང་རིག་གདོད་ནས་ལྷུན་གྲུབ་པས། །བཙལ་བའི་ངོ་བོ་ཀུན་གྱིས་སྟོང་། །བསྒྲུབས་པས་གྲུབ་<milestone unit="line" n="439.5"/>པའི་འབྲས་བུ་མིན། །ཉི་མའི་འོད་ལྟར་རང་བཞིན་གྲུབ། །རིམ་པར་སྨིན་པའི་འབྲས་བུ་མིན། །དུས་གཅིག་སྨིན་པའི་འབྲས་བུ་ཡིན། །འདབ་ཆགས་རྒྱལ་པོ་ཇི་བཞིན་དུ། །དུས་གཅིག་སྨོན་པས་རིམ་པ་<milestone unit="line" n="439.6"/>མེད། །བསགས་པ་མ་ཡིན་འདོད་ནས་རྫོགས། །སྤོང་ལེན་བཅས་པའི་འབྲས་བུ་མིན། །སྤོང་ལེན་མེད་པའི་འབྲས་བུ་ཡིན། །ཀུན་གྱིས་མྱོང་བའི་འབྲས་བུ་མིན། །ལྷུན་གྲུབ་གསང་བའི་འབྲས་བུ་ཡིན། །གཞན་ལས་<milestone unit="page" n="440"/><milestone unit="line" n="440.1"/>བྱུང་བའི་འབྲས་བུ་མིན། །རང་ལས་བྱུང་བའི་འབྲས་བུ་ཡིན། །བཙལ་བས་བསྒྲུབས་པའི་འབྲས་བུ་མིན། །རང་བཞིན་ཡེ་གནས་འབྲས་བུ་ཡིན། །མ་བཅོས་ཡེ་ནས་འབྲས་བུ་ཡིན། །འདབ་གཤོག་ཉི་ཤུ་རྩ་ལྔ་<milestone unit="line" n="440.2"/>ཡོད། །དེ་དག་དུས་གཅིག་སྨིན་པའི་ཕྱིར། །དེ་བཞིན་རྫོགས་ཆེན་རྣལ་འབྱོར་པས། །རྟོགས་བ་ཙམ་གྱི་འབྲས་བུ་ཡིན། །བདེན་བཞིར་རིམ་པར་གོམས་པ་ཡིས། །མཐོང་སྒོམས་སྤོང་པའི་རིམ་པ་ཡིས། །འགོག་པའི་<milestone unit="line" n="440.3"/>འབྲས་བུ་དེ་ཉིད་ཀྱིས། །རིམ་པ་བཞི་ཡི་འབྲས་བུར་འདོད། །ཕྱི་ནང་རྟེན་འབྲེལ་ཏིང་འཛིན་གྱིས། །དེ་བཀབ་སྟོང་པ་བཟབ་མོ་ལ། །རང་དོན་གཉིས་མེད་མཐར་ཕྱིན་ཀྱང་། །ལྷུན་གྱིས་གྲུབ་པའི་འབྲས་བུ་<milestone unit="line" n="440.4"/>མིན། །བདེ་གཉིས་འབྲེལ་བའི་ཐབས་ཆེན་གྱིས། །ཕ་རོལ་ཕྱིན་བཅུ་སྤྱད་པ་ཡིས། །བཅུ་བགྲོད་ས་བཅུ་སྦྱངས་པ་ཡིས། །ཐོབ་པ་ལྷུན་གྲུབ་འབྲས་བུ་མིན། །ཕྱི་ནང་དག་པའི་ཚུལ་བཟུང་ནས། །མཐོ་དམན་རིམ་པའི་<milestone unit="line" n="440.5"/>འབྲས་ཐོབ་ཅིང་། །བླང་དོར་ཆེ་ཆུང་རིམ་པ་དེ། །ལྷུན་གྱིས་གྲུབ་པའི་འབྲས་བུ་མིན། །གཉིས་མེད་དོན་ལ་གཉིས་བརྟགས་ནས། །ལྟ་སྤྱོད་འབྲེལ་པའི་དོན་བྱེད་པས། །རང་སའི་འབྲས་བུ་ཐོབ་མོད་ཀྱང་། །དེ་ཡང་<milestone unit="line" n="440.6"/>ལྷུན་གྲུབ་འབྲས་བུ་མིན། །བྱིན་རླབས་གཉིས་མཐོང་སེམས་དཔའ་ཡིས། །གྲོགས་མཐོང་གྲུབ་པས་གཞན་ལས་ལེན། །བླང་དོར་སེམས་དཔའི་རྣལ་འབྱོར་པས། །བླང་དོར་མེད་པའི་འབྲས་བུ་མིན། །བསྐྱེད་<milestone unit="page" n="441"/><milestone unit="line" n="441.1"/>༄༅། །པའི་བསྐྱེད་དང་རྫོགས་པ་དང་། །རྫོགས་པའི་བསྐྱེད་དང་རྫོགས་པ་འདི། །འདུ་འཕྲོད་རིག་པའི་དཀྱིལ་འཁོར་གསུམ། །བྱིན་རླབས་དབང་དང་ལྡན་པ་ལ། །མཆོད་བཟླས་སྤྲོ་བསྡུ་ཐིག་ལེ་<milestone unit="line" n="441.2"/>ཡིས། །ཆེད་སྤྱངས་གྲུབ་པ་གསུམ་ཐོབ་པས། །གནས་འགྱུར་ཆེན་བྱས་རྟོགས་འཛིན་གྱིས། །ཐོབ་ཀྱང་ལྷུན་གྱིས་གྲུབ་པ་ཡིན། །ཡེ་ཤེས་གསང་བའི་དཀྱིལ་འཁོར་བཞི། །ཐབས་དང་ཤེས་རབ་ཁ་སྦྱོར་གཉིས། །གོང་<milestone unit="line" n="441.3"/>དུ་འཁྱིལ་ཞིང་འོག་ཏུ་འཛག །བདེ་བ་འཛག་ཅིང་གསུམ་རྫོགས་རྒྱས། ཁས་ཕུབ་མི་ཤིགས་ཧ༷་དཀར་དབུས། །བཅུ་དྲུག་གཉིས་ཀ་ཀ་ལི་ལྡན། །ཐབས་ཀྱིས་ཤེས་རབ་མཆོག་ལ་སྦྱོར། །འཕེན་དང་སྡུད་པའི་སྦྱོར་བས་<milestone unit="line" n="441.4"/>གསལ། །བརྒྱད་གཉིས་ལྡན་པའི་འདབ་མ་ལ། །གསུང་གི་ཡི་གེ་གྱེན་འབྱུང་དབུས། །ཨ་ལི་འཕྲེང་བས་དེ་བཞིན་བསྐོར། །གཡས་གཡོན་བསྐོར་ཞིང་དབུས་སུ་འཁྱིལ། །སྤྲོ་ཞིང་རང་གི་དབྱིངས་<milestone unit="line" n="441.5"/>ལ་ཐིམ། །ལོངས་སྤྱོད་འབྱུང་ཞིང་བདེ་བ་རྒྱས། །མི་ཤིགས་འཁོར་ལོ་འདབ་མ་བརྒྱད། །ཆོས་ཉིད་ཡེ་ཤེས་ཡོན་ཏན་རྩ། །རང་རྒྱུད་བཞི་ལ་ཡན་ལག་བརྒྱད། ཁམས་གསུམ་འཁོར་བའི་ས་བོན་དྲུག །སྐུ་<milestone unit="line" n="441.6"/>གསུང་ཐུགས་ཀྱི་ཡི་གེ་གསུམ། །དངས་མ་འབྱུང་བའི་སྙིང་པོ་ལྔ། ཁ་དོག་དབྱིངས་དང་སྙིགས་མ་དག །ཐིག་ལེའི་རང་བཞིན་འོད་དུ་འབར། །འཁོར་བའི་ས་བོན་ཀུན་སྤྱངས་ནས། །དྭངས་མའི་ཡི་གེ་འོད་དུ་<milestone unit="page" n="442"/><milestone unit="line" n="442.1"/>འབར། །ཐིག་ལེ་རང་བཞིན་མེད་པར་ཐིམ། །མི་ཤིགས་ཧུ༷་ལྡན་ཆ་ལྔ་པ། །རང་བྱུང་རིག་པ་བདེ་བའི་དབྱིངས། །བདེ་མཆོག་རོ་མཉམ་ཆུ་ཀར་རྫོགས། །ཡེ་ཤེས་སྙིང་པོ་ཉིད་དུ་ཐིམ། །ཨ་རྗི་སུ་ཏྲེ་པྲི་དུ་ཛ། །ཧུ༷་ཨོ་<milestone unit="line" n="442.2"/>རང་གི་གནས་སུ་ཤེས། །རྒྱུ་བ་བཞི་ཡི་ཚུལ་དུ་གནས། །ཀུན་ཀྱང་འོད་དུ་འབར་ནས་ཀྱང་། །ཐིག་ལེ་བྱང་ཆུབ་སེམས་སུ་གནས། །སྤྲུལ་པ་དང་པོ་གཉིས་ལྡན་པ། །སྲིད་པ་དང་མའི་གནས་ན་ཡོད། །ཐུར་དུ་ཁྱབ་བྱེད་<milestone unit="line" n="442.3"/>དབུས་ཡིན་ནོ། །ཡི་གེ་འཕྲེང་བའི་བསྐོར་ཚུལ་དང་། །ཀྭ་ལི་འཕྲེང་བས་དབུས་འདབ་ནས། །ཕྲག་གཉིས་ཁྱབ་པས་གནས་པ་ཡིན། །ཀུན་ཀྱང་སྐུ་གསུང་ཐུགས་སུ་འབྲེལ། །ཐབས་དང་ཤེས་རབ་གཉིས་མེད་<milestone unit="line" n="442.4"/>འོད། །གསང་བ་མཆོག་གི་ལམ་ལས་བྱུང་། །འཁོར་ལོ་བཞིན་དུ་འཁྱིལ་བྱས་ནས། །འབྱུང་དང་འབར་བ་སྟེང་འོག་ཏུ། །གྱེན་དུ་འབར་ཞིང་ཐུར་དུ་འཕྱོ། །ཐིག་ལེ་རིམ་པར་མཚམས་སྦྱར་ནས། །བདེ་བ་ཆེན་པོའི་<milestone unit="line" n="442.5"/>འབེམ་ལ་ཕོག །འཕོ་བ་བརྒྱད་དང་བཅུ་དྲུག་གིས། །སྦྱང་བཟུང་ངེས་པའི་དྲོད་ཐོབ་ནས། །འདར་དང་རྡུལ་དང་བ་སྐྲུ་ལྡང་། །སྐད་འགགས་མདོག་གསལ་མདངས་ལེགས་པས། །རྩ་བུག་ནམ་མཁའ་ལྟར་གསལ་<milestone unit="line" n="442.6"/>ན། །ཡེ་ཤེས་ཁྱབ་བརྡལ་ཀུན་ཏུ་བཟང་། །མཐའ་དབུས་མེད་པའི་དོན་དུ་མཐོང་། །སྙིང་པོརངབཞིནམེདཔརགསལ། །དེ་ནས་མ་བཅོས་རང་འབར་སྐྱེ། །ཐོབ་བྱ་རང་ཡིན་གྲུབ་པ་ཡིན། །ལྷུན་གྱིས་གྲུབ་པའི་<milestone unit="page" n="443"/><milestone unit="line" n="443.1"/>༄༅། །འབྲས་བུ་མེད། །ཕྱག་རྒྱ་ཤེས་གསལ་ཆེ་ཆུང་ཞིང་། །མདངས་ལེགས་དྲི་ཞིམ་ཀོས་ཀོ་ཕྲ། །སྨད་ཆེ་སོ་ལེགས་སྐད་སྙན་པ། །གཞན་གྱིས་མ་སྤྱད་དག་པ་ལ། །དབང་བསྐུར་བྱིན་བརླབས་ཆོས་བཤད་<milestone unit="line" n="443.2"/>ཅིང་། །དབང་བསྐུར་གདམས་ངག་ལེགས་པར་བསྟིམ། །བསྟན་ཆོས་ཆ་རྫོགས་རྟགས་བྱུང་ནས། །ཕྱག་རྒྱ་བཞི་ལྡན་ངེས་སྦྱར་ནས། །རྟགས་ལྡན་འབྱུང་འཇུག་དབུགས་གོམས་པས། །ལྷན་ཅིག་སྐྱེས་པའི་འདོད་<milestone unit="line" n="443.3"/>ཆགས་རོ། །རང་བྱུང་བདེ་བ་ཐོབ་འདོད་པས། །དེས་ཀྱང་བདེ་མཆོག་མི་རྟོགས་ཏེ། །རྒྱལ་དང་དེ་ཡི་ཆ་བཞིན་ནོ། །རང་བྱུང་འབྲས་བུ་མི་འགྱུར་ཏེ། །བིམ་པ་ར་ཡི་འབྲས་བཞིན་ནོ། །དེ་ལྟར་མཚན་མས་རྒྱུད་སྦྱངས་<milestone unit="line" n="443.4"/>ནས། །གསལ་བར་ཆོས་ཉིད་དོན་མཐོང་ནས། །ས་བགྲོད་ལམ་སྦྱངས་མཉམ་སྦྱར་ཏེ། །ཐོབ་པ་རྡོ་རྗེ་འབྲས་བུར་བཅས། །འགྲོ་དོན་མ་ལུས་ལྷུན་གྲུབ་ཅིང་། །ལྷུན་གྲུབ་སྐུ་གསུམ་ངང་གནས་པས། །བདག་གཞན་<milestone unit="line" n="443.5"/>དོན་ལ་རྫོགས་བྱེད་ཀྱང་། །བླང་དོན་མེད་པའི་འབྲས་བུ་ཡིན། །དབྱིངས་དང་ཡེ་ཤེས་རྒྱུ་འབྲས་ཀྱིས། །བྱིན་བརླབས་འོད་ཀྱི་ཏིང་འཛིན་དང་། །གྲངས་དང་རིམ་པ་ངེས་མེད་པས། །རོལ་བ་རང་འཆར་བཤད་པ་<milestone unit="line" n="443.6"/>ཡང་། །གཟུང་བའི་ཚད་བྱས་རྟོགས་པ་ཡིན། །བླང་དོར་མེད་པའི་འབྲས་བུ་མིན། །སྒྲོ་སྐུར་མཚན་མའི་ལམ་དུ་ལྟུང་། །མ་གྲུབ་ངང་ལ་གྲུབ་པར་བཏགས། །གཉིས་མེད་དོན་ལ་གཉིས་པར་གཟུང་། །རང་བྱུང་ས་<milestone unit="page" n="444"/><milestone unit="line" n="444.1"/>ལ་རྒྱུ་ཡིས་སྐྱེད། །ལྷུན་གྲུབ་ངང་ལ་རྩོལ་བར་བྱ། །མ་བཅོས་ངང་ལ་གཉིས་འཛིན་བཅོས། །བརྗོད་བྲལ་ངང་ལ་ཚིག་ཏུ་བརྗོད། །བཙལ་མེད་དང་དུ་ཆེད་དུ་རྩོལ། །བསྐྱེད་ནས་རིག་པའི་དཀྱིལ་འཁོར་ལ། །ཅིག་པར་<milestone unit="line" n="444.2"/>རིམ་གྱིས་བསྐྱེད་བཞི་འཁྲུལ། །གཞན་ན་མེད་པའི་སྤྱན་འདྲེན་ཅིང་། །རང་ལས་མེད་བཞིན་གཞན་དུ་ཚོལ། །བགྲོད་མེད་དོན་ལ་རིམ་པར་བགྲོད། །སྤྱད་མེད་དོན་ལ་སྤྱད་པའི་རྒྱུན། །ཕྱི་ནང་མེད་ལས་སྤྲོ་བསྡུ་<milestone unit="line" n="444.3"/>བྱས། །གཅིག་གི་དོན་ལ་སོ་སོར་གཟུང་། །གྲངས་མེད་ངང་ལས་གྲངས་འཛིན་འཁྲུལ། །གྲོ་སྐུར་འདས་པའི་ཡེ་ཤེས་ལ། །མཚན་མ་མཐའ་ཡི་སྒྲོ་སྐུར་འདོགས། །བླང་དོར་བྲལ་བའི་ཡེ་ཤེས་ལ། །བླང་དང་དོར་བ་<milestone unit="line" n="444.4"/>གཉིས་སུ་ཕྱེ། །ཅི་རིགས་ཐབས་ཀྱི་རིམ་པ་ཡིས། །འཛིན་སེམས་དག་གི་ལྕགས་བཀྲོལ་ཡང་། །གོམས་པའི་བག་ཆགས་བཅིངས་དང་འདྲ། །བཅོས་མའི་བག་ཆགས་སྦྱོར་བ་ཡིས། །མ་བཅོས་གསང་བའི་དོན་མི་<milestone unit="line" n="444.5"/>རྙེད། །ཐོབ་བྱ་རང་ལས་མ་ཡིན་ན། ཁུ་དང་འབྲས་བུའི་མདུད་པས་བཅིངས། །འདི་ཀུན་འབྲས་བུ་ངེས་པ་མིན། །ལྷུན་གྲུབ་ཡེ་ཤེས་འབྲས་བུ་ནི། །མ་བཅོས་རིག་པ་ཆོས་ཀྱི་སྐུ། །ལོངས་སྤྱོད་རྫོགས་པ་བདེ་ཆེན་<milestone unit="line" n="444.6"/>སྐུ། །ཐུགས་རྗེ་སྣང་བ་སྤྲུལ་པ་ཉིད། །ཏག་སྒ་ཀ་ཡི་ནོར་བུ་ལྟར། །མ་བསགས་ལྷུན་གྱིས་གྲུབ་པར་གནས། །རྩོལ་བའི་ཆུ་བོ་མི་གནས་པས། །བཙལ་བས་གྲུབ་པའི་འབྲས་བུ་མིན། །ཐམས་ཅད་སེམས་སུ་ལྷུན་<milestone unit="page" n="445"/><milestone unit="line" n="445.1"/>༄༅། །རྫོགས་པས། །གཞན་ལས་འོངས་བའི་འབྲས་བུ་མིན། །བགྲོད་མེད་རང་བཞག་བཅུ་གཅིག་ལ། །རིམ་པས་སྨིན་པའི་འབྲས་བུ་མིན། །གཅིག་དང་དུ་མ་མེད་པས་ན། །གྲངས་བཅས་འབྲས་བུ་མ་ཡིན་<milestone unit="line" n="445.2"/>ནོ། །བཅུ་ཡི་རིམ་སོགས་སེམས་ཉིད་ལ། །བགྲོད་པས་ཐོབ་པའི་འབྲས་བུ་མིན། ཁུ།་རྐྱེན་བྲལ་བའི་རང་བཞིན་པས། །བསྐྱེད་བྱ་སྐྱེད་བྱེད་འབྲས་བུ་མིན། །མ་བཅོས་ལྷུན་གྱིས་གྲུབ་པའི་ཕྱིར། །བཅོས་མའི་སྤྱོར་<milestone unit="line" n="445.3"/>བས་ཐོབ་པ་མིན། །སྦྱན་དྲངས་མ་ཡིན་ཡེ་ནས་གནས། །ཀུན་ཁྱབ་ནམ་མཁའ་ལྟ་བུ་བས། །ཕྱོགས་རིས་བཅས་པའི་འབྲས་བུ་མིན། །ཐམས་ཅད་ཡེ་ཤེས་རང་གསལ་ལ། །རྣམ་པར་དབྱེ་བ་མི་གནས་ན། །གདུལ་<milestone unit="line" n="445.4"/>བྱའི་དབང་གིས་དབྱེ་བར་སྣང་། །རྣམ་པར་རྟོག་པའི་དབང་གིས་ན། །གང་ལྟར་བརྟགས་པ་དེ་ལྟར་སྣང་། །བཙལ་བས་མི་རྙེད་རང་ལ་ཐུག །རང་བྱུང་ཉིད་ཀྱིས་གསལ་བར་བྱས། །ཡེ་ཤེས་ལྷུན་གྱི་གྲུབ་པར་<milestone unit="line" n="445.5"/>གསལ། །རྨད་བྱུང་རོལ་བའི་སྐུ་གསུང་ཐུགས། །མ་བཙལ་ལྷུན་གྱིས་གྲུབ་པར་ཤར། །འདོད་པའི་དོན་ཀུན་མཐར་ཕྱིན་པས། །ཅིར་སྣང་ལྷུན་གྲུབ་ཐིག་ལེ་རྒྱན། །དུས་གཅིག་གསལ་བས་རིམ་པ་མེད། །རང་གསལ་<milestone unit="line" n="445.6"/>རིག་པའི་ཁྱད་པར་གྱིས། །ས་བགྲོད་ས་རྣམས་དུས་གཅིག་མནན། །མ་བཙལ་འབྲས་བུའི་ཅིར་སྣང་ཡང་། །ངེས་པར་གསལ་ལ་དངོས་གཞི་མེད། །འོད་གསལ་གདོད་ནས་རྣམ་དག་པས། །མཐའ་ཡི་མུན་པ་ཡེ་ནས་<milestone unit="page" n="446"/><milestone unit="line" n="446.1"/>དག །མཐའ་བྲལ་སེམས་སུ་ལྷུན་རྫོགས་པས། །ཅིག་པར་འགྲོ་དོན་བྱ་དང་བྲལ། །ཟད་མེད་གཏེར་ལ་ལོངས་སྤྱོད་པས། །ཡོན་ཏན་ནམ་མཁའི་མཐའ་དང་མཉམ། །དུས་གསུམ་གཅིག་སྟེ་ཁྱད་མེད་པས། །ཐུག་པ་<milestone unit="line" n="446.2"/>མེད་པར་རང་བཞིན་གནས། །འདོད་ཞེན་རྣམ་རྟོག་མི་མངའ་ཡང་། །ཐུགས་རྗེ་ཉི་མའི་འོད་ལྟར་ཁྱབ། །དངོས་ལ་ཁྱད་པར་མི་གནས་ཀྱང་། །བསམ་པ་གདུལ་བྱའི་རེ་བ་སྐོང་། །བྱིན་བརླབས་རིན་ཆེན་འདོད་དགུར་<milestone unit="line" n="446.3"/>བསྒྱུར། །སྣང་བ་སེམས་སུ་མཐར་ཕྱིན་པས། །ཡུལ་དང་ཡུལ་ཅན་གདོད་ནས་མེད། །རྣམ་པར་རོལ་པ་ཅིར་ཡང་སྣང་། །རང་བྱུང་ཉིད་པས་གཞན་པ་མེད། །ཆོས་སྐུར་གདོད་ནས་ཀུན་གནས་པས། །བསྒོམས་ཀྱང་<milestone unit="line" n="446.4"/>དམིགས་པ་ངལ་བའི་ལས། །ཐིག་ལེ་གཅིག་ཏུ་ཀུན་འདུས་པས། །འབྲས་བུ་མ་རྩལ་གྲུབ་པར་འདུས། །རིག་པ་འོད་འབར་ཆེན་པོ་ལས། །འགྲོ་འདུལ་ཐུགས་རྗེའི་དཀྱིལ་འཁོར་སྤྲོ། །བདག་གཞན་ལྷུན་གྲུབ་མི་གཡོ་<milestone unit="line" n="446.5"/>བ། །འབྲས་བུ་ཉིད་ལས་འབྲས་བུ་འབྱུང་། །རང་ལ་རྫོགས་པར་རེ་དོགས་མེད། །ཆེ་ཆུང་མེད་པས་ཀུན་ལ་སྙོམས། །གཙང་སྨེ་མེད་པར་བདུད་རྩིའི་མཆོག །རྣམ་པར་དག་པས་སྐྱོན་ཡོན་བྲལ། །ཐམས་ཅད་སྒྲོལ་<milestone unit="line" n="446.6"/>བས་ཐར་པའི་གྲུ། །ཡངས་པའི་ཡེ་ཤེས་ཕྱོགས་བྲལ་རྒྱས། །རང་དབང་ཐོབ་པས་དབང་དང་བྲལ། །སྐུ་གསུམ་སེམས་ཉིད་ལྷུན་རྫོགས་པས། །རྣམ་པར་དབྱེ་བའི་ཐ་སྙད་མེད། །བདག་ཉིད་དོན་ལ་དབྱེར་མེད་<milestone unit="page" n="447"/><milestone unit="line" n="447.1"/>༄༅། །པས། །གཉིས་ཀ་ཐེག་ཆེན་སེམས་ཀྱི་ལུང་། །འབྲས་བུ་རིན་ཆེན་ལྷུན་གྲུབ་པས། །གདོད་ནས་ལྷུན་གྲུབ་ཆེན་པོ་ཉིད། །ཀུན་ཡིན་གང་ཡང་མ་ཡིན་པས། །ཅི་ཡང་ཡིན་ནོ་རྣམ་ཀུན་བཅད། །རང་བྱུང་<milestone unit="line" n="447.2"/>ལྷུན་གྲུབ་འབྲས་བུ་ནི། །ཀུན་ལ་མཐུན་པར་སྐབས་ཀྱིས་འབྱུང་། །ཀུན་འབྱུང་མ་བཙལ་ལྷུན་གྲུབ་པས། །རང་གཞན་རིག་པ་བསམ་མི་ཁྱབ། །ཕྱོགས་རིས་མེད་པའི་ཡེ་ཤེས་ལ། །གཞན་མེད་རིག་པ་རྗེས་སུ་<milestone unit="line" n="447.3"/>དཔགས། །མངོན་སུམ་རིག་པ་རྫོགས་ལུང་ལ། །མཚན་བྲལ་མཉམ་པའི་སྟོབས་ཀྱིས་གནས། ཁེང་ཏོག་སྨིན་པའི་འབྲས་བུ་ལྟར། །ཆེན་བྱས་མ་ཡིན་ཤུགས་ཀྱིས་འགྲུབ། །ཇི་ལྟར་ཉི་མའི་འོད་བཞིན་ནོ། །གཉིས་<milestone unit="line" n="447.4"/>མེད་རིག་པའི་ཆོས་དབྱིངས་ལ། །སངས་རྒྱས་སེམས་ཅན་གཉིས་མེད་པས། །རྒྱུ་འབྲས་ཐ་སྙད་ཀུན་གྱིས་སྟོང་། །དྲན་དང་དངོས་འཛིན་རྣམ་པར་དག །མི་སྐྱེ་མི་འགག་བཅོས་མེད་ཀློང་། །མ་བསགས་གདོད་ནས་<milestone unit="line" n="447.5"/>ལྷུན་རྫོགས་པས། །རིམ་པས་ཐོབ་པའི་འབྲས་བུ་མིན། །སྤྲོས་བྲལ་མ་ཡིན་ལྷུན་གྱིས་གྲུབ། །རང་རྒྱུད་མ་ཡིན་སྟོབས་ཆེན་པོ། །ཀུན་ཀྱང་ཡེ་ནས་ལྷུན་གྲུབ་པས། །གཉིས་འཛིན་རྟོག་པ་ཀུན་གྱི་སྟོང་། །མ་བཅོས་<milestone unit="line" n="447.6"/>སེམས་ཀྱི་ཁྱད་པང་ལ། །ཡོན་ཏན་བཙལ་མེད་འབྲས་བུར་གསལ། །ཐམས་ཅད་སེམས་སུ་ལྷུན་གྲུབ་པས། །བདག་གཞན་རེ་བ་ཀུན་གྱིས་སྐོང་། །རང་བྱུང་སྨིན་པའི་འབྲས་བུ་ནི། །རྩོལ་བའི་རྣམ་གྲངས་ཇི་སྙེད་<milestone unit="page" n="448"/><milestone unit="line" n="448.1"/>ཀྱང་། །ཡེ་ཤེས་འོད་གསལ་མ་ཡིན་པ། །གང་ཡང་ཡོད་པ་མ་ཡིན་ནོ། །འདོད་པས་ལེན་དང་ལྷུན་གྱིས་གྲུབ། །རྟོགས་དང་མ་རྟོགས་ཁྱད་པར་ཡིན། །གདོད་ནས་བདག་ཉིད་ལྷུན་གྲུབ་ལ། །འཕེལ་འགྲིབ་མེད་པ་<milestone unit="line" n="448.2"/>སྙིང་པོ་ཡིན། །རྟོགས་པར་དཀའ་བས་གསང་བ་ཡིན། །མ་བཙལ་གནས་པས་ལྷུན་གྲུབ་ཡིན། །མ་བཅོས་གནས་པ་ཡེ་ཤེས་ཡིན། །དམིགས་འཛིན་མེད་པས་སྟོང་ལྟ་ཡིན། །བེམས་པོ་མེན་པས་རིག་པ་<milestone unit="line" n="448.3"/>གསལ། །ཐམས་ཅད་འཇུག་པ་མ་ཡིན་ཏེ། །རང་བཞིན་འགྲུབ་པས་དངོས་གྲུབ་ཡིན། །དེ་ཉིད་གསལ་བས་ལྟ་བ་ཡིན། །འདའ་བ་མེད་པས་དམ་ཚིག་ཡིན། །བླང་དོར་མེད་པས་སྤྱོད་པ་ཡིན། །རང་སྣང་དབྱེར་མེད་<milestone unit="line" n="448.4"/>དཀྱིལ་འཁོར་ཡིན། །རང་དབང་ཐོབ་པས་དབང་ཡིན་ཏེ། །ལྷུན་གྱིས་གྲུབ་པས་འཕྲིན་ལས་ཡིན། །ཡེངས་བ་མེད་པས་ཏིང་འཛིན་ཏེ། །ཐམས་ཅད་ལྷུན་གྱིས་གྲུབ་པ་ལ། །བཟང་ངན་བླང་དོར་གང་ལ་ཡོད། །ཀུན་<milestone unit="line" n="448.5"/>བཟང་འབར་བའི་ཡེ་ཤེས་ལ། །གཉིས་འཛིན་རྟོག་པར་གོལ་བའི་ལམ། །མཐའ་རྣམས་མ་བསམས་ལྷུན་གྲུབ་ལ། །ལྟུང་དང་འཇིག་པའི་འདུ་ཤེས་མེད། །འབྲས་བུའི་ངོ་བོར་རང་ཤར་བས། །རེ་དོགས་འདུ་ཤེས་<milestone unit="line" n="448.6"/>ཀུན་གྱིས་སྟོང་། །དངོས་གྲུབ་བྱིན་བརླབས་བསམ་མི་ཁྱབ། །ལྷུན་གྲུབ་རིན་ཆེན་འབྲས་བུའོ། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། འབྲས་བུ་ཡོད་མེད་ཀྱི་ཁྱད་པར་བསྟན་པའི་ལེའུ་སྟེ་བཅོ་<milestone unit="page" n="449"/><milestone unit="line" n="449.1"/>༄༅། །ལྔ་པའོ།། ༡༣ །།དེ་ནས་གཞན་ཡང་བཤད་བྱ་བ། །དེ་ཡི་མཚན་ཉིད་བཤད་བྱ་བ། །རང་བཞག་འབྲས་བུ་གཉིས་ཀ་དང་། །གདུལ་བྱའི་ཚེ་དང་སྣང་ཚུལ་དང་། །མཚན་ཉིད་མེད་པའི་མཚན་<milestone unit="line" n="449.2"/>ཉིད་ནི། །ནམ་མཁའ་ལྟ་བུའི་སེམས་དང་བྲལ། །ཀུན་གྱི་མཚན་ཉིད་འདི་ཡིན་པས། །འདི་ཡི་མཚན་ཉིད་དམིགས་དང་བྲལ། །ཀུན་གྱི་མཚན་ཉིད་ཀུན་འཛིན་ལ། །རང་གི་མཚན་ཉིད་རང་གི་འཛིན། །བྱང་ཆུབ་<milestone unit="line" n="449.3"/>སེམས་ཀྱི་ངོ་བོ་ཡང་། །དམིགས་བྲལ་རིག་པའི་མཚན་ཉིད་འཛིན། །སྤྱི་དང་རང་གི་མཚན་ཉིད་ནི། །དབྱེ་བ་མེད་པའི་དོན་ཡིན་ཡང་། །འདུལ་བའི་དབང་གིས་སྣང་བ་ཡིན། །ཐམས་ཅད་རང་བྱུང་རིག་པའི་<milestone unit="line" n="449.4"/>ཕྱིར། །དུས་གཅིག་མཁྱེན་པའི་ཡེ་ཤེས་ཀྱིས། །གཉིས་མེད་རིག་པར་འདོད་ནས་གསལ། །རང་རིག་གསལ་བའི་མཚན་ཉིད་དོ། །རང་བྱུང་རིག་པ་འོད་གསལ་བ། །ཕྱོགས་མེད་ཡེ་ཤེས་ཁྱབ་པར་གདལ། །རྒྱུ་མེད་རྡོ་<milestone unit="line" n="449.5"/>རྗེ་རྐྱེན་དང་བྲལ། །རང་བྱུང་རིག་པའི་མཚན་ཉིད་དོ། །བདག་གཞན་རྩོལ་མེད་སེམས་ལ་ལུས། །ཡེ་ཤེས་དབྱིངས་སུ་གཅིག་པ་ལ། །བྱ་བྱེད་ཁྱབ་པར་མི་གནས་པས། །མ་བཅོས་སེམས་ཀྱི་ཁྱད་པར་ཡིན། །མཚན་<milestone unit="line" n="449.6"/>མེད་ངང་ལ་མཚན་ཉིད་མེད། །མེ་མེད་ཚ་བ་མི་སྲིད་ལ། །མཚན་གཞི་མེད་པའི་ཆོས་དབྱིངས་ལ། །མཚན་ཉིད་མེད་པའིརངབཞིནཡིན། །བདག་གཞན་མེད་པར་དབྱིངས་གཅིག་པར། །མཚན་ཉིད་ཡོད་མེད་གང་<milestone unit="page" n="450"/><milestone unit="line" n="450.1"/>གིས་མཚོན། །ཡེ་སངས་རྒྱས་པའི་བདག་ཉིད་ལ། །བཙལ་བ་མེད་པར་རང་བཞིན་གནས། །གཉིས་མེད་བདག་ཉིད་ཆེན་པོར་གྲུབ། །མ་བཙལ་སེམས་ལ་རང་བཞིན་ཚང་། །རང་ལ་མི་གནས་གཞན་མི་<milestone unit="line" n="450.2"/>གནས། །རང་རིག་འོད་གསལ་བསམ་མི་ཁྱབ། །བསྟན་པ་རྒྱ་མཚོ་རིག་པའི་ཀླུངས། །མ་བཅོས་སེམས་ཀྱི་མཚན་ཉིད་ལ། །བཅོས་མའི་འདུ་ཤེས་ཀུན་གྱིས་སྟོང་། །ཐེག་ཆེན་སེམས་ཀྱི་མཚན་ཉིད་ནི། །གང་ཡང་<milestone unit="line" n="450.3"/>ཡིན་ནོ་རྣམ་ཀུན་བཅས། །ཅི་ཡང་ཡིན་ནོ་ཁྱབ་པར་གནས། །སེམས་ཉིད་མ་བཅོས་གསང་བར་གནས། །མཐའ་དབུས་མེད་པའི་གཞལ་ཡས་ལ། །རང་བྱུང་ཆེན་པོའི་སྙིང་པོར་བཞུགས། །རོལ་བ་ངོས་གཟུང་མ་ཡིན་<milestone unit="line" n="450.4"/>ཏེ། །ཅི་ཡང་མེད་ལ་ཅིར་ཡང་འབྱུང་། །ཡེ་ཤེས་སྙིང་པོ་ཉི་མ་ཤར། །མ་ལུས་ཐིག་ལེ་ཆེན་པོ་ཉིད། །མ་བསམས་མ་སྦྱངས་ཇི་བཞིན་ཉིད། །མ་བཅོས་མ་བསླད་གསང་བའི་དོན། །ཐམས་ཅད་ཐིག་ལེའི་བདག་ཉིད་<milestone unit="line" n="450.5"/>ལས། །ཉིད་ལས་སྤྲོ་ཞིང་དབྱིངས་ལས་བསྡུ། །ཉིད་ལས་མ་ཡིན་བདག་ཉིད་ཆེ། །རང་བྱུང་མ་བཙལ་དེ་བཞིན་ཉིད། །བྱང་ཆུབ་སེམས་ཀྱི་ཀློང་བརྡལ་པས། །ཀློང་དགུ་བསྟན་པ་གཅིག་ལ་རྫོགས། །འདུས་ཤིང་<milestone unit="line" n="450.6"/>འཕེལ་འགྲིབ་མི་གནས་པས། །གསང་བ་ཀུན་འདུས་རིག་པའི་གཏེར། །རྡོ་རྗེ་ཀུན་འདུས་ཆོས་ཀྱི་དབྱིངས། །དམན་པའི་ཁྱད་པར་གང་དག་གིས། རྣམས་གྲངས་ཁྱད་པར་ཅི་བསྟན་པ། །དེ་དག་དེ་ཡི་ཁྱད་<milestone unit="page" n="451"/><milestone unit="line" n="451.1"/>༄༅། །པར་ཏེ། །དེ་དག་དེ་ལ་བསྟན་པ་ཡིས། །རྣམ་རྟོག་སྒྲོ་སྐུར་བྲལ་བ་ཡིས། །ནུས་པའི་ཁྱད་པར་མ་འདྲེས་པར། །དེ་དག་ཙམ་དུ་བདེན་པ་སྟེ། །དེ་ཡང་དངོས་གྲུབ་ཡོད་མ་ཡིན། །འཇིག་རྟེན་འདས་དང་<milestone unit="line" n="451.2"/>འཇིག་རྟེན་པ། །གང་དགས་སོ་སོའི་ནུས་པ་དག །མ་བཙལ་རང་བཞིན་ལྷུན་གྲུབ་པས། །གཉིས་མེད་ངང་དུ་ཡེ་སངས་རྒྱས། །རྣམ་རྟོག་བརྟགས་པའི་མཚན་ཉིད་ཀྱང་། །བརྟགས་པའི་མཚན་མ་རང་འཛིན་ལ། །མ་<milestone unit="line" n="451.3"/>བཅོས་དོན་གྱི་ངོ་བོ་ཡང་། །དེ་དག་རང་གི་ངོ་བོར་འཛིན། །བདེ་སྡུག་གྲོལ་དང་མ་གྲོལ་རྩོལ། །ཀུན་ཀྱང་རང་རང་ངོ་བོ་འཛིན། །ས་ཆུ་མེ་༷་ནམ་མཁའ་ཡང་། །ཡེ་ནས་རང་གི་ངོ་བོ་འཛིན། །རང་གི་ལམ་<milestone unit="line" n="451.4"/>སོགས་ཐབས་ངོ་བོ། །རང་བཞིན་མ་འདྲེས་སོ་སོར་སྣང་། །དེ་དག་མ་འདྲེས་རང་མཚན་ཉིད། །མ་ཡིན་ཡིན་ལ་ཆ་ལས་འདས། །རོལ་བའི་བྱན་རླབས་ཅིརཡང་འཆར། །འཛད་པའི་བྱིན་རླབས་ཕྱོགས་རིས་<milestone unit="line" n="451.5"/>མེད། །ཐུགས་རྗེའི་བྱིན་རླབས་འདི་ལྟར་འབྲོ། །གཞན་པ་མེད་པའི་དང་པོ་སྟེ། །གཉིས་པར་གཉིས་ཀ་མེད་པ་སྟེ། །གསུམ་པར་དེ་དག་ཀུན་དང་བྲལ། །བཞི་པར་ཀུན་ལ་ཇི་བཞིན་པ། །སྟོང་པ་ཆེན་པོ་རྣམ་ཀུན་<milestone unit="line" n="451.6"/>ལྡན། །གང་ལྟར་བལྟས་པ་དེ་བཞིན་སྣང་། །དེ་ཡང་དངོས་གྲུབ་ཡོད་མ་ཡིན། །རྒྱ་མཚོའི་རླབས་ལྟར་ངོ་མཚར་ཆེ། །ཅི་ཡང་མེད་ལས་ཅི་ཡང་འབྱུང་། །རིག་པའི་བྱིན་རླབས་ཅིར་ཡང་གསལ། །རྫོགས་ཏེ་རང་བཞིན་<milestone unit="page" n="452"/><milestone unit="line" n="452.1"/>ལྷུན་གྲུབ་ལས། །ཉི་མའི་འོད་ལྟར་རང་བཞིན་སྣང་། །རོལ་པ་མ་འདྲེས་ཁྱད་པར་ཆེ། །སྣང་བ་ཀུན་བཟང་རོལ་བ་ལ། །དྲན་པའི་རྣམ་རྟོག་ཅིར་མི་ལྟ། །བྱུང་ཚོར་གཡོ་འགོག་མ་ལུས་ལ། །རང་བྱུང་རིག་པ་དབྱིངས་<milestone unit="line" n="452.2"/>ལ་ཐིམ རང་འབར་གཅིག་པ་མ་ཡིན་པ། །ཀུན་གྱི་འདུ་ཤེས་རྣམ་པར་བཅད། །རང་གི་མཚན་ཉིད་མ་འདྲེས་པ། །སྤྱི་ཡི་རྫོགས་པ་ལྷུན་གྱིས་གྲུབ། །གང་ཞིག་ཞེན་པ་རྣམ་བཅད་པ། །རང་རིག་འབྲེལ་པ་རྗེས་སུ་<milestone unit="line" n="452.3"/>དཔགས། །མངོན་སུམ་རིག་པ་མཆོག་གི་ཤེས། ཁུ་བ་མེད་དེ་གསལ་བར་མཐོང་། །རྗེས་འབྲེང་རིག་པའི་འདུ་ཤེས་མེད། །རང་རིག་སྟོང་པ་རྣམ་ཀུན་ལྡན། །བཏང་གཟུང་བྲལ་ལོ་ཡེངས་པ་མེད། །རང་བཞིན་ཡེ་<milestone unit="line" n="452.4"/>ནས་ལྷུན་གྲུབ་པས། །མ་བཙལ་རིག་པ་མངོན་སུམ་ལ། །རྣམ་རྟོག་འཛིན་པའི་དྲ་བ་ཀུན། །རྡོ་རྗེ་འོད་གསལ་ལུང་གིས་གཅོད། །མཚན་མའི་ཞེས་པའི་སྒྲོ་སྐུར་མེད། །འཆིང་འབྲལ་དུས་གཅིག་རྫོགས་པའི་<milestone unit="line" n="452.5"/>མཆོག །སྙིང་པོ་གསང་བའི་དོན་ལ་རྫོགས། །བདེ་ཆེན་ངང་ལ་བྱ་བྲལ་མེད། །གཅིག་ཏུ་གནས་སོ་ཡེ་སངས་རྒྱས། །ཆོས་ཉིད་རིག་པ་བདེ་ཆེན་པོ། ཁྱབ་པའི་ཐིག་ལེ་འོད་ཀྱི་ངང་། །འགྱུར་བ་མེད་དོ་ནམ་མཁའ་<milestone unit="line" n="452.6"/>ལྟར། །བརྗོད་དུ་མེད་དོ་དམིགས་དང་བྲལ། །སྐུ་གསུམ་གཅིག་པས་དབྱེ་བ་མེད། །བསྟན་པ་རང་བྱུང་ཐུགས་ཀྱི་མཆོག །སངས་རྒྱས་སེམས་ཅན་གཅིག་པའི་འཁོར། །ཀུན་འདུས་རིག་པ་ཆོས་ཀྱི་དབྱིངས། །རིག་<milestone unit="page" n="453"/><milestone unit="line" n="453.1"/>༄༅། །བྲལ་རིག་པ་སྒྲོ་སྐུར་མེད། །ཆོས་རྣམས་རང་བཞིན་དག་པས་ན། །འཁོར་དང་མྱང་འདས་ཡེ་ནས་མེད། །རང་བཞིན་ལྷུན་གྱི་གྲུབ་པས་ན། །བྱ་བྲལ་མཚན་མ་ཀུན་ལས་འདས། །ལོངས་སྤྱོད་ཆེན་པོར་<milestone unit="line" n="453.2"/>ལྷུན་གྲུབ་པར། །རང་བྱུང་བདག་ཉིད་ཆེན་པོར་མྱོང་། །རིག་པའི་ཡེ་ཤེས་འོད་གསལ་སེམས། །ཉམ་མྱོང་རིག་པའི་འདུ་ཤེས་མེད། །བསམ་སྤྱོད་བྲལ་བས་དགོངས་པའི་ཀློང་། །གདོད་ནས་དག་པས་ཆོས་སྐུར་<milestone unit="line" n="453.3"/>གནས། །སྒྲོ་དང་སྐུར་པ་དག་པ་ཡིས། །རང་གི་མཚན་ཉིད་བཤད་པ་ཡིན། །གདོད་ནས་མ་བསགས་རྫོགས་པས་ན། །འབྲས་བུ་ཉིད་ལ་འབྲས་བུ་འབྱུང་། །གཅིག་པས་རྒྱུ་འབྲས་ཁྱད་པར་མེད། །གཉིས་མཐོང་<milestone unit="line" n="453.4"/>མཚན་མ་གོལ་བའི་ལམ། །གང་ཞིག་རྩོལ་བའི་ཁྱད་པར་གྱིས། །ལྷུན་གྲུབ་རང་གསལ་བདེ་ཆེན་པོ། །མཚན་འཛིན་ཞེན་པ་ཅི་བཙལ་ཡང་ ངེས་པར་འབྲས་བུ་མི་འབྱུང་ངོ། །གཅིག་ལ་ཡོན་ཏན་སྣང་ཚུལ་<milestone unit="line" n="453.5"/>གྱིས། །སོ་སོར་ཕྱེ་བ་གཅིག་ལས་མེད། །ཆོས་སྐུ་མ་བཅོས་སེམས་ཉིད་དེ། །འོད་གསལ་བདེ་ཆེན་དག་པ་ཡིན། །ཞིང་ཁམས་སངས་རྒྱས་སེམས་ཅན་ཀུན། །ལྷུན་གྱིས་གྲུབ་པས་རང་བཞིན་ཡིན། །གནས་ནི་ཡང་<milestone unit="line" n="453.6"/>དག་འོག་མིན་ཏེ། །དཔག་མེད་འབར་བའི་གཞལ་ཡས་སོ། །སངས་རྒྱས་སེམས་ཅན་གཉིས་མེད་པས། །ཆོས་སྐུ་ལྷུན་གྲུབ་ཆེན་པོའི་འཁོར། །བསྟན་པར་བྱ་བའི་ཡུལ་རྣམས་ཀུན། །རང་བྱུང་ལྷུན་གྲུབ་ཐེག་པར་<milestone unit="page" n="454"/><milestone unit="line" n="454.1"/>འཆད། །དུས་གསུམ་གཅིག་པ་ཁྱད་མེད་དེ། །བསམ་གྱིས་མི་ཁྱབ་དུས་ན་ཤེས། །ལོངས་སྤྱོད་བདེ་མཆོག་སེམས་ཉིད་དེ། །བདེ་མཆོག་ལྷུན་གྲུབ་ཆེན་པོ་ཡིན། །ཞིང་ཁམས་སྟོང་གསུམ་ཕྲག་བརྒྱ་སྟེ། །ངེས་པའི་དོན་<milestone unit="line" n="454.2"/>ལ་བྱེ་བྲག་མེད། །གནས་ནི་འོག་མིན་ཆེན་པོ་སྟེ། །རིན་ཆེན་འབར་བའི་གཞལ་ཡས་སོ། །བཟོད་འདས་ས་བཅུ་དང་པོའོ། །གསང་བའི་ལམ་དུ་ཞུགས་པ་ལ། །བསྟན་པ་གསང་བའི་རང་བཞིན་གསུམ། །བརྗོད་བྲལ་<milestone unit="line" n="454.3"/>དགོངས་པའི་ཚུལ་གྱིས་བཤད། །དུས་ནི་དུས་གསུམ་མི་འགྱུར་ཏེ། །དེ་དག་སྙིང་པོ་རྫོགས་པར་དུ། །སྤྲུལ་བ་སེམས་འབྱུང་རང་བཞིན་ཏེ། །ཐུགས་རྗེ་ཀུན་ལ་མཐུན་པར་སྣང་། །ཞིང་ཁམས་འཛམ་གླིང་ཕྲག་བརྒྱ་<milestone unit="line" n="454.4"/>སྟེ། །ངེས་པའི་དོན་ལ་ཆེ་ཆུང་མེད། །གནས་ནི་འཛམ་གླིང་གདན་ལ་རྫོགས། །གདུལ་དབང་གར་བཞུགས་དེ་ཉིད་དེ། །དེ་ཉིད་རྣམ་བཞིའི་ཚུལ་དུའོ། །བསྟན་པ་བཀྲི་དྲང་ཐེག་པ་གསུམ། །ཚིག་དབྱིངས་དག་གིས་<milestone unit="line" n="454.5"/>མཆོད་པར་བྱེད། །དུས་ནི་ལྔ་བརྒྱའི་དུས་ཉིད་དུ། །ངེས་པའི་དོན་ལ་དབྱེ་བ་མེད། །འདི་དག་གཅིག་ཏུ་ལྷུན་གྲུབ་པས། །རྩོལ་བའི་རེ་དོགས་ཀུན་གྱི་སྟོང་། །ལམ་མེད་རིམ་མེད་གཅིག་པར་འཇུག །མཁའ་ལྟར<milestone unit="line" n="454.6"/>གནས་སོ་ཆོས་ཀྱི་དབྱིངས། །ལྷུན་གྱིས་གྲུབ་པའི་འབྲས་བུ་ལ། །འདོད་པའི་སེམས་ཀྱི་རེ་བ་མེད། །སྐུ་གསུམ་མཚན་མ་ཅིར་བརྟགས་ཀྱང་། །རང་བྱུང་སེམས་ལས་གཞན་མེད་དོ། །རང་བྱུང་རིག་པའི་ཁྱད་པར་<milestone unit="page" n="455"/><milestone unit="line" n="455.1"/>༄༅། །ལས། །ཅིར་གསལ་རིག་པ་ཅི་ཡང་མིན། །རང་བྱུང་རིག་པ་དབྱིངས་ལ་ཐིམ། །གྲངས་དང་རྟོགས་པའི་མཐའ་ལས་འདས། །མ་བརྟགས་མ་ཞེན་དྲི་མ་མེད། །ལྷུན་གྱིས་གྲུབ་པས་འབྲས་བུ་ལ། །དགག་<milestone unit="line" n="455.2"/>དང་བསྒྲུབ་པ་ཀུན་དང་བྲལ། །མ་བཙལ་མ་བསྒྲུབས་ཡེ་ནས་དག །མ་སྐྱེས་རང་བྱུང་ཡེ་ནས་གྲུབ། །གདོད་ནས་རང་བྱུང་སྙིང་པོ་ལ། །འཛིན་བརྟགས་ཆོས་རྣམས་ཀུན་གྱི་སྟོང་། །ཆོས་ཉིད་རང་བཞིན་སེམས་ཉིད་<milestone unit="line" n="455.3"/>དེ། །སེམས་ཉིད་རྫོགས་ཆེན་རང་ཉིད་དུ། །བཅོས་མའི་ཐབས་ཀྱིས་མ་ཡིན་ཏེ། །མ་བཅོས་རྫོགས་པས་གཏན་ལ་འབེབས། །དེ་ཉིད་ངེས་པའི་འབྲས་བུ་སྟེ། །མ་བཙལ་ལྷུན་གྱིས་གྲུབ་པར་གནས། །དེ་དག་འབྲས་<milestone unit="line" n="455.4"/>བུའི་མཚན་ཉིད་དོ། །འཇིགས་པ་དང་ནི་འདས་པ་ཡི། །ཆོས་རྣམས་གཅིག་ཏུ་ལྷུན་གྲུབ་པས། །གཉིས་པའི་གནས་པ་མི་གནས་ཏེ། །བདེ་བ་ཆེན་པོར་ལྷུན་གྱིས་གྲུབ། །སྤྱི་ཡི་མཚན་ཉིད་བསམ་ཡས་པ། །བྱེ་བྲག་<milestone unit="line" n="455.5"/>ཁྱད་པར་མ་འདྲེས་ཀྱང་། །གཅིག་སྟེ་རྣམ་པ་ཡོངས་ཀྱིས་མེད། །རྫོགས་ཏེ་རང་བཞིན་ལྷུན་གྱིས་གྲུབ། །མ་སྐྱེས་པ་དང་མ་བྱུང་དང་། །མི་གནས་ཉམས་མྱོང་ཁྱད་པར་གསལ། །སེམས་ཉིད་སྙིང་པོར་ཡེ་རྫོགས་<milestone unit="line" n="455.6"/>པས། །གཉིས་རྫོགས་ཁྱད་པར་ཕྱེ་བ་མེད། ཁྱབ་པ་ཆེན་པོ་ཆོས་ཀྱི་སྐུ། །ནམ་མཁའ་གསལ་བའི་ངོ་བོ་བཞིན། །གཉིས་མེད་ཡེ་ཤེས་བདེ་ཆེན་པོ། །བསམ་བྲལ་དབུ་མ་མི་གཡོ་བ། །མཐའ་གསུམ་ཀུན་གྱི་སྙིང་པོར་<milestone unit="page" n="456"/><milestone unit="line" n="456.1"/>རྫོགས། །འཕེལ་འགྲིབ་མེད་པས་གསལ་བ་བཞིན། །རང་རིག་རང་བྱུང་རྒྱུ་རྐྱེན་མེད། །དྲི་མེད་རང་གསལ་བསམ་གཏན་ནི། །སྐྱེ་མེད་རང་གསལ་སྙིང་པོ་ལ། །དྲན་མེད་རྒྱུ་མེད་རིག་པ་ཡིས། །དུས་གསུམ་རིག་པའི་<milestone unit="line" n="456.2"/>གཏེར་ལ་སྤྱོད། །གསང་བ་གསང་ཆེན་རང་བྱུང་ཉིད། །རང་བྱུང་གདོད་ནས་རྣམ་པར་དག །བདེ་ཆེན་རོལ་པར་རང་སྣང་ལ། །མ་བཅོས་ལེགས་པར་གནས་པ་ཡིན། །གཉིས་མེད་སེམས་ལ་དབྱེ་བ་མེད། །འབྱེད་པ་<milestone unit="line" n="456.3"/>མེད་པས་རང་གི་ཐུགས། །མ་བཅོས་ཐུགས་ལ་གདོད་ནས་གནས། །ཕྱོགས་རིས་གཉིས་འཛིན་མི་མངའ་བས། །ཡེ་ནས་ཐུགས་རྗེས་ཁྱབ་པར་བདལ། །དབྱིངས་འཇུག་མེད་པས་འགྲོ་འོངས་སྤོངས། །དོན་དུ་གཅིག་<milestone unit="line" n="456.4"/>པས་དབྱེ་བ་མེད། །གསལ་རིག་ཡེ་ཤེས་ཉིད་དུ་འཆར། །སྐུ་གསུང་རིག་པ་ཐུགས་ལ་རྫོགས། ཁྱབ་བདག་རོ་མཉམ་ཐིག་ལེ་ཆེ། །ཀུན་འདུས་རིག་པ་སེམས་ཀྱི་ཀློང་། །ཅིར་སྣང་ལྷུན་གྲུབ་རྫོགས་པས་ནི། །རང་<milestone unit="line" n="456.5"/>གསལ་ཉག་གཅིག་དྲི་མ་མེད། །གཅིག་པས་རྣམ་པར་དབྱེ་བ་མེད། །རྫོགས་པའི་དོན་ལ་གཉིས་མེད་ན། །རྣམ་པར་རྟོགས་པས་བརྟགས་དབང་གིས། །བསམ་པའི་ཁྱད་པར་ཇི་ལྟ་བར། །དེ་དག་ཇི་ལྟ་བཞིན་དུ་<milestone unit="line" n="456.6"/>མཐོང་། །དངོས་ལ་དེ་ལྟར་མི་གནས་ཀྱང་། །ཐག་པ་ལ་ནི་སྦྲུལ་བཞིན་ནོ། །ཇི་ལྟར་འཁྲུལ་པའི་རང་བཞིན་དག །འཇམ་པའི་རང་བཞིན་ཉིད་དག་ལ། །གྲང་བའི་རླུད་གིས་བསྐྱོད་པ་ལྟར། །ཕྱིན་ཅི་ལོག་གིས་དེ་ལྟར་<milestone unit="page" n="457"/><milestone unit="line" n="457.1"/>༄༅། །མཐོང་། །གདུལ་བྱའི་བསམ་པས་དེ་བཞིན་དུ། །རེས་འགའ་ཞི་ལ་རེ་འགའ་ཆགས། །རེས་འགའ་དྲག་ལ་རེས་འགའ་ཁྲོ། །འདོད་ལ་ལོངས་སྤྱོད་མཚན་ཉིད་ནི། །དངོས་དག་སེམས་ལ་ཁྱད་པར་<milestone unit="line" n="457.2"/>མེད། །དམྱལ་བའི་ཚ་སྲེགས་རང་བཞིན་དག །དེས་འདུལ་ཐབས་ལ་སྣང་བ་ཡང་། །དེ་དག་རང་བཞིན་སེམས་ཉིད་པས། །བདེ་ཆེན་ངང་ལས་གཡོས་པ་མེད། །ཡི་དགས་གདུང་བའི་ཡེ་ཤེས་ཀྱང་། །ཐུགས་རྗེས་<milestone unit="line" n="457.3"/>་སྒོབོར་བ་བསྒྲལ་བའི་ཕྱིར། །དེ་དག་ཉིད་ལ་སྣང་བ་ཡང་། །བྱང་ཆུབ་སེམས་ལས་གཞན་མ་ཡིན། །དུད་འགྲོ་མ་རིག་གཏི་མུག་པས། །མི་ཁོམ་སྡུག་བསྔལ་ཉམས་མྱོང་བ། །ཐུགས་རྗེ་ཆེན་པོའི་བྱིན་རླབས་ཏེ། །བདེ་<milestone unit="line" n="457.4"/>ཆེན་ཉིད་ལས་གཞན་མ་ཡིན། །གླིང་བཞིའི་མི་ཡི་རང་བཞིན་དག །གཡེང་དང་འགྱུར་བའི་རང་བཞིན་ཏེ། །ཐུགས་རྗེས་འདོད་ལྔར་བྱིན་བརླབས་ནས། །དེ་དག་སེམས་ཉིད་རང་བཞིན་ཡིན། །ག་་འཁྲུག་ཕྲག་<milestone unit="line" n="457.5"/>དོག་ལྷ་མ་ཡིན། །འཐབ་རྩོད་སྡུག་བསྔལ་མྱོང་འགྱུར་ཡང་། །དེ་དག་བྱང་ཆུབ་སེམས་ཡིན་པས། །གདུལ་བྱའི་ངོ་ལ་སྣང་བ་ཡིན། །ལྷ་གནས་བདེ་བ་ཇི་སྙེད་པ། །ལེ་ལོས་ལྟུང་བའི་སྡུག་བསྔལ་སྣང་། །དེ་དག་<milestone unit="line" n="457.6"/>སེམས་ཉིད་རང་སྣང་བས། །གདུལ་བྱའི་ངོ་ལ་ཁྱད་པར་སྣང་། །ཐབས་དང་ཤེས་རབ་ཉིད་སྣང་བས། །གདུལ་བྱ་ཉིད་ནས་ཡེ་སངས་རྒྱས། །གདོད་ནས་དག་པའི་དོན་ཉིདལ། །གཅིགལགཉིས་པར་འདུ་ཤེས་<milestone unit="page" n="458"/><milestone unit="line" n="458.1"/>པར། །ཀུན་བརྟགས་ལོག་པར་ཞེན་པར་འགྱུར། །ཇི་ལྷར་སྣང་བ་དེ་ལྟར་མིན། །གང་ལྟར་རྟོགས་པ་དེ་ལྟར་གསལ། །ཀུན་ཀྱང་བདག་ཉིད་ཆེན་པོ་ཡིན། །རྡོ་རྗེ་སེམས་དཔའ་མཁའ་མཉམ་ཀློང་གི་རྒྱུད་ཆེན་པོ་<milestone unit="line" n="458.2"/>ལས། །དེ་ཁོ་ན་ཉིད་ཆོས་ཉིད་བདེ་བ་ཆེན་པོའི་མཚན་ཉིད་བསྟན་པའི་ལེའུ་སྟེ་བཅུ་དྲུག་པའོ།། ༡་ །།དེ་ནས་གཞན་ཡང་བཤད་བྱ་བ། །ཞེན་དང་མ་ཞེན་ཁྱད་པར་གྱིས། །སྣང་ཚུལ་ལེགས་པར་བཤད་<milestone unit="line" n="458.3"/>པར་བྱ། །གཉིས་ཀའི་མཐའ་བྲལ་ཆོས་ཀྱི་དབྱིངས། །སྣང་བཞི་རིག་པ་ཆོས་ཀྱི་དབྱིངས། །སྟོང་ཉིད་བྱ་བྲལ་གཉིས་སུ་མེད། །མི་འབྱེད་ཐིག་ལེ་ཀུན་ནས་ཟླུམ། །མ་བཙལ་རིག་པ་མངོན་སུམ་ལ། །ཞེན་པ་བརྟགས་<milestone unit="line" n="458.4"/>པའི་དབང་གིས་ན། །རྟོག་པ་རྟོག་པའི་ངོ་བོར་སྣང་། །ཉི་མ་ལ་ནི་མུན་པའམ། །ཟླ་བ་གཉིས་སུ་མཐོང་བའམ། །དུང་ལ་སེར་པོར་སྣང་བའམ། །ཐག་པ་ལ་ནི་སྤྲུལ་བཞིན་ནོ། །དངོས་ལ་ཡོད་པ་མ་ཡིན་ཀྱང་། །རྟོག་<milestone unit="line" n="458.5"/>པས་དེ་ལྟར་སྣང་བ་ཡིན། །མེད་ལ་ཡོད་པའི་ཚུལ་གྱུར་པས། །ཐོག་མ་མེད་པའི་དུས་ནས་ཉམས། །རིན་ཆེན་འབར་བའི་དུས་ནས་ནུབ། །རྟོག་པའི་དྲ་བའི་མདུད་པས་བཅིངས། །དམ་པས་དགྲོལ་བ་མ་བྱས་<milestone unit="line" n="458.6"/>པར། །འཁོར་བའི་མུན་པའི་ཐིབས་ཀྱིས་འགགས། །དེ་ཉིད་སྤྲད་པར་མ་བྱས་པས། །རང་བྱུང་ལྷུན་གྲུབ་སྟོང་པར་འགྱུར། །ཐམས་ཅད་འོད་གསལ་དག་པ་ལ། །རིན་ཆེན་སེམས་ཀྱིརངབཞིནདང། །རྣམ་རྟོག་ཞེ་<milestone unit="page" n="459"/><milestone unit="line" n="459.1"/>༄༅། །སྡང་བརྟགས་དབང་གིས། །ཚ་གྲང་མྱོང་བའི་སྡུག་བསྔལ་གྱིས། །བདེ་བའི་རེག་པ་མི་གནས་ཀྱང་། །རྣམ་པར་རྟོག་པའི་ངོ་བོ་ལས། །དངོས་ལ་རྒྱུ་འབྲས་གྲུབ་པ་མེད། །ཆགས་སྡང་སེར་སྣ་རྣམ་དག་<milestone unit="line" n="459.2"/>པས། །འཛིན་བྲལ་འཇིག་པའི་རང་བཞིན་ལ། །མེད་ལས་ཡོད་པར་རྣམ་བརྟགས་པས། །སེར་སྣ་འཛིན་རྟོགས་དབང་གིས་ན། །མི་གཙང་རྩུབ་བཀྲེས་མྱོང་བར་འགྱུར། །དངོས་ལ་དེ་ལྟར་མི་གནས་པས། །བསམ་<milestone unit="line" n="459.3"/>རྟོག་དབང་གིས་སྣང་བ་ཡིན། །འབྱེད་མེད་ཡེ་ཤེས་ཆེན་པོ་ལ། །མ་རྟོགས་གཏི་མུག་འཐིབས་པ་ཡིས། །རིན་ཆེན་མཐོང་བའི་ལམ་དང་བྲལ། །བཀོལ་སྤྱད་ལ་སོགས་སྡུག་བསྔལ་མྱོང་། །བྱ་བྱེད་རྨི་ལམ་གནོད་པ་<milestone unit="line" n="459.4"/>ལྟར། །ཞབྲུལ་པའི་སྣང་བ་མ་རྟོགས་པས། །དངོས་ལ་མ་གྲུབ་ཡེ་ནས་སྟོང་། །ཇི་ལྟར་སྣང་ཡང་དངོས་ལ་མེད། །འོན་ཀྱང་དེ་ལྟར་སྣང་བར་ཟད། །ཆགས་དང་གཡེང་བྲལ་ལྷུན་གྲུབ་པས། །མ་མཐོང་ལོག་པར་<milestone unit="line" n="459.5"/>རྟོགས་པ་ཡིས། །འགྱུར་དང་རྣམ་པར་གཡེང་བ་ཡིས། །གླིང་བཞི་མི་ཡི་སྡུག་བསྔལ་མྱོང་། །ངོ་བོ་རང་གསལ་ལྷུན་གྲུབ་ལ། །འགྱུར་སོགས་ཞེན་པ་མི་གནས་པས། །མེད་ལ་ཡོད་པའི་ཚུལ་དུ་མཐོང་། །དངོས་ལ་མི་<milestone unit="line" n="459.6"/>གནས་བསམ་སྤྱོད་བྲལ། །ཐམས་ཅད་རང་བྱུང་སྙིང་པོ་བས། །ཡངས་དོག་ཁྱད་པར་མི་གནས་པས། །གཉིས་མེད་ངང་ལ་གཉིས་པར་གསུང་། །ཞེན་བྲལ་དོན་ལ་ལོག་པར་ཞེན། །འཐབ་རྩོད་ཕྱོགས་རིས་གདུག་<milestone unit="page" n="460"/><milestone unit="line" n="460.1"/>པར་མཐོང་། །དེ་ལྟར་རྩུབ་དྲག་སྡུག་བསྔལ་མྱོང་། །རང་བྱུང་རོལ་བའི་ཁྱད་པར་ལས། །དངོས་སུ་མ་གྲུབ་སྟོང་པར་མཐོང་། །བྱ་བྲལ་སེམས་ཉིད་རྫོགས་པ་ལ། །བྱ་དང་མི་བྱེད་མི་གནས་ཏེ། །མ་རྟོགས་ལོག་པར་<milestone unit="line" n="460.2"/>ཞེན་པ་དང་། །ལེ་ལོ་འདུ་བྱེད་གཡེང་བ་ཡིས། །ལྟུང་བའི་སྡུག་བསྔལ་དག་མྱོང་ཡང་། །རང་བྱུང་ཉིད་ལས་གཞན་མེད་པས། །ལྟུང་དང་མི་ལྟུང་ཀུན་བྲལ་ཏེ། །དངོས་ལ་མི་གནས་ཡེ་ནས་སྟོང་། །སྟོང་དང་མི་སྟོང་<milestone unit="line" n="460.3"/>རྣམ་རྟོག་ཉིད། །རབ་གསལ་གཉིས་མེད་ཡེ་ཤེས་ལ། །ཅིར་ཡང་འཛིན་པའི་བསམ་པས་བཅིངས། །ལོག་པར་རྟོགས་པའི་དབང་གིས་ན། །གཉིས་མེད་དོན་ལ་གཉིས་པར་གཟུང་། །ཀུན་ཀྱང་ལོག་པའི་ལམ་དུ་<milestone unit="line" n="460.4"/>ཞུགས། །ངོ་བོ་མེད་པར་རང་བཞིན་དག །བྱས་པ་མི་འགྱུར་མི་ཤིགས་པས། །ཐེར་ཟུག་རྟག་པ་ཕྱིན་ཅི་ལོག །སྨིག་རྒྱུ་དག་ལ་ཞེན་པ་འདྲ། ཁྲེན་ཏུ་སྟོང་པ་རྒྱུན་ཆད་ཀྱིས། །མཐར་ཟད་ལོག་པའི་གྲོང་ཁྱེར་<milestone unit="line" n="460.5"/>བས། །རྒྱུ་འབྲས་ལོག་འདོད་ཆད་པའི་ཁམས། །སྡིག་ཆེན་སྨྱོན་པའི་འདུ་ཤེས་གཉིས། །ཐག་པ་ལ་ནི་སྤྲུལ་བཞིན་དུ། །འཁྲུལ་འཁོར་ལོག་པའི་འདུ་ཤེས་ཀྱིས། །མྱུར་འཛིན་འདི་དག་ལྟུང་བའི་རྒྱུ། །བྱས་པས་ངལ་བ་<milestone unit="line" n="460.6"/>དོན་མེད་ཡིན། །གཉིས་མེད་དོན་ལ་གཉིས་གཟུང་ནས། །ཉོན་མོངས་ཆེད་དུ་སྤངས་པ་ཡིས། །བཞི་ཡི་རིམ་པར་ཐོབ་ལྟ་ཞིང་། །རྣམ་པར་འགོག་པའི་ངོ་བོ་ཅན། །འདུས་བྱས་གོང་བུའི་གཟུགས་ཉིད་ལ། །ཐ་དད་ཆ་<milestone unit="page" n="461"/><milestone unit="line" n="461.1"/>༄༅། ཁྲས་བརྟགས་པ་ཡིས། །རང་འདོད་འབྲས་བུ་གྲུབ་པ་སྣང་། །མཐར་ཐུག་འབྲས་བུ་དེ་ལ་མེད། །རང་བཞིན་མ་སྐྱེས་རང་བཞིན་ལ། །སྐྱེ་འགག་རིམ་པའི་ཚུལ་བཟུང་ནས། ཁུ་འབྲས་འབྱུང་འཇུག་<milestone unit="line" n="461.2"/>རིམ་པ་ཡིས། །འདོད་པའི་འབྲས་བུ་མཐར་ཐུག་ཀྱང་། །མ་རྟོགས་བདེན་པའི་དོན་ལས་ཉམས། །མཐར་ཐུག་འབྲས་བུ་དེ་ལ་མེད། །བདེན་གཉིས་མི་གནས་ཚུལ་རྟོགས་ཤིང་། །ཞི་གནས་ལྷག་མཐོང་འབྲེལ་བ་<milestone unit="line" n="461.3"/>ཡིས། །ཕ་རོལ་ཕྱིན་བཅུའི་རང་བཞིན་གྱིས། །ས་བཅུ་མཐར་ཕྱིན་སངས་རྒྱས་ལ། །རང་ས་ཐོབ་ཀྱང་མཐར་མི་ཕྱིན། །བདེན་པར་སྨྲས་ཀྱང་ལོག་པའི་ལམ། །བཅོས་ཤིང་བསླད་པས་འཁྲུལ་བའི་རྒྱུ། །རྫུན་པས་<milestone unit="line" n="461.4"/>བདེན་བསླུས་འཁོར་བ་ལྟུང་། །རང་བྱུང་གཉིས་མེད་རང་བཞིན་ལ། ་ས་པ་གཉིད་འདོད་གཟུང་འཛིན་སྣང་། །མི་འགྱུར་བརྟན་པའི་རྟག་ལྟ་ཅན། །དུང་ལ་སེར་པོར་ཞེན་པ་ལྟར། །རང་རིག་དོན་མེད་མདོངས་པ་<milestone unit="line" n="461.5"/>ལྟར། །དེ་ཉིད་དམ་པར་ཡོད་པ་ཡིས། །སྟོང་པའི་འདུ་ཤེས་མ་རབས་སེམས། །རྟག་ཆད་འཁོར་བའི་གཡང་ས་ཡིན། །གཉིས་མེད་དོན་ལ་གཉིས་གཟུང་ནས། །མཐོད་མན་རིམ་པའི་ཚུལ་གྱིས་ནི། ཁྲུབ་པ་རིམ་<milestone unit="line" n="461.6"/>འདོད་དག་པ་ཉིད། །མ་དག་བས་བསྒྲུབས་གོལ་བའི་ལམ། །གཉིས་འཛིན་གདོན་གྱིས་ཟིན་པ་ཡིས། །གཙང་མའི་དཀའ་ཐུབ་གང་ཟག་ལ། །དབང་བསྐུར་མཚན་མའི་ལམ་བསྟན་ཡང་། །བྱིས་བ་འཁོར་བའི་གཡང་<milestone unit="page" n="462"/><milestone unit="line" n="462.1"/>སར་ལྟུང་། །གཉིས་པས་གཉིས་མེད་དོན་དང་བྲལ། །བརྫུན་པས་བདེན་པའི་དོན་མི་རྙེད། །ལྟ་སྤྱོད་རང་བཞིན་སེམས་ཉིད་ལ། །གཉིས་འཛིན་གོམས་པའི་ཏིང་འཛིན་གྱིས། །བཟླས་བསྒོམས་ཆེད་བྱས་རྟོགས་པ་<milestone unit="line" n="462.2"/>ཡིས། །རྡོ་རྗེ་འཛིན་པའི་ས་ཐོབ་པ རང་ས་མཐར་ཕྱིན་ཡིན་མོད་ཀྱང་། །མཐར་ཐུག་འབྲས་བུ་དེ་ལའང་མེད། །ཞེན་པས་མ་བཅད་དོན་མི་མཐོང་ བཙལ་བས་ལྷུན་གྲུབ་དོན་མི་རྙེད། །ལྷུན་གྱིས་གྲུབ་པའི་རང་<milestone unit="line" n="462.3"/>བཞིན་ལ། །རིག་པའི་ཆོ་འཕྲུལ་སྣང་ཞེས་ནས། །ཆེད་བྱས་རྟོགས་པའི་ལོང་རྟགས་ཏེ། །གཙང་སྨེ་བླང་དོར་གཉིས་འཛིན་ཅིང་། །མཚན་མ་དོན་ལ་སྤྱོད་པ་ནི། །མཆིང་བུས་གསེར་ལ་མཚོན་དང་འདྲ། །བྱ་མེད་<milestone unit="line" n="462.4"/>རྫོགས་པའི་རང་བཞིན་ལ། །ཆེད་བྱས་རྣམ་རྟོག་ལོག་པའི་ལམ། །རྣམ་རྟོག་དོན་གྱིས་གཟུང་བ་ཡིན། །རྩོལ་བས་འཁོར་བའི་འདམ་དུ་ཟིན། །རང་འདོད་འབྲས་བུ་མཐར་ཕྱིན་ཀྱང་། །ལྷུན་གྱིས་གྲུབ་པའི་འབྲས་བུ་<milestone unit="line" n="462.5"/>མིན། །མ་བཅོས་རྫོགས་ཆེན་གཉིས་མེད་ལ། །ཐབས་དང་ཤེས་རབ་རང་བཞིན་གྱིས། །གཉིས་མེད་དོན་ལ་གཉིས་པར་གཟུང་། །གདོད་ནས་ཟིན་ལ་བཟོད་བསྒྲུབ་མེད། །གྲངས་མེད་དོན་ལ་གྲངས་སུ་<milestone unit="line" n="462.6"/>གཟུང་། །རང་བྱུང་དོན་ལ་རྒྱུ་ཡིས་བསྐྱེད། །ལྷུན་གྲུབ་དོན་ལ་རྩོལ་བར་བྱེད། །དམིགས་མེད་དོན་ལ་དམིགས་པར་གཟུང་། །མཚན་མེད་དོན་ལ་མཚན་མར་བསྒོམས། །བདག་གཞན་མེད་ལ་དེར་འཛིན་<milestone unit="page" n="463"/><milestone unit="line" n="463.1"/>༄༅། །རྟོགས། །ཐོབ་པ་རང་ལས་མ་ཡིན་ན། །འབྲས་བུ་གྲངས་བཅས་གཞན་གསོལ་ཞིང་། །རེ་དོགས་བཅས་པའི་ཏིང་འཛིན་གྱིས། །མ་བཙལ་ལྷུན་གྲུབ་དོན་དང་འགལ། །ས་བགྲོད་མཐར་ཐུག་ངལ་བའི་<milestone unit="line" n="463.2"/>རྒྱུ། །ལྷུན་གྱིས་གྲུབ་བའི་དོན་དང་འགལ། །རང་འདོད་འབྲས་བུ་མཐར་ཐུག་ཀྱང་། །ལྷུན་གྱིས་གྲུབ་པའི་འབྲས་བུ་མིན། །དབྱིངས་ཉིད་དག་པའི་རང་བཞིན་ལ། །ཡེ་ཤེས་དག་པའི་རང་བཞིན་གསལ། ཁུ་འབྲས་<milestone unit="line" n="463.3"/>དག་པའི་རང་བཞིན་གྱིས། །གྲངས་འདས་པ་ཡི་ལྷར་སྣང་བ། །རིག་པ་རང་གསལ་འོད་དུ་འབར། །རིམ་པས་མ་ཡིན་དུས་གཅིག་གསལ། །འདི་དག་འོད་ཀྱི་ཏིང་འཛིན་ཏེ། །རྒྱུ་འབྲས་དུས་གཅིག་སྐྱེད་སྣང་བ། ཁུ་<milestone unit="line" n="463.4"/>འབྲས་ཁྱད་པར་མེད་པ་དང་། །བློ་བུར་འདྲ་བའི་ཚུལ་གྱུར་པས། །གང་གཟུང་བ་དེ་ལོག་པའི་ལམ། །རང་གིས་ཐོབ་བྱ་མངོན་གྱུར་ཀྱང་། །གདོད་ནས་ལྷུན་གྲུབ་འབྲས་བུ་མིན། །འདི་དག་ལོག་པའི་གྲོང་<milestone unit="line" n="463.5"/>ཁྱེར་བ། །མེད་ལས་ཡོད་པའི་ཚུལ་དུ་སྣང་། །དུང་ལ་སེར་པོར་སྣང་བ་བཞིན། །འཁྲུལ་པས་གཉིས་མེད་དོན་མི་མཐོང་ བིམ་པ་ར་ཡི་འབྲུས་བཞིན་དུ། །སྨིན་ཀྱང་འབྲས་བུ་མི་འབྱུངས་པས། །རང་སེམས་གཉིས་<milestone unit="line" n="463.6"/>མེད་རྟོགས་པར་གྱིས། །མ་བཅོས་སེམས་ཀྱི་རང་བཞིན་ལ། །རོལ་བའི་བྱིན་རླབས་ཅིར་སྣང་བ། །མ་བཀག་བདེ་ཆེན་ངང་དུ་འདུས། །བཀག་པ་མེད་དོ་དེ་ལྟར་ཡིན། །མ་བཅོས་སེམས་ཀྱི་རང་བཞིན་ནི། །རང་རིག་<milestone unit="page" n="464"/><milestone unit="line" n="464.1"/>འོད་གསལ་ཕྱོགས་རིས་མེད། །མ་བཙལ་རིག་པ་ལྷུན་གྱིས་གྲུབ། །རང་གཞག་རིག་པ་ཕྱོགས་མེད་གསལ། །སྣང་བ་མ་བཅོས་དབྱིངས་ན་གནས། །དྲན་པ་དབང་སྒྱུར་ཞི་བའི་ངང་། །འདུ་འབྲལ་མེད་པའི་ངང་ལ་<milestone unit="line" n="464.2"/>གནས། ཁྱབ་པར་གསལ་ལ་དངོས་གཞི་མེད། །ཕྱོགས་མེད་རིག་པ་འོད་ལྟར་འཆར། །བཙལ་མེད་བདེ་གཤེགས་ལྷུན་གྱིས་གྲུབ། །ཡེ་ཤེས་གསལ་བའི་རང་བཞིན་ནི། །བརྟག་པར་དཀའ་ལ་བརྗོད་དུ་མེད། །མ་<milestone unit="line" n="464.3"/>བཅོས་སྣང་བ་བརྟགས་པ་མིན། །ཏིང་འཛིན་ལོག་པའི་ལམ་པ་ཡིན། །རོལ་བའི་དུས་ན་ཅིར་ཡང་རུང་། །ཐུགས་རྗེའི་ཡུལ་ལ་ཕྱོགས་རིས་མེད། །མཛད་པའི་དུས་ན་ལྷུན་གྱིས་གྲུབ། །ལྟ་བ་རང་བྱུང་རྫོགས་<milestone unit="line" n="464.4"/>པའི་ལུང་། །རེ་དོགས་འདུ་ཤེས་རྣམ་པར་བཅད། །འདུ་ཤེས་མེད་པའི་རང་བཞིན་གྱིས། །ཡེངས་པ་མེད་དོ་ཅི་བདེ་ཞོག །སྤྱོད་པའི་དུས་ན་བླང་དོར་མེད། །དཀྱིལ་འཁོར་ལྷུན་གྲུབ་བསྐྱེད་དུ་མེད། །དབང་བསྐུར་<milestone unit="line" n="464.5"/>རང་བྱུང་ལྷུན་གྱིས་རྫོགས། །རང་བཞིན་ལྷུན་གྲུབ་དམ་ཚིག་ལ། །བསྲུང་དང་མི་བསྲུང་འདུ་ཤེས་མེད། །ལྷུན་གྱིས་གྲུབ་པའི་འབྲས་བུ་ལ། །བཙལ་ཞིང་བསྒྲུབ་པ་ཀུན་དང་བྲལ། །རང་བྱུང་རོལ་པའི་ཡོ་བྱད་<milestone unit="line" n="464.6"/>ཀྱིས། །གདོད་ནས་རང་བྱུང་མཆོད་པར་གནས། །བགྲོད་མེད་ལམ་གྱི་རང་བཞིན་ནི། །དོན་གཅིག་རྟོགས་པས་དུས་གཅིག་ཕྱིན། །དམིགས་པ་མེད་པའི་ཏིང་འཛིན་ནི། །གསལ་ལ་དམིགས་པ་ཀུན་དང་<milestone unit="page" n="465"/><milestone unit="line" n="465.1"/>༄༅ བྲལ། །བཙལ་མེད་འཕྲིན་ལས་རང་བཞིན་ནི། །གདོད་ནས་རྫོགས་པས་བྱ་བ་ཟིན། །མ་བཅོས་སེམས་ལ་བྱ་བཙལ་མེད། །རང་བཞིན་ཕྱོགས་མེད་ཁྱབ་པར་བདལ། །ཆུ་ལ་རྐྱེན་གྱིས་བསྒྱུར་བ་<milestone unit="line" n="465.2"/>ལྟར། །མ་ཡེངས་ཡིན་ནོ་ལྷུན་གྱིས་གྲུབ། །བཀག་པ་མེད་དོ་རང་ལས་གསལ། །རྩོལ་བས་དོན་འདོད་གང་ཟག་ལ། །བཙལ་བས་འདོད་པ་གྲུབ་པར་སྟོན། །ལྷུན་གྱིས་གྲུབ་པའི་རྣལ་འབྱོར་ལ། །ཇི་བཞིན་མ་བཅོས་<milestone unit="line" n="465.3"/>གྲོལ་བར་སྟོན། །འདོད་དང་ཞེན་པས་བཅིངས་པ་ལ། །ཐུགས་རྗེ་བྱིན་རླབས་དེ་ལྟར་སྟོན། །མཚན་མའི་གྲངས་ལ་དགའ་བ་ལ། །སྐུ་གསུམ་གྲངས་དང་མཚན་མ་སྟོན། ཁྲེས་རབ་ཆེན་པོའི་གང་ཟག་ལ། །བསམ་<milestone unit="line" n="465.4"/>གྱིས་མི་ཁྱབ་ཚིག་ཏུ་སྟོན། །ལོག་རྟོག་འཁྲུལ་པས་འདུལ་བ་ལ། །ལོག་རྟོག་ཞེན་པ་ཉིད་དུ་སྟོན། །རང་བཞིན་ལྷུན་གྲུབ་བྱིན་རླབས་ལ། །ཕྱོགས་དང་གྲངས་ལ་ངེས་པ་མེད། །ཇི་ལྟར་བལྟས་པས་དེ་ལྟར་<milestone unit="line" n="465.5"/>སྣང་། །གཉིས་མེད་རིག་པ་བསམ་མི་ཁྱབ། །མཐོང་ཐོས་རྟོག་པ་ཀུན་དང་བྲལ། །གདུལ་བྱའི་དོན་ལ་ཕྱོགས་རིས་མེད། །དངོས་ལ་རང་གསལ་རྣལ་མ་ལུང་། །མ་བཅོས་གསང་བའི་རང་བཞིན་ནི། །གདོད་ནས་<milestone unit="line" n="465.6"/>རྫོགས་པ་ཆེན་པོར་གནས། །སྣང་གྲགས་ཞེན་བརྟགས་རང་བཞིན་ནི། །བདེ་ཆེན་ལྷུན་གྱིས་གྲུབ་པར་གནས། །ལྷུན་གྲུབ་མ་བཅོས་རྫོགས་ཆེན་ལ། །བཙལ་བའི་རྣམ་པ་ཅི་སྣང་ཡང་། །རང་བྱུང་རྫོགས་ཆེན་རྗེས་<milestone unit="page" n="466"/><milestone unit="line" n="466.1"/>འབྲངས་ནས། །ཡངས་དོག་བྲལ་བའི་དོན་ལ་རྫོགས། །གཉིས་པ་མེད་དོ་བདག་ཉིད་ལུང་། །ངོ་བོ་བདེ་མཆོག་སྙིང་པོར་གསལ། །སྙིང་པོ་གདོད་ནས་རང་བྱུང་སེམས། །འཕེལ་འགྲིབ་མེད་པས་གཅིག་གི་<milestone unit="line" n="466.2"/>ངང་ བཅོས་པ་མེད་པས་ཅི་བདེར་ཞོག ཁྱུང་ཆེན་ནམ་མཁའ་རྩལ་རྫོགས་ལྟར། །གཡང་ས་མེད་པར་ལམ་དུ་བདེ། །བདེ་མཆོག་རོལ་པའི་སྣང་ཚུལ་ནི། །ནམ་མཁའ་དང་ནི་མཉམ་པའི་གནས། །ལྷུན་གྲུབ་རོལ་པ་<milestone unit="line" n="466.3"/>ཅིར་ཡང་སྣང་། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། །བྱང་ཆུབ་སེམས་ཀྱི་སྣང་ཚུལ་བསྟན་པའི་ལེའུ་སྟེ་བཅུ་བདུན་པའོ།། ༡༥ །།དེ་ནས་གཞན་ཡང་བཤད་བྱ་བ། །དཔལ་ལྡན་ནམ་<milestone unit="line" n="466.4"/>མཁའ་རྒྱས་པ་ཡི། །འགྲོ་བ་ཡང་དག་སྐྱོབ་པའི་ཚུལ། །འདི་དག་ཡང་དག་བཤད་པར་བྱ། །རང་གསལ་ཉག་གཅིག་དྲི་མེད་ལས། །ཐུགས་རྗེ་སྐྱོབ་པའི་ཡུལ་དང་བྲལ། །མ་རྟོགས་ལོག་པའི་སེམས་ཅན་ལ། །ཇི་ལྟར་<milestone unit="line" n="466.5"/>མཐུན་པ་དེ་ལྟར་སྣང་། །རྟོགས་མ་རྟོགས་ཀྱི་ཁྱད་པར་གྱིས། །མཐོང་ཚུལ་ཁྱད་པར་བསམ་མི་ཁྱབ། །ཐམས་ཅད་རང་བྱུང་སྙིང་པོ་མཆོག །བདེ་མཆོག་གསང་བའི་དབྱིངས་སུ་གནས། །རང་བྱུང་ཐིག་ལེ་དྲི་མ་<milestone unit="line" n="466.6"/>སྤངས། །ཐིག་ལེ་རྫོགས་པ་གཉིས་སུ་མེད། །མ་བཅོས་གསང་བ་རིག་པའི་རྟེན། །འདུ་འབྲལ་མེད་པར་ལྷུན་གྱིས་རྫོགས། །གསང་བའི་རིག་པ་མཐའ་དབུས་མེད། །ཀུན་རྫོགས་འོད་གསལ་ཆེན་པོ་ཉིད། །ཞེན་<milestone unit="page" n="467"/><milestone unit="line" n="467.1"/>༄༅། །རྟགས་དྲི་མ་ཀུན་གྱིས་དབེན། །གསང་བའི་ཡང་གསང་ཐིག་ལེའི་ངང་། །སྤྲོས་བསྡུ་མེད་པར་གཅིག་པར་གསལ། །ཀུན་ཀྱང་ཐིག་ལེར་རྫོགས་པའི་ངང་། །ཐུགས་རྗེ་འགྲོ་བའི་དོན་མི་བྱེད། །འགྲོ་དྲུག་<milestone unit="line" n="467.2"/>རང་བྱུང་སྙིང་པོ་ལ། །རྣམ་རྟོག་མཚན་འཛིན་མི་མངའ་བས། །རང་བྱུང་གསང་བའི་དོན་ལ་རྫོགས། །ཐོགས་མེད་རིག་པ་འོད་གསལ་ལ། །རང་བྱུང་ཐུགས་རྗེ་ཕྱོགས་རིས་མེད། ཁྱབ་པར་གནས་སོ་ཡེ་སངས་<milestone unit="line" n="467.3"/>རྒྱས། །གསང་བའི་ཐིག་ལེ་དབྱིངས་ཀྱིས་བརྒྱན། །ཡེ་ཤེས་རྫོགས་པ་མཆོག་ལ་བཞུགས། ཁྱབ་བྱ་ཡུལ་ཅན་ཡུལ་མེད་པས། །རང་བྱུང་རྫོགས་པ་ཉིད་ཀྱི་སྐུ། །སྡུག་བསྔལ་ཟད་པས་བདེ་ཀློང་འཁྱིལ། །སེམས་སུ་<milestone unit="line" n="467.4"/>མཉམ་པས་ཕྱོགས་རིས་མེད། །ལྷུན་གྱིས་གྲུབ་པས་མ་བསམས་རྫོགས། །ཡེ་ཤེས་གསང་བའི་རང་བཞིན་ལ། །སངས་རྒྱས་སེམས་ཅན་གཉིས་མེད་པས། །ཐུགས་རྗེ་ཁྱབ་པའི་ཡུལ་དང་བྲལ། །རང་བྱུང་སྙིང་པོ་དྲི་མ་<milestone unit="line" n="467.5"/>མེད། །བསམ་དང་སྒྲུབ་པ་ག་ལ་ཡོད། །ཐམས་ཅད་རང་བྱུང་དབྱིངས་ལ་ཐུག །རང་བྱུང་ཉིད་པས་གཞན་དང་བྲལ། །རང་གསལ་ཉིད་པས་ཡུལ་དང་བྲལ། །རང་གསལ་ཡེ་ཤེས་རྒྱུ་རྐྱེན་མེད། །ཐིག་ལེ་ཉིད་པས་སྤྲོ་<milestone unit="line" n="467.6"/>བསྡུ་མེད། །ཐམས་ཅད་ཆོས་སྐུར་རྫོགས་པའི་ཕྱིན། །མཚན་མ་ཚིག་གི་ལམ་ལས་འདས། །ཆོས་ཉིད་ངང་ལ་གཉིས་མེད་པས། །སྤྲོས་མེད་ཐིག་ལེ་ཆེན་པོའི་ངང་། །རང་རིག་འོད་གསལ་ཐམས་ཅད་མཁྱེན། །ཐུགས་<milestone unit="page" n="468"/><milestone unit="line" n="468.1"/>རྗེ་ཁྱབ་པའི་ཡུལ་ལས་འདས། །མཐའ་དབུས་མི་མངའ་ཅིར་མི་དགོངས། །དྲན་དང་རིག་པའི་འདུ་ཤེས་མེད། །ཆོས་སྐུ་ངང་ལས་འགྱུར་མེད་པས། །མ་བཅོས་ཐིག་ལེའི་རྡོ་རྗེ་ཡིན། །རང་བྱུང་ངང་ལས་སྤྲོས་མེད་<milestone unit="line" n="468.2"/>པས། །ཡེ་ཤེས་སྐུ་ལས་སྤྲོས་མེད་གསལ། །རང་བྱུང་རིག་པ་དངོས་མེད་པར། །ཐམས་ཅད་གཅིག་པའི་ཆོས་ཀྱི་དབྱིངས། །འབྱུང་འཇུག་མི་མངའ་གསང་བའི་ལམ། །སྐུ་དང་གསུང་ཐུགས་རང་བཞིན་དང་། །ལུས་<milestone unit="line" n="468.3"/>ངག་ཡིད་གསུམ་རང་བཞིན་ཉིད། །གདོད་ནས་བྱང་ཆུབ་ཆེན་པོར་གཅིག །སྤྲོས་བྲལ་ཆོས་དབྱིངས་མུ་མཐའ་མེད། །རྣམ་པ་ལྷུན་གྲུབ་བྱང་ཆུབ་སེམས། །གཟུང་འཛིན་སྤྲོས་པ་རྣམ་པར་བཅད། །རང་བྱུང་ཐོགས་མེད་<milestone unit="line" n="468.4"/>ཁྱབ་པར་བདལ། །སྒྲིབ་མེད་དག་པའི་ནམ་མཁའ་ལྟར། །འགྱུར་མེད་ཀློང་དུ་ཡེ་སངས་རྒྱས། །ཉི་མའི་སྙིང་པོ་དག་པ་ལྟར། །འཁོར་བ་ཉིད་ན་ཡེ་སངས་རྒྱས། །མ་བཅོས་རང་བྱུང་རྒྱལ་པོ་ཡིས། ཁྱབ་པར་བརྡལ་ལ་<milestone unit="line" n="468.5"/>དངོས་པོ་མེད། །ཐམས་ཅད་རང་བྱུང་ཡེ་ཤེས་ལ། །མཐའ་བྲལ་དབྱིངས་ཀྱི་འདུ་ཤེས་མེད། །ཡེ་ཤེས་ཐིག་ལེ་ཉི་མ་ཤར། །ཆོས་སྐུ་སྙིང་པོ་དོན་ལ་རྫོགས། ཁམས་གསུམ་རང་བྱུང་སྙིང་པོ་ལ། །ཐུགས་རྗེ་འབྱུང་བའི་<milestone unit="line" n="468.6"/>ཡུལ་དང་བྲལ། །རང་བྱུང་ཐབས་ཀྱི་སྤྱོད་པ་ནི། །མ་ཟིན་པ་ཡི་ཆོས་རྣམས་མེད། །རང་བྱུང་ཐུགས་རྗེ་ཀུན་ལ་ཁྱབ། །བསྐྱབ་ཅིང་སྐྱེ་བ་ག་ལ་ཡོད། །ཀུན་ཀྱང་བདེ་ཆེན་ཟབ་མོ་བས། །བདེམཆོགམུམཐའམེད་<milestone unit="page" n="469"/><milestone unit="line" n="469.1"/>༄༅། །པའི་དབྱིངས། །རང་བྱུང་བསྟན་པ་རྒྱུན་མི་འཆད། །མ་བྱུང་བསྟན་པ་གཅིག་ལ་རྫོགས། །ཚིག་དང་ཡི་གེ་ཀུན་བྲལ་ཡང་། །མཚན་མ་རྟོགས་པའི་ལམ་དང་འབྲེལ། །སངས་རྒྱས་སེམས་ཅན་གཅིག་<milestone unit="line" n="469.2"/>པའི་ཕྱིར། །བརྟག་ཅིང་མཐོང་བ་ལོག་པའི་ལམ། །དུས་གསུམ་སངས་རྒྱས་དགོངས་པ་ནི། །རང་བྱུང་ཐིག་ལེ་ཉི་མ་ཤར། །བདག་འཛིན་ཞེན་པ་མི་མངའ་ཡང་། །ཐུགས་རྗེ་བྱིན་རླབས་འདོད་དགུར་བསྒྱུར། །ཡེ་<milestone unit="line" n="469.3"/>ཤེས་མུ་མཐའ་མེད་པར་འཇུག །ཡེ་ཤེས་ཁྱབ་བརྡལ་ཀུན་ཏུ་བཟང་། །རང་བྱུང་ཐུགས་རྗེའི་བྱིན་རླབས་ལ། །ཕྱོགས་འཛིན་ལོག་པའི་འདུ་ཤེས་ཀྱིས། །ཐམས་ཅད་རང་བྱུང་སྙིང་པོ་ལ། །བདག་དང་བྱེད་པ་དུས་སུ་<milestone unit="line" n="469.4"/>བརྟགས། །གཉིས་མེད་བདེ་མཆོག་འོད་གསལ་ལ། །ཐ་དད་རྫས་མཐོང་འཁྲུལ་བའི་ལམ། །རྒྱུ་རྐྱེན་བྲལ་བའི་རང་བྱུང་ལ། །རྒྱུ་རྐྱེན་སྐྱེ་འགག་དགག་སྒྲུབ་པ། །སྒྲོ་སྐུར་མཚན་མའི་ལམ་འདི་དག །བདེ་མཆོག་མྱུ་གུ་<milestone unit="line" n="469.5"/>སྲེག་པར་བྱེད། །རང་རིག་དུས་གསུམ་བརྟག་འདོད་ཅིང་། །ཡུལ་ཉིད་འཁྲུལ་བའི་རྨི་ལམ་འདོད། །ཡུལ་ཉིད་ལོགས་ན་གྲུབ་པ་མེད། ཁྲེསུ་པ་འཁྲུལ་པ་ཉིད་ཡིན་པས། །ཡེ་ཤེས་ཉིད་ཀྱང་དེ་བཞིན་ཏེ། །རྟག་པའི་<milestone unit="line" n="469.6"/>མཐའ་ཉིད་གྲུབ་པ་ཡིན། །གང་ཞིག་བྱིས་པའི་ཕྱོགས་འཛིན་པས། །ཡོད་པར་སྨྲ་ཞིང་མེད་པར་འདོད། །ས་རྡོ་གསེར་བཏུབ་མ་ཡིན་ལྟར། །་སྔ་ཕྱི་རང་གི་ཚིག་གིས་གསལ། །ཅིར་ཡང་མ་ཡིན་སྟོང་ཆེན་པོ། །མཐའ་<milestone unit="page" n="470"/><milestone unit="line" n="470.1"/>བྲལ་གཏན་ཚིགས་བཞིས་གཤིགས་པས། །མ་གྲུབ་མི་གནས་གཞིག་སྟོང་པ། །ཆད་པ་དབུ་མ་གཉིས་ཀྱང་མཐའ། །གཉིས་མེད་དོན་ལ་གཉིས་པར་མཐོང་། །བཟང་ངན་མེད་ལ་བཟང་ངན་བྱས། །གཙང་སྨེ་མེད་<milestone unit="line" n="470.2"/>ལས་གཙང་སྨེར་བཟུང་། །ཟིན་པའི་ངང་ལས་རྩོལ་བ་མེད། །མ་ངེས་པ་ཡི་དོན་གཉིས་ཀྱིས། །གཉིས་ཀྱི་ངེས་པ་གཅིག་ལ་སྒྲུབ། །འཕྲ་མེན་ངེས་མེད་ངེས་པར་གཟུང་། །བརྫུན་པའི་དོན་ལ་བདེན་པར་<milestone unit="line" n="470.3"/>མཐོང་ རང་སེམས་ལྷུན་གྲུབ་ཆེན་པོ་ལ། །བྱིན་རླབས་ངེས་པའི་ཆ་འཛིན་ཅིང་། །བླང་དོར་མེད་པའི་རང་བཞིན་ལ། །བླང་དོར་རྟོག་འཛིན་གཉིས་སུ་མཐོང་། །གཉིས་མེད་ཡེ་ཤེས་ཆེན་པོ་ལ། །ཐབས་དང་ཤེས་<milestone unit="line" n="470.4"/>རབ་གཉིས་འབྱེད་ཅིང་། ཆེད་བྱས་རྣམ་རྟོག་དེ་ཉིད་ཀྱང་། །རང་གིས་བྱས་པའི་རྟོག་པ་ལས། །མཐོང་བ་སྒྱུ་མཁན་རི་མོ་བཞིན། །རྒྱུ་འབྲས་དག་པའི་ཆོས་དབྱིངས་ལ། །དབྱིངས་ནི་དག་པ་རྒྱུར་ལྟ་ལ། །ཡེ་ཤེས་དག་<milestone unit="line" n="470.5"/>པ་འབྲས་བུར་ལྟེ། །རྒྱུ་འབྲས་ཞབྲུལ་བའི་ལྟ་བ་མཐོང་། །ལ་ལས་གདུག་རྩུབ་སྲེག་པ་མཐོང་། །ལ་ལས་སྲེགས་དང་སྒྲིབས་པ་མཐོང་། །ལ་ལས་མི་གཙང་ཀླུང་དུ་མཐོང་། །ལ་ལས་བཀོལ་སྤྱད་གྱེན་ཐུར་<milestone unit="line" n="470.6"/>མཐོང་། །ལ་ལས་ས་ཆུ་རྒྱུ་འབྲས་མཐོང་། །ལ་ལས་འཐབ་རྩོད་གདུག་པར་མཐོང་། །ལ་ལས་ཡིད་འོང་འབར་བ་ཡི། །རིན་ཆེན་འབར་བ་ཉིད་དུ་མཐོང་། །དངོས་ལ་ཐེར་ཟུག་མ་ཡིན་ཀྱང་། །ཐག་པ་ལ་ནི་སྤྲུལ་<milestone unit="page" n="471"/><milestone unit="line" n="471.1"/>༄༅། །བཞིན་ནོ། །དག་པ་དག་ལ་དག་པར་སྣང་། །ཐམས་ཅད་རང་བྱུང་རིག་པའི་ཕྱིར། །སྙིང་པོ་རང་བྱུང་རྫོགས་པའི་ལུང་། །སྣང་སྲིད་སེམས་སུ་གཏན་ལ་འབེབས། །རྣམ་རྟོག་ཞེན་པ་མི་མངའ་<milestone unit="line" n="471.2"/>བར། །རང་བྱུང་གསང་བའི་ལུང་དུ་ཤེས། །ཡེ་ཤེས་འོད་གསལ་རྣམ་པར་དག །བདག་འཛིན་ཞེན་པ་ཀུན་གྱིས་སྟོང་། །སེམས་ཉིད་རྫོགས་པའི་ཁྱད་པར་ལས། །རོལ་པའི་ཁྱད་པར་ཅིར་སྣང་བ། །རང་ལས་སྤྲུལ་<milestone unit="line" n="471.3"/>ཞིང་རང་ལས་འདུ། །ཐིག་ལེ་རིག་པ་གཅིག་ལ་རྫོགས། །ངེས་པའི་དོན་ལ་དེ་མ་ཐག །མ་བཅོས་རིག་པ་མཆོག་གིས་རྟོགས། །རྣམ་རྟོག་འོད་གསལ་མཁྱེན་པའི་ཐུགས། །མ་བཅོས་ཇི་བཞིན་ཉིད་ཀྱིས་<milestone unit="line" n="471.4"/>གསལ། །ཟབ་མོའི་ཐིག་ལེ་གཅིག་གི་ངང་། །ལྷུན་གྱིས་རྫོགས་པས་དབྱེ་བ་མེད། །ཚིག་ཏུ་མ་ཡིན་དོན་ལ་རྫོགས། །ཐ་མ་ཞེན་པ་དག་པའི་ཕྱིར། །ཡེ་ཤེས་ཚིག་སྤངས་བདེ་བའི་ཀློང་། །སྣང་སྲིད་མཚན་མ་མ་ལུས་<milestone unit="line" n="471.5"/>པ། །ཕྱི་ནང་མེད་པར་སེམས་སུ་རྟོགས། །ཐ་དད་མ་ཡིན་གཅིག་ཏུ་གནས། །སྣང་བ་མ་བཀག་དབྱིངས་ལ་གསལ། །དེ་དག་ཐ་དད་མ་ཡིན་ཏེ། །རང་བྱུང་རང་གསལ་དོན་ལས་མེད། །མ་བཅོས་བདེ་མཆོག་གསང་<milestone unit="line" n="471.6"/>བའི་ལམ། །བདག་གཞན་མེད་པར་ཉིད་ཀྱིས་རྟོགས། །ཀུན་འདུས་བྷ་གའི་ཐིག་ལེའི་ཀློང་། །གཞན་མིན་བདག་མིན་རྫོགས་པའི་ཀློང་། །གཞན་མེད་དོན་ཀུན་བདག་ལ་རྫོགས། །རང་བྱུང་འཁོར་ལོ་རྫོགས་པའི་<milestone unit="page" n="472"/><milestone unit="line" n="472.1"/>ལམ། །སྤྲོས་མེད་སྙིང་པོ་དོན་ཉིད་དུ། །དུས་གཅིག་རྟོགས་པས་ཁྱད་པར་མེད། །འགྲོ་དྲུག་ཞེན་པའི་སྡུག་བསྔལ་ཡང་། །རང་བྱུང་རྫོགས་པར་ཤེས་པའི་ཕྱིར། །ཞེན་དང་ཉམ་ངའི་འདུ་ཤེས་མེད། །སངས་རྒྱས་<milestone unit="line" n="472.2"/>སེམས་ཅན་གཅིག་པ་ལ། །ལོག་པར་མཐོང་བའི་ཚུལ་གཉིས་ཀྱིས། །ཐོགས་མེད་དུས་ནས་རིན་ཆེན་བྲལ། །བདག་འཛིན་ཞེན་པའི་ལྕགས་ཀྱིས་བསྡམས། །ལས་དང་ཉོན་མོངས་གདོས་ཀྱིས་གཟུང་། །གསལ་བྱེད་<milestone unit="line" n="472.3"/>འབར་བས་སྣང་བྱས་ཀྱང་། །ལོང་བས་ཅི་ཡང་མི་མཐོང་ལྟར། །གདོད་ནས་གཉིས་མེད་ཡེ་ཤེས་ལ། །ཞེན་རྟོགས་ལོག་པས་དོན་མི་མཐོང་། །འཛིན་ཆགས་ཞེན་པས་འཁོར་ལོ་ཡིས། །སྡུག་བསྔལ་འབྲས་བུ་རྒྱུན་མི་<milestone unit="line" n="472.4"/>འཆད། །དངོས་མེད་སེམས་ཀྱི་ཁྱད་པར་ལ། །ལོག་པའི་འདུ་ཤེས་བསམ་དབང་གིས། །གང་ལྟར་བརྟག་པ་བཞིན་དུ་སྣང་། །དངོས་ལ་གནས་པ་མ་ཡིན་པས། །ཞེན་པ་སྟུག་ལ་གནས་པ་ཡིས། །དེ་དག་ངོ་ལ་སྣང་བ་<milestone unit="line" n="472.5"/>ཡིན། །ལོག་པའི་དྲ་བ་སྤྲིན་ཕུང་གིས། །རང་གསལ་རིག་པའི་འོད་ལ་བསྒྲིབས། །ཡེ་ཤེས་རྫོགས་ལུང་དགོངས་པ་ལ། །རྣ་བརྒྱུད་གདམས་པའི་ལུང་མེད་ན། །རྗེས་དཔགས་ལུང་དང་གཏན་ཚིགས་དང་། །ཞེན་པ་<milestone unit="line" n="472.6"/>དམན་པའི་སྒྲ་ཚིག་གིས། །རང་བརྟགས་ལོག་པའི་འདུ་ཤེས་དང་། །བླ་མ་རྡོ་རྗེའི་ལུང་མེད་པར། །གསང་བ་སྤྲོས་ཤིང་གསལ་བྱེད་ཅིང་། །རང་གསལ་རིག་པའི་འོད་ཀྱང་ནུབ། །རྫོགས་ཆེན་ཐེག་པའི་དོན་མ་<milestone unit="page" n="473"/><milestone unit="line" n="473.1"/>༄༅། །རྟོགས། །མཚན་མ་སྒྲ་ཡི་ཚིག་ལ་གནས། །རང་བྱུང་སྙིང་པོའི་དོན་དང་བྲལ། །རྡོ་ལ་གསེར་དུ་ཞེན་པ་ལྟར། །འཁོར་བའི་མུན་པའི་ཁམས་སུ་འཁྱམས། །མ་བཅོས་གསང་བའི་ལམ་དང་བྲལ། །ལོང་བ་<milestone unit="line" n="473.2"/>ངམ་གྲོག་སྙོམས་དང་མཚུངས། །འདི་ལ་བླ་མ་གང་བལྟོས་པ། །གསང་བའི་གདམས་ངག་ནུབ་གྱུར་ནས། །མུན་པའི་ཁམས་སུ་འ་་པར་འགྱུར། །དུས་ངན་ཐ་མ་འཇིག་རྟེན་དུ། །མོས་ཆུང་ཉོན་མོངས་སྟོབས་དྲག་<milestone unit="line" n="473.3"/>པས། །དེ་ཚེ་གང་ཟག་མ་ལུས་པ། །འཁོར་བའི་རྒྱ་མཚོ་བསྒྲུལ་བའི་ཕྱིར། །རྣ་བརྒྱུད་སེམས་ཉིད་རྫོགས་པའི་ལུང་། །བདེ་མཆོག་གདམས་ངག་ཐོབ་པ་ཡིས། །མ་བསྐྱོད་བདེ་བར་བཞག་པས་ནི། །རྣམ་གྲོལ་ས་ལ་<milestone unit="line" n="473.4"/>འགྲོ་བར་འགྱུར། །སྐལ་མེད་གདམས་ངག་བྲལ་བ་རྣམས། །ངན་འགྲོ་ལོག་པར་འ་་པར་འགྱུར། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། ཐུགས་རྗེ་འགྲོ་བ་སྐྱབས་ཏུ་མེད་པའི་ལེའུ་སྟེ་བཅོ་<milestone unit="line" n="473.5"/>བརྒྱད་པའོ།། ༡༦ །།དེ་ནས་གཞན་ཡང་བཤད་བྱ་བ། །གང་ཟག་ཁྱད་པར་ཉིད་ནི་བཤད། །རྡོ་རྗེ་བླ་མའི་མཚན་ཉིད་ནི། །ངེས་པར་ཡང་དག་བརྗོད་བར་བྱ། །བརྡ་དོན་སྤྲོད་པའི་སློབ་དཔོན་ནི། །རྣ་<milestone unit="line" n="473.6"/>བརྒྱུད་དབང་གིས་རྒྱུད་ཐོབ་ཅིང་། །དུལ་དང་གུས་དང་སྙིང་རྗེར་ལྡན། ཁྲེས་རབ་དམ་ཚིག་ལུང་ལྡན་ཞིང་། །གདམས་ངག་ཐོབ་ཅིང་སྣོད་རིག་པ། །གཏེར་འཆང་སྣོད་ཀུན་གསལ་ཤེས་པ། །བསྐལ་པ་གྲངས་མེད་<milestone unit="page" n="474"/><milestone unit="line" n="474.1"/>སྔོན་རོལ་ནས། །རྫོགས་ཆེན་དོན་ལ་སྦྱོར་སྦྱོང་བ། །ཐེག་པའི་བྱེ་བྲག་འབྱེད་ལ་མཁས། །ཐུགས་རྗེ་འགྲོ་བ་སྒྲོལ་ལ་བརྩོན། ཁེ་དང་གྲགས་པ་མི་གཉེར་ཞིང་། །གསང་ཐུབ་མན་ངག་འཚོ་མཁས་པ། །རྣ་བརྒྱུད་སྤྱི་<milestone unit="line" n="474.2"/>བླུགས་ཚངས་དབང་ཐོབ། །འདི་ནི་བླ་མའི་རྒྱལ་པོ་ཡིན། །བླ་མ་ངན་པའི་མཚན་ཉིད་ནི། །ངང་ཐུང་དད་དང་དམ་ཚིག་མེད། །ལེ་ལོ་གསང་བའི་ལུང་མེད་ཅིང་། ཁེ་དང་གྲགས་པ་གཙོར་འཇོག་ཅིང་། །དྲེགས་དང་<milestone unit="line" n="474.3"/>ཕྲག་དོག་ང་རྒྱལ་ཆེ། །དོན་མེད་བསླད་པས་འཆལ་བའི་ཚིག །དབང་དང་གདམས་ངག་མི་ལྡན་ཞིང་། །ཐེག་པའི་བྱེ་བྲག་མི་ཕྱེད་དང་། །སྦྱངས་པའི་ཤེས་རབ་མེད་པ་དང་། །རྣ་བརྒྱུད་གདམས་ངག་མི་ལྡན་<milestone unit="line" n="474.4"/>ཞིང་། །རང་རྟག་ལོག་པ་ཞེན་པ་ཡིས། །སྒྲ་དང་ཚད་མ་གཏན་ཚིགས་དང་། །མཚན་མར་ཞེན་པའི་སྒྲ་ཚིག་གིས། །རྫོགས་ཆེན་སེམས་ཀྱི་ལུང་ལ་སྤྱོད། །ལོག་པར་ཞེན་པའི་སྒྲ་ཚིག་གིས། །གང་ལྟར་བརྗོད་པ་ལོག་<milestone unit="line" n="474.5"/>པའི་ཚིག །བདག་ཉིད་རྟོགས་པའི་གདེང་མེད་པར། །གཞན་བསྒྲལ་གཉིས་ཀ་ལྟུང་བར་འགྱུར། །ལུང་ལྡན་བླ་མ་དེས་ཀྱང་ནི། །དུས་གསུམ་རྒྱལ་བའི་གཏེར་ལུང་ལ། །རིན་ཆེན་མིག་དང་མི་ལྡན་པས། །མི་ཆོས་<milestone unit="line" n="474.6"/>འབྲེལ་བ་གཙོར་གཟུང་ནས། ཁེ་དང་གྲགས་པས་སྤེལ་བྱས་ནས། །རྡོ་རྗེ་ཁབ་ཏུ་ལྷུང་གྱུར་ནས། །ཐར་བའི་རིགས་དང་གཏན་དུ་བྲལ། །རང་སེམས་བླ་མ་ཀུན་གྱི་བདག །རང་བྱུང་སེམས་ཉིད་རྫོགས་པ་ལ། །མ་<milestone unit="page" n="475"/><milestone unit="line" n="475.1"/>༄༅། །རྟེན་གྲུབ་པའི་སངས་རྒྱས་མེད། །དུས་གསུམ་བླ་མ་སེམས་ཀྱི་ངང་། །དེ་ཉིད་ཡེ་ཤེས་རྒྱལ་པོ་ལ། །འདོད་པའི་དོན་ཀུན་རེ་བ་མེད། །འདོད་པ་ཀུན་འབྱུང་རིན་ཆེན་གཏེར། །སེམས་ཉིད་པ་ཡི་རང་<milestone unit="line" n="475.2"/>བཞིན་ནི། །རིག་པ་སྒྲ་ཚིག་མི་མངའ་བས། །ཇི་བཞིན་མཉམ་པའི་ངོ་བོར་སྟོན། །ཇི་ལྟར་ཆུ་ལ་ཆུ་བཞིན་དུ། །རང་བཞག་རིག་པའི་ཁྱད་པར་མིན། །ཆོས་ཉིད་རིག་པ་མི་འགྱུར་བ། །རང་བྱུང་རྫོགས་པའི་སེམས་ཉིད་<milestone unit="line" n="475.3"/>ནི། །ཡོན་ཏན་ཀུན་རྫོགས་རང་བཞིན་ལྡན། །མ་བཅོས་རིག་པའི་གདེང་མེད་ན། །ཚིག་གི་བླ་མས་ཅི་བརྗོད་ཀྱང་། །རང་རིག་ཡེ་ཤེས་མི་ལྡན་ན། །རྣམ་པར་གྲོལ་བའི་དོན་མི་འབྱུང་། །འདོད་པའི་དོན་ཀུན་ལྷུན་<milestone unit="line" n="475.4"/>རྫོགས་པའི། །རིན་ཆེན་རྫོགས་པའི་རང་བཞིན་དག །རྒྱུ་ལས་མ་བྱུང་གདོད་ནས་དག །རྐྱེན་གྱིས་མི་ཤིགས་འགྱུར་བ་མེད། །ཡེ་ཤེས་གཉིས་མེད་རྫོགས་ལུང་ལ། །མ་ལུས་ཀུན་འདུས་རྣམ་པར་དག །བཅོས་པ་མེད་<milestone unit="line" n="475.5"/>དོ་ཡེ་སངས་རྒྱས། །བདག་ཉིད་ཡིན་ནོ་གཞན་ཀུན་བཅད། །རིན་ཆེན་བླ་མ་འདོད་པ་རྫོགས། །ཀུན་འབྱུང་རིན་ཆེན་ལྟ་བུའི་ངང་། །ལོང་བ་ཨུ་ལུ་སྤྲ་ཤ་ཀས། །དམིགས་སུ་བྲལ་བས་ལམ་སྟོར་ལྟར། །རང་གསལ་<milestone unit="line" n="475.6"/>རྫོགས་པའི་ལུང་མེད་ན། །ཐར་པའི་ལམ་དང་ཀུན་ཏུ་བྲལ། །ཀུན་རྫོགས་དབྱིངས་ལ་བཅོས་པ་མེད། །རང་བཞག་རིག་པའི་སེམསརངབཞིན། །བྱངཆུབ་སེམས་ཀྱིརངབཞིནནི། ཁྱདཔརགསལ་ལ་དངོས་བཞི་<milestone unit="page" n="476"/><milestone unit="line" n="476.1"/>མེད། །རང་སེམས་རྒྱལ་བ་ཀུན་གྱི་དངོས། །གསང་བ་རང་གི་སེམས་ཀྱི་ལུང་། །རིག་པ་རང་བཞག་རྫོགས་ལུང་ནི། །བསམ་གྱིས་མི་ཁྱབ་དུས་ན་ཤེས། །སློབ་མ་ངན་པའི་མཚན་ཉིད་ནི། །དད་དང་དམ་ཚིག་མི་ལྡན་<milestone unit="line" n="476.2"/>ཞིང་། །རྫས་ལ་ཆགས་སེམས་ཆེ་བ་དང་། །བློ་ཆུང་གསར་དུ་ཞུགས་པ་དང་། །མོས་གུས་དོན་དུ་མི་གཉེར་དང་། ཁེ་དང་གྲགས་པའི་དོན་བྱེད་དང་། །གུས་སེམས་གདུང་མེད་ང་རྒྱལ་ཅན། ཁེངས་དང་དྲེགས་<milestone unit="line" n="476.3"/>པའི་སྤྱོད་ཡུལ་ཅན། །གསང་བ་སྤེལ་བར་བྱེད་པ་དང་། །གདེང་མེད་སྤྱོད་པ་གཉེར་བ་དང་། །ཆགས་ལྡང་ལོག་པའི་ང་རྒྱལ་ཅན། །འདི་ལ་གསང་བ་གཏོང་པ་དང་། །དམ་བཅའ་གསང་བའི་རྒྱ་རལ་ན། །ན་རག་རྡོ་<milestone unit="line" n="476.4"/>རྗེ་གཏན་ཞིང་སྟེ། །ཐར་པའི་རིགས་ནི་ག་ལ་ཡོད། །རྣམ་སྨིན་སྐྱེ་བ་འདི་ལ་འབྱུང་། །དམ་ཅན་རྡོ་རྗེ་མཁའ་འགྲོའི་ཚོགས། །འདུས་ནས་སྲོག་ལ་འབེབས་པར་འགྱུར། །སློབ་མ་རིན་ཆེན་སེམས་རང་བཞིན། །དད་<milestone unit="line" n="476.5"/>དང་དམ་ཚིག་ལྡན་པ་དང་། །རྫོགས་ཆེན་དོན་ལ་མོས་པ་དང་། ཁྲེས་རབ་འབྱེད་པའི་དོན་ལ་བརྩོན། །གདམས་ངག་དོན་ཉིད་ཐོབ་གྱུར་ན། །ལུས་དང་སྲོག་ཀྱང་མི་འཕངས་ན། །ལོངས་སྤྱོད་འདུ་འཛིན་སྨོས་ཅི་<milestone unit="line" n="476.6"/>དགོས། །རྡོ་རྗེ་དམ་པའི་སེམས་ལྡན་ཞིང་། །མཚོ་ཆེན་གསེར་གྱི་འོག་གཞི་ལྟར། །མི་འགྱུར་བརྟན་པའི་སེམས་ཀྱིས་གཟུང་། །འདུ་འབྲལ་མེད་པའི་སེམས་ཀྱིས་བརྟན། །ཡངས་ཤིང་རྒྱ་ཆེ་ཟབ་ཅིང་འཕྲ། །སྙིང་རྗེ་ཆེ་<milestone unit="page" n="477"/><milestone unit="line" n="477.1"/>༄༅ ལ་འཕངས་པ་མེད། །བསྒོ་བ་ཉན་ཅིང་གསང་བ་ཐུབ། །རིགས་ངེས་སྤྱོད་དམ་དགོན་པར་སྡོད། །མི་ཆོས་འབྲེལ་བའི་ཆེད་མི་བྱེད། །འདི་ལ་གསང་བ་བསྟན་གྱུར་ན། །རིགས་ངེས་ཐེག་པའི་སྲས་སུ་<milestone unit="line" n="477.2"/>འགྱུར། །གསང་བའི་རིག་པ་གཏེར་ལྡན་ཡང་། །དམ་ཚིག་མ་ལྡན་རྡོ་རྗེ་ནི། །སྤྲེལ་མ་གཡང་དུ་ལྟུང་བ་ཞིན། །བདག་གཞན་རྡོ་རྗེ་ཁབ་ཏུ་འགྲོ། །མགྱོགས་འགྲོ་སོ་མཚམས་འདས་པའམ། །སྐྱེས་བུ་ཐབས་ཀྱི་བརྐྱང་<milestone unit="line" n="477.3"/>བསྐུམ་ལྟར། །བར་མ་སྲིད་པའི་ཆོས་མེད་པར། །ངན་འགྲོ་ལོག་པར་འ་ས་པར་འགྱུར། །གསང་བ་ཕྱལ་པར་གཏོང་བ་དང་། །སྒྲོ་དང་སྐུར་པས་འཆད་པ་དང་། །རྣ་བརྒྱུད་གདམས་ངག་བྲལ་བ་དང་། །ལྟ་སྤྱོད་<milestone unit="line" n="477.4"/>འབྲེལ་བའི་དོན་མེད་པར། །རྡོ་རྗེ་བླ་མ་དེ་དག་ནི། །ན་རག་རྡོ་རྗེའི་ཁམས་སུ་ལྷུང་། །གང་ཞིག་གསང་བ་ཉམས་ལྡན་པ། །རང་གསལ་རིག་པའི་དོན་ལྡན་ཞིང་། །ལྟ་སྤྱོད་འབྲེལ་བའི་གདེང་ལྡན་པ། །རྣམ་གྲོལ་ས་<milestone unit="line" n="477.5"/>ལ་འགྲོ་བར་འགྱུར། །རིགས་ངེས་སྐྱེས་བུ་སྐལ་ལྡན་བུ། །རྒྱ་སྲས་གཅིག་ལས་མ་གཏོགས་པ། །མང་ཡང་གསུམ་ལས་འདི་མི་གཏད། །ངེས་པར་རིག་པ་གཅིག་ལའོ། །སྐལ་ལྡན་འབད་བ་མེད་པར་གྲོལ། །སྒོ་ངའི་<milestone unit="line" n="477.6"/>ནང་གི་ཁྱུང་ཕྲུག་ལྟར། །འཁོར་བ་ཉིད་ན་སངས་རྒྱས་ས། །གཅོང་རོང་སྡུག་བསྔལ་བདེ་མཆོག་ལམ། །བདེ་ཆེན་རྩོལ་བྲལ་ལྷུན་རྫོགས་པ། །མ་བགྲོད་རིམ་མེད་དུས་གཅིག་གནན། །དམན་པའི་བློ་སྤངས་ཁྱད་པར་<milestone unit="page" n="478"/><milestone unit="line" n="478.1"/>བློ། །ཀུན་གྲོལ་འབད་མེད་བདེ་མཆོག་དབྱིངས། །བདག་ཉིད་མ་བཅོས་ཐབས་ཀྱི་ལམ། །རྡོ་རྗེ་དུས་དང་ཚིག་གི་སྤྲད། །བདེ་མཆོག་གསང་བ་ངོ་མཚར་ཆེ། །རྒྱལ་ཐབས་སྤྱི་བླུགས་ཚངས་པའི་དབང་། །རིམ་པ་མེད་<milestone unit="line" n="478.2"/>པར་དུས་གཅིག་སྨིན། །ཐིག་ལེ་རྒྱུ་རྐྱེན་མེད་པར་གསལ། །མ་བསླད་བཞག་པའི་ཐབས་ཀྱིས་གོ །འདི་ནི་ཐབས་རྒྱལ་རིན་ཆེན་ཏེ། །རྩོལ་དང་བྲལ་བའི་དངོས་གྲུབ་སྟེ། །རྡོ་རྗེ་གདམས་པའི་ལུང་གིས་ཤེས། རྡོ་རྗེ་<milestone unit="line" n="478.3"/>གང་ཟག་མཚན་ཉིད་ཡིན། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། །སྐལ་ལྡན་འབད་པ་མེད་པར་གྲོལ་བར་བསྟན་པའི་ལེའུ་སྟེ་བཅུ་དགུ་པའོ།། ༡་ །།དེ་ནས་གཞན་ཡང་<milestone unit="line" n="478.4"/>བཤད་བྱ་བ། །འཇུག་པའི་ཚུལ་དག་ཁྱད་པར་དག །ངེས་པར་ཡང་དག་བཤད་པར་བྱ། །འབྱུང་འཇུག་མེད་པའི་མཚན་ཉིད་དང་། །ཅི་ཡང་ཡིན་ནོ་གང་ཡང་རུང་། །ཐམས་ཅད་ལྷུན་གྱིས་གྲུབ་པར་གནས། །ཐམས་<milestone unit="line" n="478.5"/>ཅད་ཡེ་ཤེས་མཆོག་གི་ངང་། །རང་བྱུང་མ་བཅོས་གསང་བའི་ལམ། །བརྗོད་མེད་ཚིག་གི་ཡུལ་མི་འཇུག །འབྱུང་འཇུག་མི་མདའ་ཐིག་ལེར་གཅིག །རང་བྱུང་མཆོག་གི་དཀྱིལ་འཁོར་ལ། །ཞེན་པའི་བརྩོལ་བས་<milestone unit="line" n="478.6"/>འཇུག་ཏུ་མེད། །ཆོས་ཀྱི་དབྱིངས་ལ་ཡུལ་མེད་པས། །རྟོག་སྤྱོད་བསམ་ཡུལ་ཀུན་ལས་འདས། །ཡེ་ཤེས་ཕྱོགས་དང་ཡུལ་མེད་པས། །བསམ་པའི་ཏིང་འཛིན་འཇུག་ཏུ་མེད། །བྱང་ཆུབ་སེམས་ལ་བགྲོད་མེད་<milestone unit="page" n="479"/><milestone unit="line" n="479.1"/>༄༅། །པས། །ས་བགྲོད་ལམ་ལ་འཇུག་ཏུ་མེད། །ནམ་མཁའ་ལྟ་བུའི་ཆོས་ཉིད་ལ། །བགྲོད་པས་ཕྱིན་པར་ག་ལ་འགྱུར། །རྩོལ་བྲལ་ལྷུན་གྱིས་གྲུབ་པ་ལ། །རྩོལ་མེད་ཤེས་པ་ཅི་མི་འཇུག །ལྟ་བ་ཡུལ་མེད་<milestone unit="line" n="479.2"/>རང་གསལ་ལ། །ལྟ་བའི་འདུ་ཤེས་འཇུག་ཏུ་མེད། །སྤྱོད་ཡུལ་སེམས་སུ་ལྷུན་གྲུབ་པས། །སྤྱོད་ཡུལ་སྤྱད་པས་འཇུག་ཏུ་མེད། །བསྲུང་བྲལ་རིག་པའི་དམ་ཚིག་ལ། །བསྲུང་བའི་འདུ་ཤེས་ཀུན་དང་བྲལ། །དབང་<milestone unit="line" n="479.3"/>བསྐུར་བྲལ་བའི་ཀློང་ཉིད་ལ། །དབང་བསྐུར་རྩོལ་བ་ཀུན་དང་བྲལ། །རང་གསལ་རང་བྱུང་དཀྱིལ་འཁོར་ལ། །རྩོལ་བའི་རྣམ་གྲངས་འཇུག་ཏུ་མེད། །ལྷུན་གྱིས་གྲུབ་པའི་རང་བཞིན་ལ། །ཆེད་བསྒྲུབ་མཚན་རྟོག་<milestone unit="line" n="479.4"/>ཡུལ་ལས་འདས། །ལྷུན་གྱིས་གྲུབ་པའི་འཕྲིན་ལས་ལ། །ཆེད་དུ་བྱས་པའི་འཕྲིན་ལས་མེད། །རང་བཞིན་ལྷུན་གྱིས་གྲུབ་པ་ལ། །རྣམ་གྲངས་མང་པོ་རྩོལ་བ་ཡིས། །ཇི་ལྟར་བཙལ་ཀྱང་ལོག་པའི་ལམ། །སྲིན་བུ་དར་<milestone unit="line" n="479.5"/>གྱིས་བཅིངས་བཞིན་ནོ། །འགྲོ་དྲུག་ཁམས་གསུམ་སེམས་ཅན་ལ། །རང་བྱུང་འོད་ཀྱིས་ཁྱབ་པར་གནས། །ཇི་ལྟར་རང་བཞིན་གཅིག་པ་ལ། །ནུས་པའི་སྟོབ་ཀྱིས་སོ་སོར་སྣང་། །ཇི་ལྟར་འདུལ་བའི་ཁྱད་པར་<milestone unit="line" n="479.6"/>གྱིས། །རིག་པའི་བརྡ་དོན་སོ་སོར་སྤྲད། །ཇི་ལྟར་མོས་པ་བཞིན་དུ་བསྟན། །དོན་ལ་གཅིག་ཏུ་མཉམ་པར་གནས། །གཅིག་སྟེ་རྣམ་པ་ཡོངས་སུ་མེད། །འདི་ལྟར་རྟོགས་པའི་རང་བཞིན་གྱིས། །ཇི་ལྟར་སྤྱོད་པ་དེ་ལྷར་<milestone unit="page" n="480"/><milestone unit="line" n="480.1"/>ཡིན། །བསྒོམ་མེད་རིག་པའི་ཆོས་དབྱིངས་ལ། །སྒོམ་པའི་འདུ་ཤེས་རྟག་ཏུ་མེད། །བྱང་ཆུབ་སེམས་སུ་ཀུན་མཉམ་པས། ཁྱད་མེད་རང་གསལ་ཉག་གཅིག་ལ། །ཇི་ལྟར་སྣང་ཡང་ཉམ་ང་མེད། །བསམ་བྲལ་རིག་<milestone unit="line" n="480.2"/>པའི་དབྱིངས་ལ་གནས། །སུ་ཞིག་ཐུགས་ཀྱི་ཁྱད་པར་ལས། །གང་ལྟར་གསལ་ཡང་དབྱིངས་ལ་འཇུག །ཇི་ལྟར་སྤྱད་ཀྱང་ངེས་པར་སྟོང་། །རང་བྱུང་གཉིས་མེད་དགོངས་པ་ལ མ་ཡེངས་མཉམ་པའི་སེམས་ཀྱིས་<milestone unit="line" n="480.3"/>གནས། །དུས་གསུམ་ཆོས་དབྱིངས་བདེ་ཆེན་ལ། །ཇི་ལྟར་སྣང་བ་རྟོག་དབང་བསྐུར། །ཐིག་ལེ་ཅིག་ཏུ་བཟླུམས་པ་ན། །གཅིག་དོན་ཤེས་པས་ཀུན་དོན་ཤེས། །གོམས་པས་འབྱུང་འཇུག་ཁྱད་པར་མེད། །ཉམས་མྱོང་<milestone unit="line" n="480.4"/>རེ་དོགས་བསམ་པ་བཅད། ་།་བ་མེད་པས་བགས་ཀྱིས་བཞག །མཐའ་བྲལ་འདུ་ཤེས་ཀུན་གྱིས་དབེན། །བྱར་མེད་བྱས་ཟིན་ལྷུན་གྲུབ་པས། །བཀག་པ་མེད་དོ་བག་ཡངས་ཡིན། །ཐེག་པའི་རྣམ་གྲངས་གྲལ་<milestone unit="line" n="480.5"/>བསྙམས་པ། །སེམས་ཉིད་རྫོགས་པའི་ཐེག་པར་འདུས། །ཅི་ཡང་ཡིན་ནོ་གང་ཡང་རུང་། །བསམ་པའི་དབང་ལ་ངེས་པ་མེད། །དངོས་ལ་ཀུན་ཡིན་གང་ཡང་མིན། །ཇི་ལྟར་སྣང་བའི་ངོ་བོ་ལ མ་ཙལ་རང་བཞིན་<milestone unit="line" n="480.6"/>གཞག་ན་བདེ། །ལྷུན་གྲུབ་གསུམ་ལ་གོམས་པ་ཡིས། །གླང་ཆེན་མ་བསྐྱོད་བཞིན་བཞག་ན། །ཡེ་ཤེས་ཀློང་གསལ་དབྱིངས་སུ་ཐིམ། །རྩོལ་མེད་ལྷུན་རྫོགས་བདེ་བའི་ངང་། །གདོད་ནས་ལྷུན་རྫོགས་བདེ་བ་ཆེ། །མ་<milestone unit="page" n="481"/><milestone unit="line" n="481.1"/>༄༅ བཅོས་རང་བཞིན་རྫོགས་པའི་ཕྱིར། །མ་བཙལ་རང་བཞིན་གཞག་པས་རྟོགས། །དུ་མ་རིགས་ཀྱི་རྟོག་པ་དག །སྒོ་རྣམས་ཀུན་ཏུ་རྒྱུ་བ་སྟེ། །མ་བཀག་རིག་པ་དབྱིངས་ལ་རྫོགས། །གཉིད་མེད་གསལ་<milestone unit="line" n="481.2"/>བར་བར་ཆད་མེད། །མཐའ་དབུས་ཀུན་བྲལ་དེ་བཞིན་ཉིད། །རང་བྱུང་ཡེ་ཤེས་རྫོགས་པའི་ཀློང་། །ཐིག་ལེ་གཅིག་གི་ཁྱད་པར་གནས། །བྱང་ཆུབ་སེམས་ཀྱི་ངོ་བོ་ནི། །དམིགས་མེད་བསམ་པའི་རྒྱུ་བ་བཅད། །རང་<milestone unit="line" n="481.3"/>བཞག་དགོངས་པ་གནས་པར་བྱ། །ཐ་མལ་ཞེན་པ་མ་ལྡོག་ན། །རང་གསལ་རིག་པས་ཀུན་ཁྱབ་ཀྱང་། །བག་ཆགས་སྒྲིབ་པའི་ངོ་བོ་ཡིན། །མ་མཐོང་འཁོར་བར་འ་ས་པ་ཡིན། །ཡེ་ཤེས་སྙིང་པོ་རང་རྫོགས་<milestone unit="line" n="481.4"/>ལ། །རྡོ་རྗེ་གསང་བའི་ཚིག་གིས་མཚོན། །ངེས་པ་རྙེད་ནས་རང་གཞག་བློས། །ཞེན་པའི་དྲི་མ་རྣམ་པར་བཅད། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། །བདེ་མཆོག་འཇུག་པའི་ལམ་གྱི་ཁྱད་<milestone unit="line" n="481.5"/>པར་བསྟན་པའི་ལེའུ་སྟེ་ཉི་ཤུ་པའོ།། ༡༨ །།དེ་ནས་གཞན་ཡང་བཤད་བྱ་བ། །དགག་སྒྲུབ་རིག་པ་ཐ་དད་ཉིད། །ཐམས་ཅད་རང་བྱུང་རྫོགས་པའི་ཕྱིར། །ཐིག་ལེ་གཅིག་ལས་གཡོས་པ་མེད། །དགག་པ་མེད་<milestone unit="line" n="481.6"/>ཅིང་སྒྲུབ་པ་མེད། །ཞེན་པ་མེད་ཅིང་བརྟགས་པ་མེད། །སྣང་བ་མེད་ཅིང་བསམ་པ་མེད། །བདག་གཞན་འདུ་ཤེས་ཀུན་བྲལ་བས། །ཡེ་ཤེས་རང་བྱུང་དགོངས་པས་གནས། །སྒོ་དྲུག་མཚན་མ་ཅི་བྱུང་ཡང་། །རང་<milestone unit="page" n="482"/><milestone unit="line" n="482.1"/>བཞིན་རིག་པའི་སེམས་ཀྱིས་གཞག །མཚན་མའི་བྱུང་ཚོའི་བདེ་མཆོག་སེམས། །ངོ་མཚར་རང་རིག་བྱང་ཆུབ་སེམས། །གཉིས་མེད་ཡེ་ཤེས་ཀློང་དུ་འཁྱིལ། །ཐིག་ལེ་རྫོགས་པའི་རང་བཞིན་གྱིས། །རང་བྱུང་གཡོ་<milestone unit="line" n="482.2"/>མེད་སེམས་ཀྱིས་བལྟ། །རང་བྱུང་སྙིང་པོ་རྫོགས་པའི་ལུང་། །སྙིང་པོའི་དོན་ནི་དེ་མ་ཐག །བྱེད་པ་མེད་པའི་མན་ངག་སྟེ། །དགག་སྒྲུབ་དབྱེ་བ་ཀུན་དང་བྲལ། །བསམ་གཞག་མི་བྱ་རང་བཞིན་གཞག །ལུས་སེམས་<milestone unit="line" n="482.3"/>ངག་གི་བྱ་བཙལ་མེད། །དགའ་བྲོད་ཆགས་སྡང་ཀུན་བྲལ་བས། །རང་བྱུང་དོན་ལ་ཇི་བཞིན་དུ། །གཡོ་བྲལ་རིག་པ་མངོན་སུམ་ལ། །བཅོས་མེད་སྙིང་པོ་དོན་ལ་གསལ། །སངས་རྒྱས་སེམས། །ཅན་གཉིས་མེད་<milestone unit="line" n="482.4"/>ཅིང་། །ཉོན་མོངས་ཡེ་ཤེས་དགག་སྒྲུབ་མེད། །ཐུགས་རྗེ་བྱིན་རླབས་རྨད་པོ་ཆེ། །གསང་བའི་ཐིག་ལེ་འདུ་འཕྲོ་མེད། །སེམས་དང་སེམས་ལས་བྱུང་བ་ཀུན། །རང་བྱུང་རིག་པ་འོད་དུ་འབར། །དྲོད་དང་<milestone unit="line" n="482.5"/>རྟགས་ལ་མི་རྟེན་ཏེ། །རང་བྱུང་རྫོགས་པའི་ཆོ་འཕྲུལ་ཡིན། །མ་བཅོསརངབཞིན ངངལ་འབྱུང་། །མ་བྱུང་མ་བཙལ་འགོག་པ་མེད། །ཐོགས་མེད་བསམ་པ་ཀུན་དང་བྲལ། །རྣམ་པར་མི་རྟོག་ཅིར་མི་<milestone unit="line" n="482.6"/>བསམ། །སྟོང་འཛིན་རིག་པ་མ་རབས་སེམས་མ་བཙལ་རིག་པའི་བསམ་པ་ཟད། །དེ་དག་བྱང་ཆུབ་སེམས་ཉིད་ལ། །བསམ་པའི་འདུ་ཤེས་ཀུན་གྱིས་སྟོང་། །མི་སྤོང་མི་འགེགས་མི་སྤྱོང་ཞིང་། །དགག་སྒྲུབ་བཙལ་<milestone unit="page" n="483"/><milestone unit="line" n="483.1"/>༄༅། །བ་ཀུན་གྱིས་སྟོང་། །ཇི་ལྟར་སྣང་བ་དེ་ལྟར་ཡིན། །དྲན་འབྱུང་འདུ་ཤེས་མི་མངའ་བས མ་བཙལ་མ་བསྒྲུབས་ཇི་བཞིན་ཉིད། །སྙིང་པོའི་ཀློང་ལ་གཉིས་མེད་པས། །དགག་སྒྲུབ་ལྷ་བ་ལོག་པའི་<milestone unit="line" n="483.2"/>ལམ། །མཚན་མའི་འདུ་ཤེས་ཅིར་ཡང་སྣང་། །ཀུན་གྱི་སྙིང་པོར་རྫོགས་པ་ཡིན། །ཐིག་ལེ་དབྱིངས་ལ་གཡོ་བ་མེད། །ཉོན་མོངས་རང་བྱུང་སྙིང་པོར་གསལ། །དེ་ལ་ཕྱོགས་བྲལ་དགག་ཏུ་མེད། །ཡེ་ཤེས་རང་བྱུང་<milestone unit="line" n="483.3"/>རྫོགས་པའི་ལམ། །མ་བསྒྲུབས་རང་བཞིན་ལྷུན་གྱིས་གྲུབ། །འབྱེད་བ་མེད་པའི་ངོ་བོ་ལས། །ཇི་ལྟར་སྣང་ཡང་ངོ་བོ་སྟོང་། །གླེང་བྲལ་རང་བྱུང་རྫོགས་པ་ལས། །འབྱེད་མེད་ཐབས་དང་ལྡན་པ་ཡིས། །རིག་པ་རང་<milestone unit="line" n="483.4"/>བཞིན་གཞག་པས་ན། །སྐྱོན་ཡོན་རིག་པ་ལྷུན་རྫོགས་པས། །མ་བཙལ་རིག་བཞིན་ཐབས་དང་ལྡན། །རང་བྱུང་ཡིན་པས་དགག་ཏུའང་མེད། །ལྷུན་གྱིས་རྫོགས་པས་སྒྲུབ་ཏུའང་མེད། །མ་བཙལ་མ་བསྒྲུབས་ཕྱོགས་<milestone unit="line" n="483.5"/>མེད་ཁྱབ། །རིག་པ་རྫོགས་པའི་དཀྱིལ་འཁོར་ནི། །ཡེངས་པ་མེད་པར་རེ་དོགས་བཅད། །རང་བྱུང་རིག་པའི་རྒྱུ་བ་ཀུན། །མ་ཡེངས་མཉམ་པའི་སེམས་ཀྱིས་བལྟ། །སྟོང་ཉིད་ཀུན་ལྡན་ང་རྒྱལ་གྱིས། །མ་བསྒྲིབས་<milestone unit="line" n="483.6"/>རང་བཞིན་གསལ་བར་གནས། །བྱིང་རྒོད་འགགས་འབྲངས་ཚོལ་མི་ཚོལ། །སྤྲོ་བསྡུ་རེ་དོགས་གཡེང་ཆགས་འཛིན། །ཆེད་བྱ་ཤུགས་འབྱུང་ལ་སོགས་པ། །རང་བྱུང་རྫོགས་པར་གཅིག་པར་བལྟ། །ཐིག་ལེ་གཅིག་<milestone unit="page" n="484"/><milestone unit="line" n="484.1"/>པར་ཀུན་རྫོགས་པས། །སྤོང་ལེན་བསམ་པ་རང་བཞིན་ཞིང་། །གང་ཚེ་བྱིས་པའི་རང་བཞིན་གྱིས། །གང་དེ་ང་ལ་སྤོང་བ་དང་། །རང་བྱུང་ཉིད་ལ་དགག་པ་དང་། །རྫོགས་ཆེན་ངང་ལ་ཆེ་ཆུང་དང་། །གཅིག་གི་ངང་<milestone unit="line" n="484.2"/>ལ་གཉིས་སུ་སྤྱོད། །བདེ་ཆེན་ངང་ལས་བླང་དོར་བྱས། །གཉིས་མེད་སྨྲ་ཞིང་གཉིས་སུ་འདོད། །དབྱིངས་གཅིག་ངང་ལ་རྒྱུ་འབྲས་འདོད། །དེ་དག་སྤོང་ལེན་དགག་སྒྲུབ་པ། །བདེ་བ་ཆེན་པོའི་སྲོག་དང་བྲལ། །རང་<milestone unit="line" n="484.3"/>བྱུང་བདེ་མཆོག་དོན་ལས་ཉམས། །རྩོལ་བའི་ཆུ་བོ་འདམ་དུ་ཟིན། །འཁོར་བའི་ཆུ་བོ་བརྒྱུད་བྱས་ནས། །བཙལ་མེད་ལྷུན་གྲུབ་དོན་དང་འགལ། །དམིགས་མེད་མཚན་མའི་ལོག་པས་བསྒྲིབས། །དྲང་དོན་འཇིག་<milestone unit="line" n="484.4"/>རྟེན་འཁོར་བར་ལྟུང་། །རང་གསལ་ཉག་གཅིག་དྲི་མེད་ལ། །དངོས་འཛིན་བསམ་པ་ཞེན་དབང་གིས། ཁམས་གསུམ་འཁོར་བ་གཅོང་རོང་དུ། །འདུ་བྱེད་བསམ་པའི་མཐའ་ཡིས་ལྟུང་། །བྱ་བྱེད་གཡེང་བ་མི་གནས་<milestone unit="line" n="484.5"/>པས། །བདེ་མཆོག་རིག་པའི་ངང་དུ་གསལ། །རྩོལ་བའི་རྣམ་གྲངས་ཅི་སྐྱེས་པ། །རང་བྱུང་གཡོ་མེད་བསམ་པ་ཡིས། །ཞེན་མེད་བྱ་བྲལ་འདུ་ཤེས་མེད། །དགོངས་པ་མ་མཐོང་ཐིག་ལེའི་ཀློང་། །རྗེས་དཔགས་རིག་<milestone unit="line" n="484.6"/>པ་ཅི་ཡང་མིན། །ཐོགས་མེད་ཤེས་རབ་རང་རིག་ལུང་། །རང་རིག་འབྲེལ་བས་རྗེས་སུ་དཔགས། །མ་བཅོས་གསང་བ་རང་རིག་སེམས། །ཐིག་ལེ་གཅིག་ལ་རྫོགས་པར་གནས། །ཡེ་ནས་རྫོགས་སོ་རང་བཞིན་<milestone unit="page" n="485"/><milestone unit="line" n="485.1"/>༄༅། །མེད། །སྙིང་པོ་རང་བྱུང་གསང་བ་ནི། །དགོངས་པས་རང་བཞག་རྣལ་མའི་ངང་། །ཇི་བཞིན་མ་བཅོས་རང་བཞག་ན། །རང་བཞག་འཁོར་ལོ་ཡེ་གནས་པས། །བཙལ་མེད་རང་བཞིན་བསམ་མཐར་<milestone unit="line" n="485.2"/>ཕྱིན། །རང་གཞག་གྲུབ་པའི་འབྲས་བུ་འབྱུང་། །གདུལ་བྱའི་མོས་པ་ཐ་དད་ལ། །ཇི་ལྟར་འདུལ་བ་དེ་ལྟར་སྣང་། །བརྒྱུད་པའི་ཐབས་ཀྱིས་ཁྱད་པར་དུ། །རང་བཞིན་མ་མཐོང་མེ་ལོང་ལྟར། །དྲང་བའི་ཐབས་སུ་<milestone unit="line" n="485.3"/>བསྟན་པར་ཟད། །རང་བྱུང་རིག་པའི་བརྡ་ཕྲད་ནས། །མཚན་མའི་སྒྲ་ཚིག་རྗེས་མི་འབྲང་། །རང་བཞག་འཁོར་ལོ་ཡེ་གནས་པས། །བཙལ་མེད་རང་བཞིན་བསམ་མཐར་ཕྱིན། །རྩ་བ་སེམས་ཉིད་རྫོགས་པའི་<milestone unit="line" n="485.4"/>ཕྱིར། །ཐིག་ལེའི་ལུང་ལ་དབྱེ་བ་མེད། །སྐུ་གསུམ་རིག་པར་ལྷུན་རྫོགས་པས། །གཞན་དུ་རྩོལ་བའི་འདུ་ཤེས་སྤངས། །རང་བྱུང་རྫོགས་པའི་སྙིང་པོ་ལ། །བརྟགས་པའི་མུན་པ་ཡེ་དག་པས། །རང་བྱུང་རིག་པའི་ཡོན་<milestone unit="line" n="485.5"/>ཏན་ལ། །ཉོན་མོངས་རྣམ་རྟོག་དགག་ཏུའང་མེད། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། རྫོགས་པ་ཆེན་པོ་ལ་དགག་སྒྲུབ་མེད་པར་བསྟན་པའི་ལེའུ་སྟེ་ཉི་ཤུ་གཅིག་པའོ།།<milestone unit="line" n="485.6"/>༡༩ །།དེ་ནས་གཞན་ཡང་བཤད་བྱ་བ། །སྤྱོད་པ་བདེ་མཆོག་བཙལ་བྲལ་བ། །རྣམ་རྟོག་རྩོལ་བས་ཅི་བཙལ་བ། །རང་བྱུང་རིག་པའི་དོན་ལས་ཉམས། །བརྐམ་ཆགས་རང་གི་སྲེག་མ་སྤོངས། །རང་བྱུང་བདེ་ཆེན་<milestone unit="page" n="486"/><milestone unit="line" n="486.1"/>དོན་དང་འགལ། །སྟོང་ཉིད་ནམ་མཁའི་ངོ་བོ་ལ། །ལུས་ངག་སེམས་ཀྱི་བྱ་བཙལ་གྱིས། །བརྐམ་ཆགས་འདོད་པ་སྐྱེ་ཞེས་ནས། །སྤངས་པས་བདེ་ཆེན་དོན་དང་འགལ། །ཨ་ཏི་ཡོ་ག་བདེ་ཆེན་ནི། །སྤང་དུ་མེད་པ་<milestone unit="line" n="486.2"/>བྱང་ཆུབ་སེམས། །རྫོགས་ཆེན་སྤོང་བར་བྱེད་པ་ནི། །ཉན་ཐོས་དག་ཏུ་གོལ་བར་བཤད། །སྐྱེ་འགག་མེད་པའི་ཆོས་ཉིད་ལ། །རྒྱུ་རྐྱེན་རྟེན་འབྲེལ་རིམ་པ་ཡིས། །རང་བྱུང་ཆོས་ལ་དགག་སྒྲུབ་མེད། །ཨ་ཏི་ཡོ་ག་བདེ་<milestone unit="line" n="486.3"/>ཆེན་ནི། །དགག་སྒྲུབ་བྲལ་བའི་བྱང་ཆུབ་སེམས། །རྫོགས་ཆེན་དགག་སྒྲུབ་བྱེད་པ་ནི། །རང་རྒྱལ་དག་ཏུ་གོལ་བར་བཤད། །མ་བཅོས་རང་བྱུང་སེམས་ཉིད་ལ། །ས་དང་ཕལ་རོལ་ཕྱིན་བཅུ་ལ། །གྲངས་མེད་བསྐལ་<milestone unit="line" n="486.4"/>པ་གསུམ་གྱི་བར། །སྦྱངས་པས་འབྲས་བུ་འགྲུབ་པར་འདོད། །ཨ་ཏི་ཡོ་ག་བདེ་ཆེན་ནི། །སྤངས་ཐོབ་མེད་པའི་བྱུང་ཆུབ་སེམས། །རྫོགས་ཆེན་སྦྱོངས་པར་བྱེད་པ་ནི། །མདོ་སྡེ་དག་ཏུ་གོལ་བར་བཤད། །ཕྱི་ནང་མེད་<milestone unit="line" n="486.5"/>པའི་དབྱིངས་གཅིག་ལ། །དམ་ཚིག་ཡེ་ཤེས་ཕྱི་ནང་གིས། །གཟུང་འཛིན་དག་པ་རྣམ་གསུམ་གྱིས། །བསྒྲུབས་པས་འབྲས་བུ་ཐོབ་པ་ལྟར། །ཨ་ཏི་ཡོ་ག་བདེ་ཆེན་ནི། །གཟུང་འཛིན་དག་པའི་བྱང་ཆུབ་<milestone unit="line" n="486.6"/>སེམས། །རྫོགས་ཆེན་གཟུང་འཛིན་བྱེད་པ་ནི། །བྱ་བའི་རྒྱུད་དུ་གོལ་བར་བཤད། །གཉིས་སུ་མེད་པའི་ངོ་བོ་ལ། །གཉིས་འཛིན་ལྟ་སྤྱོད་ཁྱད་པར་གྱིས། །ཀྲི་ཡར་སྤྱོད་ཅིང་ཡོ་གར་སྒྲུབ། །རང་གི་འབྲས་བུ་གྲུབ་པར་<milestone unit="page" n="487"/><milestone unit="line" n="487.1"/>༄༅། །འདོད། །ཨ་ཏི་ཡོ་ག་བདེ་ཆེན་ནི། །གཉིས་སུ་མེད་པའི་བྱང་ཆུབ་སེམས། །རྫོགས་ཆེན་གཉིས་སུ་འབྱེད་པ་ནི། །ཨུ་པ་ཡ་རུ་གོལ་བར་བཤད། །ཆོས་སྐུ་ཀུན་བཟངས་བདེ་ཆེན་ནི། །བྱིན་རླབས་ཏིང་<milestone unit="line" n="487.2"/>འཛིན་གཙོར་བྱས་ནས། །བླང་དོར་བཅས་པའི་རང་བཞིན་གྱིས། །སྟུག་པོ་བཀོད་པ་ཐོབ་པར་འདོད། །ཨ་ཏི་ཡོ་ག་བདེ་ཆེན་ནི། །བླང་དོར་མེད་པའི་བྱང་ཆུབ་སེམས། །རྫོགས་ཆེན་བླང་དོར་བྱེད་པ་ནི། །རྣལ་འབྱོར་<milestone unit="line" n="487.3"/>རྒྱུད་དུ་གོལ་བར་བཤད། །རྩོལ་བྲལ་ལྷུན་གྱིས་གྲུབ་པ་ལ། །ཡེ་ནས་ཡིན་ལ་བཟོད་བསྐྲུབས་རྩོལ། །ཐབས་དང་ཤེས་རབ་རང་བཞིན་གྱིས། །རིགས་ལྔའི་འབྲས་བུ་ཐོབ་པར་འདོད། །ཨ་ཏི་ཡོ་ག་བདེ་ཆེན་<milestone unit="line" n="487.4"/>ནི། །རྩོལ་སྒྲུབ་འདས་པའི་བྱང་ཆུབ་སེམས། །རྫོགས་ཆེན་རྩོལ་སྒྲུབ་བྱེད་པ་ནི། །མ་ཧྭ་ཡོ་གར་གོལ་བར་བཤད། །རང་བྱུང་རྒྱུ་རྐྱེན་བྲལ་བ་ལ། །དབྱིངས་དང་ཡེ་ཤེས་རྒྱུ་འབྲས་གྱིས། །ལྷ་དག་གྲངས་མེད་དེར་སྣང་<milestone unit="line" n="487.5"/>ནས། །འབྲས་བུ་བླ་མེད་ཐོབ་པར་འདོད། །ཨ་ཏི་ཡོ་ག་བདེ་ཆེན་ནི། ཁུ་འབྲས་འདས་པའི་བྱང་ཆུབ་སེམས། །རྫོགས་ཆེན་རྒྱུ་འབྲས་འབྱེད་པ་ནི། །ཨ་ནུ་ཡོ་གར་གོལ་བར་བཤད། །རྩོལ་སྒྲུབ་འདས་པའི་བདེ་ཆེན་<milestone unit="line" n="487.6"/>ནི། །རང་རིག་ཉིད་པས་ཡུལ་དང་བྲལ། །རང་ལས་བྱུང་བས་སྤང་དུ་མེད། །བདག་ཉིད་སྣང་བས་དགག་སྒྲུབ་མེད། །གདོད་ནས་དག་པས་སྦྱང་མི་དགོས། །དབྱིངས་སུ་གཅིག་པས་གཟུང་འཛིན་མེད། །སེམས་སུ་<milestone unit="page" n="488"/><milestone unit="line" n="488.1"/>གཅིག་པས་གཉིས་སྣང་བྲལ། །ཀུན་བཟང་རོལ་པས་བླང་དོར་མེད། །ལྷུན་གྱིས་གྲུབ་པས་རྩོལ་སྒྲུབ་མེད། །རང་བྱུང་ངང་ལ་རྒྱུ་འབྲས་འདས། །རང་བྱུང་རྫོགས་པའི་སྙིང་པོ་ལ། །གདོད་ནས་རྫོགས་པས་རང་བཞིན་<milestone unit="line" n="488.2"/>མེད། །ཡོན་ཏན་མཚོ་རླབས་ཚུལ་དུ་སྣང་། །ཐུགས་རྗེས་འགྲོ་འོང་མེད་པར་བརྡལ། །ཚད་ལས་འདས་པའི་སྐུ་གསུང་ཐུགས། །རིག་པའི་གཏེར་ཆེན་ཚང་བའི་ཞལ། །མ་བཙལ་ལྷུན་གྱིས་གྲུབ་པར་གནས། །མ་བྱས་<milestone unit="line" n="488.3"/>རང་བྱུང་རྫོགས་པའི་གཏེར། །མ་བཙལ་ཇི་བཞིན་ཉིད་དུ་གནས། །འདོད་པའི་སེམས་ལ་གང་མཐོང་ཚོར། །རང་བྱུང་རིག་པའི་འོད་དུ་ཐིམ། །རང་བྱུང་སེམས་ལས་མི་གཡོ་ན། །སྤྱོད་པ་ཅི་ལའང་ཐོགས་པ་<milestone unit="line" n="488.4"/>མེད། །རང་བྱུང་རྫོགས་པའི་སྤྱོད་པ་ནི། །ནམ་མཁའ་ལ་བཅོས་སེམས་ལྡན་པས། །ཇི་ལྟར་སྤྱད་ཀྱང་ངེས་པར་སྟོང་། །མཁའ་ལ་ཁྱུང་འཕུར་ཇི་བཞིན་ནོ ། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་<milestone unit="line" n="488.5"/>ལས། །སྤྱོད་པའི་ཁྱད་པར་བསྟན་པའི་ལེའུ་སྟེ་ཉི་ཤུ་གཉིས་པའོ།། ༡༠ །།དེ་ནས་གཞན་ཡང་བཤད་བྱ་བ། །རྡོ་རྗེ་བསྲུང་བྲལ་དམ་ཚིག་ནི། །མཁའ་མཉམ་རང་བྱུང་ཆེན་པོ་ལྟར། །འདའ་མེད་རང་བཞིན་རིག་<milestone unit="line" n="488.6"/>པའི་ཀློང་། །འདའ་མེད་དམ་ཚིག་ཆེན་པོ་ལས། །འདས་ན་རྡོ་རྗེར་ལྟུང་པར་འགྱུར། །ཐམས་ཅད་རང་སེམས་རྫོགས་པའི་ཕྱིར། །བསྲུང་བྲལ་ཕྱོགས་མེད་ཅིང་ཡང་མིན། །འདའ་བ་མེད་པས་བསྲུང་བའང་<milestone unit="page" n="489"/><milestone unit="line" n="489.1"/>༄༅། །མེད། །ཕྱོགས་གཅིག་བྲལ་བས་ཕྱོགས་ཀུན་བྲལ། །གང་ཞིག་བསྲུང་བའི་མཚམས་གཟུང་ནས། །བསྲུང་བྲལ་དོན་ལ་སྲུང་བར་བྱེད། །རང་བྱུང་རིག་པའི་དམ་ཚིག་ནི། །འདའ་བ་མེད་ཅིང་བསྲུང་<milestone unit="line" n="489.2"/>བའང་མེད། །མ་བཅོས་འགྱུར་མེད་དམ་ཚིག་ལ། །བཅོས་པའི་དམ་ཚིག་ཕྱིན་ཅི་ལོག །རང་བྱུང་རྫོགས་པའི་དམ་ཚིག་ནི། །འདུལ་བའི་དབང་གིས་ཚུལ་ཁྲིམས་དང་། །དམ་ཚིག་སྡོམ་པ་མཐའ་ཡས་པ། །འདུལ་བའི་<milestone unit="line" n="489.3"/>དབང་གིས་དོན་ལ་རྫོགས། །གཅིག་ལ་གཉིས་སུ་བགྲུང་བ་དང་། །གཟུང་འཛིན་ཉིད་དུ་བསྲུང་བ་དང་། །གྲངས་མེད་པ་ལ་གྲངས་སུ་བསྲུང་། །ཕྱོགས་མེད་དོན་ལ་ཕྱོགས་འཛིན་བྱེད། །མི་མཁས་ལོག་པའི་འཇིག་<milestone unit="line" n="489.4"/>རྟེན་པས། །གང་ལྟར་བསྲུང་བ་རྟོག་པའི་གྲངས། །མ་བསྲུངས་དོན་ལ་ཉམས་པ་མེད། །གདོད་ནས་རྫོགས་པས་བསྲུང་བ་མེད། །གང་ཡང་བསྲུང་དང་མི་བསྲུང་ཞེས། །ཕྱོགས་མེད་རང་བྱུང་རྫོགས་པའི་<milestone unit="line" n="489.5"/>ཀློང་། །ཐམས་ཅད་དོར་བ་མེད་པའི་ཕྱིར། །ཀུན་ཀྱང་བདེ་ཆེན་མཆོག་ཏུ་བསྲུང་། །ཆེད་བྱས་འཛིན་རྟོག་གོམས་པའི་ནད། །བཙལ་ཞིང་སྤྱད་ཅིང་གོམས་པའི་ནད། །བསྲུང་བྲལ་རིག་པའི་དམ་ཚིག་ལ། །ཕྱོགས་དང་<milestone unit="line" n="489.6"/>རྒྱ་ཡོངས་མ་ཆད་པའི། །ནམ་མཁའ་ལྟ་བུར་ཁྱབ་བདལ་ཏེ། །བསྲུང་དང་མི་བསྲུང་ཐ་སྙད་བཅད། །རང་གསལ་གཉན་བྲལ་སྙིང་པོ་ལུང་། །མ་བརྗོད་གོ་བས་རྒྱལ་བའི་གསུང་། །མ་བསྲུངས་ཐུབ་པའི་ངོ་མཚར་ཅན<milestone unit="page" n="490"/><milestone unit="line" n="490.1"/>ཁམས་གསུམ་སྐུ་གསུམ་རིག་པ་ལ། །ཕྱོགས་རིས་ངེས་པའི་ཆོས་མ་ཡིན། །གང་ལྟར་ཅི་ཡང་མ་ཡིན་པས། །བསམ་སྦྱད་བྲལ་བའི་དམ་པ་ལ། །རྩོལ་བས་འདས་པས་ཚིག་པར་འགྱུར། །འདི་དག་ཕྱོགས་མེད་དམ་<milestone unit="line" n="490.2"/>ཚིག་སྟེ། །ཕྱོགས་བཅས་རྣམས་ཀྱི་ཡུལ་མ་ཡིན། །མ་བཅོས་རྩོལ་བྲལ་དམ་ཚིག་ནི། །བཅོས་མའི་རྩོལ་བའི་ཡུལ་མ་ཡིན། །གཅིག་སྟེ་སྙིང་པོ་རྫོགས་པའི་ལུང་། །རྣམ་པའི་ཁྱད་པར་ཇི་ལྟ་བ། །མ་འདྲེས་སྙིང་པོའི་<milestone unit="line" n="490.3"/>དོན་ལ་རྫོགས། །དོན་དུ་ཡེ་ཤེས་རྫོགས་པར་གསལ། །རང་བྱུང་རྒྱུ་བྲལ་ཐིག་ལེའི་ཀློང་། །སྙིང་པོ་གཅིག་ལ་ཀུན་རྫོགས་པས། །བསྲུང་སྡོམ་དམ་ཚིག་རང་བཞིན་ཚང་། །ཐ་དད་དབྱེ་བ་མི་གནས་ཀྱང་། །རྩོལ་བྲལ་<milestone unit="line" n="490.4"/>རིག་པའི་ཁྱད་པར་ལས། །བསྲུང་བའི་རྣམ་རྟོག་ཀུན་གྱིས་སྟོང་། །གདོད་ནས་འདའ་མེད་རང་བཞིན་ལ། །མ་ཡེངས་གནས་པས་བསྲུངས་བ་ཟིན། །གདོད་ནས་དམ་པར་ཡེ་གནས་པས། །ཉོན་མོངས་རྟོག་པ་གདོད་<milestone unit="line" n="490.5"/>ནས་ཚིག །ལྷུན་གྲུབ་ངང་ལ་རྩོལ་བ་མེད། །ཟིན་པས་བསྲུང་བ་བྱ་མི་དགོས། །ལྷུན་གྲུབ་ངང་ལས་འདའ་མེད་པས། །ལྷུན་གྱིས་གྲུབ་པའི་དམ་ཚིག་ཡིན། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་<milestone unit="line" n="490.6"/>ལས། བསྲུང་མེད་དམ་ཚིག་གི་ཁྱད་པར་བསྟན་པའི་ལེའུ་སྟེ་ཉི་ཤུ་གསུམ་པའོ།། ༡༡ །།དེ་ནས་གཞན་ཡང་བཤད་བྱ་བ། །ཐོས་བསམ་བསྒོམ་པའི་ཤེས་རབ་ཀྱིས། །རང་བྱུང་རིག་པ་སྦྱང་མེད་<milestone unit="page" n="491"/><milestone unit="line" n="491.1"/>༄༅། །ཀྱང་། །ཡོངས་རྫོགས་གསལ་བས་ངོ་མཚར་འབྱུང་། །བརྗོད་བྲལ་གསང་བའི་ཆོས་ཉིད་དག །སྒྲ་དང་གཏན་ཚིགས་ཡུལ་ཡིན་ཏེ། །རྟོག་སྤྱོད་ཡུལ་དུ་མ་གྱུར་པས། །ཚིག་དང་ཡི་གེའི་ཡུལ་ལས་<milestone unit="line" n="491.2"/>འདས། །བརྗོད་བྲལ་རང་རིག་གསང་བའི་ཉམས། །ཐོས་མེད་བརྗོད་བྲལ་རིག་པའི་གཏེར། །འཇིག་རྟེན་ལོག་པར་གོལ་བ་དང་། །མཚན་མ་སྒྲ་ལ་ཞུགས་པ་དང་། །རྣ་བརྒྱུད་གདམས་ངག་མི་ལྡན་ལ། །བཤད་དང་<milestone unit="line" n="491.3"/>ཉན་པ་གཉིས་ཀ་ལྟུང་། །བརྗོད་བྲལ་ཆོས་ཀྱི་དབྱིངས་ཉིད་དག །བརྗོད་མེད་མཚོན་བའི་ཡུལ་ཉིད་མིན། །འཁོར་བའི་གཟེབ་ཀྱིས་བཅིངས་གྱུར་བ། །བརྗོད་མེད་བརྗོད་པས་དོན་དེ་རྟོགས། །རང་བྱུང་སེམས་ཉིད་<milestone unit="line" n="491.4"/>གསལ་བ་ལ། །བརྗོད་དང་བརྗོད་བྲལ་ཐ་དད་མིན། །རང་བྱུང་རྫོགས་པའི་ཀློང་ལྡན་ན། །གང་ལྟར་བརྗོད་པ་བརྗོད་བྲལ་ཡིན། །ཐ་དད་རིག་པ་མི་གནས་ཀྱང་། །དེ་ལྟར་རྟོགས་པའི་གང་ཟག་ལ། །གཉིས་མེད་<milestone unit="line" n="491.5"/>གཏན་ལ་ཕབ་པ་ཡིས། །རང་བྱུང་ཐིག་ལེ་གསལ་བར་འགྱུར། །བསམ་དུ་མེད་པའི་ཆོས་ཉིད་ལ། །བསམ་པའི་རྟོག་པ་གོལ་བའི་ལམ། །སྤྱད་མེད་ཡེ་ཤེས་རྫོགས་པ་ལ། །དུས་གསུམ་རྒྱལ་བའང་སྤྱད་མི་<milestone unit="line" n="491.6"/>མཛད། །དུས་གསུམ་རྒྱལ་བའི་དགོངས་པ་ཡང་། །རྟོག་སྤྱོད་འདུ་ཤེས་བྲལ་ལས་བྱུང་། །བརྟགས་་ཅིང་སྤྱད་པའི་ཡུལ་མེད་དེ། །རང་བྱུང་གསང་བའི་ཀློང་ཡིན་པས། །བསམ་སྤྱོད་རྟོག་པ་མཐའ་ཡི་ལམ མཐའ་<milestone unit="page" n="492"/><milestone unit="line" n="492.1"/>སྤངས་དབུས་མའང་དེ་བཞིན་ནོ། །རང་བྱུང་རྫོགས་པའི་སྒྲ་ལྡན་ལ། །ལུང་རིགས་མན་ངག་གཏན་ཚིགས་ཀྱིས། ཁྱད་པར་འཕགས་པའི་དོན་གོ་ན། །མི་འགྱུར་གདེང་ལ་ཀློང་དུ་རྟོགས། །རྟོགས་པའི་ངོ་ལ་གཉིས་<milestone unit="line" n="492.2"/>མེད་ན། །གཉིས་སུ་འཛིན་པ་ལོག་པའི་ཆོས། །མ་བཤད་མ་བརྟགས་རང་ཞི་བ། །བསམ་པའི་འདུ་ཤེས་མི་གནས་པ། །བསམ་པའི་རང་བཞིན་གསལ་བའི་སེམས། །རང་ལ་སྤྱོད་ཅིང་རང་ལ་སེམས། །དོན་གཅིག་<milestone unit="line" n="492.3"/>རྟོགས་པས་ཀུན་རྟོགས་ཏེ། །གཅིག་མཐོང་ཀུན་མཐོང་ཐམས་ཅད་གསལ། །རང་བྱུང་རྫོགས་པར་ངོ་ཤེས་ནས། །དེ་མིན་གཉིས་པའི་ཆོས་མི་གནས། །ཐུན་མོང་ཐེག་པ་མ་ལུས་པ། །བསམ་སྤྱད་སྐར་མ་ལྟ་བུ་<milestone unit="line" n="492.4"/>ལ། །མེད་ཀྱང་ལོག་པར་ཤེས་པའི་མཐུས། །གཅོང་རོང་མུན་པའི་ཁམས་སུ་ལྟུང་། །བསྒོམ་དུ་མེད་པའི་སེམས་ཉིད་ལ། །བསྒོམ་པས་རྙེད་པར་ག་ལ་འགྱུར། །མ་བསྐྱོད་རང་གཞག་རིག་པའི་སེམས། །མ་བཙལ་ཉིད་<milestone unit="line" n="492.5"/>ཀྱིས་གསལ་བ་ཡིན། །སྣང་མེད་ལྷུན་གྲུབ་སེམས་ཉིད་ནི། །གསལ་བར་བཞག་པས་ལྷུན་གྲུབ་འབྱུང་། །འདུ་ཤེས་བསམས་པས་མ་བཟུང་ཞིང་། །ཉམས་མྱོང་རྗེས་འབྲངས་རྣམ་རྟོག་བཅད། །བསམ་པ་མེད་ཅིང་མི་<milestone unit="line" n="492.6"/>བསམ་མེད། །སྤྲོས་མེད་ཐིག་ལེ་ཆེན་པོ་ལ། །གོམས་པས་གཡེང་བ་རྣམ་པར་བཅད། །བསྒོམ་དུ་མེད་པའི་ཆོས་དབྱིངས་ལ། །བསྒོམས་ཀྱང་སྐྱོན་མེད་ནམ་མཁའ་འདྲ། །དྲི་མེད་རང་བྱུང་བསམ་གཏན་ནི། །རང་བྱུང་<milestone unit="page" n="493"/><milestone unit="line" n="493.1"/>༄༅། །ཅི་དགར་གཞག་པས་འགྲུབ། །རང་བྱུང་རྫོགས་པའི་སྒོམ་པ་ལ། །སྣ་ཚོགས་རྟོག་པའི་སེམས་བྱུང་ན། །རྫོགས་པ་སེམས་ཀྱི་ངོ་བོར་བལྟ། །འབྱུང་འཇུག་རིག་པ་ཅིར་མི་བསམ། །དེ་ནི་སྒོམ་པ་ཉིད་དུ་<milestone unit="line" n="493.2"/>བཤད། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། །ཤེས་རབ་ཀྱིས་སྦྱང་དུ་མེད་པའི་ལེའུ་སྟེ་ཉི་ཤུ་བཞི་པའོ།། ༡༢ །།དེ་ནས་གཞན་ཡང་བཤད་བྱ་བ། །མཐར་ཕྱིན་གསང་བའི་<milestone unit="line" n="493.3"/>མན་ངག་ནི། །རྒྱུ་མཐར་ཕྱིན་ཏེ་བསྒྲུབ་ཏུ་མེད། །མན་ངག་མཐར་ཕྱིན་བཙལ་དུ་མེད། །འབྲས་བུ་མཐར་ཕྱིན་གདོད་ནས་རྫོགས། །ཡོངས་རྫོགས་གསང་བའི་རྒྱུད་ཉིད་ནི། །གདོད་ནས་མཐར་ཕྱིན་བཙལ་དུ་<milestone unit="line" n="493.4"/>མེད། །རྒྱུ་འབྲས་གདོད་ནས་ལྷུན་རྫོགས་པས། །ཡོངས་རྫོགས་རྒྱུ་ནི་ལྷུན་གྲུབ་ཉིད། །མ་བཅོས་ཡོངས་སུ་རྫོགས་པ་ལ། །གསལ་བྱེད་རྒྱུ་ཡིས་མཉམ་སྦྱར་ནས། །གཏེར་ཁྱིམ་ཕུང་པོ་སྣང་བྱེད་ལྟར། །ལྷུན་གྱིས་གྲུབ་<milestone unit="line" n="493.5"/>པའི་ཡོན་ཏན་ལྟར། །འཁོར་བ་མ་བཅོས་ལྷུན་གྲུབ་ལ། །བརྟགས་པའི་བག་ཆགས་བློ་བུར་བ། །སྡུག་བསྔལ་བདེ་ལ་ལོག་ཞབྲུལ་ཏེ། །དུང་ལ་སེར་པོར་མཐོང་བ་བཞིན། །འདི་ལ་སྐྱེ་འགག་གནས་པ་མེད། །རང་<milestone unit="line" n="493.6"/>བྱུང་སེམས་ཉིད་ཁྱད་པར་ལས། །འདོད་པའི་དོན་ཀུན་རེ་བ་མེད། །བཙལ་མེད་གནག་པས་མངོན་སངས་རྒྱས། །རང་རིག་མཐོང་ལས་གཞན་མིན་ནོ། །གཞན་རྟོག་སྐྱེས་པའི་རྒྱུ་འབྲས་ཀྱིས། །མཐའ་བྲལ་ནམ་<milestone unit="page" n="494"/><milestone unit="line" n="494.1"/>མཁའ་ལྟ་བུ་ལ། །རྩོལ་ཆགས་ཞེན་པའི་འདུ་ཤེས་ཀྱིས། །བགྲོད་པས་ཐོབ་པར་ག་ལ་འགྱུར། །སྒྲ་བྲལ་མ་བཅོས་གསང་བའི་དོན། །སྒྲ་ཉིད་ཀྱིས་ནི་གསལ་བར་བསྟན། །གང་ལ་དགའ་བ་ཉིད་ཀྱིས་དེ། །གཞན་དུ་<milestone unit="line" n="494.2"/>བསྟན་པར་མ་བསྲུངས་སོ། །ལྟེང་ཆུང་གསལ་བའི་རྣལ་འབྱོར་པས། །མི་འགྲོ་རང་བཞག་གནས་པའི་ལུང་། །མི་གཡོ་མཆོག་གི་རྣལ་འབྱོར་པས། །བླ་མས་ངེས་པར་བསྟན་པར་བྱ། །ཐ་མའི་དུས་དང་ཐོག་མའི་<milestone unit="line" n="494.3"/>དུས། །དུས་གསུམ་རིག་པ་མཉམ་དུ་བལྟ། །དུས་གསུམ་བཞི་འཛིན་མན་ངག་སྟེ། །བླ་མ་ཉིད་ལ་འདུད་པར་བྱ། །བརྡ་དོན་སྤྲད་པའི་དུས་སུ་ནི། །བཙལ་མེད་གནས་པའི་མན་ངག་སྦྱིན། །ཡེ་ཤེས་རོལ་བའི་རང་སྣང་<milestone unit="line" n="494.4"/>ལ། །བླ་མའི་ཞལ་ལས་ཤེས་པར་བྱ། །ཇི་བཞིན་ཆུ་ལྟར་གཞག་པ་ཡིས། །དེ་མ་ཐག་ཏུ་གནས་པར་འགྱུར། །རིན་ཆེན་སྤྲད་པའི་ཆོ་ག་སྟེ། །རྣ་བརྒྱུད་གདམས་ངག་ནོད་པར་བྱ། །དུས་ཚོད་རྣམ་པ་འདུ་ཤེས་<milestone unit="line" n="494.5"/>ཀུན། །འབབ་ཆུ་ལྟ་བུར་དབང་སྒྱུར་ན། །རང་བྱུང་ཐུག་ཕྲད་ཉིད་དུ་འགྱུར། །ངེས་པའི་དྲོད་ཚད་ཞལ་ནས་འབྱུང་། །འཕྲུལ་གྱི་མེ་ལོང་ལྟ་བ་འམ། ཁྲེལ་གྱི་ཚོན་རྐྱེན་ཕྲད་པ་ལྟར། །གནས་སྐབས་གང་དང་མཐུན་པ་<milestone unit="line" n="494.6"/>ཡི། །མན་ངག་ལུང་གིས་གཏན་ལ་དབབ། །ཇི་ལྟར་གནས་པ་དེ་བལྟས་ལ། །གང་ལ་དམིགསཔབཞིན ལགཞག །དེ་ཡི་དྲོད་ཚད་གང་ཡིན་པ། །ངེས་པ་ཉིད་དུ་བསྟན་པར་བྱ། །ངེས་པའི་དོན་ལ་མི་འགྱུར་<milestone unit="page" n="495"/><milestone unit="line" n="495.1"/>༄༅། །ན། །གདེང་དུ་འགྱུར་བའི་དྲོད་ཡིན་ཏེ། །དང་པོ་ཆུ་དྲག་འབབ་པའམ། །ཅང་ཤེས་ཤུགས་ཀྱིས་དཀྲུགས་པ་ལམ། །མཁའ་ལ་གནམ་ལྕགས་འབྱིངས་བ་བཞིན། །གཉིས་པ་དལ་བའི་ཆུ་བཞིན་ཏེ། །རྐྱེན་<milestone unit="line" n="495.2"/>གྱིས་ཇི་ལྟར་བསྒྱུར་བ་ལྟར། །གསུམ་པ་ལ་ནི་མི་གཡོ་བ། །རྒྱ་མཚོ་གཏིང་ལྟར་གནས་པའོ། །བཞི་པ་ནམ་མཁའ་ཀློང་ཡངས་འདྲ། །དྲོད་ཚད་གང་ཡང་མི་འཕྲོ་བའོ། །དམིགས་པ་ཡན་ལག་མི་འཇུག་པའོ། །བྱུང་ཚོར་<milestone unit="line" n="495.3"/>མ་བཀག་རང་ཞི་བའོ། །མདོར་ན་མ་ཡེངས་མི་འཇུག་པའོ། །མ་བསགས་གདོད་ནས་ལྷུན་གྲུབ་པས། །བཙལ་ཞིང་བསྒྲུབས་པའི་འབྲས་བུ་ཡིན། ཁུ་རྐྱེན་མེད་པར་རང་བྱུང་བས། །བསྐྱེད་ཅིང་སྨིན་པའི་འབྲས་བུ་<milestone unit="line" n="495.4"/>མིན། །འདོད་འབྱུང་ནོར་བུ་རིན་ཆེན་ལྟར། །ལྷུན་གྱིས་གྲུབ་པའི་འབྲས་བུ་མིན། །མ་བཙལ་ལྷུན་གྲུབ་འབྲས་བུ་ཡིན། །མ་བཅོས་གདོད་ནས་དག་པ་ཡིན། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་<milestone unit="line" n="495.5"/>ལས། །མཐར་ཕྱིན་པའི་མན་ངག་བསྟན་པའི་ལེའུ་སྟེ་ཉི་ཤུ་ལྔ་པའོ།། །།དེ་ནས་བཅོམ་ལྡན་འདས་ཀྱིས་འཁོར་མང་པོ་ལ་བསྟན་པ་དམ་པ་འདི་གཏད་པའི་ཕྱིར། །འདི་སྐད་ཅེས་བཀའ་སྩལ་ཏོ། །ཀྱེ་མ་ཧོ་<milestone unit="line" n="495.6"/>འདུས་པའི་ངོ་མཚར་རྣམས། །རྫོགས་ཆེན་བསྟན་པ་བསྟན་པའི་མཛོད། །རང་བྱུང་རིག་པ་གཅིག་པའི་ལུང་། །ཚིག་གཅིག་དོན་ཀུན་རྫོགས་པའི་མཛོད། །སེམས་ཉིད་རྫོགས་པའིརངབཞིནལ། །དགུལུངབརྒྱུད་<milestone unit="page" n="496"/><milestone unit="line" n="496.1"/>པའི་སེམས་ཀྱི་གཏེར། །རང་ལ་རྫོགས་པས་གཞན་གྱིས་གསལ། །འཕྲུལ་གྱི་མེ་ལོངས་དགུ་བསྐོར་ལྟར། །གང་དུ་གསལ་ཡང་དབྱིངས་ལ་རྫོགས། །རང་ལ་ཆད་ཅིང་རང་ལ་སྟོན། །སྟོན་པ་གནས་དུས་འཁོར་བསྟན་<milestone unit="line" n="496.2"/>པ། །རང་བྱུང་སེམས་ཉིད་རྫོགས་པའི་ཀློང་། །གསང་མཛོད་རིག་པ་ཐུགས་ལ་གསལ། །བརྒྱུད་པ་བྱ་བྲལ་ལོགས་པའི་ལུང་། །རྡོ་རྗེ་སེམས་དཔའ་དགོངས་པའི་མཛོད། །སྒྲོ་འདོགས་སྐུར་འདེབས་རྣམ་པར་<milestone unit="line" n="496.3"/>གཅོད། །རྡོ་རྗེ་སེམས་དཔའ་དེ་བཞིན་གཤེགས། །མཁའ་མཉམ་ཀློང་ལ་མཉམ་སྦྱོར་བས། །འགྲོ་བ་རང་བྱུང་སྙིང་པོའི་མཛོད། །ཐུགས་རྗེས་མཛད་པ་འདོད་དགུར་བསྒྱུར། །བསྟན་པའི་མེ་ལོང་སེམས་ཀྱི་<milestone unit="line" n="496.4"/>གཏེར། །ཐེག་པའི་ཡང་རྩེ་ལུང་གི་བཅུད། །ནམ་མཁའ་དང་ནི་མཉམ་པའི་རྒྱུད། །གསང་བ་ཀུན་འདུས་རིག་པའི་ཀློང་། །ཡེ་ཤེས་འོད་གསལ་ཆེན་པོ་འདི། །དད་དང་དམ་ཚིག་ལྡན་པ་ཡིས། །གྲགས་པའི་ཆོས་<milestone unit="line" n="496.5"/>བརྒྱད་རྣམ་སྤངས་པ། །ལུས་དང་སྲོག་ལ་མི་བལྟ་བའི། །རྒྱལ་ཚབ་ངེས་པ་གཅིག་ལ་གཏད། །ཅེས་གསུངས་སོ། །བྱང་ཆུབ་ཀྱི་སེམས་མཁའ་མཉམ་ཀློང་གི་རྒྱུད་ཆེན་པོ་ལས། རྒྱུད་གཏད་པའི་ལེའུ་སྟེ་ཉི་ཤུ་དྲུག་<milestone unit="line" n="496.6"/>པའོ།། །།བྱང་ཆུབ་ཀྱི་སེམས་རྫོགས་པ་ཆེན་པོ། རྡོ་རྗེ་སེམས་དཔའ་མཁའ་མཉམ་ཀློང་གི་རྒྱུད་ཅེས་བྱ་བ་རྫོགས་སོ།། །།འདའ་ཧེ་ན་ཡི་འདུ་ཁང་དུ། །སྤྲུལ་པའི་སྐུ་ཕྲི་སིང་ཧ་དང་། །དགེ་སློང་བེ་རོ་ཙ་<milestone unit="page" n="497"/><milestone unit="line" n="497.1"/>༄༅། །ན་ཡིས། །རྒྱུད་འདི་ལེགས་པར་བསྒྱུར་བྱས་པས། །མཐའ་ཡས་སེམས་ཅན་ཐམས་ཅད་ཀུན། །རང་གྲོལ་བདེ་བ་ཐོབ་པར་་།ག །རྒྱུད་ཀྱི་རྒྱལ་པོ་ཆེན་པོ་མཁའ་མཉམ་ཀློང་གི་རྒྱུད་འདི། རྒྱུད་ཀྱི་མན་<milestone unit="line" n="497.2"/>ངག་ཡིན་ཏེ། ཀུན་ལ་མེད་པས་གསང་བར་བྱའོ། །ས་བརྒྱད་པའི་བྱང་ཆུབ་སེམས་དཔའ་ལས་འཕྲོ་སྐལ་བར་ལྡན་ལ་གནས་སོ། །ཨི་ཏི།། །།རྒྱ་གར་སྐད་དུ། །ཙྭ་ན་མ་ཧྭ་ཀོ་ཥ་ཨེ་དྷརྣ། བོད་སྐད་དུ། ཡེ་</p></div1>
        </body>
    </text>
</TEI.2>