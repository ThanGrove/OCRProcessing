<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0165-text.xml">
    <teiHeader lang="tib">
        <fileDesc>
            <titleStmt>
                <title><!--lta ba thams cad kyi rgyal po kun tu bzang po che ba rang la gnas pa'i rgyud/-->ལྟ་བ་ཐམས་ཅད་ཀྱི་རྒྱལ་པོ་ཀུན་ཏུ་བཟང་པོ་ཆེ་བ་རང་ལ་གནས་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0165-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=213.1; end=261.1--><milestone unit="page" n="213"/><milestone unit="line" n="213.1"/>༄༅། །སེམས་ལུང་ཆེན་པོའི་མདོ་རྫོགས་སོ། །སྤ་གོར་བི་རོ་ཙ་ནས་བསྒྱུར་ཅིང་ཞུས་ཏེ་གཏན་ལ་ཕབ།། །། ༄༅། །རྒྱ་གར་སྐད་དུ། སརྦ་དྲིརྨྱེ་རྭ་ཛ་ས་མརྙ་བྷ་དྲུ་དྷི་མུ་ཏྲ་གྲྭ་སྟི་ཏནྟྲ།<milestone unit="line" n="213.2"/>བོད་སྐད་དུ། ལྟ་བ་ཐམས་ཅད་ཀྱི་རྒྱལ་པོ། ཀུན་ཏུ་བཟང་པོ་ཆེ་བ་རང་ལ་གནས་པའི་རྒྱུད། ཇི་སྐད་གོ་ཞིང་རྟོགས་ནས་ཤེས་པའི་དུས་གཅིག་ན། སངས་རྒྱས་དང་སེམས་ཅན་ཅི་ལྟར་སྣང་བའི་ཆོས་ཐམས་ཅད་ཀུན་<milestone unit="line" n="213.3"/>ཏུ་བཟང་པོ་ཆེ་བའི་འཁོར་དུ་སངས་མ་རྒྱས་པ་མེད་པ་ལ། དེ་ནས་ཐམས་ཅད་མི་གཞན་པའི་ཀུན་ཏུ་བཟང་པོའི་འཁོར་དུ་གྱུར་པ་ལ། འདི་སྐད་དུ་ཉིད་ལ་ཉིད་གླེང་བས་སོ། །ཆོས་རྣམས་སེམས་ཀྱི་སྤྱོད་ཡུལ་<milestone unit="line" n="213.4"/>ལས། །ཐམས་ཅད་སངས་རྒྱས་ཉིད་དུ་བསྟན། །ཀུན་ཏུ་བཟང་པོའི་རང་བཞིན་ལ། །མན་ངག་ངེས་པར་བསྟན་དུ་གསོལ། །རྣལ་འབྱོར་ཀུན་གྱི་དབང་ཕྱུག་ཆེ། །གསང་བའི་གསང་ཆེན་ངེས་པའི་དོན། །ཉིད་<milestone unit="line" n="213.5"/>ཀྱི་ཐུགས་ལས་བྱུང་བ་ཡི། །སྣོད་ལྡན་རྣམས་ལ་བསྟན་པར་བྱོས། །དེ་ནས་སྟོན་པ་ཀུན་ཏུ་བཟང་པོས། འཇིགས་ལ་ཡ་ང་བ་འཁོར་བའི་ཆོས། སྡུག་བསྔལ་སྣ་ཚོགས་ཀྱི་ཁ་བརྒྱུད་ནས། ཉམ་ཐག་པ་འདི་ཉིད་དགའ་<milestone unit="line" n="213.6"/>སྐྱིད་ཆེན་པོ་མྱ་ངན་ལས་འདས་པའི་ཆོས་བདེ་བ་ཆེན་པོ་ལྷུན་གྱིས་གྲུབ་པ་སྟེ་འགྱུར་བ་མེད་པ་ཡིན་པའི་ཕྱིར་རོ། །ཀུན་ཏུ་བཟང་པོ་ཆེ་བ་རང་ལ་གནས་པའི་རྒྱུད། སངས་རྒྱས་ཐམས་ཅད་ཀྱི་ཐུགས་ཀྱི་དགོངས་པ་<milestone unit="page" n="214"/><milestone unit="line" n="214.1"/>གཅིག་ཏུ་དྲིལ་བའི་དོན་ཀུན་ཏུ་བཟང་པོ་ལྔ་དང་ཆེ་བ་བཅུ་དྲུག་དང་རང་ལ་གནས་པ་དགུ་བཀའ་སྩལ་ཏོ། །དེ་ལ་ཀུན་ཏུ་བཟང་པོ་མན་ངག་གི་རྒྱུད་འདི་རྟོགས་པར་འདོད་པ་རྣམས་ཀྱིས། ངེས་པར་ཀུན་ཏུ་བཟང་པོ་<milestone unit="line" n="214.2"/>རྣམ་པ་ལྔ་ཡིད་ལ་ཟུངས་ཞིག །དེ་ལ་ཀུན་ཏུ་བཟང་པོ་ལྔ་གང་ཞེ་ན། །ལྟ་བ་ཀུན་ཏུ་བཟང་པོ་དང་། །སྤྱོད་པ་ཀུན་ཏུ་བཟང་པོ་དང་། །ཕྲིན་ལས་ཀུན་ཏུ་བཟང་པོ་དང་། །དམ་ཚིག་ཀུན་ཏུ་བཟང་པོ་དང་། །རང་བཞིན་<milestone unit="line" n="214.3"/>ཀུན་ཏུ་བཟང་པོའོ། །དེ་ལ་ལྟ་བ་ཀུན་ཏུ་བཟང་པོ་འདི་སྐད་ཅེས་བཀའ་སྩལ་ཏོ། །ཐམས་ཅད་ཀུན་ཏུ་བཟང་པོ་ལ། །འཁོར་བའི་ཆོས་དང་མྱ་ངན་འདས། །རྣམ་རྟོག་ཉིད་ཀྱང་ཡེ་ཤེས་པས། །ལོག་རྟོགས་ཞེ་སྡང་ག་ལ་<milestone unit="line" n="214.4"/>ཡོད། །ཕྱོགས་རིས་མེད་པ་ཆོས་ཉིད་ཀློང་། །ཕྱི་ནང་མེད་པ་ཡེ་ཤེས་ངང་། །བཟང་ངན་ཆེ་ཆུང་མེད་པར་མཉམ། །སྐྱེ་ཤི་འགྱུར་མེད་བྱར་མེད་སེམས། །འཁོར་བའི་ལོག་རྟོགས་མཚན་མ་ཡིས། །མཁའ་ལ་འཇའ་ཚོན་<milestone unit="line" n="214.5"/>སྣང་བཞིན་གནས། །ཨ་ཨ་རྒོད་རེ་བྲོ། །ཉམས་སུ་འཛིན་པས་གོལ་བས་ན། །དབྱེར་མེད་མཉམ་པ་ཉིད་དུ་གསུངས། །ཆོས་རྣམས་ཐམས་ཅད་ཐོག་མ་ནས། ཁུ་དང་རྐྱེན་གྱིས་མ་བཙལ་ཏེ། །ཡེ་ནས་ལྷུན་གྱིས་གྲུབ་<milestone unit="line" n="214.6"/>པ་ལ། །བསྐལ་པར་བཙལ་ཡང་མི་རྙེད་པས། །མ་བཅོས་ཡེ་ནས་དག་པ་ལ། །ཐམས་ཅད་གཞན་ལས་སེམས་མ་ཡིན། །མ་བཙལ་གནས་པས་སངས་རྒྱས་ཡིན། །ཀུན་ཏུ་བཟང་པོའིརངབཞིནལ། ཁུདངའབྲས་<milestone unit="page" n="215"/><milestone unit="line" n="215.1"/>༄༅། །བུར་བཏགས་པས་གོལ། །ཡེ་ནས་གཉིས་མེད་བྱང་ཆུབ་པས། །དོན་དེ་ཉིད་ནི་བཙལ་དུ་མེད། །སངས་རྒྱས་སེམས་ཅན་ལ་སོགས་པ། །ཐམས་ཅད་སེམས་ལས་གཞན་མ་ཡིན། །བདེ་ཆེན་ཉིད་ཡིན་<milestone unit="line" n="215.2"/>བཅོས་སུ་མེད། །མ་བཙལ་མ་བསྒྲུབས་ཡེ་ནས་དག །རྒྱུ་ཉིད་དག་པའི་སངས་རྒྱས་ལ། །སྐྱེ་ཤི་མེད་པར་སུས་ཤེས་པ། །ལྟ་བ་ཀུན་ཏུ་བཟང་པོ་ཡིན། དེ་ནས་སྤྱོད་པ་ཀུན་ཏུ་བཟང་པོ་འདི་གསུངས་སོ། །བྱང་ཆུབ་<milestone unit="line" n="215.3"/>སེམས་ཀྱི་རང་བཞིན་འདི། །ཕྱི་དང་ནང་དུ་བཟུང་བས་ནོར། །རྒྱུ་དང་འབྲས་བུར་བཏགས་པས་འཁོར། །ལོག་སྤྱོད་ཐར་པ་བདེ་བ་མེད། །ཆགས་དང་མ་ཆགས་ལ་སོགས་དང་། །བདེ་དང་སྡུག་བསྔལ་གཉིས་མེད་<milestone unit="line" n="215.4"/>པས། །གཅིག་སྟེ་ཕྱོགས་རིས་མེད་པ་ལ། །དེ་བཞིན་གང་སྤྱོད་བདེ་བ་ཆེ། །མཚན་འཛིན་འདུ་བྱེད་ཕྱོགས་ཆ་ལ། །ཡོད་མེད་ཆགས་པས་འཆིང་བའི་རྒྱུ། །དབྱེར་མེད་ལྷུན་རྫོགས་འབྲས་བུ་ཉིད། །གོ་བའི་ངང་ལ་<milestone unit="line" n="215.5"/>བདེ་བ་ཆེ། །འཇིག་རྟེན་འཁོར་བའི་ཆོས་ཅན་ལ། །བརྟགས་ཤིང་མཚན་མར་སྤྱོད་པས་ནོར། །དེ་ཉིད་བདག་མེད་གཞན་མེད་པར། །གཉིས་མེད་སྤྱད་པས་བདེ་བ་ཆེ། །དགེ་དང་མི་དགེའི་ལས་རྣམས་ཀུན། །མ་<milestone unit="line" n="215.6"/>ཆགས་གཉིས་མེད་ཐབས་ཀྱིས་སྤྱོད། །གང་ལ་རོལ་པས་ཡོན་ཏན་སྣང་། །རྒྱུ་རྐྱེན་རྟེན་འབྲེལ་ཡོད་མ་ཡིན། །ལོངས་སྤྱོད་ཡོན་ཏན་རྣམ་པ་ལྔ། །ཐབས་དང་ཤེས་རབ་ལ་སོགས་ཀྱང་། །སྤྱད་ན་སྐྱོན་མེད་རྟོགས་པ་<milestone unit="page" n="216"/><milestone unit="line" n="216.1"/>གསལ། །མ་སྤྱད་ན་ཡང་ཉེས་མེད་རྫོགས། །ཡོད་མེད་རྟག་ཆད་ཐམས་ཅད་ནི། །མ་སྐྱེས་རང་བཞིན་ངང་ལས་མེད། །བདེ་དང་སྡུག་བསྔལ་གཉིས་འཛིན་པ། །ཐ་དད་མེད་དེ་བྱང་ཆུབ་སེམས། །མྱ་ངན་འདས་དང་<milestone unit="line" n="216.2"/>འཁོར་བའི་ཆོས། །སྐྱོན་དང་ཡོན་ཏན་ཐམས་ཅད་ལ། །བཅིངས་གྲོལ་མེད་པར་གང་སྤྱོད་པ། །སྤྱོད་པ་ཀུན་ཏུ་བཟང་པོའོ། །དེ་ནས་ཕྲིན་ལས་ཀུན་ཏུ་བཟང་པོ་གསུངས་པ། །ཀུན་རྫོབ་དངོས་པོར་སྣང་བ་ཡི། །སྣོད་<milestone unit="line" n="216.3"/>བཅུད་རྫས་སུ་སྣང་བ་ཀུན། །ཆོས་ཉིད་མ་སྐྱེས་རང་བཞིན་ལ། །མིང་དང་ཚིག་ཏུ་བཏགས་པས་འགལ། །ཅིར་སྣང་ཀུན་ཏུ་བཟང་པོ་ལ། །དེ་ཉིད་སེམས་ཀྱི་རོལ་པ་ཡིན། །ཅི་ལྟར་མཛད་པ་འགལ་བ་མེད། །ཕྲིན་<milestone unit="line" n="216.4"/>ལས་བྱ་བཙལ་མེད་པའོ། །དགེ་བ་དང་ནི་སྡིག་པའི་ལས། །ཐར་པའི་བྱེ་བྲག་ཐམས་ཅད་ལ། །སེམས་ཡིན་གཉིས་མེད་ལྷུན་གྲུབ་ལ། །བྱང་ཆུབ་སེམས་ཀྱི་ཕྲིན་ལས་ལ། །རྟོག་དང་མི་རྟོག་ལས་འདས་པ། །སངས་<milestone unit="line" n="216.5"/>རྒྱས་མཛད་པ་ཁྱད་པར་ཆེ། །ཅིར་ཡང་མེད་པས་ཅིར་སྤྱོད་པ། །བདེ་བ་ཆེན་པོའི་མཛད་སྤྱོད་ཡིན། །ཀུན་གཞི་མ་བྱུང་མ་སྐྱེས་པ། །སྒྲོལ་སྦྱོར་ལ་སོགས་ཅི་སྤྱོད་པ། །གང་ལ་ཡོད་མིན་མེད་པ་ནི། །བླང་དོར་མེད་པས་<milestone unit="line" n="216.6"/>ཕྲིན་ལས་བཟང་། །དེ་ནས་དམ་ཚིག་ཀུན་ཏུ་བཟང་པོ་བཀའ་སྩལ་ཏོ། །ང་དང་བདག་ཏུ་ཕྱོགས་དངརིས། །མི་མཐུན་སྐྱོན་གྱི་བྱེ་བྲག་ཀྱང་། །ཀུན་ཏུ་བཟང་པོར་དབྱེར་མེད་པས། །ཉེས་ལེགས་རྟོག་པ་བསྲུང་དུ་<milestone unit="page" n="217"/><milestone unit="line" n="217.1"/>༄༅། །མེད། །མཐའ་དབུས་མེད་པའི་ཀློང་གདལ་བས། །ཆོས་ཉིད་ཀུན་ཏུ་བཟང་པོ་ལ། །མཉམ་པའི་ཀློང་ལས་འགྱུར་བ་མེད། །འཐབ་རྩོད་མ་སྐྱེས་ཕྱལ་པ་ཡིན། །ཆགས་པའི་བདེ་དང་ཉོན་མོངས་<milestone unit="line" n="217.2"/>དགྲ །གཉིས་སུ་མེད་དེ་རང་གི་སེམས། །སེམས་ཀྱིས་སེམས་ལ་དགྲ་མེད་ན། །བདག་ཉིད་སངས་རྒྱས་གཅིག་བུར་སྤྱོད། །ཕན་པའི་ལྷ་དང་བར་ཆད་བདུད །གཉིས་སུ་མེད་པའི་རྟོག་ལས་འདས། །རིས་སུ་བཙལ་<milestone unit="line" n="217.3"/>ཡང་མི་རྙེད་པས། །ལྷུན་གྱིས་གྲུབ་པའི་དམ་ཚིག་ཡིན། །ཀུན་ཏུ་བཟང་པོ་བྱང་ཆུབ་སེམས། །མི་འགྱུར་གདལ་བ་མེད་པས་ན། །མ་ཡེངས་ཕྱོགས་རིས་མེད་བསྲུངས་པ། དམ་ཚིག་ཀུན་ཏུ་བཟང་པོ་ཡིན། །དེ་ནས་<milestone unit="line" n="217.4"/>རང་བཞིན་ཀུན་ཏུ་བཟང་པོ་འདི་གསུངས་སོ། །སེམས་ཀྱི་ཆོས་ཉིད་རང་བཞིན་ལས། །མ་སྐྱེས་ཡེ་ནས་སངས་རྒྱས་ཏེ། །ཀུན་ལ་གདལ་ཞིང་སྣང་བ་འདི། །རྒྱལ་འགྲོས་མཛད་ཅིང་བཅོས་མ་ཡིན། །བཟང་དང་ངན་<milestone unit="line" n="217.5"/>པ་ཐམས་ཅད་དང་། །གཙང་སྨེ་ཆེ་ཆུང་ལ་སོགས་པ། །རང་བཞིན་དབྱེར་མེད་བྱང་ཆུབ་སེམས། །མཁས་པས་བཅོས་ཤིང་བཙལ་དུ་མེད། །སྐྱོན་དང་ཡོན་ཏན་དུག་དང་རྩི། །འཛིན་རྟོག་བྱིས་པའི་སྦྱོད་འདྲ་ལ། །རང་<milestone unit="line" n="217.6"/>བཞིན་ཡོངས་ཀྱིས་དངོས་པོ་མེད། །འདྲེན་བཞིན་ཆོས་རྣམས་རང་བཞིན་གནས། །ཀུན་གཞི་ཀུན་ཏུ་བཟང་པོ་ལ། །རྒྱུ་འབྲས་བདེ་སྡུག་བཙལ་མི་རྙེད། །བཟང་ངན་ཆེ་ཆུང་གཙང་སྨེ་མེད། །རངབཞིནཀུནཏུབཟང་<milestone unit="page" n="218"/><milestone unit="line" n="218.1"/>པོ་ཡིན། །བཅོམ་ལྡན་འདས་དཔལ་ཀུན་ཏུ་བཟང་པོ་སེམས་ཀྱི་རང་བཞིན་གང་ཡིན་པ་དེ་ལ་ཕྱག་འཚལ་ལོ། །འདི་སྐད་ཅེས་གོ་ཞིང་རྟོགས་པའི་དུས་གཅིག་ན། སྟོན་པ་ཀུན་ཏུ་བཟང་པོ་སེམས་ཀུན་ཏུ་བཟང་པོ་ལ་<milestone unit="line" n="218.2"/>བཞུགས་ནས། དམ་ཆོས་ཀུན་ཏུ་བཟང་པོ་ལྟ་བ་ཐམས་ཅད་ཀྱི་རྒྱལ་པོ་ཆེ་བ་རང་ལ་གནས་པའི་རྒྱུད་འདི་བཀའ་སྩལ་ཏོ། །རྣལ་འབྱོར་གང་ཞིག་རྟོགས་འདོད་པས། །ཀུན་ཏུ་བཟང་པོའི་རྒྱུད་འདི་ཉོན། །དོན་རྟོགས་<milestone unit="line" n="218.3"/>ལྡན་པའི་སྐྱེས་བུ་གང་། །འདི་དག་ཤེས་པར་སུ་འདོད་པ། །ངེས་པར་ལུང་འདི་བསྟན་པར་བྱ། །དེ་ནས་ཀུན་ཏུ་བཟང་པོ་ཆེ་བ་རང་ལ་གནས་པའི་རྒྱུད་འདི། རྟོག་པར་འདོད་པའི་རྣལ་འབྱོར་གྱིས། ངེས་པར་ཆེ་བ་<milestone unit="line" n="218.4"/>བཅུ་དྲུག་པོ་འདི་ཡིད་ལ་ཟུང་ཞིག །དེ་ལ་ཆེ་བ་བཅུ་དྲུག་གང་ཞེ་ན། སེམས་ཡེ་ནས་ཆེ་བ་དང་། ཆོས་ཉིད་ཡེ་ནས་ཆེ་བ་དང་། འབྱུང་བ་ཡེ་ནས་ཆེ་བ་དང་། ཡེ་ཤེས་ཡེ་ནས་ཆེ་བ་དང་། སྐུ་ཡེ་ནས་ཆེ་བ་དང་། སྐུ་<milestone unit="line" n="218.5"/>གསུང་ཐུགས་ཕྲིན་ལས་ཡེ་ནས་ཆེ་བ་དང་། སྐྱོན་དང་ཡོན་ཏན་ཡེ་ནས་ཆེ་བ་དང་། འཁོར་བ་དང་ངན་སོང་ཡེ་ནས་ཆེ་བ་དང་། །མཐོ་རིས་དང་མྱ་ངན་ལས་འདས་པ་ཡེ་ནས་ཆེ་བ་དང་། ཐབས་ཡེ་ནས་ཆེ་བ་དང་།<milestone unit="line" n="218.6"/>ཤེས་རབ་ཡེ་ནས་ཆེ་བ་དང་། སྐྱོན་གྱི་རྒྱུ་ཡེ་ནས་ཆེ་བ་དང་། ཡོན་ཏན་གྱི་རྒྱུ་ཡེ་ནས་ཆེ་བ་དང་། སངས་རྒྱས་ཡེ་ནས་ཆེ་བ་དང་། སེམས་ཅན་ཡེ་ནས་ཆེ་བ་དང་། རྟོགས་པ་ཡེ་ནས་ཆེ་བའོ། །དེ་ནས་སེམས་ཡེ་ནས་ཆེ་<milestone unit="page" n="219"/><milestone unit="line" n="219.1"/>༄༅། །བ་འདི་སྐད་ཅེས་བཀའ་སྩལ་ཏོ། །ཀུན་ཏུ་བཟང་པོ་ང་ཡི་སེམས། །རྒྱ་ཆེ་རོལ་པ་ཀུན་བརྟེན་པས། །གཏི་མུག་ཆེན་པོ་ང་ཡི་སེམས། །གཏི་མུག་གོང་ན་སངས་རྒྱས་མེད། །གཏི་མུག་ཆེན་པོའི་ཡེ་ཤེས<milestone unit="line" n="219.2"/>ཀྱིས། །བྱུང་ཚོར་རྟོག་པ་ཀུན་བྲལ་བས། །དམིགས་མེད་ཤེས་རབ་ཕ་རོལ་ཕྱིན། །ཆེ་བའི་རྒྱལ་པོ་གཏི་མུག་ཤར། །སངས་རྒྱས་རྗེ་བཙུན་དམ་པ་ཡིན། །འདོད་ཆགས་མེད་པའི་སྔོན་རོལ་ན། །སངས་རྒྱས་བྱ་བའི་<milestone unit="line" n="219.3"/>མིང་ཡང་མེད། །འདོད་ཆགས་ཆེན་པོ་ང་ཡི་སེམས། །ཞེ་སྡང་མེད་པའི་སྔོན་རོལ་ན། །སངས་རྒྱས་བྱ་བའི་མིང་ཡང་མེད། །ཞེ་སྡང་ཆེན་པོ་ང་ཡི་སེམས། །ང་རྒྱལ་མེད་པའི་སྔོན་རོལ་ན། །སངས་རྒྱས་བྱ་བའི་མིང་ཡང<milestone unit="line" n="219.4"/>་མེད། །ང་རྒྱལ་ཆེན་པོ་ང་ཡི་སེམས། །ཕྲག་དོག་མེད་པའི་སྔོན་རོལ་ན། །སངས་རྒྱས་བྱ་བའི་མིང་ཡང་མེད། །ཕྲག་དོག་ཆེན་པོ་ང་ཡི་སེམས། །ཉོན་མོངས་ལྔ་ལས་བྱུང་བ་ལས། །གཞན་ནས་སངས་རྒྱས་ཡོངས་མེད་<milestone unit="line" n="219.5"/>པས། །སེམས་ཀྱི་རྒྱལ་པོ་དུག་ལྔ་ལ། །ཀུན་བཟང་ཡེ་ཤེས་རྒྱལ་པོར་སྤྱོད། །ཐབས་ཀྱི་འབྲས་བུར་སེམས་ཆེ་བས། །རྒྱལ་བས་ཐབས་སུ་སེམས་སུ་བསྔགས། །ང་མེད་བདག་དང་བྲལ་བ་ཡིས། །ཀུན་གཞི་སེམས་ཀྱི་<milestone unit="line" n="219.6"/>རྒྱལ་པོ་ལ། །ཐར་པའི་འབྲས་བུའི་དོན་འཆར་བས། །འཕགས་ལམ་ངེས་པར་སངས་རྒྱས་ཏེ། །བདག་ཉིད་ཆེན་པོ་རྒྱལ་བའི་བཀའ། །མི་དམིགས་པ་ལ་དམིགས་པ་མེད། །དམིགས་མེད་སེམས་ཀྱི་ངེས་པ་ལ ཡང་<milestone unit="page" n="220"/><milestone unit="line" n="220.1"/>དག་གསང་མཛོད་གསུམ་དུ་བསྟན། །འབྱུང་བའི་བླ་མ་བླ་མ་ཆེ། །ཐམས་ཅད་འབྱུང་བའི་སྟོན་པའི་མཆོག །སྣང་བ་ཀུན་ལ་རབ་གནས་པས། །དེ་ཉིད་ཐབས་ཀྱིས་ལོངས་སྤྱོད་དེ། །གང་ལའང་ཆགས་པའི་རྒྱུ་མེད་<milestone unit="line" n="220.2"/>པ། །འཛིན་ཆགས་མེད་པའི་ཡེ་ཤེས་ལ། །ཐབས་ཀྱིས་འབྲེལ་པ་ཐུགས་རྗེས་སྐྱོང་། །ཆོས་རྣམས་ཐམས་ཅད་སེམས་ལས་བྱུང་། །སེམས་ཀྱི་བསྟན་པའི་ལུང་ལ་ཉོན། །ཕྱོགས་བཅུའི་སངས་རྒྱས་ང་ཡི་སེམས ཕྱི་<milestone unit="line" n="220.3"/>ནང་སྣོད་བཅུད་ང་ཡི་སེམས། །ཕྱོགས་དང་སྣང་བ་ང་ཡི་སེམས། །ཕྱི་དང་ནང་ཡང་ང་ཡི་སེམས མཐོ་རིས་ངན་སོང་ང་ཡི་སེམས། །སེམས་ཀྱི་སངས་རྒྱས་ཀུན་བཟང་ལ། །སྤྲུལ་པ་ཕྱོགས་བཅུའི་སངས་རྒྱས་<milestone unit="line" n="220.4"/>ཉོན། །ང་ལ་ངས་བསྟན་རྒྱུ་མེད་ན། །འཛིན་རྟོག་ཆོས་ནི་སུ་ཡི་ཆོས། །བདག་ལ་ཕྱོགས་དང་རིས་མེད་ན། །ཕྱི་དང་ནང་ནི་སུ་ཡི་ཆོས། །ང་ལ་རྒྱུ་འབྲས་ཡོངས་མེད་ན། །བཟང་དང་ངན་པ་སུ་ཡི་ཆོས། །བཅོས་པ་མེད་<milestone unit="line" n="220.5"/>པའི་སེམས་ཉིད་ལ། །ཁ་དོག་ལྔ་པོ་གང་ནས་བྱུང་། །བཟང་ངན་ཆེ་ཆུང་སུ་ལས་བྱུང་། །ཚོར་བ་བདེ་སྡུག་གང་གིས་སྨྲས། །ཕྱོགས་རིས་ས་མཚམས་སུ་ལ་ཡོད། །འཁྲུལ་པའི་སེམས་དེ་ཡོང་རེ་འཁྲུལ། །རྨོངས་པའི་བློ་<milestone unit="line" n="220.6"/>དེ་ཡོང་རེ་སྡུག །རྟོག་པའི་བློ་དེ་ཡོང་རེ་ཉེན། །ཅི་ལྟར་སྣང་བའི་ཆོས་རྣམས་ལ། །བདག་གི་སེམས་ཀྱིས་དབང་བསྒྱུར་ན། །བདག་པས་དྲག་པ་གང་ན་ཡོད། །སངས་རྒྱས་ཐམས་ཅད་སེམས་ཡིན་ན། །སེམས་ལས་ཆེ་<milestone unit="page" n="221"/><milestone unit="line" n="221.1"/>༄༅། །བ་གང་ན་ཡོད། །འཛིན་རྟོག་འདས་པའི་ཆོས་ཉིད་ནི། །སེམས་ཀྱི་ཆེ་བ་དེ་ལ་ཡོད། །སྤང་ལེན་མེད་པའི་འབྲས་བུ་ནི། །སེམས་ཀྱི་ཆེ་བ་དེ་ལ་ཡོད། །སེམས་ཀྱི་ཆེ་བ་ཡེ་གནས་ལ། །འདི་ལ་རྒྱུ་ཡིས་<milestone unit="line" n="221.2"/>བཙལ་མེད་ན། །འདི་ལ་འབྲས་བུར་སྦྱང་བ་མེད། །ནམ་མཁའ་བཞིན་དུ་ཡེ་གནས་ལ། །འཛིན་རྟོག་བཅོས་པའི་རྒྱུ་ཅི་ཡོད། །ཆོས་དང་སངས་རྒྱས་ཚོལ་འདོད་ན། །སེམས་ཀྱི་ཆེ་བ་འདི་ལ་བཙལ། སེམས་ཡེ་ནས་ཆེ་<milestone unit="line" n="221.3"/>བའི་ལེའུ་སྟེ་དང་པོའོ།། །།དེ་ནས་ཆོས་ཉིད་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །ཀུན་ཏུ་བཟང་པོ་ང་ཡི་ཆོས། །རྒྱ་ཆེ་རོལ་པ་བསྟན་པ་ནི། །ཅི་ལྟར་སྣང་བ་ང་ཡི་ཆོས། །རང་བཞིན་མེད་པའི་སྔོན་རོལ་<milestone unit="line" n="221.4"/>ན། །ཆོས་ཉིད་བྱ་བའི་མིང་ཡང་མེད། །གང་ཟག་རྣལ་འབྱོར་སུ་ཡོད་ན། །ཆོས་ཉིད་འབྲས་བུ་སུས་འདོད་པ། །རང་བཞིན་མེད་ལས་བཙལ་བར་བྱ། །སེམས་ཀྱི་རང་བཞིན་ཡིན་པ་ལ། །དེ་ལ་རྟོག་པ་ཆེར་བསྐྱེད་<milestone unit="line" n="221.5"/>དེ། །ཆོས་ཉིད་ཆེ་བ་བྱ་བ་ཡིན། །ཡང་དག་ངེས་པའི་ཆོས་ཉིད་ལ། །ཆོས་ཉིད་ཆེ་བར་མུ་མཐའ་མེད། །ཆོས་ཉིད་ཆེ་བར་བཟང་ངན་མེད། །ཆོས་ཉིད་ཆེ་བར་མཐའ་དབུས་མེད། །ཆོས་ཉིད་ཆེ་བར་ཕྱི་ནང་མེད། །ཆོས་<milestone unit="line" n="221.6"/>ཉིད་ཆེ་བར་སྟེང་འོག་མེད། །ཆོས་ཉིད་ཆེ་བར་ཕྱོགས་རིས་མེད། །ཆོས་ཉིད་ཆེ་བར་སྤང་ལེན་མེད། །ཆོས་ཉིད་ཆེ་བར་ཡོད་མེད་མེད། །མེད་པའང་མ་ཡིན་ཁྱབ་པར་གདལ། ཁྱབ་པར་གདལ་ཡང་རྫས་སུ་<milestone unit="page" n="222"/><milestone unit="line" n="222.1"/>མེད། །འདི་འདྲའི་མཚན་ཉིད་གང་ཤེས་པ། །དེ་ནི་ཆོས་ཉིད་ཆེ་བ་སྟེ། །ཆོས་ཉིད་མེད་པའི་སྔོན་རོལ་ན། །སངས་རྒྱས་སེམས་ཅན་མིང་ཡང་མེད། །ཆོས་ཉིད་ཆེ་བའི་བྱིན་རླབས་ལས། །ཅི་ལྟར་སྣང་བ་དེ་ལྟར་<milestone unit="line" n="222.2"/>སྣང་། །གང་ལྟར་སྣང་བ་དེ་ལྟར་ཡིན། །ཡང་དག་པར་ཡང་བཀའ་སྩལ་ཏོ། །དེ་དག་ལ་སོགས་ཆོས་རྣམས་ལ། །ཆོས་རྣམས་ལ་ཡང་ཆོས་སུ་མེད། །རང་བཞིན་ཆ་ཕྲ་གང་འཛིན་པ། །འཛིན་པ་དེ་ལ་ཆོས་མེད་<milestone unit="line" n="222.3"/>དེ། །ཆོས་ཀྱི་འབྲས་བུ་དེ་ལ་མེད། །ཆོས་ཀྱི་འབྲས་བུ་གང་འཛིན་པ། །རིག་པའི་དོན་ནི་འདི་རྣམས་སོ། །སྔོན་དང་ཕྱི་མར་མ་གྱུར་ཞིང་། །ཕྱོགས་དང་རིས་སུ་མ་ཕྱེ་བས། །ཟིན་ཆགས་འཛིན་རྟོག་སྐྱོན་སྤངས་ན། །དེ་<milestone unit="line" n="222.4"/>ནི་ཆོས་ཉིད་ཅེས་བྱའོ། །གཞན་ཡང་ཆོས་ཉིད་ཆེ་བ་ནི། །རྣལ་འབྱོར་གང་ཞིག་རྟོགས་འདོད་ན། །རྒྱ་ཆེ་ཤེས་རབ་ཕྱོགས་བརྡལ་ནས། །ཆོས་ཉིད་ཡེ་ནས་ཆེ་བའི་ལེའུ་འདི་ལས་བཙལ་བར་བྱའོ། །ཆོས་ཉིད་ཡེ་ནས་ཆེ་<milestone unit="line" n="222.5"/>བའི་ལེའུ་སྟེ་གཉིས་པའོ།། །།དེ་ནས་འབྱུང་བ་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །ནམ་མཁའ་ཡེ་ནས་ཆེ་བ་དང་། །མེ་ཆུ་ཡེ་ནས་ཆེ་བ་དང་། །རླུད་ས་ཡེ་ནས་ཆེ་བའོ། །འབྱུང་བ་མེད་པའི་སྔོན་རོལ་<milestone unit="line" n="222.6"/>ན། །སངས་རྒྱས་སེམས་ཅན་མིང་ཡང་མེད། །འབྱུང་བ་ལྔ་ཡི་སངས་རྒྱས་ནི། །སངས་རྒྱས་ཀུན་གྱི་རྗེ་བཙུན་ཡིན། །འབྱུང་བ་ལྔ་པོ་མ་ཡི་དབྱིངས། །མ་ལས་སྐྱེས་པས་སངས་རྒྱས་སྲས། །འབྱུང་བ་ལྔ་པོ་རིགས་ཀྱི་<milestone unit="page" n="223"/><milestone unit="line" n="223.1"/>༄༅། །ཡུམ། །དེ་ལ་བདག་རོལ་ཐབས་ཀྱི་ཡབ། །འབྱུང་བ་ཡེ་ནས་གནས་ཀྱི་ཆེ། །འབྱུང་བ་ཡེ་ནས་དག་པ་སྟེ། །འབྱུང་བའི་གནས་ནི་ནམ་མཁའ་ལ། །འབྱུང་བའི་རྒྱུ་ནི་ས་གཞིའོ། །འབྱུང་བའི་ལོངས་སྤྱོད་<milestone unit="line" n="223.2"/>མེ་ཆུ་སྟེ། །འབྱུང་བའི་སྤྲུལ་པ་རླུང་ཡིན་ནོ། །འབྱུང་བའི་མཚན་ཉིད་རྟོག་པ་མེད། །འབྱུང་བའི་རང་བཞིན་འདུས་མ་བྱས། །འབྱུང་བའི་འབྲས་བུ་དམིགས་པ་མེད། །འབྱུང་བའི་ཡོན་་་གོ་ཞིང་རྟོགས། །འབྱུང་བའི་<milestone unit="line" n="223.3"/>དོན་ལ་བསྒྱུར་བ་མེད། །ཆོས་ཉིད་ངང་ལས་ཀུན་འབྱུང་བས། །ཐམས་ཅད་འབྱུང་བས་འབྱུང་བ་ཆེ། །འབྱུང་བའི་རང་བཞིན་དངོས་མེད་པས། །དེས་ན་འབྱུང་བ་སྟོང་པའོ། །འབྱུང་བཤེས་རབ་ཕ་རོལ་ཕྱིན། །འབྱུང་<milestone unit="line" n="223.4"/>བ་ལྔ་ཡི་འཕྲོ་འདུ་ཡིས། །ཆོས་ཀྱི་དབྱིངས་ཀྱི་ཆོ་རོལ་བསྟན། །སྟོང་པའི་དོན་རྟོགས་འབྱུང་བ་ལ། །ངེས་པའི་རིག་པས་གསལ་བཏབ་ནས། །ཐབས་དང་ལྡན་པའི་བྱིན་རླབས་ཀྱིས། །འདི་དག་འབྱུང་བར་སྟོན་པར་<milestone unit="line" n="223.5"/>ཟད། །དོན་ལ་དེ་ལྟར་བསྟན་པ་མེད། །རྟགས་པའི་ཆེ་བ་ཆེན་པོ་ལས། །མ་རྟོགས་འབྱུང་བའི་ལས་བྱེད་ན། །ཆེ་བའི་ཡེ་ཤེས་ཡོད་མ་ཡིན། །ཆེ་བའི་ཆེ་བར་བདག་སྣང་ན། །ཆེ་མཆོག་ཐབས་ཀྱི་རྒྱལ་པོར་<milestone unit="line" n="223.6"/>སྣང་། །ཐམས་ཅད་འབྱུང་བ་ལྔ་ཡིས་བསྐྱེད། །འབྱུང་བ་ཆེན་པོའི་དོན་རྟོགས་ན། །ཐམས་ཅད་ཆེ་བའི་རྒྱལ་པོར་འགྲུབ། །ཆེ་བའི་རྫུ་འཕྲུལ་ཅིར་ཡང་སྟོན། །བདག་ཉིད་ཐབས་ཀྱི་བྱིན་རླབས་ལས། །འཕྲུལ་པ་ལྔ་ཡི་<milestone unit="page" rend="page" n="224"/><milestone unit="line" n="224.1"/>ཆོ་འཕྲུལ་གྱིས། །མ་རིག་རྟག་པའི་ལིང་ཏོག་བསལ། །ང་དང་བདག་ཏུ་བྱེད་པ་བཅོམ། །ཕྱོགས་དང་རིས་སུ་བལྟ་བ་བསལ། །མཚན་མའི་འཛིན་རྟོག་གནས་པ་བཀྲོལ། །ཡང་གསང་ངེས་པའི་ལམ་དུ་བཞག །ཐར་<milestone unit="line" n="224.2"/>པའི་ལམ་ཞེས་དེ་ལ་གསུངས། །གང་ཞིག་མ་སྐྱེས་དོན་འདོད་པས། །འབྱུང་བ་ཡེ་ནས་ཆེ་བའི་ཆེ་བ་འདི་ལས་བཙལ་བར་བྱ། འབྱུང་བ་ཡེ་ནས་ཆེ་བའི་ལེའུ་སྟེ་གསུམ་པའོ།། །།དེ་ནས་ཡེ་ཤེས་ཡེ་ནས་ཆེ་བ་འདི་<milestone unit="line" n="224.3"/>སྐད་ཅེས་བཀའ་སྩལ་ཏོ། །ཡེ་ཤེས་རྒྱལ་པོ་གང་འདོད་པས། །རང་གི་སེམས་ལས་བཙལ་བར་བྱ།གོ་རསོང། །འགྲོ་ཀུན་བླ་མེད་བྱང་ཆུབ་ལ། །རྟོགས་པའི་རྒྱུད་ལ་རང་རིག་པས། །དེ་ནི་ཡེ་ཤེས་ཆེ་བའོ། །སྟོང་<milestone unit="line" n="224.4"/>གསུམ་ཡེ་འབྱམས་དོན་ཤེས་ཤིང་། །གདལ་བ་ཆེན་པོར་ཕྱོགས་མེད་ན། །ཡེ་ཤེས་ཆེ་བའི་དམ་པ་སྟེ། །བཟང་ངན་མེད་པར་དོན་ཤེས་ན། །ཀུན་ཏུ་བཟང་པོར་དོན་ཤེས་ན། །ཆོས་ཉིད་ཡེ་ནས་མ་བཅོས་པའི། །དོན་<milestone unit="line" n="224.5"/>དེ་ཤེས་ན་ཡེ་ཤེས་ཡིན། །ཡེ་ཤེས་དམ་པ་འཚོལ་འདོད་པས། །གང་ལའང་ཐེ་ཚོམ་མ་བསྐྱེད་པར། །རྟོགས་པའི་ཀློང་དུ་དོན་སྤྱོད་དང་། །རང་བྱུང་ཡེ་ཤེས་དེ་ལ་འཆང་། །མི་སྣང་ཡེ་ཤེས་དེ་ལ་ཕྱི་ནང་མེད། །ལྷུན་<milestone unit="line" n="224.6"/>གྲུབ་ཡེ་ཤེས་ཕྱོགས་རིས་མེད། །སྟོང་པའི་ཡེ་ཤེས་དངོས་པོ་མེད། །མེ་ལོང་ཡེ་ཤེས་རྟོག་པ་མེད། །མཉམ་ཉིད་ཡེ་ཤེས་ཆེ་ཆུང་མེད། །སོ་སོར་རྟོགས་པས་མ་འདྲེས་གསལ། །བྱ་གྲུབ་ཡོན་ཏན་མཐར་ཕྱིན་མེད། །ཅི་<milestone unit="page" n="225"/><milestone unit="line" n="225.1"/>༄༅། །སྟེ་བཙལ་བས་འགྲུབ་གྱུར་ན། །རང་བྱུང་ཡེ་ཤེས་ཡོངས་མི་བདེན། །རང་བྱུང་ཡེ་ཤེས་བསྒོམས་པས་མིན། །ཅི་སྟེ་བསྒོམས་པས་ཡིན་འགྱུར་ན། །རིག་པའི་ཡེ་ཤེས་ཡོངས་མི་བདེན། །རིག་པའི་ཡེ་<milestone unit="line" n="225.2"/>ཤེས་ནང་ཤར་ན། །བཙལ་བ་མེད་པར་ལྷུན་གྱིས་གྲུབ། །རང་བྱུང་ཡེ་ཤེས་དོན་རྟོགས་ན། །བསྒྲུབ་པ་མེད་པར་ཡོངས་སུ་འགྲུབ། །བདག་ཉིད་ཡེ་ཤེས་དོན་རྟོགས་ན། །ཆོས་རྣམས་ཐམས་ཅད་བདག་ལ་<milestone unit="line" n="225.3"/>གསལ། །ཡངས་སོ་བདེའོ་ཡེ་ཤེས་མཆོག །གསལ་ཞིང་དག་ལ་དྲི་མ་མེད། །གཉིས་སུ་མེད་པས་རྟོག་པ་སྤང་། །སངས་རྒྱས་སེམས་ཅན་སོ་སོ་ནས། །ཡེ་ཤེས་ཆེན་པོས་ཡོངས་མ་ཟིན། །ཕྱོགས་བཅུའི་སངས་<milestone unit="line" n="225.4"/>རྒྱས་ཐམས་ཅད་པས། །ཡེ་ཤེས་ཆེན་པོ་འདི་དག་སྤངས། །སངས་རྒྱས་ཐམས་ཅད་བསྐྱེད་པའི་ཡབ། །སངས་རྒྱས་སྲས་པོ་དམ་པ་སྟེ། །ཉག་གཅིག་ཡབ་ལས་མ་རྟོགས་པ། །གཉིས་སུ་སྣང་བ་བསྟན་པ་<milestone unit="line" n="225.5"/>མིན། །མཉམ་པའི་དོན་དང་མི་ལྡན་ན། །མི་མཉམ་བསླབ་པའི་ཆོས་གཅིག་དགོས། །ཐེག་པའི་བྱེ་བྲག་བསམ་ཡས་ཀྱང་། །ཡེ་ཤེས་རྟོགས་ན་གཅིག་ལས་མེད། ཆོས་དབྱིངས་གཅིག་ལས་མེད་པ་ལ། །ཡེ་ཤེས་<milestone unit="line" n="225.6"/>རྟོགས་པར་མ་བཞག་པས། །མང་པོར་འབྱེད་པ་སྙིང་རེ་རྗེ། །སོ་སོར་རྟོག་པ་ཉོན་རེ་མོངས། །ཕྱོགས་ཆར་འཛིན་པ་ཡོང་རེ་སྡུག །ལན་ཅིག་བྱེ་བྲག་ཕྱེད་པར་ཡང་། །ཡེ་ཤེས་མ་གོ་དྲང་བ་ཙམ། །དོན་ལ་འབྱེད་པ་བློ་<milestone unit="page" n="226"/><milestone unit="line" n="226.1"/>རྒྱ་ཆུང་། །ངེས་པ་གཅིག་པུའི་ཚིག་འདི་ཉོན། །ཡེ་ཤེས་ཡེ་ནས་ཆེ་བའི་ལེའུ་སྟེ་བཞི་པའོ།། །།དེ་ནས་སྐུ་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །རང་བཞིན་སྤྲོས་པ་མེད་པ་ལ། །གཡོས་པ་མེད་པའི་ཡེ་<milestone unit="line" n="226.2"/>ཤེས་བཞག །གཉིས་སུ་མེད་པའི་ཐབས་ཤེས་པས། །དེ་ནི་ཆོས་སྐུ་དང་པོའོ། །ཐམས་ཅད་འདུས་མ་བྱས་པའི་ངང་། །མི་འགྱུར་མི་ཤིགས་རྡོ་རྗེ་སྟེ། །གཉེན་པོ་ཅིས་ཀྱང་མི་ཚུགས་པའི། །ཐམས་ཅད་ཀུན་ལྡན་ཡེ་<milestone unit="line" n="226.3"/>ཤེས་སྐུ། །རྡོ་རྗེའི་སྐུ་སྟེ་གཉིས་པའོ། །རིག་པ་རང་སྣང་དངོས་མེད་སྣང་། །ཉེས་པ་གང་གིས་མི་ཚུགས་པའི། །ལེགས་པའི་ཡེ་ཤེས་རང་སྣང་བའི། །མངོན་པར་བྱང་ཆུབ་སྐུར་བསྟན་པའོ། །གཉིས་མེད་ཆོས་ལ་<milestone unit="line" n="226.4"/>ལོངས་སྤྱོད་པའི། །མ་སྤངས་ཡེ་ཤེས་ལོངས་སྤྱོད་རྒྱན། །ཐམས་ཅད་ཆེ་བའི་རོལ་པ་ལ། །ལོངས་སྤྱོད་རྫོགས་སྐུ་མཐར་ཕྱིན་པའོ། །གཉིས་མེད་ཡེ་ཤེས་སེམས་ཀྱི་སྤྲུལ་པ་ལ། །ཡོངས་སུ་མ་ཁྱབ་གཅིག་ཀྱང་<milestone unit="line" n="226.5"/>མེད། །དོན་དམ་ཐབས་ཀྱིས་སྤྲུལ་པ་འཆར། །སྤྲུལ་པའི་སྐུ་སྟེ་ཀུན་ཁྱབ་པའོ། །སྐུ་ཡི་སྐུ་སྟེ་ཀུན་འགྲུབ་པའོ། །སྐུ་ཡི་བདག་ཉིད་སྐྱེ་ཤི་མེད། །རོལ་པ་སངས་རྒྱས་ཉིད་ཀྱིས་བརྒྱན། །སྟོང་གསུམ་སྟོང་གི་འཇིག་རྟེན་<milestone unit="line" n="226.6"/>ན། །འཕོ་འགྱུར་མེད་པ་སྐུ་ཡི་མཆོག །སྟོང་གསུམ་སྟོང་གི་འཇིག་རྟེན་ན། །རངབཞིནམེདཔསྐུཡིམཆོག །སྟོང་གསུམ་སྟོང་གི་འཇིག་རྟེན་ན། །རྟག་ཆད་མེད་པ་སྐུ་ཡི་མཆོག །སྐུམཆོགདྲིམམེདཔལ། །སེམས་<milestone unit="page" n="227"/><milestone unit="line" n="227.1"/>༄༅། །ཀྱི་དྲི་མ་མཐར་ཕྱིན་པའི། །རིག་པ་བློ་ཡི་བརྟུལ་ཞུགས་ཀྱིས། །སྟོང་གསུམ་སྐུ་ཡི་དབང་དུ་འདུས། །དབང་དུ་མ་གྱུར་གང་ཡང་མེད། །མི་གཡོ་བྱང་ཆུབ་མཆོག་གི་རྒྱ། །རྣམ་པར་སྣང་མཛད་ང་ཡི་<milestone unit="line" n="227.2"/>ལུས། །ཟླ་བ་དྲི་མེད་དག་པ་ཡིས། །སྟོང་གསུམ་ཀུན་སྣང་ཁྱབ་པའི་དབྱིངས། །ཡབ་ལ་ཐུག་པ་མེད་བཞིན་དུ། །ཤེས་རབ་ཐབས་ལ་དེ་བཞིན་སྣང་། །མན་ངག་རྒྱ་མཚོ་ཆེན་པོ་འདི། །ཡོངས་ལ་བསྟན་པའི་ཤེས་རབ་<milestone unit="line" n="227.3"/>སྟེ། །ཆོས་སྐུ་བདག་པོས་ཀུན་བཅོམ་སྟེ། །དཀྱིལ་འཁོར་འཕྲོ་འདུ་ཉོན་རེ་མོངས། །ཡོངས་ལ་ཤར་བའི་དོན་འབྱུང་ན། །རྟོག་པ་ཀློང་བསྒོམ་སྙིང་རེ་རྗེ། །མཁའ་ལྷར་མཉམ་པ་ཉིད་ལ་གནས། །རང་སེམས་མེད་པའི་<milestone unit="line" n="227.4"/>སྔོན་རོལ་ན། །སངས་རྒྱས་བྱ་བ་རྟོགས་པ་ཡིན། །ཀུན་ཏུ་བཟང་པོ་བདག་ལ་འདྲི། །སངས་རྒྱས་བསྟན་པ་བདག་ལ་མཛད། །བྱང་ཆུབ་དམ་པ་འདིར་བསྟན་པས། །གདོད་ཅིག་འཁོར་བ་བསྐྱང་དུ་མེད། །འཛིན་རྟོག་<milestone unit="line" n="227.5"/>ཉོན་མོངས་བྲེང་ཐག་བཅད། །མ་རིག་རྨོངས་པ་སྨོས་ཅི་དགོས། །མན་ངག་རྒྱལ་པོ་འདི་བསྟན་པས། །ལྟ་བ་ངན་པའི་མིང་ཡང་མེད། །ཐམས་ཅད་ཀུན་ཏུ་བདག་ཡིན་པས། །སྐུ་ཡི་རྒྱལ་པོ་དངོས་གྲུབ་<milestone unit="line" n="227.6"/>འབྱིན། །མཐའ་དབུས་ཆེ་ཆུང་མེད་པར་ཐོབ། །གཟོད་ཅིག་སྔོན་གྱི་སངས་རྒྱས་ཡིན། །ཆོས་རྣམས་ཐམས་ཅད་ཁོང་ནས་ཤར། །འཕགས་པའི་འཕགས་པས་འཕགས་པར་བསྔགས། །ཕྱོགས་བཅུའི་སངས་<milestone unit="page" n="228"/><milestone unit="line" n="228.1"/>རྒྱས་ཐུགས་ངན་སངས། །དེ་ཚེ་ལས་ཆུད་མ་ཟོས་ན། །བདག་སེམས་ངལ་ཚི་མ་ཆད་དོ། །སྐུ་ཡེ་ནས་ཆེ་བའི་ལེའུ་སྟེ་ལྔ་པའོ།། །།དེ་ནས་སྐུ་གསུང་ཐུགས་ཡོན་ཏན་ཕྲིན་ལས་ཡེ་ནས་ཆེ་བ་འདི་སྐད་ཅེས་བཀའ་<milestone unit="line" n="228.2"/>སྩལ་ཏོ། །ཀྱེ་སྟོང་གསུམ་སྟོང་གི་འཇིག་རྟེན་ན། །སྐུ་ཡི་དཀྱིལ་འཁོར་བསམ་ཡས་ཀྱང་། །ཧེ་རུ་ཀ་ནི་སྐུ་ཡི་མཆོག །དེ་ཡང་སྐལ་ལྡན་ང་ཡི་སྐུ། །སྟོང་གསུམ་སྟོང་གི་འཇིག་རྟེན་ན། །གསུང་གི་སྤྲུལ་པ་བསམ་ཡས་<milestone unit="line" n="228.3"/>ཀྱང་། །ཡི་གེ་འབྲུ་བརྒྱ་གསུང་གི་མཆོག །དེ་ཡང་སྐལ་ལྡན་ང་ཡི་གསུང་། །སྟོང་གསུམ་སྟོང་གི་འཇིག་རྟེན་ན། །ཐུགས་ཀྱི་དཀྱིལ་འཁོར་བསམ་ཡས་ཀྱང་། །ཡེ་ཤེས་སེམས་དཔའི་ཐུགས་ཀྱི་མཆོག །དེ་ཡང་སྐལ་<milestone unit="line" n="228.4"/>ལྡན་ང་ཡི་ཐུགས། །སྟོང་གསུམ་སྟོང་གི་འཇིག་རྟེན་ན། །ཡོན་ཏན་དཀྱིལ་འཁོར་བསམ་ཡས་ཀྱང་། །རིན་ཆེན་ཟུར་བརྒྱད་ཡོན་ཏན་མཆོག །དེ་ཡང་སྐལ་ལྡན་ང་ཡི་ཡོན་ཏན་ཡིན། །སྟོང་གསུམ་སྟོང་གི་འཇིག་རྟེན་<milestone unit="line" n="228.5"/>ན། །ཕྲིན་ལས་རྣམ་བཞི་བསམ་ཡས་ཀྱང་། །རྣམ་བཞིའི་རྟ་མགོ་ཕྲིན་ལས་མཆོག །དེ་ཡང་སྐལ་ལྡན་ང་ཡི་ལས། །གཞན་ཡང་སྐུ་གསུང་ཐུགས་ཡོན་ལས། །དེ་དག་ཀྱང་ནི་སེམས་ཡིན་ཏེ། །སྐུ་ཡི་དཀྱིལ་འཁོར་<milestone unit="line" n="228.6"/>བསམ་ཡས་ཀྱང་། །ཆོས་ཉིད་བྱང་ཆུབ་སེམས་ལ་ཡོད། །གསུང་གི་དཀྱིལ་འཁོར་ཡང་དག་པ། །ཆོས་ཉིད་བྱང་ཆུབ་སེམས་ལ་ཡོད། །ཐུགས་ཀྱི་དཀྱིལ་འཁོར་ཡང་དག་པ། །ཆོས་ཉིད་བྱང་ཆུབ་སེམས་ལ་<milestone unit="page" n="229"/><milestone unit="line" n="229.1"/>༄༅། །ཡོད། །ཡོན་ཏན་དཀྱིལ་འཁོར་ཡོངས་རྫོགས་པ། །ཆོས་ཉིད་བྱང་ཆུབ་སེམས་ལ་ཡོད། །ཕྲིན་ལས་དཀྱིལ་འཁོར་ཡང་དག་པ། །ཆོས་ཉིད་བྱང་ཆུབ་སེམས་ལ་ཡོད། །དེ་ཡི་མཚན་ཉིད་གཏན་ཚིགས་<milestone unit="line" n="229.2"/>གང་ཤེས་པས། །ཡང་དག་ངེས་པར་མཉན་པར་གྱིས། །སེམས་ཀྱི་རང་བཞིན་སྐྱེ་བ་མེད། །སེམས་ཀྱི་རང་བཞིན་དངོས་པོ་མེད། །སེམས་ཀྱི་འབྲས་བུ་མ་བཅོས་པ། །སེམས་ཀྱི་སྐུ་ནི་སངས་རྒྱས་ལ། །སེམས་ཀྱི་<milestone unit="line" n="229.3"/>གསུང་ནི་བརྟགས་པ་ཡིན། །སེམས་ཀྱི་ཐུགས་ནི་གོ་བ་སྟེ། །སེམས་ཀྱི་ལས་ནི་ལྷུན་གྲུབ་པའོ། །དེར་ཡང་མི་འགྱུར་རྡོ་རྗེ་སྟེ། །འཕགས་པའི་འཕགས་པ་རྡོ་རྗེའི་སྐུ། །སྐུ་ཡི་རྡོ་རྗེ་བརྗིད་པའི་སྐུ། །གསུང་གི་རྡོ་རྗེ་<milestone unit="line" n="229.4"/>བརྟན་པ་ཆེ། །ཐུགས་ཀྱི་རྡོ་རྗེ་འཛིན་པ་ཆེ། །ཡོན་ཏན་རྡོ་རྗེ་ལེགས་པ་ཆེ། །ཕྲིན་ལས་རྡོ་རྗེ་གྲུབ་པ་ཆེ། །དེ་ཡི་གོང་ན་སངས་རྒྱས་མེད། །ཆེ་བ་འདི་ལ་སུ་གནས་པ། །རྣལ་འབྱོར་དེ་ནི་སྐལ་བ་བཟང་ བཟང་བ་མ་<milestone unit="line" n="229.5"/>ཡིན་དེ་ཉིད་ཡིན། །ངེས་པའི་སངས་རྒྱས་གཅིག་ལས་མེད། །དོན་ལ་ངེས་པའི་ས་དག་ལ། །སེམས་ཀྱི་མཚན་ཉིད་ཅི་འདྲ་བ། །དེ་ལ་བཅོས་པ་མེད་པར་ཞོག །དེ་ཡི་གོང་ན་ཆེ་བ་མེད། །ཡང་དག་ངེས་པ་དེ་ལ་<milestone unit="line" n="229.6"/>བཞག །སྐུ་གསུང་ཐུགས་ཡོན་ཕྲིན་ལས་ཀྱི་ཡེ་ནས་ཆེ་བའི་ལེའུ་སྟེ་དྲུག་པའོ།། །།དེ་ནས་སྐྱོན་དང་ཡོན་ཏན་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །རྣམ་པར་དག་པའི་སྤྱོད་ཡུལ་ལ། །སྐྱོན་དང་ཡོན་ཏན་<milestone unit="page" n="230"/><milestone unit="line" n="230.1"/>གཉིས་མེད་ལ། །སྐྱོན་ཉིད་དག་པར་མ་རྟོགས་ན། །ཡོན་ཏན་དག་པ་གང་ནས་སྐྱེས། །སྐྱོན་ཉིད་ཡོན་ཏན་ཡིན་ཤེས་ན། །སྤང་ཞིང་བཙལ་བར་བྱ་བ་མེད། །སྐྱོན་རྣམས་སྤངས་པའི་ཕ་རོལ་ན། །སངས་རྒྱས་བྱ་བའི་<milestone unit="line" n="230.2"/>མིང་ཡང་མེད། །དུས་གསུམ་སངས་རྒྱས་སྐྱོན་ལས་བྱུང་། །རྡོ་རྗེ་སེམས་དཔའ་སྐྱོན་གྱི་བུ། །སྐྱོན་ཉིད་སངས་རྒྱས་ཡིན་ཤེས་ན། །སངས་རྒྱས་མིན་པ་གཅིག་ཀྱང་མེད། །ཡོན་ཏན་ཉིད་ཀྱང་སྐྱོན་ཡིན་ན། །སྤང་བར་བྱ་<milestone unit="line" n="230.3"/>བ་གང་ཡང་མེད། །ཅི་སྣང་སངས་རྒྱས་མཛད་སྤྱོད་ལ། །དེ་ལ་སྨད་པ་ཅི་སྟེ་བྱེད། །བདུད་ཉིད་སངས་རྒྱས་ཡིན་ཤེས་ན། །དེ་ལ་ཟློག་པའི་རྫས་ཅི་ཡོད། །མ་རིག་པ་ཡང་བྱང་ཆུབ་སེམས་ཡིན་པས། །མ་རིག་པ་ཡང་<milestone unit="line" n="230.4"/>དག་པའོ། །རྨོངས་པ་ཐམས་ཅད་ཀྱང་ཆུབ་ཀྱི་སེམས་ཡིན་པས་རྨོངས་པ་ཡང་དག་པའོ། །འཁྲུལ་པ་ཐམས་ཅད་ཀྱང་སེམས་ཡིན་པས་འཁྲུལ་པ་ཡང་དག་པའོ། །བསླད་པ་ཐམས་ཅད་ཀྱང་བྱང་ཆུབ་ཀྱི་སེམས་<milestone unit="line" n="230.5"/>སོ། །སངས་རྒྱས་ཀྱང་བྱང་ཆུབ་ཀྱི་སེམས་སོ། །སེམས་ཅན་ཡང་བྱང་ཆུབ་ཀྱི་སེམས་སོ། །མཐོ་རིས་དང་མྱ་ངན་ལས་འདས་པ་ཡང་བྱང་ཆུབ་ཀྱི་སེམས་སོ། །སྐྱོན་དང་ཡོན་ཏན་མེད་པའི་སྔོན་རོལ་ན། སངས་རྒྱས་བྱ་<milestone unit="line" n="230.6"/>བའི་མིང་ཡང་མེད། མ་རིག་པ་མ་རིག་པ་ཡིན་པར་ཤེས་ན། རིག་པ་གང་ལས་བཙལ། མ་དག་པ་ཉིད་ཡང་དག་པར་ཡིན་པར་ཤེས་ན། དག་པ་གང་ལས་བཙལ། ཉེས་པ་ཉིད་ལེགས་པར་ཤེས་ན། ལེགས་པ་གང་<milestone unit="page" n="231"/><milestone unit="line" n="231.1"/>༄༅ ལས་བཙལ། འཁོར་བ་ཉིད་མྱ་ངན་ལས་འདས་པ་ཡིན་པར་ཤེས་ན། མྱ་ངན་ལས་འདས་པ་གང་ལས་བཙལ། ངན་སོང་ཉིད་མཐོ་རིས་ཡིན་པར་ཤེས་ན། མཐོ་རིས་གང་ནས་བཙལ། སེམས་ཅན་ཉིད་<milestone unit="line" n="231.2"/>སངས་རྒྱས་ཡིན་པར་ཤེས་ན། སངས་རྒྱས་གང་ནས་བཙལ། རྒྱུ་ཉིད་འབྲས་བུ་ཡིན་པར་ཤེས་ན། འབྲས་བུ་གང་ནས་བཙལ། རྟོག་པ་ཉིད་ཆོས་ཀྱི་དབྱིངས་ཡིན་པར་ཤེས་ན། ཆོས་ཀྱི་དབྱིངས་གང་ནས་བཙལ།<milestone unit="line" n="231.3"/>སྐྱོན་ཉིད་ཡོན་ཏན་ཡིན་པར་ཤེས་ན། ཡོན་ཏན་གང་ནས་བཙལ། དེ་ཡང་རང་རིག་གི་སེམས་ཡིན། དེ་ཡང་སྤང་ཞིང་དོར་བ་དང་། བླང་ཞིང་སྤྱོད་པའི་རྒྱུ་ཅི་ཡོད་དེ། སྐྱོན་ཡེ་ནས་ཆེ་བས་འབྲས་བུ་ལ་རག་མ་ལུས་<milestone unit="line" n="231.4"/>སོ། །ཡོན་ཏན་ཡེ་ནས་ཆེ་བ་ནི། འབྲས་བུ་ལ་རྟེན་མི་བཅའོ། །ཆེ་བའི་ཆེན་པོ་ཡིན་པར་ཆུང་ངུའི་མིང་མེད་དོ། །བཟང་པོའི་བཟང་པོ་དང་རྒྱལ་པོའི་རྒྱལ་པོ་ཡིན་པས། ངན་པ་དང་ཞན་པའི་མིང་མེད་དོ། །བདེའོ་སྐྱེས་<milestone unit="line" n="231.5"/>བུ་ཆེན་པོའི་ཐུགས། །དག་གོ་རྣམ་དག་བྱང་ཆུབ་སེམས། །རང་གི་དོན་དུ་རང་སྦྱོར་བས། །མཆོད་པ་བཀུར་སྟི་རང་ལ་བྱ། །རང་གི་དགོངས་པ་རང་ལགས་པས། །རྣམ་དག་སྐྱེས་བུ་ཆེན་པོའི་ངང་། །རྣལ་འབྱོར་རྣམ་<milestone unit="line" n="231.6"/>དག་ངེས་པ་ཞེས། །འདི་ལ་བསྐྱར་ནས་ངེས་པར་བསྟན། །འདི་ནི་རྣམ་དག་ངེས་པའི་ས། །གང་གིས་ཚོལ་འདོད་འདི་ལ་ཉོན། །སྐྱོན་དང་ཡོན་ཏན་ཡེ་ནས་ཆེ་བའི་ལེའུ་སྟེ་བདུན་པའོ།། །།དེ་ནས་འཁོར་བ་དང་<milestone unit="page" n="232"/><milestone unit="line" n="232.1"/>ངན་སོང་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །འཁོར་བ་མེད་པའི་སྔོན་རོལ་ན། །སངས་རྒྱས་བྱ་བ་ཡོད་པ་མིན། །ངན་སོང་མེད་པའི་སྔོན་རོལ་ན། །དེ་བཞིན་གཤེགས་པ་ཡང་མི་བཞུགས། །སངས་རྒྱས་ཡང་<milestone unit="line" n="232.2"/>དག་བསྟན་པ་ནི། །འཁོར་བ་ངན་སོང་ནང་ན་ཡོད། །སངས་རྒྱས་མིང་དུ་བཏགས་པ་ཡང་། །འཁོར་བ་འདི་ལ་བཏགས་པ་ལས། །གཞན་དུ་སངས་རྒྱས་ཡོད་མ་ཡིན། །ཕུང་པོ་ཁམས་དང་སྐྱེ་མཆེད་དང་། །ཁམས་<milestone unit="line" n="232.3"/>གསུམ་འཁོར་བ་མ་ཡིན་པ། །གཞན་དུ་སངས་རྒྱས་གང་ལ་བསྒོམས། །ལུས་ངག་ཡིད་གསུམ་མ་ཡིན་པ། །སྐུ་གསུང་ཐུགས་གསུམ་གང་ནས་འབྱུང་། །དེ་དག་འབྱུང་བར་ངས་མ་བསྟན། །ངན་སོང་འདི་དག་སུས་<milestone unit="line" n="232.4"/>ཤེས་པ། །སྤྱོད་དང་རྣམ་དག་སེམས་ལ་ཕྱེ། །རྣལ་འབྱོར་གང་ཞིག་འདི་འདྲར་བྱེད། །ངན་སོང་འཁོར་བར་མི་ཉན་པར། །ངན་སོང་འཁོར་བར་ལིང་བོར་ནས། །དེ་དག་སྤངས་པའི་ཕ་རོལ་ན། །མཉན་ཞིང་རྟོག་པའི་<milestone unit="line" n="232.5"/>སངས་རྒྱས་དང་། །བདེ་ཞིང་སྐྱིད་པའི་སངས་རྒྱས་དང་། །ལོགས་ལས་བདག་གིས་ཐོབ་འདོད་པས། །ཐར་དུ་རེ་སྟེ་མི་ཐར་རོ། །འགྲུབ་པར་རེ་སྟེ་མི་འགྲུབ་བོ། །འཁོར་བ་ཡོངས་སུ་ཤེས་པ་ན། །མྱ་ངན་འདས་ཞེས་<milestone unit="line" n="232.6"/>དེ་ལ་བྱ། །ངན་སོང་ཡོངས་སུ་ཤེས་པ་ན། །ཐར་པ་ཐོབ་ཅེས་དེ་ལ་བྱ། །མ་དག་མེད་པའི་དོན་་གས་ན། །སངས་རྒྱས་ངས་ཀྱང་འཁོར་བ་བསྔགས། །བསྔགས་སུའང་མེད་དེ་དེ་ཉིད་ཡིན། དོན་དམ་བདེན་པ་མི་<milestone unit="page" n="233"/><milestone unit="line" n="233.1"/>༄༅། །རྟོགས་ཤིང་། །རང་བྱུང་ཡེ་ཤེས་མ་ཤར་ན། །དུག་ཏུ་མ་སོང་གང་ཡང་མེད། །དགྲར་ཡང་མི་གནོད་གང་ཡང་མེད། །བདེ་བ་ཆེན་པོའི་དོན་རྟོགས་ཤིང་། །བྱང་ཆུབ་སེམས་ཀྱི་སྒོ་ཕྱེ་ན། །འབྲས་བུ་<milestone unit="line" n="233.2"/>མ་ཐོབ་གཅིག་ཀྱང་མེད། །ཆེ་བ་འདི་ལས་ཆེ་བ་མེད། །བརྟགས་ཤིང་བཤིག་ཅིང་རང་སེམས་བཟང་། །ཕྱིན་ཅིང་བཙལ་ཅིང་ཐོག་མ་ཉིད། །སུ་ཞིག་འཆད་ཅིང་སྟོན་འདོད་པ། །གང་ལའང་མ་འཆད་གང་ལ་<milestone unit="line" n="233.3"/>ཞོག །གང་ལའང་མ་རྟོགས་བདག་ལ་དགོས། །འབྲས་བུ་དམ་པ་འདི་ལ་ཡོད། །སེམས་ལ་ཐོག་ཏུ་མ་ཕེབས་ཤིང་། །ཡིད་ལ་གསལ་བར་མ་རྟོགས་ན། །ཁ་བཤད་མང་པོས་དོན་མི་འགྲུབ། །དུས་གསུམ་སངས་<milestone unit="line" n="233.4"/>རྒྱས་ཐམས་ཅད་ལས། །འཁོར་བ་ངན་སོང་བསྔགས་པར་གྱིས། །དུས་གསུམ་སངས་རྒྱས་དེ་ན་ཡོད། །ཐར་པ་ཆེན་པོའི་སྒོ་འབྱེད་ཅིང་། །ཕྱོགས་བཅུའི་སངས་རྒྱས་གསན་དུ་གསོལ། །རྒྱུ་ནི་མ་བཅོས་ཉིད་དུ་<milestone unit="line" n="233.5"/>བཞག །འབྲས་བུ་རང་བཞིན་མེད་པར་བླང་། །དོན་དུ་ཐིག་ལེ་ཆེན་པོར་བསྟན། །འདི་ལ་འགལ་བ་ཡོད་མ་ཡིན། །འཁོར་བ་དང་ངན་སོང་ཡེ་ནས་ཆེ་བའི་ལེའུ་སྟེ་བརྒྱད་པའོ།། །།དེ་ནས་མཐོ་རིས་དང་མྱ་ངན་<milestone unit="line" n="233.6"/>ལས་འདས་པ་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །ཐར་པ་ཐོབ་པའི་ཐེམ་སྐས་དང་། །མྱ་ངན་འདས་པའི་ཆོས་ཉིད་རྣམས། །ཡང་དག་ཆེ་བར་བསྟན་པ་ནི། །རྣམ་ཤེས་དབང་པོ་གསལ་བར་སྣང་། །འདི་ཡང་<milestone unit="page" n="234"/><milestone unit="line" n="234.1"/>མཐོ་རིས་ཆེ་བ་ཡིན། །ཐམས་ཅད་རྟོགས་པས་ལོངས་སྤྱོད་པ། །འདི་ཡང་མཐོ་རིས་ཆེ་བའོ། །གཞན་ཡང་མཐོ་རིས་ཆེ་བ་ནི། །ཅི་ལྟར་གནས་པ་དེ་ལྟར་རྟོགས། །གང་ལྟར་ཡིན་པ་དེར་ཤེས་ཤིང་། །ཀུན་ཀྱང་འབྲས་<milestone unit="line" n="234.2"/>བུར་དོན་རྟོགས་པས། །མཐོ་རིས་དམ་པ་བླ་ན་མེད། །མྱ་ངན་འདས་པ་ཆེ་བ་ནི། །ཆོས་ཉིད་ཕྱོགས་བཅུར་གདལ་བ་དང་། །རིག་པ་མཐའ་དབུས་མེད་པ་དང་། །ཀུན་གཞི་བཟང་ངན་མེད་པ་དང་། །ཕྱི་ནང་བཟང་<milestone unit="line" n="234.3"/>ངན་མེད་པ་དང་། །ཡེ་ཤེས་སྤང་ལེན་མེད་པ་ཡིས། །མྱ་ངན་འདས་ལ་སོགས་པས་འགྲུབ། །མ་གཡོས་པ་ལ་རིག་པ་ཤར། །སངས་རྒྱས་སེམས་སུ་མྱ་ངན་འདས། །ཡུལ་ནི་ཆོས་སུ་མྱ་ངན་འདས། །རྟོགས་པ་ཡེ་ཤེས་<milestone unit="line" n="234.4"/>མྱ་ངན་འདས། །སྣོད་བཅུད་སྐུ་རུ་མྱ་ངན་འདས། །སེམས་ཅན་གཅིག་པར་མྱ་ངན་འདས། །དོན་དམ་བདེན་པར་མྱ་ངན་འདས། །མྱ་ངན་འདས་པའི་དོན་རྟོགས་ན། །འཁོར་བ་ངན་སོང་མིང་ཡང་མེད། །མཐོ་རིས་<milestone unit="line" n="234.5"/>དང་མྱ་ངན་ལས་འདས་པ་ཡེ་ནས་ཆེ་བའི་ལེའུ་སྟེ་དགུ་པའོ།། །།དེ་ནས་ཐབས་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །ཐབས་ཀྱི་རྒྱལ་པོར་བདག་གནས་པས། །ཐམས་ཅད་མ་གྲུབ་གང་ཡང་མེད། །ཐབས་<milestone unit="line" n="234.6"/>ཆེན་མེད་པའི་སྔོན་རོལ་ན། །སངས་རྒྱས་བྱ་བ་ཡོད་མ་ཡིན། །འགྲོ་ལ་ཐབས་ཀྱི་རྒྱུད་ཡོད་པས། །ཐབས་མཁས་ཡེ་ནས་ཆེ་བ་ལ། །ཀུན་ཏུ་བཟང་པོའི་་ད་པ་ལ། །བྱེད་དང་སྤྱོད་པ་རྣམ་འཇིག་པ། །དེ་ཉིད་ཐབས་ཀྱི་<milestone unit="page" n="235"/><milestone unit="line" n="235.1"/>༄༅། །ཆེ་བ་སྟེ། །ཐབས་མཁས་ཡོན་ཏན་ཀུན་ལྡན་པས། །སངས་རྒྱས་ཀུན་གྱི་བླ་མར་བསྔགས། །རྣལ་འབྱོར་ཆེན་པོའི་སྤྱོད་པ་དེའོ། །འཕགས་པའི་འཕགས་པ་ཐབས་ལ་གནས། །རྒྱལ་བའི་རྒྱལ་བ་ཐབས་<milestone unit="line" n="235.2"/>ལས་བྱང་། །ང་ཉིད་ཐབས་ཀྱི་རྒྱལ་པོ་ལ། །འཁོར་བའི་རྟོག་པ་ཀུན་བྲལ་བས། །རྫོགས་སངས་རྒྱས་ཀྱི་ཐབས་ལ་བསྔགས། །ཐབས་དང་བྲལ་བའི་སྙིང་རྗེ་ནི། །སྐྱེས་ཀྱང་ངལ་བ་དོན་མེད་ལ། །འདི་དག་ཐབས་ཀྱི་<milestone unit="line" n="235.3"/>མཆོག་ཤེས་ན། །གང་དག་སྤྱོད་པ་བླ་ན་མེད། །སངས་རྒྱས་བྱང་ཆུབ་གདོན་མི་ཟ། །ཐབས་ལས་ཐབས་བྱུང་ཐབས་རེ་ཆེ། །ཐབས་ཀྱིས་ཐབས་འདུལ་ཐབས་བསམ་ཡས། །རྟོག་པས་སངས་རྒྱས་ཐབས་སུ་<milestone unit="line" n="235.4"/>གསལ། །ཐབས་ཀྱི་ཏིང་འཛིན་བསྒོམ་པ་ན། །ངན་སོང་འཁོར་བ་ཐབས་ཀྱི་ཞིང་། །ཉོན་མོངས་དུག་ལྔ་ཐབས་ཀྱི་ལམ། །ཐབས་ཆེན་པོ་ཡི་མཛད་སྦྱོད་ཀྱིས། །ཐམས་ཅད་མ་ལུས་སངས་རྒྱས་ལ། །ཐར་པ་ཆེན་པོར་<milestone unit="line" n="235.5"/>ང་ཡིས་སྨྲས། །མུན་པས་འཐིབས་པའི་སེམས་ཅན་ལ། །ཐབས་ཀྱི་སྒྲོན་མེ་འདི་བཏེགས་པས། །ཀུན་གྱིས་གོ་ཞིང་བསམ་པར་ཤོག །ང་ནི་རང་བཞིན་མེད་པ་སྟེ། །སྤྲོས་པ་འཛིན་པའི་ཐོ་བརྡལ་བས། །མཚན་མར་<milestone unit="line" n="235.6"/>འཛིན་པ་ང་ཡིས་སྨྲས། །སེམས་ཉིད་ཀུན་ཏུ་བཟང་པོ་ལ། །ཕྱོགས་དང་རིས་སུ་སྣང་བ་དང་། །ང་དང་བདག་ཏུ་རྟོག་པ་ནི། །འཁྲུལ་པ་ཡིན་ཏེ་ངན་པའི་རྒྱུ། །བདག་གི་སེམས་ཉིད་བཟང་པོ་ལ། །སངས་རྒྱས་ཐོག་<milestone unit="page" n="236"/><milestone unit="line" n="236.1"/>མ་ཐ་མ་མེད། །རྒྱུ་ལ་བཟང་དང་ངན་པ་མེད། །འབྲས་བུ་གྲུབ་དང་མ་གྲུབ་མེད། །ཁོམ་ལྡན་ཆེན་པོའི་བདེ་སྐྱིད་ལ། །སྡུག་བསྔལ་གཉེན་པོ་འཕོ་འཇུག་ཅིང་། །ཆོས་ཉིད་མཉམ་པའི་བདེ་བ་ལ། །གཟུང་འཛིན་རྟོག་<milestone unit="line" n="236.2"/>པའི་རྫས་ཅི་ཡོད། །སངས་རྒྱས་དཀྱིལ་འཁོར་མ་ལུས་ཀྱང་། །ང་ཡི་ཐབས་ལ་རབ་ཏུ་གནས། །ཐབས་ཡེ་ནས་ཆེ་བའི་ལེའུ་སྟེ་བཅུ་པའོ།། །།དེ་ནས་ཤེས་རབ་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །དོན་<milestone unit="line" n="236.3"/>དམ་སྤྲོས་པ་མེད་པ་ལས། །མ་གཡོས་ཆོས་ཉིད་སྐྱེ་འགག་མེད། ཁོ༑ས་ན་ཡེ་ནས་ཆེ་བ་ཡིས། །འདི་ཡི་གོང་ན་སངས་རྒྱས་མེད། ཁོ།ས་རབ་ཆེན་པོས་སྐད་ཅིག་ལ། །ཆོས་རྣམས་ཁོང་དུ་ཆུད་པར་བྱེད། །སྐྱེ་བ་མེད་<milestone unit="line" n="236.4"/>པས་འགག་པ་མེད། །དམིགས་པ་མེད་པས་སྤྲོས་པ་མེད། །འདུས་མ་བྱས་པས་རྣམ་དག་དབྱིངས། །རང་བཞིན་མེད་པར་བརྗོད་དང་བྲལ། །ཀུན་ལ་ཁྱབ་པས་ཡབ་ཀྱི་ངང་། །ཐམས་ཅད་བསྐྱེད་པས་ཡུམ་གྱི་<milestone unit="line" n="236.5"/>དབྱིངས། །བརྗོད་པ་མེད་པའི་ཤེས་རབ་ལ། །དམིགས་པ་མེད་པའི་ཏིང་འཛིན་གསལ། །ཀུན་གཞི་ཡུམ་གྱི་ཤེས་རབ་ལ། །རང་བྱུང་ཐབས་ཀྱི་ཡེ་ཤེས་ཤར། །འདུས་མ་བྱས་པའི་ཀློང་དཀྱིལ་ནས། །སེམས་ཀྱི་རྒྱལ་<milestone unit="line" n="236.6"/>པོ་ཡེ་ཤེས་འཕྲོ། །སྐྱེ་འགག་མེད་པའི་ཀློང་དཀྱིལ་ནས། །ཤེས་རབ་མིག་གཅིག་གསལ་བ་ནི། །ཡོངས་ལ་དབང་བསྒྱུར་རྒྱལ་པོ་སྟེ། །ཐམས་ཅད་རོལ་པའི་དབང་ཕྱུག་སྟེ། །མ་འགགས་པས་ཀྱང་ཡེ་ཤེས་<milestone unit="page" n="237"/><milestone unit="line" n="237.1"/>༄༅། །གསལ། །དེས་ན་དུག་རྣམས་ཀུན་སེལ་བ། །ནད་དོ་ཅོག་དང་བྲལ་བ་ནི། །བདུད་རྩིའི་རང་བཞིན་དཀྱིལ་འཁོར་གསལ། །དབང་པོ་ཡུམ་གྱི་ཤེས་རབ་ལ། །ཐབས་ཀྱི་ཞགས་པས་འབྲེལ་བ་<milestone unit="line" n="237.2"/>སྐྱོང་། །འབྱུང་བའི་རྒྱལ་པོ་གདོད་ནས་དག །དུས་གསུམ་བདེ་གཤེགས་བསྐྱེད་པ་ཡིས། །ཡུམ་ནི་ཤེས་རབ་ཕ་རོལ་ཕྱིན། །མི་སྐྱེ་མི་འགག་གདལ་བ་ལ། །ཀུན་བཟང་ཡངས་པ་ཆོས་ཀྱི་དབྱིངས། །དག་གོ་ཤེས་རབ་<milestone unit="line" n="237.3"/>ཆེན་པོའི་དབྱིངས། །འཛིན་དང་བྲལ་ལོ་ཆགས་པ་མེད། །རྟོག་པ་མེད་པས་སྨྲ་བསམ་འདས། །བརྗོད་པ་མེད་པས་ནམ་མཁའི་ཚུལ། །རང་བཞིན་མེད་པས་ཆོས་ཀྱི་དབྱིངས། །ཕྱོགས་བཅུར་རྒྱ་ཡང་མ་ཆད་པའོ། །ཕྱི་<milestone unit="line" n="237.4"/>ནང་མེད་པར་ཀུན་ཏུ་སྣང་། །དག་ལ་དྲི་མ་མེད་པའོ། །སྣང་ལ་རང་བཞིན་མེད་པའོ། །ཆུ་ཟླ་སྒྱུ་མ་སྨིག་རྒྱུ་བཞིན། །མེད་པ་ཟང་ཐལ་མ་ཡིན་ལ། །ཡོད་པ་ཡང་ནི་མ་ཡིན་ནོ། །ཡོད་མེད་གཉིས་ལས་འདས་པ་<milestone unit="line" n="237.5"/>ཡིས། །རང་བཞིན་མེད་པ་ཡིད་ལ་དྲན། ཁྲེས་རབ་ཆེན་པོའི་རྟོག་པས་བཏགས། །མཁའ་ལྟར་མཉམ་པ་ཉིད་གནས་ན། ཁྲེས་རབ་ཆེན་པོས་ཁྱབ་པའི་རྟགས། །མི་གཡོ་མཉམ་གཞག་འདུས་མ་བྱས། ཁྲེས་རབ་<milestone unit="line" n="237.6"/>ཆེན་པོར་གྲུབཔའི་རྟགས། །མ་ཆགས་ཐབས་ཀྱིས་གང་སྤྱོད་ན། ཁྲེསརབཆེནཔོཐོབཔའིརྟགས། །རྣལ་འབྱོར་ཆེན་པོ་སུ་ཞིག་ཡོད། ཁྲེས་རབ་ཆེན་པོ་རྟོགས་འདོད་ན། །ལེའུ་འདི་ལས་བཙལ་བར་བྱ། ཁེས་<milestone unit="page" n="238"/><milestone unit="line" n="238.1"/>རབ་ཆེན་པོ་ཡེ་ནས་ཆེ་བའི་ལེའུ་སྟེ་བཅུ་གཅིག་པའོ།། །།དེ་ནས་སྐྱོན་གྱི་རྒྱུ་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །སྐྱོན་གྱི་རྒྱུ་ལས་མ་གཏོགས་པའི། །སངས་རྒྱས་གཞན་ནས་ཡོངས་མེད་དེ། །སྨན་མཆོག་<milestone unit="line" n="238.2"/>བདུད་རྩི་འབྱུང་བ་ཡང་། །དུག་ཡོད་པ་ལས་སྨན་དུ་འབྱུང་། །དུག་ལ་སྨན་གྱི་རྒྱུ་མེད་ན། །ཐམས་ཅད་སྨན་ལ་སྨན་མིང་མེད། །ལེགས་པ་ཐམས་ཅད་འབྱུང་བ་ཡང་། །སྐྱོན་གྱིས་ལེགས་པ་འབྱུང་བར་བྱེད། །སྐྱོན་གྱི་<milestone unit="line" n="238.3"/>མཚན་མ་ཅི་བྱུང་ཡང་། །དེ་ཉིད་ལེགས་པ་ཡིན་ཤེས་ན། །གཞན་དུ་ལེགས་པ་བསྒྲུབ་མི་དགོས། །དུག་ཉིད་སྨན་གྱི་དོན་ཤེས་ན། །གཞན་ནས་བདུད་རྩི་བཙལ་མི་དགོས། །སྐྱོན་ཉིད་དག་པར་མ་རྟོགས་ཤིང་། ་།་<milestone unit="line" n="238.4"/>ལས་འབྲས་བུར་མ་རིག་ན། །དོན་ལྡན་ངེས་པའི་གཏན་ཚིགས་མེད། །སྨྱོན་པས་གྲིབ་མ་བསྙེག་པ་བཞིན། །བདས་ཀྱང་གྲིབ་མ་ཟིན་པ་མེད། །དེ་བཞིན་སྐྱོན་རྒྱུ་མི་ཤེས་པས། །བསྒོམས་པས་འབྲས་བུ་མི་རྙེད་<milestone unit="line" n="238.5"/>ན། །བརྟགས་པས་ཆོས་ཉིད་རྫས་སུ་གོལ། །བསྒྲུབས་པས་རྫས་སུ་མི་སྣང་སྟེ། །དེ་བཞིན་སྨྱོན་པའི་རང་བཞིན་ཅན། །དེ་བས་དོན་འདི་གོམས་པར་གྱིས། །བྱང་ཆུབ་སེམས་ཀྱང་སྐྱོན་གྱི་རྒྱུ། །སྐྱོན་གྱི་རྒྱུ་འདི་མ་ཤེས་<milestone unit="line" n="238.6"/>པ། །ཡོན་ཏན་རྒྱུ་འདི་སུ་ལ་ཡོད། །སྐྱོན་གྱི་རྒྱུ་འདི་མ་རིག་པ། །མ་རིག་པ་ནི་དབྱིངས་ཀྱི་མཛོད། །དེ་ཡི་གོང་ན་ཆེ་བ་མེད། །སྐྱོན་གྱི་རྒྱུ་ནི་འཛིན་རྟོག་གཉིས། །འཛིན་རྟོག་ཐབས་དང་ཤེས་རབ་ན། །སྐྱོན་གྱི་རྒྱུ་ལས་<milestone unit="page" n="239"/><milestone unit="line" n="239.1"/>༄༅། །ཆེ་བ་མེད། །སྐྱོན་གྱི་རྒྱུ་ནི་ཉོན་མོངས་ལྔ། །ཉོན་མོངས་ཡེ་ཤེས་ལྔར་སྣང་ན། །སྐྱོན་གྱི་རྒྱུ་ལས་ཆེ་བ་མེད། །སྐྱོན་གྱི་རྒྱུ་ནི་རྟག་ཆད་གཉིས། །རྟག་ཆད་དབྱིངས་དང་ཡེ་ཤེས་ནི། །སྐྱོན་གྱི་རྒྱུ་ལས་ཆེ་བ་<milestone unit="line" n="239.2"/>མེད། །སྐུ་དང་ཡེ་ཤེས་བཤད་པ་ཡང་། སྐྱོན་གྱི་རྒྱུ་ལས་མ་གཏོགས་པ། །གཞན་ནས་བཤད་པ་ཅི་ཡང་མེད། །ཡང་དག་ངེས་པའི་དོན་བསྟན་པ། །འོང་མེད་འགྲོ་མེད་འཕོ་མེད་པ། །སངས་རྒྱས་བྱང་ཆུབ་དེ་ལ་<milestone unit="line" n="239.3"/>ཡོད། །བཅོས་མེད་མ་བཅོས་པ་མེད་པས། །ཡེ་ཤེས་ཆོས་ཉིད་དེ་ལ་ཡོད། །མ་བསླད་མ་བཅལ་མཉམ་པར་བཞག །མཉམ་པའི་ཡེ་ཤེས་དེ་ལ་ཡོད། །དག་པའི་རྒྱུ་སྟེ་སྔོན་ནས་གསལ། ཁུབ་པའི་མཐའ་སྟེ་ནང་ནས་<milestone unit="line" n="239.4"/>ཤེས། །ཐར་པའི་ལམ་སྟེ་གཞི་ལ་བཞག །མཁྱེན་པའི་རྒྱུ་སྟེ་སེམས་ལ་སྦྱང་། །གཟའ་གཏད་ལམ་ནི་ཐིག་ལེར་བཅའ། །ཀུན་ཏུ་བཟང་པོ་བཅོམ་ལྡན་འདས། ཁྲེས་པར་གྱིས་ལ་སེམས་པ་ཞོག །སྐྱོན་རྒྱུ་ཡེ་ནས་ཆེ་<milestone unit="line" n="239.5"/>བའོ། །རྣལ་འབྱོར་གཞུང་མཐུན་གང་ཡོད་པ། །སྐྱོན་རྒྱུ་ཆེ་བ་རྟོགས་འདོད་ན། །ལེའུ་འདི་ལས་བཙལ་བར་བྱ། །སྐྱོན་གྱི་རྒྱུ་ཡེ་ནས་ཆེ་བའི་ལེའུ་སྟེ་བཅུ་གཉིས་པའོ།། །།དེ་ནས་ཡོན་ཏན་གྱི་རྒྱུ་ཡེ་ནས་ཆེ་བ་<milestone unit="line" n="239.6"/>འདི་སྐད་ཅེས་བཀའ་སྩལ་ཏོ། །ཡོན་ཏན་ཆེན་པོའི་རང་བཞིན་ལ། །དག་པ་ཉིད་དུ་འདི་ལྟར་བཤད། །སངས་རྒྱས་ཀུན་གྱི་ཡོན་ཏན་ནི། །ང་ཡི་སེམས་ལས་བྱུང་བ་སྟེ། །ང་ཡི་སྐུ་ནི་མི་འགྱུར་བའོ། །ང་ཡི་གསུང་ནི་མ་<milestone unit="page" n="240"/><milestone unit="line" n="240.1"/>བཅོས་པའོ། །ང་ཡི་ཐུགས་ནི་མ་གཡོས་པའོ། །ང་ཡི་མཛད་པ་ཁྱད་པར་ཆེ། །ང་ཡི་རོལ་པ་ཐབས་ལ་མཁས། །ང་ཡི་བྱིན་རླབས་འདུས་མ་བྱས། །ང་ཡི་མཐུ་སྟོབས་འཛིན་རྟོག་བཅོམ། །ང་ལ་ང་ཞེས་བྱ་བ་མེད། །ང་<milestone unit="line" n="240.2"/>མེད་བདག་མེད་ཕྱོགས་མེད་པ། །འཛིན་རྟོག་མེད་པའི་ཤེས་རབ་གདལ། །རྟག་ཆད་མེད་པའི་ཡེ་ཤེས་ཤར། །ཡོན་ཏན་ཡེ་ནས་ཆེ་བ་ཡིས། །འདི་ཡི་གོང་ན་སངས་རྒྱས་མེད། །འཁོར་བ་མེད་པའི་སྔོན་རོལ་ན། །མྱ་<milestone unit="line" n="240.3"/>ངན་འདས་པའི་མིང་ཡང་མེད། །འཁོར་བ་ཉིད་ན་ཡོན་ཏན་ཆེ། །ངན་སོང་མེད་པའི་སྔོན་རོལ་ན། །མཐོ་རིས་བྱ་བའི་མིང་ཡང་མེད། །ངན་སོང་ཉིད་ན་ཡོན་ཏན་ཆེ། །སེམས་ཅན་མེད་པའི་ཕ་རོལ་ན། །སངས་རྒྱས་<milestone unit="line" n="240.4"/>བྱ་བའི་མིང་ཡང་མེད། །སེམས་ཅན་ཉིད་ན་ཡོན་ཏན་ཆེ། །ཉོན་མོངས་མེད་པའི་ཕ་རོལ་ན། །ཡེ་ཤེས་བྱ་བའི་མིང་ཡང་མེད། །ཉོན་མོངས་ཉིད་ན་ཡོན་ཏན་ཆེ། །ཆོས་ཅན་མེད་པའི་ཕ་རོལ་ན། །ཆོས་ཉིད་བྱ་བའི་མིང་<milestone unit="line" n="240.5"/>ཡང་མེད། །ཆོས་ཅན་ཉིད་ན་ཡོན་ཏན་ཆེ། །རྣམ་པར་དག་པའི་རྒྱུད་དག་ནས། །རང་སྣང་འབྲས་བུར་དང་པོ་ནས། །འཕགས་པའི་རང་བཞིན་རྒྱུད་ལ་རྫོགས། །སངས་རྒྱས་ཐམས་ཅད་འདུས་པའི་སྐུ། །འདི་ནི་ཡོན་<milestone unit="line" n="240.6"/>ཏན་ཆེན་པོའི་རྒྱུད། །ཡེ་ནས་ཆེ་བའི་དོན་ཡིན་ཏེ། །ཕྱོགས་བཅུའི་སངས་རྒྱས་ཐམས་ཅད་དང་། །བྱང་ཆུབ་སེམས་དཔའི་ལྷ་རྣམས་དང་། །གང་དག་ཕོ་མོ་མ་ནིང་སྐུ། །འཁྲུལ་པས་བརྟགས་པའི་སྒོ་ཙམ་དུ། །ཤེས་<milestone unit="page" n="241"/><milestone unit="line" n="241.1"/>༄༅། །རབ་དམན་ལ་བསྟན་པའི་ཕྱིར། །རྨོངས་པའི་བློ་ལ་སྣང་བར་ཟད། །ཀུན་ཏུ་བཟང་པོའི་རང་བཞིན་ལ། །བྱང་ཆུབ་སེམས་ཀྱི་རང་བཞིན་ནི། །ཕོ་མོ་མ་ཡིན་མ་ནིང་མིན། །ཆེ་ཆུང་མ་ཡིན་རིགས་རྒྱུད་<milestone unit="line" n="241.2"/>མིན། །རྟག་ཆད་མ་ཡིན་མཚན་མར་མིན། །ཕྱི་ནང་མ་ཡིན་དངོས་པོར་མིན། །རིགས་དང་ཁ་དོག་བསྟན་པ་མེད། །མེད་པ་མ་ཡིན་སྙིང་པོའི་དོན། །རྣལ་འབྱོར་དོན་ལྡན་རྣམས་ཀྱིས་རིག །དོན་དང་ལྡན་པའི་སེམས་<milestone unit="line" n="241.3"/>ལ་གསལ། །རང་བཞིན་ཡོངས་ཀྱིས་དག་པ་ལ། །གཉེན་པོས་བཅོས་ཤིང་དཔག་ཏུ་མེད། །མཚན་ཉིད་ཡོངས་ཀྱིས་ཞི་བ་ལ། །རྟོགས་ལྡན་ཚད་མས་དེ་ལྟར་གསལ། །རྒྱུ་དང་འབྲས་བུར་དབྱེར་མེད་ལ། །མཚན་ཉིད་<milestone unit="line" n="241.4"/>འཛིན་ཅིང་རིགས་སུ་འབྱེད། །དོན་དང་འགལ་ཞིང་བརྟག་པར་དཀའ། །རང་སེམས་གདོད་ནས་མ་སྐྱེས་ན། །འཕོ་ཞིང་འགྱུར་བའི་གནས་ཀྱང་མེད། །བཙལ་ཞིང་བསྒྲུབ་པའི་ས་ཡང་མེད། །མེད་པའང་མ་ཡིན་<milestone unit="line" n="241.5"/>འགྱུར་མེད་སྐུ། །འདུ་འབྲལ་མེད་པའི་དབྱིངས་ཉིད་ལ། །བཟང་ངན་སྤང་ལེན་རྣམ་རྟོག་མེད། །དབྱེར་མེད་ཆེ་ཆུང་རིམ་པ་མེད། །སྐྱེ་ཤི་གཉིས་ཀྱི་མཚན་མ་མེད། །མེད་པའང་མ་ཡིན་ཁྱབ་པའི་སྐུ། །མི་འབྱེད་མཉམ་<milestone unit="line" n="241.6"/>པའི་སྤྱོད་པ་ལ། །རང་སྣང་ཐབས་ཀྱི་རྒྱལ་པོར་རོལ། །འདུས་མ་བྱས་པའི་ཀློང་ཉིད་ན། །བཅོས་པ་མེད་པའི་ཡེ་ཤེས་ཤར། །འཛིན་རྟོག་མེད་པའི་ཆོས་ཉིད་ལ། །བཙལ་བ་མེད་པའི་ཆོས་ཉིད་གནས། །གནས་ཙམ་<milestone unit="page" n="242"/><milestone unit="line" n="242.1"/>ཉིད་ན་རྟོག་པ་མེད། །རྟོག་མེད་ཆད་མེད་བདེ་བའོ། །འགྱུར་མེད་བཙལ་མེད་རང་བྱུང་གནས། །ང་མེད་བདག་མེད་ཕྱོགས་རིས་མེད། །ཆེ་ཆུང་མེད་པ་གསལ་བའི་མཁའ། །བཟང་མེད་ངན་མེད་ཀུན་བཟང་ཆེ མ་<milestone unit="line" n="242.2"/>བསྐྱོད་ཇི་བཞིན་དབྱིངས་ན་གདལ། །མ་བསྐྱེད་རྫོགས་པ་རྫོགས་ཆེན་དང་། །བྱ་བྲལ་མེད་པས་འདུས་མ་བྱས། །སྨོན་པ་མེད་པས་རང་ལ་རྫོགས། །ཁམས་གསུམ་སྣོད་བཅུད་མ་ལུས་ཀུན། །བདེ་བ་ཆེན་པོ་ཉིད་ཀྱི་<milestone unit="line" n="242.3"/>རྒྱན། །ཡོན་ཏན་ཆེན་པོའི་ཞིང་ཁམས་ལ། །མ་ལུས་པར་ཡང་སངས་རྒྱས་སོ། །ཅི་ལྟར་སྣང་བའི་ཆོས་རྣམས་ཀུན། །རང་བྱུང་དག་པའི་དབྱིངས་ཉིད་ལ། །རྣམ་དག་ཀློང་དུ་སངས་རྒྱས་པས། །ཡོན་ཏན་ཆེན་པོ་རྣམས་<milestone unit="line" n="242.4"/>ལ་གསལ། །བཙལ་དང་བཅས་པས་མི་འགྲུབ་སྟེ། །མ་བཙལ་བཞག་པས་གསལ་བར་འགྲུབ། །སྒྲོ་བཏགས་མཚན་མའི་སྐྱོན་རྣམས་སྤང་། །ཐམས་ཅད་ཡོངས་སུ་བདེ་གདལ་ན། །ཡོན་ཏན་ཆུང་བ་གང་ཡང་<milestone unit="line" n="242.5"/>མེད། །ཐམས་ཅད་ཀུན་བཟང་ཡོན་ཏན་ལ། །སྐྱོན་དུ་བྱ་བ་གང་ཡང་མེད། ཁེན་ཏུ་རྣལ་འབྱོར་གང་འདོད་པས། །ཡོན་ཏན་རྒྱ་ཆེར་རྟོགས་འདོད་ན། །ལེའུ་འདི་ལས་བཙལ་བར་བྱ། །ཡོན་ཏན་གྱི་རྒྱུ་ཡེ་ནས་ཆེ་བའི་<milestone unit="line" n="242.6"/>ལེའུ་སྟེ་བཅུ་གསུམ་པའོ།། །།དེ་ནས་སངས་རྒྱས་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །སངས་རྒྱས་ཡེ་ནས་ཆེ་བ་ནི། །འཁོར་བ་སངས་པསབདེཆེནརྒྱས། །སྣངསྲིད་སངས་པསབདེཆེནརྒྱས། །མརིག་<milestone unit="page" n="243"/><milestone unit="line" n="243.1"/>༄༅ སངས་པས་ཡང་དག་རྒྱས། །གཏི་མུག་སངས་པས་ཤེས་རབ་རྒྱས། །དེ་ཡང་བཙལ་བ་མ་ཡིན་ཏེ། །རྟོགས་པ་ཉིད་ཀྱི་ཀློང་ན་སངས། །རིག་པ་ཉིད་ཀྱི་ཀློང་ན་རྒྱས། །སངས་རྒྱས་ཡེ་ནས་ཆེ་བའོ། །འདི་<milestone unit="line" n="243.2"/>ཡི་གོང་ན་སངས་རྒྱས་མེད། །ཕུང་པོ་ལྔ་ནི་རིགས་ལྔའི་ངང་། །རིགས་ལྔའི་སངས་རྒྱས་ཡེ་ཤེས་ཀློང་། །སྤྲུལ་པ་ཆེན་པོ་བཙལ་མེད་པས། །སངས་རྒྱས་ཡེ་ནས་ཆེ་བ་ཡིན། །འབྱུང་བ་ལྔ་པོ་ཡུམ་ལྔའི་ངང་། །ཡུམ་ཆེན་<milestone unit="line" n="243.3"/>ལྔ་པོ་འབྱུང་ལྔའི་ངང་། །ཆོས་དབྱིངས་ཆེན་པོ་འབྱུང་མེད་པས། །སངས་རྒྱས་ཡེ་ནས་ཆེ་བ་ཡིན། །རྣམ་པར་ཤེས་པ་སེམས་དཔའི་ངང་། །སེམས་དཔའ་ཆེན་པོ་སྤྲུལ་པའི་ཀློང་། །སྤྲུལ་པ་ཆེན་པོ་བཙལ་མེད་<milestone unit="line" n="243.4"/>པས། །སངས་རྒྱས་ཡེ་ནས་ཆེ་བ་ཡིན། །ཡུལ་གྱི་རྣམ་པ་སེམས་མའི་ངང་། །འཁོར་གྱི་སེམས་མ་ཁྱབ་པའི་ཀློང་། ཁྱབ་པ་ཆེན་པོ་བཙལ་མེད་པས། །སངས་རྒྱས་ཡེ་ནས་ཆེ་བ་ཡིན། །ཡན་ལག་ཁྲོ་བོ་ཁྲོ་མོའི་<milestone unit="line" n="243.5"/>ངང་། །ཁྲོ་བོ་ཁྲོ་མོ་རོལ་པའི་ཀློང་། །རོལ་པ་ཆེན་པོ་བཙལ་མེད་པས། །སངས་རྒྱས་ཡེ་ནས་ཆེ་བ་ཡིན། །འཇིག་རྟེན་དྲུག་པོ་ཐུབ་པའི་ངང་། །ཐུབ་པ་ཆེན་པོ་འདུལ་བའི་ཀློང་། །འདུལ་བ་ཆེན་པོ་བཙལ་མེད་<milestone unit="line" n="243.6"/>པས། །སངས་རྒྱས་ཡེ་ནས་ཆེ་བ་ཡིན། །དབྱིངས་དང་རིག་པ་བཟང་མོ་དང་། །ཀུན་བཟང་ཡབ་ཡུམ་གནས་པའི་ཀློང་། །གནསཔཆེནཔོབཙལམེད་པས། །སངས་རྒྱས་ཡེ་ནས་ཆེ་བ་ཡིན། །སངས་རྒྱས་ཡེ་ནས་<milestone unit="page" n="244"/><milestone unit="line" n="244.1"/>གནས་པ་ཡིན། །འདི་ཡི་གོང་ན་སངས་རྒྱས་མེད། །གང་ཞིག་མཚན་མའི་རྟག་འཛིན་ལ། །གྲངས་སྦྱར་བ་ཙམ་བགྲང་ཀྱང་སངས་རྒྱས་གྲངས་ལས་འདས། བགྲང་ཡང་མུ་མེད་བརྗོད་ལས་འདས། །དོན་དམ་དུ་ནི་<milestone unit="line" n="244.2"/>གང་ཡང་མེད། །ཇི་སྲིད་མཚན་མའི་རྟག་འཛིན་ལ། །དེ་བཞིན་སངས་རྒྱས་སྐུ་ཡང་ཡོད། །ཅི་སྲིད་མཚན་མ་མེད་ན་ནི། །དེ་བཞིན་སངས་རྒྱས་སྐུ་ཡང་མེད། །ཇི་སྲིད་རྣམ་གྲངས་ཡོད་ཀྱི་བར། །དེ་བཞིན་ལྷ་ཡི་གྲངས་<milestone unit="line" n="244.3"/>ཀྱང་ཡོད། །ཇི་སྲིད་རྣམ་གྲངས་མེད་ན་ནི། །དེ་བཞིན་ལྷ་ཡི་གྲངས་ཀྱང་མེད། །མ་རིག་འཁྲུལ་པའི་སྒོ་ཙམ་ན། །གྲངས་ལ་རྟགས་ཀྱིས་མཚོན་པར་ཟད། །དོན་དམ་བཅོས་པ་མེད་པ་ལ། །གདལ་བའི་སྐུ་གཅིག་<milestone unit="line" n="244.4"/>བསྡུས་པ་ལ། །རིགས་དང་རྟགས་སུ་གང་ལས་བསྟན། །སངས་རྒྱས་ཡེ་ནས་ཆེ་བ་ནི། །ཡོད་དེ་དངོས་པོ་མ་ཡིན་ཏེ། །ཆུ་ཟླ་བཞིན་དུ་རང་བཞིན་མེད། །མེད་དེ་ཆད་པ་མ་ཡིན་ཏེ། །ནམ་མཁའི་དབྱིངས་ལྟར་ཅིར་<milestone unit="line" n="244.5"/>ཡང་སྣང་། །ཅིར་ཡང་སྣང་ལའང་ཅིར་ཡང་མེད། །གཅིག་སྟེ་རྣམ་པ་མ་ཡིན་ཏེ། །དོན་དམ་གཅིག་ཏུ་ཐམས་ཅད་འདུས། །གཉིས་མེད་ཕྱལ་བ་མ་ཡིན་ཏེ། །ཡོངས་ལ་ཁྱབ་པས་གདལ་བའི་སྐུ། །ཕྱོགས་ཆར་མི་འཛིན་<milestone unit="line" n="244.6"/>རིས་མི་དབྱེ། །གཉིས་སུ་མི་རྟོག་ངར་མི་འཛིན། །ཡངས་ལ་ཕྲ་སྤང་དོགས་པ་མེད། །ཀུན་ལ་མཐུན་དང་དོན་དང་མཚན། །བདག་ཏུ་ཤེས་པ་གཞན་སྡུད་པ། །སངས་རྒྱས་ཡེ་ནས་ཆེ་བ་ཡིན། །སངས་རྒྱས་ཡེ་ནས་ཆེ་<milestone unit="page" n="245"/><milestone unit="line" n="245.1"/>༄༅། །བ་ནི། །བཙལ་བ་མ་ཡིན་རྟོགས་པ་མིན། །བསྒྲུབ་པ་མ་ཡིན་གནས་པ་མིན། །གཞན་དུ་མ་ཡིན་བདག་ཏུ་མིན། །བདག་ཏུ་མ་ཡིན་གཞན་མ་ཡིན། །གཞན་ལ་མ་ཕྱིན་ཕྱོགས་རིས་མེད། །ནུས་མཐུ་མ་<milestone unit="line" n="245.2"/>ཡིན་བྱིན་བརླབས་མིན། །སྤྲུལ་པ་མ་ཡིན་གཅིག་ཏུ་སྦྱོར། །ཉོན་མོངས་མི་སྣང་འཕྲོ་འདུའི་ཚུལ། །ཅིར་ཡང་བསྟན་ཏེ་ཅིར་མ་བསྟན། །གང་ལྟར་སྣང་ཡང་གང་དུ་མེད། །གང་ལྟར་བརྟགས་ཀྱང་གང་དུ་མེད། །ཡོད་པ་<milestone unit="line" n="245.3"/>མ་ཡིན་དྲན་ཞིང་ཚོར། །ཆད་པར་མ་སོང་རིག་ཅིང་རྟོགས། །རྟག་པར་མ་སོང་དངོས་པོ་མེད། །གཉིས་སུ་མ་སོང་རྟག་པ་མེད། །གཅིག་ཏུ་མ་སོང་ཀུན་ལ་ཁྱབ། །དང་པོ་བསྐྱེད་པའི་རྒྱུ་མེད་པས། །ཐ་མ་འཆི་བའི་འཕོ་<milestone unit="line" n="245.4"/>བ་མེད། །དེ་ལྟར་དངོས་པོ་རྫས་མེད་པས། །བརྟགས་པས་ཆགས་ཤིང་གཟུང་དུ་མེད། །འཁོར་བ་སྒྱུ་མའི་རྫས་འདྲ་བས། །བདེ་སྡུག་བཟང་ངན་དོན་ལ་མེད། །མི་རྟག་སྡུག་བསྔལ་རྨི་ལམ་འདྲ། །གང་ལ་བརྟགས་<milestone unit="line" n="245.5"/>ཀྱང་དེ་ལ་འཁྲུལ། །བརྟགས་པས་ཆོས་ནི་གཅིག་ཀྱང་མེད། །མེད་པ་མ་ཡིན་རིག་པ་ཙམ། །ཆུ་ནི་རྒྱ་མཚོ་ཉིད་ཀྱི་རྒྱུན། །སངས་རྒྱས་རྟོགས་པ་ཉིད་ལས་འབྱུང་། །ཆོས་ནི་བཅོས་པ་མེད་པའི་ཆོས། །རྟགས་ནི་མ་<milestone unit="line" n="245.6"/>འདྲེས་གསལ་བའི་རྟགས། །དོན་ནི་འགྱུར་བ་མེད་པའི་དོན། །དེ་ལྟར་ཐོབ་པ་སངས་རྒྱས་ཞེས། །ཡེ་ནས་ཆེ་བ་ཡིན་ཞེས་བཤད། །རྣལ་འབྱོར་འདི་རྟོགས་བཅོམ་ལྡན་འདས། ཁྲེས་པར་གྱིསལདེལཤོག །སངས<milestone unit="page" n="246"/><milestone unit="line" n="246.1"/>རྒྱས་ཡེ་ནས་ཆེ་བ་ཡིན། །རྣལ་འབྱོར་སྐྱེས་བུ་གང་འདོད་པ། །སངས་རྒྱས་ཆེ་བ་རྟོགས་འདོད་ན། །ལེའུ་འདི་ལས་བཙལ་བར་བྱ། །སངས་རྒྱས་ཡེ་ནས་ཆེ་བའི་ལེའུ་སྟེ་བཅུ་བཞི་པའོ།། །།དེ་ནས་ཡང་སེམས་<milestone unit="line" n="246.2"/>ཅན་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །སེམས་ཅན་མེད་པའི་ཕ་རོལ་ན། །སངས་རྒྱས་བྱ་བའི་མིང་ཡང་མེད། །སེམས་ཅན་ཡེ་ནས་ཆེ་བ་ཡིས། །དོན་ནི་བསྟན་པ་འདི་ཡིན་ནོ། །འབྱུང་བའི་རྟགས་སུ་ནམ་<milestone unit="line" n="246.3"/>མཁའ་ཆེ། །སངས་རྒྱས་རྟགས་སུ་སེམས་ཅན་ཆེ། །ཆོས་ཉིད་རྟགས་སུ་ཆོས་ཅན་ཆེ། །སངས་རྒྱས་ཐམས་ཅད་བསྐྱེད་པས་ནི། །དེ་ཕྱིར་སེམས་ཅན་སངས་རྒྱས་ཡུམ། །སངས་རྒྱས་ཐམས་ཅད་འབྱུང་བས་ན། །དེ་ཕྱིར་<milestone unit="line" n="246.4"/>སེམས་ཅན་སངས་རྒྱས་ཡབ། །སྔ་རབས་འདས་པའི་སངས་རྒྱས་ནི། །སྔ་རབས་འདས་པའི་སེམས་ཅན་ཡིན། །སངས་རྒྱས་པས་ཀྱང་སེམས་ཅན་ཆེ། །ད་ལྟར་བཞུགས་པའི་སངས་རྒྱས་ཀྱང་། །ད་ལྟར་བཞུགས་པའི་<milestone unit="line" n="246.5"/>སེམས་ཅན་ཡིན། །སླད་ཀྱིས་འབྱོན་པའི་སངས་རྒྱས་ཀྱང་། །སླད་ཀྱིས་བྱོན་པའི་སེམས་ཅན་ཡིན། །དེས་ན་སངས་རྒྱས་སེམས་ཅན་ཡིན། །སངས་རྒྱས་པས་ཀྱང་སེམས་ཅན་ཆེ། །རྟོགས་པས་སེམས་ཅན་ཐམས་<milestone unit="line" n="246.6"/>ཅད་གཅིག །སེམསཅནགཅིགལཆོསཀྱི་སྐུ། །ཆོས་ཀྱི་སྐུ་ཡང་སེམས་ཅན་ཡིན། །སེམས་ཅན་བརྟགས་པས་དངོས་པོ་མེད། །དངོས་པོ་མེད་པ་ཆོས་ཀྱི་དབྱིངས། །ཆོས་ཀྱི་དབྱིངས་ཀྱང་སེམས་ཅན་ཡིན། །སེམས་<milestone unit="page" n="247"/><milestone unit="line" n="247.1"/>༄༅། །ཅན་ཤེས་པས་གསལ་བར་གོ །གསལ་བར་གོ་བས་ཡེ་ཤེས་ཏེ། །ཡེ་ཤེས་ཉིད་ཀྱང་སེམས་ཅན་ཡིན། །སངས་རྒྱས་ཀུན་གྱི་འབྱུང་གནས་གཙོ། །དེ་ཕྱིར་སེམས་ཅན་སངས་རྒྱས་མེད། །སངས་<milestone unit="line" n="247.2"/>རྒྱས་སྤྲུལ་པ་ཅིར་ཡང་སྟོན། །དེ་ཕྱིར་སེམས་ཅན་སངས་རྒྱས་འབྲས། ཁམས་གསུམ་སེམས་ཅན་སྐུ་གསུང་ཐུགས། །སྲིད་པ་གསུམ་ནི་དབྱིངས་ཀྱི་ཀློང་། །རྒྱུད་དྲུག་སེམས་ཅན་དོན་དམ་དང་། །མཐའ་ཡས་སེམས་<milestone unit="line" n="247.3"/>ཅན་ལས་ཀྱི་མཆོག །ཐབས་ཀྱི་རྒྱལ་བར་གང་ཤེས་པ། །དེ་ཉིད་དོན་རྫོགས་ཐབས་ཀྱི་སྐུ། །མ་སྐྱེས་ཤེས་རབ་དོན་ཤེས་པས། །དེ་ཉིད་བཅོས་མེད་མན་ངག་ཚངས། །རང་བྱུང་གྱ་་ལ་པོ་སེམས་ཅན་ལ། །རིག་པའི་<milestone unit="line" n="247.4"/>རྒྱལ་པོ་རྣམ་ཤེས་ཤར། །ཕུང་པོའི་ཐིག་ལེ་ཆེན་པོ་ལ། །རྣམ་པར་དག་པའི་ཐིག་ལེ་ཤར། །སྐྱེ་མཆེད་ཏིང་འཛིན་གསལ་བ་ལ། །ཐབས་ཀྱི་འཕྲོ་འདུ་གསལ་བར་སྟོན། །གང་ལ་དཔེས་བསྟན་དེ་བཞིན་དུ། །དེ་བཞི་<milestone unit="line" n="247.5"/>སེམས་ཅན་དཔེ་བསྟན་པར་། །བདེ་བ་ཆེན་པོའི་མན་ངག་འབྱུང་། །དག་པས་བརྟགས་ཀྱང་ཀུན་ཀྱང་གཙང་། །རྟོག་པས་བསམ་པས་གང་ཡང་འགྲུབ། །ལྟ་བ་ཡངས་པའི་ནམ་མཁའ་ལ། །འཛིན་རྟོག་མེད་པའི་འོད་<milestone unit="line" n="247.6"/>གསལ་བས། །གང་ཡང་མ་སྤངས་ལྷུན་གྱིས་གྲུབ། །མུ་མཐའ་མེད་པའི་ཤེས་རབ་ལ། །སྐྱེ་བ་མེད་པའི་ཀློང་གདལ་བས། །རྣམ་པར་དག་པའི་དབྱིངས་སུ་མཁྱེན། །སྐྱེ་མེད་ཉིད་ལ་སྒྲོ་བཏགས་པས། །ནན་གྱིས་ནམ་<milestone unit="page" n="248"/><milestone unit="line" n="248.1"/>མཁའ་འཛིན་པ་ལྷར། །དེ་ལྟར་རྟོགས་སུ་མི་སྣང་བས། །ཤེས་རབ་ཆུང་བས་འཁྲུལ་པར་འགྱུར། །ཚིག་དང་ལྡན་ཡང་དོན་ལ་གོལ། །མན་ངག་གདེང་དུ་ཡོངས་མ་ཆུད། །གང་ཞིག་ཤེས་རབ་ཞེན་པ་ཡིས། །སྒྲོ་<milestone unit="line" n="248.2"/>བཏགས་ཆོས་ལ་ཡི་རང་བ ལོང་བས་ལམ་ནོར་འཁྲུལ་པ་ལྟར། །ངམ་གྲོག་གཅོང་རོང་ངེས་པར་ལྷུང་། །དེས་ན་ཐེག་རྒྱལ་ངེས་པ་འདི། ཁེས་རབ་དམན་ལ་བསྟན་མི་བྱ། །དོན་དུ་མི་འོང་སྐུར་བ་འདེབས། །གང་<milestone unit="line" n="248.3"/>ཞིག་བཀའ་སྨོད་འགལ་བྱེད་པ། །དོན་དུ་མི་འགྱུར་ལོག་པའི་ལམ། །ཐར་པའི་གནས་མེད་ལྟུང་བའི་ས། །ནོར་བའི་ལམ་ཚོལ་འཁྲུལ་པའི་ཞིང་། །ཀུན་བཟང་སྟོན་པས་ཡོངས་མ་བཤད། །གང་ཟག་སྒྲ་ཚིག་མཚན་མ་<milestone unit="line" n="248.4"/>ཅན། །བདེན་པའི་དོན་མེད་སྡུག་པའི་ཚིག །མ་རིག་རྨོངས་པས་འཁྲུལ་པའི་སེམས། །ལོག་པའི་ལམ་ཚོལ་ང་འོར་འཛིན། ཤེས་རབ་དམན་པས་ཕྱོགས་ཆར་འཛིན། །དོན་ལྡན་སྣོད་ཅན་མ་ཡིན་པས། །བསྐལ་པ་<milestone unit="line" n="248.5"/>བརྒྱད་ཁྲི་བཞི་སྟོང་དུ། །།ངེས་པའི་དོན་ལ་གཞུག་མི་བྱ། །མཁས་པས་དོན་དང་མི་ལྡན་ཞིང་། །བདེན་པའི་དོན་བོར་ཕྱོགས་ཆར་འཛིན། །ཚིག་ཏུ་སྨྲ་ལ་དོན་དུ་གཡེལ། །ལོག་པའི་ལམ་དགའ་དཀའ་ཚོལ་ན། །དེ་ནི་<milestone unit="line" n="248.6"/>བདུད་ཀྱིས་བསླུས་པ་ཡིན། །སྐྱེ་བོའི་གཟུགས་དང་སྡིག་ལ་སོགས། །སྤྱོད་པའི་དོན་དང་མི་འགལ་ཞིང་། །ཀུན་ལ་སྤྱོད་པས་ཀུན་སྤངས་ཤིང་། །གང་དང་མཐུན་ཞིང་དུལ་བའི་སེམས། །སྤྱོད་ཅིང་གང་ལའང་མ་<milestone unit="page" n="249"/><milestone unit="line" n="249.1"/>༄༅། །ཆགས་པས། །ཅི་ལྟར་སྤྱད་ཅིང་བཀའ་དང་མཐུན། །གདེང་ཅན་དོན་དང་ལྡན་པས་མཐུན། །ངེས་པར་བརྟེན་པའི་གཞུང་འཚོལ་ན། །དེ་ནི་སངས་རྒྱས་སྤྲུལ་པ་ཡིན། །ཡང་དག་བདེན་པའི་སེམས་ཅན་<milestone unit="line" n="249.2"/>ནོ། །མཉམ་པ་ཉིད་ཀྱང་སེམས་ཅན་ནོ། །སྤང་ལེན་མེད་པའི་སྤྱོད་པ་ལ། །འདུ་འབྲལ་མེད་པའི་དམ་ཚིག་འབྱུང་། །བཟང་ངན་མེད་པའི་ལྟ་བ་ལ། །ཕྱོགས་རིས་མེད་པའི་བསྒྲུབ་པ་འགྲུབ། །བདེན་པའི་དོན་དང་<milestone unit="line" n="249.3"/>ཚུལ་ཤེས་ན། །སེམས་ཅན་ཡིན་ན་ཡིན་པར་ཟད། །ཡིན་ཡང་སེམས་ཅན་ཆེ་བ་ཡིན། །དོན་ལྡན་སྐྱེས་བུས་ཤེས་པར་གྱིས། ཁེན་ཏུ་རྣལ་འབྱོར་གང་ཡོད་པ། །སེམས་ཅན་རྟོག་པ་ཆེ་འདོད་ན། །ལེའུ་འདི་ལས་<milestone unit="line" n="249.4"/>བཙལ་བར་བྱ། །སེམས་ཅན་ཡེ་ནས་ཆེ་བའི་ལེའུ་སྟེ་བཅོ་ལྔ་པའོ།། །།དེ་ནས་རྟོག་པ་ཡེ་ནས་ཆེ་བ་འདི་སྐད་ཅེས་བཀའ་སྩལ་ཏོ། །རྟོག་པ་མེད་པའི་སྔོན་རོལ་ན། །སངས་རྒྱས་བྱ་བའི་མིང་ཡང་མེད། །རྟོག་པ་ཡེ་<milestone unit="line" n="249.5"/>ནས་ཆེ་བ་ཡིན། །དོན་ནི་བསྟན་པ་འདི་ཡིན་ནོ། །མཁས་པ་མི་གཙོ་རྟོགས་པ་གཙོ། །མཁས་པ་ཚིག་གི་ཐན་ཡིན་ནོ། རྟོགས་པས་ཆོས་ཉིད་ཀློང་ན་འཕྱོ། །བཤད་པ་མི་གཙོ་སྒོམ་པ་གཙོ། བཤད་པ་ཚིག་གི་བཤད་ར་<milestone unit="line" n="249.6"/>ཡིན། བསྒོམས་པས་ལྷ་དང་གཉིས་སུ་མེད། །བསྒྲུབ་པ་བས་ཀྱང་རྟོགས་པ་གཙོ། །རྟོགས་པ་གདེང་དུ་མ་ཆུད་ན། །བསྒྲུབ་པ་རྟོག་པའི་རྒྱུན་ལ་བསྒྲུབ། །སྒོམ་པ་མཚན་མའི་ངང་ལ་སྒོམ། །རྩོལ་བ་ཉོན་མོངས་ཞེན་པ་<milestone unit="page" n="250"/><milestone unit="line" n="250.1"/>འཚོལ། །རྟོགས་པ་ཡེ་ནས་ཆེ་བ་ནི། །སྣང་སྲིད་རྟོགས་པས་ཡེ་ཤེས་ཆེ། །ཕྱི་ནང་རྟོགས་པས་ཐིག་ལེ་ཆེ། །ཆེ་ཆུང་རྟོགས་པས་མཉམ་ཉིད་ཆེ། །ཡང་དག་རྟོགས་པས་ཡེ་ཤེས་ཆེ། །བཟང་ངན་རྟོགས་པས་བདེ་ཆེན་<milestone unit="line" n="250.2"/>ཆེ། །བྱ་བཙལ་རྟོགས་པས་བདེ་ཆེན་ཆེ། །བདེ་ཆེན་རྟོགས་པས་བྱང་ཆུབ་ཆེ། །རྟོགས་པའི་གླང་ཆེན་ཕྱོགས་རིས་མེད། །ཡང་དག་དོན་ལྡན་བསྙེན་བསྲིང་མེད། །བདེན་པའི་དོན་འཆར་འཛིན་རྟོག་མེད། །རང་བྱུང་<milestone unit="line" n="250.3"/>རང་ཤར་བྱ་བཙལ་མེད། །ཐར་པའི་གནས་རིས་སྤང་ལེན་མེད། །དབྱིངས་ཀྱི་བདེ་གདལ་ཕྱོགས་རིས་མེད། །རྟོགས་ན་བཅོས་མེད་སྙིང་པོ་རྟོགས། །སྟོན་ན་རང་བྱུང་འབྲས་བུ་སྟོན། །ཐོབ་ན་རྣམ་དག་བཅོས་<milestone unit="line" n="250.4"/>མེད་ཐོབ། །ཉི་མ་ཤར་བས་མུན་པ་སངས། །རྒྱུད་འདི་ཐོས་པས་འཛིན་རྟོག་ནུབ། །ལུང་འདི་བྱུང་བས་འཛིན་རྟོག་བྲོས། །སྟོང་གསུམ་མ་ལུས་གཡུལ་ངོར་དེད། །ཁམས་གསུམ་མ་ལུས་ཚར་ལ་བཏོན། །སྲིད་གསུམ་<milestone unit="line" n="250.5"/>མ་ལུས་ཐོ་ལེས་བཏབ། །འཛིན་རྟོག་གཉིས་ནི་འཆོར་མེད་བཟུང་། །ཆགས་སྡང་གཉིས་ནི་དབང་དུ་བྱས། །རྟག་ཆད་གཉིས་ནི་རྡུལ་དུ་བརླགས། །སྤང་ལེན་གཉིས་ནི་ཕྱེ་བར་བཏགས། །བཟང་ངན་གཉིས་ནི་ཁྲུག་<milestone unit="line" n="250.6"/>གིས་བསྲེས། །སངས་རྒྱས་སེམས་ཅན་གཅིག་ཏུ་བྱས། །མཐོ་རིསངནསོངགཅིགཏུབསྣོས། །བདེ་བ་ཆེན་པོའིཞལདུ་གསོལ། །དམྱལ་བ་ཆོས་ཉིད་ངང་དུ་སྦྱང་། །ཡི་དྭགས་བཀྲེས་སྐོམ་ར༷་གྱིས་བསྲེགས། །བྱོལ་<milestone unit="page" n="251"/><milestone unit="line" n="251.1"/>༄༅། །སོང་གཏི་མུག་ཡ༷་གིས་དབུས། །མི་ཡི་སྡུག་བསྔལ་ཁ༷་གིས་བཀྲུས། །ལྷ་མིན་འཐབ་རྩོད་ལ༷་གྱིས་ཞི། །ལྷ་ཡི་ཕྲག་དོག་ཨེ་ཡིས་སྦྱངས། །ཐམས་ཅད་བདེ་ཆེན་དབྱིངས་སུ་བསྡུས། །བདག་ཉིད་ཆེན་པོར་<milestone unit="line" n="251.2"/>སངས་རྒྱས་པས། །བདག་གཞན་བྱ་བའི་མིང་ཡང་མེད། །སངས་རྒྱས་མཛད་པ་དེ་ལྟར་མཛད། །རྟོགས་པ་སྤྱོད་པ་དེ་ལྟར་སྤྱོད། །ནམ་མཁའ་ཡངས་པའི་མཚན་ཉིད་ལ། །དངོས་པོ་མཚན་མ་ཀུན་ཤར་ལྟར། །རྟོགས་<milestone unit="line" n="251.3"/>པ་ཡངས་པའི་ལྟ་བ་ལ། །འཛིན་རྟོག་མཚན་མ་ཅི་ཡང་ཤོང་། ་༑ང་བ་བས་ཀྱང་ཡོངས་ཀྱང་ཤོང་། །སྣང་སྲིད་རྟོག་པས་ཕྱི་རུ་བདེ། །དོན་དམ་རྟོགས་པས་ནང་དུ་བདེ། །དབྱེར་མེད་རྟོགས་པས་གཉིས་མེད་<milestone unit="line" n="251.4"/>བདེ། །སེམས་ཅན་སངས་རྒྱས་ཡིན་རྟོགས་ན། །གཞན་ནས་སངས་རྒྱས་ནོར་བའི་ལམ། །སྣང་སྲིད་ཆོས་ཉིད་ཡིན་རྟོགས་ན། །གཞན་ནས་ཆོས་ཉིད་ནོར་བའི་ལམ། །ཐམས་ཅད་འདུས་པས་དབྱིངས་ཉིད་<milestone unit="line" n="251.5"/>ཆེ། །མ་ལུས་འདུས་པས་ཐིག་ལེ་ཆེ། །ཀུན་ལ་རྟོག་པས་ཡེ་ཤེས་ཆེ། །གང་ཞིག་རྟོག་མེད་ཤེས་རབ་འཆལ། །རྨོངས་པ་འཁྲུལ་པའི་བྱ་བས་ནོང་། །དོན་དང་མ་ལྡན་ནོར་བ་དེས། །གང་ཡང་མི་ཤེས་དོན་མི་ཤེས། །ཅི་<milestone unit="line" n="251.6"/>ཡང་མ་རྟོགས་དོན་མ་རྟོགས། །སངས་རྒྱས་བྱང་ཆུབ་སེམས་དཔའ་ཡང་། །གང་མ་རྟོགས་པ་དེ་ཡི་བདུད། །བདུད་དང་ལོག་པའི་ཆོས་རྣམས་ཀྱང་། །གང་གིས་རྟོགས་ན་དེ་ཡི་ལྷ། །ལྷ་ཡི་རྒྱལ་པོས་དམག་དཔུང་<milestone unit="page" n="252"/><milestone unit="line" n="252.1"/>དྲངས། །སྐྱེ་ཤི་མེད་པར་གཡུལ་ངོ་སྤྲད། །བཟང་ངན་མེད་པར་ལྷན་ཅིག་སྐྱེས། །ཕྱོགས་རིས་མེད་པར་ཐོ་ལེས་བཏབ། །དངོས་པོ་མཚན་མ་གཏན་ནས་བླངས། །རིགས་ལྔའི་སངས་རྒྱས་ཐུགས་ངལ་སངས། །རྟོགས་<milestone unit="line" n="252.2"/>པའི་རྒྱལ་པོ་འཀྱོད་པ་མེད། །ལམ་ནི་ཉེ་ལམ་བདེ་རྫོགས་པས། །བཅོས་པ་མེད་པའི་ཆོས་ཉིད་ལས། །ས་ནི་རང་བཞིན་ལྷུན་གྱིས་གྲུབ། །ཀུན་ཏུ་བཟང་པོ་བཅོས་མེད་པས། །དེ་ཡི་ངང་ལ་སུ་གནས་པ། །རྟོགས་པ་<milestone unit="line" n="252.3"/>ཡེ་ནས་ཆེ་བའོ། །དོན་རྟོགས་རྣལ་འབྱོར་ཤེས་པར་གྱིས། །དོན་འཆང་རྣལ་འབྱོར་གང་ཡོད་པ། །རྟོགས་པ་ཆེན་པོ་ཚོལ་འདོད་ན། །ལེའུ་འདི་ལས་བཙལ་བར་གྱིས། །རྟོགས་པ་ཡེ་ནས་ཆེ་བའི་ལེའུ་སྟེ་བཅུ་དྲུག་<milestone unit="line" n="252.4"/>པའོ།། །།ཀུན་ཏུ་བཟང་པོའི་མན་ངག་འདི། །མིང་ཙམ་འཛིན་པ་གང་བྱེད་པ། །ཆོས་ཉིད་རྟོགས་པར་ངས་བཤད་དེ། །སངས་རྒྱས་ཀུན་གྱི་རྗེ་བཙན་ཡིན། །འདི་ཐོས་སངས་རྒྱས་ལག་ཏུ་ལོན། །ཐམས་ཅད་<milestone unit="line" n="252.5"/>ཀུན་གྱི་བདག་ཉིད་དུ། །བརྒྱུད་པ་འདིས་ཟིན་ཤེས་རབ་གནས། །མན་ངག་འདི་ནི་ང་ཡིན་ཞེས། །ཀུན་ཏུ་བཟང་པོ་ངས་བཤད་དེ། །གང་ཞིག་ང་ཉིད་རྟོགས་འདོད་ན། །མན་ངག་འདི་ལ་བལྟ་བར་གྱིས། །དེ་སྐད་<milestone unit="line" n="252.6"/>ཡོངས་གསུངས་མེད་པ་ཡིས། །ཀུན་ཏུ་བཟང་པོས་བཀའ་སྩལ་པས། །ཕྱོགས་རིས་མེད་པའི་སྣང་སྲིད་ཐམས་ཅད། གཉེན་པོས་མ་བཅོས་པའི་ཐབས་ཀྱིས། རྟོགས་པ་གཅིག་ཏུ་ཐོབ་པ་མེད་པའི་སྐུ་ཐོབ་བོ། །གྲུབ་པ་<milestone unit="page" n="253"/><milestone unit="line" n="253.1"/>༄༅། །མེད་པའི་འབྲས་བུ་ཐོབ་ནས། རང་བཞིན་བཙལ་བ་མེད་པར་སངས་རྒྱས་པའི་དོན་སུས་ཀྱང་མ་བསླབས་པར་ཤེས་སོ། །གང་གིས་ཀྱང་མ་བསྟན་པར་རང་རིག་གོ །ལྟ་བ་ཐམས་ཅད་ཀྱི་རྒྱལ་<milestone unit="line" n="253.2"/>པོ། །ཀུན་ཏུ་བཟང་པོ་ཆེ་བ་རང་ལ་གནས་པའི་རྒྱུད། མན་ངག་སྙིང་པོའི་ཉིང་ཁུ་བཀའ་ཡང་དག་པ་རྫོགས་སོ།། །།དེ་ནས་ཀུན་ཏུ་བཟང་པོ་ཆེ་བ་རང་ལ་གནས་པའི་རྒྱུད་ཀྱི་དོན་འདི་ངེས་པར་རྟོགས་པར་བྱེད་<milestone unit="line" n="253.3"/>པ་རྣམས། རང་གནས་ཆེན་པོ་དགུའི་དོན་འདི་ཡིད་ལ་ཟུང་ཞིག །དེ་ཡང་གང་ཞེ་ན། རྒྱུ་དང་འབྲས་བུ་ཐམས་ཅད་བཙལ་བ་མེད་པར་རང་གནས་པ་དང་། འཁོར་བ་དང་མྱ་ངན་ལས་འདས་པ་ཐམས་ཅད་མ་སྐྱེས་<milestone unit="line" n="253.4"/>པར་རང་གནས་པ་དང་། ཕྱི་ནང་སྣོད་བཅུད་ཐམས་ཅད་ཆོས་ཀྱི་སྐུར་རང་གནས་པ་དང་། སངས་རྒྱས་དང་སེམས་ཅན་ཐམས་ཅད་གཉིས་སུ་མེད་པར་རང་གནས་པ་དང་། བདེ་བ་དང་སྡུག་བསྔལ་ཐམས་ཅད་བཅོས་<milestone unit="line" n="253.5"/>པ་མེད་པར་རང་གནས་པ་དང་། བཟང་ངན་ཐམས་ཅད་མ་གཡོས་པར་རང་གནས་པ་དང་། མཐོ་དམན་ཆེ་ཆུང་ཐམས་ཅད་མ་བཅོས་པར་རང་གནས་པ་དང་། སྐྱེ་འཆི་འཕོ་འགྱུར་ཐམས་ཅད་འགྱུར་བ་མེད་པར་རང་<milestone unit="line" n="253.6"/>གནས་པ་དང་། བླང་དོར་ཆགས་སྡང་ཐམས་ཅད་ཕྱོགས་རིས་མེད་པར་རང་གནས་པའོ། །དེ་ལ་རྒྱུ་འབྲས་བཙལ་བ་མེད་པར་རང་གནས་པ་ནི། བརྒྱད་ཁྲི་བཞི་སྟོང་ཆོས་རྣམས་དང་། །རྒྱུ་འབྲས་ཐེག་པ་ཅིར་བསྟན་<milestone unit="page" n="254"/><milestone unit="line" n="254.1"/>པ། །གསང་ཉིད་ངེས་པར་དབྱིངས་གཅིག་པར། །རིམ་པས་བཙལ་ཞིང་བསྒྲུབ་ཏུ་མེད། །དབྱར་དགུན་སྟོན་དཔྱིད་ལ་སོགས་པ། ཁུ་འབྲས་རིམ་གྱིས་འབྱུང་བ་ཡང་། །དུས་གསུམ་འགྱུར་བ་མེད་པའི་ཕྱིར། ཁུ་དང་<milestone unit="line" n="254.2"/>འབྲས་བུར་བསྟན་པ་མེད། །རང་སེམས་སངས་རྒྱས་མ་ཡིན་ན། །མཆིང་བུར་ནོར་བུར་མི་འགྱུར་བཞིན། །ལས་དང་རྣམ་སྨིན་ཅི་བཙལ་ཀྱང་། །སངས་རྒྱས་བྱང་ཆུབ་ཐོབ་པ་མེད། ཁུ་ཉིད་འབྲས་བུ་ཡིན་ཤེས་<milestone unit="line" n="254.3"/>ན། །ས་གསེར་བཞིན་དུ་ཡེ་དག་པས། །སངས་རྒྱས་ཡེ་ནས་ཡིན་པ་ལ། །བཙལ་བའི་བསམ་པས་དབྱིངས་མི་བསྐྱོད། །སངས་རྒྱས་མ་རྩོལ་སེམས་ལ་ཡོད། །བྱང་ཆུབ་སེམས་འདི་རིན་པོ་ཆེ། །ཉེས་པར་སྤྱད་ཀྱང་<milestone unit="line" n="254.4"/>དཔལ་དུ་ཆེ། །བྱ་བཙལ་མེད་པར་ལྷུན་གྱིས་གྲུབ། ཁུ་ཉིད་མ་བཙལ་འབྲས་བུར་གནས། །ཐམས་ཅད་དབྱེར་མེད་གདོད་ནས་དག །བསྒྲུབ་ཅིང་འགྲུབ་པའི་འབྲས་བུ་ནི། །བཙལ་མེད་ངང་ལ་རྫོགས་པར་<milestone unit="line" n="254.5"/>གནས། །ཞེས་པའོ། །དེ་ལ་འཁོར་བ་དང་མྱ་ངན་ལས་འདས་པ་མ་སྐྱེས་པ་ནི། །འཁོར་བའི་ཆོས་དང་མྱ་ངན་འདས། །གཉིས་སུ་བསྟན་པའི་ཚིག་ཏུ་ནོར། །མ་སྐྱེས་རང་བཞིན་རྣམ་པར་དག །ཀུན་ཏུ་བཟང་པོ་ཉིད་<milestone unit="line" n="254.6"/>ཀྱིས་གསུངས། །ཐར་པ་ཐོབ་ཅེས་བཏགས་པ་ཡི། །སྐུ་དང་ཡེ་ཤེས་ཆེ་བ་དང་། །ངན་སོང་འཁོར་བའི་སྡུག་བསྔལ་ནི། །མ་སྐྱེས་དབྱིངས་སུ་ཡོན་ཏན་གསལ། །ཁམས་གསུམ་འཁོར་བའི་ཆོས་ཉིད་ལ། །ཕྱིན་ཅི་ལོག་<milestone unit="page" n="255"/><milestone unit="line" n="255.1"/>༄༅། །ཏུ་རྣམ་བརྟགས་ཀྱང་། །རང་བཞིན་ཡེ་ནས་དངོས་མེད་པས། །སྒྱུ་མ་འདྲ་སྟེ་གྲུབ་པ་མེད། །དེ་བཞིན་ཆོས་རྣམས་ཐམས་ཅད་ཀྱང་། །དབྱེར་མེད་ངོ་བོར་ཚུལ་གཅིག་པས། །རང་བཞིན་གདོད་ནས་མ་<milestone unit="line" n="255.2"/>སྐྱེས་ཕྱིར། །བཅོས་པ་མེད་པར་རང་བཞིན་གནས། །སྐྱེ་དང་མི་སྐྱེ་ལྷ་ཚོགས་པ། །སྨིག་རྒྱུ་འདྲ་སྟེ་རང་བཞིན་མེད། །དེ་བཞིན་བརྟན་གཡོ་ལ་སོགས་ཀུན། །དོན་གཅིག་གཉིས་མེད་ཐ་མི་དད། །ཐམས་ཅད་དེ་ཡང་<milestone unit="line" n="255.3"/>བྱང་ཆུབ་སེམས། །སངས་རྒྱས་ཉིད་ལས་རིམ་གཉིས་མེད། །མ་སྐྱེས་པ་ཡི་རང་བཞིན་ལ། །མ་བཅོས་པ་ཉིད་བློ་ཡིན་ནོ། །ཞེས་པའོ། །ཕྱི་ནང་སྣོད་བཅུད་ཆོས་ཀྱི་སྐུར་གནསཔནི། །ཕྱི་ཡི་འབྱུང་བ་ལ་སོགས་<milestone unit="line" n="255.4"/>པའི། །ཡུལ་གྱི་རྣམ་པ་ཐམས་ཅད་ནི། །མ་བྱུང་མ་སྐྱེས་ཆོས་ཀྱི་དབྱིངས། །མི་སྐྱེ་མི་འགག་སྤྲོས་དང་བྲལ། །རང་བཞིན་ཡོངས་ཀྱིས་ཞི་བ་ལ། །རྒྱུ་དང་རྐྱེན་ལ་མ་ལྷོས་ཏེ། །དུས་གསུམ་འདུས་མ་བྱས་པའི་<milestone unit="line" n="255.5"/>ངང་། །མཐའ་དབུས་ཕྱོགས་རིས་མེད་པ་ཡིས། །ཆོས་ཉིད་མ་སྐྱེས་ཀློང་དུ་གདལ། །དེ་བཞིན་ཉིད་ཀྱིས་གར་ཁྱབ་པར། །རང་རིག་ཡེ་ཤེས་ཆེན་པོར་རོལ། །དངོས་མེད་དངོས་བྲལ་བྱང་ཆུབ་སེམས། །ཆོས་ཉིད་དེ་<milestone unit="line" n="255.6"/>བཞིན་པ་ཉིད་ལ། །རིག་པ་དེ་བཞིན་ཉིད་གནས་པ། །དབྱེར་མེད་གཉིས་སུ་མེད་པ་ཡིས། །ཆོས་ཀྱི་སྐུ་ཞེས་དེ་ལ་བྱ། །དུས་གསུམ་འཕོ་འགྱུར་མེད་པ་ཡིས། །སྐྱེ་ཤི་མེད་པའི་གཡུང་དྲུང་དུ། །ཡེ་ནས་ཆོས་སྐུར་<milestone unit="page" n="256"/><milestone unit="line" n="256.1"/>གནས་པ་ཡིས། །སངས་རྒྱས་གཞན་དུ་བཙལ་མི་དགོས། །ཆོས་སྐུ་སེམས་ཀྱི་བྱིན་རླབས་ལས། །སྐུ་ཡི་ཁྱད་པར་ཅིར་སྣང་ཡང་། །བྱང་ཆུབ་སེམས་ལས་གཞན་མེད་པས། །བཙལ་མི་དགོས་པར་རང་བཞིན་<milestone unit="line" n="256.2"/>གནས། །དེ་བཞིན་ཐམས་ཅད་སངས་རྒྱས་པས། །ཆོས་སྐུ་བྱང་ཆུབ་སེམས་གནས་པས། །མ་བཙལ་མ་བསྒྲུབས་ཡེ་ནས་བདག །དེ་ལ་བཅོས་སུ་ཡེ་ནས་མེད་པའོ། །སངས་རྒྱས་སེམས་ཅན་གཉིས་སུ་མེད་<milestone unit="line" n="256.3"/>པ་ནི། །ཐམས་ཅད་མཁྱེན་པའི་སངས་རྒྱས་དང་། །ལོག་རྟོགས་འཁྲུལ་པའི་སེམས་ཅན་གཉིས། །ཆེ་ཆུང་ཁྱད་པར་བྱུང་བ་ཡང་། །གསེར་མགར་འདྲ་སྟེ་ཅིར་སྣང་གཅིག །རྩི་ཤིང་ནགས་ཚལ་ཐམས་ཅད་ཀྱང་། །སྦྱོར་<milestone unit="line" n="256.4"/>ཤེས་ན་ནི་སྨན་ཡིན་ལ། །སྦྱོར་བ་མི་ཤེས་དུག་ཏུ་འགྱུར་བ་བཞིན། །སངས་རྒྱས་སེམས་ཅན་དེ་བཞིན་ནོ། །མ་བཅོས་སེམས་ཀྱི་ཆོས་ཉིད་ལ། །བྱང་ཆུབ་སེམས་ལས་འགྱུར་མེད་ན། །རིན་ཆེན་གླིང་དུ་ཕྱིན་པ་<milestone unit="line" n="256.5"/>ལྷར། །སངས་རྒྱས་སེམས་ཅན་བཙལ་དུ་མེད། །འབྲས་བུ་སྨིན་པའི་སྙེ་མ་ཡང་། །ས་བོན་ཉིད་ལས་གཞན་མ་ཡིན། །བླ་ན་མེད་པའི་སངས་རྒྱས་ཀྱང་། །སེམས་ཅན་སེམས་ལས་གཞན་མ་ཡིན། །དེ་བཞིན་རྒྱུ་འབྲས་<milestone unit="line" n="256.6"/>གཞི་མ་ཡང་། །ཡེ་ནས་གཉིས་མེད་བྱང་ཆུབ་སེམས། །བདེ་བ་ཆེན་པོར་ཡེ་བརྡལ་བས། །ཡེ་ནས་གཉིས་མེད་ཀུན་ཏུ་བཟང་། །གསེརབཞིནམབཅོསཡེནས་གནས། །རངབཞིནགདོདནསདག་པ་ལ། །ཚིག་<milestone unit="page" n="257"/><milestone unit="line" n="257.1"/>༄༅། །དང་ཡི་གེས་བཅོས་སུ་མེད། །གང་ལྟར་སྤྱད་ཀྱང་ཐོག་མ་པའོ།། །།བདེ་དང་སྡུག་བསྔལ་བཅོས་སུ་མེད་པ་ནི། །བདེ་དང་སྡུག་བསྔལ་གཉིས་མེད་པས། །རང་འདོད་བཅོས་པའི་སྨོན་པ་<milestone unit="line" n="257.2"/>མིན། །ཡེ་ནས་དེ་ལྟར་གནས་པ་ནི། །ཀུན་གཞི་ཀུན་ཏུ་བཟང་པོས་གསུངས། །ནམ་མཁའ་བཞིན་དུ་ཡེ་ནས་གསལ། །རྟོག་དང་མི་རྟོག་གཉིས་མེད་པས། །མཐོ་རིས་ངན་སོང་བཙལ་དུ་མེད། །དེ་རྟོག་བྱིས་པའི་སྤྱོད་<milestone unit="line" n="257.3"/>ཡུལ་ཡིན། །རང་བཞིན་མེད་པའི་ཆོས་ཉིད་སེམས། །ཡེ་ནས་ཀུན་ཏུ་བཟང་པོ་ལ། །གཙང་དང་སྨེ་གཉིས་མེད་པ་ལྟར། །བདེ་སྡུག་རྟོག་པ་ཤིན་ཏུ་བྲལ། །རང་སེམས་འབྱུང་བའི་ཆོས་ཅན་ནི། །བདེ་དང་སྡུག་བསྔལ་<milestone unit="line" n="257.4"/>རིམ་པ་དེས། །སེམས་ཀྱི་ཆོས་ཉིད་འགྱུར་མེད་པས། །བདེ་སྡུག་བཙལ་ཡང་རྙེད་མི་འགྱུར། །ཐམས་ཅད་རང་གི་སེམས་ཡིན་ན། །སྡུག་བསྔལ་ཉིད་ཀྱང་བདེ་བའི་ཀློང་། །རང་བྱུང་ཡེ་ཤེས་ཡིན་ཤེས་ན། །ངན་སོང་<milestone unit="line" n="257.5"/>ཉིད་ཀྱང་སངས་རྒྱས་ཤིང་། །མཉམ་པ་ཉིད་དུ་ལྷུན་གྲུབ་པས། །ཕྱོགས་དང་རིས་སུ་བཙལ་དུ་མེད། །མ་བཅོས་ཀུན་ཏུ་བཟང་པོ་ལ། །བདེ་དང་སྡུག་བསྔལ་གཉིས་སུ་མེད། །བྱང་ཆུབ་སེམས་ཉིད་བདེ་ཆེན་པོ། ་སྣྲུ་<milestone unit="line" n="257.6"/>ཉིད་དག་པ་འབྲས་བུ་སྟེ། །ཚིག་དང་ཡི་གེར་ལས་འདས་པ། །བཙལ་མེད་ལྷུན་གྲུབ་རང་གནས་པའོ། །བཟང་ངན་གཙང་སྨེ་མ་གཡོས་པར་ནི། །མ་རིག་མུན་པའི་ཕུང་པོ་ལ། །ཡེ་ཤེས་ཉི་མ་ཤར་བ་ལྟར། །རྟོགས་<milestone unit="page" n="258"/><milestone unit="line" n="258.1"/>དང་མ་རྟོགས་རང་བཞིན་ལ། །བྱང་ཆུབ་སེམས་གསལ་བཟང་ངན་མེད། །བདུད་རྩི་ཆེན་པོའི་རང་བཞིན་ལ། །དུག་དང་རྩི་གཉིས་མེད་པ་ལྟར། །བྱང་ཆུབ་སེམས་ཀྱི་རང་བཞིན་ལ། །སྐྱོན་དང་ཡོན་ཏན་མིང་ཡང་<milestone unit="line" n="258.2"/>མེད། །ངན་པ་ལས་ཀྱང་བཟང་བ་མེད། །སྐྱོན་དང་ཡོན་ཏན་ཉིད་དུ་དག །མི་གཙང་བ་ལ་གཙང་བ་མེད། །དུག་ཉིད་བདུད་རྩིའི་རང་བཞིན་པས། །གཉིས་མེད་དོན་འཆང་ཡེ་ནས་དག །དབྱེར་མེད་སྨོན་དུ་མེད་པ་<milestone unit="line" n="258.3"/>ལ། །འདུ་བྱེད་རྩོལ་བ་ཤིན་ཏུ་རྨོངས། །མ་བཅོས་ཐིག་ལེ་ཡེ་ནས་དག །མེད་ལ་ཡོད་པར་འཛིན་པའི་ཆོས། །ནམ་མཁའ་བགོ་བཤའ་མེད་པ་འདྲ། །ཚི་ཆད་ལས་ལ་གྲུབ་པ་མེད། །གཞན་དུ་རྣལ་འབྱོར་མ་ཚོལ་<milestone unit="line" n="258.4"/>ཅིག །དོན་མེད་སྒྲ་ཚིག་སྒྲ་ཕྱིར་འབྲངས། །ཐེག་པ་ངེས་མེད་ས་མ་ཟིན། །ངེས་པའི་མན་ངག་རྟོག་པར་གོལ། །དོན་མེད་དེ་འདྲ་མནོས་ན་འཁྱལ། །དེ་བས་འགྱུར་མེད་བྱང་ཆུབ་དོན། །རྫོགས་ཆེན་འདི་ལ་གང་སྤྱོད་<milestone unit="line" n="258.5"/>པ། །ཡེ་ཤེས་ཀུན་བཟང་ཉིད་ཡིན་པས། །བཟང་ངན་གཙང་སྨེ་གཉིས་སུ་མེད། །མན་ངག་དོན་དང་ལྡན་པའི་གདེང་། །སེམས་ལས་མ་ཡེངས་དགོངས་པའི་ཀློང་། །འདི་ལྟར་སྤྱོད་པའི་རྣལ་འབྱོར་པ། །སངས་རྒྱས་<milestone unit="line" n="258.6"/>ཉིད་དུ་རང་གནས་པའོ།། །།མཐོ་དམན་ཆེ་ཆུང་མ་བཅོས་པ་ནི། །ཐེག་པའི་རིམ་པ་མཐོ་དམན་དང་། ཁྲེས་རབ་རྟོག་པ་ཆེ་ཆུང་ནི། །གར་མཁན་ལག་གི་འདུ་བྱེད་བཞིན། །ཅིར་ཡང་བསྟན་ལ་ཅིར་ཡང་<milestone unit="page" n="259"/><milestone unit="line" n="259.1"/>༄༅། །མེད། །རང་བཞིན་གཅིག་ཏུ་མ་ངེས་པས། །སྐུ་གསུང་ཐུགས་ཀྱང་སོ་སོར་སྣང་། །ཤེས་པ་གཅིག་ཏུ་མ་གྱུར་བས། །བྱང་ཆུབ་སེམས་ཀྱང་སོ་སོར་གོ །དེ་བཞིན་ཉིད་ལས་གཞན་མེད་ན། །མི་མཐུན་རྣམ་<milestone unit="line" n="259.2"/>པ་ཅིར་བསྟན་ཀྱང་། །ཡེ་ཤེས་ཉིད་ལས་ཉམས་པ་མེད། །ཚིག་དང་ཡི་གེར་བརྗོད་ལས་འདས། །སྟོང་གི་འཇིག་རྟེན་ནམ་མཁའི་ཁམས། །ཇི་སྙེད་ཐུག་པ་མེད་པ་ཡང་། །ཏིལ་འབྲུ་རྟ་རྔ་བཅུར་བཤགས་ནས། །མ་<milestone unit="line" n="259.3"/>སྐྱེས་ཀློང་དུ་ཆེ་ཆུང་མེད། །ཀུན་གཞི་མ་བྱུང་མ་སྐྱེས་མེད། །ཡེ་ནས་རྣམ་པར་དག་པ་ལ། །སངས་རྒྱས་ཆེ་བས་མ་བཅོས་ལ། །སེམས་ཅན་ཆེ་བས་བཅོས་སུ་མེད། །ཆོས་རྣམས་སེམས་སུ་སངས་རྒྱས་པས། །ཇི་ལྟར་<milestone unit="line" n="259.4"/>འདོད་པས་རང་དབང་བསྒྱུར། །མྱ་ངན་འདས་དང་འཁོར་བའི་ཆོས། །ཆེ་ཆུང་མེད་པར་རང་གནས་པའོ།། །།སྐྱེ་ཤི་དང་འཕོ་འགྱུར་ཐམས་ཅད་མི་འགྱུར་བ་ནི། སེམས་དང་ཆོས་དང་ནམ་མཁའ་གསུམ། །དང་པོ་<milestone unit="line" n="259.5"/>སྐྱེ་བའི་རྒྱུ་མེད་པས། །ཐ་མར་འཕོ་ཞིང་འཆི་མི་འགྱུར། །དེ་བཞིན་ཐོག་མ་ཐ་མ་མེད། །འདས་དང་མ་འོངས་ད་ལྟར་དང་། །ཐ་ཚིག་བརྟགས་པ་ག་ལ་འབྱུང་། །དུས་གསུམ་དུས་ནི་མེད་པའི་ཕྱིར། །སྔོན་མེ་ན་ཕྱིས་<milestone unit="line" n="259.6"/>མེད་གདོད་ནས་དག །སྐད་ཅིག་ཡུན་དང་བསྐལ་པའི་གྲངས། །རིང་ཐུང་བྱེ་བྲག་གྲངས་བསྟན་པ། །མ་རྟོགས་རྨོངས་པར་འགྱུར་སྣང་ཡང་། །ཆོས་ཉིད་དོན་ལ་རིང་ཐུང་མེད། །དེ་བཞིན་ཚད་ལ་སོགས་པ་<milestone unit="page" n="260"/><milestone unit="line" n="260.1"/>ཡང་། །ལུས་མེད་གྲངས་ཀྱི་གྲངས་ཀྱང་བསྟན། །རྨི་ལམ་འཕམ་རྒྱལ་བགྲང་བ་བཞིན། །གྲངས་དང་རིང་ཐུང་བརྟགས་པས་ནོར། །བདག་ནི་བསྐལ་པར་བགྲང་གྱུར་ཀྱང་། །ཐོག་པ་ཉིད་ནས་འགྱུར་བ་མེད། །མཐའ་<milestone unit="line" n="260.2"/>དབུས་ཕྱོགས་རིས་ཅིར་བསྟན་ཀྱང་། །ཐིག་ལེའི་ངང་ལས་ཉམས་པ་མེད། །འཇིགས་དང་བདུད་དང་དགྲར་སྣང་ཡང་། །སེམས་ལ་བཟུང་ཞིང་གསང་དུ་མེད། །སྣང་སྲིད་མེ་དང་ཆུར་འགྱུར་ཡང་། །བྱང་ཆུབ་སེམས་<milestone unit="line" n="260.3"/>ལ་འགྱུར་བ་མེད། །བདེ་བའང་མ་ཡིན་ཅིར་ཡང་སྣང་། །གསལ་ཙམ་ཉིད་ན་ཕྱོགས་རིས་མེད། །ཡོད་མེད་བརྗོད་པའི་ཚིག་ལས་འདས། །མི་འགྱུར་གཡུང་དྲུང་ཉིད་གནས་པའོ།། །།དེ་ལ་བླང་དོར་ཕྱོགས་རིས་<milestone unit="line" n="260.4"/>མེད་པར་རང་གནས་པར་འདི་སྐད་དོ། །སྐྱོན་རྣམས་བྱང་ཆུབ་སེམས་ཡིན་པས། །སྐྱོན་དུ་བོར་བའི་སེམས་མེད་དོ། །ཅི་ལྟར་སྤྱད་པ་ལེགས་པ་ཆེ། །ཀུན་བཟང་དོན་གྱི་སྤྱོད་ཡུལ་ཡིན། །ཡོན་ཏན་ཉིད་ཀྱང་གཞན་<milestone unit="line" n="260.5"/>མེད་དེ། །ཅི་ལྟར་སྣང་བ་ཐམས་ཅད་ཀུན། །ཡེ་ནས་བཙལ་མེད་དེ་བཞིན་ཉིད། །གཞན་ནས་རྒྱལ་བས་བཙལ་དུ་མེད། །ཡོད་མེད་བླང་དོར་སྤྱོད་པའི་ཆོས། །ནམ་མཁའ་འདྲ་སྟེ་གྲུབ་པ་མེད། །མཁས་པས་ཡེ་ནས་<milestone unit="line" n="260.6"/>ཡོངས་མི་འཛིན། །དེ་ལ་ཅིར་ཡང་འགྱུར་བ་མེད། །མ་བཙལ་རང་སེམས་སངས་རྒྱས་པས། །བདེ་ཚོགས་གཞན་དུ་རྩོལ་བ་ཞི། །བརྟགས་ཤིང་བཙལ་བས་མི་རྙེད་པས། །དེ་བས་མ་རྟོགས་སེམས་ཉིད་ཚོལ། །ཅི་<milestone unit="page" n="261"/><milestone unit="line" n="261.1"/>༄༅། །ལྟར་བསྟན་པ་བདེ་བ་ཆེ། །གང་ལྟར་སྤྱད་པས་ཀུན་ཏུ་བཟང་། །ངེས་པའི་དོན་དུ་ཉིད་གནས་པས། །དོན་འདིར་མ་རྫོགས་མེད་པའོ། །ཀུན་ཏུ་བཟང་པོ་རྣམ་པ་ལྔ་དང་ཆེ་བ་རང་གནས་ཆེན་པོའི་རྒྱུད་</p></div1>
        </body>
    </text>
</TEI.2>