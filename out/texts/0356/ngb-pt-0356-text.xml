<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0356-text.xml">
    <teiHeader lang="tib">
        <fileDesc>
            <titleStmt>
                <title><!--ma mo e ka dza Ti za byed sbyang rgyal nag mo'i rgyud ces bya ba/-->མ་མོ་ཨེ་ཀ་ཛ་ཊི་ཟ་བྱེད་སྦྱང་རྒྱལ་ནག་མོའི་རྒྱུད་ཅེས་བྱ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0356-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=507.3; end=552.3--><milestone unit="line" n="507.3"/>གྱིས་བྲབ་བོ། །སྦས་པ་ནག་མོའི་རྒྱུད་ལས་ལས་སྦྱོར་རྟགས་ཀྱི་ལེའུ་སྟེ་བཞི་པའོ།། །།དེ་ནས་མ་མོའི་ཚོགས་རྣམས་ཀྱི། །བྲུབ་ཁུང་ལས་ཀྱི་ཧོམ་བྱས་ཏེ། །གྲུ་གསུམ་ཁྲུ་ཕྱེད་ཐུར་དུ་བྲུ། ཁྲུ་ཕྱེད་འདག་་་ས་གྱེན་<milestone unit="line" n="507.4"/>དུ་བརྩིགས། །མཐའ་མ་རྡོ་རྗེའི་ར་བས་བསྐོར། །དེ་ཡི་མཐའ་མ་མེ་རིས་བསྐོར། །གདུག་པ་ཚེར་མ་ཅན་གྱི་ཤིང་རྣམས་ལ། །སྐྱེ་ཚེར་བྲ་མ་བང་རུང་གིས། །ཆག་གང་བ་ཡི་ཧོམ་བྱས་ལ། །ཧོམ་ཁུང་ནང་དུ་ལྷ་མོ་<milestone unit="line" n="507.5"/>བསྐྱེད། །ཛ་ལ་ར༷་གྱིས་མེ་འབར་གྱིས། །ཀྲི་ན་མུ་ཀའི་སྔགས་རྣམས་དང་། །བི་ཏ་ཡ་ཡི་སྔགས་སྤེལ་ལ། །སྦྱིན་བསྲེག་བྱ་ཞིང་ལིསྐོ་དབུལ། །ཐལ་བ་བསྡུས་ལ་རྒྱ་གྲམ་སར། །གནན་པ་བྱ་ཞིང་དམོད་<milestone unit="line" n="507.6"/>སྔགསབཟླས། །ཕྱིན་མ་ཐག་ཏུ་འཆི་བར་འགྱུར། །སྦས་པ་ནག་མོའི་རྒྱུད་ལས་སྦྱིན་བསྲེག་གི་ལེའུ་སྟེ་ལྔ་པའོ།། །།རྫོགས་སོ། ། ༄༅། །རྒྱ་གར་སྐད་དུ། ཤྭ་ན་པྲ་མ་རྭ་ཛ་ཀྭ་སྙི་ཏནྟྲ་ནཱ་མ། བོད་སྐད་དུ། མ་མོ་<milestone unit="page" n="508"/><milestone unit="line" n="508.1"/>ཨེ་ཀ་ཛ་ཏི་ཟ་བྱེད་སྤྱང་རྒྱལ་ནག་མོའི་རྒྱུད་ཅེས་བྱ་བ། དཔལ་རང་བྱུང་གི་རྒྱལ་མོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། དཔལ་རང་བྱུང་གི་རྒྱལ་མོའི་གནས། །རང་བཞིན་ལྷུན་གྱིས་<milestone unit="line" n="508.2"/>རྫོགས་པ་ཡི། །བྷརྙ་འབར་བའི་གཞལ་ཡས་ཁང་། །དཀར་དང་དམར་དང་སེར་དང་ནག་པ་ཡི། །ཕྲིན་ལས་རྣམ་བཞིར་ལྷུན་གྱིས་གྲུབ་པ་ཡི། །ཞི་བས་སྤ་བཀོང་རྒྱས་པས་་ཟིལ་གནོན་པ། །དབང་གིས་དབང་སྡུད་<milestone unit="line" n="508.3"/>དྲག་པོས་སྒྲོལ་བར་བྱེད། ཁམས་གསུམ་དབང་སྡུད་བྷརྙའི་གཞལ་ཡས་ནི། །དྲི་ཟ་ལ་སོགས་ཕྱོགས་སྐྱོང་བཅུ་ཡི་མགོས། ཁྲར་ལ་སོགས་པ་དེ་བཞིན་རབ་ཏུ་མཛེས། །བྷརྙའི་གཞལ་ཡས་ལྷུན་གྱིས་གྲུབ་པ་<milestone unit="line" n="508.4"/>ལ། །གནམ་ལྕགས་འབར་བའི་གཟེར་ཆེན་རབ་ཏུ་བཏབ། །ཡེ་ཤེས་ལྔ་ལྡན་ཁ་དོག་རབ་ཏུ་འཕྲོ། །ལྷ་བརྒྱད་ཀ་བ་ཀླུ་བརྒྱད་གདུང་དུ་བྲེས། །གཟའ་བརྒྱད་ཕྱམ་བྲེས་རྒྱུ་སྐར་དྲལ་དྲབ་བགྱིས། །རུ་ཏྲ་དཀར་པོ་སེར་<milestone unit="line" n="508.5"/>པོ་དམར་པོ་དང་། །ལྗང་གུ་ལ་སོགས་པགས་པས་ཐོག་ཀྱང་ཕུབ། །ཡེ་ཤེས་བཞི་ལྡན་སྒོ་བཞིར་གནས་པ་ནི། །སྒོ་སྐྱེས་གཡས་གཡོན་ཆུ་སྲིན་འགྲམ་པ་ལ། །གཟས་པ་ཕོ་མོས་ཡ་ཐེམ་མ་ཐེམ་བྱས། །ཆུ་སྲིན་ཐོད་པའི་<milestone unit="line" n="508.6"/>རྟ་བབས་རབ་ཏུ་མཛེས། །བ་དན་སུམ་ཅུ་རྩ་གཉིས་རབ་ཏུ་གཏིབས། །ཆོས་ཀྱི་འཁོར་ལོ་རབ་ཏུ་ཉམས་སུ་དགའ། །འོད་ཟེར་དམར་ནག་འཕྲོ་འདུ་རྒྱུན་མི་འཆད། །ཆོས་ཀྱི་འཁོར་ལོ་སྨུག་ནག་གདུགས་ཕུབ་<milestone unit="page" n="509"/><milestone unit="line" n="509.1"/>༄༅། །པའི། །གཡས་གཡོན་ཆུ་སྲིན་ཕྲུ་གུ་ཁ་ལྟ་ཞིང་ཕྱོགས། །སེང་གེ་སྟག་དང་ཆུ་སྲིན་དོམ་གྱི་མགོས། །བྷརྙ་འབར་བའི་གཞལ་ཡས་བད་བགྱིས་ཏེ། །ཐོད་པའི་དྲ་བ་ཚལ་བུའི་དྲ་པྱེད་པ། །ཞེ་སྡང་སྦྲུལ་ནག་<milestone unit="line" n="509.2"/>ཆེན་པོའི་ཐག་པས་བརྒྱུས། །གསེར་གྱི་དྲིལ་འཁྲོལ་རིན་ཆེན་འོད་ཟེར་འབར། །སྦྲུལ་ནག་གདུག་པའི་ཆུན་པོ་ཉི་ལི་ལི། །ཐབས་དང་ཤེས་རབ་འོད་ཟེར་གསལ་རྒྱས་ཏེ། །གཞན་ཡས་ཕྱི་ནང་མེད་པར་འོད་གསལ་<milestone unit="line" n="509.3"/>འབར། །ཐོད་པ་ཁྲག་འཛག་ཟར་བུ་བད་དུ་ལྡན། །སྤྲུལ་པའི་ལྷ་མོས་འདོད་ཡོན་མཆོད་པ་སྟོབ། །རྒྱལ་མཚན་ཆེན་པོ་བཞི་ཡང་གནས་པ་ནི། །བྱང་ཤར་སྤྲུལ་པ་རྡོ་རྗེའི་རྒྱལ་མཚན་དང་། །ཤར་ལྷོ་འདུལ་བྱེད་ལྕགས་<milestone unit="line" n="509.4"/>ཀྱི་རྒྱལ་མཚན་དང་། །ལྷོ་ནུབ་ལྡ་ལྡི་དར་གྱི་རྒྱལ་མཚན་དང་། །ནུབ་བྱང་དམར་ནག་ཁྲག་གི་རྒྱལ་མཚན་ཏེ། །རྒྱལ་མཚན་ཆེན་པོ་བཞི་ཡང་དེ་བཞིན་གནས། །དེ་ལྟར་གནས་པའི་གཞལ་ཡས་ཆེན་པོ་དེ། །དཔལ་<milestone unit="line" n="509.5"/>ལྡན་རང་བྱུང་རྒྱལ་མོ་བཞུགས་པའི་གནས། །གཞལ་ཡས་ཕྱི་རིམ་ཁྲག་གི་རྒྱ་མཚོར་ནི། །སྤྲུལ་པའི་མ་མོ་མཁའ་འགྲོ་བཞུགས་པའི་གནས། །ཕྱི་རིམ་ཐོད་པའམ་ལྕགས་ཀྱི་གྲོང་ཁྱེར་ནི། །བདུད་དང་སྲིན་པོ་གཤིན་<milestone unit="line" n="509.6"/>རྗེ་བཞུགས་པའི་གནས། །མཐའ་མ་ལྕགས་རི་ནག་པོས་བསྐོར་བའི་ནང་། །དུརཁྲོདཆེནཔོབརྒྱདཀྱིས་གཏམས་པ་ནི། །དུར་ཁྲོད་བདག་པོ་ཕྱོགས་སྐྱོང་ཡི་དྭགས་དང་། །རོ་ནི་སྣ་ཚོགས་རྣམ་པར་བམས་པ་དང་།<milestone unit="page" n="510"/><milestone unit="line" n="510.1"/>རུལ་དང་མྱགས་དང་རྣམ་པར་སྔོ་བ་དང་། །སྟག་དང་གཟིག་དང་གཅན་གཟན་སྣ་ཚོགས་དང་། །ཀང་ཀ་དུར་བྱ་འདབ་ཆགས་སྣ་ཚོགས་དང་། ཁེང་ལ་སོགས་པ་སྣ་ཚོགས་དེ་བཞིན་གནས། ཁྲ་ཟ་ཁྲག་འཐུང་ལས་<milestone unit="line" n="510.2"/>ཀྱི་མཁའ་འགྲོ་དང་། །གིང་དང་ལང་ཀ་གནོད་སྤྱིན་ཕོ་མོའི་གནས། །གཞན་ཡང་དུར་ཁྲོད་གླིང་ན་མ་མོའི་མཁའ་འགྲོའི་ཚོགས། །དཔལ་ཆེན་མཁའ་ལ་གཏོགས་པ་བསམ་མི་ཁྱབ། །དེ་དག་ཐམས་ཅད་འཁོར་<milestone unit="line" n="510.3"/>དང་ཐབས་ཅིག་བཞུགས། །དུར་ཁྲོད་གཞལ་ཡས་དེ་ཡི་ཕྱི་རིམ་ན། །དུར་ཁྲོད་མེ་དཔུང་འབར་བས་བསྐོར་ཏེ་གནས། །ཆོས་ཉིད་གང་དུ་མི་འགྱུར་མི་ཤིགས་རྟགས། །རྡོ་རྗེའི་ར་བ་ཕྱོགས་སུ་རྒྱ་མ་ཆད། །དེ་ལྟ་བུ་ཡི་<milestone unit="line" n="510.4"/>གཞལ་ཡས་འབར་བ་དེ། །ཕྲིན་ལས་རྣམ་བཞི་ལྷུན་གྱིས་གྲུབ་པའི་རྟགས། །ཕོ་བྲང་གྲུ་གསུམ་མཁའ་དབྱིངས་བདེ་ཆེན་ན། །དུར་ཁྲོད་རོ་ཡི་གདན་ལ་འགྱིང་བའི་ཚུལ། །བུད་མེད་ནག་མོ་མཛེས་པའི་ཆ་བྱད་<milestone unit="line" n="510.5"/>ཅན། །དཀར་མོ་སེར་མོ་དམར་མོ་ནག་མོའི་ཚོགས། །ཉིད་ལས་མི་གཞན་འཁོར་གྱིས་བསྐོར་ཏེ་གནས། །ཉིད་ཀྱི་ཐེ་ཚོམ་རྒྱས་པར་བཤད་པའི་ཕྱིར། །ཕྱག་ན་རྡོ་རྗེའི་སྤྲུལ་པ་ལྷ་མོ་བདེ་བྱེད་མ། །ཉིད་ལས་མི་གཞན་<milestone unit="line" n="510.6"/>དམོད་པའི་མཚོན་ཆ་ཅན། །རང་ལས་བྱུང་བའི་ནག་མོ་འབུམ་དང་ཆས། །རང་བྱུང་རྒྱལ་མོ་ཉིད་ལ་འདི་སྐད་གསོལ། །ཨེ་མ་ཧོ་རང་བྱུང་རྒྱལ་མོ་ཉིད། །བདག་ནི་རྟག་ཏུ་ཁྱོད་ལ་འདུད། ཁྱོད་ཀྱི་བྱིན་རླབས་ཐུགས་རྗེ་<milestone unit="page" n="511"/><milestone unit="line" n="511.1"/>༄༅། །གང་། །རྒྱ་ཆེན་བདག་ལ་བཤད་དུ་གསོལ། །ཞེས་གསོལ་པས། དེའི་དུས་དེའི་ཚེ། དཔལ་ལྡན་རང་བྱུང་གི་རྒྱལ་མོ་དེ་ཡང་། སྐུ་མདོག་མཐིང་ནག་འབར་བ། མཆེ་བ་གཙིགས་པ། རལ་བས་ས་གཞི་<milestone unit="line" n="511.2"/>ཁེབས་པ་ལ་སྤྱི་བོའི་གཙུག་ན་གཡུའི་རལ་པ་མཐིང་ག་འོད་དུ་འབར་བ་གཅིག་གནས་པ། ཞབས་གྱད་ཀྱི་དོར་ཐབས་སུ་བཞུགས་པ། གཡས་ན་བམ་ཆེན་གྱི་ཙིསྟ་སྲོག་པ་རྩ་དང་བཅས་ནས་བཟུང་བ། གཡོན་པ་ན་<milestone unit="line" n="511.3"/>གཡུའི་སྤྱང་མོ་རྐེ་ནས་བཟུང་ནས་ཕྲ་ཐབས་སུ་བསྣམས་པ། ཏི་ར་རོའི་གདན་ལ་ཏྲག་རསྒ་ཞེས་བྱ་བའི་སྒྲ་བརྗོད་ནས། ཉིད་ཀྱི་ལས་སྤྲུལ་པའི་མ་མོ་བཀྱེ་སྟེ། སྐུའི་སྤྲུལ་པ་ལས་བལ་མོ་ནག་མོ། གསུང་གི་སྤྲུལ་པ་<milestone unit="line" n="511.4"/>ལས་མ་མོ་སྲིན་མོའི་ཚོགས་དང་། ཐུགས་ཀྱི་སྤྲུལ་པ་ལས་མ་མོ་མོན་མོའི་ཚོགས་དང་། གཞན་ཡང་སྦྱོར་གིང་དང་སྒྲོལ་གིང་ལ་སོགས་པ་ཁྲམ་ཐོགས་ཀྱི་བདུད་དང་། སྲོག་གཅོད་ཀྱི་གིང་ལ་སོགས་པ་དང་བཅས་ཏེ<milestone unit="line" n="511.5"/>སྤྲུལ་པ་མང་པོ་ཉིད་ལས་བཀྱེ་བས། སྣང་སྲིད་ཐམ་ཅད་དུས་གཅིག་ཏུ་གཡོས་པར་གྱུར་ཏེ། ནད་ཀྱི་རླངས་པ་དང་། མཚོན་གྱི་ཆར་པ་དང་། བསྐལ་པ་ཕྲ་མོ་དང་། དུག་དབལ་ཡམས་ནད་དང་། གནམ་ལྕགས་སེར་<milestone unit="line" n="511.6"/>བ་ལ་སོགས་པ། དུས་གཅིག་དུ་འཁྲུགས་པར་གྱུར་ཏེ། །སླར་ཡང་འཁོར་བདུད་ཕོ་མོ་དེ་དག་རང་ལ་རྫོགས་པར་གྱུར་ཏོ། །སྣང་སྲིད་ཐམས་ཅད་བདེ་བ་ལ་དུས་གཅིག་ཏུ་བཀོད་དོ། །དུག་དབལ་དང་ཡམས་ནད་ལ་<milestone unit="page" n="512"/><milestone unit="line" n="512.1"/>སོགས་པ་ཐམས་ཅད་བདུད་རྩི་ཆེན་པོར་གྱུར་ཏེ། ཐམས་ཅད་ཐུགས་རྗེ་ཆེན་པོས་བདེ་བ་ལ་བཀོད་དོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་གླེང་གཞིའི་སྐབས་ཏེ་དང་པོའོ།། །།ལྷ་མོ་བདེ་བྱེད་མས་འདི་སྐད་<milestone unit="line" n="512.2"/>ཅེས་གསོལ་ཏོ། །དཔལ་ལྡན་རང་བྱུང་རྒྱལ་མོ་ཆེ། །ཐུགས་རྗེའི་བྱིན་རླབས་བདག་མོ་ནི། །ཉིད་ཀྱི་ལྟ་སྤྱོད་ཇི་ལྟར་ལགས། །ཐུགས་རྗེའི་བདག་མོས་བཤད་དུ་གསོལ། །ཅེས་གསོལ་པས་དཔལ་ལྡན་རང་བྱུང་རྒྱལ་<milestone unit="line" n="512.3"/>མོས་བཀའ་སྩལ་པ། ལྟ་བ་རྣམ་པ་གཉིས་ཡོད་དེ། །གཉིས་པོ་དེ་ཡང་གཅིག་གི་ངང་། །རང་བཞིན་ལྷུན་རྫོགས་ལྟ་བ་དང་། །རྟོགས་པ་མངོན་གྱུར་བལྟ་བའོ། །རང་བཞིན་ལྷུན་རྫོགས་ལྟ་བ་ནི། །སྣང་སྲིད་འདི་ལྟར་<milestone unit="line" n="512.4"/>སྣང་བའི་ཆོས། །ཕྱི་ནང་སྣོད་བཅ་ཐམས་ཅད་ཀུན། །མ་མོ་ཉིད་ལས་གཞན་མ་ཡིན། །མ་ནི་ཀུན་གཞི་དབྱིངས་ཀྱི་ཀློང་། །མོ་ནི་བྱང་སེམས་ཡེ་ཤེས་དང་། །དབྱིངས་དང་ཡེ་ཤེས་དོན་རྟོགས་པ། །མ་དང་མོ་ཡི་དོན་<milestone unit="line" n="512.5"/>རྟོགས་ཡིན། །མ་མོ་དེ་ལྟར་རྟོགས་པ་ནི། །རྟོགས་པ་མངོན་གྱུར་ལྟ་བ་ཡིན། །དེ་ལྟར་གཉིས་མེད་དོན་རྟོགས་ན། །བགྲོད་པ་མེད་པའི་ས་ཆེན་ནོན། །ཡང་གཅིག་མ་མོའི་ལྟ་བ་ནི། །མ་མོ་སྙིང་པོ་བྱང་ཆུབ་<milestone unit="line" n="512.6"/>སེམས། །སྙིང་པོ་ཉིད་ལས་གཞན་མ་ཡིན། །སྙིང་པོ་བྱང་ཆུབ་ཡེ་སངས་རྒྱས། །ཐམས་ཅད་དག་པས་སངས་རྒྱས་ཡིན། །ལྷུན་གྱིས་གྲུབ་པས་མ་མོ་ཡིན། །གཉིས་སུ་མེད་པས་མ་མོ་ཡིན། །རང་ལས་བྱུང་བས་མ་མོ་<milestone unit="page" n="513"/><milestone unit="line" n="513.1"/>༄༅། །ཡིན། །ཡོངས་ལ་ཁྱབ་པས་མ་མོ་ཡིན། །ཅིར་ཡང་སྣང་བས་མ་མོ་ཡིན། །གང་ཡང་ཤར་བས་མ་མོ་ཡིན། ཁྱབ་པར་གདལ་བས་མ་མོ་ཡིན། །མི་འགྱུར་མི་ཤིགས་མ་མོ་ཡིན། །གཅིག་ལས་མེད་པས་མ་<milestone unit="line" n="513.2"/>མོ་ཡིན། །ཐ་དད་མེད་པས་མ་མོ་ཡིན། །མ་མོ་སྒོམ་ཞིང་གྲུབ་ཏུ་མེད། །མ་མོ་བསྒོམས་ཤིང་བསྒྲུབས་ན་འགྲུབ། །བགྲོད་དུ་མེད་པར་གར་ཡང་ཕྱིན། །རྩལ་དུ་མེད་པས་གང་ཡང་འགྲུབ། །གདགས་སུ་མེད་<milestone unit="line" n="513.3"/>པས་ཐམས་ཅད་ཡིན། །ཐ་དད་སྣང་བས་གཉིས་སུ་མེད། །གཉིས་མེད་དོན་རྟོགས་མ་མོ་ཡིན། །མ་ནི་སྙིང་པོ་བྱང་ཆུབ་སེམས། །མོ་ནི་རང་བྱུང་ཡེ་ཤེས་ཡིན། །སྙིང་པོ་བྱང་ཆུབ་ཉིད་ལ་ནི། །རང་བྱུང་ཡེ་ཤེས་དེ་<milestone unit="line" n="513.4"/>བཞིན་ཉིད། །ཡེ་ནས་རྣམ་དག་སྙིང་པོ་ཉིད། །ཡེ་ནས་ལྷུན་གྱིས་རྫོགས་པར་གནས། ཁྱུང་ཆེན་ནམ་མཁར་ལྡིང་བ་ཡང་། །སྣང་སྲིད་ཕྱི་རྒྱ་རླབས་ཀྱིས་གཅོད། །སྙིང་པོ་བྱང་ཆུབ་ཉིད་ལས་ནི། །མ་མོ་ཞེས་སུ་གདགས་<milestone unit="line" n="513.5"/>སུ་མེད། །སྙིང་པོ་བྱང་ཆུབ་སེམས་ལས་ནི། །མ་མོ་གཞན་ནས་བཙལ་མི་རྙེད། །སེམས་ལས་ཀུན་འབྱུང་ཐམས་ཅད་སེམས། །མ་མོ་བྱང་ཆུབ་སེམས་ཀྱི་རྒྱན། །དེ་ལྟར་གཉིས་མེད་དོན་རྟོགས་ན། །མ་མོ་བསྒོམ་ཞིང་<milestone unit="line" n="513.6"/>བསྒྲུབ་མི་དགོས། །མ་མོ་ལུས་དང་གྲིབ་བཞིན་འགྲོགས། །ཞེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་ལྟ་བ་བསྟན་པའི་སྐབས་ཏེ་གཉིས་པའོ།། །།དེ་ནས་སྤྱོད་པ་བཀའ་སྩལ་པ་ནི། །གཟུགས་སུ་<milestone unit="page" n="514"/><milestone unit="line" n="514.1"/>སྣང་བ་ཐམས་ཅད་ཀུན། །མ་མོའི་སྐུ་ཡི་བདག་ཉིད་ཡིན། །སྒྲ་རུ་གྲག་པ་ཐམས་ཅད་ཀུན། །མ་མོའི་གསུང་གི་བདག་ཉིད་ཡིན། །སེམས་ཀྱི་དྲན་རྟོག་ཐམས་ཅད་ཀུན། །མ་མོའི་ཐུགས་ཀྱི་བདག་ཉིད་ཡིན། །རང་བྱུང་<milestone unit="line" n="514.2"/>ཡེ་ཤེས་ཐམས་ཅད་ཀུན། །མ་མོའི་ཡོན་ཏན་བདག་ཉིད་ཡིན། །ཐམས་ཅད་རང་ལས་བྱུང་བས་ནི། །ཕྲིན་ལས་རྣམ་བཞི་ཅིར་སྤྱད་ཀྱང་། །མ་མོའི་ཕྲིན་ལས་བདག་ཉིད་ཡིན། །དེ་ལྟར་སྤྱད་ལུགས་ཅི་<milestone unit="line" n="514.3"/>བདེར་སྤྱད། །ཐམས་ཅད་གཉིས་སུ་མེད་པར་སྤྱད། །ཐམས་ཅད་མ་ལུས་མ་མོར་སྤྱད། །མ་མོའི་སྙིང་པོ་སེམས་སུ་སྤྱད། །ཅེས་གསུངས་སོ། །ཟ་བྱེད་སྤྱང་རྒྱལ་ནག་མོ་འི་རྒྱུད་ལས་སྤྱོད་པ་བསྟན་པའི་སྐབས་ཏེ་གསུམ་<milestone unit="line" n="514.4"/>པའོ།། །།ལྷ་མོ་བདེ་བྱེད་ཡང་གསོལ་པ། །དཔལ་ལྡན་རང་བྱུང་རྒྱལ་མོ་ཆེ། །ལྟ་སྤྱོད་གཉིས་ཀྱི་བདག་མོ་ན། །ཉིད་ཀྱི་སྒོམ་སྒྲུབ་ཇི་ལྟར་ལགས། །ལྟ་སྤྱོད་བདག་མོས་བཤད་དུ་གསོལ། །དེ་སྐད་གསོལ་པ་<milestone unit="line" n="514.5"/>གསན་ནས་ཀྱང་། །རང་བྱུང་རྒྱལ་མོས་བཀའ་སྩལ་པ། །སྣང་སྲིད་ཐམས་ཅད་མ་མོར་བསྒོམ། །མ་མོ་བྱང་ཆུབ་སེམས་སུ་བསྒོམ། །སེམས་ཉིད་ཡེ་སངས་རྒྱས་པར་བསྒོམ། །ཐམས་ཅད་འབྱུང་བ་ལྔ་རུ་<milestone unit="line" n="514.6"/>བསྒོམ། །འབྱུང་བ་ལྔ་ཉིད་ནམ་མཁར་བསྒོམ། །ཕྱི་ནང་སྣོད་བཅུད་ཆོས་རྣམས་ཀུན། །ཆོས་ཉིད་བྱང་ཆུབ་སེམས་སུ་བསྒོམ། །དབྱིངས་དང་ཡེ་ཤེས་གཉིས་མེད་ན། །དེ་ཡང་མ་མོའི་སྒོམ་པ་ཡིན། །ཐབས་དང་ཤེས་<milestone unit="page" n="515"/><milestone unit="line" n="515.1"/>༄༅། །རབ་གཉིས་མེད་ན། །དེ་ཡང་མ་མོའི་སྒོམ་པ་ཡིན། །འཁོར་བ་མྱང་འདས་གཉིས་མེད་ན། །དེ་ཡང་མ་མོའི་སྒོམ་པ་ཡིན། །སངས་རྒྱས་སེམས་ཅན་གཉིས་མེད་ན། །དེ་ཡང་མ་མོའི་སྒོམ་པ་ཡིན། །བདེ་<milestone unit="line" n="515.2"/>དང་སྡུག་བསྔལ་གཉིས་མེད་ན། །དེ་ཡང་མ་མོའི་སྒོམ་པ་ཡིན། །ཤེས་རབ་ཏིང་འཛིན་གཉིས་མེད་ན། །དེ་ཡང་མ་མོའི་སྒོམ་པ་ཡིན། །ལྟ་བ་སྤྱོད་པ་གཉིས་མེད་ན། །དེ་ཡང་མ་མོའི་སྒོམ་པ་ཡིན། །ཕྱི་ནང་སྣོད་བཅུད་<milestone unit="line" n="515.3"/>གཉིས་མེད་ན། །དེ་ཡང་མ་མོའི་སྒོམ་པ་ཡིན། །ཡུལ་དང་དབང་པོ་གཉིས་མེད་ན། །དེ་ཡང་མ་མོའི་སྒོམ་པ་ཡིན། །མ་མོ་སེམས་དང་གཉིས་མེད་ན། །བསྒོམ་དུ་མེད་པ་སྒོམ་པའི་མཆོག །ཅེས་གསུངས་སོ། །ཟ་<milestone unit="line" n="515.4"/>བྱེད་སྤྱང་རྒྱལ་ནག་མོའི་རྒྱུད་ལས་སྒོམ་པ་བསྟན་པའི་སྐབས་ཏེ་བཞི་པའོ།། །།དེ་ནས་གྲུབ་པ་བསྟན་པ་ནི། །སྣང་ཞིང་སྲིད་པའི་ཆོས་རྣམས་ཀུན། །ཐམས་ཅད་མ་མོར་བསྒྲུབ་པར་བྱ། །མ་མོ་རང་བྱུང་སེམས་<milestone unit="line" n="515.5"/>སུ་བསྒྲུབ། །སེམས་ཉིད་ཡེ་བསྒྲུབས་ཆེན་པོ་ཡིན། །སྣང་མེད་ཀུན་ཏུ་སྣང་བའི་གདོས་པ་ཅན། །བྱ་བ་མེད་ཅིང་མཚན་ཉིད་ཅི་དགར་འགྱུར། །ནོར་བུ་རིན་ཆེན་ལྟ་བུའི་སེམས་ཉིད་དེ། །མ་མོ་མཁའ་འགྲོ་སེམས་ཅན་<milestone unit="line" n="515.6"/>རྣམས་ཀྱི་དངོས། །དེ་ཉིད་མ་ཡེངས་མ་མོའི་སྒྲུབ་པ་ཡིན། །ཞེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་སྒྲུབ་པ་བསྟན་པའི་སྐབས་ཏེ་ལྔ་པའོ།། །།ལྷ་མོ་བདེ་བྱེད་ཡང་གསོལ་པ། །དཔལ་ལྡན་རང་<milestone unit="page" n="516"/><milestone unit="line" n="516.1"/>བྱུང་རྒྱལ་མོ་ཆེ། །སྒོམ་སྒྲུབ་གཉིས་ཀྱི་བདག་མོ་ནི། །ཉིད་ཀྱི་སྦྱོར་སྒྲོལ་ཇི་ལྟར་ལགས། །སྒོམ་སྒྲུབ་བདག་མོས་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །རང་བྱུང་རྒྱལ་མོས་བཀའ་སྩལ་པ། །བདེ་<milestone unit="line" n="516.2"/>གཤེགས་ཐུགས་ཀྱི་ཡེ་ཤེས་ལ། །རང་གི་ཡེ་ཤེས་བློ་ཡིས་སྦྱོར། །ཐམས་ཅད་ཆོས་ཀྱིས་ཆོས་ཉིད་ལ། །སེམས་ཀྱིས་སེམས་ཉིད་གཉིས་མེད་སྦྱོར། །ཐབས་དང་ཤེས་རབ་གཉིས་མེད་སྦྱོར། །དབྱིངས་དང་ཡེ་ཤེས་<milestone unit="line" n="516.3"/>གཉིས་མེད་སྦྱོར། །སངས་རྒྱས་སེམས་ཅན་གཉིས་མེད་སྦྱོར། །འཁོར་བ་མྱང་འདས་གཉིས་མེད་སྦྱོར། །ཕྱི་ནང་སྣོད་བཅུད་གཉིས་མེད་སྦྱོར། །ཡུལ་དང་དབང་པོ་གཉིས་མེད་སྦྱོར། །སྣང་སྲིད་ཐམས་ཅད་མ་མོར་<milestone unit="line" n="516.4"/>སྦྱོར། །མ་མོའི་སྙིང་པོ་སེམས་སུ་སྦྱོར། །སེམས་ཉིད་ཡེ་སྦྱོར་ཆེན་པོ་ཡིན། །དེ་ལྟར་གཉིས་མེད་སྦྱོར་བ་ན། །དེ་ནི་མ་མོའི་སྦྱོར་བ་ཡིན། །ཞེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་སྦྱོར་བ་བསྟན་པའི་<milestone unit="line" n="516.5"/>སྐབས་ཏེ་དྲུག་པའོ།། །།དེ་ནས་སྒྲོལ་བ་བསྟན་པ་ནི། ཁམས་གསུམ་ཐམས་ཅད་རང་གི་སེམས་ཡིན་པས། །སེམས་ཉིད་ཡེ་སངས་རྒྱས་པས་ཁམས་གསུམ་ཡོངས་སྒྲོལ་ལ། །སྲིད་གསུམ་ཐམས་ཅད་རང་གི་<milestone unit="line" n="516.6"/>སེམས་ཡིན་པས། །སེམས་ཉིད་ཡེ་སངས་རྒྱས་པས་བྱར་མེད་འབད་རྩོལ་བྲལ། །སྲིད་པ་དག་པའི་ཞིང་དུ་ཡེ་སྒྲོལ་ཆེན་པོ་ཡིན། ཁུ།ད་དྲུག་ཕུང་པོར་སྣང་བ་ཡང་། །རང་གི་སེམས་ཉིད་ཡིན་ཏེ་ཡེ་སངས་རྒྱས། ཁུད་<milestone unit="page" n="517"/><milestone unit="line" n="517.1"/>༄༅། །དྲུག་འཁོར་བའི་རྩད་བཅད་དག་པའི་ཞིང་དུ་སྒྲོལ། །རྒྱུད་ལྔ་ལམ་གྱི་སྒོ་ཡང་རང་གི་སེམས་ཡིན་པས། །སེམས་ཉིད་ཡེ་ནས་སངས་རྒྱས་པས། །ངན་སོང་ལམ་ཡང་ཡེ་ནས་མེད །ཡེ་ནས་དག་པས་དག་<milestone unit="line" n="517.2"/>པའི་ཞིང་དུ་སྒྲོལ། །སྣང་སྲིད་ཐམས་ཅད་མ་མོའི་ངང་དུ་བསྒྲལ། །མ་མོ་མཁའ་འགྲོ་བྱང་ཆུབ་སེམས་སུ་བསྒྲལ། །སེམས་ཉིད་ཡེ་སངས་རྒྱས་པས་ཡེ་བསྒྲལ་ཆེན་པོ་ཡིན། །ཞེས་གསུངས་སོ། །ཟ་བྱེད་སྤྱང་རྒྱལ་ནག་<milestone unit="line" n="517.3"/>མོའི་རྒྱུད་ལས་སྒྲོལ་བ་བསྟན་པའི་སྐབས་ཏེ་བདུན་པའོ།། །།ལྷ་མོ་བདེ་བྱེད་ཡང་གསོལ་པ། །དཔལ་ལྡན་རང་བྱུང་རྒྱལ་མོ་ཆེ། །སྦྱོར་སྒྲོལ་གཉིས་ཀྱི་བདག་མོ་ན། །ཉིད་ཀྱི་གསོ་གསད་ཇི་ལྟར་ལགས། །སྦྱོར་<milestone unit="line" n="517.4"/>སྒྲོལ་བདག་མོས་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །རང་བྱུང་རྒྱལ་མོས་བཀའ་སྩལ་པ། །འཁོར་བའི་སྡུག་བསྔལ་ཐམས་ཅད་ཀུན། །བདེ་ཆེན་ཆོས་ཀྱི་དབྱིངས་སུ་གསོ། །ཕྱི་ནང་སྣོད་<milestone unit="line" n="517.5"/>བཅུད་ཐམས་ཅད་ཀུན། །སྙིང་པོ་བྱང་ཆུབ་སེམས་སུ་གསོ། །ཐུགས་རྗེ་ཆེན་པོའི་བྱིན་རླབས་ཀྱིས། ཁམས་གསུམ་སེམས་ཅན་ཉོན་མོངས་གསོ། །འདུ་བའི་ནད་ཀྱིས་ཟིན་པ་རྣམས། །བདུདརྩི་ཆེན་པོའི་སྨན་གྱིས་<milestone unit="line" n="517.6"/>གསོ། །ཐུགས་རྗེའི་རྒྱུན་ཐག་ཆད་པ་རྣམས། །རང་བྱུང་ཡེ་ཤེས་ཐུགས་རྗེས་གསོ། །དམ་ཚིག་རྒྱུན་ཐག་ཆད་པ་རྣམས། །མི་བརྗེད་གཟུངས་ཀྱི་ཐུགས་རྗེས་གསོ། ཁེས་རབ་མེ་སྟག་ཤི་བ་རྣམས། །ཏིང་འཛིན་མི་<milestone unit="page" n="518"/><milestone unit="line" n="518.1"/>ཡེངས་བརྟན་པོས་གསོ། ཁྲེས་རབ་མེ་ལྕེ་ཆད་པ་རྣམས། །རྟོགས་པའི་ཁྱད་པར་བརྟན་པོས་གསོ། །རང་བྱུང་ཡེ་ཤེས་རྒྱུན་ཆད་པ། །སྙིང་པོ་བྱང་ཆུབ་སེམས་ཀྱིས་གསོ། །སེམས་ཀྱི་དེ་ཉིད་མ་རྟོགས་པས། ཁྲེས་<milestone unit="line" n="518.2"/>རབ་ཏིང་འཛིན་བརྟན་པོས་གསོ། །མ་མོ་མཁའ་འགྲོ་གདུག་ག་་པ། །སྙིང་པོ་བྱང་ཆུབ་སེམས་ཀྱིས་གསོ། །ཞེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་གསོ་བ་བསྟན་པའི་སྐབས་ཏེ་བརྒྱད་<milestone unit="line" n="518.3"/>པའོ།། །།གསད་པའི་སྦྱོར་བ་བསྟན་པ་ནི། །དུག་ལྔ་ཡེ་ཤེས་ལྔ་རུ་བསད། །དུག་གསུམ་སྐུ་གསུང་ཐུགས་སུ་བསད། །སྡུག་བསྔལ་བདེ་བ་ཆེན་པོར་བསད། །འཁོར་བ་མྱ་ངན་འདས་པར་བསད། ཁྲེས་རབ་མེ་<milestone unit="line" n="518.4"/>ལྕེ་འབར་བ་ཡིས། །གཟུང་འཛིན་རླུད་ཚུབ་འཅོས་པ་བསད། ཁྲེས་རབ་མེ་སྟག་ཆེན་པོ་ཡིས། །རྣམ་རྟོག་གྲུ་ཆར་འབབ་པ་བསད། །རྣལ་འབྱོར་རྟོགས་པའི་ཁྱད་པར་གྱིས། །མ་རྟོགས་རྨོངས་པའི་གཏི་མུག་<milestone unit="line" n="518.5"/>བསད། །ཡེ་ཤེས་ཉི་མ་འོད་གསལ་བས། །གཏི་མུག་མུན་པ་འཐིབས་པ་བསད། །སྣང་སྲིད་ཆོས་རྣམས་སེམས་སུ་བསད། །མ་མོ་མཁའ་འགྲོའི་དབྱིངས་སུ་བསད། ཁེ་བ་མེད་པས་ཡེ་བསད་ཡིན། །སེམས་<milestone unit="line" n="518.6"/>ཅན་ཐམས་ཅད་སེམས་སུ་བསད། །རྟོགས་པ་མངོན་དུ་གྱུར་པ་ན། །ཏིང་འཛིན་ལས་སུ་རུང་བ་ན། །སྣང་སྲིད་ཐམས་ཅད་གསད་པར་བྱ། །གསད་དུ་མེད་དེ་ཡེ་བསད་ཡིན། །ཞེས་གསུངས་སོ། །ཟ་བྱེད་སྤྱང་རྒྱལ་<milestone unit="page" n="519"/><milestone unit="line" n="519.1"/>༄༅། །ནག་མོའི་རྒྱུད་ལས་བསད་པ་བསྟན་པའི་སྐབས་ཏེ་དགུ་པའོ།། །།ལྷ་མོ་བདེ་བྱེད་ཡང་གསོལ་པ། །དཔལ་ལྡན་རང་བྱུང་རྒྱལ་མོ་ཆེ། །གསོ་གསད་གཉིས་ཀྱི་བདག་མོ་ན། །ཉིད་ཀྱི་དབབ་བཅད་<milestone unit="line" n="519.2"/>ཇི་ལྟར་ལགས། །གསོ་གསད་བདག་མོས་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །རང་བྱུང་རྒྱལ་མོས་བཀའ་སྩལ་པ། །འཁོར་བའི་ལུང་རོང་སྐམ་པོ་སྲ །བྱང་ཆུབ་སེམས་ཀྱི་ཆུ་བོ་དབབ། །རྣམ་<milestone unit="line" n="519.3"/>རྟོག་མེ་ཆེན་འབར་བ་ལ། །ཡེ་ཤེས་ཆེན་པོའི་ཆུ་བོ་དབབ། །དུག་ལྔའི་འབྲས་བུ་སྨིན་པ་ལ། །ཡེ་ཤེས་ལྔ་ཡི་སེར་བ་དབབ། །དུག་གསུམ་ལོ་མ་རྒྱས་པ་ལ། །སྐུ་གསུང་ཐུགས་ཀྱི་ཐོག་ཆེན་དབབ། །གཟུང་འཛིན་རླུང་<milestone unit="line" n="519.4"/>ཚུབ་ལྡང་བ་ལ། །ཏིང་འཛིན་བརྟན་པོའི་ཐིབས་ཀྱིས་གནོན། །ཡུམ་གྱི་པདྨའི་བྷ་ག་སྲ །བྱང་ཆུབ་སེམས་ཀྱི་ཆུ་བོ་དབབ། །ཆོས་ཀྱི་དབྱིངས་ཉིད་གདལ་བ་སྲ །རིག་པའི་ཡེ་ཤེས་ཆུ་བོ་དབབ། །མཁའ་དབྱིངས་བདེ་<milestone unit="line" n="519.5"/>ཆེན་ཀློང་ཡངས་སུ། །ཤེས་རབ་ཏིང་འཛིན་ཆུ་བོ་དབབ། །མཁའ་འགྲོ་མ་མོའི་ཕྱོགས་ཆད་དུ། །སྙིང་པོ་བྱང་ཆུབ་ཆུ་བོ་དབབ། །དབབ་ཏུ་མེད་དེ་ཡེ་ཕབ་ཡིན། །དེ་ལྟར་དབབ་པ་བསྟན་པ་ནི། །བྱང་ཆུབ་སེམས་ཀྱི་ཆུ་<milestone unit="line" n="519.6"/>ཆེན་ཏེ། །མ་མོ་མཁའ་འགྲོའི་དབབ་ལུགས་ཡིན། །ཟ་བྱེད་སྤྱང་རྒྱལ་ནག་མོའི་རྒྱུད་ལས་དབབ་པ་བསྟན་པའི་སྐབས་ཏེ་བཅུ་པའོ།། །།དེ་ནས་བཅད་ལུགས་བཀའ་སྩལ་པ། །བདེ་ཆེན་ཆོས་དབྱིངས་ཀློང་<milestone unit="page" n="520"/><milestone unit="line" n="520.1"/>ཡངས་སུ། །ཉོན་མོངས་འཁོར་བའི་རྒྱུན་ཐག་བཅད། །ང་དང་བདག་ཏུ་བལྟ་བ་ལ། །གཉིས་མེད་རལ་གྲི་རྣོན་པོ་ཡིས། །བྱང་ཆུབ་སེམས་སུ་རྒྱུན་ཐག་གཅད། །དུག་ལྔའི་ཁང་བུར་བཅུག་པ་ལ། །ཡེ་ཤེས་ལྔ་རུ་<milestone unit="line" n="520.2"/>རྒྱུན་ཐག་གཅད། །དུག་གསུམ་དྲ་བར་ཆུད་པ་ལ། །སྐུ་གསུང་ཐུགས་སུ་རྒྱུན་ཐག་གཅད། །ཆགས་སྡང་ལྕགས་སུ་བཙུད་པ་ལ། །ཐབས་དང་ཤེས་རབ་སྤུ་གྲི་ཡིས། །ཆགས་སྡང་གཉིས་ཀྱི་རྒྱུན་ཐག་བཅད། །ཡིད་<milestone unit="line" n="520.3"/>གཉིས་ཐེ་ཚོམ་ཟ་བ་ལ། ཁྲེས་རབ་ཏིང་འཛིན་བརྟན་པོ་ཡིས། །ཡིད་ཆེས་དད་པར་རྒྱུན་ཐག་གཅད། །སྣང་སྲིད་མ་མོ་ཐམས་ཅད་ཀུན། །རང་གི་སེམས་ལས་བྱུང་བས་ན། །སེམས་ཉིད་ཡིན་པར་རྒྱུན་ཐག་<milestone unit="line" n="520.4"/>གཅད། །གཅད་དུ་མེད་དེ་རྣམ་རྟོག་རྣམས། །ཡེ་སངས་རྒྱས་པས་ཡེ་རྩད་གཅད། །ཅེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་གཅད་ཐབས་བསྟན་པའི་སྐབས་ཏེ་བཅུ་གཅིག་པའོ།། །།བདེ་བྱེད་<milestone unit="line" n="520.5"/>ལྷ་མོས་ཡང་གསོལ་པ། །དཔལ་ལྡན་རང་བྱུང་རྒྱལ་མོ་ཆེ། །དབབ་གཅད་གཉིས་ཀྱི་བདག་མོ་ན། །ཉིད་ཀྱི་མངོན་དུ་སྒྲུབ་ཐབས་གང་། །རྫས་དང་བྱ་བ་ཇི་ལྟར་ལགས། །ཕྲིན་ལས་གཞུད་བསྲང་ཇི་ལྟར་<milestone unit="line" n="520.6"/>ལགས། །སྒྲུབ་ཐབས་རྣམ་པ་དུ་རུ་བསྟན། །དབབ་གཅད་བདག་མོས་བཤད་དུ་གསོལ། །དེ་སྐད་གསོལ་བ་གསན་ནས་ཀྱང་། །རང་བྱུང་རྒྱལ་མོས་བཀའ་སྩལ་པ། །ལས་སུ་བྱ་བའི་བྱེ་བྲག་རྣམས། །ངེས་པར་<milestone unit="page" n="521"/><milestone unit="line" n="521.1"/>༄༅། །བཤད་ཀྱི་ཚུལ་བཞིན་ཉོན། །མངོན་དུ་སྒྲུབ་ཐབས་རྣམ་པ་གསུམ། །རབ་ཀྱིས་ཏིང་འཛིན་བརྟེན་ནས་བསྒྲུབ། །འབྲིང་གིས་སྔགས་ལ་བརྟེན་ཏེ་བསྒྲུབ། །ཐ་མས་རྫས་ལ་བརྟེན་ཏེ་བསྒྲུབ། །རབ་ཀྱིས་<milestone unit="line" n="521.2"/>ཏིང་འཛིན་སྒྲུབ་ཐབས་ནི། །དཀྱིལ་འཁོར་གཞལ་ཡས་གསལ་བ་ལ། །དམིགས་པ་བསྐྱེད་ལ་ནན་ཏན་བྱ། །དམིགས་པ་གསལ་བར་གྱུར་པ་དང་། །ཏིང་འཛིན་བརྟན་པོར་གྱུར་པ་ཡིས། །མ་མོ་ལས་སུ་རུང་བ་<milestone unit="line" n="521.3"/>དང་། །རྣལ་འབྱོར་ལུས་དང་གྲིབ་བཞིན་འགྱུར། །དམིགས་པ་གསལ་བར་མ་གྱུར་ཅིང་། །ལྷ་མོ་ལས་སུ་མ་རུང་ན། །ནམ་ཀྱང་བཀོལ་དུ་མི་བཏུབ་སྟེ། །དབེན་པ་ཆེན་པོའི་ས་ཕྱོགས་སམ། །དུར་ཁྲོད་མ་མོ་ཆགས་ས་<milestone unit="line" n="521.4"/>མྲ །བདག་ལས་མ་ཡིན་གཞན་མི་བསྙེན། །འདུ་འཛི་སྤངས་ལ་བདེ་གནས་བཤམས། །མཎྜལ་ཆག་ཆག་ལེགས་བཏབ་ལ། །དར་དཀར་རས་ལ་མ་མོ་ཉིད། །འབྲི་མཁན་དམ་ཚིག་ཅན་གྱིས་བྲི། །མདོག་ནག་ཞབས་<milestone unit="line" n="521.5"/>བགྲད་མཆེ་གཙིགས་པ། །སྤྱན་བཟློག་རལ་པ་ཐུར་དུ་བསིག །མཐིང་གའི་རལ་པ་ཆག་གང་བ། །འོད་འབར་གྱེན་དུ་བསྒྲེང་བའོ། །གཡས་པ་བམ་ཆེན་ཙིསྟ་ལ། །གཡོན་པ་སྤྱང་མོ་ཕྲ་ཐབས་ཐོགས། །སྐྲ་དང་རལ་<milestone unit="line" n="521.6"/>པའི་གསེབ་ནས་ཀྱང་། །སྤྱང་མོ་མང་པོ་འཕྲོ་བ་བྲི། །གཡས་སུ་སྒྲོལ་བའིགིངཆེནབྲི། །གཡོན་དུ་སྦྱོར་བའིགིངཆེནབྲི། །ཁདོག་གཟུགས་མདངས་མཛེས་པར་བྲི། །དེ་ལྟར་བྲིས་པའི་མ་མོ་དེ། །མཎྜལ་དབུས་སུ་<milestone unit="page" n="522"/><milestone unit="line" n="522.1"/>དེ་བཞག་ལ། །དམིགས་པ་བསྐྱེད་ལ་ནན་ཏན་བྱ། །རེས་བྱིང་རེས་གསལ་ཅུང་ཟད་ཙམ། །མང་དུ་བྱུང་བས་ནན་ཏན་བྱ། །དེ་ལྟར་བྱུང་སྟེ་མངོན་གསལ་ན། །རང་གི་སེམས་ཉིད་ཡིན་པར་བལྟ། །ལོའམ་ཟླ་བའི་བར་<milestone unit="line" n="522.2"/>དུ་བྱ། །དེ་ལྟར་ཡིན་པར་ཤེས་རྟོགས་ན། །ཕྲིན་ལས་རྣམ་བཞི་ཅི་དགར་སྤྱད། །ཞི་རྒྱས་གཉིས་ཀྱིས་གསོ་བར་བྱ། །དབང་དྲག་གཉིས་ཀྱིས་གསད་པར་བྱ། །གསལ་བ་མངོན་དུ་གྱུར་པ་ན། །རང་ཉིད་ཅི་བདེ་ཅི་<milestone unit="line" n="522.3"/>དགར་སྤྱད། །ཅེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་རབ་ཏིང་ངེ་འཛིན་ལ་བརྟེན་ཏེ་བསྒྲུབ་པའི་སྐབས་ཏེ་བཅུ་གཉིས་པའོ།། །།སྔགས་ལ་བརྟེན་ཏེ་བསྒྲུབ་པ་ནི། །དེ་ལྟར་བཀྲམ་པའི་མ་<milestone unit="line" n="522.4"/>མོ་དེའི། །མདུན་དུ་དམ་རྫས་འཚོགས་བྱས་ལ། །སྔགས་ནི་སེམས་མ་ཞུགས་པར་བཟླས། །ཏྲག་རསྒ་ཁ་མུན་ཏྲ་མུ་རུ་ལུ་རུ་ལུ་ཧུ༷་སྨྱོ་ཧུ༷། རག་མོ་ཏེ་ཀུམ་ཛ་ཛ་ཁ་ལ་སྨྱོ། རུ་ལུ་རུ་ལུ་མ་ཧི་སྨྱོ། དེ་ནི་རྒྱུན་དུ་དྲང་བར་<milestone unit="line" n="522.5"/>བྱ། །དྲག་མོའི་སྔགས་འདིས་མཆོད་པར་བྱ། ཁྲ་ཁྲག་སྙིང་སོགས་སྤྱན་གཟིགས་དང་། །གཏོར་མ་རྒྱས་པར་གསལ་བཀྲམ་ལ། །སྒག་རསྒ་ཏྲག་རསྒ་ཙིསྟ་ཁུ་ཧི་སྙིང་ཁ་རག །སྒག་རསྒ་གྲམ། མ་ཧྭ་མྱ༷་ས་ལ་ཡ མ་ཧྭ་<milestone unit="line" n="522.6"/>རཀྟ་གྲམ། ཙིཀྟ་རྦད་ཐུམ་རི་ལི་ལི་རྦད། དྲག་པོའི་སྔགས་འདིས་ལས་ལ་བཏང་། ཏྲག་རསྒ་བཛྲ་ཁ་ཆུམས་རི་ལི་ལི། སྨྱོ་རྦད་སྨྱོ། པྲ་ཏི་ས་ན་མ་ཛ་སྨག་པྲ་ཏི་ས་ནམ་ཛ་ནི་ཁྲི་རྨག་ཁུམ་ཁུམ་མག་མག་ཆོད། ཡུངས་<milestone unit="page" n="523"/><milestone unit="line" n="523.1"/>༄༅། །ཀར་ཡུངས་ནག་སྐེ་ཚེ་དང་། །དུག་རྫས་ལ་སོགས་རྫས་ཀྱིས་བརྡེག །རྫས་རྣམས་སྒྲོལ་བའི་གིང་དུ་བསྒོམ། །དེ་བཞིན་སྔགས་རྣམས་རིམ་གྱིས་སོ། །ཞེས་གསུངས་སོ། །ཟ་བྱེད་སྤྱང་རྒྱལ་ནག་མོའི་<milestone unit="line" n="523.2"/>རྒྱུད་ལས་སྔགས་ལ་བརྟེན་ཏེ་བསྒྲུབ་པའི་སྐབས་ཏེ་བཅུ་གསུམ་པའོ།། །།རྫས་ལ་བརྟེན་ཏེ་བསྒྲུབ་པ་ནི། །རྫས་ནི་རྣམ་པ་ལྔ་རུ་བཤད། །དབང་རྫས་མཆོད་རྫས་བསྒྲུབ་པའི་རྫས། །བརྟེན་རྫས་བསྐང་རྫས་<milestone unit="line" n="523.3"/>ལྔ་རུ་བཤད། །དབང་རྫས་བྱང་སེམས་དཀར་དམར་དང་། །ཆང་ཕུད་ཨ་མྲི་ཏ་སྦྱར་བའོ། །རྒྱུས་ཆེན་སྲོག་ཤད་ལ་སོགས་པའོ། །མཆོད་རྫས་སྙིང་ཁྲག་ལ་སོགས་ཤ །དཀར་གསུམ་མངར་གསུམ་སྤྱན་གཟིགས་<milestone unit="line" n="523.4"/>སོགས། །སྨན་དང་ཕུད་དང་སྙིང་གིས་མཆོད། །འབྲས་བུ་སྣ་ཚོགས་དེ་བཞིན་དུའོ། །སྒྲུབ་རྫས་རྦ་ཀར་ཚིགས་གསུམ་པ། །དུག་ཁྲག་ལ་སོགས་ཐུན་རྣམས་སོ། །རྟེན་རྫས་ཤེས་རབ་མཚལ་ཆེན་དང་། །ཨ་མྲི་ཏ་དང་<milestone unit="line" n="523.5"/>བྱང་ཆུབ་སེམས། ཁྲ་ཁྲག་སྙིང་སྣ་ཚོགས་པའི་ཕྱེ། །རྟག་ཏུ་ལུས་ལ་བསྲེལ་བར་བྱ། །རུ་དར་དམར་ནག་ལེ་བརྒན་གུར། །རྨ་བྱའི་རྒྱལ་མཚན་མཐིང་ནག་གུར། །སྣེལ་མོའི་གཡང་གཞི་སྣེལ་མོའི་མགོ །ནལ་བུའི་<milestone unit="line" n="523.6"/>རྒྱལ་མཚན་ཤ་ཁྲག་སྙིང་། །སྤྱི་བླུགས་ཞྭ་དང་རྔ་གླིངདུང། །ཙིསྟའིརྒྱལམཚན་ལུག་ནག་གསེབ། །ལྟག་སྤྲོད་རྔ་དངཕྲེངཆེནརྣམས། །མ་མོ་བརྟེན་པའི་རྫས་སུ་བཤད། །བསྐང་རྫས་འབྲས་བུ་སྣ་ཚོགས་དང་། །བྱ་<milestone unit="page" n="524"/><milestone unit="line" n="524.1"/>ནག་ལུག་ནག་ཁྱི་རོག་མོ། །འབྲི་རོག་མོ་ལ་སོགས་པས་བསྐང་། །མི་ཁྱི་རྟ་ཡི་བམ་གྱིས་བསྐོར། །མདོས་ལ་སོགས་པའང་དེ་བཞིན་ནོ། །དེ་ལྟར་རྫས་རྣམས་ཚོགས་པ་དང་། །མ་མོ་གཉིས་སུ་མེད་པར་འགྱུར། །ཞེས་<milestone unit="line" n="524.2"/>གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་རྫས་ལ་བརྟེན་ཏེ་བསྒྲུབ་པའི་སྐབས་ཏེ་བཅུ་བཞི་པའོ།། །།དེ་ནས་ཕྲིན་ལས་གཞུད་བསྲང་བ། །བྲག་དམར་ཆོལ་ཟངས་འདྲ་བའམ། །མཚོ་གླིང་དུར་ཁྲོད་<milestone unit="line" n="524.3"/>དག་ཏུ་བསྒྲུབ། །ཟླ་བ་མར་གྱི་ཉི་ཤུ་གཉིས། །གཟའ་མཆོག་སྒྲ་གཅན་འཛིན་ལ་གཏད། །བསྒྲུབ་བྱ་ཤེས་ལྡན་དབང་རྫོགས་པས། །དཀྱིལ་འཁོར་ཞི་རྒྱས་དབང་དྲག་བཞི། །དབུས་སུ་མཚལ་གྱིས་ཏྲག་བྲིས་ལ། །རྦ་<milestone unit="line" n="524.4"/>དཀར་ཚིགས་གསུམ་གཟུགས་པར་བྱ། །སྐྱེར་པ་མགོ་ལིང་ཡལ་ག་ལྔ། །དེ་བཞིན་མཁའ་བའི་རྩ་རུ་གཟུག །སྣེལ་མོའི་ཐོད་པ་དུམ་ལྔའི་ནང་། །རྟེན་རྫས་ཤེས་རབ་མཚལ་ཆེན་དང་། །ཨ་མྲི་ཏ་དང་ཆང་ཕུད་<milestone unit="line" n="524.5"/>སོགས། །སྤྱན་གཟིགས་གཏོར་མ་དེ་བཞིན་ཏེ། །རྒྱབ་ནི་འཇམ་དཔལ་ཕུར་ལ་བརྟེན། །ཡང་ན་ཆེ་མཆོག་དེ་བཞིན་ནོ། །ཏིང་འཛིན་རྣམ་གསུམ་གསལ་བསྒོམ་ལ། །དབང་ཆེན་གཞལ་ཡས་གདན་བཅས་<milestone unit="line" n="524.6"/>བསྒོམ། །བསྐྱེད་པ་རྐྱེན་གྱི་སྔགས་བརྗོད་དེ། །དབུས་ཀྱི་ཤིང་དང་ཐ་མི་དད། །སྐུ་ལ་དབང་བསྐུར་དུག་གིས་མཐུ་བྱིན་བསྐྱེད། །ཕྲིན་ལས་རྫོགས་ནས་རྟག་པར་རྒྱུན་སྔགས་བཟླས། །བར་དུ་རྦད་ཅིང་ཐ་མར་བསད་<milestone unit="page" n="525"/><milestone unit="line" n="525.1"/>༄༅། །སྔགས་བཟླས། །བརྡེག་པའི་སྔགས་བཟླས་སྙིང་ཐུན་དབབ་པར་བྱ། །གཏོར་མ་གཏང་ཞིང་ལས་ཀྱི་མཐའ་བསྡུ་སྟེ། །ས་ཚོན་མཁར་བ་དགྲ་བོའི་ཕྱོགས་སུ་བསྟན། །བརྣག་པའི་ལིསྐོ་དུག་གིས་གནན་<milestone unit="line" n="525.2"/>པར་བྱ། །མིང་བྱང་གཏུབ་ཅིང་སྔགས་བཟླས་སྤྱིན་བསྲེག་བྱ། །རྦ་དཀར་མི་ལག་མི་བསྐུར་རྟག་ཏུ་མ་མོར་བསྒོམ། །ཕྲིན་ལས་ཡོངས་སུ་རྫོགས་ནས་ལུས་དང་གྲིབ་བཞིན་འགྱུར། །ཞེས་གསུངས་སོ། །ཟ་བྱེད་སྤྱང་<milestone unit="line" n="525.3"/>རྒྱལ་ནག་མོའི་རྒྱུད་ལས་ཕྲིན་ལས་བསྟན་པའི་སྐབས་ཏེ་བཅོ་ལྔ་པའོ།། །།བདེ་བྱེད་ལྷ་མོས་ཡང་གསོལ་པ། །དཔལ་ལྡན་རང་བྱུང་རྒྱལ་མོ་ཆེ། །ཕྲིན་ལས་ཐམས་ཅད་བདག་མོ་ན། །སྒྲུབ་ཐབས་རྣམས་དུ་རུ་<milestone unit="line" n="525.4"/>བསྟན། །ཕྲིན་ལས་བདག་མོས་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །རང་བྱུང་རྒྱལ་མོས་བཀའ་སྩལ་པ། །སྒྲུབ་ཐབས་རྣམ་པ་གསུམ་དུ་བཤད། །ཕོ་བསྒྲུབ་འཁོར་ལོ་ལ་བརྟེན་བསྒྲུབ། །མོ་<milestone unit="line" n="525.5"/>བསྒྲུབ་འཁོར་བའི་ཁྲག་ལ་བསྒྲུབ། །དྲག་སྔགས་ཡུངས་ཀར་ལ་བརྟེན་བསྒྲུབ། །ཕོ་བསྒྲུབ་འཁོར་ལོར་བརྟེན་བསྒྲུབ་པ། །ཕོ་དང་འཁོར་ལོ་སྟོབས་ཆེ་སྟེ། །དེ་ཕྱིར་འཁོར་ལོར་བརྟེན་ཏེ་བསྒྲུབ། །ཕོ་ནི་གདུག་ཅིང་<milestone unit="line" n="525.6"/>གཏུམ་པ་སྟེ། །དེ་ཕྱིར་འཁོར་ལོར་བརྟེན་ལ་བསྒྲུབ། །ཕོ་ཡིས་ཐམས་ཅད་སྒྲོལ་བྱེད་པས། །དེ་ཕྱིར་འཁོར་ལོར་བརྟེན་ལ་བསྒྲུབ། །འཁོར་ལོ་བསྐོར་བས་ཐམས་ཅད་སྒྲོལ། །འཁོར་ལོ་བསྐོར་བས་ཐམས་ཅད་<milestone unit="page" n="526"/><milestone unit="line" n="526.1"/>གཅོད། །ཕྲིན་ལས་རྣམ་བཞིས་དངོས་པོ་གཅོད། །དེ་ཕྱིར་འཁོར་ལོར་བརྟེན་ཏེ་བསྒྲུབ། །དུར་ཁྲོད་རས་ལ་སྐྱང་ནུལ་བྱ། །དུག་ཁྲག་མཚོན་ལྕགས་བརྡར་ལ་བྱུག །སྒྲོལ་གིང་སྦྱོར་གིང་ཞལ་བྲིས་ལ། །ལྟོ་བར་སྲིད་<milestone unit="line" n="526.2"/>པའི་འཁོར་ལོ་བསྐོར། །སྲོག་གི་འཁོར་ལོ་བསྐོར་བའི་ཚེ། །སྲོག་ལས་དྲང་བའི་སྙིང་པོས་བསྐོར། །བསད་པའི་འཁོར་ལོ་བསྐོར་བའི་ཚེ། །ཕུང་ཞིང་བསྒྲལ་བའི་འཁོར་ལོ་བསྐོར། །བར་བར་མིང་རུས་ཤམ་བུར་<milestone unit="line" n="526.3"/>སྦྱར། །བཱ་ར་ཡ་ཡི་སྨྱོ་བསྒྲགས་གདབ། །སྲོག་གི་འཁོར་ལོ་སྒྲུབ་པ་ན། །བདུད་རྩི་ཆང་ཕུད་སྨན་གྱིས་བཀྲུ། །བསྐང་བའི་ཆོ་ག་རྒྱ་ཆེར་བྱ། །བསད་པའི་འཁོར་ལོ་འགྲུབ་པའི་ཚེ། །རབས་ཆད་ཐོད་བཅུག་གནན་<milestone unit="line" n="526.4"/>གཏད་བྱ། །སྒྲོལ་བ་སྒྲོལ་གིང་ཉིད་ལ་སྟེ། །གཏད་པ་ཞང་པོ་ཀླུ་ལའོ། །ཞེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་ཕོ་འཁོར་ལོ་ལ་བརྟེན་ཏེ་བསྒྲུབ་པའི་སྐབས་ཏེ་བཅུ་དྲུག་པའོ།། །།མོ་སྒྲུབ་<milestone unit="line" n="526.5"/>འཁོར་བའི་ཁྲག་ལ་བསྒྲུབ་པ་ནི། །མོ་ཡི་རང་བཞིན་འདོད་ཆགས་ཆེ། ཁྲག་གི་རང་བཞིན་ཆགས་པའི་རྒྱུ། །ཆགས་པའི་འབྲས་བུ་ཁྲག་ཏུ་སྨིན། །དེ་ཕྱིར་ཁྲག་ལ་བརྟེན་ཏེ་བསྒྲུབ། །དང་པོ་བསྒྲུབ་ཚེ་ཁྲག་གིས་<milestone unit="line" n="526.6"/>མཆོད། །བསདཔའིམཚོན ཆཁྲགགིསབྱ། ཁྲག་ལ་དུག་གི་གྲོགས་དང་སྦྱར། །དུག་ཁྲག་ནད་ཀྱི་རྒྱུ་ཡིན་པས། །གསོད་ཚེ་དུག་ཁྲག་སྤྱོ་བར་བྱ། ཁྲག་ལ་རྣམ་པ་གཉིས་ཡོད་སྟེ། ཁེ་བའི་ཁྲག་དང་གསོན་པོའི་<milestone unit="page" n="527"/><milestone unit="line" n="527.1"/>༄༅། །ཁྲག །གསོན་པའི་ཁྲག་གིས་བསྒྲུབ་ཅིང་མཆོད། ཁོ་བའི་ཁྲག་གིས་གསད་པར་བྱ། །དུག་དང་ཁྲག་གཉིས་དྲག་པོའི་རྫས། ཁྲག་འཕང་དུག་ལ་གནན་པ་བྱ། །ཞེས་གསུངས་སོ། །ཟ་བྱེད་སྤྱང་རྒྱལ་<milestone unit="line" n="527.2"/>ནག་མོའི་རྒྱུད་ལས་མོ་འཁོར་བའི་ཁྲག་ལ་བརྟེན་ཏེ་བསྒྲུབ་པའི་སྐབས་ཏེ་བཅུ་བདུན་པའོ།། །།དྲག་སྔགས་ཡུངས་ཀར་ལ་བརྟེན་བསྒྲུབ་བྱ་བ། ཡུངས་ཀར་སྔགས་ཀྱི་མཚོན་ཡིན་ཏེ། །དྲག་པོའི་རྫས་སུ་རབ་ཏུ་<milestone unit="line" n="527.3"/>བསྔགས། །ཡུངས་ཀར་རྒྱལ་པོ་དག་ལའང་། །གོང་དུ་བསྙེན་པ་རྫོགས་བྱས་ཏེ། །མཚན་མ་དྲོད་ལ་ཕེབས་པ་དང་། །དམིགས་བྱའི་ལིསྐོ་ཉིད་ལའོ། །ཏྲིག་ཏྲིག སེར་སེར། ཀུ་ལུ་ཀུ་ལུ། མོ་ཀུ་མོ་ཀུ། ཙ་ཧ་ཙ་ཧ། མུ་ཏ་<milestone unit="line" n="527.4"/>ཛ་ལ་ཁ་ཧེ། ཙག་ར་ལྡིང་། མུ་ལུ་མུ་མྲ མྱོགས་ལྡིང་ལྡང་། བུ་ཆག་ཕྱུག མི་ཧ་ཧེ། བཤལ་བཤུལ། མུ་ཧུ་པ་ནི་ཙག་ཙག ཙིག་ཙིག མུ་སྟམ་ཏི། ཧེ་ལེ་ཧེ་ཏེ། སུ་རུ་ཙིས་ཙི། མྱོག་མྱོག །ཐུམ་ཐུམ། དཀར་ལྡན་མེ་ཧེ། ཧ༷་<milestone unit="line" n="527.5"/>ཀུ་ལུ་ཙེ་ཨེ་ཕཊ་ནི། དགའ་བའི་མཆོག་ཆེན་པོའོ། །ཙིང་ལྡིང་མུ་ཀ་ཡེ་ཀོད་ཀོད་མི་ཧེ། མྱ་མྱ། མི་མི་ཙེ་ཀུ། ཧུ་ཧུ་ཙི་ལྡིང་། མུ་ད་ཡ་ཙིང་ལྡིང་། ཁུ་རྩོག་ནེ། ཙ་ཧ་མེ་མུ་ཀ་ཡེ། ཏིང་མུ་ལོང་རྩ་ཀ་ཡེ། སྐར་མི་ཏིང་ཏིང་<milestone unit="line" n="527.6"/>པྲག་པྲག པྲིབ་པྲིབ་རྩིང་ལེ་སྟེང་། མི་ལོ་ཀ་ཡང་ཤིང་པི་མྱོངས་སྟ་རི། ཞེས་གོང་དུ་བསྙེན་པ་རྫོགས་བྱས་ཏེ། །ལིསྐོ་ཉིད་ལ་བརྡེག་པར་བྱ། །འདི་ནི་སྔགས་ཀྱི་མཆོག་ཡིན་ཏེ། །ཡང་སྙིང་ཐུགས་ཀྱི་རྒྱལ་པོས་<milestone unit="page" n="528"/><milestone unit="line" n="528.1"/>བྱ། །བརྡེག་ན་གང་ཡིན་གསོད་པ་སྟེ། །ཕུང་བྱེད་དྲག་སྔགས་གཟིར་བའི་ཐབས། །དཀྲུགས་ན་སྲིད་པ་གོ་བཟློག་སྟེ། །སྲིད་པ་གསུམ་ཡང་འཁྲུགས་པར་འགྱུར། །ཞེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་<milestone unit="line" n="528.2"/>ལས་དྲག་སྔགས་ཡུངས་ཀར་ལ་བརྟེན་ནས་བསྒྲུབ་པའི་སྐབས་ཏེ་བཅོ་བརྒྱད་པའོ།། །།ལྷ་མོ་བདེ་བྱེད་ཡང་གསོལ་པ། །ལས་ཀྱི་དཀྱིལ་འཁོར་ཆེན་པོ་དག །ཚུལ་དང་ཐབས་ནི་ཇི་ལྟར་ལགས། །རང་བྱུང་<milestone unit="line" n="528.3"/>རྒྱལ་མོས་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །རང་བྱུང་རྒྱལ་མོས་བཀའ་སྩལ་པ། །མན་ངག་ལས་ཀྱི་དཀྱིལ་འཁོར་ནི། །དུར་ཁྲོད་མ་ལ་ཡར་སོང་ལ། །སྣེལ་མོའི་རོའམ་ཡང་ན་ནི། །གྲི་མོར་ཤི་<milestone unit="line" n="528.4"/>བའི་རོ་བླངས་ལ། །སྟི་ར་རོ་ཚོལ་ཆོ་ག་བྱ། །སྤོས་དང་སྨན་གྱིས་རོ་སྦྱངས་ལ། །རོ་ལ་དཀྱིལ་འཁོར་བྲི་བར་བྱ། །སྙིང་གར་སྲོག་གི་འཁོར་ལོ་བྲི། །མཐིང་ནག་གྲུ་གསུམ་ཟླ་གམ་གསུམ། །མུ་ཁྱུད་ཟླུམ་པོ་གྲུ་ཆད་<milestone unit="line" n="528.5"/>ལྗང་། །སྒོ་བཞི་རིགས་དང་མཐུན་པར་བྱ། ཁྲེས་རབ་མཚལ་གྱིས་སྔགས་འདི་བྲི། །གྲུ་གསུམ་དབུས་སུ་ཏྲག་བྲིས་ཏེ། །ཐ་མར་དྲག་པོ་འདི་རྣམས་བྲི། །རག་རཀྟ་ཁ་མུན་ཏྲ་ཅེས་པ། །སྲིན་མོ་ནག་མོའི་དྲག་སྔགས་<milestone unit="line" n="528.6"/>ཏེ། །རང་རྟགས་སྲོག་གི་སྙིང་པོར་བཤད། །སྲིད་པ་གསུམ་ཡང་སྒྲོལ་བར་བྱེད། །ཟླ་གམ་གསུམ་ལ་སྔགས་འདི་བྲི། །མུ་རུ་ལུ་རུ་ལུ་ཧུ༷་སྨྱོ་ཧུ༷། གནོད་སྦྱིན་ནག་མོའི་དྲག་སྔགས་ཏེ། །གྲུབ་པ་རྟགས་ཀྱི་སྙིང་པོར་<milestone unit="page" n="529"/><milestone unit="line" n="529.1"/>༄༅། །བཤད། །སྲིད་གསུམ་དབང་དུ་སྡུད་པར་བྱེད། །མུ་ཁྱུད་ཟླུམ་པོར་སྔགས་འདི་བྲི། །རཀ་མོ་ཏེ་ཀེ་མ་ཙ་ཙ་ཁ་ལ་མ་ཏི་སྨྱོ། །མ་མོ་ནག་མོའི་དྲག་སྔགས་ཏེ། ཁམས་གསུམ་ཟ་བྱེད་སྙིང་པོར་<milestone unit="line" n="529.2"/>བཤད། །ཐམས་ཅད་མ་ལུས་ཞི་བར་བྱེད། །གྲུ་ཆད་བཞི་ལ་སྔགས་འདི་བྲི། །རུ་ལུ་རུ་ལུ་མ་ཧི་སྨྱོ། །བདུད་མོ་ནག་མོའི་དྲག་སྔགས་ཏེ། །གདུག་པ་འདུལ་བྱེད་སྙིང་པོར་བཤད། །ཐམས་ཅད་མ་ལུས་རྒྱས་པར་<milestone unit="line" n="529.3"/>བྱེད། །སྒོ་བཞིར་ཛ༷༷ཧུ༷་བ༷་ཧོ༷༷བྲི། །སྒོ་བཞི་འབྱེད་པའི་ཕོ་ཉ་མོ། །དེ་ལྟར་དཀྱིལ་འཁོར་བྲི་བ་ཡང་། །བྱང་སེམས་དཀར་དམར་སྦྱར་ལ་བྲི། །དེ་ནི་སྲོག་གི་དཀྱིལ་འཁོར་ཡིན། །ལྟེ་བར་སྲིད་པའི་འཁོར་ལོ་བྲི། །དབུས་<milestone unit="line" n="529.4"/>སུ་དུག་གསུམ་ཡི་གེ་དགོད། །མཐའ་མ་བསད་པའི་སྔགས་ཀྱིས་བསྐོར། །མྱ་རའི་མཐའ་མ་མིང་རུས་སྦྱར། །དུག་དང་ཁྲག་ཏུ་སྦྱར་ལ་བྲི། །སྲིད་པ་བཤིག་པའི་འཁོར་ལོར་བཤད། །གསང་གནས་བསད་པའི་འཁོར་<milestone unit="line" n="529.5"/>ལོ་དག །གྲུ་གསུམ་བྷ་གའི་མཎྜལ་དུ། །དབུས་སུ་ལྗང་གུའི་ཐྲོ་གཅིག་བྲི། །མཐའ་མ་མིང་རུས་དག་གིས་བསྐོར། །དེ་ཡི་མཐའ་མ་ཛས་བསྐོར་ཏེ། །ལྷ་མོ་ལྕགས་ཀྱུ་སྤྲོ་ཞིང་བསྡུ། །ཞགས་པ་ལྕགས་སྒྲོག་ཐོ་བ་<milestone unit="line" n="529.6"/>དང་། །མདའ་གཞུ་མེ་རི་དམར་ནག་བྲི། །དེ་ནི་བསྒྲལ་བའི་དཀྱིལ་འཁོར་ཡིན། །ཞལ་དུ་བསྲེག་པའི་མཎྜལ་ལ། ཁུ་གསུམ་རྩེ་མོ་སྣ་སྒོར་བསྟན། །ནང་དུ་རྡོ་སོལ་ཆང་དུ་སྦྱར། །དབུས་སུ་ར༷་ཞེས་བྲི་བར་<milestone unit="page" n="530"/><milestone unit="line" n="530.1"/>བྱ། །མཐའ་མར་ཨག་ནེ་མ་བརྒྱད་བྲི། །ཛ་ལ་ར༷་བརྒྱད་བྲི་བར་བྱ། །གྲུ་གསུམ་ཁ་ཁྱེར་མེ་རིས་བསྐོར། །དཔལ་ལྡན་རང་བྱུང་རྒྱལ་མོ་ཡང་། །སྤྱིན་སྲེག་མེ་ཡི་ལྷ་མོར་བསྐྱེད། །དུག་ཤིང་སྣ་ཚོགས་ཧོམ་བྱས་ཏེ། །ཚེར་<milestone unit="line" n="530.2"/>མ་ཅན་གྱི་ཤིང་ལ་སྤར། །སྤྱིན་སྲེག་འབོད་རྦད་སྦྲེལ་ལ་བྱ། །མགོ་བོ་བྱང་ཤར་མཚམས་སུ་བསྟན། །སྙིང་གར་རྦ་དཀར་ཚིགས་གསུམ་གཟུག །དབང་བསྐུར་སྐུ་བསྐྱེད་ཕྲིན་ལས་བཅོལ། །ལྟེ་བར་འཁོར་ལོར་མིང་<milestone unit="line" n="530.3"/>རུས་བྲི། །གོས་དང་རྐང་རྗེས་ངར་སྣབས་དང་། །དྲི་ཆེན་དྲི་ཆུ་དག་ལས་བྱ། །སྔོན་དམར་བཏགས་ལ་བྱད་དུ་གཞུག །སྣེ་གཅིག་འཁར་བའི་རྩེ་མོར་གདགས། །ཉམས་པ་ཆོ་ཡི་རྒྱུན་ཐག་ཀྱང་། །མ་མོའི་ཞལ་དུ་<milestone unit="line" n="530.4"/>རྔུབས་པར་བསམ། །གསང་གནས་བྷ་གའི་འབྲུབ་ཁུང་ཉིད། །ལྕགས་ཀྱི་ཁང་སྒྲོམ་འབར་བར་བསམ། །རབས་ཆད་ཐོད་པར་མིང་རུས་གཞུག །ལྕགས་ཀྱི་ཕུར་བུ་སོར་བརྒྱད་པ། །གདུག་བྱེད་ནག་མོའི་སྐུར་བསྒོམ་<milestone unit="line" n="530.5"/>སྟེ། །སྔོན་དམར་སྣེ་གཅིག་ཕུར་བུ་ལའོ། །གདུག་བྱེད་ཕུར་བུ་བྷ་གར་གདབ། །བསད་པ་ལས་ཀྱི་སྦྱོར་བ་བྱ། །རོ་དེ་མ་མོ་ཉིད་ཡིན་ཏེ། །ནང་ནུབ་ཉིན་གུང་མཚན་གུང་དུ། །མཆོད་པ་སྤྱིན་སྲེག་ཞལ་དུ་འབུལ། །སྙིང་<milestone unit="line" n="530.6"/>གར་དར་ནག་གུར་གཅིག་དབུབ། །གལ་ཏེ་རོ་ནི་མེད་གྱུར་ན། །སྦྱིན་པོའི་ས་ལ་རོ་གཟུགས་བྱ། །གོངབཞིནདཀྱིལའཁོར་རྒྱས་པར་བྲི། །རོ་དེ་མི་ཡིས་མཐོང་མི་རུང་། །མཐོང་ན་དམ་ཚིག་ཉམས་པ་སྟེ། །རྣལ་<milestone unit="page" n="531"/><milestone unit="line" n="531.1"/>༄༅། །འབྱོར་བདག་ལ་བར་ཆད་འབྱུང་། །མིས་མ་མཐོང་ན་དངོས་གྲུབ་སྟེར། །ཕྲིན་ལས་རྣམ་བཞིའི་དངོས་གྲུབ་ཐོབ། །ཅེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་མན་ངག་གསང་བའི་དཀྱིལ་<milestone unit="line" n="531.2"/>འཁོར་སྲོག་གི་བསྒྲུབ་པའི་སྐབས་ཏེ་བཅུ་དགུ་པའོ།། །།བདེ་བྱེད་ལྷ་མོས་ཡང་གསོལ་པ། །དཔལ་ལྡན་རང་བྱུང་རྒྱལ་མོ་ཆེ། །དེ་ཡི་གསང་སྔགས་ཇི་ལྟར་ལགས། །བདག་འདུད་ཁྱོད་ཀྱིས་བཤད་དུ་<milestone unit="line" n="531.3"/>གསོལ། །དེ་སྐད་གསོལ་པ་གསན་ནས་ཀྱང་། །རང་བྱུང་རྒྱལ་མོས་བཀའ་སྩལ་པ། །གསང་སྔགས་དགོས་པའི་རྩ་བ་རྣམས། །ངེས་པར་བཤད་ཀྱི་ཡང་དག་ཉོན། །་ག་རསྒ་ཁ་མུན་ཏྲ། མུ་རུ་ལུ་རུ་ལུ་ཧུ༷་སྨྱོ་ཧུ༷། རག་<milestone unit="line" n="531.4"/>མོ་ཏེ་ཀུམ་ཛུ་ཛུ་ཁ་ལ་སྨྱོ། རུ་ལུ་རུ་ལུ་མ་ཧིང་སྨྱོ། རྩ་བ་རྒྱུན་གྱི་སྙིང་པོ་ཡིན། །སྒག་སྒག་གུར་ལན་གུར་ལན། སེར་སེར་དུག་དུག་ཆ་རུ་ན་ཤག བལ་མོ་ཤམ། མུ་ཀ་ཡེ་ཨ་པ་ཡེ། ཀ་པ་ཡེ། ནམ་མཁའ་ཁམས་ཀྱི་སྒྲ་<milestone unit="line" n="531.5"/>དྲག་པོའི། །ནུས་པའི་མཐུ་ལྡན་དབང་བསྐུར་སྔགས། །ཛ༷༷ཧུ༷་བ༷་ཧོ༷༷ མ་མ་ཁ་དག་ཤ་མ་མ་ཁ་དག་ཤ་ཛ་ཧུ༷་ཧུ༷་ཧྲིང་ཧྲིང་། དེ་ནི་མ་མོ་སྦྱན་དྲང་སྔགས། །མ་མ་་ག་རསྒ་ས་མ་ཡ་ཏིཇི་ལྷན། དེ་ནི་བཞུགས་སུ་གསོལ་བའི་<milestone unit="line" n="531.6"/>སྔགས། སྒག་རསྒ་ཨེ་ཀ་ཛུ་ཏི་པ་ཏྲི་ན་མོ། །སྒག་རསྒ་ཙ་པ་ལ་ན་མོ། །དེ་ནི་ཕྱག་བཙལ་བའི་སྔགས་སོ། །མ་མ་སྒག་རསྒ་ཨེ་ཀ་ཛ་ཏི། ཨི་དམ་བ་ལི་པྲུ་ཙ་ཧོ་ཁ་ར༷་ཁུ་ཧི། དེ་ནི་གཏོར་མ་དབུལ་བའི་སྔགས་སོ། །་ག་<milestone unit="page" n="532"/><milestone unit="line" n="532.1"/>རསྒ་མ་མ་ཏིཁྱི་ས་མ་ཡ། དམ་བདར་བའི་སྔགས་སོ། །ལས་ལ་དྲག་པོའི་སྔགས་འདིས་བཏང་། །སྒག་རསྒ་མུ་ཏྲ་སྙིང་ཁ་རག་སྲོག་རྩ་རྦད། ཙིསྟ་ལོང་རཀྟ་ཐུན་སྨྱོ། ཐུམས་རི་ལི་ལི་རྦད། དྲག་པོའི་སྔགས་འདིས་<milestone unit="line" n="532.2"/>གསད་པར་བྱ། །་ག་རསྒ་བཛྲ་ཁ་ཆུམས་རི་ལི་ལི་སྨྱོ་རྦད་སྨྱོ། པྲ་ཏི་ས་མ་ཛ། སྨག་ཕྲ་ཏི་ས་ན་མ་ཛ། སྤོ་ཁ༷་ཁ༷་ཁུ༷་ཁུ༷་མག་མག་ཆོད། མིང་རུས་གཟུགས་ལ་སྔགས་འདིས་བརྡེག ཨོ་མེ་ད་ར་ཧྲི་ཐུམ་རིལ་རྦད། ཨོ་མེ་ད་<milestone unit="line" n="532.3"/>ར་ལིག་སྙིང་ཁ་རག་རྦད། ཨོ་ཙ་མ་ར་སྙིང་ཁ་རག་ཏི་བཛྲ་དུན་སྨྱོ། བསད་པ་ཕོ་མོའི་སྔགས་འདིས་བརྡེག ཏྲིག་ཏྲིག སེར་སེར། ཀུ་ལུ་ཀུ་ལུ། མོ་ཀུ་མོ་ཀུ། ཙ་ཧ་ཙ་ཧ། མ་ཏི་ཛ་ལ། ཁ་ཧེ་ཙག་ར་ལྡིང་། མུ་ཧུ་མུ་རུ་<milestone unit="line" n="532.4"/>མྱོགས་ལྡིང་ལྡང་བུ། ཕྱག་ཕྱུག མི་ཧེ་ཧ་བཤལ་བཤུལ། མ་ཧུ་ས་ནེ། ཙག་ཙག་ཙིག་ཙིག་མུ་ཏ༷་མ་ཏི། ཕུ་རུ་ཙིས་ཙི། མྱོགས་མྱོགས། ཐུ༷་ཐུ༷། དཀར་ལྡན་མེ་ཧེ་ཧི། ཀུ་མ་ལུ་ཙེ། ཨེ་ཕཊ་དྲི། དགའ་བའི་མཆོག་ཆེན་པོ།<milestone unit="line" n="532.5"/>ཙིང་ལྡིང་མུ་ཀ་ཡེ་ཀོད་ཀོད་མི་ཧེ། མྱགས་མྱགས་མི་ཙ་ཀུ། ཧུ་ཧུ་ཙེ་ཧེ། མུད་ཡེ་ཡེ། སྐར་མི་ཏིང་ཏིང་། པྲབ་པྲབ། པྲིབ་པྲིབ། ཙིང་ལེ་ལྡིང་མིང་ལོ་ཀ ཡ་ཤི་བ༷་མྱོགས་སྟ་རི། ཕོ་མོ་བསད་པ་རུ་བཟློག་དང་། །དཀྲུག་<milestone unit="line" n="532.6"/>དང་བཅུད་དང་བརྡེག་པའི་སྔགས། །དེ་ལ་རབ་ཏུ་བརྣག་པར་བྱའོ། །མོ་རང་སྙིང་ཐུན་སྔགས་འདིས་བསྒྲུབ། །་ག་རསྒ་ཁ་མུན་ཏྲ་མུ་ཏྲ། མུ་རུ་ལུ་རུ་ལུ་ཁ་ལ་མ་ཧི། རུ་ལུ་སྨྱོ། འདིས་སྙིང་ལ་རྦད་པར་བྱའོ། །ཨེ་ཀ་ཛུ་<milestone unit="page" n="533"/><milestone unit="line" n="533.1"/>༄༅། །ཏི་མེ་ད་ར་ལིག སྙིང་ཁ་རག་མ། རག་མོ་སྲོག་རྩ་རྦད། ཁ་འདར་རུ་ནི་ས་མ་ཡ་སྨྱོ། འདིས་ནི་གསད་པར་བྱའོ། །ཨེ་ཀ་ཛུ་ཏི་མེ་སེན་མེ་སེན། ་ག་རསྒ། སྙིང་ཁ་རག་ས་མ་ཡ་ཛ་ཛ། དྲག་སྔགས་<milestone unit="line" n="533.2"/>གསུམ་པའི་བསྒྲུབ་ལུགས་སུ། །ཕུར་བུའི་སྔགས་འདིས་གཟིར་བར་བྱའོ། །ཧུ༷་ཧུ༷་ཚིརྙ་ཚིསྟོ་མྱ་ར་ཡ། མ་ག་ཤ་ཏྲུ༷་པྲ་བེ་ཤ་ཕཊ། ཕུང་པོ་བཤིག་པའི་སྔགས་འདིས་བརྡེག པྲ་བེ་ཤག་ཕཊ། ཙི་བེ་ཤག་ཏེ། མྱོགས་ཤུ་གུ་<milestone unit="line" n="533.3"/>ཨ༷་ཀུ་ཤ་ཛ། ཙིཀྟ་གུ་ལུ་སྨྲ་ར་མ་ཤག་ཏི་ཛུ། ཡིད་ཀྱི་རྣམ་པར་ཤེས་པ་དྲངས་ཤིག་པའོ། །བམ་རྨུགས་རྦད་ཐིབས། །ལིང་ཤར་ངེས་སོད། །ཙིཏི་རྩད་ནས་དྲོངས་ཤིག་པའོ། །དེ་ནི་སྙིང་ཐུན་སྔགས་གཟེར་ཏེ། །ཕུང་པོ་<milestone unit="line" n="533.4"/>བཤིག་པའི་དྲག་སྔགས་ཡིན། །ཕྲིན་ལས་བདག་མོ་ཡིན་པའི་ཕྱིར། །ཐམས་ཅད་ཞི་བར་བྱ་བ་ནི། །སྒག་རསྒ་ཨེ་ཀ་ཛུ་ཏི་སརྦ་ཤཱན་ཏིང་ཀུ་རུ་གྲྭ་ཧྭ། ཐམས་ཅད་རྒྱས་པར་བྱ་བའི་ཕྱིར། །སྒག་རསྒ་ཨེ་ཀ་ཛུ་ཏི། སརྦ་<milestone unit="line" n="533.5"/>པྲཁོ་ཀུ་རུ་གྲྭ་ཧྭ། ཐམས་ཅད་དབང་དུ་བསྡུ་བའི་ཕྱིར། སྒག་རསྒ་ཨེ་ཀ་ཛུ་ཏི། སརྦ་བ་ཤང་ཀུ་རུ་སྲུ་ཧྭ། དྲག་པོས་བསྒྲལ་བ༷འི༷་བསད་སྔགས་ནི། །ཏྲིག་ཏྲིག་སེར་སེར་སྔགས་ཀྱིས་སོ། །སེར་བ་དབབ་ན་འདིའོ། །ཏྲག་<milestone unit="line" n="533.6"/>རག་ཤ་མ་མ། རག་མོ་ཨེ་ཀ་ཛུ་ཏི། དུད་ཕྲོམ། དཀར་ཕྲོམ། ཤུ་ཏི་ཕྲོམ། ཡུག་ཏི་སྨིན། དྲག་ཏུ་ཚར། ཤར་ཤལ་ཏ་ཕོབ།ཏོ་ཏོ་ཕོབ་དྲག་ཏུ་ཕོབ། ཆོ་འཕྲུལ་ལྷས་ངན་དབབ་པ་ནི། །མ་མ་རག་མོ་ཨེ་ཀ་ཛུ་ཏི། ཡོམ་<milestone unit="page" n="534"/><milestone unit="line" n="534.1"/>ལིམ་ཤག་ལིམ་མ་ཤ་ཛུ། མི་ཤ་དུན་ཛ་ཕོབ་ཡ། ཏྲག་ཏག་ཧེ་ཧེ། མ་དུན་ཙ་ཡ། ཀྲམ་ཀེམ། སི་ལ་དུན་ཙེ་ཡ། ཀྱང་ཀྱང་ཕོབ་ཡ། འུར་འུར། ཏྲབ་ཏྲབ་ཐིབ་ཐིབ། ཀྱིང་ཀྱིང་དུན་དུན་ཕོབ་ཡ། ཙི་ཕོ་ལིང་། དུ་ར་ཡག་ཤི།<milestone unit="line" n="534.2"/>དུ་དུ་བྲི་ལ་དུན་ཙེ་ཕོབ་ཡ། རྒྱ་རྒྱ་ཡ་ཕོབ་ཡ། དེ་ནས་སྔགས་ཀྱི་དགོས་པ་སྟེ། །ཡང་དག་བཤད་ཀྱི་ངེས་པར་བྱོས། །ཟ་བྱེད་སྤྱང་རྒྱལ་ནག་མོའི་རྒྱུད་ལས་དགོས་པ་མ་ལུས་པའི་གསང་སྔགས་ཀྱི་སྐབས་ཏེ་ཉི་ཤུ་<milestone unit="line" n="534.3"/>པའོ།། །།བདེ་བྱེད་ལྷ་མོས་ཡག་གསོལ་པ། །དཔལ་ལྡན་རང་བྱུང་རྒྱལ་མོ་ཡི། །ཐུན་གྱི་ཁ་ཚར་བདག་ཉན་འཚལ། །གདུག་བྱེད་ལྷ་མོས་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །རང་བྱུང་<milestone unit="line" n="534.4"/>རྒྱལ་མོས་བཀའ་སྩལ་པ། །ཐུན་ལ་རྣམ་པ་བཞི་རུ་བཤད། །བསྒྲུབ་པར་བྱ་བའི་ཐུན་བཞི་ནི། །སྙིང་ཐུན་ཁྲག་ཐུན་དུག་ཐུན་ཕུར་ཐུན་ནོ། ཁྲག་ཐུན་སྙིང་དུ་བསྒྲུབ་པར་བྱ། །དཀྱིལ་འཁོར་མཐིང་ནག་གྲུ་གསུམ་<milestone unit="line" n="534.5"/>དུ། །སྒྱེད་བུ་གསུམ་ཁར་ཐོད་ཁྲག་བཞག །རྒྱས་གདབ་སོལ་རིས་ལེ་བརྒན་གུར། །བྱ་རྒོད་སྒྲོ་རྩ་དག་ནས་བསྔགས། །སྒོ་བཞི་འབྱེད་པའི་ཕོ་ཉ་བཏང་། །སྔོན་དམར་གཟུངས་ཐག་ལྕགས་ཕུར་བརྟོད། །འབྱུང་བཞིའི་<milestone unit="line" n="534.6"/>མ་མོ་བསྒོམ་ལ་གདབ། །དྲག་སྔགས་འདིས་ནི་མངོན་དུ་བསྒྲུབ། །་ག་རསྒ་ཁ་མུན་ཏྲ། མུ་ཏྲ་ཨེ་ཀ་ཛུ་ཏི་སྙིང་ཁ་རག་མ་སྨྱོ། ་ག་རསྒ་ས་མ་ཡ་དགྲ་བོའི་སྙིང་ལིང་རྦུད། མ་མ་སྙིང་ཁ་རག་སྙིང་ཁ་རག མ་མ་རག་ཤ་<milestone unit="page" n="535"/><milestone unit="line" n="535.1"/>༄༅། །མ་མ་རག་ཤ རག་མོ་སྙིང་ཁྲག་ལ་མ་དུན་དུན། ཏྲག་རསྒ་མ། སྙིང་ལེ་ཧེ་ཀེ་མ། མ་མ་རུ་ལུ་རུ་ལུ་སྨྱོ། ཁོག་སྦུབ་དྲོངས་ཤིག །སྙིང་ཁྲག་ལ་ས་མ་ཡ་དྷ༷་ཛ་ཛ། སྙིང་རྩ་ཕྱུང་ཞིག མ་མ་སྙིང་ཙིརྟི་ལ་ཐུན།<milestone unit="line" n="535.2"/>སྙིང་ཁྲག་མ་མ་ཐུན། ཤི་སྟི་ཏ་མ་སྙིང་ལ་ཡ་མ་སྨྱོ། མ་མ་ཤ་ཤ་མ་མ་ཧྲིང་ཧྲིང་། མུ་མུ་ས་མ་ཡ་དགྲ་བོ་ནི་སྨྱུ་ར་ཡ་སོད་སོད། མ་མ་ཙིརྟི་ཛ་ལ་ར༷། སྙིང་རྩ་ལ་རོལ། ཆུམ་ཐུམ་རི་ལི་ལི། མ་ལས་མྱུར་དུ་མཛོད་ཅིག ཁྲག་<milestone unit="line" n="535.3"/>ལས་སྙིང་དུ་གྲུབ་པ་དང་། །དེ་ནས་སྔགས་འདི་བཟླས་པར་བྱ། ཨོ་བཛྲ་སྙིང་ལིག ཨོ་བཛྲ་སྙིང་མགོ་ཆོད་ཅིག ཁ་ལ་ཟ་མུན་ཏ་ལོ་དུན་ཏི་ད་ར་ཡ་རྦད། ཨོ་བཛྲ་ཁྲག་ཏི་སྣར་བ་རྦད། ཨོ་བཛྲ་ཙ་ཏུ་ཀྲི་ད་ར་རྦད། ཨོ་ག་<milestone unit="line" n="535.4"/>ཤུ་ཀྲི་ད་ར་ཏི་ཏི་ཡ་བཛྲ་ཧུ༷་ཕཊ། རྦད་དུ་རྦད་དུ། རྦད་བུ་རྦད་བུ་ད་ར་ཀ་ཡ། སྟིམ་བམ་ཤིསྟ་ས་མ་ཡ། དེ་ནས་སྙིང་དེ་ག་་ཅིང་བསྲེག །དངོས་གྲུབ་མཆོག་ཏུ་ཐོབ་པར་བཤད། །ཟ་བྱེད་སྤྱང་རྒྱལ་ནག་མོའི་རྒྱུད་<milestone unit="line" n="535.5"/>ལས་ཁྲག་ཐུན་གྱི་སྐབས་ཏེ་ཉི་ཤུ་གཅིག་པའོ།། །།དེ་ནས་སྙིང་ཐུན་འདི་གསུངས་སོ། ཁུ།་གསུམ་མཐིང་ནག་ཁ་ཁྱེར་ཛ། །དབུས་སུ་བྷནྟྲ་ཁ་སྦྱར་ལ། །ཕྱི་རོལ་དུག་ཁྲག་དམར་ནག་བྱུག །གྲི་མོར་ཤི་བའི་སྙིང་<milestone unit="line" n="535.6"/>ཆེན་ལ། །ནང་དུ་སྙིང་ཕྱེ་སྣ་ཚོགས་བླུགས། །རྒྱུས་ཆེན་དག་གིས་བཅོམ་པར་བྱ། །མིང་རུས་སྙིང་གར་སྔོན་དམར་བཏགས། །དེ་ཡང་སྙིང་གའི་ནང་དུ་གཞུག །སྐུད་པ་སྲོག་རྩའི་ནང་ནས་ཕྱུང་། །ལྕགས་ཕུར་བརྟོད་<milestone unit="page" n="536"/><milestone unit="line" n="536.1"/>ལ་གདུག་བྱེད་བསྒོམ། །ཐོད་པའི་སྟེང་དུ་བུ་གུ་དབུག །གྲི་ལྕགས་སྐྲུ་གུར་ཡུངས་ཀར་བསྔགས། །མཐིང་ནག་དར་རམ་ལེ་བརྒན་གུར། །རྒྱ་དང་བཅས་ཏེ་སྔོན་དམར་བཅིང་། །སྲོག་གི་སྙིང་པོས་མངོན་དུ་<milestone unit="line" n="536.2"/>བསྒྲུབ། །མ་མ་སྒག་རསྒ་ཁ་མུན་ཏྲ། མུ་རུ་ལུ་རུ་ལུ་ཧུ༷་སྨྱོ་ཧུ༷། རག་མོ་ཏེ་ཀུ་མ་ཛུ་ཁ་ལ་སྨྱོ། འབོད་ཅིང་མ་མོ་མངོན་དུ་བསྒྲུབ། །མ་མ་སྒག་རསྒ་ཁ་མུན་ཏྲ། སྙིང་ཁ་རསྒ་སྲོག་བོད། ཙིསྟ་ལོངས། རཀྟ་ཐུན་སྨྱོ། ཆུམ་ཐུམ་<milestone unit="line" n="536.3"/>རི་ལི་ལི་རྦད། ཙིསྟ་ཀུ་ལུ་སྨ་ར་མ་ཤག་ཏི་ཛ་ཛ། རྟགས་དང་སྦྱར་ལ་ལས་ལ་རྦད། །དེ་ནས་སྲོག་སྙིང་འདི་ཡིས་བསྒྲུབ། །སྙིང་བམ་རིལ། སྙིང་ཁ་རག་ཚལ་པ། རྦད་འུད་རྦད་ཕཊ། ཙག་ལེ་མུ་རུ་བམ། ཨེ་སྟེ་ཕཊ། ནེ་<milestone unit="line" n="536.4"/>ཚག་སོད་སོད། འུད་མྱོགས་ཐུམ་རིལ། ཨ་ལོ་ཤ་འུད། ཁ་ཐུན་སྙིང་དུམ་བུ་རྦད། དུག་སྲོག་ཁྱེར་ཡག་ཤ་བམ་རིལ་རྦད། ཡུངས་ཀར་རྒྱལ་པོར་བསྔགས་ཤིང་བརྡེག །དེ་ནས་ཕུར་བུ་དྲིལ་བྱ་ཞིང་། །སྙིང་ལ་མགོ་<milestone unit="line" n="536.5"/>མཇུག་མེད་པར་བརྡེག །ཨོ་བཛྲ་ཀི་ལ་ཡ་སརྦ་བི་ན་བ༷་ཧུ༷་ཕཊ། ཙིསྟ་རྦུད་ཁུག་ཡང་ཕྱུག་མྱོགས་ཐུམ་བམ་རིལ། ཞུང་ཞུང་ཆུམ་ཆུམ་རྦ་ན་རྦ་ན་ཀི་ལ་ཡ་ཀི་ལ་ཡ། རསྒ་རསྒ། ཁྲུམ་ཁྲུམ། ཀྲོ་དྷ་བམ་རིལ། ཞེས་<milestone unit="line" n="536.6"/>བརྡེག་གོ །དེ་ནས་སྙིང་དང་ལིསྐོར་བཅས། །གཏུབ་ཅིང་སྔགས་བཟླས་གཏོར་མར་དབུལ། །གཏོར་མ་བདུད་ཀྱི་ཉི་མ་ལ། །རླུ་་ལ་འཕྱར་ན་ཕུང་བར་བཤད། །ཟ་བྱེད་སྤྱང་རྒྱལ་ནག་མོའི་རྒྱུད་ལས་སྙིང་ཐུན་གྱི་སྒྲུབ་<milestone unit="page" n="537"/><milestone unit="line" n="537.1"/>༄༅། །པ་བརྣག་པའི་སྐབས་ཏེ་ཉི་ཤུ་གཉིས་པའོ།། །།དེ་ནས་མྱོས་པའི་དུག་ཐུན་དག །ཤིན་ཏུ་དྲག་པོའི་མཛེ་ཐོད་ནང་། །ཕྱི་རོལ་དུག་བྱུག་རེ་བར་གྲིལ། །སྣ་ཚོགས་ཁྲག་དང་དུག་སྦྱར་ལ། །བུད་མེད་<milestone unit="line" n="537.2"/>ཞབས་མས་ཁ་ཡང་གཅད། །དྲག་པོའི་སྔགས་འདིས་དུག་ཐུན་བསྐྲུབ། །མ་མ་སྒག་རསྒ། ཐུམ་རི་ལི་ལི། བལ་དུག་ཀུན་དུག་ཨེ་ཀ་ཛུ་ཏི་ཏིསྟ་ཙཀྲ་ཀྲོ་དྷ་མྱ་ར་ཡ་སྨྱོ་སྤྱོ། ཁོལ་ལམ་རླངས་བྱུང་སྦོས་པ་ན། །མིང་རུས་<milestone unit="line" n="537.3"/>དུག་གི་རླངས་པས་བདུག །གྲུ་གསུམ་བཅུག་ལ་དུག་གིས་བརྡེག །ཨོ་ཨུ་བེ་ཤ་ཁ་བེ་ཤ་བེ་ཤ་མ། རུ་བེ་ཤ་ཀ་ཐུན་ཁ་ཐུན། ཤོག་ཐམ་ཤོག་ཐམ། ས་ཐམ་ས་ཐམ། བ༷་མུགས་བ༷་མུགས། མྱོས་རྒལ་མྱོས་རྒལ། ན་ཏི་སྟུ༷་<milestone unit="line" n="537.4"/>བྷ་ནན། ཞེས་བཟླས་ལ་ལིསྐོ་ལ་གཏིག་ཅིང་། ཀླུ་ནག་པོ་གནས་པའི་སར་མནན་ནོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་མྱོས་པ་དུག་ཐུན་གྱི་སྐབས་ཏེ་ཉི་ཤུ་གསུམ་པའོ།། །།དེ་ནས་གདུག་བྱེད་ཕུར་ཐུན་<milestone unit="line" n="537.5"/>དག ཁུ།་གསུམ་མཐིང་ནག་ཐུར་དུ་བརྐོ། ཁ་ཁྱེར་ཐོད་ཕྲེང་མེ་རིས་བསྐོར། །ལྕགས་ཀྱི་ཕུར་པ་སོར་བརྒྱད་པ། །གདུག་བྱེད་ནག་མོར་བསྒོམ་པར་བྱ། །སོ་བ་ཚིག་ཕྱེ་གུ་གུལ་དང་། ཁྲ་ཆེན་རཀྟ་ཞིང་གི་རས། གོ་རོ་<milestone unit="line" n="537.6"/>ཙ་ན་ལ་སོགས་པས། །ཆག་གང་གཟུགས་དང་དབངཔོབཏོད། །མིངརུས་བྲིས་ལ་མདུན་རྒྱབ་བསླན། །རྐང་རྗེས་ལུད་པ་ངར་སྣབས་ཀྱང་། །ལིསྐོ་དེ་ཡིརྒྱུརུབྱ། །ཚོནསྐུདསྣལྔསགཟུགས་བཀྱིགས་ལ། །ཕུར་པ་<milestone unit="page" n="538"/><milestone unit="line" n="538.1"/>དེ་ལ་བཏགས་ལ་བཞག །གུ་གུལ་དུད་པས་ལྷ་དང་དབྱེ། །ཡུངས་ཀར་རྒྱལ་པོ་དག་དང་ནི། །ཕུར་པ་དབང་བསྐུར་བྱིན་གྱིས་བརླབ། །ཕུར་པ་དྲག་པོའི་སྔགས་འདིས་བསྒྲུབ། །ཨོ་མེ་ད་ར་ཧྲིང་ཐུམ་རིལ་རྦད། ཨོ་ཙ་<milestone unit="line" n="538.2"/>ར་མ་སྙིང་ཁྲག་རག་ར་ཏི་བཛྲ་དུན་སྨྱོ། ཨོ་མེ་ད་ར་ལིག་སྙིང་ཁ་རག་རྦད། གྲུབ་རྟགས་འོད་དང་དུ་བ་དང་། །མེ་འབར་སྒྲ་དང་དྲི་ཞིམ་ན། །འབར་བའི་སྔགས་བཟླས་གཟུགས་ལ་བརྡེག །ད་ར་ཧྲིང་གིས་མིང་ལ་<milestone unit="line" n="538.3"/>བརྡེག །ད་ར་ལིང་གིས་རུས་ལ་བརྡེག །དེ་ནས་ལུས་སྤྱིར་སྔགས་འདིས་བརྡེག །ཧུ༷་ཧུ༷་ཚིརྙ་ཚིརྙ་མྱ་ར་ཡ། །མ་ག་ཤ་ཏྲུ༷་པྲ་བེ་ཤ་ཕཊ། དེ་ནས་ལུས་སྤྱིར་བསྟུད་ཅིང་བརྡེག །སྙིང་ཁྲག་སྲོག་པ་རྩ་ཡི་ཁྲག །པདྨ་རཀྟའི་<milestone unit="line" n="538.4"/>གཏོར་མ་ཡང་། །གདུག་བྱེད་མ་མོ་ཉིད་ལ་དབུལ། །གཟུགས་དེ་ཀླུ་གནས་ས་རུ་སྦ། །ཡང་ན་བྱང་ཤར་སྤྱིན་སྲེག་ཧོམ། །ཞེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་ཡང་སྙིང་ཕུར་ཐུན་གྱི་སྐབས་ཏེ་ཉི་ཤུ་<milestone unit="line" n="538.5"/>བཞི་པའོ།། །།ལྷ་མོ་བདེ་བྱེད་ཡང་གསོལ་བ། །དཔལ་ལྡན་རང་བྱུང་རྒྱལ་མོ་ཆེ། །དབབ་པའི་ལས་དག་བཤད་དུ་གསོལ། །དེ་སྐད་གསོལ་པ་གསན་ནས་ཀྱང་། །རང་བྱུང་རྒྱལ་མོས་བཀའ་སྩལ་པ། །དབབ་པ་<milestone unit="line" n="538.6"/>རྣམ་པ་གཉིས་ཡིན་ཏེ། །སེར་བ་དབབ་དང་ལྟས་ངན་དབབ། །སེར་བ་དབབ་པར་འདོད་པ་ན། །མཛེ་ཅན་དག་གི་མགོ་ཐོད་དམ། །རབས་ཆད་ཡུགས་སའི་ཐོད་ནང་དུ། ཁྱི་རྒྱ་ར་རོག་བ་དམར་ཁྲག །སྔོན་སྣ་སྣ་<milestone unit="page" n="539"/><milestone unit="line" n="539.1"/>༄༅། །ཚོགས་བརྡུངས་ཏེ་སྦྱར། །གུ་གུལ་དུད་པ་ཐོད་པར་འདུག །རྒྱ་ཚིལ་གསུར་ཆེན་གུ་གུལ་གྱི། །དུད་པས་ཡུལ་ལྷ་བདུག་པར་བྱ། །རྟ་མགྲིན་སྐུར་བསྒོམ་མ་མོ་གཟིར། །མ་མོའི་བསྙེན་པ་རྫོགས་པ་<milestone unit="line" n="539.2"/>དང་། །སྔགས་འདིས་བསྙེན་པ་འབུམ་དུ་བསྐྱལ། །དུར་ཕྲོམ་དཀར་ཕྲོམ། ཤུད་ཏི་ཕྲོམ་ཡུག་ཏི་སྨིན། ་ག་དུར་ཙར་ཧྲིལ་སྨྱོ། ཤ་ར་ཤ་ལ་ཏ་ཧྲིལ་སྨྱོ། ཏྲ༷་ཏྲ༷་མུར་སྨྱོ། ཕོབ་རབ་ཏུ་ཕོབ་ཡ། ཡུལ་ལྷའི་ཐོག་ཏུ་ཐོད་པ་ནན།<milestone unit="line" n="539.3"/>ཁྲག་དང་སྔོན་ཁུས་ཡུལ་ལྷ་བསྐུ། །དེ་དུས་སྔགས་འདིས་ཡུལ་ལྷ་གཟིར། །ཨོ་ཡ་མུརྙ་ཀ །པདྷརྙ་ཀྲི་ཏ། ཧ་ཡ་རྒི་བ། ཨ་ཙ་མེ་ད་ར་ཀུ་རུ་མེ་ཙེ་ས་བྲག་གྲྭ་ཧྭ། དྲག་ཏུ་ཁྲོས་ཏེ་བཟླས་པར་བྱ། །ཡུལ་ལྷ་རྟེན་བདག་<milestone unit="line" n="539.4"/>གཟིར་ནས་ཀྱང་། །ཡུལ་ཁམས་སེར་བས་འཇོམས་པར་བཤད། །ཡང་ན་ཀླུ་གནས་ཆུ་མིག་དང་། །བདག་ཉིད་ནུབ་ཕྱོགས་ཕྱིར་བསྐྱེད་ལ། །བག་ཕྱེའི་སྦལ་པ་བཞི་བྱས་ཏེ། ཁྲག་ལ་སྔགས་བཟླས་སྤྱིར་བོར་<milestone unit="line" n="539.5"/>བླུགས། །མགོ་མཇུག་ཁྲག་དང་སྔོ་ཁུས་བསྐུ། །ཀླུ་ཡང་མི་བཟོད་འཇོམས་པར་བཤད། །ཐང་པོ་ཆེ་ལ་ལས་བྱས་ན། །ཕུག་པ་གཅིག་ཏུ་མེ་བཏང་ལ། །དགྲ་གཟུགས་བག་ཕྱེ་དག་ལ་བྱ། །མིང་རུས་ཁྲག་དང་སྔོ་ཁུ་<milestone unit="line" n="539.6"/>དག །གཅིག་ཏུ་བསྲེས་ལ་སྦྱིན་བསྲེག་བྱ། །སྲིད་པ་ཞབྲུག་པར་མ་གྱུར་ན། །སེར་བ་ཕེབས་པར་མི་འགྱུར་ཏེ། །མ་མོ་ཆུ་འཁྱགས་བདག་མོར་བསྒོམ། །ཞེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་སེར་<milestone unit="page" n="540"/><milestone unit="line" n="540.1"/>བ་དབབ་པའི་སྐབས་ཏེ་ཉི་ཤུ་ལྔ་པའོ།། །།དེ་ནས་ལྟས་ངན་དབབ་པའི་ཕྱིར། །དཀྱིལ་འཁོར་ཕྲིན་ལས་རྣམ་བཞིར་བྲི། །དབུས་སུ་མཐིང་ནག་གྲུ་གསུམ་དུ། །ལྟས་ངན་བདག་མོ་ཞལ་ཕྱུང་སྟེ། །འབྲུ་ནག་<milestone unit="line" n="540.2"/>གཟན་ལ་ཇི་བཞིན་པའི། །མཐིང་ནག་རལ་པས་ས་གཞི་ཁྱབ། །མཆེ་གཙིགས་སྤྱན་དམར་རྣ་བ་ཀྲོག །ཕྱག་གཡས་ཙིསྟ་གཡོན་སྤྱང་མོ། །ཐུགས་ཀར་གྲུ་གསུམ་ཁ་ཕྱེ་ལ། །དགྲ་བགེགས་གང་རུང་མིང་རུས་དང་། །མ་<milestone unit="line" n="540.3"/>མོའི་སྙིང་པོ་གཞུག་པར་བྱ། །སླར་ཡང་མཐིང་ནག་དར་གྱིས་གཅད། །སྤྱི་བོར་ལེ་བརྒན་གུར་གཅིག་དབུབ། །འབྲུ་ནག་ཟན་ལ་ལྟས་ངན་ནི། །རང་ཉིད་གང་འབེབས་ཤ་ཁྲག་དང་། །བསྲེས་ཏེ་ལྟས་ངན་གཟུགས་<milestone unit="line" n="540.4"/>བྱས་ཏེ། །མ་མོ་ཉིད་ལ་བསྐོར་ལ་བཞག །ཡང་སྤྲུལ་སྣ་ཚོགས་དབབ་པའི་ཕྱིར། །རེ་རེ་ལ་ཡང་བཞི་བཞིས་བསྐོར། །རང་རང་སྙིང་ཁྲག་ཤ་རུས་ལ། །གཏོར་མ་བྱས་ཏེ་བཞག་པར་བྱ། །གསོ་བ་ལ་སོགས་པའང་དེ་<milestone unit="line" n="540.5"/>བཞིན་ཏེ། །སུམ་སྤྲུལ་འོད་དང་དབབ་པའི་ཕྱིར། །མེ་ལོང་གཡབ་ཅིང་སྔགས་ཀྱང་བཟླས། །རུ་དར་ནག་པོ་རྟེན་དུ་བཅའ། །མ་མོ་ཉིད་ཀྱི་རྒྱབ་ཏུ་ཡང་། །སྔོན་དམར་དྲ་བ་བསྐུར་བར་བྱ། །རྐེ་རུ་གསེར་གྱི་དྲ་བ་<milestone unit="line" n="540.6"/>གདགས། །མདུན་དུ་རྒྱ་ཤོག་དག་ལ་ཡང་། །མ་ཉེས་ཡུས་ཁ་བྲིས་ལ་བཞག །རྣལ་འབྱོར་རང་གི་སྤྱོད་ཡུལ་ལས། །རྒྱལ་བའི་སྲས་པོ་ཉིད་མི་བསྙེན། །བྱང་སེམས་དཀར་དམར་ཨ་མྲི་ཏ། །ཆང་ཕུད་སོགས་པས་<milestone unit="page" n="541"/><milestone unit="line" n="541.1"/>༄༅། །དབང་ཡང་བསྐུར། །ལྟས་ངན་བདག་མོར་དབང་ཡང་བསྐུར། །ལྟས་ངན་སྣ་ཚོགས་འབེབས་པར་བསྒོམ། །སྙིང་ཁྲག་སྙིང་དང་སྲོག་རྩའི་ཁྲག །སྣ་ཚོགས་ལྟས་ངན་ཤ་ཁྲག་སྦྱར། །ནང་ནུབ་གཏོར་མ་<milestone unit="line" n="541.2"/>རྒྱུན་མི་འཆད། །ཉམས་དང་རྨི་ལམ་མངོན་སུམ་དུ། །རྣལ་འབྱོར་རང་གི་གནས་སུ་འོང་། །དེ་ནས་དགྲ་ལ་རྦད་པར་བྱ། །བདག་ཉིད་ཆེ་མཆོག་ཧེ་རུ་ཀ །མ་མོ་སྒག་ལས་མངོན་དུ་བསྐྱེད། །ལྟས་ངན་སྣ་ཚོགས་འགྱེད་<milestone unit="line" n="541.3"/>པར་བསྒོམ། །སྔགས་འདི་རྒྱུན་དུ་བཟླས་པར་བྱ། །སྒག་རསྒ་ཁ་མུན་ཏྲ་མུ་རུ་ལུ་རུ་ལུ་ཧྭ༷་སྨྱོ་སྨྱོ། རག་མོ་ཏེ་ཀེ་མ་ཛ་ཛ་ཁ་ལ་སྨྱོ། རུ་ལུ་རུ་ལུ་མ་ཧི་སྨྱོ། ཡ༷་ལིམ་ཤ༷་ལིམ་མ་ཤ་ཛ། མ་ཤ་དུན་ཛ་ཕོབ་ཡ། སྒག་ཧེ་ཧེ་ཡ་<milestone unit="line" n="541.4"/>དུན་ཙེ་ཡ། ཀྲ༷་ཀྲ༷་སྲི་ལ་དུན་ཙེ་ཡ། ཀྱང་ཀྱིང་ཕོབ་ཡ། འུར་འུར་ཏྲབ་ཏྲབ་ཐིབ་ཐིབ་ཀྱིང་ཀྱིང་། དུན་དུན་ཕོབ་ཡ། ཙི་པི་ལི་དུར་ཡག་ཤི དུ་དུ་པྲི་ལ་དུན་ཙེ་ཕོབ་ཡ། རྒྱ་རྒྱ་ཕོབ་ཡ། རང་གི་གནས་དང་ཐོ་ཕྱི་<milestone unit="line" n="541.5"/>མྲ །ཐིབ་ཐིབ་མ་བྱུང་བར་དུ་བཟླས། །ཏིང་ངེ་འཛིན་གྱིས་མ་ཟིན་ན། །ཡང་ཡང་འོང་ཡང་ཐེབས་པར་དཀའ། །དེ་ནས་འོ་དོད་དཔང་གཟུག་སྟེ། །རྫས་རྣམས་དགྲ་ཕྱོགས་ཁ་ཡང་བསྟན། །འོད་དང་སྒྲ་དང་ཐུག་ཆོམ་<milestone unit="line" n="541.6"/>དང་། །སྣ་ཚོགས་ལྟས་ངན་གདོན་མི་ཟ། །དེ་ནས་རྫས་རྣམས་དྲིལ་བྱས་ཏེ། །རང་གི་ལུས་ལ་བསྲེལ་བར་བྱ། །ཕྱིས་ནི་རྫས་ཀུན་གཏོརབསཆོག །ཡིདལགང་བསམ་གང་འདོད་འོང་། །ཞེས་གསུངས་སོ། །ཟ་<milestone unit="page" n="542"/><milestone unit="line" n="542.1"/>བྱེད་སྤྱང་རྒྱལ་ནག་མོའི་རྒྱུད་ལས་ཆོ་འཕྲུལ་ལྟས་ངན་དབབ་པའི་སྐབས་ཏེ་ཉི་ཤུ་དྲུག་པའོ།། །།ལྷ་མོ་བདེ་བྱེད་ཡང་གསོལ་པ། །རང་བྱུང་རྒྱལ་མོའི་བསྐང་རྫས་གང་། །བསྐང་ལུགས་གང་ལགས་བཤད་དུ་<milestone unit="line" n="542.2"/>གསོལ། །དེ་སྐད་གསོལ་པ་གསན་ནས་ཀྱང་། །རང་བྱུང་རྒྱལ་མོས་བཀའ་སྩལ་པ། །རྣལ་འབྱོར་མ་མོ་སྤྱོད་པའི་ཚེ། །བསྐང་ལུགས་བཅོས་ཐབས་འདི་ལྟར་བྱ། །དུར་ཁྲོད་དབེན་པའི་གནས་མལ་ལམ། །ཆུ་འགྲམ་<milestone unit="line" n="542.3"/>མཚོ་གླིང་རི་རབ་ཁར། །སྦྲ་བུབ་མི་དང་མ་འཕྲད་པར། །འབྲུ་སྣ་ཚོགས་པའི་ངར་ཕྱེ་ལ། ཁྲ་ཁྲག་སྙིང་ཕྱེ་གསེར་གཡུ་བརྡར། །ཞི་རྒྱས་ལས་བཞིའི་གློ་འབུར་བརྩེགས། །རྒྱས་པ་གསེར་གཞིའི་སྟེང་དག་ཏུ། །སྣང་<milestone unit="line" n="542.4"/>སྲིད་གཟུགས་ཀྱིས་བསྐོར་ལ་གཞག །དེ་སྟེང་ཞི་བ་དཀར་ཟླུམ་དུ། །སྤྱན་གཟིགས་སྣ་ཚོགས་བཀྲམ་ལ་གཞག །ཟུར་གསུམ་བརྩེགས་པར་ཟླ་གམ་གསུམ། །ཟླ་གམ་གསུམ་ལ་གཏོར་མ་གསུམ། །མི་ཁྱི་རྟ་ཡི་ཤ་ཁྲག་<milestone unit="line" n="542.5"/>སྙིང་། །གཞན་ཡང་སྣ་ཚོགས་འབྱོར་པ་དགྲམ། ཁུ་གསུམ་རྩེ་མོ་ལྷོ་རུ་བསྟན། །སོར་གཉིས་གྱེན་དུ་སློང་བ་ལ། ཁྲུ་གང་ཐུར་དུ་བྲུ་བར་བྱ། །སོལ་ཆེན་དག་གིས་ནག་པོར་བྱ། །ཟུར་གསུམ་རྩེ་ལ་རུ་དར་གསུམ། །རྨ་<milestone unit="line" n="542.6"/>བྱའི་རྒྱལ་མཚན་གསུམ་ཡང་དགོད། །མི་ཁྱི་རྟ་ཡི་སྙིང་གསུམ་ཡང་། །ཕྲོག་པ་རྩ་དང་བཅས་ཏེ་གཞག ཁུ་གསུམ་དབུས་སུ་སྣེལ་མོའི་མགོ །དུམ་བུ་ལྔ་པ་གཞག་པར་བྱ། །དེ་ཡི་ནང་དུ་མ་མོའི་སྐུ། ལུགས་མ་དག་<milestone unit="page" n="543"/><milestone unit="line" n="543.1"/>༄༅། །གམ་རྭ་ཤིང་ལ། །འབུར་དུ་བྲུས་པ་བཞུགས་སུ་གསོལ། །ཡང་ན་འབྲུ་ཟན་ལས་བྱས་པའི། །མཐིང་ནག་འཇིགས་པའི་ཆ་བྱད་ཅན། །ཞལ་གདངས་སྤྱན་བགྲད་མཆེ་གཙིགས་པའི། །རལ་པས་ས་གཞི་<milestone unit="line" n="543.2"/>ཁྱབ་པ་ལ། །སྤྱི་གཙུག་མཐིང་གའི་རལ་པ་འོད་དུ་འབར། །གཡས་པ་བམ་ཆེན་ཙིཀྟ་ལ། །གཡོན་པ་གཡུ་ཡི་སྤྱང་མོ་ཕྲ་ཐབས་ཐོགས། །སྤྱང་མོ་འབུམ་གྱིས་བསྐོར་བར་བྱ། །ཐུགས་ཀར་མཚལ་གྱིས་སྒག་གཅིག་<milestone unit="line" n="543.3"/>བྲི། །ཞལ་དུ་བརྣག་པའི་མིང་རུས་གཞུག །སྔོན་དུ་རྣལ་འབྱོར་བྱོལ་ཟོར་བྲི། །ལེ་བརྒན་གུར་དབུབ་ཞིང་ཡོལ་བྲི། །དེ་ལྟར་བཞེངས་པའི་མ་མོ་དེ། །ཚེ་སྲོག་བདག་མོ་ཡིན་པར་བཤད། །ཚེ་ཡི་དཀྱིལ་འཁོར་བཞེངས་<milestone unit="line" n="543.4"/>གསོལ་ལ། །སྐབས་སུ་ཚེ་ཡི་སྙིང་པོ་དྲང་། །དང་པོར་ཏིང་འཛིན་རྣམ་གསུམ་གྱིས། །རང་གི་སེམས་ཉིད་རྟོགས་པར་བྱ། །རྟོགས་པ་མ་ཡེངས་བརྟན་པོ་ཡིས། །ཕྲིན་ལས་རྣམ་བཞིའི་མཎྜལ་ལ། །བྷརྙ་འབར་བའི་<milestone unit="line" n="543.5"/>གཞལ་ཡས་སུ། །རང་བྱུང་ཡེ་ཤེས་ཆེན་པོ་ལས། །ཡི་གེ་་ག་ཏུ་འཕྲོས་པ་ཡིས། །ཏྲག་ལས་མ་མོ་གསལ་བསྒོམ་སྟེ། །འཁོར་ནི་ནག་མོ་འབུམ་དང་བཅས། །ཏིང་འཛིན་བརྟན་པོ་མ་ཡེངས་བསྒོམ། །དེ་ཡི་མདུན་དུ་<milestone unit="line" n="543.6"/>མཆོད་པ་ཀུན། །འདོད་ཡོན་སྣ་ཚོགས་ལྡན་པ་བསྒོམ། །བྱ་ནག་ལུག་ནག་བསྐང་བའི་རྫས། །བདུད་དང་གིང་ལའངདེབཞིན དུ། །རངརང་མཉེས་པའི་རྫས་ཀྱང་བཤམ། །ཞག་གསུམ་བར་དུ་དཔལ་བསྙེན་<milestone unit="page" n="544"/><milestone unit="line" n="544.1"/>བྱ། །དྲུག་གི་བར་དུ་ཚེ་བསྒྲུབ་བྱ། །དགུ་ཡི་བར་དུ་མ་མོ་བསྙེན། །བཅུ་གཉིས་བར་དུ་མ་མོ་བསྐང་། །བཅོ་ལྔའི་ནུབ་མོ་ཐུན་ཟོར་འཕང་། །རྒྱ་མཚོ་ཆུ་བོའི་གཞུང་ལ་བསྐྱོན། །དེ་ཡིས་དགོས་འདོད་ཐམས་ཅད་<milestone unit="line" n="544.2"/>འགྲུབ། །ཅེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་གུ་རྒྱ་ཙིསྟ་མདོས་ཀྱི་ལེའུ་ཞེས་བྱ་སྟེ་ཉི་ཤུ་བདུན་པའོ།། །།བདེ་བྱེད་ལྷ་མོས་ཡང་གསོལ་པ། །བདག་མ་ཡིན་པ་ཡིད་ཆེས་ཕྱིར། །སྐྱེ་རྒྱུད་ལུང་<milestone unit="line" n="544.3"/>བསྟན་བདག་ཉན་འཚལ། །དེ་སྐད་གསོལ་པ་གསན་ནས་ཀྱང་། །རང་བྱུང་རྒྱལ་མོས་བཀའ་སྩལ་པ། །ཉོན་ཅིག་ལྷ་མོ་བདེ་བྱེད་མ། །སུམ་ཅུ་རྩ་གསུམ་ལྷ་གནས་ན། །ལྷ་ཆེན་མ་ཧྭ་དེ་བ་དང་། །ལྷ་མོ་ཨུ་མ་དེ་སྙི་<milestone unit="line" n="544.4"/>གཉིས། །མ་མཇལ་ཡིད་ཀྱིས་སྦྱོར་བ་མཛད་པ་ལས། །ཡབ་ཡུམ་གཉིས་སུ་མེད་པའི་མདངས་ལས་ལྷ་མོ་ཨུ་མའི་དཔྲལ་བར་ལྕགས་ཀྱི་མཛེར་པ་གཅིག་སྐྱེས་པ་ལས། ཡབ་ཀྱིས་ཁྱེའུར་སྨོན་ལམ་བཏབ། ཡུམ་གྱི་བུ་<milestone unit="line" n="544.5"/>མོར་སྨོན་ལམ་བཏབ་སྟེ། ཡུམ་གྱི་སྨོན་ལམ་མཐུ་བཙན་ནས། བུ་མོ་བཟང་སྡུག་ལ་འོད་ཆགས་པ་གཅིག་སྐྱེས་སོ། །མིང་ཡང་ལྷ་མོ་མདངས་ལྡན་མར་བཏགས་སོ། །བུ་མོ་དེ་ཟས་སུ་ནི་ལྷའི་ཞལ་ཟས་རོ་མཆོག་བརྒྱ་<milestone unit="line" n="544.6"/>དང་ལྡན་པར་ཟ། གོས་སུ་ནི་ལྷ་ཡི་ན་བཟའ་པ༑་ལི་ཀ་གོན་པ་ལ། བདུད་ཐོད་པའི་ཕྲེང་བ་ཅན་དང་བདུད་མོ་བརྒྱ་བྱིན་ཀུན་དགའ་མོའི་བུ་བདུད་བྲང་རྐུན་ནག་པོ་བྱ་བའི་ཆུང་མར་ཕྱིན་ཏེ། ཕ་མ་གཉིས་ཀྱིས་དམོད་<milestone unit="page" n="545"/><milestone unit="line" n="545.1"/>༄༅ པ་བོར་རོ། ཁྱོད་ལྷ་འིག་ལ་བག་མ་སོང་ན་ཡང་གལ་མེད་པ་ལ། ཁྱོད་ལྷའི་བུ་མོ་གསོས་པས་བདུད་ལ་སོང་བ་ལས། ཁྱོད་ལུས་མཐིང་ལས་གནག་པར་སོང་ཞིག ཟས་སུ་མི་ཤ་རྟ་ཤ་ཟ་བ་གཅིག་ཏུ་<milestone unit="line" n="545.2"/>སོང་ཞིག སྐོམ་དུ་མི་ཁྲག་རྟ་ཁྲག་་་་་ང་བ་གཅིག་ཏུ་སོང་ཞིག གོས་སུ་མི་ལྤགས་གོན་པ་གཅིག་ཏུ་སོང་ཞིག ཅེས་དམོད་པ་བོར་བས། ཡུམ་གྱི་དམོད་པ་བཙན་པར་འགྱུར་ཏེ། མོད་དེ་ཉིད་ལ་དེ་བཞིན་ཉིན་དུ་གྱུར་<milestone unit="line" n="545.3"/>ཏེ། དམེ་ཤ་གསུམ་ལ་རྐན་ཕབ་པ་ ་འི་ཞལ་ཟས་ཟོས་པ་ཤིན་ཏུ་རོ་རྒྱས་པ། གོས་སུ་མི་ལྤགས་གོན་པས་ཤིན་ཏུ་བརྗིད་ཆེ། རལ་པ་ནག་པོ་ས་གཞི་ཁྱབ་པ་གཅིག་ཏུ་གྱུར་ཏེ། ཡབ་ཡུམ་ལྷ་ཡིན་པའི་རྟགས་<milestone unit="line" n="545.4"/>སུ། སྤྱི་བོའི་གཙུག་ཏུ་མཐིང་གི་རལ་་ ་་ད་དུ་འཕྲོ་བ་གཅིག་མ་འགྱུར་བར་གནས་པ་ལས། མཚན་ཡང་་རལ་པ་གཅིག་མར་མངའ་གསོལ་ལོ། །དེ་ནས་རྒྱ་མཚོའི་གཏིང་དུ་ཡུམ་མཚོ་སྨན་རྒྱལ་མོའི་དངོས་གྲུབ་<milestone unit="line" n="545.5"/>བརྙེས་ཏེ། བྲག་དམར་ཆོལ་ཟངས་འདྲཔ་ལ་ཉིན་གྱི་གནས་བཅས། །མཚན་ཡང་མེ་ཟ་བྲག་རྒྱན་མར་གསོལ་ལོ། །དེ་ནས་དུར་ཁྲོད་གནས་ཀུན་ཉུལ་བས། མཚན་ཡང་དུར་ཁྲོད་ཀློང་དགུ་མ། །གྲུ་གསུམ་དཔལ་གྱི་<milestone unit="line" n="545.6"/>ཕོ་བྲང་དུ། །དཔལ་ཆེན་ཁྲག་འཐུང་དབང་ཐོབ་པས། །མཚན་ཡང་དཔལ་གྱི་གཟུངས་གཅིག་མ། །ལྷོཕྱོགསགཤིནརྗེའིཕོབྲང་དུ། །ཡ་མྱན་ཏ་ཀའི་ཡུམ་མཛད་པས། །མཚན་ཡང་སྒེག་མོ་རལ་གཅིག་མ། ཁུ་<milestone unit="page" n="546"/><milestone unit="line" n="546.1"/>གསུམ་ཤེལ་གྱི་དཀྱིལ་འཁོར་དུ། །རྡོ་རྗེ་གཤོན་ནུའི་ཡུམ་མཛད་པས། །མཚན་ཡང་འཁོར་ལོ་རྒྱས་འདེབས་མ། །རི་བོ་མ་ལ་ཡ་ཡི་རྩེར། །ཕྱག་ན་རྡོ་རྗེའི་ཞབས་དྲུང་དུ། །གསང་སྔགས་བསྲུང་མར་དབང་བསྐུར་<milestone unit="line" n="546.2"/>བས། །མཚན་ཡང་སྔགས་སྲུང་ནག་མོ་བྱ། །ཐམས་ཅད་གསོད་པའི་ལས་བྱེད་པས། །སྲིན་མོ་རལ་གཅིག་ཤ་ཟ་མ། །རྣལ་འབྱོར་ཡོངས་ཀྱི་གྲོགས་བྱེད་པས། །མཚན་ཡང་དགྲ་འདུལ་ནད་ཚོད་མ། །དེ་ཡང་ཚ་བའི་<milestone unit="line" n="546.3"/>ནད་གཏོང་བས། །མཚན་ཡང་བལ་མོ་ཀུན་སྡུག་མ། ཁྲག་རིམས་ཡམས་ནད་གཏོང་བྱེད་པས། །མཚན་ཡང་ནག་མོ་ཁྲག་འཛག་མ། །ལྟས་ངན་ཆོ་འཕྲུལ་གཏོང་བས་ན། །མཚན་ཡང་མོན་མོ་ནག་མོ་བྱ། །དེ་བཞིན་<milestone unit="line" n="546.4"/>མཚན་གྱི་རྣམ་གྲངས་ཡང་། །བརྗོད་ཀྱིས་མི་ལང་བསམ་ཡས་ཏེ། །ཕྱག་ན་རྡོ་རྗེ་སྤྲུལ་པའི་སྐུ། །དེ་ཉིད་སྤྲུལ་པ་བསྟན་པ་བས། །ཞེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་སྐྱེ་རྒྱུད་ལུང་བསྟན་པའི་<milestone unit="line" n="546.5"/>སྐབས་ཏེ་ཉི་ཤུ་བརྒྱད་པའོ།། །།དེ་ནས་འདུས་པའི་ཕལ་མོ་ཆེ། ཤེན་ཏུ་ངོ་མཚར་ཡི་རངས་ནས། །མ་མོ་ཉིད་ལ་མངོན་པར་བསྟོད། །ཧུ༷། གསང་སྔགས་གཉན་གྱི་སྲུང་མ་མཐུ་མོ་ཆེ། །སྔགས་སྲུང་ནག་མོ་<milestone unit="line" n="546.6"/>རལ་གཅིག་མ། །མངོན་པར་བསྟོད་ཀྱིས་དམ་མ་འདའ། །གྲུ་གསུམ་ཡུམ་གྱི་མཁའ་དབྱིངས་ནས། །ཏྲག་ལས་སྐུར་བསྐྱེད་རྫོགས་པ་ནི། །ཐུགས་ཉིད་མྱ་ངན་ལས་འདས་ཀྱང་། །སྦྱོར་བ་ཁམས་གསུམ་མཛད་པའི་<milestone unit="page" n="547"/><milestone unit="line" n="547.1"/>༄༅། །རྟགས། །རལ་པ་མཐིང་ནག་འབར་བ་ནི། །ཆོས་ཉིད་འགྱུར་བ་མེད་པ་ཡི། །དོན་དམ་ཐུགས་སུ་ཆུད་པའི་རྟགས། །རལ་པ་ཐོར་ཚུགས་གཅིག་བཅིངས་པ། ཁམས་གསུམ་དབང་དུ་སྡུད་པའི་<milestone unit="line" n="547.2"/>།རྟགས། །ཕྱག་གཡས་ཞིང་ཆེན་ཙིསྟ་ནི། །འགྲོ་དྲུག་རྩད་ནས་གཅོད་པའི་རྟགས། །ཕྱག་གཡོན་གཡུ་ཡི་སྤྱང་མོ་ཕྲ་ཐབས་གཏོང་བ་ནི། །གདུག་པའི་དགྲ་བགེགས་མྱུར་དུ་འདྲེན་པའི་རྟགས། །ཐུགས་ལས་སྤྱང་མོ་དགུ་<milestone unit="line" n="547.3"/>འབུ་་་༢ཕྲོ་བ་ནི། །སྟོང་ཁམས་དགྲ་བོ་མ་ལུས་སྒྲོལ་བའི་རྟགས། །ཞབས་གཉིས་གྱད་ཀྱི་དོར་ཐབས་བཞུགས་པ་ནི། །ཐབས་དང་ཤེས་རབ་གཉིས་མེད་སྦྱོར་བའི་རྟགས། །མ་མོ་ནག་མོ་གདུག་པའི་སྲོག་སྒྲོལ་<milestone unit="line" n="547.4"/>མ། །མ་ངོན་པར་བསྟོད་ཀྱི་མཐུ་མ་ཆུང་། །ཞེས་བརྗོད་དོ། །དེ་ནས་ཕྲིན་ལས་ཀྱིས་མ་མོ་འདི་སྐད་བསྐུལ་བར་བྱའོ། །ཕྲིན་ལས་རྣམ་བཞི་ལྷུན་གྱིས་གྲུབ། །གྲུ་གསུམ་མཐིང་ནག་ཀློང་དཀྱིལ་ནས། །སྔགས་ཀྱི་སྲུང་མ་<milestone unit="line" n="547.5"/>མཐུ་མོ་ཆེ། །སྐུ་མདོག་མཐིང་ནག་འབར་བ་ལ རལ་པའི་ཟར་བུས་ས་གཞི་ཁེབས། །གཡས་ཀྱི་ཕྱག་ན་ཞིང་ཆེན་ཙིསྟ་བསྣམས། །གཡོན་ནག་གཡུ་ཡི་སྤྱང་མོ་བསྣམས། །གཡུ་ཡི་སྤྱང་མོ་དགུ་འབུམ་ཐུགས་ཀྱི་ཕོ་<milestone unit="line" n="547.6"/>ཉར་འགྱེད། །འཛིན་བྱེད་འབར་བའི་ལྕགས་ཀྱུ་ཡིས། །མིག་གི་དབང་པོ་མངོན་དུ་ཕྱུང་། །ལྕགས་ཀྱི་སྡེར་ཆེན་གདེངས་པ་ཡིས། །ལུས་ཀྱི་ཁོང་ཁྲོལ་སྙིང་ཕྱུང་ཞིག །སྤྱང་མོ་སྤྲུལ་པའི་འཕྲོ་འདུ་ཡིས། །སྲོག་རྩ་སྙིང་རྩ་<milestone unit="page" n="548"/><milestone unit="line" n="548.1"/>ཕྱུང་ལ་ཤོག །མགོ་དང་ལུས་སུ་ཕྲོལ་ལ་ཤོག ཁྲ་དང་རུས་པ་ཕྲོལ་ལ་ཤོག །ནང་ཁྲོལ་དབང་པོ་སྤྱོས་ལ་ཤོག །དགྲ་བོའི་ལྷ་ལྔ་དབང་དུ་སྡུས། །མངོན་སྤྱོད་དྲག་པོས་རྡུལ་དུ་རློགས། །ཞེ་སྡང་སྐྱེད་ཅིང་སྲིད་པ་<milestone unit="line" n="548.2"/>དཀྲུགས། །མི་མངོན་མཁའ་འབྱིངས་བདེ་ཆེན་ནས། །ཨེ་ཀ་ཛུ་ཏི་རལ་གཅིག་མ། །དབུ་དགུ་ཐོར་ཚུགས་གཅིག་བཅིངས་ཤིང་། ཁམས་གསུམ་སྲིད་གསུམ་དབང་དུ་སྡུད། །དེང་འདིར་ལས་རྣམས་ཐམས་ཅད་<milestone unit="line" n="548.3"/>བྱེད། །མཁའ་ལ་དེ་བཞི་གཤོག་གཅིག་མ། །དཔལ་གྱི་གཙུགས་འབྱམས་ཨ་ལ་ལ། །ཟངས་ཀྱི་ཁ་ལ་ལྕགས་ཀྱི་སོ། །སྣ་ཚོགས་ཞལ་ལ་ཞིང་སྒྲོལ་མ། །མཐིང་ནག་གཅེར་བུ་དབུ་དགུ་མ། །སྙིང་ཡང་དགུ་སྟེ་རྐང་<milestone unit="line" n="548.4"/>གཅིག་མ། །སྟོང་ཁམས་འཔྱོ་ཞིང་མཁའ་ལ་འགྲོ། །བལྟས་པས་བདུད་རྣམས་སྒྲོལ་བར་བྱེད། །ལག་ན་ལྕགས་ཀྱུ་རྩེ་དགུ་བསྣམས། །གདུག་བྱེད་རྣམས་ཀྱི་སྙིང་འབྱིན་མ། །རྡོ་རྗེ་བ་སྐྲུ་རེ་རེ་ལས། །རྡོ་རྗེ་ལྕགས་ཀྱུ་<milestone unit="line" n="548.5"/>རེ་རེ་འཕྲོ། །གནོད་བྱེད་མ་ལུས་རྡུལ་དུ་རློགས། །བར་བར་མིག་ནས་ཁྲག་འཛག་མ། །རྐན་སྒྲ་རྡེབས་ཤིང་བདུད་དཔུང་འཇོམས། །རྟག་ཏུ་དབང་ཕྱུག་སྐུ་ལ་རོལ། །དགའ་བའི་དབང་གིས་གྲོགས་མཛད་མ། །འདོད་<milestone unit="line" n="548.6"/>ཁམས་གཙོ་མོ་དབང་དུ་སྡུད། ཁྱོད་ནི་མ་བརྒྱད་གཙོ་མོ་སྟེ། ཁྲག་གི་བཅུད་ལ་འཐུང་ཞིང་ལྷ་རྣམས་དབང་དུ་སྡུད། །དམ་རྫས་རྒྱན་གྱི་གཏོར་མ་འདི་ལོངས་ལ། ཁྲག་ནད་དུག་མདའ་འཕེན་ཅིང་ཕྲིན་ལས་མཛོད། །དེ་<milestone unit="page" n="549"/><milestone unit="line" n="549.1"/>༄༅། །ཕྱིར་ཕྲིན་ལས་བདག་མོ་མཐུ་མ་ཆུང་། །ཞེས་པས་ཕྲིན་ལས་ཀྱི་བདག་མོ་བསྐུལ། ལྟས་ངན་བདག་མོ་འདི་སྐད་བསྐུལ། །རུ་དར་ནག་པོ་རྨ་བྱ་དང་། །མེ་ལོང་གཡབ་མོས་གཡབ་པར་བྱ། །ཧུ༷་གསང་<milestone unit="line" n="549.2"/>སྔགས་གཉན་གྱི་སྲུང་མ་མཐུ་མོ་ཆེ། །བཞེངས་ཤིག་མི་མངོན་དབྱིངས་ནས་བཞེངས། །བསྐུལ་ལོ་དམ་ཚིག་བདག་མོ་བསྐུལ། །གཤེགས་ཤིག་ཆོ་འཕྲུལ་བདག་མོ་གཤེགས། །སྐུ་མདོག་མཐིང་ནག་ཙེ་རེ་རེ རལ་<milestone unit="line" n="549.3"/>པ་ནག་པོ་ཤ་ར་ར། །མཐིང་ནག་རལ་གཅིག་རྒྱངས་སེ་རྒྱང་། །གཡུ་ཡི་སྨིན་མ་ཁྱུགས་སེ་ཁྱུག །སྤྱན་མིག་ཉི་ཟླ་འཁྱིལ་བ་ཙམ། ཁྲག་གི་མཆི་མ་ཤ་ར་ར། །ཞལ་གདངས་མཆེ་གཙིགས་ཐམས་སེ་ཐམ། ཁྲག་དང་ཞག་<milestone unit="line" n="549.4"/>འཛག་ཟུ་ལུ་ལུ། །ལྗགས་འདྲིལ་རྐན་རྡེབ་ཆེམས་སེ་ཆེམ། །མི་ལྤགས་གཡང་གཞི་འཇོལ་ལོ་ལོ། །དར་ནག་བེར་ཆེན་ལྷུབས་སེ་ལྷུབ། །གཡས་ཀྱི་ཕྱག་ན་ཙིསྟ་ཕར་མི་ཆད། །གཡོན་གྱི་ཕྱག་ན་སྤྱང་མོ་ཕྲ་ཐབས་<milestone unit="line" n="549.5"/>བསྣམས། །དེ་ཕྱིར་ཕྲིན་ལས་བདག་མོ་དམ་ལ་འདུ། །ཞལ་ནས་ནད་ཀྱི་རླངས་པ་ཐུལ། །མིག་ནས་ཁྲག་རིམས་ཡམས་ནད་གཏོང་། །སྣ་ནས་དུད་འཐུལ་མཛེ་ནད་གཏོང་། །སྐུ་ལས་ཟེར་འཕྲོས་འབྲུམ་ནད་གཏོང་།<milestone unit="line" n="549.6"/>ཁོང་ནས་ནད་སློང་མཁྲིས་པ་གརྟང་། །དེ་ཕྱིར་ནད་ཀྱི་བདག་མོ་དམ་ལ་འདུ། །གཡས་ན་གསེརགྱིབྲགཆེནཟངསསེཟང་། །གཡོན་ན་གཡུ་ཡིམཚོཆེནཁྱིལིལི། །སྔོན་ན་མོན་མོ་མཛེས་མོ་ཤ་ར་ར། །ཀླད་ན་<milestone unit="page" n="550"/><milestone unit="line" n="550.1"/>བལ་མོ་མཛེས་མ་ལྡེམས་སེ་ལྡེམ། །ཞབས་གཉིས་དོར་ཐབས་དམ་ཉམས་སྙིང་དང་ལྟེ་བར་གཟིར། །ལྟས་ངན་ཝ་སྤྱང་ཆོ་ངེ་དི་རི་རི། །འདབ་ཆགས་ཕྲ་ཐབས་མང་པོ་ཞ་ལ་ལ། ཁྲ་ཟན་སྡེར་ཆགས་མང་པོ་འཕུར་<milestone unit="line" n="550.2"/>ལྷབ་ལྷབ། །སྡེར་ཆགས་སྟག་གཟིག་མང་པོ་འཛུམ་མདངས་མུ་ལུ་ལུ། །སྦལ་ནག་སྦྲུལ་ནག་སྡོམ་སྡིག་ཉི་ལི་ལི། །ཅེས་སྤྱང་ཁ་གདངས་མང་པོ་འདུ་རུ་སྲ །མོན་པ་སྤྲེའུ་སྐྱ་ཞོན་ཡེ་རེ་རེ། །གསེར་འོད་གཡུ་འོད་<milestone unit="line" n="550.3"/>དུང་འོད་ལམས་སེ་ལམ། །བུད་མེད་ནག་མོ་གཡབ་འདོར་ལིངས་སེ་ལིང་། །ལྟས་ངན་ཡང་སྤྲུལ་མང་པོ་ཐིབས་སེ་ཐིབ། །དེ་ཕྱིར་ལྟས་ངན་བདག་མོ་དམ་ལ་འདུ། །ཉིད་ཀྱི་ཆེ་བ་བརྗོད་ཀྱིས་མི་ལང་སྟེ། །ཡོན་<milestone unit="line" n="550.4"/>ཏན་སྣ་ཚོགས་འབྱུང་བའི་དཔལ་ལྡན་མ། །ལྟས་ངན་ཆོ་འཕྲུལ་དགྲ་ལ་དབབ་ཏུ་གསོལ། །མ་མ་ཨི་ལ་ཏ་ཀ་ཀེང་ཀྱིང་ཀྱིང་མཁའ་ལ་ལྡིང་། དུར་དུ་སྨྱོ་རོག་མ་རྒྱུག་པ་ལ་ཚོར། ཨ་མོ་ཀར་ནོངས་ཞེས་ཡུངས་ཀར་<milestone unit="line" n="550.5"/>ལ་བཟླས་ལ་གཏོར་རོ། །ལྟས་ངན་སྣ་ཚོགས་སུ་ཤིགས་ཀྱིས་འོང་བར་འགྱུར་རོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་མངོན་དུ་བསྐུལ་བའི་སྐབས་ཏེ་ཉི་ཤུ་དགུ་པའོ།། །།དེ་ནས་ཡང་དག་བཤད་བྱ་<milestone unit="line" n="550.6"/>བ། །བསྟན་པའི་བསྲུང་མར་དབང་བསྐུར་ཏེ། །མཎྜལ་མདའ་གང་གྲུ་བཞི་ལ། །སྣ་ཚོགས་ཁྲག་གིས་ཆག་ཆག་གདབ། །རྡོ་རྗེ་སྔགས་སྲུང་ནག་མོ་ནི། །ལུགས་སམ་ཡང་ན་དར་དཀར་ལ། །མཁས་པས་ཆ་བྱད་<milestone unit="page" n="551"/><milestone unit="line" n="551.1"/>༄༅། །རྫོགས་པར་བྲི། །དེ་ཡི་མཐའ་མར་རྫས་རྣམས་དགོད། །ཏིང་འཛིན་བརྟན་པས་དགུག་ཅིང་བསྟིམ། །ཡང་ནས་ཡང་དུ་དམིགས་པ་བསྐྱེད། །དམིགས་པ་བརྟན་པོར་གྱུར་པ་ན། །བསྟོད་ཅིང་བསྐང་<milestone unit="line" n="551.2"/>ཞིང་དབང་ཡང་བསྐུར། །བཀའ་རྟགས་ཕྱག་རྒྱའི་དབང་རྟགས་ཡིན། །རུ་དར་ནག་པོ་རྟེན་དུ་བཅའ། །འབར་བ་སྐུ་ཡི་དབང་ཡང་བསྐུར། །དྲག་སྔགས་གསུང་གི་དབང་ཡང་བསྐུར། །གཉིས་མེད་ཐུགས་ཀྱི་<milestone unit="line" n="551.3"/>དབང་ཡང་བསྐུར། །ཡེ་ཤེས་ཡོན་ཏན་དབང་ཡང་བསྐུར། །ཐུན་རྫས་ཕྲིན་ལས་དབང་ཡང་བསྐུར། །འབྲས་བུ་སྣ་ཚོགས་གཏོར་མས་བསྐུར། །བྱང་སེམས་དཀར་དམར་སྦྱོར་བའི་དབང་། །དེ་ལྟར་དབང་རྣམས་<milestone unit="line" n="551.4"/>རྫོགས་པར་བསྐུར། །དེ་རྫོགས་ཕྲིན་ལས་ཐོགས་པ་མེད། །དེ་མ་རྫོགས་པའི་རྣལ་འབྱོར་པས། །མ་མོ་བསྒྲུབས་ཀྱང་འགྲུབ་མི་འགྱུར། །ཞེས་གསུངས་སོ། །ཟ་བྱེད་སྤྱང་རྒྱལ་ནག་མོའི་རྒྱུད་ལས་དབང་བསྐུར་<milestone unit="line" n="551.5"/>བའི་སྐབས་ཏེ་སུམ་ཅུ་པའོ།། །།དེ་ནས་དཔལ་ལྡན་རང་བྱུང་རྒྱལ་མོ་དེས། འདི་སྐད་ཅེས་བཀའ་སྩལ་ཏོ། །ཧེ། ང་ནི་དུས་གསུམ་ཐམས་ཅད་དུ། །ང་ཡི་ཐུགས་རྗེ་རྒྱུན་མི་འཆད། །ང་ནི་བདེ་གཤེགས་སྦྱོར་<milestone unit="line" n="551.6"/>སྡེ་མོ། །དམ་ཚིག་ཅན་གྱི་དགྲ་འདུལ་མ། །ང་ནི་རྣལ་འབྱོར་སྒྲུབ་སྡེ་མོ། །དམ་ཚིག་ཉམསཔའིསྲོག གཤེདམོ། །ང་ནི་རང་བྱུང་རྒྱལ་མོ་སྟེ། །ང་ནི་ང་ལས་བྱུང་བ་ཡིན། །ཐམས་ཅད་ང་ཡི་སྤྲུལ་པ་ཡིན། །དཀར་<milestone unit="page" n="552"/><milestone unit="line" n="552.1"/>མོ་སྐུ་ཡི་སྤྲུལ་པ་ཡིན། །སྨུག་མོ་གསུང་གི་སྤྲུལ་པ་ཡིན། །ནག་མོ་ཐུགས་ཀྱི་སྤྲུལ་པ་ཡིན། །སེར་མོ་ཡོན་ཏན་སྤྲུལ་པ་ཡིན། །དམར་མོ་ཕྲིན་ལས་སྤྲུལ་པ་ཡིན། །དེ་དག་ཐམས་ཅད་ང་ཡིན་པས། །ང་ཡི་སྤྲུལ་པ་<milestone unit="line" n="552.2"/>བསམ་མི་ཁྱབ། །ང་ཡི་མིང་ནི་ཅིར་ཡང་གྲགས། །ང་ཡི་ཕྲིན་ལས་ཐམས་ཅད་བྱེད། །ཀུན་གྱི་རྩ་བ་གཅོད་འདོད་ན། །ཐམས་ཅད་ང་ཡིན་ང་ཉིད་ལྟོས། །ང་ཉིད་ཡོངས་སུ་གཟུང་བར་གྱིས། །ཞེས་ཟེར་ཏེ་མི་སྣང་<milestone unit="line" n="552.3"/>བར་གྱུར་ཏོ། །ཡོངས་སུ་གཏད་པའི་སྐབས་ཏེ་སུམ་ཅུ་གཅིག་པའོ།། །།སྙིང་པོར་གྱུར་པའི་རྒྱུད་རྫོགས་སོ། །དེ་བ་ཙནྟྲ་ལ་བི་རོས་ཞུས།། །། ༄༅། །རྒྱ་གར་སྐད་དུ། །ཌའ་ཀི་ནི་ཨསྣི་</p></div1>
        </body>
    </text>
</TEI.2>