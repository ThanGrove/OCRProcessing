<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0527-text.xml">
    <teiHeader lang="tib">
        <fileDesc>
            <titleStmt>
                <title><!--thig le spros pa gcod pa'i rgyud dam gsang ba yang gter gyi rgyud/-->ཐིག་ལེ་སྤྲོས་པ་གཅོད་པའི་རྒྱུད་དམ་གསང་བ་ཡང་གཏེར་གྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0527-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=501.1; end=509.1--><milestone unit="page" n="501"/><milestone unit="line" n="501.1"/>༄༅། །རྒྱ་གར་སྐད་དུ། ཏི་ལ་པྲ་ས་ལ་ར་དྷ་དུ་ཧི་མ་གུ་རྒྱ་ཧནྟྲ། བོད་སྐད་དུ། ཐིག་ལེ་སྤྲོས་པ་གཅོད་པའི་རྒྱུད། གསང་བ་ཡང་གཏེར་གྱི་རྒྱུད་ཅེས་བྱ་བ། བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་<milestone unit="line" n="501.2"/>འཚལ་ལོ། འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་ཐིག་ལེའི་ཀློང་དུ་གྱུར་པའི་དགོངས་པ་ལ་ཞུགས་ཏེ། ཐམས་ཅད་རང་ཐིག་ལེ་རང་གྲོལ་གྱི་བསྟན་ཅེས་བྱ། འོད་ཟེར་བྱེ་བ་ཕྲག་མང་པོ་<milestone unit="line" n="501.3"/>སྤྲོས་ཏེ་ཆོས་འཆད་པའི་དུས་དེ་སྲ བཅོམ་ལྡན་འདས་སྙིང་སྐུ་རྡོ་རྗེ་སེམས་དཔའ་སྤྲུལ་ནས་སངས་རྒྱས་གདྷའི་ཀླུང་གི་བྱེ་མ་སྙེད་ལ་ཆོས་བསྟན་པས། དེའི་ཚེ་དེའི་དུས་ན། ཞུ་བ་པོ་མིའི་བྱང་ཆུབ་སེམས་དཔའ་<milestone unit="line" n="501.4"/>དགའ་རབ་རྡོ་རྗེ་ས་གསུམ་གྱི་མངའ་བདག་ཅེས་བྱ་བ་དེས། བཅོམ་ལྡན་འདས་བདག་ཅག་སངས་རྒྱས་ས་ལ་གནས་པའི་བྱང་ཆུབ་སེམས་དཔའ་བསམ་གྱིས་མི་ཁྱབ་སྟེ། བདག་གི་ལ་འདི་ལ་ཤིན་ཏུ་ཟབ་པ་རྒྱ་ཆེ་བ་<milestone unit="line" n="501.5"/>གཅིག་གསུངས་སོ། །ཐིག་ལེ་སྤྲོས་པ་གཅོད་པའི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་ཏིང་ངེ་འཛིན་དེ་ལས་བཞེངས་ནས་འདི་སྐད་ཅེས་བཀའ་སྩལ་ཏོ། །སངས་རྒྱས་<milestone unit="line" n="501.6"/>དང་བྱང་ཆུབ་སེམས་དཔའ་ཐམས་ཅད་ཉོན་ཅིག །ཟང་ཐལ་ལྔ་དང་གདངས་དབྱངས་ལྔ། །དབང་དང་དམ་ཚིག་སྡོམ་པ་ལ་སོགས་ཏེ། །བར་དོ་མེད་དང་བར་དོ་ཡོད། །དཔང་པོ་རབ་སོགས་དང་སྦྱར་ཏེ། ཁུ།ན་དང་<milestone unit="page" n="502"/><milestone unit="line" n="502.1"/>དུམ་བུ་ལ་སོགས་པ། །དེ་ནི་བདག་གིས་བཤད་པར་བྱ། །ཞེས་གསུངས་སོ། །ཐིག་ལེ་སྤྲོས་པ་གཅོད་པའི་རྒྱུད་ལས། བསྡུས་ནས་བཀའ་སྩལ་པའི་ལེའུ་སྟེ་གཉིས་པའོ།། །།དེ་ནས་ལག་ན་རྡོ་རྗེས་ཞུས་པ།<milestone unit="line" n="502.2"/>ཟང་ཐལ་ལྔ་པོ་བཤད་དུ་གསོལ། །ཞེས་ཞུས་པས། ཡང་བཀའ་སྩལ་པ། ཀུན་གཞིའི་སྙིང་པོ་ཡིད། །སྒོ་ལྔ་རང་ཐལ་ཟང་ཐལ་ཏེ། །དེ་ནི་བདག་གིས་བཤད་པར་བྱ། །ཀུན་གཞི་ཟང་ཐལ་གྱི་དཔེ་ནི། །དཔེ་རྒྱ་<milestone unit="line" n="502.3"/>མཚོ་ཆེན་པོ་དང་འདྲ་སྟེ། རྒྱ་མཚོ་དེ་ལ་ནི་ཉིན་མོ་རྙོག་པ་མེད་པར་དྭངས། །རྙོག་མའི་སྐྱོན་གྱིས་མ་གོས་ཏེ། མཚན་མོ་ཟླ་བ་དང་གཟའ་སྐར་ཐམས་ཅད་འཆར་ཏེ། རྒྱ་མཚོ་དང་གཟའ་སྐར་དབྱེར་མེད་ཕྱེད་དོ། །དཔེ་<milestone unit="line" n="502.4"/>དེ་བཞིན་དུ་མཚན་མོ་དང་འདྲ་བའི་ཀུན་གཞིའི་དབུགས་དང་བཅས་ཀྱི་བར་དུ། ཀུན་གཞི་རྒྱ་མཚོ་འདྲ་བ་དེ་ལ། བག་ཆགས་གཟའ་སྐར་དང་འདྲ་བ་དེ་དབྱེ་བས་མི་ཕྱེད་དོ། །གཟའ་སྐར་དེས་ཀྱང་རྒྱ་མཚོ་ཟང་ཐལ་<milestone unit="line" n="502.5"/>དུ་འདུག་པ་དེ་ལ། གཟའ་སྐར་གྱིས་ཕན་ཡང་མ་ཐོགས་གནོད་པ་ཡང་མ་སྐྱལ་ལོ། །ཞུས་པ། བག་ཆགས་དང་ཀུན་གཞི་དབྱེར་མི་ཕྱེད་ན། ཁམས་གསུམ་དུ་འཁོར་བ་ལས་མོ་ཐར་རོ། ཞེས་ཞུས་པས། དཔེར་ན་ཉིན་<milestone unit="line" n="502.6"/>མོ་ཉི་མ་ཤར་བའི་དུས་ན། ཉི་མ་ཤར་བ་ཙམ་གྱིས་གཟའ་སྐར་ཨ་ཅང་ཡང་ཆེས། ཟླ་བའི་འོད་ཀྱང་ཤི་ནས། རྒྱ་མཚོ་ཡང་མི་སྣང་ལ་རྙོག་མ་ཐམས་ཅད་དང་བྲལ་ཏེ། དཔེ་དེ་དང་འདྲ་བར་ད་ལྟ་ཡེ་ཤེས་སྒྲིབ་པ་དང་།<milestone unit="page" n="503"/><milestone unit="line" n="503.1"/>༄༅། །དྲི་མ་ཐམས་ཅད་དང་བྲལ་བའི་ཡེ་ཤེས་ཐམས་ཅད་མཁྱེན་པ་ཟང་ཐལ་དུ་ཤར་བས། དབུགས་ཆད་པའི་དུས་དཔེར་ན་ཉི་མ་ཤར་བ་དང་འདྲ་སྟེ། རྣམ་རྟོག་ཐམས་ཅད་སངས་ནས་སངས་རྒྱས་<milestone unit="line" n="503.2"/>སོ། །ཞེས་གསུངས་སོ། །ཀུན་གཞི་ཟང་ཐལ་ལ་ངོ་སྤྲད་པའི་ལེའུ་སྟེ་གསུམ་པའོ།། །།ཡང་བཀའ་སྩལ་པ། སྙིང་པོ་ཟང་ཐལ་གྱི་དཔེ་ནི། མན་ཤེལ་དང་མཐུན་ཏེ། མན་ཤེལ་དྭངས་པ་དེ་ལ། དཔེར་ན་ཟེར་མ་<milestone unit="line" n="503.3"/>འགག་པ་དང་། འོད་ཁ་དོག་ལྔ་མི་འགག་སྟེ། ཟེར་དུ་ཤར་ཡང་ནི་ཤེས་པར་མི་གནས་པ། ཡིད་དང་རྟོག་པར་མི་གནས། འོད་དུ་ཤར་ཡང་ནི་གཟུང་བའི་ཡུལ་དུ་མི་གནས་ཏེ་ཤེས་པ་ཟང་ཐལ་ཟེར་ཡང་ཐལ འོད་<milestone unit="line" n="503.4"/>ཟང་ཐལ་ལོ། །དཔེ་དེ་བཞིན་དུ་སྙིང་པོའི་ཡེ་ཤེས་དེ་ཡང་། སྒྲིབ་གཡོགས་ཀྱིས་མ་གོས་པར་ཟང་ཐལ། ཟེར་དང་འདྲ་བར་ཡིན་དུ་ཤར་ཡང་རྟོག་པ་མེད། རང་སྣང་མ་འགགས་གཟུང་བའི་ཡུལ་དུ་མི་འཛིན། དེ་གང་<milestone unit="line" n="503.5"/>ལ་ངོ་སྤྲད་པ་ཟེར་ཕུང་འཚེངས་ཀྱི་མཁན་པོ་དེ་དམིགས་པའི་མིག་དང་འདྲ་སྟེ། མ་རྟོགས་པའི་དུས་ན་ཟེར་ཏེ། སྣང་འཛིན་ཐམས་ཅད་དུག་ལྔ་རུ་འཆར་རོ། །དམིགས་པའི་མིག་གིས་ཆུ་མཐོང་བ། །ངོམས་ཤིང་ཚིམ་<milestone unit="line" n="503.6"/>པ་དང་འདྲ་སྟེ། །ཟེར་དེས་སྙིང་པོ་ལྟ་ཐབས་ཀྱིས་བལྟས་པས་མཐོང་སྟེ། མཐོང་བ་ཙམ་གྱིས་གྲོལ་ལོ། ཞེས་གསུངས་སོ། །སྙིང་པོ་ཟང་ཐལ་ལ་ངོ་སྤྲད་པའི་ལེའུ་སྟེ་བཞི་པའོ།། །།ཡང་བཀའ་སྩལ་པ། ཡིད<milestone unit="page" n="504"/><milestone unit="line" n="504.1"/>ཟང་ཐལ་ནི། དཔེར་ན་རླུང་དང་སྨིག་སྒྱུ་དང་འདྲ་སྟེ། དཔེར་ན་རླུང་དེ་ཡང་མི་སྣང་སྟེ། དོན་བྱེད་ནུས་ཏེ་ཐམས་ཅད་བསྐྱོད་པའི་རླུ་་ཡིན་པ་དང་འདྲ་བར། ཡིད་མ་གཡོས་ན་རྟོག་པ་མེད་དོ། །གཡོས་ན་ཕུང་འཚེངས་<milestone unit="line" n="504.2"/>ལ་སྤྱོད་དོ། །ཕུང་འཚེངས་དེ་ཟང་ཐལ་དུ་གནས་ཀྱང་ཐམས་ཅད་ལ་དབང་སྒྱུར་ནུས་ཏེ། ངན་བ་སྣ་ཚོགས་ཀུན་གཞི་ལས་གསོག་གོ །བསགས་ཀྱང་ཟང་ཐལ་ལོ། །ཅི་དང་འདྲ་སྟེ། སྨིག་སྒྱུ་དེ་རྟ་དང་། མི་དང་། ཆུར་<milestone unit="line" n="504.3"/>སྣང་ཡང་། ངོ་བོ་ཤེས་ནས་འདུག་པའི་དུས་ཐམས་ཅད་ཟང་ཐལ་དུ་འཆར་རོ། །ཞེས་གསུངས་སོ། །ཡིད་ཟང་ཐལ་དུ་ངོ་སྤྲད་པའི་ལེའུ་སྟེ་ལྔ་པའོ།། །།དེ་ནས་ཡང་བཀའ་སྩལ་པ། སྒོ་ལྔ་རང་དྭངས་<milestone unit="line" n="504.4"/>ཟང་ཐལ་གྱི་དཔེ། མེ་ལོང་དུ་སྐྱེས་བུའི་བྱང་ལྟས་པ་དང་འདྲ་སྟེ། དཔེར་ན་མེ་ལོང་གི་ནང་སྒོ་ལྔ་ཡུལ་མེ་ལོང་གཉིས་ཝ་ལེ་སྣང་སྟེ། སྣང་སྟོང་དབྱེར་མེད་དུ་འདུག་པ་བཞིན་དུ། དེ་རང་སྣང་དུ་ཤེས་པས། སྒོ་ལྔ་<milestone unit="line" n="504.5"/>ཟང་ཐལ་དུ་ཡུལ་མེ་ལོང་དུ་སྣང་སྟེ། ཟང་ཐལ་ལོ། །དཔེ་དང་འདྲ་བར། སྒོ་ལྔ་ཟང་ཐལ་རིག་པའི་ཡེ་ཤེས་རང་སྣང་རང་བྱུང་ཡེ་ཤེས་གཉིས་དབྱེར་མེད་པར་ཤར་བས། སྒོ་ལྔ་རང་ཐལ་ཟག་ཐལ་ཅེས་བྱའོ། །དེ་ཡང་<milestone unit="line" n="504.6"/>བལྟས་པའི་དུས་ན་འཆར་རོ། །ཞེས་གསུངས་སོ། །སྒོ་ལྔ་རང་སྣང་ཟང་ཐལ་ངོ་སྤྲད་པའི་ལེའུ་སྟེ་དྲུག་པའོ།། །།དེ་ནས་ཡང་བཀའ་སྩལ་པ། གདུང་ཞེས་བྱ་བའི་སྲེག་པ་ཡི། །དེ་ནི་བདག་གིས་བཤད་པར་<milestone unit="page" n="505"/><milestone unit="line" n="505.1"/>༄༅། །བྱ། །གདུང་ཞེས་བྱ་བ་རོ་སྲེག་སྟེ། །ཀུན་གཞི་བག་ཆགས་ཀྱི་རོ་དང་། འཁྲུལ་པ་རྣམ་རྟོག་གི་རོ་དང་། བསྐྱེད་རིམ་ཏིང་ངེ་འཛིན་གྱི་རོ་དང་། རྫོགས་ཆེན་ལྟ་སྒོམ་སྤྱོད་པའི་རོ་དང་བཞིའོ། །དེ་ལ་ཀུན་<milestone unit="line" n="505.2"/>གཞི་བག་ཆགས་ཀྱི་རོའི་དཔེ་ནི། དཔེར་ན་གཉིད་ལོག་པའི་དུས་ན་ནོར་བསམ་གྱིས་མི་ཁྱབ་པ་རྙེད་ནས་ལོངས་སྤྱད་པ་ལྟ་བུ་སྟེ། ཀུན་གཞི་དངོས་པོ་མེད་པའི་གཞི་དེ་དག་ལ། རྟོག་པ་བཟང་ངན་སྣ་ཚོགས་ལ་<milestone unit="line" n="505.3"/>ལོངས་སྤྱོད་དེ། དེ་ཡང་ཆགས་ཤིང་ཞེན་པས་འཁོར་བ་ལས་ཐར་པའི་དུས་མེད་པ། ཀུན་གཞི་བག་ཆགས་ཀྱི་རོ་འདི། ཐམས་ཅད་མཁྱེན་པའི་ཧོམ་ཁུང་དུ་ཤེས་རབ་ཆེན་པོའི་མེ་སྦར་ཏེ། བག་ཆགས་ཀྱི་ཡམ་ཤིང་ལ་<milestone unit="line" n="505.4"/>རིག་པ་ཡེ་ཤེས་ཀྱི་མེ་སྦར་ཏེ། ཐིག་ལེ་བརྡལ་ཁྱབ་ཏུ་སྦྱངས་ནས་བཏང་ངོ་། །དེ་ནས་འཁྲུལ་པ་རྣམ་རྟོག་གི་རོ་བསྲེག་པར་བྱས་ཏེ། འཁྲུལ་པ་རྣམ་རྟོག་གི་རོ་བསྲེགས་པས། འཁྲུལ་པའི་སྒྱུ་མ་རིག་པ་ཡེ་ཤེ་ཀྱི་ཧོམ་<milestone unit="line" n="505.5"/>ཁུང་དུ་ཤེས་རབ་ཆེན་པོས་བསྲེག་པར་བྱའོ། །རྣམ་པར་རྟོག་པས་འཁྲུལ་པའི་རྐྱེན་རང་བྱུང་ཡེ་ཤེས་མེས་ཐིག་ལེ་ཧོམ་ཁུང་དུ་སྲེག །ཐིག་ལེའི་ངང་དུ་སྦྱང་བར་བྱའོ། །བསྐྱེད་རིམ་གྱི་ལྷ་ལ་ཆགས་པ། ས་བག་ཆགས་<milestone unit="line" n="505.6"/>མཚན་མའི་རོ་ཡེ་ཤེས་ཁོང་གསལ་གྱི་ཧོམ་ཁུང་དུ། ཐབས་འགག་པ་མེད་པའི་རོ། །ཐིག་ལེ་ཀུན་ཁྱབ་ཏུ་བསྲེག་བྱང་བྱའོ། །ལྟ་སྒོམ་སྤྱོད་པ་མཐའ་གསུམ་གྱི་རོ། །ལྟ་བརངབཞིནམེདཔརཆད་པའི་རོ། །སྒོམ་པ་<milestone unit="page" n="506"/><milestone unit="line" n="506.1"/>ཉམས་མྱོང་འདོད་པ་བརྟག་པའི་རོ། །ཉམས་ལ་ཆགས་སྡང་སྐྱེས་པ་སྤྱོད་པ་དུག་ལྔའི་རོ། །ལྷག་མཐོང་རིག་པའི་ཡེ་ཤེས་ཀྱི་ཧོམ་ཁུང་དུ། རང་འབར་བ་ཐིག་ལེ་ཉག་གཅིག་གིས་མེས་བསྲེག་པར་བྱའོ། །ཞེས་<milestone unit="line" n="506.2"/>གསུངས་སོ། །སྦྱངས་ས་བསྟན་པའི་ལེའུ་སྟེ་བདུན་པའོ།། །།དེ་ནས་ཡང་དབང་གི་གདམས་ངག་བཀའ་སྩལ་པ། བུམ་པ་ཐབས་དང་གསང་སྔགས་དང་། །ཚིག་དབང་རྣམ་པ་བཞི་རུ་བསྟན། །བུམ་པའི་<milestone unit="line" n="506.3"/>དབང་ལ་རྣམ་པ་བཞི། །སེམས་ཉིད་འོད་གསལ་ཕྱི་ཡི་བུམ་པ་ཡིན། །རིག་པ་འོད་གསལ་ནང་གི་བུམ་པ་ཡིན། །ཡེ་ཤེས་འོད་གསལ་གསང་བའི་བུམ་པ་ཡིན། །ཐིག་ལེ་འོད་གསལ་དབྱེར་མེད་བུམ་པ་ཡིན། །ཞེས་<milestone unit="line" n="506.4"/>གསུང་སོ། །ཐབས་དང་ཤེས་རབ་དབང་དུ་བསྟན་པ་ནི། །རང་སྣང་ཐབས་སུ་ཤེས་ན་ཐབས་ཀྱི་དབང་། །སྣང་བ་རང་གྲོལ་དུ་རྟོགས་པ་ཤེས་རབ་དབང་། །ཞེས་གསུངས་སོ། །གསང་བའི་དབང་ལ་བཞི་སྟེ། རིག་མ་<milestone unit="line" n="506.5"/>ལམ་བརྟེན་དགའ་བ་བཞི། །དེ་ནི་ཕྱི་ཡི་གསང་བའི་དབང་། །རང་སྣང་གསལ་སྐྱེས་བས་དགའ་བ་ཡིན། །རིག་པ་ཟང་ཐལ་སྐྱེས་པ་མཆོག་དགའ་ཡིན། །གཉིས་མེད་ཡེ་ཤེས་ཟང་ཐལ་བ། །ལྷན་ཅིག་སྐྱེས་པའི་<milestone unit="line" n="506.6"/>དགའ་བ་ཡིན། །དབྱེར་མེད་ཐིག་ལེ་གྲོལ་བ་དགའ་བྲལ་ཆེན་པོ་ཡིན། །ཞེས་གསུངས་སོ། །ཚིག་གི་དབང་ནི་རྣམ་བཞི་སྟེ། །འབྱུང་བ་ལྔ་ཡིས་ངོ་སྤྲད་པས། །རང་བྱུང་ཡེ་ཤེས་ཚིག་གི་མཆོག །དུག་ལྔ་དག་གིས་ངོ་<milestone unit="page" n="507"/><milestone unit="line" n="507.1"/>༄༅། །སྤྲད་པས། །རིག་པའི་ཡེ་ཤེས་ཚིག་གི་མཆོག་ཏུ་བརྗོད། །འགྱུ་བ་མི་འགག་ཐོལ་ཐོལ་སྐྱེ་བ་ལ། །ལྷག་མཐོང་རིག་པའི་ཡེ་ཤེས་ངོ་སྤྲོད་ངོ་སྤྲོད་མཚོན། །ཚིག་གི་དབང་པོ་ཆོས་ཀྱི་སྤྱན་ལ་སྤྲད། །བུམ་<milestone unit="line" n="507.2"/>པའི་དབང་ནི་རང་སྣང་འོད་ལ་སྤྲད། །ཐབས་དང་ཤེས་རབ་དབང་ནི་ཙིསྟའིནངདུསྤྲད། །ཡེ་ཤེས་ཆེན་པོའི་དབང་ནི་ཡེ་ཤེས་སྤྱན་ལ་སྤྲད། །ཐམས་ཅད་རང་ལ་ཡོད་པས་དབང་ཞེས་བྱ་། །དེ་རྣམས་བླ་མས་སྟོན་<milestone unit="line" n="507.3"/>པའི་ཚིག་ཐོབ་ནས། །རབ་ཏུ་གཅེས་པས་དབང་ཞེས་བྱ། །ཞེས་གསུངས་སོ། །དབང་རང་ལ་སྤྲད་པའི་ལེའུ་སྟེ་བརྒྱད་པའོ།། །།ཡང་བཀའ་སྩལ་པ། དམ་ཚིག་སྲུང་བ་ཞེས་བྱ་བ། །མ་ནོར་མ་བཅོས་དམ་<milestone unit="line" n="507.4"/>ཚིག་ཡིན། ཁོས་རབ་ཆེན་པོ་མ་ནོར་བས། །ཐིག་ལེ་མ་བཅོས་རང་སར་གྲོལ། །དེ་ནི་དམ་ཚིག་ཉམས་མེད་ཡིན། །བསྲུང་བྱ་བྱུང་ན་ཉམས་ཏེ་མཆི། །བདེ་ཆེན་ཐིག་ལེ་རྣམ་པར་དག །དེ་ནི་སྡོམ་པ་རང་དག་<milestone unit="line" n="507.5"/>ཡིན། །གཟུང་རྒྱུ་བྱུང་ན་འཆོར་བར་མཆི། །ཞེས་གསུངས་སོ། །དམ་ཚིག་སྡོམ་པ་ལ་བཟླས་པ་བསྟན་པའི་ལེའུ་སྟེ་དགུ་པའོ།། །།དེ་ནས་ཡང་བཀའ་སྩལ་པ། འདུས་བྱས་འདུས་མ་བྱས་ཀྱི་བར། །བར་ན་<milestone unit="line" n="507.6"/>རྟོག་མེད་ཆོས་སྐུ་གནས། །རྟོག་མེད་རྟོགས་ན་བར་དོ་མེད། །སྒྱུ་མ་འཇའ་ཚོན་གཉིས་ཀྱི་བར། །བར་ན་ཐིག་ལེ་ཉག་གཅིག་གནས། །ཉག་གཅིག་རྟོག་ན་བར་དོ་མེད། །འགྲོ་དྲུག་རང་སྣང་གཉིས་ཀྱི་བར། །འགྲོ་<milestone unit="page" n="508"/><milestone unit="line" n="508.1"/>དྲུག་བར་ན་རང་བྱུང་སྐུ། །སྤྲུལ་སྐུ་རྟོགས་ན་བར་དོ་མེད། །སེམས་དང་ཆོས་དང་རྣམ་རྟོག་ཆགས་སྡང་ལ་སོགས་པའི། །གཟུང་འཛིན་ཐམས་ཅད་སེམས་ཡིན་པས། །དེ་སོལ་ཡིན་པས་རྟོགས་པའོ། །སེམས་ལས་<milestone unit="line" n="508.2"/>འབྱུང་བར་ཡང་ནི་རྟོགས། །སེམས་དེ་མི་རྒྱུ་དགུ་ལ་རྒྱུ། །མི་བསམ་དགུ་ལ་བསམ། །དབྱིབས་གཟུགས་ཁ་དོག་སྣང་ཡང་སེམས། །ཐམས་ཅད་སེམས་སུ་ཤེས་ཀྱང་སངས་མི་རྒྱ། །ཞེས་ཏེ་གཟུང་འཛིན་མི་འཆད་པའི་<milestone unit="line" n="508.3"/>ཕྱིར། །ཅིས་ཏེ་ཇི་སྲིད་སེམས་ཡོད་སེམས་ལ་སྤྱོད་ན་གཟུང་འཛིན་ལ་སྤྱོད་པའི་ཕྱིར། །སངས་རྒྱས་གང་ལ་ཟེར་ཅེས་ཞུས་པས། ཐིག་ལེ་ཉག་གཅིག་པོ་དེ་ལ་གོང་མ་རྣམས་ལས་ལོག་པ་སྟེ། སྣང་བའི་ཡུལ་མེད་པས།<milestone unit="line" n="508.4"/>འཛིན་པའི་ཤེས་པས་བཟུང་དུ་མི་བཏུབ། འཛིན་པའི་ཤེས་པ་རང་བྱུང་བས། ཤེས་རིག་བློ་ལས་འདས་པས་ཐིག་ལེ། ཕྱི་ནང་དབྱེ་བ་མེད་པས་ཉག་གཅིག །ཐིག་ལེའི་དགོངས་པ་རང་གནས་སོ། །སངས་རྒྱས་མེད་པ་<milestone unit="line" n="508.5"/>རང་ཡིན་པས། ཆགས་སྡང་སྐྱེད་མེད་དུག་ལྔ་རང་གི་ལམ་དུ་ཁྱེར། མ་རིག་པ་དང་འདངས་སངས་མ་རིག་པ་མེད་པས། རིག་པ་གཞི་ལ་འགྲོ་ས་མེད། གཞི་རང་ཡིན་པས། རྣམ་རྟོག་ལ་རྒྱུན་དུ་སོང་། ཆད་ས་མེད།<milestone unit="line" n="508.6"/>རྣམ་རྟོག་མི་མངའ་བས་སོ། །ཞེས་གསུངས་སོ། །བར་དོ་མཉམ་སྦྱོར་ངོ་སྤྲོད་པའི་ལིའུ་སྟེ་བཅུ་པའོ།། །།བར་མ་དོ་ཡི་དོན་བཤད་ཀྱང་། ་།ན་དང་དུམ་བུ་བཤད་དུ་གསོལ། །ཞེས་ཞུས་པས། བཀའ་སྩལ་<milestone unit="page" n="509"/><milestone unit="line" n="509.1"/>༄༅། །པ། དུམ་བུས་རྒྱུན་མཐོང་དུམ་བུར་རྒྱུན་དུ་སོང་། ཁུ་ནི་དུག་ལྔ་རང་སྣང་མ་འགགས་པས། །དུག་ལྔ་རྒྱུན་དུ་སྣང་བའོ། །འགྱུ་བ་ཕྱོགས་མེད་གཅོད་པ་དུམ་བུའོ། །དུམ་བུས་སངས་པ་མེད་པས་རྒྱུན་དུ་</p></div1>
        </body>
    </text>
</TEI.2>