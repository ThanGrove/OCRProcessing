<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0472-text.xml">
    <teiHeader lang="tib">
        <fileDesc>
            <titleStmt>
                <title><!--sangs rgyas thams cad kyi dgongs pa ma bcos ji bzhin ma'i don ye shes kyi mar me chen po'i rgyud/-->སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0472-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=648.1; end=669.1--><milestone unit="page" n="648"/><milestone unit="line" n="648.1"/>བསྟན་པ་འདིས་བཅོམ་ལྡན་འདས་ལ་མངོན་པར་བསྟོད་དོ། །ཐིག་ལེ་གསང་སྐོར་གྱི་མཛོད་ཀྱི་རྩ་རྒྱུད་རྫོགས་སོ།། །། ༄༅། །རྒྱ་གར་སྐད་དུ། བུརྙ་སརྦ་ས་མི་ཏི་མང་ལ་ཨུ་ཏ། རྙོ་ན་ཨ་ལོ་ཀེ་<milestone unit="line" n="648.2"/>མ་ཧྭ་ཏན་ཏྲ་ནཱ་མ། བོད་སྐད་དུ། སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ཅེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །འདི་སྐད་བདག་<milestone unit="line" n="648.3"/>གིས་བདག་ཉིད་ཆེན་པོ་ལ་ཐོས་པའི་དུས་གཅིག་ན། འོག་མིན་གྱི་གནས་རྒྱན་མ་བཀོད་པར་སྣང་བ། ཡང་དག་པར་རྫོགས་པའི་སངས་རྒྱས་རྡོ་རྗེ་འཆང་ཆེན་པོ་ལྷན་ཅིག་སྐྱེས་པ་ཡེ་ཤེས། རང་སྣང་རྟོགས་པའི་<milestone unit="line" n="648.4"/>འཁོར། འདུ་འབྲལ་མེད་པའི་གྲོགས། རྟག་པར་བཞུགས་པའི་ཚེ། གདུལ་བྱ་རང་སྣང་གི་འཁོར་དང་ཐབས་ཅིག་ཏུ་བཞུགས་སོ། །དེའི་ཚེ་རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །ཀྱེ་ཀྱེ། མི་འགྱུར་ལྷུན་གྲུབ་<milestone unit="line" n="648.5"/>ཀུན་བཟང་རྡོ་རྗེ་འཆང་། །སངས་རྒྱས་ཀུན་གྱི་ས་ན་དགོངས་པ་ཇི་ལྟར་བཞུགས། །འཁྲུལ་གསུམ་སྦུབས་ནས་མ་འཁྲུལ་སངས་རྒྱས་ཇི་ལྟར་གནས། །མ་བཙལ་ངང་ལ་བསྡད་པས་རྟོགས་ལྡན་ཇི་ལྟར་གྲོལ། །དེ་རང་<milestone unit="line" n="648.6"/>གི་མཚན་ཉིད་མངོན་དུ་ཇི་ལྟར་འགྱུར། །འདུས་པའི་ཚོགས་དང་མ་འོངས་སྣོད་ལྡན་རྗེས་འཇུག་ལ། །བསྟན་པའི་སྒྲོན་མར་གྱུར་པ་ཡེ་ཤེས་མར་མེའི་རྒྱུད། །བརྗོད་མེད་དོན་དང་བརྡ་ཡི་སྒོ་ནས་གསུང་དུ་གསོལ། །<milestone unit="page" n="649"/><milestone unit="line" n="649.1"/>༄༅། །ཅེས་ཞུས་སོ། །དེ་ནས་རྡོ་རྗེ་འཆང་ཆེན་པོས་བཀའ་སྩལ་པ། སངས་རྒྱས་ས་དང་འགྲོ་བའི་རྒྱུད་ལས་གནས་ལུགས་དང་། །རྟོགས་ལྡན་མ་བཙལ་མངོན་དུ་ཇི་ལྟར་འགྱུར། །དྲིས་པའི་དོན་དང་དམིགས་<milestone unit="line" n="649.2"/>རྣམས་ངེས་པའི་འཁོར་ལ་བཤད། །ཅེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། གླེང་གཞི་དང་གླེང་སླང་བའི་ལེའུ་སྟེ་དང་<milestone unit="line" n="649.3"/>པོའོ།། །།དེ་ནས་རྡོ་རྗེ་སེམས་དཔས་གསོལ་པ། ཀྱེ་ཀྱེ་བཅོམ་ལྡན་རྡོ་རྗེ་འཆང་། །དགོངས་པའི་གནས་ལུགས་གསུང་དུ་གསོལ། །ཅེས་ཞུས་སོ། །དེ་ནས་སྟོན་པས་བཀའ་སྩལ་པ། རིགས་ཀྱི་བུ་ཀུན་ངེས་པར་<milestone unit="line" n="649.4"/>ཟུངས་ཤིག །ཡང་དག་པར་རྫོགས་པའི་སངས་རྒྱས་ཀྱི་དགོངས་པ་དཔག་པའི་ཡུལ་ལས་འདས་ན་ཡང་། ངས་མདོ་ཙམ་གཅིག་བསྟན་ཏོ། །སྤྱིར་སངས་རྒྱས་ཀྱི་དགོངས་པ་ནི་ཐུགས་རྗེ་སྐུར་བཞུགས་སོ། །མཁྱེན་པ་<milestone unit="line" n="649.5"/>ཡེ་ཤེས་སུ་གསལ་ལོ། །རྒྱུད་ཐ་དད་མེད་པས་ཐིག་ལེ་ཉག་གཅིག་ཏུ་བཞུགས་སོ། །དེ་ལོགས་ན་མེད་པས་སོ་སོ་རང་རིག་པའི་ཡེ་ཤེས་སུ་བཞུགས་སོ། །ཐུགས་རྗེ་སྐུ་རུ་མི་བཞུགས་ན། སྟོན་པ་འཇིག་རྟེན་དུ་མི་<milestone unit="line" n="649.6"/>འབྱོན་ཏེ། སངས་རྒྱས་ཀྱི་མཛད་པ་ལྷུན་གྲུབ་ཀྱིས་འགགས་པས། ཉན་ཐོས་རང་རྒྱལ་དང་ཁྱད་པར་མེད་དོ། །འཁོར་འདས་འབྲེལ་ཆད་དོ། །མཁྱེན་པ་ཡེ་ཤེས་སུ་མི་གསལ་ན། མུ་སྟེགས་ཆད་པའི་ལྟ་བ་དང་ཁྱད་<milestone unit="page" n="650"/><milestone unit="line" n="650.1"/>པར་མེད་དོ། །དེ་ཡང་ལྷུན་གྲུབ་ཀྱི་ཡེ་ཤེས་མེད་ན། ཆད་པ་སྤྱིར་གོལ་ལོ། །མངོན་གྱུར་གྱི་ཡེ་ཤེས་མེད་ན། ལས་རྒྱུ་འབྲས་ཆད་པར་ལྟ་བ་མུ་ཐུག་པ་ལ་སོགས་པར་གོལ་ལོ། །རྒྱུད་ཐ་དད་མེད་པ་ཐིག་ལེ་ཉག་གཅིག་<milestone unit="line" n="650.2"/>ཏུ་མི་བཞུགས་ན། གྲངས་ཅན་དང་བྱེ་བྲག་པ་གཉིས་སུ་གོལ་ལོ། ། ལོགས་ན་མེད་པས་ཐམས་ཅད་སོ་སོ་རང་རིག་ཏུ་མི་བཞུགས་ན། མུ་སྟེགས་རིག་བྱེད་པར་གོལ་ལོ། །ཀྱེ་མ་རིགས་ཀྱི་བུ་ཀུན་སངས་རྒྱས་ཀྱི་<milestone unit="line" n="650.3"/>བསྟན་པ་ལ་མ་ཚུད་པའི་ལོག་ལྟ་ཅན། ཡང་དག་པའི་ལྟ་བ་ལ་བར་དུ་གཅོད་པའི་ལྟ་བའི་མུ་ངན་པ་གྲུབ་མཐའི་སྟེགས་བཅས་པ་དེ་ལྟ་བུ་སྔོན་ཡང་བྱུང་ངོ་། །ད་ལྟ་ཡང་ཡོད་དོ། །ཕྱིས་ཀྱང་འབྱུང་བར་འགྱུར་བས།<milestone unit="line" n="650.4"/>དེའི་འདོད་པ་ལས་རབ་ཏུ་གྲོལ་བར་བྱའོ། །སངས་རྒྱས་ཀྱི་བསྟན་པ་ལ་ཞུགས་པ་དང་། བསྟན་པའི་བྱིན་རླབས་ལ་སྤྱོད་པ་དང་། ཉན་ཐོས་དང་རང་རྒྱལ་པ་ལ་སོགས་ལྟ་བ་དམན་པ། གཞན་དོན་མི་ནུས་པ། རང་<milestone unit="line" n="650.5"/>དོན་གཙོ་བོར་འཛིན་པ་དུས་གསུམ་དུ་འབྱུང་བས། དེ་ལས་རབ་ཏུ་གྲོལ་བར་བྱའོ། །ཨེ་མའོ་རིགས་ཀྱི་བུ་ཀུན། ཐུགས་རྗེ་སྐུ་རུ་བཞུགས་པས། མཛད་པ་འཕྲིན་ལས་ཀྱི་གོལ་ས། ཉན་ཐོས་དང་རང་རྒྱལ་གྱི་སྐྱོན་མ་<milestone unit="line" n="650.6"/>སྤངས་པར་ཀ་ནས་དག་གོ །ཡོན་ཏན་མ་བསྒྲུབས་པར་སྐུ་གསུམ་འདུ་འབྲལ་མེད་པར་ཡེ་ནས་ལྷུན་གྲུབ་ཀྱིས་གྲུབ་བོ། ། མཁྱེན་པ་ཡེ་ཤེས་སུ་གསལ་བས། མུ་སྟེགས་ཆད་པའི་སྐྱོན་གཉིས་མ་སྤངས་པར་ཀ་ནས་<milestone unit="page" n="651"/><milestone unit="line" n="651.1"/>༄༅། །དག་གོ །ཡོན་ཏན་མ་བསྒྲུབས་པར་ཡེ་ཤེས་གཉིས་སུ་ལྷུན་གྱིས་གྲུབ་བོ། ཁུད་ཐ་དད་མེད་པས་ཐིག་ལེ་ཉག་གཅིག་ཏུ་གནས་པས། གྲངས་གཅིག་གི་རྡུལ་དང་། མུན་པ་དང་། ཆེན་པོ་སོ་སོར་གྱུར་པ་<milestone unit="line" n="651.2"/>ལ་སོགས་པ་ཉི་ཤུ་རྩ་ལྔས་རྫས་གྲུབ་ཏུ་རྟག་པར་འཛིན་པ་དང་། འབྲས་བུའི་ཆོས་ཉི་ཤུ་རྩ་ལྔར་འདོད་པ་དང་གཉིས་གྲངས་ཀྱི་སྒོ་ནས་མཐུན་པ་དང་། བྱེ་བྲག་པ་རྫས་དང་། ཡོན་ཏན་ལས་དང་། སྤྱི་བྱེ་བྲག་འདུ་བ་<milestone unit="line" n="651.3"/>དྲུག་ཏུ་འདོད་པ་དང་། སྐུ་ལྔ་ངོ་བོ་ཉིད་དུ་འདོད་པ་དང་དྲུག ཡུལ་ལྔ་བདག་ཏུ་མེད་པར་འདོད་པ་དང་དྲུག རིགས་ལྔ་སྤྱི་གཟུགས་སུ་འདོད་པ་དང་དྲུག ཡེ་ཤེས་ལྔ་མི་གནས་པའི་ཡེ་ཤེས་དང་དྲུག་ཏུ་འདོད་པ་དེ།<milestone unit="line" n="651.4"/>གྲངས་ཀྱི་སྒོ་དང་རང་བྱུང་ཡེ་ཤེས་མི་འགྱུར་ཞིང་། འབྲས་བུ་ཕྱིར་མི་ལྡོག་པའི་སྒོ་ནས་ཕྱོགས་གཅིག་གིས། འདྲ་བཞིའི་གོལ་ས་རྣམ་པར་དག་གོ །སོ་སོ་རང་རིག་པའི་ཡེ་ཤེས་སུ་བཞུགས་པས། ཐིག་ལེ་ཉག་གཅིག་<milestone unit="line" n="651.5"/>ཏུ་འདོད་པའི་གོལ་ས་རྣམ་པར་དག་གོ །ཐིག་ལེ་འོད་དུ་གསལ་བ་ཡང་རང་བཞིན་སྤྲོས་དང་བྲལ་བས། རིག་བྱེད་སྡེ་ལྔའི་གོལ་ས་རང་བཞིན་གྱིས་རྣམ་པར་དག་གོ །ཀྱེ་ཧོ། རང་གིས་རང་བཞིན་མ་བཅོས་དེ་བཞིན་<milestone unit="line" n="651.6"/>ཉིད། །སྤྱིན་བྲལ་མཁའ་ལ་ཉི་མའི་སྙིང་པོ་གསལ། །འཁྲུལ་རྟོག་གློ་བུར་སྤྲིན་གྱིས་བསྒྲིབས་པར་གྱུརཔབཞིན། །རངགིརངབཞིནམཤེསགོལསར་ལྷུང་། །ཀུན་གྱིས་སྤྱོད་ཡུལ་མ་ཡིན་མཐོང་བར་མི་འགྱུར་<milestone unit="page" n="652"/><milestone unit="line" n="652.1"/>བས། །སོ་སོ་ཀུན་ལ་སྒྲིབ་པར་རིམ་པར་གནས་པ་ཡིན། །དེ་ཕྱིར་བློ་ལ་གོལ་སྒྲིབ་སྣང་བར་གྱུར་ན་ཡང་། །ཀ་དག་ལྷུན་གྲུབ་དོན་ལ་གདོད་ནས་རྣམ་པར་དག །ཨེ་མཧོ། །དེའི་ཕྱིར་སངས་རྒྱས་ཀྱི་དགོངས་པ་ནི།<milestone unit="line" n="652.2"/>སྐྱོན་མ་སྤངས་པར་ཀ་ནས་དག་པས་ཡེ་ནས་སངས། །ཡོན་ཏན་མ་བསྒྲུབས་པར་ལྷུན་གྱིས་གྲུབ་པས་ཡེ་ནས་རྒྱས་པ་ཞེས་བྱའོ། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་<milestone unit="line" n="652.3"/>དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། སངས་རྒྱས་ཀྱི་དགོངས་པ་མདོར་བསྟན་པའི་ལེའུ་སྟེ་གཉིས་པའོ།། །།དེ་ནས་ཡང་རྡོ་རྗེ་སེམས་དཔས་ཞུས་པ། ཀྱེ་ཀྱེ་སྟོན་པ་རྡོ་རྗེ་འཆང་། །ཐུགས་རྗེ་སྐུ་རུ་ཇི་ལྟར་<milestone unit="line" n="652.4"/>བཞུགས། ། ཞེས་ཞུས་སོ། །དེ་ནས་རྡོ་རྗེ་འཆང་ཆེན་པོས་བཀའ་སྩལ་པ། རིགས་ཀྱི་བུ་སྐུའི་རྣམ་གྲངས་བསྡུས་པས་གསུམ་དུ་བཞུགས་སོ། །གང་ཞེ་ན། རིག་པ་མ་འགགས་པ་གཞི་ཆོས་ཀྱི་སྐུ་ལྷུན་གྲུབ་ཡེ་ཤེས་ཀྱི་<milestone unit="line" n="652.5"/>ཁ་མིག་ཅན་ནོ། ཁོ།ས་རབ་ལ་གསལ་བ་འབྲས་བུ་ལོངས་སྤྱོད་རྫོགས་པའི་སྐུ་ཤེས་རབ་ཀྱི་ཁ་མིག་ཅན་དུ་བཞུགས་སོ། །གདུལ་བྱ་ལ་སྣང་ལ་ཐུགས་རྗེ་སྤྲུལ་པའི་སྐུ་འོད་ཀྱི་ཁ་མིག་ཅན་ནོ། །དེས་ཡང་སྤྲུལ་ཟེར་གྱི་<milestone unit="line" n="652.6"/>ཁ་མིག་ཅན་དུ་འཕྲོས་པའི་གཞི་མ་འགགས་པའོ། །ཀྱེ་མ་ཆོས་ཀྱི་སྐུ་ལ་ཡེ་ཤེས་ཀྱི་ཁ་མིག་མེད་ན། ལོངས་སྐུ་ལ་ཤེས་རབ་ཀྱི་ཁ་མིག་མི་འོང་ངོ་། །ལོངས་སྐུ་ལ་ཤེས་རབ་ཀྱི་ཁ་མིག་མེད་ན། སྤྲུལ་སྐུ་འོད་ཀྱི་ཁ་མིག་<milestone unit="page" n="653"/><milestone unit="line" n="653.1"/>༄༅ མི་འོང་ངོ་། ། སྤྲུལ་སྐུ་ལ་འོད་ཀྱི་ཁ་མིག་མེད་ན། ཡང་སྤྲུལ་འོད་ཟེར་གྱི་ཁ་མིག་མི་འབྱུང་ངོ་། །ཨེ་མཧོ་དེའི་ཕྱིར་ཡེ་ཤེས་ཀྱི་ཁ་མིག་ཅན་དུ་བཞུགས་ལུགས་འཆད་དེ། ལྷུན་གྲུབ་ཡེ་ཤེས་ཀྱི་ཁ་མིག་<milestone unit="line" n="653.2"/>ཅན་ཡིན་པས། མངོན་འགྱུར་མཚན་མ་ཅན་མེད་དེ། སྐུ་ཐམས་ཅད་ཀྱི་ངོ་བོ་ཉིད་ཡིན་པས་འབྱུང་བཞིར་གནས་ཏེ། ཡེ་ཤེས་ཀྱི་ཁ་མིག་ལ་ཡོན་ཏན་དུ་གྲུབ་པའོ། །རིགས་ཀྱི་བུ་མངོན་གྱུར་ཡེ་ཤེས་ཀྱི་ཁ་མིག་མེད་<milestone unit="line" n="653.3"/>པས། ལུས་ལྔའི་མཚན་མར་མ་གྲུབ་པས་སྟོང་ངོ་། །དེ་ཡང་ཇི་ལྟར་སྟོང་ཞེ་ན། གདོས་བཅས་ཤ་ཁྲག་གི་ལུས་མེད་པས། ཕའི་རྒྱུ་དང་མའི་རྐྱེན་གྱིས་མ་བསྐྱེད་དེ། ཆགས་སྡང་དང་རེག་བྱའི་ཐོགས་པ་ལས་འདས་<milestone unit="line" n="653.4"/>སོ། །འགྱུ་བྱེད་ཡིད་ཀྱིས་གཟུགས་ལས་གྲོལ་བས་གཟུང་འཛིན་དུ་མི་འགྱུ། ཆགས་སྡང་དུ་མི་སྐྱེ་སྟེ་སྒོ་ལྔ་ལས་ཡུལ་ལྔར་སྐྱེ་བས་ངོ་བོ་ཉིད་ཀྱི་རྟོག་པ་དང་། ཡིད་སྒོ་ལྔའི་རྗེས་སུ་འབྲངས་ཤིང་གཟུང་འཛིན་དུ་འགྱུ་<milestone unit="line" n="653.5"/>བས་མངོན་པར་སྤྱོད་པའི་རྟོག་པ་དང་། ཉོན་མོངས་པའི་ཡིད་ལྔ་ཕྱིའི་བག་ཆགས་འཛིན་བྱེད་ཡིན་པས་རྗེས་སུ་དྲན་པའི་རྟོག་པ་སྐྱེའོ། །དེ་གསུམ་ལས་གྲོལ་བའོ། ། དམིགས་པ་རྣམ་པར་དག་པའི་ཏིང་ངེ་འཛིན་གྱི་<milestone unit="line" n="653.6"/>ལུས་མེད་པས། ཆོ་གའི་ཡན་ལག་གིས་ལྷར་བསྐྱེད་ནས་སྒོམ་པ་བསྐྱེད་པ་རིམ་པའི་བཟང་རྟོག་དང་། དངོས་པོ་བཀག་ནས་བློས་སྟོང་པ་ཉིད་དུ་སྒོམ་པ་རྫོགས་པ་རིམ་པའི་བཟང་རྟོག་སྟེ། རིགས་ཀྱི་བུ་ང་གདོད་མ་<milestone unit="page" n="654"/><milestone unit="line" n="654.1"/>ཉིད་ནས་སེམས་ལས་འདས་པའི་སངས་རྒྱས། རྣམ་པར་མི་རྟོག་པའི་ཡེ་ཤེས་སུ་བཞུགས་པས། རྟོག་པའི་མིང་ཡང་མེད་དོ། །རིག་པ་དངོས་མེད་ཀྱི་ཡེ་ཤེས་ལ་གཟུང་འཛིན་དང་སྡོས་པའི་ཆོས་ཡོད་མ་མྱོང་<milestone unit="line" n="654.2"/>ངོ་། །མཚན་མ་འོད་ཀྱི་ལུས་མེད་པས་ཁ་དོག་དང་དབྱིབས་སུ་གྲུབ་པ་མེད་དེ། གདུལ་བྱ་ལ་སྣང་བའི་སྐུའི་མཚན་མ་ལས་གྲོལ་ལོ། །གཅོད་བྱེད་ཤེས་རབ་ཀྱི་ལུས་མེད་པས་ཡུལ་དང་ཡུལ་ཅན་ཤེས་བྱ་ཤེས་བྱེད་<milestone unit="line" n="654.3"/>གཉིས་མེད་དེ། རང་ལ་རང་གསལ་བས་རང་བྱུང་གི་ཡེ་ཤེས་སོ། །རིགས་ཀྱི་བུ་སྙིང་པོ་མ་འགགས་པས་གསལ་ཏེ། སྙིང་པོ་ལ་སྐྱེ་མེད་འགག་མེད་པས་དུས་གསུམ་མཉམ་པ་ཉིད་དུ་གསལ། གདངས་ལ་ཕྱི་ནང་མེད་<milestone unit="line" n="654.4"/>པས་ཡུལ་སེམས་གཉིས་མེད་དུ་གསལ། སྐུ་ལ་མདུན་རྒྱབ་མེད་པས་ཡེ་ཤེས་ཟང་ཐལ་དུ་གསལ། མཁྱེན་པ་ལ་ཕྱོགས་རིས་མེད་པས་ཆོས་ཐམས་ཅད་དག་པ་ལ་ཉག་གཅིག་ཏུ་གསལ་ལོ། །རིགས་ཀྱི་བུ་སྒྲིབ་པ་མེད་<milestone unit="line" n="654.5"/>པས་ཟང་ཐལ་ཏེ། །སྙིང་པོ་ལ་སྐྱེ་འགག་མེད་པའི་ཡོན་ཏན་གྱིས་དུས་ཀྱིས་མ་བསྒྲིབས་ཏེ་ཟང་ཐལ། བག་ཆགས་ཀྱི་རྐྱེན་གྱིས་མ་བསྒྲིབས་པས་ཟང་ཐལ་ཏེ། གདངས་ལ་ཕྱི་ནང་མེད་པའི་ཡོན་ཏན་ནོ། །ལུས་ལྔ་ཡིས་<milestone unit="line" n="654.6"/>མ་བསྒྲིབས་པས་ཟང་ཐལ་ཏེ། སྐུ་ལ་མདུན་རྒྱབ་མེད་པའི་ཡོན་ཏན་ནོ། །མུན་སྣང་གི་རྐྱེན་གྱིས་མ་བསྒྲིབས་པས་ཟང་ཐལ་ཏེ། ཡེ་ཤེས་ཀྱི་སྤྱན་ལ་གསལ་སྒྲིབ་མེད་པའི་ཡོན་ཏན་ནོ། །དེ་ལྟར་ལྷུན་གྱིས་གྲུབ་<milestone unit="page" n="655"/><milestone unit="line" n="655.1"/>༄༅ པས་ཐམས་ཅད་དུ་འཆར་གཞི་མ་འགགས་ཏེ། སྐུ་གསུང་ཐུགས་བདེ་བ་ཆེན་པོ་རིན་པོ་ཆེ་གསང་བའི་སྦུབས་སུ་ལྷུན་གྱིས་གྲུབ་པའི་ཡོན་ཏན་ནོ། །ཨེ་མཧོ་རིགས་ཀྱི་བུ་ཉོན་ཅིག །སྐུ་རིན་པོ་ཆེ་གསང་<milestone unit="line" n="655.2"/>བའི་སྦུབས་སུ་ཇི་ལྟར་བཞུགས་ན། མཚན་ཉིད་བཞི་དང་ལྡན་པའི་ཆོས་སྐུ་དེ། །སྐུ་རུ་ཡོད་པས་རིན་པོ་ཆེ། །ཡོན་ཏན་སངས་རྒྱས་སྐུ་དང་སེམས་ཅན་ལུས་སུ་སྣང་། །གཟུགས་བརྙན་མེད་པས་རང་བཞིན་གསལ་བ་<milestone unit="line" n="655.3"/>ཡིན། །འབྱུང་བའི་གནས་དང་རྟེན་དུ་གྱུར་པའི་དོན་གྱི་སྦུབས། ། གསུང་དུ་ཡོད་པས་རིན་པོ་ཆེ། །ཡོན་ཏན་སངས་རྒྱས་གསུང་དང་སེམས་ཅན་སྒྲ་སྐད་འབྱུང་། །སྒྲ་དང་ཚིག་ལས་རབ་ཏུ་འདུས་པས་རང་བཞིན་<milestone unit="line" n="655.4"/>གསལ་བ་ཡིན། །སྒྲ་དང་ཐ་སྙད་ཇི་སྙེད་བརྗོད་པ་གནས་དང་འབྱུང་བའི་རྟེན་དུ་གྱུར་པའི་དོན་གྱི་སྦུབས། །ཐུགས་སུ་ཡོད་པས་རིན་པོ་ཆེ། །ཡོན་ཏན་སངས་རྒྱས་ཐུགས་ཀྱི་མཁྱེན་པའི་ཡེ་ཤེས་དང་། །སེམས་ཅན་བློ་<milestone unit="line" n="655.5"/>ཡི་རྣམ་རྟོག་འབྱུང་བའོ། །འབྱུང་བའི་གཞི་དང་བཞུགས་པའི་རྟེན་དུ་གྱུར་པའི་དོན་གྱི་སྦུབས། །དེ་ཡང་སྐུ་ཡི་བཞུགས་ཚུལ་ནི། །སྟོང་ལ་གསལ་བ་ཆུའི་ལྗུའི་གཟུགས་བརྙན་བཞིན། །དེ་ཡི་གསུང་གི་གནས་ལུགས་<milestone unit="line" n="655.6"/>ནི། །ཡན་ལག་རླུད་བཞི་མེ་སྟགཟེརབཞིནརིགཔའིཀློང་ན་གནས། དེ་ཡི་ཐུགས་ཀྱི་གསལ་ལུགས་ནི། །སྲོག་རླུད་རང་གི་ངོ་བོས་ཏེ། །ཕྱོགས་ལྷུང་མེད་པའི་ཤེས་རབ་མེ་སྟག་དང་། །སྙིང་པོའི་སྙིང་པོ་ལྔ་བཞུགས་<milestone unit="page" n="656"/><milestone unit="line" n="656.1"/>སོ། །དེ་ཡི་བཞུགས་པའི་ཕོ་བྲང་ནི། །ཆོས་ཀྱི་དབྱིངས་ཏེ་སྟོང་ཁྱབ་ནམ་མཁའ་བཞིན། །སྟོང་པ་ཡེ་ཤེས་སྙིང་པོ་ཅན། ། ནམ་མཁའ་དང་ནི་ཉི་མའི་ཚུལ། །སྟོང་གསལ་རིན་ཆེན་གདངས་དང་ཆས། །དེ་ནི་ཆོས་སྐུའི་<milestone unit="line" n="656.2"/>བཞུགས་གནས་ཡིན། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། ཆོས་སྐུ་རྒྱས་པར་བཤད་པའི་ལེའུ་སྟེ་གསུམ་པའོ།། །།དེ་<milestone unit="line" n="656.3"/>ནས་བཅོམ་ལྡན་འདས་རྡོ་རྗེ་འཆང་གིས་ལོངས་སྐུའི་མཚན་ཉིད་བཀའ་སྩལ་པ། ཤེས་རབ་ལོངས་སྤྱོད་རྫོགས་པའི་སྐུ། །མཚན་མ་མེད་པའི་ཕྱག་རྒྱ་ཅན། །ཆོས་ཀྱི་སྐུ་ཡི་ཤེས་རབ་ཡིན། །ཆོས་ཉིད་མེ་ལོང་ལྟ་བུ་<milestone unit="line" n="656.4"/>ལ། ཁྲེས་རབ་ཟེར་མདངས་སྐུ་ལྔར་ཤར། །གདུལ་བྱ་རང་སྣང་འཁོར་ལ་སྣང་། ཁྲེས་བྱ་དེ་ཉིད་རྟོག་མེད་གསལ། །ཁ་མིག་མ་གྲུབ་ཁ་མིག་ཅན་དུ་གསལ། །དེ་ཕྱིར་དེ་ལ་དེ་སྐད་བཏགས། །གཞི་ཉིད་འབྲས་བུར་<milestone unit="line" n="656.5"/>སྨིན་བྱེད་ཤེས་རབ་སྟེ། ཁྲེས་རབ་སྐུ་རུ་སྨིན་པ་ཡིས། །ངོ་བོ་ཉིད་ཀྱི་ཆོས་སྐུ་དེ། །ཡེ་ཤེས་ཆོས་ཀྱི་སྐུ་རུ་སྨིན། །དེ་ཡིས་ཡེ་ཤེས་རྒྱུན་མ་ཆད། །སྐུ་དང་ཡེ་ཤེས་ལྷུན་གྲུབ་གསལ། ཁྲེས་རབ་སྐུ་ལ་མཚན་མའི་<milestone unit="line" n="656.6"/>གཟུགས་མེད་པས། །གསང་སྔགས་ཕྱི་ནང་གཉིས་པའོ། །ཐ་དད་འཛིན་གྱི་རྟོག་ལས་གྲོལ། །ཡེ་ཤེས་ཆོས་སྐུའི་ཡོན་ཏན་ལ། །ངོ་བོ་ཆོས་ཀྱི་སྐུ་རུ་གསལ། །ལྷུན་གྲུབ་རང་སྣང་གཞན་སྣང་མེད། །རང་གསལ་སྐུ་ལ་<milestone unit="page" n="657"/><milestone unit="line" n="657.1"/>༄༅། །གཉིས་སྣང་མེད། །རྐྱེན་མེད་རང་བྱུང་ཡེ་ཤེས་གསལ། །སྐུ་དང་ཡེ་ཤེས་འདུས་མ་བྱས། །ཡེ་ཤེས་རླུད་ལྔ་ཤེས་རབ་ལྟར། ། རྩལ་མ་འགགས་པར་རང་བྱུང་བས། ཁེས་རབ་ཟེར་གདངས་སྐུ་དང་ཡེ་<milestone unit="line" n="657.2"/>ཤེསཤར། ཤེས་རབ་སྐུ་ལ་དབང་སྒྱུར་བས། །དེ་ཡིས་སྤྲུལ་སྐུ་ལྔ་ཡི་བདག་པོར་གསལ། །ངེས་འབྱུང་མེད་ན་མི་འབྱུང་བའོ། །རྡོ་རྗེ་གསང་བའི་གཏན་ཚིགས་སོ། །ཞེས་གསུངས་སོ། །སངས་རྒྱས་ཐམས་ཅད་ཀྱི་<milestone unit="line" n="657.3"/>དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། ལོངས་སྐུ་རྒྱས་པར་བཤད་པའི་ལེའུ་སྟེ་བཞི་པའོ།། །།དེ་ནས་སྟོན་པས། སྤྲུལ་སྐུ་བཀའ་སྩལ་པ། གདུལ་བྱ་ལ་སྤྲུལ་པའི་<milestone unit="line" n="657.4"/>སྐུ། །སྐུ་དང་ཡེ་ཤེས་སྨིན་ཁུགས་ནི། །དངས་གསལ་མི་གཡོ་ཆོས་ཉིད་ལ། །འཇའ་ཚོན་གཟུགས་བརྙན་ཆུ་ཟླ་ཇི་བཞིན་དུ། །གདུལ་བྱ་གཉིས་ལ་འདུལ་བྱེད་གཉིས། །ཞི་ཁྲོ་གཉིས་ཀྱི་སྣང་བ་ཤར། །སྟོབས་ལྔས་རང་<milestone unit="line" n="657.5"/>བྱུང་རང་ཤར་ལ། །ཚད་ལྔས་རང་བྱུང་རང་གསལ་ལོ། །དེ་ནི་འོད་ཀྱི་ཁ་མིག་ཅན། །ཟེར་གྱི་སྐུ་ལ་ངེས་པ་མེད། །མཐུན་བྱས་སྐུ་ནི་སྣ་ཚོགས་སྟོན། །མདོར་བསྡུས་ཐུབ་པ་ཆེན་པོ་དྲུག མཐུན་པའི་སེམས་ཅན་ལས་<milestone unit="line" n="657.6"/>སྣང་བ། །ཡེ་ཤེས་དྲུག་པོའི་སྒོ་ནས་འབྱུང་། །མཐུན་སྣང་སྣ་ཚོགས་མ་ངེས་ཡུན་ཐུང་བ། །སྤྲུལ་པའི་སྐུ་ཡི་གཏན་ཚིགས་ཡིན། །ཡུལ་དང་ལུས་ངག་བསམ་མཐུན་པས། །སྣང་བ་མ་ལོག་བརྡ་སྤྲད་དེ། །སོ་སོའི་སྐད་དུ་<milestone unit="page" n="658"/><milestone unit="line" n="658.1"/>ཆོས་སྟོན་ཅིང་། །གདུལ་བྱའི་སེམས་ལ་དབང་སྒྱུར་ཞིང་། །མོས་པ་བསྐྱོད་ཅིང་མཛེས་པར་སྣང་། །སྤྲུལ་སྐུ་རྣམ་གཉིས་ཞིང་ཁམས་ལ། །བཞི་དང་དྲུག་ཤར་ཕྱོགས་རིག་མེད། །གདུལ་བྱ་སོ་སོར་སྣ་ཚོགས་<milestone unit="line" n="658.2"/>སྣང་། ། ཐུགས་རྗེ་ཕྱོགས་དང་རིས་མེད་པས། །མཐུན་སྣང་སྤྲུལ་སྐུ་སྣ་ཚོགས་ཤར། །གདུལ་ཐབས་ཕྱོགས་དང་རིས་མེད་པས། །ཐེག་པའི་བྱེ་བྲག་སྣ་ཚོགས་སྣང་། །ཏ་ལའི་མགོ་བཅད་མེས་ཚིག་ལྟར། །མི་འགྱུར་<milestone unit="line" n="658.3"/>འབྲས་བུ་སྣ་ཚོགས་པའོ། །ཞིང་ཁམས་མ་ངེས་ཐ་དད་པས། །གདུལ་བྱ་རྣམ་གཉིས་ཐ་དད་སྣང་། །འདུལ་བྱེད་གཅིག་ཏུ་མ་ངེས་པས། །ཐུགས་རྗེ་སྤྲུལ་སྐུ་ཐ་དད་སྣང་། །གདུལ་ཐབས་གཅིག་ཏུ་མ་ངེས་པས། ལམ་<milestone unit="line" n="658.4"/>གྱི་བྱེ་བྲག་ཐ་དད་སྣང་། །ཐུན་མོང་མ་ཡིན་རིགས་བཞི་རང་སྣང་ལ། །འདུལ་བྱེད་རང་སྣང་རྣམ་སྣང་ཤར་བའི་ཚེ། །གཟིགས་པས་མཁྱེན་པས་སྐད་ཅིག་དོན་རྣམས་རྫོགས། །བརྒྱུད་མེད་ལྡོག་ཅིང་འདུ་འབྲལ་མེད་ན་<milestone unit="line" n="658.5"/>ཡང་། ། དོན་རྣམས་མི་མཛད་མཉམ་ཉིད་གཅིག་ཏུ་བཞུགས། །ཐུན་མོང་རིགས་དྲུག་ཡུལ་དུ་སྣང་བ་ཡང་། །རྟོག་མེད་ཚུལ་དུ་སྣང་མཁྱེན་ཡུལ་དུ་སྣང་། །འོད་ཟེར་བརྒྱ་ལ་སྤྲུལ་པ་སྟོང་། །སྐད་ཅིག་གཅིག་ལ་མཛད་<milestone unit="line" n="658.6"/>པ་རྫོགས། །དེ་བཞིན་སྤྲུལ་པའི་རྒྱུ་མཚན་གཞན། །ཐུན་མོང་ཁྱད་པར་སོ་སོར་སྦྱར། །བསྡུ་ན་རྣམ་པ་གཉིས་སུ་ཏེ། །ཐུན་མོང་མ་ཡིན་སྤྲུལ་པའི་སྐུ། །གཞོན་ནུ་བུམ་པའི་སྐུ་ལྔ་ཡིན། །ཡང་སྤྲུལ་ཟེར་གྱི་ཁ་མིག་<milestone unit="page" n="659"/><milestone unit="line" n="659.1"/>༄༅། །ཅན། །ཐུབ་དྲུག་དགྲ་བཅོམ་གསེར་དུ་སོགས། །སོ་སོར་མཐུན་པར་སྣང་བའོ། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས། །ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་<milestone unit="line" n="659.2"/>རྒྱུད་ལས། སྤྲུལ་སྐུ་རྒྱས་པར་བཤད་པའི་ལེའུ་སྟེ་ལྔ་པའོ།། །།དེ་ནས་རྡོ་རྗེ་སེམས་དཔས་ཞུས་པ། ཀྱེ་ཀྱེ་སྟོན་པ་རྡོ་རྗེ་འཆང་། །མཁྱེན་པའི་ཡེ་ཤེས་གསལ་ལུགས་གསུང་དུ་གསོལ། །ཅེས་ཞུས་སོ། །དེ་ནས་རྡོ་<milestone unit="line" n="659.3"/>རྗེ་འཆང་ཆེན་པོས་བཀའ་སྩལ་པ། ཨེ་མཧོ་འདུས་པའི་ཚོགས་ཆེན་པོ། །ཡེ་ཤེས་རྣམ་པ་གཉིས་སུ་གསལ། །ལྷུན་གྲུབ་དང་ནི་མངོན་གྱུར་ཏོ། །ལྷུན་གྲུབ་ཡེ་ཤེས་རྣམ་པ་གཉིས། །གཞི་གནས་མཚན་ཉིད་འཛིན་<milestone unit="line" n="659.4"/>པའོ། །གཞི་འཛིན་རིག་པ་དངོས་མེད་ཡེ་ཤེས་ཏེ། ། སྟོང་པ་རིག་པའི་སྙིང་པོ་ཅན། །མཚན་ཉིད་འཛིན་པའི་ཡེ་ཤེས་ལྔ་སྟོང་གསལ། །དེ་ནི་ཆོས་དབྱིངས་ཡེ་ཤེས་ཡིན། །གསལ་བ་མེ་ལོང་ཡེ་ཤེས་ཡིན། །དེ་ནི་རང་<milestone unit="line" n="659.5"/>གསལ་རྒྱ་མི་ཆད། ། གསལ་སྟོང་མི་ཕྱེད་དུས་གསུམ་སྐྱེ་འགག་མེད། །མཉམ་ཉིད་ཡེ་ཤེས་ཞེས་སུ་བྱ། །མཚན་ཉིད་སོ་སོར་མ་འདྲེས་པ། །བདེར་ཤེས་ཀུན་རྟོག་ཡེ་ཤེས་ཡིན། །ཐོགས་པ་གཉིས་མེད་བྱ་བ་<milestone unit="line" n="659.6"/>གྲུབ། །མངོན་གྱུར་ཡེ་ཤེས་གཉིས་ཡིན་ཏེ། །རྣམ་པ་ཐམས་ཅད་མཁྱེན་པ་དང་། །ཐམས་ཅད་མཁྱེན་པའི་ཡེ་ཤེས་སོ། །དང་པོ་མཚན་ཉིད་གསུམ་ལྡན་ཏེ། །མེ་ལོང་ཡེ་ཤེས་མངོན་གྱུར་པས། །འཁོར་འདས་མ་<milestone unit="page" n="660"/><milestone unit="line" n="660.1"/>འགགས་གཟུགས་བརྙན་བཞིན། །ཀུན་རྟོག་ཡེ་ཤེས་མངོན་གྱུར་པས། །འཁོར་འདས་མ་འདྲེས་སོ་སོར་གསལ། །མཚོ་ལ་གཟའ་སྐར་ཤར་བ་བཞིན། ། བྱ་བ་གྲུབ་པ་མངོན་གྱུར་པས། །ཐོགས་མེད་དོན་རྣམས་ལྷུན་<milestone unit="line" n="660.2"/>གྱིས་གྲུབ། །དང་པོ་བཞི་དང་བག་ཆགས་སྦུབས། །གཉིས་ནི་ལྷུན་གྲུབ་རང་ཆས་གནས། །འདི་ནི་རྒྱལ་བ་གཟུགས་སྐུའི་མཁྱེན་པ་སྟེ། །འོད་ཀྱི་སྦུབས་ནས་རྟོག་མེད་འཆར། །མཚན་ཉིད་རྣམ་གསུམ་གཙོར་སྨོས་<milestone unit="line" n="660.3"/>པའོ། །ལྷུན་གྲུབ་དངོས་ནས་ཀུན་ཀྱང་རྫོགས། །ཐམས་ཅད་མཁྱེན་པའི་ཡེ་ཤེས་ཏེ། ། མཚན་ཉིད་རྣམ་པ་གཉིས་དང་ལྡན། །ཆོས་དབྱིངས་ཡེ་ཤེས་མངོན་གྱུར་པས། །ཡེ་ཤེས་དབྱིངས་སུ་ཐིམ་པ་ཡིས། །འཁོར་<milestone unit="line" n="660.4"/>འདས་གཟིགས་སྣང་རྣམ་པར་དག །སངས་རྒྱས་ཡུལ་མེད་རང་བཞིན་རྣམ་དག་དང་། །མཉམ་ཉིད་ཡེ་ཤེས་མངོན་གྱུར་པས། །སངས་རྒྱས་སེམས་ཅན་གཉིས་མེད་དེ། །ཡེ་ཤེས་མིག་གཅིག་དྲི་མ་མེད། །རང་གསལ་<milestone unit="line" n="660.5"/>འཛིན་མེད་ཉག་གཅིག་མ། །སངས་རྒྱས་ཆོས་སྐུའི་མཁྱེན་པ་སྟེ། །རིན་པོ་ཆེ་ཡི་སྦུབས་སུ་འཆར། །མཚན་ཉིད་གཉིས་ལྡན་གཙོ་ཆེར་བརྗོད། །ཅེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་<milestone unit="line" n="660.6"/>བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། །ཡེ་ཤེས་རྒྱས་པར་བཤད་པའི་ལེའུ་སྟེ་དྲུག་པའོ།། །།དེ་ནས་རྡོ་རྗེ་སེམས་དཔས་ཡང་ཞུས་པ། ཀྱེ་ཀྱེ་སྟོན་པ་རྡོ་རྗེ་འཆང་། །ཐ་དད་མེད་པའི་ཉག་གཅིག་<milestone unit="page" n="661"/><milestone unit="line" n="661.1"/>༄༅། །གསུང་དུ་གསོལ། །ཞེས་ཞུས་སོ། །སྟོན་པས་བཀའ་སྩལ་པ། ཀྱེ་མ་རྡོ་རྗེ་སེམས་དཔའ་ཉོན་ཅིག ཐུགས་རྗེའི་སྣང་ལུགས་སྐུ་གསུམ་དང་། ། མཁྱེན་པའི་སྣང་ལུགས་ཡེ་ཤེས་གཉིས། །རྫོགས་ཚུལ་<milestone unit="line" n="661.2"/>རིགས་ཀྱི་ཐ་དད་ཀྱང་། །ཆེན་པོའི་རྒྱུད་ལ་ཐ་དད་མེད། །གནས་ལུགས་ཐིག་ལེ་ཉག་གཅིག་མ། །གཞི་དང་རྟེན་ནམ་སྣང་ཆ་ཡིས། །སྐུ་ཞེས་གདུལ་བྱ་རྣམས་ལ་བརྗོད། །མཁྱེན་ཆ་གསལ་ཆ་འདབ་ཡིན་པས། །ཡེ་<milestone unit="line" n="661.3"/>ཤེས་ཞེས་སུ་གདུལ་བྱ་རྣམས་ལ་བརྗོད། །སྐུ་ཡི་མཁྱེན་པ་ཡེ་ཤེས་ཉིད། །དེ་ཡིན་འཆར་གཞི་སྐུ་ཡིན་ནོ། །སྤྱི་ཡི་རིག་པ་མཚན་ཉིད་གཅིག །ངོ་བོ་སོ་སོར་རང་རིག་གོ །རང་མཚན་ངོ་བོ་གཅིག་པ་ལ། །རང་བཞིན་ཐ་<milestone unit="line" n="661.4"/>དད་སྣང་བའོ། །དེ་ཕྱིར་ཉག་གཅིག་ཅེས་བྱའོ། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། སྐུ་དང་ཡེ་ཤེས་ཐ་དད་མེད་པའི་ཐིག་<milestone unit="line" n="661.5"/>ལེ་ཉག་གཅིག་ཏུ་བསྟན་པའི་ལེའུ་སྟེ་བདུན་པའོ།། །།དེ་ནས་རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །ཀྱེ་ཀྱེ་སྟོན་པ་རྡོ་རྗེ་འཆང་། །སོ་སོ་རང་རིག་བཞུགས་ཚུལ་གསུང་དུ་གསོལ། །ཞེས་ཞུས་སོ། །སྟོན་<milestone unit="line" n="661.6"/>པས་བཀའ་སྩལ་པ། ཨེ་མཧོ་འདུས་པའི་ཚོགས་རྣམས་ཉོན། །ཐོག་མ་གཞི་ཡི་དུས་ཉིད་ན། །ཆོས་ཉིད་སྟོང་པའི་མཁའ་ཀློང་ན། །རིག་པར་གནས་ལ་མི་རྟག་པར། ། སྟོང་རིག་སྡེ་དང་བཅས་པ་ནི། །ངོ་བོ་རང་<milestone unit="page" n="662"/><milestone unit="line" n="662.1"/>བཞིན་ཐུགས་རྗེ་གསུམ། །སོ་སོ་རང་རིག་མི་གཡོ་བ། །སྟོང་པ་རིག་པའི་སྙིང་པོ་ཅན། །རང་སྣང་མ་ཤེས་འཁྲུལ་ཙམ་ན། །རང་གི་ངོ་བོ་རྟོག་མེད་ཀྱང་། །རྩལ་གྱི་རིག་པ་རྟོག་པར་ཤར། །སོ་སོའི་ལོག་རྟོག་བསམ་མི་<milestone unit="line" n="662.2"/>ཁྱབ། །བདེ་སྡུག་འབྲས་བུ་སོ་སོར་སྨིན། །སངས་རྒྱས་ལམ་ལ་གནས་ཙམ་ན། །རྟོགས་ཚད་མི་མཐུན་སོ་སོར་ཤར། །འབྲས་བུ་མངོན་དུ་གྱུར་ཙམ་ན། །གདུལ་བྱ་འདུལ་བྱེད་ཐབས་དང་བཅས། །བསམ་གྱིས་མི་<milestone unit="line" n="662.3"/>ཁྱབ་སོ་སོར་སྣང་། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མི་འདོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། སོ་སོ་རང་རིག་ཏུ་བཞུགས་ཚུལ་བསྟན་པའི་ལེའུ་སྟེ་བརྒྱད་<milestone unit="line" n="662.4"/>པའོ།། །།སངས་རྒྱས་ཀྱི་སྤྱི་ས་བསྟན་པའི་སྐབས་སྟེ་དང་པོའོ།། །།དེ་ནས་རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །ཀྱེ་ཀྱེ་བཅོམ་ལྡན་རྡོ་རྗེ་འཆང་། །ཞབྲུལ་པ་གསུམ་པོ་ཇི་ལྟར་ཞབྲུལ། །མ་ཞབྲུལ་<milestone unit="line" n="662.5"/>སངས་རྒྱས་ཇི་ལྟར་གྲུབ། །ཅེས་ཞུས་སོ། །རྡོ་རྗེ་འཆང་གིས་བཀའ་སྩལ་པ། །རྡོ་རྗེ་སེམས་དཔའ་ངེས་ཟུང་ཞིག །མ་རིག་ཞབྲུལ་པ་གློ་བུར་བ། གཞི་ལ་མེད་ལ་རྩལ་ལ་སྣང་། །གཞི་འཛིན་རིག་པ་རྒྱ་མ་ཆད། །ངོ་བོ་<milestone unit="line" n="662.6"/>རངབཞིནཐུགསརྗེརགནས། །དེ་ནི་འཁོར་འདས་ཀུན་གྱི་གཞི། །རྨ་བྱའི་སྒོ་ང་ནོརབུབཞིན། ཁུནིརངབཞིནའོདལྔལ། །རྣམ་པ་ཡུལ་དུ་སྣང་བ་ཡིན། །རྐྱེན་ནི་ཆོས་ཉིད་ནམ་མཁའབཞིན། །སྟོངཔསགོཕྱེ་<milestone unit="page" n="663"/><milestone unit="line" n="663.1"/>༄༅། །གོང་སྣང་ཤར། །འཁྲུལ་པ་ཐམས་ཅད་སེམས་འཁྲུལ་ཏེ། །ལྷན་སྐྱེས་མ་རིག་ཀུན་གཞིར་འཁྲུལ། །ཀུན་བརྟགས་མ་རིག་ཡིད་དུ་འཁྲུལ། །དེ་ལས་སྒོ་ང་ལེགས་པར་གྲུབ། །རྨི་ལམ་སྒྱུ་མའི་ཚུལ་དུ་<milestone unit="line" n="663.2"/>འཁྲུལ། །མི་མཐུན་བདེ་སྡུག་སྣ་ཚོགས་མྱོང་། །ལྷུན་གྲུབ་གནས་ལུགས་སངས་རྒྱས་ནི། །སྐུ་དང་ཡེ་ཤེས་གཉིས་མེད་ཉག་གཅིག་གམ། །སོ་སོ་རང་རིག་ཡེ་ཤེས་ཏེ། །ཙིསྟ་རིན་ཆེན་གཞལ་ཡས་ཁང་། །ཆོས་ཀྱི་<milestone unit="line" n="663.3"/>འཁོར་ལོའི་གདན་ལ་བཞུགས། །སྟོང་པ་སྒྲོན་མའི་སྙིང་པོ་ཅན། །རིག་པ་འོད་ཀྱི་ཁང་པ་ཅན། །འོད་མཐའ་མེད་པའི་ཡུལ་ཅན་ཏེ། །ནམ་མཁའ་གུད་ཅན་ཉ་མིག་ཅན། །འདུག་ཚུལ་གནས་པ་གནས་ཀྱི་ཐོབ། །དེ་ནི་<milestone unit="line" n="663.4"/>བཞུགས་པའི་ཕོ་བྲང་ཡིན། །སྣང་ཚུལ་འཇམ་པ་སྒྲོན་མ་གསུམ། །ཚང་དུ་མི་སྡོད་སྒོར་སྡོད་པའི། །བྱ་ཁྲ་འདྲ་སྟེ་ངོ་བོ་གསུམ། །ཡེ་ཤེས་གསུམ་བརྩེགས་སྣང་བ་ཡིན། །ཐོག་མའི་སངས་རྒྱས་འོད་མི་འགྱུར། །རིན་<milestone unit="line" n="663.5"/>ཆེན་སྦུབས་ན་གནས་པ་སྟེ། །ཐིག་ལེ་ཡེ་ཤེས་སྒྲོན་མ་སྟེ། །ཆུ་ཡི་སྒྲོན་མའི་དབྱིངས་ན་བཞུགས། །རྒྱ་མཚོ་གངས་ཀྱི་སྒྲོན་མ་ལ། །རིན་ཆེན་སྦུབས་ཀྱི་གདངས་ཤར་བ། །གནས་ལུགས་འགྱུར་བ་མེད་པའི་<milestone unit="line" n="663.6"/>གདངས། །མཐིང་ཁ་བི་ཌརླ་ཡི་མདོག །ཡོན་ཏན་འགག་པ་མེད་པའི་གདངས། །རིན་ཆེན་གསེར་གྱི་ཉི་མ་ཤར། །དེ་ཡི་སྦུབས་ན་གནས་པ་སྟེ། །སྐུ་གསུམ་ཡེ་ཤེས་ལྔ་ལྡན་པའི། ། ཐིགལེཉགགཅིགཆོསཀྱི<milestone unit="page" n="664"/><milestone unit="line" n="664.1"/>སྐུ། །ཐ་དད་མེད་པའི་ཉག་གཅིག་མ། །སྤྱན་ཆེར་བཞིར་ལྡན་རང་རིག་སྟེ། །རུས་སྦལ་གབ་པའི་ཚུལ་དུ་བཞུགས། །དེ་ཡི་ཐུགས་རྗེའི་རྩ་ལ་ཤར་བ། ། འགྱུར་མེད་རིག་པའི་སྒྲོན་མ་དེ། །གནས་ལུགས་འགྱུར་བ་<milestone unit="line" n="664.2"/>མེད་པ་ལ། །སྣང་བ་འགག་པ་མེད་པ་ནི། །ཉི་མ་དང་ནི་ཟེར་བཞིན་དུ། །འགྱུར་མེད་རིག་པའི་སྒྲོན་མ་ཤར། །དེ་ལ་ཤར་ལུགས་རྣམ་པ་གསུམ། །རིག་པ་སེམས་ཀྱི་སྒྲོན་མ་དང་། །བརྒྱུད་པ་གསུམ་པ་ཤེས་རབ་སྒྲོན་<milestone unit="line" n="664.3"/>མ་དང་། །ནམ་མཁའ་གསེར་གྱི་སྒྲོན་མའོ། །དང་པོ་མི་འགྱུ་བ་ཡི་འགྱུ་བ་སྟེ། །སྒྲོན་མའི་གནས་ནི་ཆོས་ཀྱི་འཁོར་ལོར་འགྱུས། །སྐྲུབས་མེད་འགྱུ་བ་ཡེ་ཤེས་རླུ་་གི་རྟ། །དེ་ནས་རིག་པ་སེམས་ཀྱི་རྟ་ལ་ཞོན། །རྣམ་<milestone unit="line" n="664.4"/>ཤེས་རླུད་ལ་ཞོན་པ་ཡི། །འགྱུས་པ་རིག་པའི་རྩལ་དུ་འགྱུས། །ཤོན་ནི་སེམས་ཀྱི་རྟ་ལ་ཤོན། །སོང་ནི་གཟུང་འཛིན་རྟོག་པར་སོང་། །སྤྱོད་ནི་སྒོ་ལྔ་ཡུལ་ལ་སྤྱོད། །སྐྱེ་ནི་ཆགས་སྡང་དུག་ལྔར་སྐྱེས། །བསོག་ནི་བག་<milestone unit="line" n="664.5"/>ཆགས་སྣོད་དུ་བསོག ། སྦྱོར་ནི་བག་ཆགས་གནས་སུ་ཕུང་པོ་ཉིང་མཚམས་སྦྱོར། །མྱོང་ནི་སྡུག་བསྔལ་སྣ་ཚོགས་མྱོང་། །གཉིས་པ་དགོངས་པ་བརྡ་དང་སྙན་བརྒྱུད་ནས། །གསང་སྔགས་དོན་གྱི་ཚད་མ་<milestone unit="line" n="664.6"/>བྱུང་། །དཔེ་ལ་བརྟེན་ནས་དོན་ངོ་ཤེས། །རྟགས་ལ་བརྟེན་ནས་ཡིད་ཆེས་འགྱུར། །དོན་གྱི་སྙིང་པོ་ཐག་ཆོད་པས། །གཞི་ལ་གྲུབ་པའི་ཤེས་རབ་གསུམ། །ས་བོན་ཚུལ་དུ་གནས་པ་དེ། །རྐྱེན་ལས་བྱུང་བའི་ཤེས་རབ་<milestone unit="page" n="665"/><milestone unit="line" n="665.1"/>༄༅། །ཀྱིས། །འབྲས་བུའི་ཚུལ་དུ་སྨིན་པ་ཡིས། །མ་རིག་པ་ཡི་མུན་པ་སངས། ཁྲེས་བྱའི་སྒྲིབ་པ་རང་དག་པས། །མ་བཙལ་འབྲས་བུ་རང་རིག་མཐོང་། ། གསུམ་པ་བྱ་བྲལ་ལྷུག་པར་བརྟག །སྒོ་གསུམ་<milestone unit="line" n="665.2"/>རྟེན་པས་སྒོ་བཞི་འཆར། །ཐིག་ལེ་མཐོང་རྟོགས་སྒོ་ཡང་ཕྱེ། །དེ་ཡིས་རྟོགས་པ་རྒྱུད་ལ་སྨིན། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བསླད་ཇི་བཞིན་མའི་དོན་ཡེ་ཤེས་ཀྱི་མར་མེ་ཆེན་པོའི་<milestone unit="line" n="665.3"/>རྒྱུད་ལས། ཞབྲུལ་པ་གསུམ་གྱི་སྐྲུབས་ན་མ་ལུབྲུལ་པའི་སངས་རྒྱས་གནས་ལུགས་དང་། ཞབྲུལ་བའི་སངས་རྒྱས་གནས་ལུགས་དང་། ཞབྲུལ་པའི་ཞབྲུལ་ཚུལ་བཤད་པའི་ལེའུ་སྟེ་དགུ་པའོ།། །། སངས་རྒྱས་<milestone unit="line" n="665.4"/>རང་ལ་གནས་པའི་སྐསབ་ཏེ་གཉིས་པའོ།། །།དེ་ནས་ཡང་རྡོ་རྗེ་སེམས་དཔས་འདི་སྐད་ཅེས་ཞུས་སོ། །ཀྱེ་ཀྱེ་བཅོམ་ལྡན་རྡོ་རྗེ་འཆང་། །བཙལ་མེད་ངང་ལ་ཇི་ལྟར་བསྡད། །འབྲས་བུ་རང་གི་མཚན་ཉིད་སྔོན་<milestone unit="line" n="665.5"/>དུ་ཇི་ལྟར་འཆར། །ཞེས་གསོལ་ཏོ། །རྡོ་རྗེ་འཆང་གིས་བཀའ་སྩལ་པ། །རྡོ་རྗེ་སེམས་དཔའ་ངོས་ཟུངས་ཤིག །ཉི་མ་མར་མེ་རང་གི་འོད་ལ་འདུག་པ་བཞིན། །རིག་པར་གདངས་གསུམ་ངང་ལ་གཞག །ཐུག་ཕྲད་རྣམ་<milestone unit="line" n="665.6"/>པ་ལྔ་ཡིས་སྣང་བ་རྒྱ་ཡིས་གདབ། །མ་བཅོསཇིབཞིནགཞགནཨཏིའི་དགོངས་པ་ཡིན། །ཨེ་མཧོ་རིགས་ཀྱི་བུ་དད་པས་བླ་མའི་གདམས་པ་ཞུའོ། །གདམས་པས་ཤེས་རབ་ཀྱི་མིག་པྱེད་དེ། ། ཤེས་རབ་ཀྱི་སྤྱན་<milestone unit="page" n="666"/><milestone unit="line" n="666.1"/>གྱིས་བལྟས་པས། །སངས་རྒྱས་སྐུ་དང་ཡེ་ཤེས་སུ་མཐོང་། །ཐ་དད་མེད་པས་ཐིག་ལེ་ཉག་གཅིག་ཏུ་མཐོང་། །དེ་ལོགས་ན་མེད་པས་སོ་སོ་རང་རིག་ཏུ་མཐོང་། །དེ་གནས་པ་ཡེ་ཤེས་རིན་པོ་ཆེའི་སྦུབས་ན་<milestone unit="line" n="666.2"/>གནས། །དེ་ཡིན་པ་ཐིག་ལེ་ཡེ་ཤེས་ཀྱི་སྒྲོན་མ་ཡིན། ཁྲར་བ་རྒྱ་མཚོའི་དངས་ལ་ཤར། །གསལ་བ་ཕྱི་ནང་མེད་པར་གསལ། །ཨེ་མཧོ། །དེ་རྟོགས་ལྟ་བ་དེ་གནས་སྒོམ་པ་ཡིན། །བློ་ཆུང་དེ་ལ་མི་གནས་པས། །རྐྱེན་<milestone unit="line" n="666.3"/>གསུམ་ཕྱི་ནང་གསང་བ་དང་། །ཡན་ལག་གསུམ་དང་འཆར་སྒོ་གསུམ། །རླུད་དང་ཡིག་འབྲུ་གདངས་དང་སྐུས། །མི་གནས་གནས་པ་བྱ་བའི་ཐབས། །བྱིང་རྒོད་གསལ་ཞིང་ཐུན་ཚད་གཟུང་། །དྲོད་དང་རྟགས་<milestone unit="line" n="666.4"/>རྣམས་ཤུགས་ཀྱིས་འབྱུང་། །གཞི་གཞག་གཞི་བཞེངས་དགོངས་པ་ལ། །རིམ་པ་བཞིན་དུ་མ་བསླབས་ཀྱང་། །ཏིང་འཛིན་རྒྱལ་པོ་དྲུག་རྫོགས་ཏེ། །སྐུ་གསུམ་གསལ་ཚད་གསུམ་ལྡན་པས། །སེང་གེ་རྩལ་རྫོགས་<milestone unit="line" n="666.5"/>དགོངས་པ་ཡིན། །རྩོལ་བྲལ་མཁའ་ལ་རང་གསལ་བ། །ཁྱུང་ཆེན་གཤོག་རྫོགས་དགོངས་པ་ཡིན། །དངོས་མེད་ཟང་ཐལ་ངང་གནས་པ། །ནམ་མཁའ་རྣམ་དག་ཏིང་འཛིན་ཡིན། །མར་མེ་གཅིག་ལ་གཉིས་གྱེས་<milestone unit="line" n="666.6"/>ལྟར། །གནསལུགསགཅིགལསྣངལུགས་གཉིས། །ཡེ་ཤེས་སྒྲོན་མ་གཉིས་སྣང་བ། །ཉི་ཟླ་ཁ་སྦྱོར་དགོངས་པ་ཡིན། །ཆོས་ཉིད་ངང་ལས་མ་གཡོསབཞིན། །ནམམཁའགུད་དུ་གཅདཔབཞིན། །དངསཔའིཆུ་<milestone unit="page" n="667"/><milestone unit="line" n="667.1"/>༄༅། །ལ་རིན་ཆེན་སྦུབས་ཤར་བ། །རྒྱ་མཚོ་དངས་པའི་ཏིང་ངེ་འཛིན། །དེ་ཡི་སྙིང་པོར་རང་རིག་ལྷུན་གྲུབ་པ། །ཡིད་བཞིན་ནོར་བུའི་དགོངས་པའོ། །རྩོལ་བ་མི་བྱ་ཡེ་བྲལ་ལྷུག་པར་གཞག །དེ་ལ་གཉེན་<milestone unit="line" n="667.2"/>པོས་བཅོས་ཤིང་དགག་དུ་མེད། །བྱང་ཆུབ་ལམ་གྱི་སྒྲོན་མའོ། །དེ་ལྟར་རྟོགས་ཤིང་དེ་ལ་སྤྱོད་པ་དེ། །ནམ་ཞིག་ཡེ་ཤེས་སྦུབས་སུ་འཕོ་དུས་སུ། །གཅིག་འགགས་པས་སུ་འཁྲུལ་པ་རང་ལོག་ཏུ་འགྱུར། །ལྡོག་ཚུལ་<milestone unit="line" n="667.3"/>བཞི་ཡིས་འཁྲུལ་པ་ཕྲ་རགས་སངས། །རྟགས་རྣམས་རིམ་འབྱུང་གདམས་པ་དྲན་པར་བྱ། །ཆོས་ཚུལ་ལྔ་ཡིས་སྐུ་དང་ཡེ་ཤེས་རྒྱས། །ལྷུན་གྲུབ་མངོན་གྱུར་འདས་པའི་ཆོས་ལྔར་བཞུགས། །མངོན་ཤེས་དྲུག་རྫོགས་<milestone unit="line" n="667.4"/>རྣམ་ཀུན་མཁྱེན་པ་འཆར། །ཡེ་ཤེས་དྲུག་ལས་སྤྲུལ་པའི་འོད་ཟེར་འཕྲོ། །བུམ་ནང་མར་མེ་བུམ་ཆགས་བྲལ་བ་བཞིན། །བག་ཆགས་སྦྲུབས་ཀྱི་བུམ་ནང་ན། །རང་རིག་མར་མེ་གནས་པ་དེ། །དབུགས་དང་བྲལ་བས་<milestone unit="line" n="667.5"/>མངོན་གྱུར་ཏེ། །གཅིག་སྐྱེས་པས་སུ་འཇུག་པ་རང་ས་སྣང་། །ཡེ་སངས་རྒྱས་པས་ཡང་སངས་རྒྱས། །གཅིག་གནས་པས་སུ་དུས་ཚོད་རྒྱལ་ས་ཟིན། །སྟོང་པ་རིག་པའི་སྙིང་པོ་ཅན། །ལྷུན་གྲུབ་ཡེ་ཤེས་ཁ་མིག་<milestone unit="line" n="667.6"/>ཅན། །སྐུ་ལས་འདས་པའི་ཡེ་ཤེས་ཡིན། །རིག་པ་ཤེས་རབ་སྙིང་པོ་ཅན། །ལོངས་སྐུ་ཤེས་རབ་ཁ་མིག་ཅན། །ཡིད་ལས་འདས་པའི་ཤེས་རབ་ཡིན། ཁྲེས་རབ་ཐུགས་རྗེའི་སྙིང་པོ་ཅན། །སྤྲུལ་སྐུ་འོད་ཀྱི་ཁ་མིག་<milestone unit="page" n="668"/><milestone unit="line" n="668.1"/>ཅན། །ཆོས་ལས་འདས་པའི་སངས་རྒྱས་ཡིན། །ཐུགས་རྗེ་ཡེ་ཤེས་སྙིང་པོ་ཅན། །སྤྲུལ་སྐུ་ལྔ་ཡི་མཁྱེན་པ་ཡིན། །འབྱུང་བ་ལས་འདས་པའི་རང་གདངས་ཏེ། །ཆོས་ཉིད་ཀློང་ན་མཐིང་ཁ་གསལ། །མཐིང་ཁའི་ཀློང་ན་<milestone unit="line" n="668.2"/>བཞི་པོ་འཁྱིལ། །དེ་ཡི་སྙིང་པོ་རང་གནས་པས། །རིན་པོ་ཆེ་ཡི་སྦུབས་ཡིན་ནོ། །རང་སྣང་ཡེ་ཤེས་མ་འགགས་པ། །སྟོང་པ་ཡེ་ཤེས་སྙིང་པོ་ཅན། །ཚིག་ལས་འདས་པའི་རང་སྣང་ཡིན། །ཡང་དག་མྱ་ངན་འདས་པའི་<milestone unit="line" n="668.3"/>འོད། །རྡོ་རྗེའི་གདན་ལ་ཡང་སངས་རྒྱས། །ཞེས་གསུངས་སོ། །སངས་རྒྱས་ཐམས་ཅད་ཀྱི་དགོངས་པ་མ་བཅོས་ཇི་བཞིན་མའི་དགོངས་པ་མི་འགྱུར་བའི་དོན་ཡེ་ཤེས་ཀྱི་མར་མེ་ཆེན་པོའི་རྒྱུད་ལས། གྲོལ་ལུགས་<milestone unit="line" n="668.4"/>འབྲས་བུ་དང་བཅས་པ་བསྟན་པའི་ལེའུ་སྟེ་བཅུ་པའོ།། །།རྟོགས་ཤིང་ཉམས་སུ་བླངས་པས་སངས་ཇི་ལྟར་རྒྱས་པའི་སྐབས་གསུམ་པའོ།། །།དེ་ནས་སངས་རྒྱས་རྡོ་རྗེ་འཆང་གིས་རྒྱུད་ཡོངས་སུ་གཏད་པ་འདི་<milestone unit="line" n="668.5"/>གསུངས་སོ། །ཨེ་མཧོ་འདུས་པའི་ཚོགས། །མ་བྱུང་འབྱུང་བར་མི་འགྱུར་བའི། །རྨད་དུ་བྱུང་བའི་རྒྱུད་ཆེན་འདིས། ཁུ།བ་མཐའི་མུན་པ་རབ་སེལ་བ། །རྡོ་རྗེ་གསང་བའི་གཏན་ཚིགས་ཀྱིས། ཁྲེས་བྱའི་མེ་ལོང་ཡེ་<milestone unit="line" n="668.6"/>ཤེས་མར་མེ་ཆེན་པོའི་རྒྱུད་ཅེས་ཟུངས་ཤིག བག་ཆགས་ཀྱི་སྦུབས་ན་རང་རིག་པའི་ཡེ་ཤེས་ལ་སྐུ་དང་ཡེ་ཤེས་མ་བཙལ་བར་ལྷུན་གྱིས་གྲུབ་པར་སྟོན་པས། ཡིད་བཞིན་ནོར་བུ་རིན་པོ་ཆེའི་རྒྱུད་ཅེས་ཟུངས་ཤིག<milestone unit="page" n="669"/><milestone unit="line" n="669.1"/>༄༅། །བཙལ་རྩོལ་སྒྲུབ་ལས་འདས་པའི་ལམ་འབྲས་བུ་དང་བཅས་པ་སྟོན་པས། ཡེ་ཤེས་རང་གྲོལ་ཆེན་པོའི་རྒྱུད་ཅེས་ཟུངས་ཤིག སྒྲོན་མ་རྣམ་པ་གསུམ་ལས་བརྒྱད་དུ་ཕྱེ་ནས་སྟོན་པས། སྒྲོན་མ་རྣམ་པར་</p></div1>
        </body>
    </text>
</TEI.2>