<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0438-text.xml">
    <teiHeader lang="tib">
        <fileDesc>
            <titleStmt>
                <title><!--rdo rje sems dpa' nam mkha' che rgyal po rgyas pa'i rgyud/-->རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0438-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=285.2; end=326.5--><milestone unit="line" n="285.2"/>སོ།། །།ཨུ་ཨུ་ཨུ་རསྙི་ཀ་ཨི་ཏུ་ཨུ་ཤུ།། །།རྒྱ་གར་སྐད་དུ། བཛྲ་ས་ཏྭ། ཁ་སེ་མཧྭ་རྭ་ཛ་པུརྨྱི་ཏནྟྲ། བོད་སྐད་དུ། །རྡོ་རྗེ་སེམས་དཔའ་ནམ་མཁའི་ཆེ་རྒྱལ་པོ་རྒྱས་པའི་རྒྱུད། བཅོམ་ལྡན་འདས་དཔལ་ཀུན་ཏུ་<milestone unit="line" n="285.3"/>བཟང་པོ་བདེ་བ་ཆེན་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་དེ་བཞིན་གཤེགས་པ་ཡང་དག་པར་རྫོགས་པའི་སངས་རྒྱས་ཀུན་ཏུ་བཟང་པོས་བསམ་གྱིས་མི་ཁྱབ་<milestone unit="line" n="285.4"/>པའི་ཏིང་ངེ་འཛིན་ལ་སྙོམས་པར་ཞུགས་སོ། །འོག་མིན་གནས་མཆོག་ཁྱད་པར་ཅན། །ཆོས་ཀྱི་དབྱིངས་ཀྱི་ཕོ་བྲང་གི །ཡེ་ཤེས་སྒྲིབ་མེད་གཞལ་ཡས་ན། །ཉིད་ཀྱི་རང་བཞིན་ཆོས་སྐུ་དང་། །ཉིད་ཀྱི་ངོ་བོ་ལོངས་སྐུ་<milestone unit="line" n="285.5"/>དང་། །ཉིད་ཀྱི་ཐུགས་རྗེ་སྤྲུལ་སྐུ་དང་། །རྡོ་རྗེ་སེམས་དཔའ་ལ་སོགས་པ། །འབྱེད་པ་མེད་པའི་འཁོར་རྣམས་དང་། །ཐིག་ལེ་ཆེན་པོ་གཅིག་ཏུ་བཞུགས། །དེ་ནས་རྡོ་རྗེ་སེམས་དཔས་ཞུས་པ། སྟོན་པའི་སྟོན་པ་ཀུན་<milestone unit="line" n="285.6"/>ཏུ་བཟང་པོ་ལགས། །སྟོན་པ་ཉིད་ཀྱང་ཐིག་ལེ་སྦྲོས་པ་མེད། །བསྟན་པ་ཀུན་ཀྱང་ཐིག་ལེ་སྤྲོས་པ་མེད། །དུས་དང་གནས་ཀྱང་ཐིག་ལེ་སྤྲོས་པ་མེད། །ཐམས་ཅད་ཀུན་ཀྱང་ཐིག་ལེ་སྤྲོས་མེད་ན། །སྟོན་པའི་སྟོན་པས་<milestone unit="page" n="286"/><milestone unit="line" n="286.1"/>ཅི་ཞིག་སྟོན་པར་མཛད། །འཁོར་དུ་འཁོད་པའི་འཁོར་ནི་ཅི་ལ་འཁོར། །འཁོར་ལ་སྟོན་པ་ཅི་ཞིག་སྟོན་པར་བྱེད། །དུས་དང་གནས་ནི་གཅིག་པ་ཇི་ལྟ་བུ། །ཞེས་ཞུསླ་པས། །རྡོ་རྗེ་སེམས་དཔའ་ལ་སོགས་ཀྱི། ཁྱད་<milestone unit="line" n="286.2"/>པར་གྱུར་པའི་འཁོར་རྣམས་ལ། །བཅོམ་ལྡན་འདས་ཀྱི་ལྗགས་རྩེ་ཡིས། །གསང་བ་འདི་ནི་རབ་ཏུ་བསྒྲགས། །འདི་ནི་གསང་བ་ཐམས་ཅད་ཀྱི། །གསང་ཆེན་རབ་ཏུ་ངེས་པ་ཡིན། །ཀུན་ཏུ་བཟང་པོ་ང་ཉིད་ནི། །སྟོན་<milestone unit="line" n="286.3"/>པ་དང་ནི་བསྟན་པ་དང་། །འཁོར་དང་དུས་དང་གནས་དང་ནི། །ང་ལས་བྱུང་བའི་ཐིག་ལེ་སྟེ། །ང་ཡི་རང་བཞིན་ཐིག་ལེ་ཡིན། །ཐིག་ལེ་ཡེ་ནས་སྤྲོས་པ་མེད། །སྙིང་པོ་མ་སྤྲོས་ཐིག་ལེ་ཡིན། །ཀུན་ལས་ཁྱད་པར་<milestone unit="line" n="286.4"/>གྱུར་པ་ཡི། །ཆེ་བའི་ཡོན་ཏན་རྫོགས་པའི་མཆོག །ཆོས་རྣམས་ཀུན་གྱི་དེ་བཞིན་ཉིད། །མཆོག་གི་སྙིང་པོས་ཐུགས་བརྒྱུད་པ། ཁྱད་པར་འཁོར་གྱིས་དེ་བཞིན་འཛིན། །ཡང་དག་དོན་གྱི་སྙིང་པོ་ནི། །གང་ནས་བཙལ་<milestone unit="line" n="286.5"/>ཡང་མི་རྙེད་དེ། །རང་རིག་སྒྲིབ་མེད་དག་པ་ཡིན། །དེ་ལ་རྟག་འགྲུས་གོམས་པ་ནི། །བསྙེན་པ་དམ་པ་དེ་ཡིན་ཏེ། །དེ་ནི་མ་ནོར་ལམ་ཡིན་པར། །ཀུན་ཏུ་བཟང་པོས་རབ་ཏུ་བསྔགས། །འགྲོ་བའི་སྡུག་བསྔལ་བྱང་<milestone unit="line" n="286.6"/>ཆུབ་སེམས། །ཀུན་ཏུ་ཆུབ་པས་རྣམ་པར་རོལ། །དེ་ལ་སྐྱོད་པ་མེད་བཞིན་དུ། །ནམ་མཁའི་མཐའ་ལྟར་མཉམ་པར་གནས། །མཁའ་འདྲ་སྐྱོན་མེད་རང་རིག་འདི། །མི་ཤིགས་རྡོ་རྗེའི་སྙིང་པོ་སྟེ། །མི་འབྲལ་མཆོག་གི་<milestone unit="page" n="287"/><milestone unit="line" n="287.1"/>༄༅། །སྙིང་པོ་ཡིན། །གླེང་བྲལ་འདི་ལ་གང་ནགས་པ། །རྡོ་རྗེ་སྙིང་པོ་སྲ་བའི་མཆོག །རྡོ་རྗེ་ཡེ་ཤེས་དཀྱིལ་འཁོར་ལྡན། །རྣལ་འབྱོར་དེ་ནི་སྐལ་བ་བཟང་། །སངས་རྒྱས་ཀུན་དང་མཉམ་འགྱུར་བའི། །རྣམ་<milestone unit="line" n="287.2"/>པ་ཀུན་ལྡན་མཆོག་གི་སྐུ། །གང་ཡང་འབྱེད་པ་མེད་པ་ཡི། །ཆོས་སྐུས་ཀུན་ཏུ་ཁྱབ་པའི་ཕྱིར། །རང་བཞིན་ལྷུན་གྲུབ་ཡུལ་ལ་རོལ མཐོང་ཐོས་རེག་དང་དྲན་པ་ཡིས། །སྡིག་པ་ཀུན་ལས་རྣམ་པར་གྲོལ། །གདོད་<milestone unit="line" n="287.3"/>ནས་རྣམ་དག་གྲོལ་བའི་ལམ། །འགྲོ་བ་ཀུན་ལ་རང་བཞིན་གནས། །ཕྱིན་ཅི་ལོག་ཏུ་རྣམ་བརྟགས་ཀྱང་། །གྲོལ་བ་རང་བྱུང་གཞན་ལས་མིན། །ཡང་དག་དོན་གྱི་སྙིང་པོ་འདི། །ཐམས་ཅད་མཁྱེན་པའི་ཡེ་ཤེས་<milestone unit="line" n="287.4"/>ཀྱིས། །བྱ་བྱེད་མེད་པར་ལྷུན་གྱིས་གྲུབ། །འབྲས་བུ་ཀུན་ཏུ་བཟང་པོའི་སྐུ། །ཞེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། །གླེང་གཞིའི་ལེའུ་སྟེ་དང་པོའོ།། །།དེ་ནས་<milestone unit="line" n="287.5"/>བཅོམ་ལྡན་འདས་ཀྱིས་རྡོ་རྗེ་སྙིང་པོའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་ཉིད་བརྗོད་དོ། །ལྷུན་གྱིས་གནས་པའི་བདེ་ཆེན་ཏེ། །མངོན་སུམ་མི་གནས་ཀུན་ཏུ་ཁྱབ། །རང་བྱུང་ཡེ་ཤེས་རྩ་<milestone unit="line" n="287.6"/>མེད་པས། །དབྱིངས་དང་ཡེ་ཤེས་དོན་ལས་འདས། །རྩོལ་སེམས་བདེ་བ་བླ་མེད་ཀྱང་། །དེ་ནི་དེ་སྒྲིབ་སྐྱོན་ཆེན་ཡིན། །ཚིག་གི་ཐ་སྙད་མེད་པའི་ཕྱིར། །དགེ་དང་སྡིག་ལས་རྣམ་པར་གྲོལ། །ལྷུན་གྱིས་རྫོགས་པའི་ངོ་<milestone unit="page" n="288"/><milestone unit="line" n="288.1"/>བོ་དེ། །སྤྱོད་དང་ལྟ་དང་འཇུག་རྩོལ་མེད། །གང་ལའང་འབྱེད་པ་མེད་པས་ན། །རང་བྱུང་ཡེ་ཤེས་རྩལ་མེད་པས། །དབྱིངས་དང་ཡེ་ཤེས་དོན་ལས་འདས། །མི་རྟོག་ཡེ་ཤེས་ཆེན་པོ་ལས། །དགེ་བའི་འབྲས་བུ་བསྟན་<milestone unit="line" n="288.2"/>མེད་པས། །བགྲོད་ཅིང་སྦྱོང་བའི་ལམ་དང་བྲལ། །ཡིན་པའི་དོན་ཉིད་གཞིག་ཏུ་མེད། །ལྟ་བ་ཞེའམ་སྙིང་པོའང་མིན། །ནམ་མཁའི་མིང་ཡང་འཐོབ་པ་མེད། །བྱ་བྲལ་ལྷུན་གྲུབ་མཆོག་གི་སྐུ། །ཐ་སྙད་མི་འབྱོད་<milestone unit="line" n="288.3"/>གཅིག་གི་ངང་། །གང་དུའང་མ་གྲུབ་མ་གསལ་བས། །ཅིར་ཡང་མ་གྲུབ་དེ་བཞིན་ནོ། །དེ་བཞིན་སྙིང་པོ་ཆེན་པོ་ཉིད། །དུས་གསུམ་རྒྱལ་བའི་གནས་སུ་ཆེ། །སངས་རྒྱས་དེ་ནི་ལམ་འདྲ་བར། །མཆོག་གི་སྙིང་པོ་དེ་<milestone unit="line" n="288.4"/>ཉིད་ནི། །འགྲོ་དྲུག་དེ་ཡི་རང་བཞིན་ནོ། །དེ་ལྟར་དེ་བཞིན་དེ་ཡི་ཕྱིར། །དེ་ལ་དེ་བསྟན་དེ་ཡང་འཐོབ། །དེ་ནི་སྙིང་པོ་དེ་བས་ན། །དེ་ལས་དེ་བྱུང་ངོ་མཚར་ཆེ། །སྔོན་གྱི་དེ་དང་ད་ལྟའི་དེ། །དེ་བཞིན་དེ་ཡི་གནས་སུ་<milestone unit="line" n="288.5"/>ཆེ། །དེ་ལྟར་དེ་ཡི་ལམ་འདྲ་བར། །དེ་ནི་དེ་ཡི་རང་བཞིན་ནོ། །དེ་དང་འདྲ་བ་ཡོངས་ཀྱིས་ལམ། །ཟླ་བ་ལས་བྱུང་རྟེན་བཅས་པའི། །སྐུ་ཡི་ཕྱག་རྒྱར་སྣང་བ་དེས། །ཅིར་ཡང་མ་གྲུབ་དེ་བཞིན་ནོ། །ཞེས་གསུངས་<milestone unit="line" n="288.6"/>སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། ལྷུན་གྲུབ་རྩོལ་བྲལ་གྱི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་ཤིན་ཏུ་ཟབ་པའི་ཏིང་ངེ་འཛིན་ལ་སྙོམས་པར་ཞུགས་ནས་<milestone unit="page" n="289"/><milestone unit="line" n="289.1"/>༄༅། །ཆེད་དུ་བརྗོད་པ་འདི་ཉིད་བརྗོད་དོ། །འདི་ནི་གསང་ཆེན་རབ་ངེས་པའི། །ཆུབ་པར་གནས་པས་བཅོམ་ལྡན་འདས། །འགྲོ་བ་ཀུན་ལ་རང་བཞིན་གནས། །ཕྱིན་ཅི་ལོག་ཏུ་རྣམ་བརྟགས་ཀྱང་། །གྲོལ་<milestone unit="line" n="289.2"/>བ་རང་བྱུང་གཞན་ལས་མིན། །བཙལ་དུ་མེད་པའི་སྙིང་པོ་འདི། །འགྲོ་བའི་སྡུག་བསྔལ་བྱང་ཆུབ་སེམས། །ཀུན་ཏུ་ཁྱབ་པས་རྣམ་པར་རོལ། །དེ་ལ་བསྐྱོད་པ་མེད་བཞིན་དུ། །ནམ་མཁའི་མཐའ་ལྟར་མཉམ་པར་<milestone unit="line" n="289.3"/>གནས། །ཆོས་སྐུ་ཅིར་ཡང་མི་དམིགས་ཏེ། །འཁོར་བ་མྱ་ངན་འདས་པའི་ཆོས། །དེ་ལ་གཏིང་དཔག་མེད་པའི་ཀློང་། །ཅིས་ཀྱང་གཞིག་ཏུ་མེད་པ་སྟེ། །དེ་ལ་སེམས་ཅན་རྣམ་པར་རྟོག །ཇི་ལྟར་འཐད་པ་ཀུན་འབྱུང་<milestone unit="line" n="289.4"/>བས། །ཀུན་གྱི་ཡིད་བཞིན་ནོར་བུ་སྟེ། །ཐམས་ཅད་མཉམ་པ་གཉིས་སུ་མེད། །མཉམ་དབྱིངས་དབྱེར་མེད་ཆེན་པོའི་དབྱིངས། །བསྡུས་ནས་འདུས་པར་བྱས་པ་མེད། །ཆོས་ཀྱི་སྐུ་ཉིད་ཅིར་མི་དམིགས། །མ་སྐྱེས་མི་<milestone unit="line" n="289.5"/>འགག་ཅིར་མི་དགོངས། །གང་ཡང་མི་འབྱེད་མཉམ་ཆེན་པོ། །ཇི་བཞིན་འབྱུང་བ་ཡིད་བཞིན་ནོར། །འབྱུང་འཇུག་མི་འགག་ཅིར་ཡང་སྣང་། །མཆོག་གི་སྙིང་པོ་མ་ནོར་དོན། །དམ་པ་ཡིན་ཏེ་སྤྲོས་དང་བྲལ། །དེ་ལ་<milestone unit="line" n="289.6"/>འགོག་པམེདབཞིནདུ། །ཀུནའབྱུང་རིན་ཆེན་ཕུང་པོ་འབར། །ཀུན་ཀློང་ཀུན་འདུས་ཀུན་གྱི་ཀློང་། །རྡོ་རྗེ་འདུས་པ་བདེ་ཆེན་སྐུ། །མཉམ་སྙོམས་འདུས་བ་བྱས་པའི་ངང་། །མཉམ་དབྱིངས་ཡེ་ཤེས་ཆེན་པོའི་<milestone unit="page" n="290"/><milestone unit="line" n="290.1"/>མཆོག །མི་དམིགས་མི་སྐྱེ་སྣང་བ་མེད། །མཆོག་གི་སྙིང་པོ་དམ་པ་ཡིན། །དེ་བཞིན་ཉིད་ཀྱང་དབུ་མར་མིན། །མི་དམིགས་བདེན་པ་གཉིས་མི་མངའ། །བདེན་གཉིས་ལྡན་པ་ས་བརྒྱད་པའི། །བྱང་ཆུབ་སེམས་དཔའ་<milestone unit="line" n="290.2"/>ལ་ཡང་མེད། །ཅེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། གསང་བ་མངོན་དུ་བསྟན་པའི་ལེའུ་སྟེ་གསུམ་པའོ།། །།དེ་ནས་བཅོམ་ལྡན་འདས་ཀྱིས་དོན་གྱི་སྙིང་པོའི་<milestone unit="line" n="290.3"/>ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །བསྒོམ་དུ་དངོས་པོ་མེད་པ་སྟེ། །ཚིག་གིས་དེ་ལ་མཚོན་དུ་མེད། །དེ་ལ་དབྱིངས་མེད་ཡེ་ཤེས་གསོག །ངག་གི་སྨྲ་བ་ཐམས་ཅད་སྒྲིབ། །མི་<milestone unit="line" n="290.4"/>ལྟ་མི་སྤྱོད་མི་སྲུང་ཞིང་། །མི་སྒོམ་བ་ཉིད་སྙིང་པོ་ཡིན། །ཅིར་ཡང་སྤྱད་དུ་མེད་པ་ལ། །དམིགས་པར་བྱ་བ་ཡོད་པ་མིན། །སྦྱང་ཞིང་བཙལ་བའི་གནས་མེད་དེ། །ཡེ་སྦྱངས་ཁམས་གསུམ་ཡེ་སངས་རྒྱས། །དབང་<milestone unit="line" n="290.5"/>པོའི་སྤྱོད་ཡུལ་མ་ཡིན་ཏེ། །ཚིག་གིས་མཚོན་པར་ག་ལ་འགྱུར། །སྒོམ་ཞེས་གདགས་སུ་མེད་པ་ཡིན། །ཚིག་གིས་མཚོན་ཏུ་མེད་པའི་ཕྱིར། །ངག་ཏུ་ཅི་སྨྲ་ཐམས་ཅད་དང་། ། །དབྱིངས་དང་ཡེ་ཤེས་ཉིད་ཀྱང་<milestone unit="line" n="290.6"/>བསོག །འདི་ནི་སྒྲིབ་པའི་སྐྱོན་ཆེན་ཡིན། །ཆོས་རྣམས་རང་བཞིན་ཉིད་ཀྱིས་སྟོང་། །ངོ་བོ་ཉིད་ཀྱིས་མཐུར་ལྡན་པའི། །རྣམ་པར་དག་པའི་བདག་ཉིད་དེ། །ལམ་གྱིས་བཅོས་སུ་མེད་པ་ལ། །ཐེག་དམན་རྟོག་བཞིན་<milestone unit="page" n="291"/><milestone unit="line" n="291.1"/>༄༅ པ་ཡིས། །རང་རྒྱུད་འདོད་གཞུང་ཕྱིན་ཅི་ལོག །སོ་སོར་ཕྱེ་ནས་རྣམ་བརྟགས་ཀྱང་། །ལོ་འདབ་རྩ་བ་མདོར་བསྡུས་པའི། །ཡེ་ཤེས་མཆོག་གི་དམ་པ་འདིར། །མ་བསྒྲུབས་ལྷུན་གྱིས་རྫོགས་པ་<milestone unit="line" n="291.2"/>ལས། །གྲོལ་བར་བྱ་ཐམས་གཞན་ལས་མིན། །དམ་ཚིག་ནོར་བུ་རིན་པོ་ཆེ། །ས་གཞི་རྒྱ་མཚོ་རྡོ་རྗེ་གྲུ། །ཕྱལ་པ་གཅིག་པུ་སྟོང་པ་རྫོགས། །ཐམས་ཅད་ནམ་མཁའི་མཚན་ཉིད་དེ། །སྣ་ཚོགས་འཇིག་རྟེན་ཁམས་གཡོ་<milestone unit="line" n="291.3"/>དང་། །རྒྱལ་བ་མངོན་བྱུང་ཐམས་ཅད་ཀུན། །ནམ་མཁའི་དབྱིངས་སུ་མ་གྱུར་པ། །དུས་བཞི་ཕྱོགས་བཅུ་གང་ནའང་མེད། །རྒྱལ་སྲས་ཡབ་ཡུམ་ལ་སོགས་པ། །ཐམས་ཅད་ནམ་མཁའི་ངང་དུ་ཐིམ། །དེ་ཤེས་དེ་ལས་<milestone unit="line" n="291.4"/>མི་འདའ་བ། །ཡེ་ཤེས་བླ་མེད་རྨད་པོ་ཆེ། །འབྱུང་བ་ཆེན་པོ་བཅོམ་ལྡན་འདས། །ཆུབ་པར་གནས་པས་བཅོམ་ལྡན་འདས། །འགྲོ་བ་ཀུན་ལ་རང་བཞིན་གནས། །ཕྱིན་ཅི་ལོག་ཏུ་རྣམ་བརྟགས་ཀྱང་། །མདོར་བསྡུས་<milestone unit="line" n="291.5"/>དམ་པ་མ་ལུས་ལས། །གྲོལ་བ་རང་བྱུང་གཞན་ལས་མེད། །གཉིས་མེད་བྱང་ཆུབ་མཆོག་འབྱུང་བ། །ཡེ་ཤེས་མི་འགྱུར་ཐིག་ལེ་འདི། ཁྱབ་གནས་གཅིག་པུ་སྟོང་པ་རྫོགས། །ཟད་མེད་རིན་ཆེན་གཏེར་ཡིན་ཏེ། །ཀུན་<milestone unit="line" n="291.6"/>ལ་ཁྱབ་ཅིང་སྣ་ཚོགས་སྨིན། །འདི་ནི་བཅོམ་ལྡན་འདས་ཉིད་དོ། །སེམས་ཅན་སྙིང་པོ་ཡིན་པའི་ཕྱིར། །འགྲོ་བ་ཀུན་ལ་རང་བཞིན་ནས། །ཞེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་<milestone unit="page" n="292"/><milestone unit="line" n="292.1"/>ལས། གབ་པ་གསང་བ་མངོན་དུ་བྱུང་བའི་ལེའུ་སྟེ་བཞི་པའོ།། །།དེ་ནས་བཅོམ་ལྡན་འདས་ཀྱིས་སྐྱོན་གྱིས་མ་གོས་པའི་ཏིང་ངེས་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །བླ་<milestone unit="line" n="292.2"/>མེད་ཐེག་པའི་མཆོག་ཉིད་ལས། །ཉོན་མོངས་ལྔ་དང་ལྡན་པ་ཡིས། །ལས་སུ་གཉེར་བྱས་ཆོག་དེ་ལ། །བསྒྲུབ་པར་བྱ་བ་ཁྱད་པར་ཏེ། །དེ་ཉིད་མཆོག་ཏུ་གྱུར་པ་ལ། །བསྒྲུབ་པར་བྱེད་པ་བླ་ན་མེད། །གཙང་དང་སྨེ་<milestone unit="line" n="292.3"/>བའི་བའི་བློ་མེད་ན། །དེ་ནི་ཐེག་མཆོག་ལྟ་ལ་མཁས། །དེ་ལ་སྐྱོན་གྱིས་བསྒོར་མེད་པས། །ཇི་ལྟར་ལས་ངན་སྦྱོད་པ་རྣམས། །བླ་མེད་ཐེག་པའི་སྣོད་དུ་བསྔགས། །རང་གི་བྱང་ཆུབ་སེམས་རྟོགས་ནས། །གནས་སུ་<milestone unit="line" n="292.4"/>རྣམ་པར་དག་འགྱུར་ན། །མ་སྲིང་བུ་མོ་སྦྱར་བས་ནི། །བླ་ན་མེད་པའི་གནས་སུ་འགྲོ། །གཙང་སྨེ་མེད་པའི་ཟས་ཟ་ཞིང་། །དགེ་སློང་ཞབྲུག་ཅིང་སྐུར་བྱེད་པ། །སངས་རྒྱས་མེད་པའི་ཞིང་ལ་སྦྱོར། །ལྟ་ཁང་མདོ་སྡེ་<milestone unit="line" n="292.5"/>སྲེག་བྱེད་ཅིང་། །སྡིག་པ་འབར་བ་སུ་སྤྱོད་པ། །ཐེག་པའི་དོན་ལ་མཁས་པ་སྟེ། །རང་སེམས་བརྟན་པོ་རྣམ་དག་ན། །སྤྱད་པའི་སྐྱོན་གྱིས་མི་གོས་ཏེ། །སངས་རྒྱས་མཉེས་ཏེ་ཆོས་ཀྱང་འཛིན། །བླ་མེད་ལམ་ལ་ཡེ<milestone unit="line" n="292.6"/>ནས་གནས། །བདེ་གཤེགས་རྒྱལ་བའི་སྐུ་ཉིད་ལས། །དཔག་ཅིང་སྒྲིན་དུ་རུང་མིན་ཕྱིར། །སྐྱོན་གྱིས་བསྒོ་རུ་མེད་པ་སྟེ། །ཡང་སངས་རྒྱས་དང་ཡེ་སངས་རྒྱས། །འདུས་མ་བྱས་པའི་སྙིང་པོ་འདི། །བསྒྲུབ་ཏུ་མེད་དེ་<milestone unit="page" n="293"/><milestone unit="line" n="293.1"/>༄༅། །བསྒྲུབ་པར་གསུངས། །དེ་རྟོགས་སྒྲུབས་མ་ཐག་ཏུ་ནི། །རྒྱལ་བ་རྣམས་དང་དབྱེར་མེད་དེ། །མཚམས་མེད་ལྔ་ཡིས་སྒྲིབ་མི་ནུས། །ཆོས་རྣམས་ཀུན་གྱི་དོན་སྤྱོད་པ། །དེ་ནི་ཤིན་ཏུ་དེ་བའི་དོན། །ཡང་<milestone unit="line" n="293.2"/>དག་ཆོས་མཆོག་དེ་བཞིན་ཉིད། །གཙང་སྨེ་མེད་པ་ཀུན་སྤྱད་ཅིང་། །སྙིང་རྗེ་མེད་པར་ཀུན་བསད་པ། །མཆོག་གི་མཆོག་སྟེ་མཆོག་གི་སྐུ། །དེ་བཞིན་གཤེགས་པ་ཀུན་གྱི་སྐུའོ། །ཞེས་གསུངས་སོ། །རྡོ་རྗེ་སེམས་<milestone unit="line" n="293.3"/>དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། སྡིག་པའི་འཁོར་ལོ་བསྐོར་བ་བླ་ན་མེད་པའི་ཐེག་པ་སྟེ་ལེའུ་ལྔ་པའོ།། །།དེ་ནས་ཡང་བཅོམ་ལྡན་འདས་ཀྱིས་དཀྱིལ་འཁོར་ཐམས་ཅད་ལ་ཁུ་བ་དང་<milestone unit="line" n="293.4"/>བཤང་གཅིས་མཆོད་ན་རྒྱལ་པོ་ཡིན་པའི་ཇི་ཏིང་ངེ་འཛིན་ལ་སྙོམས་པར་ཞུགས་ནས་ཆད་དུ་བརྗོད་པ་འདི་བརྗོད་དོ། །རང་གི་བྱང་ཆུབ་སེམས་རྟོགས་ནས། །རང་བྱུང་ཡེ་ཤེས་རང་ཤར་ན། །བདག་ལས་དཀྱིལ་<milestone unit="line" n="293.5"/>འཁོར་མེད་ཤེས་ཏེ། །དཀྱིལ་འཁོར་བདག་པོ་བདག་ཉིད་ལ། །ཙན་དན་དྲི་རྣམས་དབུལ་མི་བྱ། །འདོད་ཡོན་ལྔ་པོས་མཆོད་བྱ་ཞིང་། །མཉམ་པའི་གྲུབ་རྫས་བཤད་གཅི་ཡིས། །ལུས་སྐུ་བྲ་ཞིང་མཆོད་བྱེད་པ། །དེས་<milestone unit="line" n="293.6"/>ནི་རིགས་རྣམས་ཀུན་མཉེས་ཏེ། །ངེས་མེད་སྣོད་སར་སྣོད་རྙིང་དུ། །བཤང་གཅི་མི་གཙང་ཁུ་ཁྲག་རྣམས། །བློ་ལྡན་མཁས་པས་རབ་བཀང་སྟེ། །བདག་ཉིད་དཀྱིལ་འཁོར་ཆེན་པོ་ལ། །ཉིན་རེ་ནུབ་རེ་དབུལ་བར་<milestone unit="page" n="294"/><milestone unit="line" n="294.1"/>བྱ། །མི་དམིགས་མཁའ་དབྱིངས་རྣམ་པར་དག །རང་བྱུང་ཡེ་ཤེས་ཀློང་ན་འཔྱོ། །ངང་གིས་ཤར་ཅིང་དེ་བཞིན་འབྱུང་། །མཁས་པས་མི་གཙང་སྣ་ཚོགས་པ། །སྣོད་སར་སྣོད་རྙིང་ནང་བླུགས་ནས། །བདག་ལ་བདག་<milestone unit="line" n="294.2"/>གིས་མཆོད་བྱས་ན། །རྒྱལ་བའི་དཀྱིལ་འཁོར་མ་ལུས་མཉེས། །ཐབས་ལ་མཁས་པ་ཆེན་པོ་ཡིས། །རང་རིག་དཀྱིལ་འཁོར་རང་གི་སེམས། །གདོད་ནས་ལྷུན་གྱིས་གྲུབ་པ་དེ། །བདག་ཉིད་དཀྱིལ་འཁོར་ཡིན་པ་<milestone unit="line" n="294.3"/>ལ། །མི་གཙང་བས་ནི་མཆོད་བྱས་པས། །འབུམ་བརྒྱའི་དཀྱིལ་འཁོར་མཆོད་པ་དང་། །ཀུན་གྲུབ་དངོས་གྲུབ་རང་གིས་སེམས། །རྨད་བྱུང་དངོས་གྲུབ་ཆེན་པོ་འདིས། །བདག་མཆོད་དཀྱིལ་འཁོར་ཁྱད་པར་<milestone unit="line" n="294.4"/>ལས། །དཀྱིལ་འཁོར་རབ་ཏུ་འབར་བ་ཡི། ཁྲོ་བདག་ཆེན་པོས་ལུས་བཟུང་ནས། །ཡི་གེ་སྔོན་དུ་བྲིས་པ་བཞིན། །དབང་པོའི་སྔོན་དུ་འབྱུང་འགྱུར་ཡང་། །ཞི་བ་མ་བཅོས་ཆོས་ཀྱི་སྐུ། །འཕོ་འགྱུར་མེད་པ་མཐོང་ཡིན་<milestone unit="line" n="294.5"/>པས། །འདུས་མ་བྱས་པའི་ཆོས་ཉིད་ནི། །འདི་ཞེས་མི་མཚོན་ཚིག་ལས་འདས། །སྐུ་ཡི་ཕྱག་བརྒྱ་རྫོགས་པར་གསལ། །ཉོན་མོངས་ལྔ་ཉིད་རྒྱལ་བའི་ཞིང་། །ཉོན་མོངས་ལ་སོགས་མྱ་ངན་འདས། །བྱང་ཆུབ་སངས་<milestone unit="line" n="294.6"/>རྒྱས་གཞན་ནས་མིན། །འདོད་ཆགས་ལ་སོགས་དཀྱིལ་འཁོར་ཉིད། །དཀྱིལ་འཁོར་ཆེན་པོ་མཆོག་གི་མཆོག །གང་ཞིག་དེ་ལ་འཇུག་བྱེད་པ། །སྙིང་པོའི་དཀྱིལ་ན་ནོར་བུ་ལྟར། །ཡིད་ལ་འཐད་པ་སྣ་ཚོགས་<milestone unit="page" n="295"/><milestone unit="line" n="295.1"/>༄༅། །འགྲུབ། །གསང་སྔགས་བདག་བློ་མི་འགྱུར་བ། །ཀུན་གཞི་རིག་པའི་ཉི་མ་ཤར། །དཀྱིལ་འཁོར་བདག་པོར་ཅིར་ཡང་སྣང་། །སྣང་མེད་མ་སྐྱེས་དབྱིངས་སུ་རྫོགས། །ཞེས་གསུངས་སོ། །རྡོ་རྗེ་སེམས་<milestone unit="line" n="295.2"/>དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། མཆོད་པ་མི་དམིགས་པར་བསྟན་པའི་ལེའུ་སྟེ་དྲུག་པའོ།། །།དེ་ནས་བཅོམ་ལྡན་འདས་ཀྱིས་བསྒོམ་དུ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས་<milestone unit="line" n="295.3"/>ཆེད་དུ་བརྗོད་པ་འདི་བརྗོད་དོ། །སངས་རྒྱས་བྱང་ཆུབ་གང་བསྒྲུབ་པ། །ཡི་གེ་མེད་པའི་དོན་ལ་བལྟ། །སྙིང་པོ་མེད་པའི་གསུང་ལ་བརྟག །སྣང་བ་མེད་པའི་ཆོས་ཉིད་ལ། །མ་བཙལ་བཞག་ན་སྒོམ་པ་ཡིན། །དེ་དང་<milestone unit="line" n="295.4"/>དེར་ནི་རྣམ་བཙལ་ན། །དེ་ལས་དེ་བཞིན་དེ་མི་འབྱུང་། །ཡང་དག་སངས་རྒྱས་ལམ་རིང་འབྱུང་། །ཅིར་ཡང་མི་སྣང་ནམ་མཁའི་དབྱིངས། །དེ་བཞིན་བདེ་ཆེན་སྤྲོས་དང་བྲལ། །མི་དམིགས་སྣང་མེད་ཆོས་ཉིད་<milestone unit="line" n="295.5"/>ལ། །སྒོམ་པ་ཡིད་ལ་མི་འབྱུང་བ། །མ་བཙལ་བཞག་ན་སྒོམ་པའོ། །ནང་དང་ཕྱི་རོལ་དོན་ཉིད་ལ། །ཆགས་མེད་གནས་པ་བདེ་བའི་ལས། །དེ་ལ་གང་འགོག་ཐར་ལམ་མཆོག །སངས་རྒྱས་ཀུན་དང་དེ་ཞིང་<milestone unit="line" n="295.6"/>དང་། །སྟོན་པ་རྡོ་རྗེ་ཀུན་གྱི་ཐུགས། །ཡེ་ཤེས་ལྔ་ལྡན་སྙིང་པོའི་སྙིང། །གསུང་བའི་སྙིང་པོ་ངེས་པ་ཡིན། །འབྲས་བུ་ཀུན་གྱི་ལམ་གྱུར་པ། །ཡེ་ཤེས་རྡོ་རྗེ་མཁའ་འདྲ་སྟེ། །ཅིར་ཡང་མི་དམིགས་གཏི་མུག་ལས། །དུས་<milestone unit="page" n="296"/><milestone unit="line" n="296.1"/>བཞི་སངས་རྒྱས་མ་ལུས་ཀྱིས། །བསྐལ་པ་གསུམ་དུ་བཙལ་གྱུར་ཀྱང་། །སངས་རྒྱས་ཀྱིས་ཀྱང་མི་གཟིགས་ཏེ། །དམིགས་མེད་ནམ་མཁའ་ལྟ་བུའི་དབུས། །དམིགས་སུ་མེད་པ་རྙེད་ནས་སྨིན། །སངས་རྒྱས་བྱང་ཆུབ་<milestone unit="line" n="296.2"/>སེམས་དཔའ་ཉིད། །དགོངས་སུ་མེད་པའི་དོན་ལ་དགོངས། །དཔྱད་དུ་མེད་པའི་དོན་ལ་སྤྱད། །གཞིག་ཏུ་མེད་པའི་སྙིང་པོས་གཞིག །བསམ་དུ་མེད་པའི་དོན་ལ་བསམ། །གང་ཡང་བཙལ་དུ་མེད་པའི་ངང་ དེ་<milestone unit="line" n="296.3"/>བཞིན་བཞག་ན་བསྒོམ་ཞེས་བྱ། །མི་སྐྱེ་མི་འགག་རྣམ་པར་དག །གདོད་ནས་བརྗོད་དུ་མེད་པ་ལ། །སྒྲ་མིང་ཚོགས་ལས་འདས་པའི་ཕྱིར། །རང་གི་ངོ་བོར་བསྟན་དུ་མེད། །ཡེ་ནས་འཇིགས་མེད་ཐོག་རྒལ་<milestone unit="line" n="296.4"/>བས། །དཔའ་བོ་སྐྱེས་བུ་བླ་མེད་ས། །དེ་ལ་སྦྱངས་པ་མི་དགོས་ཏེ། །དངོས་མེད་ངོ་བོ་ཉིན་ཀྱིས་བདག །མི་འགྱུར་རྡོ་རྗེ་ཐེག་པ་འདི། །ཐེག་པའི་མཆོག་སྟེ་བླ་ན་མེད། །གདོད་ནས་སྟོང་པའི་ཆོས་ཉིད་ལ། །དངོས་<milestone unit="line" n="296.5"/>པོར་བསྟན་པར་མ་གསུངས་ཏེ། །དེ་ལས་མི་འགག་རྒྱལ་བ་འབྱུང་། །མི་ཆགས་མི་རྟོགས་མི་གནས་པས། །ཏིང་འཛིན་རོ་ལ་ཆགས་མི་གནས། །བདུད་རྩི་བྱང་ཆུབ་སེམས་ཉིད་ནི། །བསམ་མེད་མི་བསམ་བསྒོམ་དུ་<milestone unit="line" n="296.6"/>མེད། ཁོ།ས་རབ་ཐབས་ཀྱི་ཚིགས་ལས་འདས། །དེ་ཕྱིར་སེམས་ལ་སངས་རྒྱས་མེད། །ཨེ་མའོ་ཐ་སྙད་རྡུལ་ཙམ་ཡང་། །འདི་ལ་མེད་པས་སྒྲོ་སྐུར་མེད། །ཉན་ཅིང་དམིགས་བྱའི་ཡུལ་མེད་པས། །བསླབ་པར་བྱ་བ་<milestone unit="page" n="297"/><milestone unit="line" n="297.1"/>༄༅། །ཡོད་པ་མིན། །བྱང་ཆུབ་སེམས་ལ་གཏིང་དཔག་མེད། །ཇི་སྙེད་བརྗོད་པའི་ཡུལ་ལས་འདས། །མིང་དུ་གདགས་པའི་རྟེན་མེད་པས། །སྒོ་ཕུགས་མ་འཁྲུལ་དམ་པའི་མཆོག །བདེན་པ་རྣམ་གཉིས་<milestone unit="line" n="297.2"/>བསྒྲུབ་མི་དགོས། །ཡི་གེས་མཚོན་དུ་རྡུལ་ཙམ་མེད། །བརྟགས་པར་དཀའ་ལ་ཡོང་པར་མིན། །དྲང་སྲོང་རྣམས་ཀྱིས་བསམ་དུ་ཡང་། །མ་བསམས་ཐིག་ལེ་སྒྲོ་མེད་པས། །བྱང་ཆུབ་ཡིན་ཞེས་བསམ་མི་རུང་། །ཞེས་<milestone unit="line" n="297.3"/>གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། བསམ་ཞིང་བསྒོམ་དུ་མེད་པའི་ལེའུ་སྟེ་བདུན་པའོ།། །།<milestone unit="line" n="297.4"/>དེ་ནས་བཅོམ་ལྡན་འདས་ཀྱིས་བསམ་ཞིང་བསྒོམ་དུ་ཡོད་པའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །སྐྱེ་མེད་བྱང་ཆུབ་སེམས་ནི་སྣ་ཚོགས་གཞི། །འདི་ཞེས་མཚོན་དུ་མེད་པས་<milestone unit="line" n="297.5"/>སངས་རྒྱས་སྐུའོ། །གྲུབ་པའི་མཐའ་ལ་སྤྱོད་པ་མེད་པ་ལམ་གྱི་མཆོག །བསམ་པ་གང་ཡང་ཡོད་པ་མིན་ན་དགོངས་པའི་ཕུལ། །རང་བྱུང་ཐམས་ཅད་སྣ་ཚོགས་འབྱུང་བའི་གཞི་ཉིད་གཞི། །འདི་ཞེས་མཚོན་ཅིང་<milestone unit="line" n="297.6"/>དཔག་ཏུ་མེད་པས་དམ་པའི་ཀློང་། །བྱང་ཆུབ་སེམས་ནི་ཅིར་ཡང་མེད་དེ་སྣང་མཐའ་ཡས། །གྲུབ་པའི་ས་སྟེ་གྲུབ་པར་མི་འདོད་ལམ་གྱི་མཆོག །བསམ་དུ་མེད་པའི་དོན་ལ་བསམ་མི་བྱ། །བསམ་མེད་གཡོ་བ་མེད་<milestone unit="page" n="298"/><milestone unit="line" n="298.1"/>པ་དགོངས་པ་སྟེ། །ལྷུན་གྲུབ་དམ་པ་སངས་རྒྱས་རང་བྱུང་གི །བྱང་ཆུབ་སེམས་དེ་སྣ་ཚོགས་འབྱུང་བ་ཉིད། །གློག་བཞིན་མྱུར་བའི་རྣམ་རྟོག་སྣ་ཚོགས་པ། །ཇི་ལྟར་རྒྱུ་ཞིང་སྣང་ཡང་མ་བཅོས་པ། །བསམ་མེད་གྱི་<milestone unit="line" n="298.2"/>ནར་བཞག་པ་སངས་རྒྱས་ཐུགས། །དཀའ་ཕྱིར་སླ་ཞིང་སླི་ཕྱིར་དཀའ་བ་འདི། །བདེ་གཤེགས་ཉིད་ཀྱིས་དགོངས་སུ་མེད་པ་ན། །བདེ་གཤེགས་ཐུགས་ཉིད་རྒྱལ་བའི་དགོངས་པ་སྟེ། །སེམས་ཅན་རིག་པ་གཡོ་བ་<milestone unit="line" n="298.3"/>མེད་པ་ཉིད། །རྒྱལ་བའི་ཐུགས་དེ་དེ་ལ་མི་བསམ་ཞིང་། །དེ་ལ་གནས་པར་མི་བྱ་བཙལ་མི་བྱ། །རང་རིག་སངས་རྒྱས་ཞེས་པར་རབ་ངེས་ན། །མཆོག་མི་བསམ་ཞིང་གྲུབ་པའི་མཆོག་མི་སྤྱད། ་།བ་པ་དེ་ཡང་འདི་<milestone unit="line" n="298.4"/>ཞེས་བསྟན་དུ་མེད། །བསམ་ཞིང་མི་བསམ་དེ་བཞིན་བསམ་པ་བྱ། །བསམ་པའི་སྙིང་པོ་གང་ནའང་མེད་པ་དེ། །ཡུལ་ལས་མི་བཙལ་དེ་བཞིན་གནས་མི་བྱ། །རང་རིག་སྙིང་པོ་རང་གི་ཀློང་ནས་བཙལ། །རང་རིག་དེ་<milestone unit="line" n="298.5"/>ཡང་ངེས་པར་གནས་ཙམ་ན། །གནས་པ་དེ་ཡང་གྲུབ་པའི་ཚིག་ལས་འདས། །ཡོད་པའི་ཆོས་ནི་སུས་ཀྱང་བསྒྲུབ་མི་དགོས། །མེད་པའི་ཆོས་ནི་གང་ནས་བཙལ་མི་རྙེད། །དཔྱད་པས་ཐོག་ཏུ་ཕེབས་རུང་མ་ཡིན་<milestone unit="line" n="298.6"/>པ། །དཔྱད་པའི་རྗེས་སུ་སྙེག་བྱེད་ཐར་བའི་གེགས། །བཙལ་བས་རྙེད་པར་བྱ་བའི་ཡུལ་མིད་པས། །བཙལ་བས་ཐར་པར་འདོད་བ་བུས་པའི་ལས། །ཀུན་ཏུ་བཟང་པོའི་ཆོས་ཉིད་ཆེན་པོ་འདི། །ཆོས་ཀྱི་སྙིང་པོ་<milestone unit="page" n="299"/><milestone unit="line" n="299.1"/>༄༅། །བསྟན་པས་ཡུལ་མེད་པས། །ཡིད་ཀྱི་རྣམ་ཤེས་ཤིན་ཏུ་མྱུར་བ་ཡི། །བསམ་པས་ཀྱང་ནི་ཤིན་ཏུ་སྙེག་པར་དཀའ། །ཆོས་ཀྱི་སྙིངཔོ་གང་ཡང་དངོས་མིན་ལས། །ཆགས་པའི་ཆ་ལུགས་ཕྱག་རྒྱ་ངང་<milestone unit="line" n="299.2"/>གིས་འཆར། །གཞན་གྱི་ཡུལ་མེད་སྙིང་པོའི་ཡུལ་མཆོག་འདི། །བསྟན་ཅིང་བརྗོད་པར་དཀའ་ལ་དམིགས་སུ་རྡུལ་ཙམ་མེད། །གང་ལའང་མ་ཆགས་དེ་ལ་ཆགས་པ་ཡི། །ཡུལ་མེད་དེ་ལས་ཕྱག་རྒྱའི་སྐུ་<milestone unit="line" n="299.3"/>འབར་བ། །དམ་པ་སངས་རྒྱས་ཡིན་ཞེས་འདི་ལས་ནི། །ལྷག་པར་རྒྱལ་བ་ཉིད་ཀྱིས་བཤད་དུ་མེད། །ས་ས་མཚོན་པས་གྲུབ་རེ་ཡེ་ནས་ཞབྲུལ། །སྙིང་པོའི་ཡུལ་མེད་གྲུབ་པའི་མཐའ་དང་བྲལ། །བཙལ་བས་ཐར་<milestone unit="line" n="299.4"/>པར་འདོད་པ་བུས་པའི་ལས། །ཀུན་ཏུ་བཟང་པོའི་ཆོས་ཉིད་ཆེན་པོ་ལ། །དཔྱད་པས་རྗེས་སུ་སྙེག་པ་ཐར་པའི་གེགས། །དོན་དང་མི་དོན་བདེ་དང་མི་བདེ་ཉིད། །འདི་ལ་ཡོངས་ཀྱིས་མེད་པས་<milestone unit="line" n="299.5"/>བསྒོམ་མི་བྱ། །མི་བསམ་མི་ཡེངས་མི་བལྟ་མི་བསྒོམ་པར། །ཇི་བཞིན་ཐིག་ལེར་མ་བཅོས་དེ་བཞིན་བཞག །ཅེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། བསམ་ཞིང་བསྒོམ་<milestone unit="line" n="299.6"/>དུ་ཡོད་པའི་ལེའུ་སྟེ་བརྒྱད་པའོ།། །།<milestone unit="page" n="300"/><milestone unit="line" n="300.1"/>དེ་ནས་བཅོམ་ལྡན་འདས་ཀྱིས་མཆོག་ཏུ་གྱུར་བའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །ཨེ་མའོ་ཐ་སྙད་རྡུལ་ཙམ་ཡང་། །འདི་ལ་མེད་པས་སྒྲོ་སྐུར་མེད། །མཉེན་ཅིང་དམིགས་<milestone unit="line" n="300.2"/>བྱའི་ཡུལ་མེད་པས། །བསླབ་པར་བྱ་བ་ཡོད་པ་མིན། །བྱང་ཆུབ་སེམས་ལ་གཏིང་དཔག་མེད། །མིང་དུ་གདགས་པའི་རྟེན་མེད་པས། །ཇི་སྙེད་བརྗོད་པའི་ཡུལ་ལས་འདས། །ཚིག་དང་ཡི་གེས་མཚོན་དུ་<milestone unit="line" n="300.3"/>མེད། །བསྟན་དུ་མེད་པའི་ཆོས་ཉིད་ལ། །ཡིད་ཀྱིས་འཇོག་པ་མི་འབྱུང་ན། །དེ་ནི་བླ་མེད་སྙིང་པོ་ཡིས། འདའ་བར་མི་མཛད་དམ་པའི་ཀློང་། །ཡེ་ཤེས་ཕྱག་རྒྱར་མི་སྣང་བས། ཁྲེས་རབ་ཐབས་ཀྱིས་གཟུང་དུ་<milestone unit="line" n="300.4"/>མེད། །དེ་ལ་དགོངས་སུ་ཡོད་པ་མིན། །མི་དགོངས་པ་ཉིད་དགོངས་པའི་མཆོག །ཡེ་ནས་མཉམ་གནས་དགོངས་པའི་མཆོག །མ་བསམས་ཐིག་ལེ་སྒྲོ་མེད་པས། །བརྟག་པར་དཀའ་ལ་ཡོད་པ་མིན། །དྲང་སྲོང་<milestone unit="line" n="300.5"/>རྣམས་ཀྱིས་བསམ་དུའང་མེད། །གཞན་གྱིས་ཡོད་མིན་ལྟ་བ་ལ། །འདི་ཞེས་ལྟ་བར་མི་བྱེད་ཅིང་། །འཐོབ་པ་ཉིད་ཀྱང་འདོད་མིན་ན། །དེ་ནི་མཆོག་གི་སྙིང་པོ་འཐོབ ཨེ་མའོ་སེམས་ཀྱི་སྤྱོད་ཡུལ་འདི། །བསྐལ་པ་<milestone unit="line" n="300.6"/>འབུམ་བརྒྱར་བཙལ་བ་བས། །ཡེ་ཤེས་ཐིག་ལེ་གསལ་སྙོམས་ན། །ཡུད་ཀྱིས་སྙིང་པོ་ཐོབ་པར་འགྱུར། །བྱང་ཆུབ་སེམས་ནི་གཡོ་བ་མེད། །འཁོར་བར་ཤི་བ་སློང་བའི་རྩི། །འདི་ལ་ཅིར་ཡང་བསམ་མེད་པས། །སུས་<milestone unit="page" n="301"/><milestone unit="line" n="301.1"/>༄༅། །ཀྱང་མི་བསམ་བསྒོམ་དུའང་མེད། །དེ་ཕྱིར་སེམས་ལས་མ་གཏོགས་པའི། །སངས་རྒྱས་ལོགས་ན་ཡོད་པ་མིན། །ཕྱི་ནང་གཉིས་ན་མི་གནས་པས། །ཡེ་ནས་བཙལ་བའི་གནས་མེད་དོ། །བདུད་རྩི་བྱང་<milestone unit="line" n="301.2"/>ཆུབ་སེམས་ཉིད་ནི། །ས་ལེ་བར་ཡང་བསམ་དུ་མེད། །བསམ་མེད་མི་བསམ་བསྒོམ་དུ་མེད། །དབྱིངས་དང་ཡེ་ཤེས་ཉིད་ལས་འདས། །དེ་བཞིན་བསམ་མེད་སྙིང་པོ་ལ། །ཅིར་ཡང་མ་བསམ་དེ་བཞིན་པ། །དེ་བཞིན་<milestone unit="line" n="301.3"/>ཉིད་དུ་གནས་པ་དེ། །དེ་ནི་བསམ་མེད་སྙིང་པོའི་མཆོག །བསམ་པར་བྱ་བ་གང་ནའང་མེད། །སྟོང་པ་ཉིད་དང་ཆོས་ཀྱི་དབྱིངས། །རང་རིག་སྙིང་པོ་དེ་བཞིན་ཉིད། །ཅིར་ཡང་མི་གཡོའི་ཀློང་ནས་བཙལ། །བྱང་ཆུབ་<milestone unit="line" n="301.4"/>འདོད་པའི་ཐམས་ཆེན་ནི། །ལུང་བསྟན་མི་འབྱུང་བསྟན་དུ་མེད། །ཡང་དག་སངས་རྒྱས་དེ་དཀྱིལ་ནས། །སྤྲུལ་པ་པོ་ཡང་སྡོད་སངས་རྒྱས། །དྲང་ཞིང་དམ་པར་མི་འགྱུར་བའི། །དེ་ལ་ཆོས་ཀྱི་སྙིང་པོ་ཡོད། །འཕགས་<milestone unit="line" n="301.5"/>ལ་མི་རིང་ལྷང་ངེའི་ལམ། །འཕགས་པ་རྣམས་ཀྱི་ཁོངས་ན་གནས། །སྒྲུབ་རྩོལ་གཟུང་འཛིན་ལས་འདས་པ། །བླ་མེད་སངས་རྒྱས་འདོད་པའི་ཐབས། །ཡེ་ཤེས་ཀློང་ཡངས་ཆེན་པོའི་ཡུལ། །ཐེག་པ་ཀུན་གྱི་མཆོག་ཏུ་<milestone unit="line" n="301.6"/>བསྔགས། །ཞེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། བསམ་སྤྱོད་ལས་འདས་པའི་ལེའུ་སྟེ་དགུ་པའོ།། །།<milestone unit="page" n="302"/><milestone unit="line" n="302.1"/>དེ་ནས་ཡང་བཅོམ་ལྡན་འདས་ཀྱིས་ཆོས་ཐམས་ཅད་རང་བཞིན་གྱིས་རྣམ་པར་དག་པའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །དཀའ་ཐུབ་སྡུག་བསྔལ་འདི་ལ་དཔྱད་མི་<milestone unit="line" n="302.2"/>དགོས། །ཚོགས་བསག་རྒྱུ་ལ་བལྟོས་པ་འཁྲུལ་བའི་ལམ། །གཞན་ནས་བཤད་པས་ཐོབ་རེ་འཁྲུལ་པའི་ཆོས། །སངས་རྒྱས་གཞན་ནས་ཐོབརེ་ནོར་བའི་ལམ། །ཀུན་རྫོག་ཚིག་ལ་སྤྱོད་པ་རྟོགསཔའི་རྒྱུན། །དེ་ལྟའི་ཡུལ་ཅན་<milestone unit="line" n="302.3"/>སངས་རྒྱས་མཐོང་བ་མེད། །ཡང་དག་བདེ་གཤེགས་ཅིར་མང་མེ་དམིགས་པས། །སངས་རྒྱས་སྟོན་པས་མིང་དུ་བཏགས་པས་ནོར། །སྟོན་པས་བསྟན་པསབྱང་ཆུབ་ལམ་མི་རྙེད། །མི་གནས་མི་དམིགས་སྐྱེ་འགག་མེད་པའི་དོན། །བརྗོད་<milestone unit="line" n="302.4"/>ཅིང་དཔག་ཏུ་མེད་པ་གསུང་དུའང་མེད། །སྟོན་པའི་ཞལ་ནས་གསུངས་ཞེས་བྱ་བ་འགལ། །ཨེ་མ་མཐོ་རིས་བགྲོད་པའི་རྒྱུ་དེས་བྱངཆུབ་ལམ་མིརྙེད། །མི་གཡོ་རངབཞིན་གནས་པས་སྨན་ཆེན་མ་བྱས་ན། །དུག་གསུམ་ནད་ཀྱིས་འཚོ་བའི་<milestone unit="line" n="302.5"/>ཀླགས་ཡོངས་མེད། །ཞབྲུལ་རྟོགས་ཁམ་ལ་རེ་བ་ཞསྦུལ་བའི་རྒྱུན། །བཙལ་ནས་བྱང་ཆུབ་འདོད་པ་རྟོག་པའི་གཞི། །བདེ་བའིམཆོག་ནི་བསམ་རྫོགས་ཡུལ་དང་བྲལ། །བྱང་ཆུབ་འཁྲུལ་པཡེ་རྔམ་ཆོས་ལ་ཟ། །དེ་ལྟའི་ཡུལ་ཅན་སངས་རྒྱས་<milestone unit="line" n="302.6"/>མཐོང་བ་མེད། །ཟད་མེད་མི་ཟད་ཟད་མཐའ་མེད་པ་དེ། །ཅིར་མང་མི་སྨྲ་ཅིར་ཡང་སྣང་བ་ལ། །འདུལ་བམདོསྡེརབཏགས་པ་ཡེ་ནས་ནོར། །ཐེག་པའིརིམ་པ་བྱ་བ་གཏིང་ནས་མེད། །དཀོན་མཆོག་གསུམ་མེད་དབང་པོའི་སྤྱོད་་་་་་་་་་་་<milestone unit="page" n="303"/><milestone unit="line" n="303.1"/>༄༅། །ཡུལ་མིན། །གཟུགས་མེད་ཆོས་སྐུས་བཤད་པ་གཏིང་མེད་ཀྱང་། །མེ་ལོང་ཆུ་ཟླ་བཞིན་དུ་ལྷ་ཚོགས་ཀྱིས། །བཤད་པར་སྣང་ཞིང་ཐེག་པ་བསམ་མི་ཁྱབ། །བསམ་གཏན་ཏིང་འཛིན་རོ་ལ་ཆགས་མི་<milestone unit="line" n="303.2"/>རུང་། །ཡེ་རྫོགས་བྱང་ཆུབ་སེམས་ཀྱི་རང་བཞིན་དེ། །ཡེ་སངས་རྒྱས་པ་རང་གི་སེམས་ཡིན་ཞིང་། །བྱང་ཆུབ་འཁྲུལ་པ་ཡི་རྔམ་ཆོས་ལ་ཟ། །ག་བུར་རོང་དུ་རིག་པ་མ་ཤར་ན། །སྟོན་པས་བསྟན་པས་ཡི་གེ་རྟོག་པའི་<milestone unit="line" n="303.3"/>རྒྱུན། །རྡོ་རྗེ་སེམས་དཔའ་རང་གི་བྱང་ཆུབ་སེམས། །རྒྱལ་བ་སངས་རྒྱས་རྣམས་ཀྱི་གཤེགས་ལམ་འདི། །ནང་དང་ཕྱི་རོལ་དོན་ལ་ཡོང་མི་སྤྱོད། །སྟོན་པས་བསྟན་དུ་འདི་ཡི་མིང་མི་རྙེད། །འདི་ཞེས་བསྟན་དུ་གང་<milestone unit="line" n="303.4"/>ཡང་འབྲེལ་པ་མེད། །བསྟན་པར་གོ་བར་བྱར་མིན་གསུང་ཚིག་མིན། །སྐྱེ་ཞིང་འཕོ་བའི་ཆོས་མིན་གཅིག་པུར་སྣང་། །སྙིང་པོའི་རང་བཞིན་གནས་པ་ཆོས་ཀྱི་སྐུ། །ཞེས་གསུངས་སོ། །རྡོ་རྗེ་སེམས་དཔའ་ནམ་མཁའ་<milestone unit="line" n="303.5"/>ཆེ་རྒྱལ་པོ་རྒྱས་པའི་རྒྱུད་ལས། ཆོས་ཐམས་ཅད་རྣམ་པར་དག་པའི་ལེའུ་སྟེ་བཅུ་པའོ།། །།དེ་ནས་བཅོམ་ལྡན་འདས་ཀྱིས་བྱ་བ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་<milestone unit="line" n="303.6"/>དོ། །མངོན་སུམ་ཀུན་ཏུ་མི་རྟོག་ཡངས་པའི་སྙིང་པོ་ལ། །གཟུང་བའི་ཡུལ་མེད་སེམས་ཀྱི་གནས་ཀྱང་མེད། །ཆོས་སྐུ་ཀུན་ཏུ་ཁྱབ་པས་བསྣན་པའི་ཆོས་མེད་དེ། །རང་བྱུང་མི་དམིགས་ཡུལལཇིབཞིནགནས། །ངོ<milestone unit="page" n="304"/><milestone unit="line" n="304.1"/>མཚར་མཐོང་བའི་ཡུལ་མེད་དེ་ལ་མཐོང་བའི་མིག །རྣམ་པའི་རྣམ་པ་མེད་པས་སྙིང་པོའི་ཡུལ་ཡང་མེད། །སྐུ་ཉིད་སྐུ་རུ་སྣང་ཡང་ཡན་ལག་མེད་པའི་སྐུ། །མཐའ་ལ་མཚོན་དུ་མེད་པས་དབྱིངས་ལ་བྲི་བ་མེད། །ཆོས་<milestone unit="line" n="304.2"/>འདི་ཡི་རོ་ལ་ཉམས་ཕག་བསྟན་པ་དཀའ་སྟེ་སྨྲར་ཡང་མེད། །མཁའ་འདྲ་ཆོས་ཀྱི་དབྱིངས་ཏེ་དབྱིངས་མེད་ཡེ་ཤེས་བྲལ། །སྟོང་པའི་སྟོང་པ་ཡིན་ཏེ་སྟོང་ཉིད་ཀྱང་མེད། །སྒོམ་པར་ཡིད་ཀྱིས་གཟུང་མེད་ཡུལ་མེད་<milestone unit="line" n="304.3"/>བསམ་དུ་མེད། །སྤྱོད་པའི་རྗེས་སུ་རྙོག་པ་ཐར་པའི་གེགས། །བཙལ་བས་ཐར་པར་འདོད་པ་བུས་པའི་ལས། །ཆོས་ཀྱི་སྙིང་པོ་གང་ཡང་དངོས་མིན་པས། །ཆགས་པའི་ཆ་ལུགས་ཕྱག་རྒྱ་ངང་གིས་འཆར། །མྱ་ངན་<milestone unit="line" n="304.4"/>འདས་དང་འཁོར་བ་སྣ་ཚོགས་པ། །ཡེ་ནས་དབྱེར་མེད་དཀྱིལ་འཁོར་གསུམ་དུ་གདུས། །མེ་ཏོག་མདངས་མ་ཉམས་པར་བུང་བ་རྒྱས་ཚུལ་དུ། །མི་གཉིས་ཆོས་སྐུ་ཡེ་ནས་མ་གཡོས་ལས། །ཆེ་བའི་ཡོན་ཏན་གཟུགས་<milestone unit="line" n="304.5"/>ཀྱི་སྐུ་གཉིས་རྒྱས། །ཆོས་རྣམས་སྣ་ཚོགས་མྱ་ངན་འདས་འཁོར་བ། །དཀྱིལ་འཁོར་ཆེན་པོ་རྣམ་པ་གསུམ་དུ་བསྒོམ། །ཆོས་རྣམས་ཐམས་ཅད་སྒྱུ་མའི་རང་བཞིན་དུ། །ཆུ་ཟླའི་ཚུལ་དུ་སྣང་སྟོང་མི་དམིགས་་<milestone unit="line" n="304.6"/>གནས། །མི་དམིགས་དམིགསཔ་ཉིད་ན་སྣ་ཚོགས་སྣང། །དེབཞིན གཤེགསཔར་ཡེ་ནས་ཀུན་མཉམ་པས། །སེམས་ཅན་བསད་པ་ཡེ་ནས་ནམ་མཁའ་ཉིད། ཁམས་གསུམ་འགུལ་བ་བསད་པ་ནམ་མཁར་<milestone unit="page" n="305"/><milestone unit="line" n="305.1"/>༄༅། །ཞ། །ཀུན་འབྱུང་མི་བསྐྱོད་སངས་རྒྱས་ཞིང་དག་ཏུ། །རང་བཞིན་ཡོངས་ཀྱིས་དག་པ་རིགས་ཀྱི་མཆོག །སྐུ་གསུང་ཐུགས་ཀྱི་བདག་པོ་རྡོ་རྗེའི་སྐུ། །བདེ་གཤེགས་ངོ་བོ་ཉིད་གཙང་གོས་མེད་པ། །རྒྱལ་<milestone unit="line" n="305.2"/>མཆོག་འགྲུབ་འགྱུར་འདི་ལ་ཐེ་ཚོམ་མེད། །གཞན་གྱི་ཡུལ་མེད་སྙིང་པོའི་ཡུལ་མཆོག་འདི། །བསྟན་ཅིང་བརྗོད་པར་དཀའ་ལ་དམིགས་སུ་རྡུལ་ཙམ་མེད། །ནམ་མཁའ་ཡིན་པས་བསམ་པས་བཞག་ཏུ་མེད། ཁེན་ཏུ་<milestone unit="line" n="305.3"/>མྱུར་བའི་བསམ་པས་བསྙག་པར་དཀའ། །ཉོན་མོངས་ལྔ་ཉིད་ཡེ་ནས་སྙིང་པོའི་ཆོས། །སྙིང་པོའི་སྙིང་པོ་ཡིན་ཏེ་ཆོས་ཀྱི་སྐུ། །ཡེ་ནས་རང་བཞིན་མེད་དེ་རང་བཞིན་གནས། །ཀུན་ནས་སེ་རུ་མེད་དེ་ཕྱོགས་བཅུ་ཀུན་<milestone unit="line" n="305.4"/>དང་བྲལ། །རྡུལ་ཕྲན་གཅིག་ལ་རྡུལ་ཞུགས་གོང་བུའི་རྡུལ། །རྡུལ་བསོག་མི་འདོད་དུས་བཞིར་མཐོང་བའང་འཁྲུལ། །ངོ་མཚར་ཀུན་བསྡུས་ཀུན་དང་ལྡན་པ་ཡིས། །མཐོང་བའི་ཡུལ་མེད་ཡེ་ནས་མཐོང་བའི་<milestone unit="line" n="305.5"/>མིག །འབྱུང་བའི་རྣམ་པའི་རྣམ་གྲངས་མང་པོ་མེད། །སྙིང་པོའི་ཡུལ་ལྷ་མེད་པས་ཆོས་ཀྱི་སྐུ། །གང་ཡང་མེད་པས་རོ་འདི་བསྟན་པར་དཀའ། །འདི་འདྲའི་ཡུལ་ནི་སྨྲ་བསམ་བརྗོད་ལས་འདས། །ཞེས་གསུངས་<milestone unit="line" n="305.6"/>སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། བྱ་མེད་ལྷུན་གྱིས་རྫོགས་པའི་ལེའུ་སྟེ་བཅུ་གཅིག་པའོ།། །།དེ་ནས་བཅོམ་ལྡན་འདས་ཀྱིས་མི་གཡོ་བའི་ཏིང་ངེ་འཛིན་ལ་སྙོམས་པར་<milestone unit="page" n="306"/><milestone unit="line" n="306.1"/>ཞུགས་ནས་ཆེད་དུ་བརྗོད་པ་འདི་བརྗོད་དོ། །ཡངས་སོ་ཆེའོ་མི་འགྱུར་བདེ་བའི་ཀློང་། །ཡེ་ནས་གནས་སོ་སུས་ཀྱང་གཞོམ་དུ་མེད། །རྣམ་པར་དག་གོ་ཅིས་ཀྱང་བསྒྲིབ་ཏུ་མེད། །གདོད་ནས་དག་པས་གཉེན་པོས་ཅི་<milestone unit="line" n="306.2"/>ལ་སྦྱངས། །རང་གི་སེམས་ལས་མ་གཏོགས་ཆོས་མེད་ཕྱིར། །རང་གི་སེམས་འདི་གདོད་ནས་དག་འགྱུར་ན། །ཉན་ཐོས་མཆོག་ཆེན་བསད་པ་རྒྱལ་བའི་སྲས། །སངས་རྒྱས་འབུམ་བསད་པའང་བྱང་ཆུབ་ལམ། །མི་<milestone unit="line" n="306.3"/>དམིགས་རང་བྱུང་ཡེ་ཤེས་འབུམ་ལ་རོལ། །མི་འགྱུར་སྙིང་པོ་ནམ་མཁའི་དབྱིངས་ལ་རོལ། །ཉན་ཐོས་བསྒྲལ་བ་མ་ཡིན་བདེ་བའི་མཆོག །གང་ལའང་སྤོང་ལེན་མེད་པ་ཐར་པའི་ལམ། །འཛིན་རྟོག་སྤོང་བ་མེད་པ་<milestone unit="line" n="306.4"/>ཆོས་ཀྱི་དབྱིངས། །རང་རིག་ཆེན་པོའི་ཀློང་དུ་ཡེ་ནས་དག་འགྱུར་ན། །སེམས་ཅན་ཉན་ཐོས་མཆོག་འདི་ཤིན་ཏུ་བསད་པས་ནི། །རྣམ་པར་མ་གྲོལ་ཐར་བའི་ལམ་བསལ་ནས། །མི་འགྱུར་སྙིང་པོ་སྣང་མཛད་ཁོ་ནར་<milestone unit="line" n="306.5"/>གྱུར། །སེམས་ཅན་སངས་རྒྱས་དབྱེར་མེད་རྣམ་དག་པའི། །མི་འབྱེད་སྙིང་པོ་འདི་ལས་ཉམས་མིན་པའི། །མི་འགྱུར་རྒྱུན་གྱི་སྙིང་པོ་ཡེ་ནས་ལྡན་གྱུར་ན། །མཆོག་མིན་མཆོག་ཕན་བསད་པ་བདེ་བའི་མཆོག །ཡང་<milestone unit="line" n="306.6"/>དག་ཉིད་ལས་རྒྱལ་བའི་སྐུ་བཞེངས་ཏེ། །རང་རིག་ཕྱག་རྒྱའི་སྐུ་ཡི་འོད་འབར་བའི། །ལག་གཉིས་དབུ་ལ་དཀྱིལ་འཁོར་ཀུན་འབར་བས། །སྙིང་པོས་བརྗོད་བྱས་ལག་པའི་འདུ་བྱེད་ཀྱིས། །བསྐྱོད་བྱས་རྣམ་པར་<milestone unit="page" n="307"/><milestone unit="line" n="307.1"/>༄༅། །དག་པར་གྱུར་ཙམ་ན། །སྣང་སྲིད་མཆོག་གསུམ་བསྒྲལ་བ་ཅི་བྱས་ཀྱང་། །བསྒྲལ་བར་བྱ་བ་རྡུལ་ཙམ་མེད་པ་སྟེ། །ནམ་མཁའ་ལ་ནི་ནམ་མཁའ་བསྒྲལ་བའོ། ཁམས་གསུམ་སེམས་ཅན་མ་ལུས་ཀུན་<milestone unit="line" n="307.2"/>བསྒྲལ་ཡང་། །རྡོ་རྗེ་སེམས་དཔའ་ཉིད་ཀྱི་སྐུར་གྱུར་ཏེ། །ཡེ་ནས་རྣམ་པར་གྲོལ་བའི་ལམ་མཆོག་ཡིན། །ཞེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། སྒྲོལ་བ་བསྟན་པའི་ལེའུ་<milestone unit="line" n="307.3"/>སྟེ་བཅུ་གཉིས་པའོ།། །།དེ་ནས་ཡང་བཅོམ་ལྡན་འདས་ཀྱིས་དཔག་ཏུ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །གསང་སྔགས་རང་བཞིན་བདག་བློ་མི་འགྱུར་<milestone unit="line" n="307.4"/>བ། །ཀུན་གཞིའི་གཏིང་ནས་རིག་པའི་ཉི་མ་ཤར་བ་དེས། །དཀྱིལ་འཁོར་ཀུན་གྱི་བདག་པོ་ཅིར་ཡང་སྣང་། །ཅིར་ཡང་སྣང་ཡང་སྣང་མེད་མ་སྐྱེས་དབྱིངས་སུ་རྫོགས། །དེ་ནི་སྔགས་ཀྱི་དམ་ཚིག་ལྟ་སྤྱོད་མ་ཉམས་དེ་<milestone unit="line" n="307.5"/>ཉིད་དེ། །ལྟ་བའི་དོན་ལ་མཁས་པ་དེ་ནི་ཉེ་ལམ་པ། །ཡི་གེ་མེད་པའི་དོན་ལ་ཡིད་ཀྱིས་བལྟ། །སྙིང་པོ་མེད་པའི་ཡིད་ལ་རིག་པས་བརྟག །རིག་པ་མེད་པའི་གསུང་ལ་སྐྱེ་བ་མེད། །དེ་བཞིན་སྐྱེ་མེད་དོན་ལ་རིག་པ་<milestone unit="line" n="307.6"/>རྣལ་དུ་བཞག །རིག་དང་ཡེ་ཤེས་སྣ་ཚོགས་སྤྲུལ་པ་ནི། །རྡོ་རྗེ་ལྟ་བུའི་དོན་ལ་བློ་གནས་པས། །ཡང་དག་སངས་རྒྱས་རྒྱུ་འབྲས་མི་འབྱེད་པའི། །ཡིགེམཚོནདུ་མེད་པའི་ཆོས་ལས་འབྱུང་། །དེ་ཕྱིར་སྤྲུལ་པ་སྣ་<milestone unit="page" n="308"/><milestone unit="line" n="308.1"/>ཚོགས་སྐྱེས་བུར་སྣང་བ་ཉིད། །སྤྲུལ་པའི་ཆ་ལུགས་ངེས་པར་མི་སྣང་སྟེ། །འགྲོ་བ་འདུལ་ཕྱིར་སྣ་ཚོགས་ཅིར་ཡང་སྣང་། །སྣང་མེད་སྤྲུལ་པ་འབྱུང་བའི་རྒྱུ་དེ་དཔག་མི་ལང་། །ཡི་གེའི་འཕྲོ་འདུ་འབྱུང་འཇུག་ལ་<milestone unit="line" n="308.2"/>སོགས་པ། །བསམ་པའི་འབྱུང་འཇུག་མི་འབྱུང་དེ་བཞིན་དུ། །བསམ་གཏན་ཉིད་དུ་འདུས་པས་བསམས་པ་མེད། །རྣམ་སྣང་ལ་སོགས་རིགས་ཀྱི་སྐུ་ལྔ་ཡང་། །སྐུ་ལྔ་མཁའ་དབྱིངས་དག་པའི་ཀློང་ཆེན་དུ། །སངས་<milestone unit="line" n="308.3"/>རྒྱས་ལྔ་དང་མཉམ་པ་ཉིད་ཡིན་ཕྱིར། །སངས་རྒྱས་མཆོག་གི་གནས་མཆོག་དམ་པ་ནི། །ཐམས་ཅད་བྷ་ག་ཡངས་པའི་ཀློང་ཡིན་ཕྱིར། །སྐུ་གཅིག་བསྒོམས་པས་དབྱིངས་ཀྱང་གསལ་བར་འགྱུར། །མི་འགྱུར་མི་ཤིག་<milestone unit="line" n="308.4"/>རྡོ་རྗེ་ནམ་མཁའི་ཀློང་། །ཐམས་ཅད་མ་ལུས་ལྷུན་གྱིས་རྫོགས་པའི་དཀྱིལ་པོ་ཆེ། །འཁོར་ལོ་ཀུན་བསྐུར་སངས་རྒྱས་དེ་ལས་སྐུ་ཡང་འབར། །མི་འགྱུར་རང་རིག་ཅིར་ཡང་མི་འགྱུར་མཉམ་པའི་ངང་ལ་གནས་པ་<milestone unit="line" n="308.5"/>སྟེ། །མི་དམིགས་བཏང་སྙོམས་ཀློང་དེར་རང་རིག་མཉམ་གཞག་ན། །སངས་རྒྱས་ཡང་དག་རྫོགས་པ་ཆེན་པོའི་མཆོག་དང་འདྲ་བར་སྟོན་པས་གསུངས། །ཞེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་<milestone unit="line" n="308.6"/>པོ་རྒྱས་པའི་རྒྱུད་ལས། ཐམས་ཅད་ཀློང་དུ་གྱུར་བའི་ལེའུ་སྟེ་བཅུ་གསུམ་པའོ།། །།དེ་ནས་བཅོམ་ལྡན་འདས་ཀྱིས་བཙལ་དུ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་<milestone unit="page" n="309"/><milestone unit="line" n="309.1"/>༄༅། །དོ། །ཅིར་ཡང་མི་སྣང་གསལ་བ་ནམ་མཁའི་ངོ་བོ་ཉིད། །དེ་བཞིན་བདེ་ཆེན་སྤྲོས་བྲལ་ནམ་མཁའི་ངོ་བོ་ཉིད་འདི་ནི། །ཅིར་ཡང་མི་དམིགས་སྣང་མེད་ཆོས་ཉིད་ལ། །བསྒོམ་པ་ཡིད་ལ་མི་འབྱུང་མ་<milestone unit="line" n="309.2"/>བཙལ་གཞག་ན་བསྒོམ། །ཉན་ཐོས་རང་རྒྱལ་མདོ་སྡེ་རྟེན་གཟུགས་སྣང་བར་འདོད་བ་དེ་དང་ནི། །ཀྲི་ཡ་ཨ་ནུ་ལ་སོགས་བསྐྱེད་རྟོགས་རྣམ་པར་གྲོལ་འདོད་པས། །འཇུག་སྒོ་ལྟ་ཚོགས་འབྲས་བུ་དག་པར་རེ་བ་ཀུན་<milestone unit="line" n="309.3"/>ལ་རྣམ་བཙལ་ན། །བཙལ་བ་དེ་ལས་དེ་བཞིན་ངང་གིས་གནས་པའི་རྫོགས་པའི་དོན་མི་འབྱུང་། །ཡང་དག་རང་བྱུང་ཅི་ཡང་མི་འགག་སངས་རྒྱས་དེ་དང་ལམ་རིང་འགྱུར། ཁྲེས་རབ་ཐབས་མེད་ཞིག་གནས་ལྷག་<milestone unit="line" n="309.4"/>མཐོང་མཉམ་སྙོམས་ཤིང་། །ཡུན་རིང་དཀའ་བས་དོན་ལ་བཙལ་ནས་རེག་འདོད་པས། །ཉན་ཐོས་བྱང་ཆུབ་སེམས་དཔས་བཙལ་བས་ཉམས། །གསང་བ་རྣམ་བཞི་སྐུར་སྐྱེད་ཕྱག་རྒྱ་འཆར་བར་འདོད་པ་མཆོག་གི་<milestone unit="line" n="309.5"/>སྐྱོན། །བདེ་མཆོག་དེ་ནི་གང་ལའང་ཆགས་པ་མེད། །དེ་བཞིན་ཉིད་ལ་ཆགས་གནས་ཀུན་ལ་རོལ་པ་བདེ་བའི་ལམ། །མཆོག་གི་སྙིང་པོ་དེ་ལ་གང་འགོག་ཐར་པའི་ལམ་མཆོག་ཉིད། ཁམས་གསུམ་མ་ལུས་ཡེ་ནས་<milestone unit="line" n="309.6"/>རྣམ་གྲོལ་བས། །སངས་རྒྱས་ལྷུན་རྫོགས་སྣང་སྲིད་རྒྱ་ཡིས་བཏབ། །མི་འགྱུར་ཀུན་ཏུ་བཟང་པོ་འདུས་མ་བྱས་པའི་ངང་ཉིད་ཀྱིས། །ཡེ་ཤེས་ཆོས་ཀྱི་དབྱིངས་ལ་ཡེ་རོལ་འཁོར་བའང་རོལ་བྱའི་ཕྱིར། །ཡེ་ནས་ཀུན་<milestone unit="page" n="310"/><milestone unit="line" n="310.1"/>བཟངས་དེ་དཔག་མེད་བརྟན་གཡོ་གཉིས་ཀྱི་གཞི། །གང་ལའང་མི་ཆགས་ཏིང་འཛིན་རོར་མི་གནས། །མི་རྟོག་མི་ཆགས་མི་གནས་པ་ཡང་གྲོལ། །དོན་གྱི་སྙིང་པོ་མར་གྱི་ཡང་ཞུན་ལྟ་བུ་མཚོན་དུ་མེད་པ་དེ། །ག་<milestone unit="line" n="310.2"/>བུར་རང་རིག་ཀློང་ནས་ཤར་བར་མ་གྱུར་ན་ཚིག་དང་ཡི་གེས་མཚོན་པ་འདི་ཡིས་དོན་མི་རྙེད། །རྣ་བས་མཉན་ཅིང་ཤེས་པས་མི་ཆོད་པས། །ལྕེ་ཡི་དབང་པོས་བརྗོད་དུ་རྡུལ་ཙམ་མེད། ཁམས་གསུམ་ལས་འདས་<milestone unit="line" n="310.3"/>ནོར་བུ་རིན་པོ་ཆེ། །གང་ནས་བཙལ་ཀྱང་རྙེད་པར་མི་འགྱུར་ཏེ། །ཚིག་ཏུ་བསྔོ་བའི་ཆ་ཤས་ཙམ་ཡང་མེད་པའི་ཕྱིར། །འདི་ཞེས་བསྒོམ་པ་བསྟན་དུ་རྡུལ་ཙམ་མེད། །ཅེས་གསུངས་སོ། །རྡོ་རྗེ་སེམས་དཔའ་ནམ་<milestone unit="line" n="310.4"/>མཁའ་ཆེ་རྒྱལ་པོ་རྒྱས་པའི་རྒྱུད་ལས། བཙལ་བ་དང་བྲལ་བའི་ལེའུ་སྟེ་བཅུ་བཞི་པའོ།། །།དེ་ནས་བཅོམ་ལྡན་འདས་ཀྱིས་གཡོ་བ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་<milestone unit="line" n="310.5"/>བརྗོད་དོ། །བྱང་ཆུབ་སེམས་ཀྱི་རང་བཞིན་ཀུན་བཟང་ལ། །སྣང་སྲིད་སྣོད་བཅ་ཆོས་ཉིད་རང་བཞིན་ཏེ། །མ་ཡལ་མ་ཞི་རང་བཞིན་ཞི་བ་མེད། །ཆོས་རྣམས་ཐམས་ཅད་མ་ཡལ་མ་ཞི་བར། །རང་བཞིན་གསལ་ཏེ་<milestone unit="line" n="310.6"/>ངོ་བོ་གཡོས་པ་མེད། །ཆོས་ཉིདརངབཞིནསྤྲོསམེདཞིབ་སྟེ། །མ་ཡལ་མ་ཞིརངབཞིནསྤྲོསཔམེད། །རང་བྱུང་ཡེ་ཤེས་མ་བསྒྲིབ་གསལ་བ་དེ། །མཁའ་ལ་མ་ཡལ་མ་ཞི་ཞི་བ་མེད། །སྟོན་པ་ཀུན་ཏུ་བཟང་པོ་ང་<milestone unit="page" n="311"/><milestone unit="line" n="311.1"/>༄༅། །ཉིད་ནི། །ཐམས་ཅད་བྱང་ཆུབ་སེམས་ལས་གཡོས་པ་མེད། །རང་བྱུང་ཡེ་ཤེས་རྒྱུ་རྐྱེན་མེད་པ་དེ། །རྒྱུ་དང་འབྲས་བུ་ཀུན་ལས་ཤིན་ཏུ་རྒྱལ། །རྒྱུ་འབྲས་ཐེག་པ་ཅན་ལ་ཤིན་ཏུ་གསང་། །སེམས་ཉིད་མ་<milestone unit="line" n="311.2"/>འགགས་ནམ་མཁའི་དབྱིངས་ནས་རྒྱལ། །རྒྱུ་འབྲས་ཅན་ལ་མི་སྨྲ་ཤིན་ཏུ་གསང་། །མ་སྐྱེས་རྡོ་རྗེ་ཆོས་ཀྱི་དབྱིངས་ནས་རྒྱལ། །རྒྱུ་འབྲས་ཅན་ལ་མི་སྨྲ་ཤིན་ཏུ་གསང་། །སྣང་སྲིད་སྣོད་བཅུད་མ་བཅོས་ཆོས་ཉིད་<milestone unit="line" n="311.3"/>རྒྱལ། །རྒྱུ་འབྲས་ཅན་ལ་མི་སྨྲ་ཤིན་ཏུ་གསང་། །ནམ་མཁའ་ས་ཆུ་མེ་རླུད་སྣང་བ་ལྔ། །བྱང་ཆུབ་སེམས་ཀྱི་ངོ་བོར་ཤིན་ཏུ་རྒྱལ། ་རྗེ་འབྲས་ཅན་ལ་མི་སྨྲ་ཤིན་ཏུ་གསང་། ཁམས་གསུམ་དུས་གསུམ་སྐུ་<milestone unit="line" n="311.4"/>གསུང་ཐུགས་སུ་རྒྱལ། །རྒྱུ་འབྲས་ཅན་ལ་མི་སྨྲ་ཤིན་ཏུ་གསང་། །རང་བཞིན་གསལ་ཏེ་ངོ་བོ་གཡོས་པ་མེད། །གཡོས་མེད་ཆོས་ལ་རྒྱུ་འབྲས་སྒྲུབ་བྱེད་པ། །དེ་ནི་ང་ཡི་ལུང་མིན་འདོད་ལུང་ཡིན། །ང་ནི་འདོད་པ་མེད་<milestone unit="line" n="311.5"/>པས་ཀུན་གྲུབ་སྟེ། །མི་འདོད་འདོད་པ་མེད་པར་རང་བཞིན་འགྲུབ། །འགྲུབ་ཅེས་བྱ་བ་ང་ཡིས་སྨྲས་པ་མེད། །རྒྱུ་འབྲས་གྲུབ་འདོད་རྣམས་ཀྱི་ཚིག་ཏུའོ། །ང་ཡི་སྒྲོ་དང་སྐུར་པ་དགྲ་རུ་ཆེ། །ཡོད་དང་མེད་དང་གྲུབ་<milestone unit="line" n="311.6"/>དང་མ་གྲུབ་དང་། སྒྲོ་དང་སྐུར་པ་བཏགས་པ་ཐམས་ཅད་ཀུན། །མི་རྟོག་ལས་ནི་མཉམ་པ་ཉིད་དུ་གནས། །མཉམ་པ་ཉིད་ལས་མ་གཏོགས་དགོངས་པ་ནི། །སངས་རྒྱས་ཀུན་གྱི་མེས་པོ་ངས་མ་གསུངས། །ཞེས་<milestone unit="page" n="312"/><milestone unit="line" n="312.1"/>གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། །ཆོས་རྣམས་གཡོས་པ་མེད་པའི་ལེའུ་སྟེ་བཅོ་ལྔ་པའོ།། །།དེ་ནས་བཅོམ་ལྡན་འདས་ཀྱིས་མི་དམིགས་པའི་ཏིང་ངེ་འཛིན་ལ་<milestone unit="line" n="312.2"/>སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །སངས་རྒྱས་ཀུན་གྱི་སྐུ་གསུང་ཐུགས་དང་ནི། །སེམས་ཅན་རྣམ་ཀྱི་ལུས་ངག་ཡིད་གསུམ་ལ། །བཟང་ངན་ཆེ་ཆུང་ཁྱད་པར་ཡོང་མ་གསུངས། མ་གསུངས་<milestone unit="line" n="312.3"/>སངས་རྒྱས་དགོངས་པ་ཀུན་མི་སྟོན། །གསུངས་པ་ཐམས་ཅད་ང་ཡི་ངོ་བོ་གསུངས། །ང་ཡི་ངོ་བོ་ཆོས་རྣམས་ཐམས་ཅད་ཡིན། །རང་བཞིན་རྣམ་དག་མཉམ་པའི་རྒྱལ་པོ་དེ། །མི་འགྱུར་རང་བཞིན་ཆགས་པ་ཀུན་དང་<milestone unit="line" n="312.4"/>བྲལ། །གཟུང་བའི་ཡུལ་མེད་སེམས་ཀྱི་གནས་ཀྱང་མེད། །རང་གི་སེམས་ནི་ནམ་མཁའི་རང་བཞིན་ཏེ། །མཐའ་ལ་ཐུག་པ་མེད་པས་དབྱིངས་ལ་བྲི་བ་མེད། །རང་སེམས་ནམ་མཁའི་རང་བཞིན་རྙེད་མི་<milestone unit="line" n="312.5"/>རིགས། །ཆོས་ཀྱི་རང་བཞིན་ཀུན་ཀྱང་དེ་ལྟ་སྟེ། །ཇི་བཞིན་པ་ལས་ཀུན་ཀྱང་གཡོས་བ་མེད། །ཆོས་ཀྱི་རོལ་པ་ཏིང་འཛིན་ཅི་བྱས་ཀྱང་། །ཇི་བཞིན་པ་ལ་ངོ་བོ་འགྱུར་བ་མེད། །འགྱུར་མེད་ལྷག་པའི་སྟོབས་ཅིག་ཆེར་<milestone unit="line" n="312.6"/>འགྱུར་ན། །ཏིང་འཛིན་གཅིག་གིས་འཁོར་བ་ལྷག་མ་མེད། །སྨྲ་ཡང་ཇི་བཞིན་པ་ལ་འགྱུར་བ་མེད། །རངབཞིནཆེབའིཡུལལ་རང་བཞིན་གནས། །རང་བཞིན་མ་བཅོས་པ་ཡི་མིང་ཡིན་ལ། །ཆེ་བ་མ་བཅོས་པ་ལ་<milestone unit="page" n="313"/><milestone unit="line" n="313.1"/>༄༅། །ཆེ་ཞེས་བརྗོད། དེ་ལ་མངོན་སུམ་མཐོང་བར་སུ་འདོད་པར། །འདོད་པ་དེ་ནི་ཆགས་པའི་གནས་ཡིན་ཏེ། །དེ་ལ་མི་རྟོག་མཉམ་པའི་དགོངས་པ་མེད། །ཆོས་ཉིད་རང་བཞིན་ཡེ་ནས་གནས་པ་ལ། །ང་<milestone unit="line" n="313.2"/>བཙལ་བསམ་པ་སྡོད་སྒྲུབ་བྱེད་པ་ནི། །རང་སེམས་གཞན་དུ་ཚོལ་བར་བྱེད་པ་ཡིན། །དེ་ཡིས་ཆོས་ཀྱི་དབྱིངས་དང་ནམ་མཁའི་ཁམས། ཁམས་གསུམ་གནས་དང་སྲིད་པའི་ཆོས་བཤིག་ཀྱང་། །རང་སེམས་རང་<milestone unit="line" n="313.3"/>བཞིན་གནས་པ་དེ་མི་རྙེད། །མི་རྟོག་ཆོས་ཉིད་མཉམ་པ་ཉིད་དུ་མཉམ། །མཉམ་པས་ཆོས་དང་ཆོས་མིན་གཅིག་ཀྱང་མེད། །སེམས་ཅན་རྒྱུ་མེད་སངས་རྒྱས་འབྲས་བུ་མེད། །རྒྱུ་འབྲས་སྟོན་པའི་སྟོན་པ་ཉིད་ལུང་<milestone unit="line" n="313.4"/>ནོར། །དེ་བས་ང་ལས་བྱུང་བའི་ཆོས་མཉམ་པས། །ང་ལས་བྱུང་བ་བཟང་ངན་མེད་མཉམ་གཅིག །ཅེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། མཉམ་པ་ཉིད་ཀྱི་ལེའུ་སྟེ་བཅུ་<milestone unit="line" n="313.5"/>དྲུག་པའོ།། །།དེ་ནས་བཅོམ་ལྡན་འདས་ཀྱིས་མི་འགྱུར་བའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །ང་ཡི་ཆོས་ཉིད་དེ་བཞིན་ཉིད་གཅིག་ལ། །རྟོག་པར་བྱ་བའི་ཐབས་ནི་<milestone unit="line" n="313.6"/>གཞི་མ་གྲུབ། །ལྷ་བའི་ཆོས་ཉིད་མཐོང་བའི་གཞི་མ་བྱེད། །དེས་ནི་མཐོང་བར་བྱ་བའི་ཐབས་ཡིན་ཏེ། །མ་སྐྱེས་དམིགས་པར་བྱ་བའི་ཡུལ་མེད་པས། །བལྟ་བསདེབཞིནཉིདལམཐོང་བ་མེད། །དམཚིགརང<milestone unit="page" n="314"/><milestone unit="line" n="314.1"/>སྐྱོན་སེལ་བའི་གཞི་མ་བྱེད། །དེས་ནི་བར་ཆད་མེད་པའི་ཐབས་ཡིན་ཏེ། །དེ་བཞིན་ཉིད་ལ་བསྲུང་བའི་ཡུལ་མེད་པས། །སྲུངས་པས་དེ་བཞིན་ཉིད་ལ་ཐུབ་པ་མེད། །ལས་ནི་གྲུབ་པར་བྱེད་པའི་གཞི་མ་<milestone unit="line" n="314.2"/>བྱེད། །བཙལ་བས་འགྲུབ་པར་བྱེད་པའི་ཐབས་ཡིན་ཏེ། །དེ་བཞིན་ཉིད་ལ་བཙལ་བའི་ཡུལ་མེད་པས། །དེ་བཞིན་ཉིད་ལ་ལས་ཀྱི་གྲུབ་པ་མེད། །ལམ་གྱིས་བགྲོད་པར་བྱེད་པའི་གཞི་མ་བྱེད། །དེ་ནི་གནས་སུ་ཕྱིན་<milestone unit="line" n="314.3"/>པའི་ཐབས་ཡིན་ཏེ། །དེ་བཞིན་ཉིད་ལ་ལམ་གྱིས་བགྲོད་མེད་ཕྱིར། །བགྲོད་པས་ཕྱིན་པ་དེ་བཞིན་ཉིད་མ་ཡིན། །ས་ནི་གནས་པར་བྱེད་པའི་གཞི་མ་བྱེད། །དེས་ནི་བགྲོད་མི་དགོས་པའི་ཐམས་ཡིན་ཏེ། །དེ་བཞིན་<milestone unit="line" n="314.4"/>ཉིད་ལ་ཐམས་ཅད་ཀུན་གནས་པས། །གནས་པར་བྱ་བའི་ས་ལ་སྦྱང་དུ་མེད། །ཡེ་ཤེས་རྟོགས་པར་བྱེད་པའི་གཞི་མ་བྱེད། །ཆོས་ཉིད་རིག་པར་བྱ་བའི་ཐམས་ཡིན་ཏེ། །དེ་བཞིན་ཉིད་ལ་རྟོགས་པའི་ཡུལ་མེད་<milestone unit="line" n="314.5"/>པས། །རང་བྱུང་ཡེ་ཤེས་ཡུལ་ལ་རྟོག་པ་མེད། །བྱང་ཆུབ་སེམས་ནི་ཆོས་ཀྱི་གཞི་ཡིན་པས། །ཐེག་པ་སོ་སོའི་ལྟ་སྤྱོད་དྲུག་དྲུག་གིས། །ལྟ་སྤྱོད་གཞི་མ་དྲུག་ལ་བཙལ་བྱས་ཀྱང་། །དེ་བཞིན་ཉིད་ལ་བཙལ་བའི་ཡུལ་<milestone unit="line" n="314.6"/>མེད་པས། །བཙལ་བསདེབཞིནཉིདལབཅོས་པའི་ཕྱིར། །རང་སེམས་གཞི་མའི་བཅོས་མེད་དང་མི་འཕྲད། །ཅེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། གཞི་མ་ཀུན་ཏུ་<milestone unit="page" n="315"/><milestone unit="line" n="315.1"/>༄༅ བཟང་པོ་ཡིན་པར་བསྟན་པའི་ལེའུ་སྟེ་བཅུ་བདུན་པའོ།། །།དེ་ནས་བཅོམ་ལྡན་འདས་ཀྱིས་བྱ་བ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །ལྟ་བ་<milestone unit="line" n="315.2"/>བསྒོམ་དུ་མེད་ཅེས་བསྟན་པ་ནི། །ཆོས་ཀྱི་རྩ་བ་སེམས་ལས་མེད་པའི་ཕྱིར། །རང་གིས་རང་ལ་བསྟན་དུ་མེད་པ་ནི། །རང་སེམས་ཡུལ་ནི་ང་ཡིས་བསྟན་པ་མེད། །དེས་ན་ལྟ་བ་བསྒོམ་དུ་མེད་པ་ཡིན། །དམ་<milestone unit="line" n="315.3"/>ཚིག་བསྲུང་དུ་མེད་པར་བསྟན་པ་ནི། །ཐམས་ཅད་ལྷུན་གྲུབ་སྲུང་བའི་ཚེག་ལས་འདས། །བསྲུངས་བས་མི་ཐུབ་རང་གི་སེམས་མི་ཁེགས། །རང་བྱང་ཡེ་ཤེས་ཡིན་པས་བསྲུང་དུ་མེད། །དེས་ན་དམ་ཚིག་བསྲུང་དུ་<milestone unit="line" n="315.4"/>མེད་པ་ཡིན། །འཕྲིན་ལས་བཙལ་དུ་མེད་ཅེས་བསྟན་པ་ནི། །རྫོགས་ཆེན་རྒྱུ་འབྲས་ཡེ་ནས་འདས་པའི་ཕྱིར། །འཕྲིན་ལས་རྒྱུ་ལས་སྒྲུབས་ནས་འབྲས་བུ་འདོད། །རྫོགས་ཆེན་འབྲས་བུ་འདོད་པ་མེད་པའི་<milestone unit="line" n="315.5"/>ཕྱིར། །འཕྲིན་ལས་བཙལ་དུ་མེད་ཅེས་བསྟན་པ་ཡིན། །ལམ་ལ་བགྲོད་དུ་མེད་ཅེས་བསྟན་པ་ནི། །དུས་གསུམ་སངས་རྒྱས་ཁམས་གསུམ་སེམས་ཅན་ལ། །བགྲོད་པས་བྱང་ཆུབ་སེམས་ཀྱི་ལམ་ལ་བགྲོད། །སེམས་<milestone unit="line" n="315.6"/>སུ་སངས་རྒྱས་སེམས་ཅན་གཉིས་ལས་མེད། །དེས་ནི་སེམས་ཀྱི་སེམས་ཀྱི་ལམ་མི་བགྲོད། །ས་ལ་སྦྱང་དུ་མེད་ཅེས་བསྟན་པ་ནི། །ཆོས་ཉིད་བྱང་ཆུབསེམས་ཀྱི་ས་འདི་ལ། །སྦྱངས་པས་ཐོབ་པར་འདོད་པ་རྒྱུ་འབྲས་<milestone unit="page" n="316"/><milestone unit="line" n="316.1"/>ཅན། །ཆོས་དབྱིངས་བྱང་ཆུབ་སེམས་ཀྱི་ས་འདི་ལ། །སྦྱང་བཅོས་བྱས་བ་གྲུབ་པར་ངས་མ་བསྟན། །ཡེ་ཤེས་ཡུལ་ལ་མི་རྟོག་ཅེས་བསྟན་པ། །ཡུལ་དེ་ཡེ་ནས་རང་བྱུང་ཡེ་ཤེས་ཏེ། །རང་བྱུང་ཡེ་ཤེས་ཡེ་ནས་ཡུལ་དང་<milestone unit="line" n="316.2"/>བྲལ། །ཡེ་ཤེས་ལ་ནི་ཡེ་ནས་ཡུལ་མ་མཆིས། །དུས་གསུམ་སངས་རྒྱས་ཐམས་ཅད་དང་། ཁམས་གསུམ་སེམས་ཅན་ཐམས་ཅད་ཀུན། །ཀློང་ཆེན་སེམས་ཀྱི་གནས་དེ་ལ། །མི་གནས་པ་ནི་གཅིག་ཀྱང་མེད། །ཀུན་གྱི་<milestone unit="line" n="316.3"/>གནས་དང་ས་ཡིན་ཏེ། །འདུ་འབྲལ་མེད་པར་དེ་ན་བཞུགས། །དེ་ལ་སྦྱང་ཞིང་བགྲོད་མི་དགོས། །དེ་ལ་སྦྱང་ཞིང་བགྲོད་གྱུར་ན། །རང་སེམས་དེ་ལ་འཆོས་པ་སྟེ། །བཅོས་པས་རང་སེམས་འབྱོངས་མེ་འགྱུར། །ཅེས་<milestone unit="line" n="316.4"/>གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། བཅོས་པ་མེད་པར་བསྟན་པའི་ལེའུ་སྟེ་བཅོ་བརྒྱད་པའོ།། །།དེ་ནས་བཅོམ་ལྡན་འདས་ཀྱི་བྱ་མེད་རྫོགས་པའི་ཏིང་ངེ་འཛིན་ལ་<milestone unit="line" n="316.5"/>སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །བྱ་མེད་ཡུལ་ནི་མི་གནས་ནམ་མཁའ་འདྲ། །མི་གནས་དམིགས་པའི་ཡུལ་མེད་མི་རྟོག་ཆོས་ཀྱི་ལམ། །བསྔོ་བའི་ཆ་ཤས་ཕྲ་མོའི་ཡུལ་ལས་འབྱུང་བ་<milestone unit="line" n="316.6"/>སྟེ། །རྟོག་སྒོམ་ཆོས་ཀྱི་སྐུ་ལ་ཁྱད་པར་དོན་མེད་པས། །རང་བྱུང་ཡེ་ཤེས་ཀུནཏུཇིབཞིན གནས། །བྱ་བྲལ་ཡུལ་ལ་མི་གནས་གཉེན་པོས་བཅོས་སུ་མེད། །ཡན་ལག་ཆོས་ཀྱི་དབང་གིས་སྙིང་པོ་ཡུལ་འཚོལ<milestone unit="page" n="317"/><milestone unit="line" n="317.1"/>༄༅། །ཞིང་། །རྣམ་པ་ཅིར་ཡང་མི་རྟོག་ཐབས་ཀྱིས་དེ་ལ་རོལ། །སྙིང་པོ་རང་བཞིན་འབྱུང་བས་ཆོས་སྐུ་གཞན་ན་མེད། །རྡུལ་ཕྲན་གཅིག་ལ་གཅེས་ཤིང་ཕྱོགས་བཅུ་ཀུན་དང་བྲལ། །མི་གནས་དོན་ཉིད་<milestone unit="line" n="317.2"/>ལེགས་པའི་ཡེ་ཤེས་རང་འབྱུང་སྟེ། །མངོན་སུམ་ཀུན་ཏུ་མི་རྟོག་ལེགས་པའི་སྙིང་པོ་ལ། །རྣམ་དག་ལམ་དེར་ཞུགས་ནས་མཉམ་པའི་རྒྱལ་པོ་ཐོབ། །མི་འགྱུར་འགྱུར་བ་མེད་པས་ཆགས་པའི་གནས་མེད་དེ། །དེ་<milestone unit="line" n="317.3"/>བཞིན་གཟུང་བའི་ཡུལ་མེད་སེམས་ཀྱི་གནས་ཀྱང་མེད། །མངོན་སུམ་མཐོང་བར་འདོད་པས་རྒྱུ་ལ་རྟག་ཏུ་བསྒོམ། །བསྒོམ་ཆགས་བདེ་བ་དེ་ལས་མཉམ་པའི་དོན་མི་འབྱུང་། །སྐུ་གཅིག་ཀུན་ཏུ་ཁྱབ་པས་བསྣན་པའི་<milestone unit="line" n="317.4"/>ཆོས་མེད་དེ། །མཐའ་ལ་ཐུག་པ་མེད་པས་དབྱིངས་ལ་བྲི་བ་མེད། །ཆོས་ཀྱི་རོལ་བས་ཉམ་བག་ལྷག་པའི་གནས་མེད་དེ། །རང་བྱུང་ཆེ་བའི་ཡུལ་ལ་ཀུན་ཏུ་ཇི་བཞིན་གནས། །ངོ་མཚར་མཐོང་བའི་ཡུལ་མེད་དེ་ལ་<milestone unit="line" n="317.5"/>མཐོང་བའི་མིག །གང་ལ་ཐོས་པར་མི་རིགས་བསྙད་པ་ཀུན་དང་བྲལ། །ཆོས་དང་ཆོས་མིན་རྟུག་ཏུ་འདྲེས་ཤིང་དབྱེར་མེད་མཚུངས། །དོན་དམ་ཆོས་ཞེས་ལྷག་པའི་གནས་ཞེས་བཤད་པ་མེད། །འཁྲུལ་དང་བྱང་ཆུབ་<milestone unit="line" n="317.6"/>ལམ་དེ་རྟོག་པས་ཐོབ་པ་མེད། །རང་བྱུང་ཡེ་ཤེས་ཉིད་ཀྱང་ཚིག་གི་མཐའ་དང་བྲལ། །ཡེ་ནས་སངས་རྒྱས་བདག་ཉིད་མངོན་སུམ་གནས་པ་ལ། །གྲུབ་མ་གཟུགས་ཀྱི་དཔེ་བཞིན་དེ་ལས་རྟོག་པ་འབྱུང་། །མེད་དེ་<milestone unit="page" n="318"/><milestone unit="line" n="318.1"/>མེད་པ་མ་ཡིན་མེད་པའི་སྙིང་པོ་འབྱུང་། །སྟོང་སྟེ་སྟོང་པ་མ་ཡིན་སྟོང་པའི་ཡུལ་ལ་གནས། །ནམ་མཁའི་རང་བཞིན་དེ་ལས་འབྱུང་བའི་དྲན་པ་སྐྱེ། །བྱ་བྲལ་ཟིན་པའི་བདེ་བ་འདོད་པ་མེད་པས་ལེན། །བཟའ་བའི་<milestone unit="line" n="318.2"/>ཡུལ་མེད་དེ་ལས་ཡེ་ཤེས་འབྱུང་བ་རྩོམ། །སྔོན་གྱི་དྲང་སྲོང་རྗེས་སུ་ཆགས་པའི་ཡིད་ཀྱང་འཇོག །རྣམ་རྩོལ་འབད་པའི་གདུང་བས་ཀུན་ཏུ་ཟིན་ཏ་རེ། །རང་བཞིན་ལམ་དེར་ཞུགས་པས་ཐམས་ཅད་མཁྱེན་པ་<milestone unit="line" n="318.3"/>མེད། །ཇི་བཞིན་པ་ཞེས་རྣམ་རྟོག་དེ་ཕྱིར་རྟོག་བསྒོམ་པ། །བདེ་བ་ཆེན་པོ་འདོད་པས་ཆགས་པའི་ནད་ཡིན་ཏེ། །མི་གཡོ་མཉམ་པར་གནས་པའི་སྨན་ཞེས་མ་བྱས་ན། །མཐོ་རིས་བགྲོད་པའི་རྒྱུད་དེས་ཉོན་མོངས་<milestone unit="line" n="318.4"/>ཟིན་པར་འགྱུར། །ལམ་མེད་ལམ་དུ་ཞུགས་བ་རྣམས་ཀྱི་ནད་ཆེ་བ། །ཕྱིན་པར་འདོད་པས་རི་དགས་སྨིག་སྒྱ་སྙེག་པ་འདྲ། །རྙེད་པའི་ཡུལ་མེད་འཇིག་རྟེན་གསུམ་ལས་མི་འབྱུང་ཞིང་། །ས་བཅུར་བལྟོས་པའི་གནས་<milestone unit="line" n="318.5"/>ཀྱང་བྱང་ཆུབ་བསྒྲིབ་པ་ཡིན། ཁེན་ཏུ་མྱུར་བའི་ཡེ་ཤེས་བསམ་པ་ཀུན་དང་བྲལ། །བཤེས་གཉེན་ཀུན་ལས་འབྱུང་བའི་ནོར་བུ་རིན་ཆེན་བཞིན། །དམིགས་པ་མེད་ཅིང་འགྱུར་བའི་གནས་ལ་མི་ལྟོས་པར། །རང་གི་<milestone unit="line" n="318.6"/>རང་བཞིན་ལེགས་པར་རེ་བ་ཐམས་ཅད་སྐོང་། །བརྟགས་ནས་མེད་ལ་བཞག་ན་ལེགས་བའི་འབྱུང་བ་ཆེ། །དངོས་སུ་མི་སྣང་ཆགས་པའི་ཆ་ལུགས་ཀུན་ལ་སྟོན། །བདག་དང་གཞན་དུ་བྲལ་བའི་སྟོན་མཁན་རིན་<milestone unit="page" n="319"/><milestone unit="line" n="319.1"/>༄༅། །ཆེན་མཛོད། །ཐམས་ཅད་གྲུབ་བའི་ཡུལ་ཞེས་བདག་མེད་སྙིང་རྗེར་བསྟན། །ནང་ནས་མ་གཡོས་ནལ་དུ་བཙལ་བའི་ཡུལ་མེད་དེ། །ཡུལ་ཕྱིར་ཆགས་པ་ཡུལ་ལ་བསྔོ་བའི་དམིགས་པ་མེད། །མི་འབྱུང་<milestone unit="line" n="319.2"/>མི་འཇུག་བདག་མེད་སྙིང་རྗེ་དེ་ཡིས་ནི། །གཞན་གྱི་ནོར་མིན་མི་འོང་ཡེ་ནས་གནས་པ་ཡིན། །བདེ་བ་འདོད་པས་བདེ་ལ་རྒྱབ་ཀྱི་ཕྱོགས། །བདེ་བ་ཟིན་ཏེ་བདེ་བས་བདེ་བ་ཚོལ། །བྱང་ཆུབ་འཁྲུལ་བ་ཡེ་རྔམ་ཆོས་ལ་<milestone unit="line" n="319.3"/>ཟ། །འདི་ལྟའི་ཡུལ་ཅན་སངས་རྒྱས་མཐོང་བ་མིན། །སངས་རྒྱས་མེད་པས་སངས་རྒྱས་མིང་ཡང་མེད། །སངས་རྒྱས་སྟོན་པས་མིང་དུ་བཏགས་བ་ནོར། །སངས་རྒྱས་གཞན་ནས་ཐོབ་བྱེད་ནོར་བའི་ལམ། །གཟུགས་<milestone unit="line" n="319.4"/>མེད་ཆོས་སྐུས་བཤད་པ་རྡུལ་ཙམ་མེད། །ཟིན་དང་ཆགས་དང་བྲལ་དང་ཞི། །དངོས་པོ་མེད་དང་རྣམ་པར་སྤོང་། །བདུད་རྩི་ཆེན་པོའི་རང་བཞིན་པས། །བཟའ་བའི་ཐབས་ལ་རག་པ་མེད། །ཡངས་སོ་ཆེའོ་ཆོས་ཆེན་<milestone unit="line" n="319.5"/>པོ། །ཆུང་ངུ་རྣམས་ཀྱི་གཉེན་པོ་ཡིན། །ཆེ་ལ་དམིགས་པའི་ཆ་སྙམས་ནས། །ཆུང་ཆེ་དེ་རྣམས་དམིགས་དང་བྲལ། །གསུངས་དང་རྒྱས་ལ་དམིགས་དང་སྣང་། །སྒྱུ་མཁན་རི་མོའི་རྣམ་པ་བཞིན། །འབྱུང་འཇུག་ཡེ་<milestone unit="line" n="319.6"/>ཤེས་བྱིང་རྨུགས་པའི། །དེ་ཡི་དབང་ལས་སྐྱེ་བར་འགྱུར། །འདི་ནི་ཐེག་པ་ཀུན་གྱི་རྒྱལ། །གཏང་ངོ་གཞག་གོརངབཞིནཏེ། །འདོདཔམེད་ཅིང་ལེན་པ་མེད། །བྲོད་པ་རྡུལ་ཙམ་མི་སྐྱེད་དེ། ཁྱུང་ཆེན་ནམ་མཁར་<milestone unit="page" n="320"/><milestone unit="line" n="320.1"/>ལྡིང་བ་བཞིན། །སྤྲོ་བ་མེད་ཅིང་བསྡུ་བ་མེད། །སྟོང་བར་མི་དོགས་བཟའ་བ་མེད། །རྒྱ་མཚོ་བཞིན་དུ་ཡེ་གནས་ལ། །ཆོས་རྣམས་སྣ་ཚོགས་འབྱུང་པར་བྱེད། །ཡོན་ཏན་ནམ་མཁའི་མཐའ་དང་མཉམ། །བསྡུ་བའི་<milestone unit="line" n="320.2"/>གནས་སུ་ངེས་པ་མེད། །བྱང་ཆུབ་སྙིང་པོ་དེ་མ་ཐག །ཏིང་འཛིན་རྒྱལ་པོ་ཆེན་པོ་འབྱུང་། །སྣང་བ་རྒྱ་མཚོ་ཆེན་པོ་བཞིན། །མི་རྟོག་ནམ་མཁའི་མཐའ་ལྟར་ཡངས། །ཀུན་ཏུ་བཟང་པོའི་སྤྱོད་ཡུལ་ལ། །སྐྱེ་ཞིང་འཕོ་<milestone unit="line" n="320.3"/>བའི་ཆོས་མེད་དེ། ཁུ་རྐྱེན་ཡན་ལག་བཅུ་གཉིས་པོ། །སྐུར་པར་བཤད་པས་བཏགས་པ་ཡིན། །འཁྲུལ་པ་རྣམས་ཀྱི་སྒོ་ཙམ་དུ། །མཁས་པས་དེ་བཞིན་ཤེས་པར་གྱིས། །འགྲོ་བ་རྒྱུད་དྲུག་སྣང་བ་ཡང་། །དད་པའི་<milestone unit="line" n="320.4"/>ལམ་དུ་ཤེས་པར་བྱ། །འདོད་སྤྱོད་སྙིང་རྗེས་བརླན་པས་ན། །གང་དུ་དགའ་བར་བྱང་ཆུབ་སྤྱོད། ཁྲན་པ་སྨད་འཚོང་མཚམས་མེད་པ། ཁ་ན་མ་ཐོ་འཇིག་རྟེན་སྤོངས། །ཡོངས་སུ་རྫོགས་པ་ཆོས་ཀྱི་རྩི། །བདེ་བ་ཆེ་<milestone unit="line" n="320.5"/>ལས་གཞན་མེད་དོ། །ཡོང་ཆོས་ཐམས་ཅད་དེ་བས་ན། །ཆོས་ཀྱི་རང་བཞིན་དེ་ཡིན་པས། །ཆོས་ཀྱི་ཆོས་ཉིད་བཙལ་བ་དང་། །ནམ་མཁས་ནམ་མཁའ་བཙལ་བ་དང་། །གཞན་ལ་བལྟོས་པའི་ཆོས་རྣམས་ནི། །མེས་<milestone unit="line" n="320.6"/>མེས་གསོད་པ་དང་འདྲ་སྟེ། ཁྲེན་ཏུ་དཀའ་བའི་ལས་བྱེད་པའོ། །རྣམ་པར་མི་རྟོག་སྙིང་པོ་འདི། །ཡོངས་ཀྱི་རྒྱུད་ལ་སྤས་པ་མེད། །མི་ལེན་བྱང་ཆུབ་སྤྱོད་རྣམས་ལ། །རྣམ་པ་ཀུན་ཏུརངབཞིནགནས། །ཞེས་<milestone unit="page" n="321"/><milestone unit="line" n="321.1"/>༄༅། །གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། །བྱ་མེད་རྫོགས་པའི་གནས་ཡུལ་མེད་ཀྱི་ལེའུ་སྟེ་བཅུ་དགུ་པའོ།། །།དེ་ནས་བཅོམ་ལྡན་འདས་ཀྱིས་བྱ་བ་མེད་པའི་<milestone unit="line" n="321.2"/>ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །ཆོས་རྣམས་ཐམས་ཅད་ངང་ལས་བྱུང་བས་ན། །ཇི་ལྷར་སྣང་བའི་ཆོས་རྣམས་ཐམས་ཅད་ཀུན། །ཡེ་ནས་རྣམ་པར་དབྱིངས་ཀྱི་ངང་དུ་<milestone unit="line" n="321.3"/>བསྟན། །ཕྱི་དང་ནང་ཀུན་ཡེ་ནས་ཆོས་ཀྱི་དབྱིངས། །ཡེ་ནས་རྣམ་པར་དག་པའི་སྤྱོད་ཡུལ་ལ། །སངས་རྒྱས་དང་ནི་སེམས་ཅན་གཉིས་སུ་མེད། །ལམ་དང་གཉིས་པོས་བཅོས་སུ་ག་ལ་ཡོད། །བསྒྲུབ་མེད་རྩལ་<milestone unit="line" n="321.4"/>སྒྲུག་སྨོན་པ་མེད་པས་ན། །བྱ་མེད་ལྷུན་རྫོགས་སྔ་མ་དེ་ཉིད་སྟོན། །རྟོག་སྤྱོད་རྣམ་རྟོག་གཉིས་མེད་ཆོས་དབྱིངས་ལ། །ལོག་རྟོག་བྱིས་པའི་སྦྱོད་པས་ཅི་ཞིག་བསླུ། །འཁྲུལ་པས་ནོར་བའི་ལམ་དུ་བསྟན་པ་ཡང་གོང་<milestone unit="line" n="321.5"/>དུ་བསྟན་པའི་ལམ་ཆེན་དེ་ལས་མི་གཉིས་པས། །མཉམ་པར་ཤེས་པ་སངས་རྒྱས་ཀུན་གྱི་རྗེ། །ང་དང་བདག་ཏུ་བསྟན་པ་མུ་སྟེགས་འཁྲུལ་བའི་ལམ། །ཕྱིན་པའི་ཡུལ་མེད་རྟོགས་པའི་དུས་མེད་པས། །ཆོས་ཉིད་ཆོས་<milestone unit="line" n="321.6"/>ཚོལ་རྙེད་པར་ག་ལ་འགྱུར། །ཚད་མར་མ་གྱུར་སློབ་དཔོན་སྤྲེའུ་འདྲའི་ལུང་། །བསྟན་དང་ལམ་ནོར་རྟོག་པ་ཟིན་ཏ་རེ། །དེ་བས་གསེར་ལ་ནག་ཚུར་བཏང་བ་ཡི། །སློབ་དཔོན་ཡང་དག་སྟོན་པའི་རིན་ཆེན་<milestone unit="page" n="322"/><milestone unit="line" n="322.1"/>དེ། །རིན་ཐང་དཔག་ཏུ་མེད་པས་བསླུ་བར་འོས། །ཞེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། །བྱ་བྱེད་རྣམ་དག་དབྱིངས་ཀྱི་ལེའུ་སྟེ་ཉི་ཤུ་པའོ།། །།དེ་ནས་བཅོམ་ལྡན་<milestone unit="line" n="322.2"/>འདས་ཀྱིས་རྫོགས་པ་ལྷུན་གྲུབ་ཀྱི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །སྣ་ཚོགས་རང་བཞིན་མི་གཉིས་ཀྱང་། །ཆ་ཤས་ཉིད་དུ་སྤྲོས་དང་བྲལ། །ཇི་བཞིན་པ་ཞེས་མི་རྟོག་<milestone unit="line" n="322.3"/>ཀྱང་། །རྣམ་པར་སྣང་མཛད་ཀུན་ཏུ་བཟང་། །ཟིན་པས་རྩོལ་བའི་ནད་སྤངས་ཏེ། །ལྷུན་གྱིས་གནས་པས་བཞག་པ་ཡིན། །ཅེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། བྱ་མེད་<milestone unit="line" n="322.4"/>རྫོགས་པ་ལྷུན་གྱིས་གྲུབ་པའི་ལེའུ་སྟེ་ཉེར་གཅིག་པའོ།། །།དེ་ནས་བཅོམ་ལྡན་འདས་ཀྱིས་མ་སྐྱེས་པའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །བསམ་འདས་བརྗོད་དུ་མེད་<milestone unit="line" n="322.5"/>པའི་བྱང་ཆུབ་སེམས། །སྟོན་པའི་སྒྲོན་མར་གྱུར་པའི་ཀུན་གྱིས་རབ་བསྔགས་པ། །ཆོས་ཀྱི་སྙིང་པོར་གྱུར་པས་འཇམ་དཔལ་གཞོན་ནུ་ཉིད། །བྱ་བྲལ་ལྷུན་རྫོགས་བདེ་བའི་ལྷུན་ལ་གནས། །ཚུལ་ཁྲིམས་ལ་<milestone unit="line" n="322.6"/>སོགས་སྤྱོད་པ་རྒྱ་མཚོའི་གཞིར་གྱུར་པ། །ཇི་སྙེད་རྣམ་པར་གྲོལ་བའི་ལམ་སྟོན་པ། །བདེ་གཤེགས་ཡུལ་དུ་གྱུར་ཅིང་མཚུངས་ལམ་དེ། །དེ་མེད་མི་འགྱུར་དེ་ཕྱིར་ང་ནི་རྣམ་གྲོལ་མཆོག་གི་ལམ། །ཕྲ་ཞིང་ཤེས་དཀའ་<milestone unit="page" n="323"/><milestone unit="line" n="323.1"/>༄༅། །ཀུན་གྱི་ལམ་སྟེ་མི་རྟོག་རྟོག་ལས་འདས། །མི་གནས་མི་དམིགས་སྤྲོས་མེད་བསམ་པ་ཀུན་དང་བྲལ། །ཚིག་གིས་མི་ཕེགས་དབྱིབས་དང་ཁ་དོག་སྤྱོད་ཡུལ་མིན། །བསྟན་ཅིང་བརྟག་པར་དཀའ་ལ་<milestone unit="line" n="323.2"/>བརྗོད་དུ་རྡུལ་ཙམ་མིན། །སྔོན་གྱི་དྲང་སྲོང་ལམ་དུ་གང་ཞུགས་པ། །བསྒོམ་ཆགས་ལམ་གྱི་ནད་ཀྱིས་ཟིན་ཏ་རེ། །སྟོན་པའི་ལུང་བཞིན་ཚིག་གི་མཐའ་སྤྱོད་ལམ་དུ་དེ་མཐོང་ན། །དེ་ནི་རྟོག་པའི་རྒྱུད་འབྲངས་སྨིག་སྒྱུ་<milestone unit="line" n="323.3"/>སྙེག་པ་འདྲ། །ཡང་དག་ལམ་ནི་ཚིག་གིས་མཚོན་དུ་མེད། །ཡང་དག་ཉིད་དུ་བསྟན་པ་ང་ཡིས་འཁྲུལ། །དག་དང་མ་དག་གཉིས་མེད་འདྲེས་ཤིང་མཚུངས། །རྣམ་པ་ཅིར་ཡང་མི་འབྱེད་ཡེ་ཤེས་གཏི་མུག་<milestone unit="line" n="323.4"/>དང་། །ཐོགས་མེད་གསལ་བའི་མར་མེ་བསམ་པ་ཀུན་དང་བྲལ། །ངང་གིས་མི་གཡོ་རྨུགས་ཤིང་ཏིང་འཛིན་རྒྱལ་པོར་གནས། །མངོན་སུམ་མཐོང་བྱེད་མངོན་སུམ་མཐོང་བའི་མིག །དེ་ཕྱིར་ཐམས་ཅད་མཁྱེན་<milestone unit="line" n="323.5"/>པའི་སྤྱན་ཞེས་དེ་ལ་བྱ། །མཐའ་དང་དབུས་མེད་ཡངས་པའི་རང་བཞིན་ཤེས། །མི་ལེན་མི་འདོར་མཉམ་པའི་རྒྱལ་པོར་གནས། །སེམས་དང་བག་ཆགས་གཉིས་མེད་འདྲེས་ཤིང་མཚུངས། །འཛིན་པས་བརྟགས་ཤིང་<milestone unit="line" n="323.6"/>སྣང་བའི་ཆོས་རྣམས་ནི། །རང་གི་རྐྱེན་གྱིས་སྣང་བས་མི་འདོར་སྤོང་མི་བྱེད། །ཅིར་ཡང་མི་དགོངས་ཐབས་ཀྱིས་དེ་ལ་རོལ། །ཀུན་དང་མི་མཐུན་ཡོངས་ཀྱིས་སྤོང་བའི་ཆོས། །ཉོན་མོངས་ལྔ་དང་མཚམས་མེད་ལྔ་པོ་<milestone unit="page" n="324"/><milestone unit="line" n="324.1"/>ཡི། །རྣམ་དག་ལམ་དེར་ཞུགས་ནས་མཉམ་པའི་རྒྱལ་པོ་ཐོབ། །བུད་མེད་ལ་སོགས་ཀུན་ཀྱང་ཡོང་མི་སྤྱོད། །ལོ་རྒྱུས་དོན་ཉིད་ཚད་མའི་བློར་བཞག་ནས། །ཏིང་འཛིན་གསུམ་པོ་བརྟགས་ནས་གྲུབ་པའི་མཐའ་སྤྱོད་<milestone unit="line" n="324.2"/>པ། །རྩོལ་བྲལ་ལུང་ལས་གོལ་ཞེས་འཁྲུལ་པ་ཡིན། །བྱ་བྲལ་ལྷུན་རྫོགས་བདེ་བའི་ཡུལ་ལ་གནས། །ཡེ་ཤེས་རང་བྱུང་ཆེ་བའི་སྙིང་པོ་ཉིད། །མི་གཡོ་མི་འགྱུར་བསྙད་པ་ཀུན་དང་བྲལ། །བྱ་བྲལ་ཟིན་པའི་ཡུལ་ལ་ཇི་<milestone unit="line" n="324.3"/>བཞིན་གནས། །ཐམས་ཅད་ཐིག་ལེ་ཆེན་པོ་ཡི། །རང་བཞིན་ཡེ་ནས་ཡིན་པས་ན། །སྤྲོ་པ་མེད་ཅིང་བསྡུ་བ་མེད། །སྐྱེ་བ་མེད་ལ་འགག་པ་མེད། །འགག་པ་མེད་པར་དེ་བཞིན་གནས། །རྣམ་པར་མི་རྟོག་སྙིང་པོ་<milestone unit="line" n="324.4"/>འདི། །ནམ་མཁའ་བཞིན་དུ་ཡེ་གནས་པས། །རྟོག་པའི་སྨྲ་བསམ་ཡུལ་ལས་འདས། །ཞེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། བྱ་བྱེད་རྫོགས་པ་བསྒོམ་དུ་མེད་པའི་ལེའུ་སྟེ་<milestone unit="line" n="324.5"/>ཉེར་གཉིས་པའོ།། །།དེ་ནས་བཅོམ་ལྡན་འདས་ཀྱིས་ཡུལ་ལ་དམིགས་སུ་མེད་པའི་ཏིང་ངེ་འཛིན་ལ་སྙོམས་པར་ཞུགས་ཆེད་དུ་བརྗོད་པ་འདི་བརྗོད་དོ། །ཇི་ལྟར་སྣང་བའི་ཆོས་རྣམས་ནི། །རང་གི་བྱང་ཆུབ་<milestone unit="line" n="324.6"/>སེམས་ཡིན་པས། །དེ་ལ་ལྟ་བའི་ཡུལ་མ་ཡིན། །མི་རྟོག་པས་ན་མཉམ་པ་ཉིད། །དེབཞིནནམམཁའིདགོངས་པ་སྟེ། །རྣལ་འབྱོར་ཞེས་ནི་དེ་ལ་བྱ། །དབང་པོའི་ངོ་ལ་སྣང་བ་རྣམས། །རང་གསལ་དེ་ལ་མི་རྟོག་<milestone unit="page" n="325"/><milestone unit="line" n="325.1"/>༄༅། །པས། །དེ་ཡང་ནམ་མཁའི་དགོངས་པ་རྣམས། །རྣལ་འབྱོར་དེ་བཞིན་ཉིད་དུ་གནས། །ཚིག་དང་ཡི་གེའི་དོན་རྟོགས་པས། །རྟོག་མེད་མཉམ་པ་དེ་བཞིན་ཉིད། །དེ་ཡང་ནམ་མཁའི་དགོངས་པར་<milestone unit="line" n="325.2"/>གནས། །རྣལ་འབྱོར་མ་བཅོས་བསམ་མེད་བཞག །བསམ་དུ་མེད་པའི་དོན་འདི་ནི། །སྣང་བ་རྒྱ་མཚོ་ཆེན་པོ་སྟེ། །མི་རྟོག་ནམ་མཁའི་མཐའ་ལྟར་ཡངས། །ནམ་མཁའ་བཞིན་དུ་ཡེ་གནས་སོ། །ཞེས་གསུངས་<milestone unit="line" n="325.3"/>སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། ཚིག་བཤད་བཞི་པའི་དབང་བསྐུར་བ་དང་ལྟ་བ་ཡུལ་མེད་ཀྱི་ལེའུ་སྟེ་ཉེར་གསུམ་པའོ།། །།དེ་ནས་བཅོམ་ལྡན་འདས་ཀྱིས་དོན་མ་བྱས་<milestone unit="line" n="325.4"/>པར་གྲུབ་པའི་ཏིང་ངེ་འཛིན་ལ་སྙོམས་པར་ཞུགས་ནས་ཆེད་དུ་བརྗོད་པ་འདི་བརྗོད་དོ། །ཇི་ལྟར་སྣང་བ་དེ་བཞིན་ཉིད་དུ་གཅིག །གཅིག་ལ་སུ་ཡང་འཆོས་པར་མ་བྱེད་ཅིག །མ་བཅོས་མཉམ་བའི་རྒྱལ་པོ་དེ་ལ་<milestone unit="line" n="325.5"/>ནི། །མི་རྟོག་ཆོས་སྐུའི་དགོངས་པ་བདེ་ལ་གནས། །ཞེས་གསུངས་སོ། །རྡོ་རྗེ་སེམས་དཔའ་ནམ་མཁའ་ཆེ་རྒྱལ་པོ་རྒྱས་པའི་རྒྱུད་ལས། ངེས་ཚིག་བཞི་བའི་ལེའུ་སྟེ་ཉེར་བཞི་པའོ།། །།དེ་ནས་བཅོམ་ལྡན་<milestone unit="line" n="325.6"/>འདས་ལ། རྡོ་རྗེ་སེམས་དཔས་འདི་སྐད་ཅེས་གསོལ་ཏོ། །ཨེ་མ་ཧོ་ངོ་མཚར་ཆེའོ། །རྒྱལ་པོ་རྒྱས་པའི་རྒྱུད་འདི་ནི་ཚིག་ཏུ་མི་གནས་བ་དེ་སེམས་ཅན་སྐལ་བ་ཆུང་བ་ལགས་སམ། སེམས་དཔའ་ཆེན་པོ་རྒྱུད་འདི་ཚིག་<milestone unit="page" n="326"/><milestone unit="line" n="326.1"/>དང་ཡི་གེར་བྲི་ལས་འདས་པས་དུས་ཀྱི་ཐ་མ་ལ་འབྱུང་ཡང་སྲིད། །མི་འབྱུང་ཡང་སྲིད། འབྱུང་ན་ཡང་གང་ཟག་གཅིག་ལ་འབྱུང་ལ། །དེ་གང་དང་ཡང་མ་བྲལ་བའོ། །དེ་འབྱུང་བའི་ཚེ་མི་དམིགས་པའི་སྟོབས་དང་།<milestone unit="line" n="326.2"/>མི་དམིགས་པའི་ཤེས་རབ་དང་། །མི་དམིགས་པའི་བཏང་སྙོམས་དང་། མི་དམིགས་པའི་རིག་པ་རང་གསལ་ཏེ་མི་ཡུལ་ཐམས་ཅད་མ་སྐྱེས་པའི་ཆོས་ཉིད་ལས་རང་བཞིན་གྱིས་མི་འདའ་བ་དང་། །རང་བཞིན་གྱིས་<milestone unit="line" n="326.3"/>མི་ཉམས་པ་དང་། རང་བཞིན་གྱིས་ཕྱོགས་མེད་པར་གྱུར་ཏོ། །རྒྱུད་འདི་ཐོས་པའི་སེམས་ཅན་ཐམས་ཅད་ཀུན་ཏུ་བཟང་པོའི་རང་བཞིན་དུ་གྱུར་ནས་འདའ་བ་མེད་པའི་སངས་རྒྱས་སུ་གྱུར་ཏོ། ཁུ།ད་འདི་ཐོས་པའི་<milestone unit="line" n="326.4"/>ཡིད་རང་བྱུང་ཡེ་ཤེས་སུ་གྱུར་ནས། གཉིས་སུ་མེད་པ་མ་བཙལ་བའི་ཐིག་ལེར་གྱུར་ཏོ། །རྡོ་རྗེ་སེམས་དཔའ་ལ་སོགས་པའི་འཁོར་རྣམས་རྗེས་སུ་རང་ངོ་། །རྒྱུད་ཡོངས་སུ་གཏད་པའི་ལེའུ་སྟེ་ཉེར་ལྔ་<milestone unit="line" n="326.5"/>པའོ།། །།རྒྱལ་པོ་རྒྱས་རྒྱུད་སྙིང་པོར་གྱུར་བའོ། །རྫོགས་སོ།། །།རྒྱ་གར་སྐད་དུ། །བཛྲ་སཏྭ་ག་ག་ས་མེ་མ་ཧྭ་ཏནྟྲ་ནཱ་མ། བོད་སྐད་དུ། རྡོ་རྗེ་སེམས་དཔའ་ནམ་མཁའ་ཆེའི་རྒྱུད་ཅེས་བྱ་བ། དཔལ་རྡོ་རྗེ་</p></div1>
        </body>
    </text>
</TEI.2>