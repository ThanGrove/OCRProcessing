<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0786-text.xml">
    <teiHeader lang="tib">
        <fileDesc>
            <titleStmt>
                <title><!--nag mo re ma ti'i rgyud/-->ནག་མོ་རེ་མ་ཏིའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0786-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=137.4; end=142.4--><milestone unit="line" n="137.4"/>༄༅། །རྒྱ་གར་སྐད་དུ། །ཀྭ་ལི་ཏན་ཏྲ་ཙ་ཏི་ནཱ་མ། །བོད་སྐད་དུ། །ནག་མོ་རེ་མ་ཏིའི་རྒྱུད་ཅེས་བྱ་བ། །དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །བཅོམ་<milestone unit="line" n="137.5"/>ལྡན་འདས་ཕྱག་ན་རྡོ་རྗེ་དུར་ཁྲོད་ཆེན་པོ་བསིལ་བའི་ཚལ་འཇིགས་སུ་རུང་ཞིང་སྐྱི་གཡའ་ཆེན་པོ་རུ་བཞུགས་ཏེ། །དེའི་ཚེ་འཁོར་ལྷ་དང་། །ཀླུ་དང་། །གནོད་སྤྱིན་དང་། །སྲིན་པོ་དང་། །འབྱུང་པོ་ལ་དབང་བྱེད་པའི་<milestone unit="line" n="137.6"/>མ་མོ་དྲུག་དང་། །ཡེ་ཤེས་ཀྱི་མ་མོ་བཅུ་བཞི་དང་། །སྨན་མོ་ལྔ་བཅུ་རྩ་བརྒྱད་པ་ལ་སོགས་པ་དཔག་ཏུ་མེད་པ་དང་ཐབས་གཅིག་ཏུ་བཞུགས་སོ། །དེའི་ཚེ་གནོད་སྤྱིན་མ་རུ་རྩེ་ཞེས་བྱ་བ། །རང་ཉིད་སྟན་ལས་ལངས་<milestone unit="page" n="138"/><milestone unit="line" n="138.1"/>ཏེ། །དཔལ་ཕྱག་ན་རྡོ་རྗེ་ལ་ཕྱག་བཙལ་ཏེ། །སྐོར་བ་ལན་གསུམ་བྱསས་ནས་འདི་སྐད་ཅེས་གསོལ་ཏོ། །ཀྱེ་འཕགས་པ་ཕྱག་ན་རྡོ་རྗེ་སངས་རྒྱས་ཀྱི་བསྟན་པ་མར་འགྲིབ་ཀྱི་དུས་ན་ཁྱི་མྱོམ་དང་བོང་མྱོང་འབྱུང་པའི<milestone unit="line" n="138.2"/>དུས། །དགེ་སློང་ཚུལ་ཁྲིམས་འཆལ་པའི་ཚེ། །གོས་ངན་རེ་བ་གོན་པའི་ཚེ། །བསྟན་པ་འཇིག་པའི་དགྲ་བྱུང་ན། །ནག་མོ་ཆེན་མོ་ཇི་ལྟར་བསྒྲུབ། །གསད་དང་ལས་སྦྱོར་གང་གིས་བྱ། །སྤོགས་པའི་ཆོ་ག་ཇི་ལྟར་<milestone unit="line" n="138.3"/>བྱ། །དེ་སྐད་ཞུས་པས། །འཕགས་པ་ཆེན་པོས་བཀའ་སྩལ་པ། །ཉོན་ཅིག་གནོད་སྤྱིན་མ་རུ་རྩེ། །སངས་རྒྱས་བསྟན་པ་མར་འགྲིབ་དུས། །ཁྱི་སྨྱོས་བོང་སྨྱོན་བྱུང་བའི་ཚེ། །དགེ་སློང་ཚུལ་ཁྲིམས་འཆལ་པའི་ཚེ དེ་<milestone unit="line" n="138.4"/>ཚེ་ན་ནག་མོ་ཆེན་མོ་བསྲུང་། །ཉོན་ཅིག་གནོད་སྤྱིན་མ་རུ་རྩེ། །འདི་ཡི་སྐྱེ་རྒྱུད་བསྟན་པར་བྱ། །རི་རབ་ཆེན་པོའི་ཁོངས་སེང་དུ། །གནོད་སྤྱིན་གང་པ་བཟང་པོ་དང་། །སྲིད་པ་རྒྱན་གྱི་རྒྱལ་མོ་གཉིས། །འདུས་དང་<milestone unit="line" n="138.5"/>སྦྱོར་བའི་མན་ངག་ལས། །མིང་པོ་ནག་པོ་ཆེན་པོ་དང་། །དཀར་མོ་གིང་དང་རེ་མ་ཏི། །མིང་སྲིང་གསུམ་དུ་ཡང་དག་བྱུང་། །ད་ལྟ་སངས་རྒྱས་བསྟན་པ་བསྲུང་། །དེ་ལྟར་ཁྱོད་ཀྱིས་ཤེས་པར་གྱིས། །ནག་མོ་རེ་མ་<milestone unit="line" n="138.6"/>ཏིའི་རྒྱུད་ལས། །གླེང་གཞིའི་ལེའུ་སྟེ་དང་པོའོ།། །།དེ་ནས་ཡང་དག་བཤད་བྱ་བ། གནོད་སྦྱིན་ནག་པོ་སྒྲུབ་པའི་གནས། །ལྷ་ཁང་ཁང་སྟེང་དུར་ཁྲོད་དུ། །ནག་མོ་འཁོར་བཅས་བསྒྲུབ་པར་བྱ། །དེ་ཡི་<milestone unit="page" n="139"/><milestone unit="line" n="139.1"/>༄༅། །རིམ་པ་འདི་ལྟ་སྟེ། །དུར་ཁྲོད་ས་ལ་སྟེགས་བུ་བྱ། །དེ་སྟེང་འབྲུབ་ཁུང་གྲུ་གསུམ་བརྩིག །རོ་སོལ་དུག་དང་ཁྲག་རྣམས་བྱུག །རྩང་ཕྲན་མཐོ་གང་བཅུ་གཉིས་གཟུགས། །མཆོག་ཕུར་གསུམ་ཡང་ནང་དུ་<milestone unit="line" n="139.2"/>གཟུགས། །བྱང་ཤར་ཟུར་ལ་སྨྱུག་མ་ནི། །ཚིགས་གསུམ་རྒྱན་དང་ལྡན་པ་གཟུགས། །ལྷོ་རུ་ནག་མོའི་སྐུ་གཟུགས་དགྲམ། །མཧྭ་ཀྭ་ལ་རྟེན་དུ་ནི། །མདའ་དང་མཐིང་ནག་དར་ཡང་གཟུགས །དུར་ཁྲོད་གུའུའི་ནང་དུ་<milestone unit="line" n="139.3"/>གཞུག །ག་འུའི་ནང་དུ་གཞུག་པའི་རྫས། །གུག་ལ་དམིགས་པའི་རྟེན་དང་ནི། །བུད་མེད་ནལ་བུ་ལུག་ནག་གི །སྙིང་གསུམ་དེ་རུ་གཞུག་པར་བྱ། །སྟེང་དུ་ཕུར་བུ་སོར་བརྒྱད་གཟུགས། །དམིགས་པའི་མགུལ་<milestone unit="line" n="139.4"/>ནས་ཐག་པས་དྲངས། །དཔལ་ལྡན་ནག་མོའི་ཕྱག་ཏུ་གཏད། །ཐུན་གྱི་རྫས་རྣམས་བསྟན་པ་ནི། །བཙན་དུག་སྦྱང་དུག་བོང་དུག་གསུམ། །ཡུངས་ཀར་ཡུངས་ནག་སྐེ་ཚེ་གསུམ། །སྙིང་སྣ་ཤ་སྣ་ཁྲག་སྣ་གསུམ། །དུར་<milestone unit="line" n="139.5"/>ཁྲོད་རྡེའུ་དཀར་ནག་དང་། །འབྲུ་ནག་ལ་སོགས་བསག་བྱས་ལ། །རོ་རས་སྒྱེ་འུར་བླུགས་པར་བྱ། །བདག་ཉིད་ནག་མོ་ཆེན་མོར་བསྐྱེད། །དགྲ་བོ་རྣམ་ཤེས་དགུག་གཞུག་བྱ། །བོད་རྦད་གསད་གསུམ་སྤྱིར་དྲིལ་<milestone unit="line" n="139.6"/>ལ། །སྔགས་འདི་ཉིད་ཀྱིས་བརླག་པར་བསམ། །མ་མ་ཏྲག་རག་ཤ་སྙིང་ཁ་རག་ཤ་སྙིང་ཁ་རག་དགྲ་བོའི་ཙིསྟ་ལ་རྦད་རྦད། །མུགས་མྱགས་དགྲ་བོ་བཱ་ར་ཡ་སོད་སོད། །བར་བར་དག་ཏུ་འདིས་ཀྱང་གསད། །ཨོ་མཧྭ་<milestone unit="page" n="140"/><milestone unit="line" n="140.1"/>ཀྭ་ལ་དགྲ་བོའི་སྲོག་རྩ་ལ་རྦད་རྦད། །སྙིང་རྩ་ལ་ཅིབ་ཅིབ། །དགྲ་བོ་བཱ་ར་ཡ་སོད་སོད། །བཛྲ་ཡ་དུ་ཆེ་གེ་མོའི་ཙིསྟ་ལོང་ཧུར་ཧུར། །དགྲ་བོ་རྭ་ར་ཡ་སོད་སོད།ཅེས་ནི་བརྡེག་གསད་པར་བྱ། །ཉིན་དགུ་མཚན་དགུ་<milestone unit="line" n="140.2"/>ཡང་དང་ཡང་། །ནག་མོ་ལྕམ་དྲལ་མཆོད་པར་བྱ། །གསུར་ཆེན་དུད་པ་རྒྱུན་དུ་གཏང་། །རང་གིས་མ་ཉེས་དཔང་ཡང་གཟུགས། །དེ་ནས་ཡང་དག་བཤད་བྱ་བ། །རྐང་རྗེས་ས་ལ་བསྲེག་ཁང་བརྩེག །གདུག་པའི་མེ་<milestone unit="line" n="140.3"/>ནི་བུད་བྱས་ལ། །ནང་དུ་ནག་མོ་ཆེན་མོ་བསམ། ཁྲ་ཆེན་ལ་སོགས་མིང་རུས་བསྲེག །དེ་ནས་ཡང་དག་བཤད་བྱ་བ། །དེ་མོ་ནག་མོའི་སྒོ་ང་སྲ །རྐང་རྗེས་ས་དག་གཟུགས་ཀྱང་གཞུག །སྔོན་དམར་སྐུད་པས་བཅིང་<milestone unit="line" n="140.4"/>པར་བྱ། །ལྷ་ཁང་ཐེམ་པའི་འོག་ཏུ་སྦས། །རྡོ་རྗེ་རྒྱ་གྲམ་ཁ་ཡང་གཅད། །དེ་ནས་ཡང་དག་བཤད་བྱ་བ། །ཁྲག་སྣ་དུག་སྣ་སྣ་ཆོགས་དང་། །བཙན་དུག་ལ་སོགས་སྣ་ཚོགས་ཀུན། །དེ་མོ་ནག་མོའི་སྒོང་བླུགས། །དགྲ་<milestone unit="line" n="140.5"/>བོའི་ཡུམ་མཁར་རྣམས་ལ་བརྡེག །བརྒྱབ་པ་ཙམ་གྱིས་བརླག་པར་བསམ། །འདི་བསྒྲུབ་པ་ཡི་རྣལ་འབྱོར་པས། །དེ་མོ་ནག་མོ་བསྟེན་པར་བྱ། །ནལ་བུ་དག་ལ་བྱམས་པར་བྱ། །ནག་མོ་རེ་མ་ཏིའི་རྒྱུད་<milestone unit="line" n="140.6"/>ལས། །གསད་པ་ལས་སྦྱོར་གྱི་ལེའུ་སྟེ་གཉིས་པའོ། །དེ་ནས་ཡང་དག་བཤད་བྱ་བ། །གསང་བའི་དྲོད་ཚད་བསྟན་པར་བྱ། །རབ་ནི་དངོས་སུ་ཁུག་པ་དང་། །འབྲུབ་ཁུང་ནང་དུ་སྲོག་ཆགས་ཤི། །དེ་ཉིད་བསད་དང་<milestone unit="page" n="141"/><milestone unit="line" n="141.1"/>༄༅། །སྙིང་ཕྱུང་དང་། །བྱ་ཁྲས་བྱ་རྣམས་བསད་པ་དང་། །ཐམས་ཐུམ་རྨི་ལམ་དག་ཏུ་ཡང་། །རི་དགས་དེད་དང་བསད་པ་དང་། །ཕོ་མོ་འདྲེས་པ་མང་པོ་ཡིས། །དེ་ཉིད་བསད་པ་འབྱུང་བ་དང་། །དམར་<milestone unit="line" n="141.2"/>གཡོས་མང་པོ་བྱེད་པའོ། །གྲོགས་མོ་མདང་སྲིང་མོ་དང་། །བཙུན་མོ་བླུན་མོ་ལ་སོགས་དང་། །བུ་མོ་གཞོན་ནུ་མང་པོ་ཡིས། །རྒྱན་དང་གར་སོགས་བྱེད་ན་བཟང་། །རང་གིས་དམག་སྣ་དྲངས་ནས་ནི། །དགྲ་བོའི་<milestone unit="line" n="141.3"/>ཡུལ་དུ་དམག་དྲང་དང་། །ཡུལ་དང་མཁར་རྣམས་བཤིག་པ་དང་། །ཆུ་བོའི་རྡོག་པོ་འབེབས་པ་དང་། །བ་དན་དཀར་ནག་ཕྱར་བ་དང་། །དེ་ལ་སོགས་པའི་རྟགས་རྣམས་ནི། །བུད་མེད་ནག་མོ་ཁྲོས་པ་དང་། །རླུང་<milestone unit="line" n="141.4"/>ནག་ཚུལ་མའི་ཁྱེར་བ་དང་། །མོ་མཚན་སྟོན་སོགས་ལོག་པའོ། །དུས་ཀྱིས་ཁ་བླངས་ཆག་པ་ཡིན། །ཁས་བླངས་བྱ་ཞིང་དེ་མོ་བསྟབ། །བསྐང་བཤགས་དྲག་ཏུ་བྱའོ། །ནག་མོ་རེ་མ་ཏིའི་རྒྱུད་ལས། །གསང་བའི་དྲོད་<milestone unit="line" n="141.5"/>ཚད་ཀྱི་ལེའུ་སྟེ་གསུམ་པའོ།། །།དེ་ནས་ཡང་དག་བཤད་བྱ་བ། །པྲ་པྲིང་མེ་བྱུང་བ་དང་། །དེ་ཉིད་བརླག་པར་མ་གྱུར་ན། །སྤོགས་པའི་ཆོ་ག་བྱ་བ་ནི། །ནལ་བུའི་རྒྱལ་མཚན་དག་ལས་ནི། །སྲིད་པ་སྤྱི་<milestone unit="line" n="141.6"/>བླུགས་ཞྭ་གོན་ཏེ། །ཁ་རུ་དགྲ་བོའི་མིང་རུས་བརྩང་། །བསྒྲུབ་ཁང་དག་གི་རྩེ་ལ་ཕྱར། །ཁ་ནི་དམིགས་པའི་ཕྱོགས་སུ་བསྟན། ཁུ།་གསུམ་ཨེ་ཡི་ནང་དུ་ནི། ་༑་མའི་ཤིང་གི་མེ་བུས་ལ། །མིང་རུས་ཤ་ཁྲག་སྣ་ཚོགས་<milestone unit="page" n="142"/><milestone unit="line" n="142.1"/>བསྲེག །མོ་ཡིས་བཅུན་པ་འདི་བཟླས་སོ། །མ་མ་ཏིག་ནག་མ་མ་ཏིག་ནག་ནག་མོ་རེ་མ་ཏི་ཙིསྟ་ལ་ཏྲག་རག་ཤ་ཁ་མུ་ཏྲ། །རག་ཤ་དུན་དུན་ཛ་ཛ་ཧྲིང་ཧྲིང་། །སྔགས་ཚོ་ཡང་ནི་འཇུག་ནས་བཟློག །དེ་ལྟར་ལས་<milestone unit="line" n="142.2"/>རྣམས་རྫོགས་པ་དང་། །འབུམ་ཕྲག་གསུམ་ན་ཨ་རོག་ཁྱ། །ཚངས་པ་ཡིན་ཡག་འགྱེལ་འགྱུར་ན། །མི་ཡི་འགྲོ་བ་སྨོས་ཅི་དགོས། །ནག་མོ་རེ་མ་ཏིའི་རྒྱུད་ལས། །མ་གྲུབ་ན་སྤོགས་པའི་ལེའུ་སྟེ་བཞི་པའོ། །དེ་<milestone unit="line" n="142.3"/>ནས་གནོད་སྤྱིན་མ་རུ་རྩེ་ལ་སོགས་པའི་འཁོར་རྣམས་རབ་ཏུ་དགྱེས་ཏེ་མི་སྣང་བར་གྱུར་ཏོ། །ནག་མོ་རེ་མ་ཏིའི་རྒྱུད་ལས། །རྗེས་སུ་ཡི་རངས་པའི་ལེའུ་སྟེ་ལྔ་པའོ།། །།མན་ངག་གི་རྒྱུད་རྫོགས་<milestone unit="line" n="142.4"/>སོ།། །། ༄༅། །རྒྱ་གར་སྐད་དུ། །མ་མ་ཨ་ཤག་ལ་ཏ་ར༷༷ ཤ་ཙག་གྲ་དྷ་ན་ཚེས་མ་ར་ཡ་ཏན་ཏྲ་ནཱ་མ། །བོད་སྐད་དུ། །མ་མོ་གནམ་ལྕགས་ཐོག་གི་བུ་ཡུག་མ་འཇིག་རྟེན་གནམ་ལྕགས་ཐོག་གི་འཁོར་</p></div1>
        </body>
    </text>
</TEI.2>