<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0553-text.xml">
    <teiHeader lang="tib">
        <fileDesc>
            <titleStmt>
                <title><!--chu gri 'bar bas dbang sde spros pa gcod pa zhes bya ba/_ska ba dpal brtsegs kyis bsgyur ba/-->ཆུ་གྲི་འབར་བས་དབང་སྡེ་སྤྲོས་པ་གཅོད་པ་ཞེས་བྱ་བ། སྐ་བ་དཔལ་བརྩེགས་ཀྱིས་བསྒྱུར་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0553-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=99.1; end=112.6--><milestone unit="page" n="99"/><milestone unit="line" n="99.1"/>༄༅། །རྒྱ་གར་སྐད་དུ། །བོད་སྐད་དུ། །ཆུ་གྲི་འབར་བས་དབང་སྡེ་སྤྲོས་པ་གཅོད་པ་ཞེས་བྱ་བ། །མཚོན་མེད་བརྗོད་ལས་འདས་པའི་ཀུན་ཏུ་བཟང་པོ་ཉིད་ལ་ཕྱག་འཚལ་ལོ། །རྡོ་རྗེ་སེམས་དཔའ་ལ་སོགས་<milestone unit="line" n="99.2"/>ལ། །དབང་སྡེ་སྤྲོས་བཅད་བཤད་པར་བྱའོ། །རྡོ་རྗེ་སེམས་དཔའ་སྐུ་ཡི་དབང་། །ཨུ་རྒྱན་དགའ་རབ་རྡོ་རྗེ་ཐོབ། །དགའ་རབ་རྡོ་རྗེའི་དབང་ཆེན་ཡང་། །འཇམ་དཔལ་བཤེས་གཉེན་བདག་གིས་ཐོབ། །འཇམ་དཔལ་<milestone unit="line" n="99.3"/>བཤེས་གཉེན་དབང་མཆོག་དེ། ཁྲེ་རི་སིང་ཧ་བཀའ་ཡིས་དབང་། །ཨུ་རྒྱན་གུ་རུ་པདྨས་ཐོབ། །འཁས་པའི་དབང་ཐོབ་དབང་གི་ཆུ་བོ་བཞི། །དབང་གི་སྤྲོས་གཅོད་བཤད་པར་བྱ། །ཐེག་པ་འོག་མའི་དབང་སྡེ་<milestone unit="line" n="99.4"/>དང་། །རྫོགས་པ་ཆེན་པོའི་དབང་སྡེའོ། །ཐེག་པ་འོག་མའི་དབང་སྡེ་ནི། །དབང་གི་ཆུ་བོ་བཅོ་བརྒྱད་ནི། །དེ་དག་རྒྱས་པར་འདིར་མ་བཤད། །གཞན་དུ་ཞིབ་པར་གསུངས་པས་སོ། །མ་སྨིན་སྨིན་པར་བྱེད་པ་<milestone unit="line" n="99.5"/>དང་། །སྨིན་པ་གྲོལ་བར་བྱེད་པ་དང་། །གསང་སྔགས་སྒོ་ནི་དབང་ལ་ཐུག །དབང་གིས་སྣོད་དང་ལྡན་པར་བྱེད། །དབང་རྣམས་རྫོགས་པར་མ་བྱས་ཤིང་། །སློབ་དཔོན་གཉེས་པར་མ་བྱས་ན། །ཉན་པ་ལ་སོགས་<milestone unit="line" n="99.6"/>རྩོམ་་པ་རྣམས། འབྲས་བུ་མེད་ཅིང་བརླག་པར་འགྱུར། །དཔེ་ནི་རྫ་སོ་མ་གཏང་བའི། །སྣོད་དུ་ཆུ་ནི་བླུག་གྱུར་ན། །རྫ་ཡང་འཆག་ལ་ཆུ་ཡང་འབོ། །འབྲས་བུ་རྡོ་རྗེའི་ཐེག་པ་ཡང་། །དབང་གིས་སྨིན་པར་མ་བྱས་<milestone unit="page" n="100"/><milestone unit="line" n="100.1"/>པར། །གསང་སྔགས་ཐེག་པ་ཉན་ན་ཡང་། །རང་ཡང་བརླག་ལ་ཆོས་ཀྱང་འཆོར། །དེ་ཕྱིར་དབང་སྡེའི་དབྱེ་བ་ལ། །དང་པོ་བུམ་པའི་དབང་སྡེ་དང་། །གཉིས་པ་གསང་བའི་དབང་སྡེ་དང་། །གསུམ་པ་ཤེས་རབ་ཡེ་<milestone unit="line" n="100.2"/>ཤེས་དབང་། །བཞི་པ་རིན་ཆེན་ཚིག་དབང་ངོ་། །དབང་རྣམ་པ་གཉིས་དང་། །དབང་དེས་གཏད་པ་དང་། །དབང་མདོར་བསྡུས་དང་། །དབང་རིན་ཆེན་འཁོར་ལོ་དང་། །རྡོ་རྗེ་དབང་པོ་རབ་འབྱམ་གྱི་དབང་སྡེ་<milestone unit="line" n="100.3"/>དང་། །དེ་དག་ཆོ་ག་སྒྲུབ་ཐབས་རྣམས། །རང་རང་དཀྱུས་ན་རྒྱས་པར་ཞིབ། །འདི་རུ་བཤད་པར་མི་བྱའོ། །རྫོགས་པ་ཆེན་པོའི་དབང་སྡེ་ནི། །འདི་རུ་རྒྱས་པར་བཤད་པར་བྱ། །ཐེག་པ་འོག་མའི་དབང་སྡེ་<milestone unit="line" n="100.4"/>རྣམས། །རྫོགས་ཆེན་དབང་སྡེར་ལ་འདའ་བོ། །རྫོགས་ཆེན་དབང་སྡེ་བཅོ་བརྒྱད་ནི། །སྔ་འགྱུར་ལྔ་དང་ཕྱི་འགྱུར་བཅུ་གསུམ་ལ། །དབང་གི་སྒྲུབ་ཐབས་བཅོ་བརྒྱད་དོ། །རྒྱལ་ཐབས་སྤྱི་བླུགས་དབང་བསྐུར་<milestone unit="line" n="100.5"/>ལ། །མཐའ་དབུས་མེད་པའི་ཀློང་ཆེན་དུ། །བཟུང་བ་མེད་པའི་ས་ཕྱོགས་སུ། །ཆོས་ཉིད་དབྱིངས་ཀྱི་མཆོད་ཁང་དུ། །མི་འགྱུར་དབྱིངས་ཀྱི་དཀྱིལ་འཁོར་ལ། །མཉམ་པ་ཉིད་ཀྱི་ཆག་ཆག་གདབ། །འགྱུར་བ་མེད་<milestone unit="line" n="100.6"/>པའི་ཐིག་ཅིག་གདབ། །ཡེ་ཤེས་ལྔ་ཡི་ས་ཚོན་བཀྱེ། །སེམས་ཉིད་རིན་ཆེན་མེ་ཏོག་བཀྲམ། །བྱང་ཆུབ་སེམས་ཀྱི་དཀྱིལ་འཁོར་དུ། །སློབ་མ་་འཇུག་པར་འདོད་པ་རྣམས། །དད་པའི་ཆུ་ཡིས་ཁྲུས་བྱས་ཏེ། །ཉོན་<milestone unit="page" n="101"/><milestone unit="line" n="101.1"/>༄༅། །མོངས་དྲི་མ་དག་བྱས་ལ། །ཡོལ་བའི་ཕྱི་ལོག་ཉིད་དུ་བསྡད། །སྐལ་ལྡན་རིན་ཆེན་སློབ་མ་དེས། །དད་པ་ཤེས་རབ་ལྡན་བྱས་ལ། །གུས་པའི་ཚུལ་གྱིས་གསོལ་བ་གདབ། །ཨེ་མ་ཧོ། །བདག་ཅག་ཉོན་<milestone unit="line" n="101.2"/>མོངས་དབང་གིས་ན། །ཐོག་མ་མེད་པའི་དུས་ཉིད་ནས། །ད་ལྟའི་མཐའ་ལ་ཐུག་པ་མྲ །ཁམས་གསུམ་འཁོར་བའི་འདམ་དུ་བྱིང་། ཁོ༑ས་རབ་མིག་ལོང་མ་རིག་པས། །གཟུང་འཛིན་གཉིས་ཀྱི་སྒྲོག་ཏུ་ཆུད། །རེ་<milestone unit="line" n="101.3"/>དོགས་གཉིས་ཀྱི་ལྕག་གིས་བྲབས། །ཕྱོགས་རིས་གཉིས་ཀྱི་མཐའ་ལ་ཞེན། །ཆགས་སྡང་གཉིས་ཀྱི་གཏན་ཁར་ཆགས། །འཇིག་རྟེན་ཆོས་བརྒྱད་སྤྱོད་སྤྱོད་ནས། །ཡང་དག་སངས་རྒྱས་མ་རྟོགས་པས། །དུས་གསུམ་<milestone unit="line" n="101.4"/>བཞུགས་པའི་སངས་རྒྱས་དང་། །བླ་མ་མ་ཧྭ་གུ་རུ་རྣམས། །རྟོག་ཐབས་སྣང་བ་མཛད་དུ་གསོལ། །ཐུགས་ཀྱི་སྒྲོམ་དུ་རིན་ཆེན་བཅུད། །སངས་རྒྱས་ཆོས་སྐུ་ཐོབ་སླད་དུ། །རྫོགས་པར་བདག་ལ་བསྟན་དུ་<milestone unit="line" n="101.5"/>གསོལ། །ཅེས་ཡོན་ཕུལ་ལ་དེ་སྐད་གསོལ་བ་གདབ་བོ། །དེ་ནས་མ་ཧྭ་གུ་རུས་འདི་སྐད་བརྗོད་དོ། །བུ་ཁྱོད་སྐལ་ལྡན་རིགས་ཀྱི་གཙོ། །ཐོག་མ་མེད་པའི་དུས་མཐའ་ནས། །མ་རིག་པ་ཡི་ལིང་ཐོག་གིས། །ཡེ་ཤེས་<milestone unit="line" n="101.6"/>མིག་ལོང་བདག་གིས་དབྱེ། །ཡང་དག་སངས་རྒྱས་ང་ཡིས་བསྟན། །འཁོར་བའི་འདམ་ནས་ང་ཡིས་གདོན། །གཟུང་འཛིན་སྒྲོག་ནས་ང་ཡིས་དགྲོལ། །ཆགས་སྡང་གཉིས་ནས་ང་ཡིས་གདོན། །ཀུན་གཞི་འོད་གསལ་<milestone unit="page" n="102"/><milestone unit="line" n="102.1"/>དཀྱིལ་འཁོར་དུ། །དོན་དམ་ཆོས་སྐུའི་ལྷ་དང་སྤྲད། །ངང་དངས་རིན་ཆེན་སྣ་ཚོགས་བསྟན། སྐལ་ལྡན་བུ་ཁྱོད་ཚུར་ཤོག་ཅིག །ཅེས་གསུངས་ཏེ། །དེ་ནས་སློབ་མས་ཡོལ་བའི་ནང་དུ་འོངས་ཏེ། །ལྷ་ཕྱག་གསུམ་བྱས་<milestone unit="line" n="102.2"/>ཏེ། །པུས་མོ་བཙུགས། །ཐལ་མོ་སྦྱར་ཏེ། །མེ་ཏོག་དཀྱིལ་འཁོར་ལ་དོར་ནས། །འདི་སྐད་དུ་གསོལ་བ་གདབ། །ཐོག་མ་མེད་པའི་དུས་ཉིས་ནས། །ཆོས་ཉིད་མ་དང་མ་ཕྲད་པ། །དེ་དང་ཕྲད་ཐབེ་བསྟན་དུ་<milestone unit="line" n="102.3"/>གསོལ། །འོད་གསལ་ཆོས་ཉིད་མ་རྟོགས་པ། །དེ་ཡི་རྟོགས་ཐབས་བསྟན་དུ་གསོལ། །འགྱུར་མེད་ཆོས་སྐུ་ལྷུན་གྲུབ་ཏེ། །སྐལ་ལྡན་བདག་ལ་བསྟན་དུ་གསོལ། །ཆོས་ཉིད་ཀློང་ཡངས་ཀྱི་དཀྱིལ་འཁོར་དེ། །སྔར་མ་<milestone unit="line" n="102.4"/>མཐོང་བས་བསྟན་དུ་གསོལ། །ཅེས་གསོལ་པ་དང་། །དེ་ནས་སློབ་དཔོན་གྱིས་སློབ་མའི་མིག་ཕྱེ་ནས། །འདི་སྐད་དོ། །ཨེ་མ་ཧོ། །བུ་ཁྱོད་སྐལ་ལྡན་རིགས་ཀྱི་གཙོ། །ཡན་ལག་བུ་ཡི་ཤེས་པ་རྣམས། །སྙིང་པོ་ཆོས་<milestone unit="line" n="102.5"/>ཉིད་མ་ལ་ཐིམ། །མ་རིག་མུན་པའི་མིག་ཕྱེ་བས། །འོད་གསལ་ཆོས་ཉིད་རྟོགས་གྱུར་ཅིག །མི་འགྱུར་ཆོས་སྐུ་དངོས་མེད་དེ། །སྐལ་ལྡན་བུ་ལ་གནས་པས་ན། །དངོས་མེད་དབྱིངས་སུ་རྒྱས་ཐོབ་ལ། །འགྱུར་བ་<milestone unit="line" n="102.6"/>མེད་པའི་ངང་ལ་ཞོག །སྣང་སྲིད་མ་བཅོས་དཀྱིལ་འཁོར་དུ། །ཆོས་དབྱིངས་སྣང་ལ་རང་བཞིན་མེད། །དགག་བསྒྲུབ་སྤོང་ལེན་མེད་པ་ཡི། །སོར་བཞག་དབྱེ་གསལ་མེད་པ་དེ། །མཉམ་ཉིད་ངང་གིས་བལྟར་བར་<milestone unit="page" n="103"/><milestone unit="line" n="103.1"/>༄༅། །བྱ། །གཉིས་སུ་མེད་པའི་ངང་ལ་གཞོག །སྣང་སྲིད་རྒྱ་ཐེག་དབང་བསྐུར་བས། །སངས་རྒྱས་ཐམས་ཅད་རང་ལ་རྫོགས། །སྲིད་པ་ཐམས་ཅད་ལུགས་སུ་བླུག །ཅེས་སྲིད་པ་རིག་པ་སྤྱི་བླུགས་ཀྱི་དབང་<milestone unit="line" n="103.2"/>བསྐུར་རོ། །གསང་བའི་ངོ་བོ་ཇི་ལྟར་གནས་པ་དང་། །བུམ་པའི་དབང་དང་གསང་བའི་དབང་། །ཡེ་ཤེས་དབང་དང་རིན་ཆེན་ཚིག་དབང་རྣམས། །དབང་བསྐུར་འབྱུང་བའི་རིམ་པ་ཇི་ལྟར་ལགས། །དེ་ཡི་འབྱུང་<milestone unit="line" n="103.3"/>ལུགས་བསྐུར་ལུགས་བསྟན་པ་ལ། །ཐོག་མ་ཐ་མ་མེད་པའི་དུས་ཉིད་ནས། །ཡོད་མེད་སྟོང་དང་མི་སྟོང་དབྱེར་མེད་པའི། །སངས་རྒྱས་སེམས་ཅན་མེད་པའི་རང་བཞིན་ཡང་། །རང་རིག་རང་གསལ་ཆོས་སྐུའི་མིང་<milestone unit="line" n="103.4"/>མེད་དེ། །གཞི་རྩ་མེད་པའི་ཀུན་གཞི་སྙིང་པོའི་དབང་། །ཆོས་རྣམས་ཀུན་གྱི་རྩ་བར་དབང་བསྐུར་བས། །བསྐུར་བས་སྐྱོན་མེད་ངེས་པར་འབྱུང་བས་ན། །དབང་བསྐུར་ངེས་པས་མིང་གི་འབྲས་བུ་ཐོབ། །ཆོས་སྐུ་རང་<milestone unit="line" n="103.5"/>གསལ་ཕྱི་དེ་བུམ་ཉིད་སྣོད། །རང་རིག་མི་རྟོག་ནང་དེ་དབང་ཉིད་བཅུད། །བུམ་པ་ཀུན་གྱི་གཞི་མར་ཡེ་གནས་པས། །དབང་བསྐུར་ཐོག་མཐའ་མེད་པས་དང་པོའོ། །ཆོས་ཉིད་རང་གསལ་མོ་དེ་ཤེས་རབ་<milestone unit="line" n="103.6"/>དབང་། །རིག་པ་ཕོ་དེ་ཐབས་ཉིད་ཕ། །གསང་བ་ཡེ་ནས་གསང་བ་ལྷུན་གྲུབ་གསང་བའི་དབང་། །ཐབས་དང་ཤེས་རབ་གཉིས་མེད་བསྐུར་བ་གཉིས། །ཆོས་ཉིད་སྟོང་པ་ཤེས་རབ་ཡིན་ཏེ་མོ། །རང་གི་རིག་<milestone unit="page" n="104"/><milestone unit="line" n="104.1"/>པ་ཐབས་མཆོག་ཡིན་ཏེ་ཕོ། །ཤེས་རབ་ཡེ་ཤེས་གཉིས་མེད་ལྷུན་གྲུབ་པ། །བདེ་བའི་མིང་མེད་བསྐུར་བ་དེ་གསུམ་མོ། །མིང་མེད་སྟོང་པར་གསལ་བས་དངོས་མཚན་མེད། །རང་བྱུང་ཀུན་ལ་ཁྱབ་པས་གསང་བའི་<milestone unit="line" n="104.2"/>དབང་། །འགག་མེད་མ་འགག་དབྱེར་མེད་རིན་པོ་ཆེ། །དབང་གསུམ་ལྷུན་གྲུབ་མིང་བཞི་པོ། །རང་བྱུང་ཡེ་ཤེས་ཆོས་སྐུ་མི་རྟོག་རིག་པས་ནང་། །ཡན་ལག་ཤེས་པ་རྟོགས་པས་ཕྱི། །ཕྱི་ཉིད་དངོས་པོར་མཐོང་བས་<milestone unit="line" n="104.3"/>ཀུན་གྱི་གཞི། །ཡན་ལག་རིག་པའི་མཚན་མ་ལྷུར་བཟུང་སྟེ། །བུམ་པ་དབང་བསྐུར་དང་པོས་འབྱུང་བར་སྟོན། །ཡན་ལག་རིག་པའི་ཆོས་ཉིད་ངང་སངས་པས། །ལྷན་ལྷན་སོང་བ་བྱང་བ་མེད་པར་སྟོན། །ཆོས་ཉིད་<milestone unit="line" n="104.4"/>ངང་དངས་ཡན་ལག་ཕྲད་པའི་སྒྲ། །གསང་བའི་སྒྲ་བྱུང་གསང་བ་བྱུང་བ་དེས། །གསང་བས་དབང་བསྐུར་གསང་བས་གཉིས་པར་གཟུང་། །གསང་བས་བདེ་འབྱུང་བདེ་བའི་མཆོག་ཉིད་དེ། །བདེ་བའི་ངོ་བོ་བརྗོད་དུ་<milestone unit="line" n="104.5"/>མེད་པ་ལ། ཁོ།ས་པའི་རབ་སྟེ་ཤེས་རབ་སྟོང་པ་ཉིད། །ཡེ་ཤེས་དེ་ལ་དེ་བཞིན་ཡེ་ཤེས་དེ། ་།ས་རབ་ཡེ་ཤེས་དབང་བསྐུར་དེ་བཞིན་གསུམ་པ་ཡིན། །བདེ་བའི་ངོ་བོ་མིང་མེད་མཚོན་མེད་ལ། །རང་བྱང་ཡན་<milestone unit="line" n="104.6"/>ལག་སེམས་ཀྱི་རིག་པ་སྟེ། །རིག་པ་སེམས་ཉིད་མཚོན་པའི་བརྡ་ཡིན་ནོ། །མཚོན་པས་བརྡ་ཡི་དབང་བསྐུར་བཞི་པ་སྟེ། །ཆོས་སྐུ་རང་བྱུང་ཡེ་ཤེས་དབྱེར་མེད་པའི། །ཞལ་བསྟན་དབང་བསྐུར་སངས་རྒྱས་འབྲས་<milestone unit="page" n="105"/><milestone unit="line" n="105.1"/>༄༅། །བུ་ཐོབ། །ཐེག་པ་འོག་མའི་སྒོར་ཞུགས་རྣལ་འབྱོར་ལ། །བག་ཆགས་རྟས་པའི་དབང་བསྐུར་བཞི་པ་ཡིས། །མཐོ་རིས་ཐར་པའི་གོ་འཕང་ཐོབ་པ་ཡིན། །དབང་བསྐུར་བའི་རིམ་པའི་དབང་<milestone unit="line" n="105.2"/>སྡེའོ། །གང་གིས་གང་ལ་དབང་བསྐུར་བྱིན་བརླབས་དང་། །ཆོས་སྐུ་རང་བྱུང་ཡེ་ཤེས་དབྱེར་མེད་པའི། །ཞལ་བསྟན་འབྲས་བུས་ངེས་པ་ཇི་ལྟར་ལགས། །གང་གིས་གང་ལ་དབང་བསྐུར་བྱིན་བརླབས་བསྟན་པ་<milestone unit="line" n="105.3"/>ནི། །རང་བྱུང་ལྷུན་གྲུབ་རང་བཞིན་འགྱུར་མེད་པའི། །ཆོས་སྐུ་གསལ་གདམས་འགག་མེད་སྟོན་པ་སྟེ། །རང་བྱུང་ཡེ་ཤེས་མ་འགགས་སྟོན་པ་དེས། །རང་བཞིན་ལྷུན་གྲུབ་དབང་བསྐུར་བྱིན་བརླབས་པ། །རང་<milestone unit="line" n="105.4"/>བྱུང་ཐིག་ལེ་ཆེན་པོར་སངས་རྒྱས་སོ། །རང་བྱུང་ཡེ་ཤེས་མ་འགགས་སྟོན་པ་སྟེ། །རང་བྱུང་ཟེར་གྱི་སྟོན་པ་ཀུན་བཟང་ལ། །རང་བཞིན་ལྷུན་གྲུབ་དབང་བསྐུར་བྱིན་བརླབས་པས། །གཉིས་མེད་ཐིག་ལེ་ཆེན་པོར་<milestone unit="line" n="105.5"/>སངས་རྒྱས་སོ། །ཡན་ལག་ཟེར་གྱི་སྟོན་པ་ཀུན་བཟང་དེས། །སྡུད་པའི་གསང་བདག་རྡོ་རྗེ་སེམས་དཔའ་ལ། །རང་བཞིན་དབང་བསྐུར་ཅིག་ཏུ་བྱིན་བརླབས་ཏེ། །སེམས་ཉིད་ཐིག་ལེ་ཆེན་པོར་སངས་རྒྱས་<milestone unit="line" n="105.6"/>སོ། །ཡན་ལག་ཟེར་གྱི་སྟོན་པ་ཀུན་བཟང་དེས། །ཆོས་སྐུ་རང་བྱུང་ཡེ་ཤེས་ལ། །ཀུན་ཏུ་བཟང་པོ་ངང་ཉིད་ནམ་མཁའ་ལ། །ངང་ལ་ངང་ཉིད་ནམ་མཁའི་ངང་བསྟན་པས། །ཆོས་སྐུ་རང་རིག་ནམ་མཁའི་ངང་ཉིད་<milestone unit="page" n="106"/><milestone unit="line" n="106.1"/>དང་། །རང་བྱུང་ཡེ་ཤེས་རང་རིག་ནམ་མཁའ་གཉིས། །དབྱེར་མེད་ཅིག་སྟེ་གསལ་གདངས་ཉིད་ཀྱི་ངང་། །གཅིག་དང་ཐ་དད་དག་ལས་གྲོལ་བའོ། །རང་བཞིན་དབང་བསྐུར་ལ་ཡང་རྣམ་གཉིས་ཏེ། །ཕྱི་ཡི་རང་<milestone unit="line" n="106.2"/>བཞིན་ལྷུན་གྲུབ་དབང་བསྐུར་དང་། །ཁྱད་པར་ངང་བཞིན་ལྷུན་གྲུབ་དབང་བསྐུར་རོ། །ཕྱི་ཡི་རང་བཞིན་ལྷུན་གྲུབ་དབང་བསྐུར་རྣམ་བཞི་སྟེ། །རང་བཞིན་ལྷུན་གྲུབ་བུམ་པའི་དབང་བསྐུར་དང་། །གསང་བའི་<milestone unit="line" n="106.3"/>དབང་དང་ཤེས་རབ་ཡེ་ཤེས་དབང་། །དབྱེར་མེད་མཚོན་པའི་དབང་སྡེ་བཞི་པའོ། །རང་བཞིན་ལྷུན་གྲུབ་བུམ་པའི་དབང་བསྐུར་ལ། །ཆོས་སྐུ་རིག་མེད་ཕྱི་སྟེ་བུམ་ཉིད་དབང་། །རང་བྱུང་ཡེ་ཤེས་ནང་སྟེ་ངང་ཉིད་<milestone unit="line" n="106.4"/>གཉིས། །ཕྱི་ནང་གཉིས་སུ་མེད་པ་བུམ་པའི་དབང་། །རྫོགས་ཆེན་དབང་པོ་ཡང་རབ་གྱུར་བ་ལ། །རང་བྱུང་གཉིས་མེད་གསང་བའི་དབང་བསྐུར་བས། །གཉིས་མེད་ངང་གསལ་ཆེན་པོར་སངས་རྒྱས་སོ། །བཞི་པ་<milestone unit="line" n="106.5"/>རང་བཞིན་ལྷུན་གྲུབ་སངས་རྒྱས་ལ། །ཆོས་སྐུ་རིག་པ་མིང་མེད་མཚོན་མེད་དང་། །རང་བྱུང་ཡེ་ཤེས་མིང་མེད་མཚོན་མེད་པ། །མཚོན་པ་མིང་མེད་མཚོན་པ་བཞི་པའི་དབང་། །རྫོགས་ཆེན་དབང་པོ་ཡང་རབ་གྱུར་<milestone unit="line" n="106.6"/>པ་ལ། །རངབཞིན གཉིསམེདབརྡ་ཡི་དབང་བསྐུར་བས། །གཉིས་མེད་ངང་དངས་ཆེན་པོར་སངས་རྒྱས་སོ། །ཁྱད་པར་ལྷུན་གྲུབ་དབང་བསྐུར་ལ་ཡང་བཞི། །རང་བཞིན་བུམ་པའི་དབང་དང་གསང་བའི་<milestone unit="page" n="107"/><milestone unit="line" n="107.1"/>༄༅། །དབང་། །ཤེས་རབ་ཡེ་ཤེས་དབང་དང་ཚིག་དབང་བཞི། །རང་བཞིན་ལྷུན་གྲུབ་བུམ་པ་ལ་ཡང་བཞི། །ཆོས་སྐུ་རང་བྱུང་ཡེ་ཤེས་དབྱེར་མེད་བུམ་པ་དང་། །དབྱེར་མེད་མིང་མེད་མཚོན་མེད་བཞི་<milestone unit="line" n="107.2"/>པའོ། །ཆོས་སྐུ་བྱིན་པའི་དབང་བསྐུར་བྱིན་བརླབས་ནི། །སྐྱེ་ མེད་རང་གསལ་འགྱུར་མེད་ཡེ་ཉིད་བུམ། །བཅོས་པ་མེད་པའི་རང་བཞིན་ངང་གིས་གསང་། །སྐྱེ་མེད་བཅོས་པ་མེད་པའི་དབང་། །རྫོགས་ཆེན་<milestone unit="line" n="107.3"/>དབང་པོ་རབ་ཏུ་གྱུར་པ་ལ། །ཆོས་སྐུ་རང་གསལ་བུམ་པས་དབང་བསྐུར་པས། །ཆོས་སྐུ་འགྱུར་བ་མེད་པའི་བྱིན་བརླབས་ཏེ། །སངས་རྒྱས་ཆོས་སྐུར་དབང་བསྐུར་ཐོབ་གྱུར་པའོ། །རང་བྱུང་ཡེ་ཤེས་དབང་བསྐུར་<milestone unit="line" n="107.4"/>བྱིན་བརླབས་པས། །མ་སྐྱེས་མི་འགྱུར་ཡེ་ཤེས་ཡེ་ཉིད་བུམ། །མ་བཅོས་པ་ཡི་རང་བཞིན་ཡེ་ཤེས་གཉིས་མེད་པ། །མ་སྐྱེས་མི་འགྱུར་ཡེ་ཤེས་བུམ་པའི་དབང་། །རྫོགས་ཆེན་དབང་པོ་རབ་ཏུ་གྱུར་པ་ལ། །རང་རྒྱོང་<milestone unit="line" n="107.5"/>ཡེ་ཤེས་དབང་བསྐུར་བྱིན་བརླབས་པས། །རང་བྱུང་་ཡེ་ཤེས་མི་འགྱུར་བྱིན་བརླབས་ཏེ། །སྐུ་ཡི་ཡེ་ཤེས་གསུང་གི་དབང་བསྐུར་པའོ། །ཆོས་སྐུ་ཡེ་ཤེས་གཉིས་མེད་བུམ་དབང་ནི། །སྐྱེ་མེད་མ་སྐྱེ་གཉིས་མེད་ཡེ་ཉི་ད་<milestone unit="line" n="107.6"/>བུམ། །བཅོས་མེད་མ་བཅོས་གཉིས་མེད་རང་གསལ་བས། །ཆོས་སྐུ་ཡེ་ཤེས་གཉིས་མེད་བུམ་པའི་དབང་། །རྫོགས་ཆེན་དབང་པོ་རབ་ཏུ་གྱུར་པ་ལ། །སྐྱེ་མེད་མ་སྐྱེས་གཉིས་མེད་དབང་བསྐུར་བས། །གཉིས་<milestone unit="page" n="108"/><milestone unit="line" n="108.1"/>མེད་ཐིག་ལེ་ཆེན་པོར་བྱིན་བརླབས་པས། །སྐུ་ཡི་ཐུགས་ཀྱི་གཉིས་མེད་དབང་བསྐུར་རོ། །མིང་མེད་གཉིས་མཚོན་བུམ་པའི་བྱིན་བརླབས་ནི། །ཆོས་སྐུ་ཡེ་ཤེས་མིང་མེད་བརྡ། །མིང་མེད་གསུམ་པོ་མཚོན་པས་བརྡ་<milestone unit="line" n="108.2"/>དང་དབང་། །མིང་མེད་གསུམ་གྱི་ངང་དུ་བྱིན་བརླབས་ཏེ། །མིང་མེད་ལྷུན་གྲུབ་བརྡ་ཡིས་དབང་བསྐུར་རོ། །རང་བཞིན་ལྷུན་གྲུབ་གསང་བའི་དབང་ལ་རྣམ་བཞི་སྟེ། །ཆོས་སྐུ་གསང་བའི་དབང་བསྐུར་བྱིན་བརླབས་<milestone unit="line" n="108.3"/>ནི། །སྤྲོས་མེད་རང་གསལ་རྫོགས་ཆེན་ཡེ་ཉིད་དབང་། །བརྗོད་དུ་མེད་པའི་རང་བཞིན་རང་གསལ་བ། །སྤྲོས་མེད་བརྗོད་དུ་མེད་པའི་གསང་བ་ཉིད། །རང་བཞིན་ལྷུབ་གྲུབ་ཆོས་སྐུ་གསང་བའི་དབང་། །རྫོགས་ཆེན་<milestone unit="line" n="108.4"/>དབང་པོ་རབ་ཏུ་གྱུར་པ་ལ། །ཆོས་སྐུ་རང་གསལ་གསང་བའི་དབང་བསྐུར་བས། །ཆོས་སྐུ་སྤྲོས་པ་མེད་པའི་བྱིན་བརླབས་ཏེ། །ཆོས་སྐུ་གསང་དབང་ཆོས་སྐུར་དབང་བསྐུར་བའོ། །རང་བྱུང་ཡེ་ཤེས་གསང་བའི་<milestone unit="line" n="108.5"/>དབང་བསྐུར་བས། །མ་སྤྲོས་ཡེ་ཤེས་ཆེན་པོར་བྱིན་བརླབས་ཏེ། །རང་བྱུང་ཡེ་ཤེས་གསང་བའི་དབང་བསྐུར་བའོ། །ཆོས་སྐུ་ཡེ་ཤེས་གསང་བའི་དབང་གཉིས་མེད་ནི། །སྤྲོས་མེད་མ་བཅོས་གཉིས་མེད་ཡེ་ཉིད་<milestone unit="line" n="108.6"/>གསང་། །བརྗོད་མེད་མ་བརྗོད་དབྱེར་མེད་རང་གསལ་བ། །ཆོས་སྐུ་ཡེ་ཤེས་གཉིས་མེད་གསང་བ་ཉིད། །རང་་བཞིན་ལྷུན་གྲུབ་གཉིས་མེད་གསང་བའི་དབང་། །རྫོགས་ཆེན་དབང་པོ་རབ་ཏུ་གྱུར་པ་ལ། །ཆོས་སྐུ་<milestone unit="page" n="109"/><milestone unit="line" n="109.1"/>༄༅། །ཡེ་ཤེས་དབྱེར་མེད་དབང་བསྐུར་བས། །སྤྲོས་མེད་མ་སྤྲོས་གཉིས་མེད་བྱིན་བརླབས་ཏེ། །གཉིས་མེད་གསང་བའི་དབང་བསྐུར་བའོ། །མིང་མེད་གསུམ་མཚོན་དབང་བསྐུར་བ་ནི། །ཆོས་སྐུ་མིང་མེད་<milestone unit="line" n="109.2"/>གསང་དབང་མཚན་པ་དང་། །ཡེ་ཤེས་མིང་མེད་གསང་དབང་མཚོན་པ་དང་། །གཉིས་མེད་མིང་མེད་གསང་དབང་མཚོན་པའི་དབང་། །མིང་མེད་དབང་གསུམ་གསང་དབང་མཚོན་པའི་དབང་། །རྫོགས་ཆེན་དབང་<milestone unit="line" n="109.3"/>པོ་ཡང་རབ་གྱུར་པ་ལ། །མིང་མེད་གསང་དབང་མཚོན་པའི་དབང་བསྐུར་བས། །མིང་མེད་གསུམ་གྱི་ངང་དུ་བྱིན་བརླབས་ཏེ། །མིང་གསུམ་མེད་པ་བརྡ་ཡི་དབང་བསྐུར་བའོ། །ཤེས་རབ་ཡེ་ཤེས་ལྷུན་གྲུབ་དབང་ལ་<milestone unit="line" n="109.4"/>རྣམ་བཞི་སྟེ། །གཡོ་མེད་རང་གསལ་སྐྱེ་མེད་བྱིན་བརླབས་ཉིད། །འགྱུར་མེད་པའི་རང་བཞིན་རང་གསལ་ཡེ། །བཅོས་པ་མེད་པའི་ཆོས་ཉིད་བདེ་བར་ཤེས། །བཅོས་པ་མེད་པའི་ཤེས་རབ་ཡེ་ཤེས་ནི། །ཆོས་སྐུ་ལྷུན་<milestone unit="line" n="109.5"/>གྲུབ་ཤེས་རབ་ཡེ་ཤེས་དབང་། །རྫོགས་ཆེན་དབང་པོ་རབ་ཏུ་གྱུར་པ་ལ། །ཆོས་སྐུ་ཤེས་རབ་ཡེ་ཤེས་དབང་བསྐུར་བས། ཆོས་སྐུ་འགྱུར་བ་མེད་པའི་བྱིན་བརླབས་ཏེ། །ཆོས་སྐུ་བདེ་བ་ཆེན་པོ་དབང་བསྐུར་<milestone unit="line" n="109.6"/>བའོ མ་བཅོས་རང་གསལ་མ་སྐྱེས་ཤེས་རབ་ཉིད། །མི་འགྱུར་བ་ཡི་རང་བཞིན་ཡེ། །མ་བཅོས་པ་ཡིརངབཞིནབདེབརཤེས། །ཡེ་ཤེས་ལྷུན་གྲུབ་ཤེས་རབ་ཡེ་ཤེས་དབང་། །རྫོགས་ཆེན་དབང་པོ་རབ་ཏུ་གྱུར་<milestone unit="page" n="110"/><milestone unit="line" n="110.1"/>པ་ལ། །ལྷུན་གྲུབ་ཤེས་རབ་ཡེ་ཤེས་དབང་བསྐུར་བས། །ཡེ་ཤེས་མི་འགྱུར་བ་ཡི་དབང་དུ་བྱིན་བརླབས་ཏེ། །རང་བྱུང་ཡེ་ཤེས་བདེ་བའི་དབང་བསྐུར་པའོ། །གཡོ་མེད་ ་གཡོ་གཉས་མེད་ཤེས་རབ་ཉད། །འགྱུར་<milestone unit="line" n="110.2"/>མེད་མི་འགྱུར་གཉིས་མེད་རང་བཞིན་མེད། །བཅོས་མེད་མ་བཅོས་དབྱེར་མེད་ལྷུན་གྲུབ་ཤེས། །གཉིས་མེད་ལྷུན་གྲུབ་ཤེས་རབ་ཡེ་ཤེས་དབང་། །རྫོགས་ཆེན་དབང་པོ་རབ་ཏུ་གྱུར་པ་ལས། །གཉིས་མེད་ཤེས་རབ་<milestone unit="line" n="110.3"/>ཡེ་ཤེས་དབང་བསྐུར་བས། །གཡོ་མེད་གཉིས་མེད་བྱིན་བརླབས་ཏེ། །གཉིས་མེད་ཤེས་རབ་ཡེ་ཤེས་དབང་བསྐུར་བའོ། །མིང་མེད་གསུམ་མཚོན་ཤེས་རབ་དབང་། །རྫོགས་ཆེན་དབང་པོ་རབ་ཏུ་གྱུར་པ་<milestone unit="line" n="110.4"/>ལས། །མིང་མེད་གསུམ་གྱི་བརྡ་ཡི་དབང་བསྐུར་བས། །མིང་མེད་གསུམ་གྱི་དབང་བསྐུར་བྱིན་བརླབས་ཏེ། །མིང་མེད་གསུམ་མཚོན་བརྡ་ཡི་དབང་བསྐུར་རོ། །བརྡ་ཡི་དབང་བསྐུར་ལ་ཡང་རྣམ་བཞི་སྟེ། །ཆོས་སྐུ་<milestone unit="line" n="110.5"/>མིང་མེད་ཆོས་སྐུ་མཚོན་བརྡ་དང་། །ཡེ་ཤེས་མིང་མེད་བརྡ་ཡི་དབང་བསྐུར་དང་། །དབྱེར་མེད་གསུམ་ལ་སོགས་པའི་དབང་བསྐུར་བས། །མིང་མེད་མཚོན་པ་མེད་པར་བྱིན་བརླབས་ཏེ། །ནམ་མཁའི་མིང་མེད་བརྡ་<milestone unit="line" n="110.6"/>ཡི་དབང་བསྐུར་བའོ། །ཞལ་བསྟན་འབྲས་བུའི་ངེས་པ་ལ་ཡང་རྣམ་བཞི་སྟེ། །ང་དང་ཁྱད་པར་གཉིས་ཀྱི་ཞལ་བསྟན་པའོ། །སྤྱི་ཡི་རང་བཞིན་ཆོས་སྐུ་ཞལ་བསྟན་པའོ། །ནམ་མཁའི་ངང་དུ་མིང་བཏགས་ནམ་མཁའ་<milestone unit="page" n="111"/><milestone unit="line" n="111.1"/>༄༅། །ཡི། །ནམ་མཁའི་སྙིང་པོ་ནམ་མཁའ་ལྟར་བྱས་ནས། །དེ་ཚེ་ནམ་མཁའི་ཉིད་དུ་འགྱུར་པའོ། །འབྲས་བུ་སངས་རྒྱས་ཉིད་དུ་ངེས་ཐོབ་པའོ། །ཁྱད་པར་ཞལ་བསྟན་པ་ལ་ཡང་རྣམ་གསུལ་སྟེ། །རང་<milestone unit="line" n="111.2"/>བཞིན་ལྷུན་གྲུབ་ཆོས་སྐུའི་ཞལ་བསྟན་པ། །ནམ་ནི་ཆོས་སྐུ་རིག་བྱེད་ཆོས་སྐུའི་རང་བཞིན་ཏེ། །ལྷུན་གྲུབ་རང་བྱུང་མཁའ་ལ་ལྟར་བྱས་ནས། །དེ་ཚེ་རང་བྱུང་ཡེ་ཤེས་ཉིད་དང་དབྱེར་མེད་པའོ། །འབྲས་བུས་རང་བྱུང་<milestone unit="line" n="111.3"/>ཡེ་ཤེས་ངེས་ཐོབ་པའོ། །ཆོས་སྐུ་ཡེ་ཤེས་དབྱེར་མེད་ཞལ་བསྟན་པའོ། །ནམ་ནི་རིག་མེད་ཆོས་སྐུའི་རང་བཞིན་དང་། །མཁའ་ནི་རང་བྱུང་ཡེ་ཤེས་རང་བཞིན་དང་། །གཅིག་དང་ཐ་དད་དག་ལས་གྲོའ།་འགྱུར་<milestone unit="line" n="111.4"/>ཏེ། །གཉིས་མེད་མི་འབྲལ་ནང་དུ་ལྟས་བྱས་ན། །དེ་ཚེ་གཉིས་མེད་གཉིས་སུ་མེད་པར་འགྱུར། །ཆོས་སྐུ་གཉིས་མེད་ཆེན་པོ་ངེས་པར་ཐོབ། །དབང་བཞི་རྫོགས་ཆེན་ཉིད་དུ་བཀྲོལ་པའོ། །དབང་བསྐུར་བཞི་ཡི་<milestone unit="line" n="111.5"/>དབང་སྡེའོ། །སྣང་བ་རྒྱས་འདེབས་དབང་བསྐུར་ནི། །ཕྱི་ནང་གཉིས་མེད་སྣང་ཞིག་སྲིད་པའི་ཆོས། །ཆོས་རྣམས་དབྱེ་བ་མེད་པར་དབང་བསྐུར་རོ། །ཆོས་ཉིད་མ་ལ་བུ་ཡི་དབང་བསྐུར་བས། །མ་ལ་བུ་ཐིམ་ངོ་སྤྲོད་<milestone unit="line" n="111.6"/>དབྱེར་མེད་པས། །འཁྲུལ་གཅོད་ཆོས་ཉིད་ངང་དངས་བྱིན་བརླབས་ཏེ། །སྙིང་པོ་ཆོས་སྐུའི་ཀློང་དུ་དབང་བསྐུར་བས། །གཉིས་མེད་བདེ་བ་ཆེན་པོར་སངས་རྒྱས་སོ། །སྣང་བའི་དངོས་པོ་སེམས་ཀྱི་ཀློང་<milestone unit="page" n="11"/><milestone unit="line" n="11.1"/>དུ་ཐིམ། །གཉིས་མེད་དགག་བསྒྲུབ་མེད་པར་དབང་བསྐུར་བས། །དབྱེ་བསལ་མེད་པར་ཀུན་ཁྱབ་སངས་རྒྱས་སོ། །ཕྱི་ནང་གཉིས་མེད་ཐིག་ལེ་དག་གི་ངང་། །གཉིས་མེད་བྱང་ཆུབ་སེམས་སུ་དབང་བསྐུར་<milestone unit="line" n="11.2"/>བས། །ཐམས་ཅད་སེམས་ཉིད་དབྱིངས་སུ་སངས་རྒྱས་སོ། །དབང་བསྐུར་འབྲས་བུ་ངེས་པར་ཐོབ་པའོ། །རིན་ཆེན་ཆུ་གྲི་འབར་བ་ཡིས། །དབང་སྡེ་དེ་རྣམས་སྤྲོས་གཅོད་ནི། །ཀུན་གཞི་སེམས་ཉིད་ཀློང་<milestone unit="line" n="11.3"/>དཀྱིལ་དུ། །ཐམས་ཅད་ཁྱབ་བརྡལ་འུབ་ཆུབ་པས། །ཐིག་ལེ་ཉག་གཅིག་དབང་བསྐུར་པས། །ཆོས་སྐུ་ཐིག་ལེ་ཆེན་པོར་སྤྲོས་པ་ཆོད་། །སྣང་བ་ཆོས་ཉིད་དཀྱིལ་འཁོར་དུ། །སྒོ་ལྔ་རྟོག་མེད་ཡེ་ཤེས་རང་ཤར་<milestone unit="line" n="11.4"/>བས། །རང་བྱུང་རང་བརླབས་རང་དངས་དབང་བསྐུར་བས། །ཡེ་ཤེད་ཟང་ཐལ་ཆེན་པོར་སྤྲོས་པ་ཆོད། །སྒོ་ལྔ་ཟང་ཐལ་ཆེན་པོ་ལ། །རིག་ཡིད་སེམས་ཀྱི་རྟོག་པ་མ་བཅུག་ན། །གཉིས་མེད་ཆེན་པོར་དབང་བསྐུར་<milestone unit="line" n="11.5"/>བས། །ངང་དངས་རང་སངས་ཆེན་པོར་སྤྲོས་པ་ཆོད། །རིག་པ་ཡུལ་ལ་མ་གཟུང་ན། །གཟལ་དག་འཛིན་མེད་དབང་བསྐུར་བས། །གསལ་གདངས་ཆེན་པོར་སྤྲོས་པ་ཆོད། །བརྗོད་མེད་དོན་གྱི་དཀྱིལ་འཁོར་<milestone unit="line" n="11.6"/>དུ། །བསམ་བརྗོད་མཚོན་ལས་འདས་པ་སྟེ། །མིང་བཏགས་མེད་པར་དབང་བསྐུར་བས། །བརྗོད་ཚད་དྲན་ཚད་ངེས་ཚད་ཀུན། །བློ་བཏགས་རྟོག་པའི་ཚིག་ཡིན་ཏེ། །ཡང་དག་དོན་ལ་ཡི་གེ་མེད། །དོན་དམ་འགྱུར་</p></div1>
        </body>
    </text>
</TEI.2>