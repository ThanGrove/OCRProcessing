<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0119-text.xml">
    <teiHeader lang="tib">
        <fileDesc>
            <titleStmt>
                <title><!--chos thams cad byang chub kyi sems rdzogs pa chen po 'khor ba rtsad nas gcod pa nyi zla dang mnyam pa dri ma med pa'i rgyud/-->ཆོས་ཐམས་ཅད་བྱང་ཆུབ་ཀྱི་སེམས་རྫོགས་པ་ཆེན་པོ་འཁོར་བ་རྩད་ནས་གཅོད་པ་ཉི་ཟླ་དང་མཉམ་པ་དྲི་མ་མེད་པའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0119-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=400.2; end=413.3--><milestone unit="line" n="400.2"/>གར་གྱི་མཁན་པོ་ཤི་སིདྷ་དང་། བོད་ཀྱི་ལོ་ཙྭ་བ་བི་རོ་ཙ་ནས་བསྒྱུར་བའོ།། །། ༄༅། །རྒྱ་གར་སྐད་དུ། །སརྦ་དྷརྨུ་མ་ཧྭ་སརྙི་བོ་དྷི་ཙིསྟ་ས༷་སྭ་ར་མྱུ་ལསྣྲོ་ད་ན་སྲུརུ་ཙནྟྲ་ས་བཱ་མ་ལ་ཏནྟྲ། བོད་<milestone unit="line" n="400.3"/>སྐད་དུ། ཆོས་ཐམས་ཅད་བྱང་ཆུབ་ཀྱི་སེམས་རྫོགས་པ་ཆེན་པོ་འཁོར་བ་རྩད་ནས་གཅོད་པ་ཉི་ཟླ་དང་མཉམ་པ་དྲི་མ་མེད་པའི་རྒྱུད། །བཅོམ་ལྡན་འདས་ཀུན་རིག་རྒྱལ་པོ་ལ་ཕྱག་འཚལ་ལོ། །འདི་སྐད་བཤད་པའི་<milestone unit="line" n="400.4"/>དུས་གཅིག་ན། ཆོས་ཉིད་ཀྱི་མཁའ། དབྱིངས་ཉིད་ཀྱི་ཀློང་། ཡེ་ཤེས་དྲི་མ་མེད་པར་དག་པ། ཆོས་ཀྱི་དབྱིངས་ཀྱི་ཕོ་བྲང་ན། བཅོམ་ལྡན་འདས་དཔལ་ཀུན་ཏུ་བཟང་པོ། ཡངས་པ་ནམ་མཁའ་ལྟ་བུ། སྐྱེ་མེད་བྱ་<milestone unit="line" n="400.5"/>བཙལ་བྲལ་བ། སྤྲོས་བྲལ་ཡེ་ཤེས་ཀྱི་ཀློང་ན་བཞུགས་སོ། །ཉིད་ཀྱི་རང་སྣང་རིག་པའི་འཁོར་ནི། སྐུ་གསུམ་དང་། ཡེ་ཤེས་ལྔ་དང་། ཁམས་གསུམ་དང་། འབྱུང་བ་ལྔ་དང་། དུས་གསུམ་དང་། ཉོན་མོངས་པ་ལྔ་<milestone unit="line" n="400.6"/>དང་། སྣང་ཚུལ་བཅུ་བདུན་ལ་སོགས་ཏེ། གཟུགས་ནས་ཐམས་ཅད་མཁྱེན་པའི་བར་ཐམས་ཅད་འཁོར་རོ། །དེ་ནས་སེམས་དཔའ་རྡོ་རྗེས་གསོལ་པ། །ཨེ་མ་ཧོ་བཅོམ་ལྡན་འདས། །ཡེ་ཤེས་ཉི་ཟླའི་སྙིང་པོ་<milestone unit="page" n="401"/><milestone unit="line" n="401.1"/>༄༅། །ལ། །འཁོར་བའི་དྲི་མ་ཡོད་དམ་མེད། །གཟུང་འཛིན་བློ་ཡི་དྲ་བ་འདི། །རྩད་ནས་གཅོད་ན་ཅི་ལྟར་གཅད། །སྣ་ཚོགས་སྣང་བའི་ཆོས་རྣམས་ཀུན། །བསྡུ་ན་རྣམ་པ་དུ་རུ་འདུས། །བཅོམ་ལྡན་འདས་<milestone unit="line" n="401.2"/>ཀྱིས་བཀའ་སྩལ་པ། །ཉོན་ཅིག་སེམས་དཔའ་རྡོ་རྗེ་ཉོན། །ནམ་མཁའ་ཉི་ཟླ་ག་པུར་ཤེལ། །རིས་མེད་ཀུན་གྱི་དངོས་གཞི་ལ། །རྒྱུ་རྐྱེན་དབང་གིས་སྣང་བ་འདི། །གདོད་ནས་དྲི་མེད་རྣམ་པར་དག །རྟོགས་ཤིག་<milestone unit="line" n="401.3"/>སེམས་དཔའ་རྡོ་རྗེ་རྟོགས། །ཚིག་དྲུག་དོན་དྲུག་རྩལ་དྲུག་སྟེ། །ཆེ་བ་དྲུག་དང་ཐིག་ལེ་དྲུག །འགྲོ་དྲུག་འཁོར་བའི་དྲ་བ་བཅད། །སྒོམས་ཤིས་སེམས་དཔའ་རྡོ་རྗེ་སྒོམས། །ཆོས་ཅན་སྣ་ཚོགས་སྣང་བ་ཀུན། །ཆོས་<milestone unit="line" n="401.4"/>ཉིད་ངང་དུ་རོ་གཅིག་པས། །གདལ་ཁྱབ་བབྲ་ཆུབ་ཐིག་ལེར་འདུས། །སེམས་དཔའ་རྡོ་རྗེས་སླར་གསོལ་པ། །ཨེ་མ་བཅོམ་ལྡན་ཀུན་བྱེད་ཆེ། །ཐོག་མཐའ་གཅོད་པ་དེ་ཡིས་འཚལ། །བསྡུས་དང་རྒྱས་དང་རྣམ་པར་<milestone unit="line" n="401.5"/>རྒྱས། །ཤིན་ཏུ་རྒྱས་དང་ཡོངས་སུ་རྒྱས། །དྲུག་ཚན་ལྔ་ཡིས་བཤད་པ་ནི། །ཐུགས་རྗེ་ཐབས་ཀྱི་རོལ་པ་ལས། །སྟོན་པས་བདག་ལ་བཤད་དུ་གསོལ། །ཉི་ཟླ་དང་མཉམ་པ་དྲི་མ་མེད་པའི་རྒྱུད་ལས། གླེང་གཞིའི་ལེའུ་<milestone unit="line" n="401.6"/>སྟེ་དང་པོའོ།། །།དེ་ནས་བཅོམ་ལྡན་བཀའ་སྩལ་པ། །སྣ་ཚོགས་རང་བཞིན་མི་གཉིས་ཀྱང་། །ཆ་ཤས་ཉིད་དུ་སྤྲོས་དང་བྲལ། །ཇི་བཞིན་བ་ཞེས་མི་རྟོག་ཀྱང་། །རྣམ་པར་སྣང་མཛད་ཀུན་ཏུ་བཟང་། །ཟིན་པས་<milestone unit="page" n="402"/><milestone unit="line" n="402.1"/>རྩོལ་བའི་ནད་སྤངས་ཏེ། །ལྷུན་གྱིས་གནས་པས་བཞག་པ་ཡིན། །ཉི་ཟླ་དང་མཉམ་པ་དྲི་མ་མེད་པའི་རྒྱུད་ལས། རྡོ་རྗེའི་ཚིག་དྲུག་གི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་བཀའ་སྩལ་པ། །ཆོས་དང་<milestone unit="line" n="402.2"/>སེམས་ནི་ཡེ་ནས་གཉིས་སུ་མེད། །སེམས་ཀྱི་རང་བཞིན་བཙལ་ཡང་མི་རྙེད་ན། །གཞན་ལ་འདི་འདྲ་ཞེས་ནི་བསྟན་དུ་མེད། །ཆོས་དང་སེམས་ནི་ཅི་ཡང་མ་ཡིན་པས། །བསྒོམ་པའི་ཚེ་ན་ཅི་ཡང་མི་བསྒོམ་མོ། །རྣམ་<milestone unit="line" n="402.3"/>པར་རྟོག་པའི་མཚན་མ་ཅི་བྱུང་ཡང་། །རྟོག་པ་དེ་ཉིད་ཆོས་ཉིད་ཡིན་ཤེས་ན། །ཆོས་ཀྱི་དབྱིངས་ཉིད་གཞན་ནས་བཙལ་མི་དགོས། །དེ་ལ་གཉེན་པོས་བཅོམ་ཞིང་དགག་ཏུ་མེད། །དེ་ལྟར་དུས་གསུམ་རྣམ་པ་ཐམས་<milestone unit="line" n="402.4"/>ཅད་ཀུན། །ཉིད་ལས་མ་ཡེངས་པ་ནི་ཆོས་ཀྱི་སྐུ། །སྟོབས་སུ་གྱུར་ན་འཇིག་རྟེན་རང་བཞིན་མེད། །ཐུགས་རྗེ་སྤྲུལ་པས་ཀུན་ལ་ཁྱབ་མཛད་ཅིང་། །སེམས་ཅན་རྣམས་ལ་བྱམས་པའི་ཆར་ཆེན་འབེབས། །བསྒོམ་དང་<milestone unit="line" n="402.5"/>བསྒོམ་པར་བྱ་བ་གཉིས་མེད་ན། །དོན་དམ་ངང་ལ་བདེ་བར་གནས་པ་ནི། །བྱང་ཆུབ་སེམས་བསྒོམ་ཞེས་ཀྱང་དེ་ལ་བྱ། །རྟོག་པའི་ཀླུང་ཆེན་མ་ཡེངས་དོན་ལྡན་ན། །རྣམ་དག་བྱང་ཆུབ་སེམས་ཀྱི་བསྒོམ་པ་ཡིན། །ཉི་<milestone unit="line" n="402.6"/>ཟླ་དང་མཉམ་པ་དྲི་མ་མེད་པའི་རྒྱུད་ལས། ཟབ་མོ་དོན་དྲུག་གི་ལེའུ་སྟེ་གསུམ་པའོ།། །།དེ་ནས་བཅོམ་ལྡན་བཀའ་སྩལ་པ། །ཕྱི་དང་ནང་ཀུན་ཆོས་ཀྱི་དབྱིངས། །རྣམ་པར་དག་པའི་སྤྱོད་ཡུལ་ལ། །སངས་<milestone unit="page" n="403"/><milestone unit="line" n="403.1"/>༄༅། །རྒྱས་སེམས་ཅན་གཉིས་མེད་དེ། །ལམ་གྱིས་བཅོས་སུ་ག་ལ་ཡོད། །བསྒྲུབ་མེད་རྩལ་སྤྲུགས་སྨོན་མེད་པའི། །བྱར་མེད་ལྷུན་རྫོགས་སྔ་མ་དེ་ཉིད་དོ། །རྟོག་དཔྱོད་རྣམ་དག་གཉིས་མེད་ཆོས་དབྱིངས་<milestone unit="line" n="403.2"/>ལས། །ལོག་རྟོག་བྱིས་པའི་སྤྱོད་པས་ཅི་ཞིག་བསླུས། །གཉིས་མེད་བདེ་ཆེན་སེམས་ཅན་ཀུན་སྤྱོད་ལ། །འཁྲུལ་པས་ནོར་བའི་ལམ་དུ་བསྟན་པ་ཡང་། །གང་བསྟན་ལམ་ཆེན་དེ་ལས་མི་གཉིས་པར། །མཉམ་པར་<milestone unit="line" n="403.3"/>ཤེས་པས་སངས་རྒྱས་ཀུན་གྱི་རྗེ། །ང་བདག་འཛིན་པས་མུ་སྟེགས་འཁྲུལ་པའི་ལམ། །བྱིས་པས་བསླུས་པའི་ཆོས་སྤྱོད་སྤྱོད་པ་ཡང་། །རྣམ་པར་རྟོག་པའི་ལམ་དུ་བཙུད་པ་ནི། །ཕྱིན་པའི་ལམ་མེད་རྟོགས་དུས་མེད་<milestone unit="line" n="403.4"/>པའོ། །ཆོས་ཉིད་ཆོས་ཚོལ་རྙེད་པར་ག་ལ་འགྱུར། །སློབ་དཔོན་ཚད་མར་མ་གྱུར་སྤྲེའུ་འདྲའི་ལུང་། །བརྟེན་ནས་ལམ་ནོར་རྟོག་པས་ཟིན་ཏ་རེ། །དེ་བས་གསེར་ལ་ནག་ཚུར་་བཏང་འདྲ་ཡི། །སློབ་དཔོན་རིན་ཆེན་ལྟ་<milestone unit="line" n="403.5"/>བུ་མཁས་པ་དེ། །རིན་ཐང་དཔག་ཏུ་མེད་པའི་རིན་གྱིས་བསླུའོ། །ཉི་ཟླ་དང་མཉམ་པ་དྲི་མ་མེད་པའི་རྒྱུད་ལས། རྩོལ་བྲལ་རྩལ་དྲུག་གི་ལེའུ་སྟེ་བཞི་པའོ།། །།དེ་ནས་བཅོམ་ལྡན་བཀའ་སྩལ་པ། །མི་གནས་<milestone unit="line" n="403.6"/>དམིགས་མེད་ཆོས་ཀྱི་སྐུ། །སྤྲོས་མེད་བྱང་ཆུབ་སྙིང་པོའི་དོན། །བདེ་ཆེན་སྤྲུལ་པ་གཉིས་སུ་མེད། །གཞན་ནས་མི་བཙལ་རང་ལས་བྱུང་། །ཟིན་ཆགས་དང་བྲལ་ངང་ཞི་ན། །དངོས་པོ་མེད་པས་རྣམ་པར་<milestone unit="page" n="404"/><milestone unit="line" n="404.1"/>སྤོངས། །བདུད་རྩི་ཆེན་པོའི་རང་བཞིན་ལ། །བཟའ་བའི་ཐབས་ལ་རག་པ་མེད། །ཡངས་སོ་ཆེའོ་ཆོས་ཆེན་པོ། །ཆུང་ངུ་རྣམས་ཀྱི་གཉེན་པོ་ཡིན། །ཆེ་བ་དམིགས་པའི་ཆ་བསྙམས་ནས། །ཆུང་ངུ་དེ་རྣམས་དམིགས་<milestone unit="line" n="404.2"/>དང་བྲལ། །གསུངས་དང་རྒྱས་དང་དམིགས་དང་སྣང་། །སྒྱུ་མཁན་རི་མོའི་རྣམ་པ་བཞིན། །འབྱུང་འཇུག་ཡེ་ཤེས་བྱིང་རྨུགས་དག །དེ་ཡི་དབང་ལས་སྐྱེ་བར་འགྱུར། །བཏང་ངོ་གཞག་གོ་རང་བཞིན་གནས། །འདོད་<milestone unit="line" n="404.3"/>པ་མེད་ཅིང་ལེན་པ་མེད། །བྲོད་པ་རྡུལ་ཙམ་མི་སྐྱེ་ཞིང་། །ཁྱུང་ཆེན་ནམ་མཁར་ལྡིང་བ་བཞིན། །སྤྲོ་བ་མེད་ཅིང་བསྡུ་བ་མེད། །སྟོར་པར་མི་དོགས་བཟའ་བ་མེད། །བཟའ་བའི་ཡུལ་བྲལ་རེ་དོགས་མེད། །རྒྱ་<milestone unit="line" n="404.4"/>མཚོ་འདྲ་བར་ཡེ་གནས་ལ། །ཆོས་རྣམས་སྣ་ཚོགས་འབྱུང་བར་བྱེད། །ཡོན་ཏན་ནམ་མཁའི་མཐའ་དང་མཉམ། །བསྡུ་བའི་གནས་སུ་ངེས་པ་མེད། །བྱང་ཆུབ་སྙིང་པོ་དེ་མ་ཐག །ཏིང་འཛིན་རྒྱལ་པོ་ཆེན་པོ་<milestone unit="line" n="404.5"/>འབྱུང་། །སྣང་བ་རྒྱ་མཚོ་ཆེན་པོ་བཞིན། །མི་རྟོག་ནམ་མཁའི་མཐའ་ལྟར་ཡངས། །ཀུན་ཏུ་བཟང་པོའི་སྤྱོད་ཡུལ་ལ། །སྐྱེ་ཤིང་འཕོ་བའི་གནས་མེད་དེ། །རྒྱུ་རྐྱེན་ཡན་ལག་བཅུ་གཉིས་ཀྱང་། །སྐུར་པ་བཏབ་སྟེ་བཤད་<milestone unit="line" n="404.6"/>པ་ཡིན། །འཁྲུལ་པ་རྣམས་ཀྱི་སྒོ་ཙམ་དུ། །མཁས་པས་དེ་བཞིན་ཤེས་པར་གྱིས། །འགྲོ་བ་རྒྱུད་དྲུག་བསྟན་པ་ཡང་། །དད་པའི་ལམ་དུ་ཤེས་པར་བྱ། །འདོད་སྤྱོད་སྙིང་རྗེས་བརླན་པ་ན། །གང་དུ་དགའ་བས་བྱང་<milestone unit="page" n="405"/><milestone unit="line" n="405.1"/>༄༅། །ཆུབ་སྤྱོད། ཁྲན་པ་སྨད་འཚོང་མཚམས་མེད་ལྔ། །ཁ་ན་མ་ཐོ་འཇིག་རྟེན་སྤོང་། །ཡོངས་སུ་རྫོགས་པས་ཆོས་ཀྱི་རྩི། །བདེ་བ་ཆེ་ལས་གཞན་མེད་དོ། །ཡང་ནི་ཆོས་རྣམས་དེ་ལྷར་ན། །ཆོས་ཀྱི་རང་<milestone unit="line" n="405.2"/>བཞིན་དེ་ཡིན་ཏེ། །ཆོས་ཀྱིས་ཆོས་ནི་བཙལ་བ་ན། །ནམ་མཁས་ནམ་མཁའ་ཚོལ་བ་ནི། །ལྟོས་པའི་ཆོས་ལ་བརྟེན་པ་ནི། །མེ་ཡིས་མེ་ནི་བསད་འདྲ་སྟེ། ཁྲེན་ཏུ་རྙེད་པར་དཀའ་བའོ། །རྣམ་པར་མི་རྟོག་སྙིང་པོ་<milestone unit="line" n="405.3"/>འདི། །ཡོངས་ཀྱི་རྒྱུད་ལ་སྦས་པ་མེད། །མི་ལེན་བྱང་ཆུབ་སྤྱོད་རྣམས་ལ། །སྣང་བ་ཀུན་ཏུ་ཇི་བཞིན་གནས། །ཉི་ཟླ་དང་མཉམ་པ་དྲི་མ་མེད་པའི་རྒྱུད་ལས། ཡངས་པ་ཆེ་བ་དྲུག་གི་ལེའུ་སྟེ་ལྔ་པའོ།། །།དེ་ནས་<milestone unit="line" n="405.4"/>བཅོམ་ལྡན་བཀའ་སྩལ་པ། །རྡོ་རྗེ་སེམས་དཔའ་ནམ་མཁའ་ཆེ། །ཀུན་བཟང་ཡངས་པ་ཆོས་ཀྱི་དབྱིངས། །རྣམ་དག་ལམ་ཆེན་ཀུན་བགྲོད་ཕྱིར། །མི་སྐྱེ་མི་འགག་ཅིར་མི་དགོངས། །བྱམས་པས་དོན་ཉིད་རྣམ་སྦྱང་<milestone unit="line" n="405.5"/>ཕྱིར། །སྙིང་རྗེ་ཆེན་པོ་ཅིར་མི་མཛད། །ཆེ་བས་ཆ་བའི་ཟབ་མོ་ཡིས། །ཡོན་ཏན་ཅི་ཡང་བསྔགས་པ་མེད། །དོན་རྣམས་ཇི་བཞིན་མི་བསྐྱོད་དེ། །བྱ་བ་མེད་པས་གྲོལ་བས་གྲོལ། །རང་བྱུང་ཡེ་ཤེས་བཙལ་མེད་<milestone unit="line" n="405.6"/>པས། །གྲོལ་ནས་གྲོལ་བའི་ལམ་ཡང་སྟོན། །ཉི་ཟླ་དང་མཉམ་པ་དྲི་མ་མེད་པའི་རྒྱུད་ལས། ཆོས་ཉིད་གཉིས་སུ་མེད་པ་ཐིག་ལེའི་ལེའུ་སྟེ་དྲུག་པའོ།། །།དེ་ནས་བཅོམ་ལྡན་བཀའ་སྩལ་པ། །འབྱུང་བ་ཆེན་པོ་<milestone unit="page" n="406"/><milestone unit="line" n="406.1"/>བཅོམ་ལྡན་འདས། །འགྲོ་བ་ཀུན་ལ་རང་བཞིན་གནས། །ཕྱིན་ཅི་ལོག་ཏུ་རྣམ་བརྟགས་ཀྱང་། །གྲོལ་བ་རང་བྱུངགཞན་ལས་མིན། །ཆེ་བའི་ཡེ་ཤེས་རྙེད་དཀའ་བས། ་ས་རབ་ཐབས་ལ་བརྟེན་པས་འགྲུབ། །མིང་<milestone unit="line" n="406.2"/>ཙམ་གཞན་ལ་བརྟེན་འདྲ་ཡང་། །མངོན་སུམ་བདེ་བ་རང་ལས་འབྱུང་། །ཆོ་འཕྲུལ་ཆེན་པོ་དཀའ་བ་མེད། །ཡོན་ཏན་ཀུན་དང་སྟོབས་བཅུ་རྣམས། །ཇི་བཞིན་རྟོག་པ་ཕྲ་བ་ལས། །དེ་མ་ཐག་ཏུ་རང་ལས་<milestone unit="line" n="406.3"/>འབྱུང་། །སྣང་བ་མེད་པའི་ཆོས་ཉིད་ནི། །མི་བཙལ་བཞག་ན་བསྒོམ་པ་ཡིན། །དེ་དང་དེར་ནི་རྣམ་བཙལ་ན། །དེ་ལས་དེ་བཞིན་དེ་མི་འབྱུང་། །མཆོག་ཏུ་གསང་བའི་ཆོས་ཉིད་ནི། །རྣ་དབང་གཞན་ལས་ཐོས་མི་<milestone unit="line" n="406.4"/>འགྱུར། །དེ་བཞིན་ལྕེ་ཡི་དབང་པོས་ཀྱང་། །དེ་ལ་བརྗོད་དུ་རྡུལ་ཙམ་མེད། །ཉི་ཟླ་དང་མཉམ་པ་དྲི་མ་མེད་པའི་རྒྱུད་ལས། ཆོས་ཀྱི་དབྱིངས་ཀྱི་ཐིག་ལེའི་ལེའུ་སྟེ་བདུན་པའོ།། །།དེ་ནས་བཅོམ་ལྡན་བཀའ་<milestone unit="line" n="406.5"/>སྩལ་པ། །འགྲོ་བའི་སྡུག་བསྔལ་བྱང་ཆུབ་སེམས། །ཀུན་ཏུ་ཆུབ་པས་རྣམ་པར་རོལ། །དེ་ལ་བསྐྱོད་པ་མེད་བཞིན་དུ། །ནམ་མཁའི་མཐའ་བཞིན་མཉམ་པར་གནས། །ཁྱད་པར་ཅིར་ཡང་མཚུངས་པ་ལ ལས་སོ་དེ་<milestone unit="line" n="406.6"/>ནི་རྣམ་པར་རྟོག །ཅི་སྟེ་ལས་ཀྱི་དབང་གྱུར་ན། །རང་བྱུང་ཡེ་ཤེས་ཡོད་མ་ཡིན། །རྒྱུ་ཉིད་རྡོ་རྗེ་རྐྱེན་དང་བྲལ། །མ་སྐྱེས་པས་ན་འཇིག་པ་མེད། །གདོད་ནས་སྙིང་པོ་བྱང་ཆུབ་ལ། །བཙལ་པའི་བསམ་པས་དབྱིངས་མི་<milestone unit="page" n="407"/><milestone unit="line" n="407.1"/>༄༅། །བསྐྱོད། །ཡོན་ཏན་ཆེན་པོའི་བསམ་གཏན་ནི། །བསམ་གཏན་ཉིད་པས་བསམ་དུ་མེད། །མ་བསམས་མ་སྦྱངས་ཆོས་ཉིད་དུ། །རྣམ་རྟོག་ཉིད་ལས་ཡེ་ཤེས་སྐྱེ། །ཕྲ་བའི་སྒོ་མོར་མིང་བཏགས་<milestone unit="line" n="407.2"/>ནས། །སེམས་ཀྱིས་དབེན་པའི་ལམ་ཚོལ་ཞིང་། །དགོན་པའི་རྒྱུད་དུ་དབེན་འཛིན་པས། །བརྟགས་ནས་རྣམ་པར་རྟོག་འགྱུར་བསྒོམ། ཁུ་དང་འབྲས་བུར་མིང་བཏགས་ཤིང་། །དགེ་སྡིག་གཉིས་ཀ་རྣམ་པ་ར་<milestone unit="line" n="407.3"/>སེལ། །འཇིག་རྟེན་འདི་ལས་འབྱུང་ངོ་ཞེས། །བླ་དོར་བྲོད་པ་མཆོག་ཏུ་བསྐྱེད། །ཆགས་དང་མ་ཆགས་ཚིག་གི་ལམ། །དབུ་མ་བཞིན་ཏེ་བྲག་ཅ་འདྲ། །བདེ་དང་སྡུག་བསྔལ་རྒྱུ་མཐུན་ཞེས། །འགྲོ་བའི་མགོན་པོ་ཆེན་<milestone unit="line" n="407.4"/>པོས་གསུངས། །འདོད་ཆགས་ཞེ་སྡང་གཏི་མུག་ཀྱང་། །བྱང་ཆུབ་ཆེན་པོའི་ལམ་ལས་བྱུང་། །ཀུན་སྤྱོད་ཡོན་ཏན་རྣམ་ལྔ་ཡང་། །ཆོས་ཉིད་དབྱིངས་ཀྱི་རྒྱན་ཞེས་གསུངས། །ནམ་མཁའ་རྟོག་པ་སྐྱེ་མེད་ཅིང་། །རྟོག་པ་<milestone unit="line" n="407.5"/>དེ་ཉིད་ནམ་མཁའ་འདྲ། །མི་ཆགས་ནམ་མཁའ་སྔོ་བ་ལ། །རང་འོད་ཆེན་པོས་ནམ་མཁའ་བྱུང་། །ཉི་ཟླ་དང་མཉམ་པ་དྲི་མ་མེད་པའི་རྒྱུད་ལས། རྣམ་པར་རྟོག་པ་དག་པའི་ཐིག་ལེའི་ལེའུ་སྟེ་བརྒྱད་<milestone unit="line" n="407.6"/>པའོ།། །།དེ་ནས་བཅོམ་ལྡན་བཀའ་སྩལ་པ། །རྟོག་མེད་མཉམ་པའི་ཆོས་ཀྱི་སྐུ། །བཟུང་བས་མི་ཟིན་ཆུ་ཟླ་འདྲ། །ཀུན་ཏུ་བཟང་པོའི་རོལ་པ་ཡི། །ཨུ་ལི་ཀྭ་ལི་ཟབ་ཏུ་བསྟན། །དེ་ནི་ཨ་དང་མཛེས་པའི་<milestone unit="page" n="408"/><milestone unit="line" n="408.1"/>ཏ། །ས་དང་ཡན་ལག་སྤྲོས་པ་བཞིན། །འཇིག་རྟེན་ཡོངས་ཀྱི་སྤྱོད་ཡུལ་ལས། །སངས་རྒྱས་གསུང་ནི་ཟབ་མོ་འབྱུང་། །ཨེ་མ་སངས་རྒྱས་སྤྱོད་ཡུལ་འདི། །བཙལ་བས་རྙེད་པའི་གནས་མེད་དེ། །དྲུག་ཡངགི་ཆོས་<milestone unit="line" n="408.2"/>བཞིན་ཡུལ་མེད་པས། །ལྡོངས་པས་ནམ་མཁར་བསྙེག་པ་བཞིན། །གོང་ནས་གོང་དུ་ཚངས་པའི་ལམ། །བྱ་བྲལ་ཆོས་དང་མཐུན་པ་མིན། །ཅི་སྟེ་ལམ་ལ་བགྲོད་གྱུར་ན། །ནམ་མཁའི་མཐའ་ལྟར་ཐུག་པ་མེད། །དེ་<milestone unit="line" n="408.3"/>ལྟར་དེ་བཞིན་དེ་ཡི་ཕྱིར། །དེ་ལ་དེ་བརྟེན་དེ་ཡང་ཐོབ། །དེ་ནི་སྙིང་པོ་དེ་བས་ན། །དེ་ལས་དེ་བྱུང་ངོ་མཚར་ཆེ། །སྔོན་གྱི་དེ་དང་ད་ལྟ་ཡི། །དེ་བཞིན་དེ་ཡི་གནས་སུ་ཆེ། །དེ་ལྟར་དེ་ཡི་ལམ་འདྲ་བ། །དེ་ནི་དེ་ཡི་རང་<milestone unit="line" n="408.4"/>བཞིན་ནོ། །དེ་དང་འདྲ་བ་ཡོངས་ཀྱི་ལམ། །ཟླ་བ་ལམཡངལས་བྱུང་རྟེན་དང་བཅས། །ཀུན་གྱི་མཉམ་ཉིད་ཡིན་པ་ལ། །ཕྱོགས་སུ་བལྟས་པས་གྲུབ་པ་མེད། །ད་ལྟའི་བདེ་དང་ཕྱི་མའི་བདེ། །མངོན་སུམ་པ་དང་རྒྱབ་<milestone unit="line" n="408.5"/>ནས་བྱུང་། །དེ་ཡང་རྣམ་པའི་སྐྱོན་ཡིན་པས། །དེ་ལ་བརྟེན་པར་མི་བྱའོ། །དུས་གསུམ་གཅིག་སྟེ་ཁྱད་པར་མེད། །སྔོན་མེད་ཕྱིས་མེད་གདོད་ནས་བྱུང་། །ཆོས་སྐུས་ཁྱབ་པ་གཅིག་པའི་ཕྱིར། །བདེ་བ་ཆེན་པོར་རང་<milestone unit="line" n="408.6"/>བཞིན་གནས། །སྲིད་པ་གསུམ་ན་སྦྱོང་བ་ཡང་། །མིང་ཙམ་སྒྱུ་མར་སྣང་བ་སྟེ། །འཁོར་ལོས་སྒྱུར་བའིགནསཆེནཡང། །སྒྱུམསྦྱོང་བའི་བསྟི་གནས་ཡིན། །རྣམ་དབྱོད་དུས་ལ་ལྟོས་པའི་གནས། །དེ་དུས་དེར་ནི་<milestone unit="page" n="409"/><milestone unit="line" n="409.1"/>༄༅། །འབྱུང་མི་འགྱུར། །མ་བྲལ་སྨོན་པ་སྤྱོད་པས་ན། །སྟོང་པའི་མཚན་ཉིད་གསུངས་པ་བཞིན། །གཅིག་སྟ་་་རྣམ་པ་ཡོངས་ཀྱིས་མེད། །རྣལ་འབྱོར་ནམ་མཁའི་བྱ་ལམ་གནས། །མ་བྱུང་མ་སྐྱེས་སྙིང་པོ་<milestone unit="line" n="409.2"/>ལ། །སྒྲོ་བཏགས་ཆོས་ཀུན་ག་ལ་ཡོད། །ཕྱི་ནང་གཉིས་ཀ་ཕྱི་ཉིད་ནང་། །ཟབ་མོའི་ཆ་ཤས་རྟོགས་ཡུལ་མེད། །སྲིད་པ མིང་ཙམ་ལོག་པའི་སྟོབས། །དེ་བས་ཏིང་འཛིན་མཉམ་དང་བྲལ། །དེ་ལ་ཐ་ཚིག་ཕྱི་དང་<milestone unit="line" n="409.3"/>ནང་། །རང་བཞིན་ཕུང་པོ་ཁམས་བཞིན་གནས། །དུས་གསུམ་དེ་ཡང་མི་འབྲལ་བས། །ཐ་ཚིག་མིང་དུ་བཏགས་པ་མེད། །ཉི་ཟླ་དང་མཉམ་པ་དྲི་མ་མེད་པའི་རྒྱུད་ལས། ཆོས་སྐུ་ཀུན་ཏུ་བཟང་པོ་ཐིག་ལེའི་ལེའུ་སྟེ་<milestone unit="line" n="409.4"/>དགུ་པའོ།། །།དེ་ནས་བཅོམ་ལྡན་བཀའ་སྩལ་པ། །མི་གཡོ་བ་ནི་སྐུ་ཡི་རྒྱ། །མི་བསྐྱོད་པ་ནི་ཡེ་ཤེས་ཏེ། །མི་ལེན་པས་ན་བདག་མེད་ཅིང་། །མི་འདོར་ཚིག་བྲལ་མཉམ་ཉིད་དོ། །གང་དང་གང་གིས་གང་དུ་<milestone unit="line" n="409.5"/>ཡང་། །ཀུན་འཁོར་ཀུན་སྤྱོད་བདག་ལས་བྱུང་། །འདི་ལ་སྐྱེས་པ་བུད་མེད་ཅེས། །མཉམ་པའི་རྒྱལ་པོས་ཡོངས་མ་གསུངས། །འདི་ལ་བརྟུལ་ཞུགས་་དྲག་ཤུལ་གྱི། །གནས་སུ་བྱ་བའི་མིང་མེད་དེ། །ཨ་དང་པར་ནི་<milestone unit="line" n="409.6"/>རྣམ་ལྡན་ན། །སྒྱུ་མའི་བདེ་བ་འབྱུང་བར་འདོད། །རངབཞིནགཅིགཏུམངེས་པས། །ཇི་ལྟར་བལྟས་པས་དེ་ལྟར་སྣང་། །སྣང་འདོད་རྩོལ་སེམས་བདེ་བ་ཡང་། །དེ་ནི་དེ་སྒྲིབསྐྱོནཆེནཡིན། །བྱངཆུབ་ཡན་ལག་<milestone unit="page" n="410"/><milestone unit="line" n="410.1"/>ཀུན་གྱི་སྒོ། །ཆ་ལུགས་བསྒོམས་པས་ཆུ་ཟླ་བཞིན། །མ་གོས་མ་ཆགས་འབྱུང་འགྱུར་ཡང་། །བསྒོམས་པས་བྱིན་པའི་སྤྱོད་ཡུལ་བཞིན། །དཀྱིལ་འཁོར་ཁྲོ་གཉེར་ཆ་ལུགས་ཀྱིས། །ཁྲོ་བདག་ཆེན་པོའི་ལུས་བཟུང་<milestone unit="line" n="410.2"/>ནས། །ཡི་གེ་མངོན་དུ་ཕྱུང་ན་ཡང་། །ཞི་བས་དེ་ཉིད་མཐོང་བ་མེད། །རྣམ་གྲངས་བརྒྱད་ཁྲི་བཞི་སྟོང་ཕྲག་ཡས་ཀྱང་། །གང་ལྟར་སྤྱད་ཀྱང་མི་རྟོག་སྐྱེ། །མཚན་མ་མེད་པའི་དབང་གིས་ནི། །བསྟི་གནས་འདི་ལས་<milestone unit="line" n="410.3"/>འབྱུང་མི་འགྱུར། །གླེང་བྲལ་འདི་ལ་གང་གནས་པ། །རྣལ་འབྱོར་དེ་ནི་སྐལ་བ་བཟང་། །བདག་དང་གཞན་དོན་མི་བྱེད་ཀྱང་། །སྒྱུ་མ་ལྷུན་གྲུབ་ཡུལ་ལ་རོལ། །ལྷག་མ་མེད་པར་ཡོངས་སུ་རྫོགས། །འཀྱུར་བ་མ་ཡིན་<milestone unit="line" n="410.4"/>དྲང་པོར་གནས། །ནམ་མཁའ་བཞིན་ཏེ་མཐའ་མཉམ་ཞིང་། །གཞན་ལ་ལྟོས་འགྱུར་ཆོས་མ་ཡིན། །ལྷུན་གྱིས་གནས་པས་བདེ་བ་ཆེ། །མཚུངས་པ་མེད་པའི་ཡེ་ཤེས་ཀྱིས། །རང་གི་མཐུ་ཡིས་རིག་པ་ལས། །ཆོས་ནི་<milestone unit="line" n="410.5"/>གཞན་ནས་འབྱུང་མི་འགྱུར། །སླ་ཞིང་དཀའ་ལ་དཀའ་ཕྱིར་སླ། །མངོན་སུམ་མི་གནས་ཀུན་ལ་ཁྱབ། །མིང་ཙམ་འདི་ཞེས་བསྟན་པ་ནི། །སེམས་དཔའ་རྡོ་རྗེས་མཚོན་དུ་མེད། །ངོ་མཚར་རྨད་བྱུང་རོལ་པ་འདི། །བྱ་<milestone unit="line" n="410.6"/>བྲལ་ནམ་མཁའ་ཇི་བཞིན་ཏེ། །ཅིར་ཡང་མི་དམིགས་གཏི་མུག་ལས། །དེ་མ་ཐག་ཏུ་རང་ལས་འབྱུང་། །འདི་ནི་ཐམས་ཅད་མཚུངས་པའི་ལམ། །འགྲོ་བ་ཀུན་ལ་རང་བཞིན་གནས། །བྱིས་པ་བསླད་པས་འཁྲུལ་པ་<milestone unit="page" n="411"/><milestone unit="line" n="411.1"/>༄༅། །ཡིས། །སྨན་ཉིད་སྨན་པས་ཚོལ་བ་བཞིན། །གོ་བའི་ཡུལ་ན་བདེ་བ་ཆེ། །དེ་ཉིད་རྣམ་དག་འཇིག་རྟེན་ཡིན། །དེ་ལ་ཕྱོགས་ཀྱི་འོད་འདུས་པས། །ཕྱོགས་བཞི་མཚམས་དང་བླ་འོག་འགྲུབ། །མ་ངེས་<milestone unit="line" n="411.2"/>འཇའ་ཚོན་ཁ་དོག་ལས། །རིགས་ཀྱི་ཁྱད་པར་མངོན་པར་སྣང་། །དེ་བཞིན་གཡོ་རྡུལ་མི་གཡོ་བ། །འབྱུང་བ་ལྔ་དང་གཙོ་ཆེན་ཡིན། །ཉི་ཟླ་དང་མཉམ་པ་དྲི་མ་མེད་པའི་རྒྱུད་ལས། ཐུགས་རྗེ་ཡེ་ཤེས་ཐིག་ལེའི་ལེའུ་<milestone unit="line" n="411.3"/>སྟེ་བཅུ་པའོ།། །།དེ་ནས་བཅོམ་ལྡན་བཀའ་སྩལ་པ། །འདས་དང་མ་འོངས་ད་ལྟར་གྱི། །ཐ་སྙད་མིང་ལ་མི་གནས་ཏེ། །སྐྱེ་འགག་མེད་པར་རྣམ་བརྟགས་ཏེ། །དེ་ཉིད་དུས་གསུམ་ཆེན་པོར་སྦྱོར། །མཉམ་པས་<milestone unit="line" n="411.4"/>རིམ་པར་བཀོད་པ་མེད། །གཅིག་པས་ཕྱོགས་བཅུ་བསྔོ་དང་བྲལ། །ཚོགས་ཀྱི་རྒྱན་རྣམས་བཀྲམ་པ་ཡང་། །རང་བཞིན་གནས་པས་འགྲིབ་པ་མེད། །ལྷུན་གྱིས་གནས་པས་མི་བསྔོ་ཞིང་། །གདོད་ནས་དག་པས་<milestone unit="line" n="411.5"/>བདུད་རྩི་ཡིན། །འདུ་བྱེད་བཅུ་གཉིས་ཁྱད་པར་དུ། །ལྷག་པའི་བསམ་པས་གཟུང་དུ་མེད། །ཡུད་ཀྱིས་བསམ་པས་ཡང་དག་སྟེ། །བལྟས་པའི་སྟོབས་ནི་བཀྲམ་པའོ། །མཐོང་བར་གྱུར་པས་དངོས་གྲུབ་ལ། །དེ་ནི་<milestone unit="line" n="411.6"/>མཉམ་བཞག་རྫོགས་པའོ། །ཡུད་ཙམ་བཟུང་བས་སྦྱོར་བ་ཡིན། །དགའ་བར་གྱུར་པ་དམ་ཚིག་སྟེ། །ཐབས་ཀྱི་གར་ཐབས་བསྐྱོད་པ་ཡིས། །གཉིས་མེད་སྦྱོར་བ་ཕུལ་བ་ཡིན། །མི་གཟུང་གཏོང་བས་གཏོར་མ་སྟེ། །བྱ་<milestone unit="page" n="412"/><milestone unit="line" n="412.1"/>བ་མེད་པའི་ལས་རྣམས་སོ། །མི་རྟོག་ཡེ་ཤེས་བགེགས་བསལ་ནས། །མི་གསུང་མཉམ་བཞག་སྔགས་ཚིག་གོ། །བླ་མ་མཆོད་དང་གཏོང་བ་དང་། །དེ་བཞིནབསོད་ནམས་ཐམས་ཅད་ཀྱང་། །མ་ཆགས་མི་གཡོ་<milestone unit="line" n="412.2"/>སྟོབས་མེད་ན། །བྱས་ན་འཆིང་བ་ཆེན་པོར་འགྱུར། །དེ་བས་དེ་ལུང་དེ་ཉིད་ལ། །དེ་ལ་དེ་སྦྱར་བསྒྲིབ་པར་འགྱུར། །དེ་ལྟར་དེ་ལ་དེ་རྟོགས་ན། །དེ་ལ་དེ་ཉིད་གྲུབ་པ་མེད། །ཉི་ཟླ་དང་མཉམ་པ་དྲི་མ་མེད་པའི་རྒྱུད་<milestone unit="line" n="412.3"/>ལས། །ལྷུན་གྲུབ་ཐིག་ལེའི་ལེའུ་སྟེ་བཅུ་གཅིག་པའོ།། །།དེ་ནས་བཅོམ་ལྡན་འདི་སྐད་གསུངས། །ནམ་མཁའ་ཀློང་ཡངས་བརྡལ་བའི་དབྱིངས། །ཡེ་ཤེས་ཉི་ཟླས་འཁོར་བ་གཅོད། །མདོ་རྒྱས་ལྟ་སྒོམ་སྤྱོད་<milestone unit="line" n="412.4"/>འབྲས་དང་། །ཐུགས་རྗེ་ཆེན་པོ་ལྷུན་གྱིས་གྲུབ། །རིག་པ་མཐའ་དང་མཉམ་པའི་རྒྱུད། །ཉི་ཟླ་ལྟ་བུར་དྲི་མ་མེད། །སྒྲོན་མ་འབར་བས་གཏི་མུག་སེལ། །དྲུག་གིས་འགྲོ་དྲུག་གཡང་ས་བཅད། །སྟོན་པ་བསྟན་པ་<milestone unit="line" n="412.5"/>འཁོར་གནས་དུས། །རང་སྣང་སེམས་ལ་སྨྲས་པ་ཡིན། །ལྟ་སྒོམ་སྤྱོད་འབྲས་བཞི་ཡི་རྒྱུད། །གདུལ་བྱའི་སྐབས་དང་སྦྱར་བར་བྱ། །མཁའ་གསལ་ཉི་ཟླ་ལྟ་བུ་ཡི། །དོན་དམ་དྲི་མ་མེད་པའི་རྒྱུད། །རྒྱུད་དོ་ཅོག་གི་རྒྱལ་<milestone unit="line" n="412.6"/>པོ་ཉིད། །སེམས་དཔའ་རྡོ་རྗེ་ཁྱོད་ལ་གཏད། །དེ་ནས་སེམས་དཔའ་རྡོ་རྗེ་ཡིས། །བཅོམ་ལྡན་འདས་ལ་འདི་སྐད་བསྟོད། །མཉམ་པའི་རྒྱལ་པོ་ལྷ་ཡི་ལྷ། །སྐྱེ་མེད་རང་བྱུང་ཆེན་པོའི་ངང་། །མཁའ་འདྲ་ཡེ་ཤེས་བརྡལ་<milestone unit="page" n="413"/><milestone unit="line" n="413.1"/>༄༅། །བའི་ཀློང་། །དུས་གསུམ་རྒྱལ་བ་ཀུན་གྱི་ཡབ། །ཐམས་ཅད་མཁྱེན་ལ་ཕྱག་འཚལ་བསྟོད། །དེ་ནས་སེམས་དཔའ་རྡོ་རྗེ་དང་། །སྐུ་གསུམ་ཡེ་ཤེས་ལྔ་ལ་སོགས། །རང་སྣང་རིག་པའི་འཁོར་ཐམས་<milestone unit="line" n="413.2"/>ཅད། །དགའ་ཞིང་མགུ་ནས་རྗེས་སུ་ཡི་རང་སྟེ། །བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །ཆོས་ཐམས་ཅད་རིག་པ་ཉི་ཟླའི་མཐའ་དང་མཉམ་པ་དྲི་མ་མེད་པའི་རྒྱུད། བཅོམ་ལྡན་འདས་ཀུན་<milestone unit="line" n="413.3"/>རིག་རྒྱལ་པོས་གསུངས་པ་རྫོགས་སོ། །ཤི་སིདྷ་དང་བི་རོ་ཙ་ནས་བསྒྱུར་བའོ།། །། ༄༅། །རྒྱ་གར་སྐད་དུ། ཙབྱ་སྒུརུ་ཙནྟྲ་ས་མ་ཏནྟྲ་པྱ་པལྗི་ཀ །བོད་སྐད་དུ། སྤྱོད་པ་ཉི་ཟླ་དང་མཉམ་པའི་</p></div1>
        </body>
    </text>
</TEI.2>