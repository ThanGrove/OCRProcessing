<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0468-text.xml">
    <teiHeader lang="tib">
        <fileDesc>
            <titleStmt>
                <title><!--rin po che snang byed kyi rgyud/-->རིན་པོ་ཆེ་སྣང་བྱེད་ཀྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0468-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=543.1; end=551.1--><milestone unit="page" n="543"/><milestone unit="line" n="543.1"/>༄༅། །རྒྱ་གར་སྐད་དུ། རཏྣ་ཏྲི་ཧྲི་ཏན་ཏྲ། བོད་སྐད་དུ། རིན་པོ་ཆེ་སྣང་བྱེད་ཀྱི་རྒྱུད། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །འདི་སྐད་བདག་གིས་བཤད་པའི་དུས་ཉིད་ན། །འཁོར་གྱི་རོ་ལངས་སྐྱེས་<milestone unit="line" n="543.2"/>བུ་དང་། །ཡང་དག་ཉིད་ལ་དགོངས་པའི་དུས། །རང་སྣང་གསལ་བའི་ཕོ་བྲང་དུ། །ཐེག་པ་དགུ་ཡི་འཁྲུལ་པ་ཤར། །ཞེས་གསུངས་སོ། །རཏྣ་ཏྲིང་ཧྲི་ཏནྟྲ་ལས། གླེང་གཞིའི་ལེའུ་སྟེ་དང་པོའོ།། །།ཐེག་པ་དགུ་ཡི་<milestone unit="line" n="543.3"/>འཁྲུལ་པ་འདི། །མགོན་པོ་སེམས་དཔའི་བཤད་དུ་གསོལ། །མགོན་པོ་སེམས་དཔས་བཀའ་སྩལ་བ། །གཞི་ཡི་འདུག་ཚུགས་པདྨ་འདྲ། །དཔེར་ན་པདྨའི་མེ་ཏོག་དེ། །ཉི་མའི་ཟེར་དེ་གར་འགྲོ་བར། །པདྨའི་ཁ་ཡང་<milestone unit="line" n="543.4"/>ལྟ་བར་འགྱུར། །པདྨ་ཉིད་ལ་ལྟ་ཕྱོགས་མེད། །དེ་བཞིན་ཆོས་ཉིད་རང་སྣང་དེ། །རང་གི་སྣང་བ་འཁྲུལ་པ་ལས། །དེ་བཞིན་ཉིད་ལ་འཁྲུལ་ས་མེད། །དཔེར་ན་ལྕེ་སྤྱང་མིག་ལ་མུན་སྣང་མེད་པ་ལས། །དུར་བྱའི་མིག་<milestone unit="line" n="543.5"/>ལ་ཉིན་མོ་མུན་པར་སྣང་། །དེ་བཞིན་ཐིག་ལེ་ཉག་གཅིག་ལ། །སྟོང་འཚེར་བཞིན་ནི་ལྷུན་གྲུབ་པ། །རྒྱན་་དང་རོལ་པ་ཕྱོགས་མེད་སྣང་། །དེ་ལས་འཁྲུལ་པ་རིམ་དགུ་དང་། །མུ་སྟེགས་རྟག་ཆད་འགྲོ་དྲུག་<milestone unit="line" n="543.6"/>དང་། །སྐུ་གསུམ་ལྟ་སྒོ་འབྲས་བུ་དང་། །རང་འབྱུང་རྣམ་མཁྱེན་ཐིག་ལེ་དང་། །ཐམས་ཅད་མཁྱེན་པའི་ཡེ་ཤེས་སོ། །ཞེས་གསུངས་སོ། །རཏྣ་ཏྲིང་ཧྲི་ཏན་ཏྲ་ལས། བྱང་ཆུབ་སེམས་དཔའི་ཞུས་ལན་གྱི་ལེའུ་སྟེ་གཉིས་<milestone unit="page" n="544"/><milestone unit="line" n="544.1"/>པའོ།། །།དེ་ནས་བོ་དྷི་ས་ཏྭ་ཡིས། །རྡོ་རྗེ་སེམས་དཔའ་ལ། ཉན་ཐོས་འཁྲུལ་པ་བསྟན་དུ་གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉན་ཐོས་འཁྲུལ་པའི་གཞི་མ་ནི། །འཇུག་སྒོ་་ཤྭལ་ཏེ་<milestone unit="line" n="544.2"/>བདེན་གཞིའི་སྒོ་ནས་འཇུག །ཆེ་བའི་ཡེ་ཤེས་ངོ་མ་ཤེས་ཏེ་འཁྲུལ། །ཐིག་ལེ་ཉག་གཅིག་ཟང་ཐལ་རང་ཆས་ལ། །རྩལ་མི་འགགས་པའི་ཡོན་ཏན་ལ། །ཉིས་བརྒྱ་ལྔ་བཅུ་བགྲུངས་པས་འཁྲུལ། །ཐིག་ལེ་ཟང་ཐལ་ལྟ་<milestone unit="line" n="544.3"/>རྒྱུ་མེད་པ་ལ། །གང་ཟག་བདག་མེད་འདོད་པས་འཁྲུལ། །ཡེ་ཤེས་ཟང་ཐལ་གཉིས་སྣང་མེད་པ་ལ། །དགེ་བཅུའི་སྒོ་ནས་བདག་དོན་སྤྱོད་པས་འཁྲུལ། །ཐིག་ལེ་དགག་སྒྲུབ་མེད་པའི་ཟང་ཐལ་ལ། །འགོག་པ་ལམ་<milestone unit="line" n="544.4"/>གྱི་སྒོ་ནས་བསྒྲུབས་པས་འཁྲུལ། །ཐིག་ལེ་ཕྱི་ནང་མེད་པ་ཡིན་པ་ལ། །སྐྱེས་བུ་ཟུང་བཞི་གང་ཟག་ཡ་བརྒྱད་ཐོབ་པར་འདོད་པས་འཁྲུལ། །ཅེས་གསུངས་སོ། །རཏྣ་ཏྲིང་ཧྲི་ཏན་ཏྲ་ལས། ཉན་ཐོས་འཁྲུལ་པའི་ལེའུ་སྟེ་<milestone unit="line" n="544.5"/>གསུམ་པའོ།། །།དེ་ནས་བོ་དྷི་ས་ཏྭ་ལ། བཛྲ་ས་ཏྭས་བཀའ་སྩལ་པ། །རང་སངས་རྒྱས་ཀྱི་ཐེག་པའི་འཁྲུལ་བ་ནི། །འཇུག་སྒོ་འཁྲུལ་ཏེ་རྟེན་འབྲེལ་སྒོ་ནས་འཇུག །རྩལ་གྱི་ཡོན་ཏན་ངོ་མ་ཤེས་པས་འཁྲུལ། །ཡེ<milestone unit="line" n="544.6"/>ཤེས་ལུས་ལ་དྲི་མ་མེད་པ་ལ། །ཚུལ་ཁྲིམས་ཉིས་བརྒྱ་ལྔ་བཅུ་བགྲུངས་པས་འཁྲུལ། །ཡེ་ཤེས་དྲི་མེད་རྟོགས་ཡུལ་མེད་པ་ལ། །གང་ཟག་བདག་དང་ཆོས་ལ་ཕྱོགས་གཅིག་རྟོགས་པར་འདོད་པས་འཁྲུལ། །ཡེཤེས<milestone unit="page" n="545"/><milestone unit="line" n="545.1"/>༄༅། །ཡུལ་དང་ཡུལ་ཅན་གཉིས་མེད་ལ། །རྫུ་འཕྲུལ་ཡ་མ་ཟུང་དུ་འགྲོ་དོན་མཛད་པས་འཁྲུལ། །ཡེ་ཤེས་ཟང་ཐལ་སྔ་ཕྱི་མེད་པ་ལ། །སྔོན་ནས་གོམས་པའི་སྤྱོད་གཟོས་བྱས་པས་འཁྲུལ། །ལྷུན་གྲུབ་ཆེན་<milestone unit="line" n="545.2"/>པོའི་སྣང་བ་ལ། །བསེ་རུ་ལྟ་བུར་འདོད་པས་འཁྲུལ། །ཅེས་གསུངས་སོ། །རཏྣ་ཏྲིང་ཧྲི་ཏན་ཏྲ་ལས། རང་སངས་རྒྱས་ཀྱི་འཁྲུལ་པའི་ལེའུ་སྟེ་བཞི་པའོ།། །།དེ་ནས་བོ་དྷི་ས་ཏྭ་ལ། བཛྲ་ས་ཏྭས་བཀའ་སྩལ་<milestone unit="line" n="545.3"/>པ། །བྱང་ཆུབ་སེམས་དཔའི་ཐེག་པའི་འཁྲུལ་པ་ཡང་། །ཐིག་ལེ་ལྷུན་གྲུབ་ཕྱོགས་མེད་ལ། །ཀུན་རྫོབ་དོན་དམ་སྒོ་ནས་འཇུག་པས་འཁྲུལ། ཐིག་ལེ་སྣངབ་ཕྱོགས་མེད་ཤར་བ་ལ། །སྡོམ་པ་ཉི་ཤུ་བསྲུངས་པས་<milestone unit="line" n="545.4"/>འཁྲུལ། །ཐིག་ལེ་ལྷུན་གྲུབ་གཉིས་སུ་མེད་པ་ལ། །ཆོས་དང་གང་ཟག་གཉིས་ལ་བདག་མེད་འདོད་པས་འཁྲུལ། །ཐིག་ལེ་ཉག་ཅིག་རྣམ་དག་ལམ་མེད་ལ། །ཚོགས་ལམ་མཐོང་ལམ་འདོད་པས་འཁྲུལ། །ཐིག་<milestone unit="line" n="545.5"/>ལེ་ལྷུན་གྲུབ་གཉིས་སུ་མེད་པ་ལ། །ཚད་མེད་བཞི་དང་བསྡུ་བའི་དངོས་པོ་བཞིས་འགྲོ་དོན་མཛད་པས་འཁྲུལ། །ཐིག་ལེ་ལྷུན་གྲུབ་ཟམ་མ་ཆད་པ་ལ། །ཕ་རོལ་ཕྱིན་བཅུའི་སྒོ་ནས་སྒྲུབ་པ་འཁྲུལ། །ཐིག་ལེ་ལྷུན་གྲུབ་<milestone unit="line" n="545.6"/>ཡེ་ནས་ཡིན་པ་ལ། །ས་བཅུ་བགྲོདདངབཅུགཅིགའདོདཔས་འཁྲུལ། །ཅེས་གསུངས་སོ། །རཏྣ་ཏྲིང་ཧྲི་ཏན་ཏྲ་ལས། བྱང་ཆུབ་སེམས་དཔའ་འཁྲུལ་པའི་ལེའུ་སྟེ་ལྔ་པའོ།། །།དེ་ནས་བོ་དྷི་ས་ཏྭ་ལ། བཛྲ་ས་ཏྭས་<milestone unit="page" n="546"/><milestone unit="line" n="546.1"/>བཀའ་སྩལ་པ། ཀྲི་ཡའི་ཐེག་པ་འཁྲུལ་བ་བསྟན་པ་ནི། །ཐིག་ལེ་ཡེ་དག་ཉག་གཅིག་ལ། །དག་པ་རྣམ་གསུམ་སྒོ་ནས་འཇུག་པ་འཁྲུལ། །ཐིག་ལེ་བར་མཚམས་མེད་པ་ལ། །རྩ་བ་ཡན་ལག་དམ་ཚིག་བསྲུངས་པ་<milestone unit="line" n="546.2"/>འཁྲུལ། །ལྷུན་གྲུབ་སྐྱེ་འགག་མེད་པ་ལ། །དམ་ཚིག་སེམས་དཔའ་ཡེ་ཤེས་སེམས་དཔའ་རྗེ་དང་ཁོལ་དུ་འཛིན་པ་འཁྲུལ། །ཐིག་ལེ་དྲི་མེད་ཆེན་པོ་ལ། །ཁྲུས་དང་གཙང་སྦྲ་སྤྱོད་པས་འཁྲུལ། །ཐིག་ལེ་འགྱུར་མེད་<milestone unit="line" n="546.3"/>གསང་བ་ལ། །བསྒྱུར་ནས་སྒྲུབ་ཐབས་བྱིན་རླབས་རེ་བ་འཁྲུལ། །ཐིག་ལེ་སྐུ་གསུམ་རང་སྣང་ལ། །གྲུབ་པའི་འབྲས་བུ་རིགས་གསུམ་འདོད་པས་འཁྲུལ། །ཅེས་གསུངས་སོ། །རཏྣ་ཏྲིང་ཧྲི་ཏན་ཏྲ་ལས། ཀྲི་ཡ་འཁྲུལ་<milestone unit="line" n="546.4"/>པའི་ལེའུ་སྟེ་དྲུག་པའོ།། །།དེ་ནས་བོ་དྷི་ས་ཏྭ་ལ། བཛྲ་ས་ཏྭས་བཀའ་སྩལ་པ། །ཡོ་གའི་འཁྲུལ་པ་བསྟན་པ་ནི། །ཐིག་ལེ་ཞེན་པ་མེད་པ་ལ། །དག་པ་གསུམ་དུ་འཇུག་པས་འཁྲུལ། །ཐིག་ལེ་དྲི་མེད་ཟང་ཐལ་<milestone unit="line" n="546.5"/>ལ། །རྩ་བ་ཡན་ལག་དམ་ཚིག་བསྲུངས་པས་འཁྲུལ། །ཐིག་ལེ་འགྱུར་མེད་ལྷུན་གྲུབ་ལ། །བསྒྱུར་ནས་སྒྲུབ་པའི་ཐབས་ལ་རེ་བས་འཁྲུལ། །ཐིག་ལེའི་སྣང་བ་རང་སྣང་ལ། །ཀུན་རྫོབ་དོན་དམ་གཉིས་སུ་འདོད་པས་<milestone unit="line" n="546.6"/>འཁྲུལ། །ཐིག་ལེ་རང་སྣང་ཡེ་གྲུབ་ཆེན་པོ་ལ། །དཔོན་དང་གཡོག་ཏུ་འཛིན་པས་འཁྲུལ། །ཅེས་གསུངས་སོ། །རཏྣ་ཏྲིང་ཧྲི་ཏན་ཏྲ་ལས། ཡོ་གའི་འཁྲུལ་པ་བསྟན་པའི་ལེའུ་སྟེ་བདུན་པའོ།། །།དེ་ནས་བོ་དྷི་ས་ཏྭ་<milestone unit="page" n="547"/><milestone unit="line" n="547.1"/>༄༅། །ལ། །བཛྲ་ས་ཏྭས་བཀའ་སྩལ་པ། །མ་ཧྭ་ཡོ་གའི་འཁྲུལ་སོ་བསྟན་པ་ནི། །ཆོས་ཉིད་རང་གྲོལ་གོ་པོ་ལ། །ཏིང་འཛིན་རྣམ་གསུམ་སྒོ་ནས་འཇུག་པས་འཁྲུལ། །གཉིས་སུ་མེད་པའི་ཆོས་ཉིད་ལ། །རྩ་<milestone unit="line" n="547.2"/>བ་ཡན་ལབ་སྒོ་ནས་དམ་ཚིག་བསྲུངས་པས་འཁྲུལ། །ཆོས་ཉིད་སྐྱེལ་བསུ་མེད་པ་ལ། །ཀུན་རྫོབ་ཙམ་ལྷ་དང་ལྷ་མོར་བལྟ་བས་འཁྲུལ། །ཆོས་ཉིད་བར་དོ་མེད་པ་ལ། །ཏ་ན་ག་ན་སྤྱོད་པས་ཞབྲུལ། །ཆོས་ཉིད་ཉི་མ་<milestone unit="line" n="547.3"/>ཟླ་བས་མ་བསྐྱེད་པ། །ཐབས་དང་ཤེས་རབ་སྒོ་ནས་བསྒྲུབས་པས་འཁྲུལ། །ཆོས་ཉིད་དབྱེར་མེད་ཆེན་པོ་ལ། །སངས་རྒྱས་ས་གསུམ་ཐོབ་པར་འདོད་པ་འཁྲུལ། །ཅེས་གསུངས་སོ། །རཏྣ་ཏྲིང་ཧྲི་་་ཏྲ་ལས། །མ་ཧྭ་<milestone unit="line" n="547.4"/>ཡོ་གའི་འཁྲུལ་སོ་བསྟན་པའི་ལེའུ་སྟེ་བརྒྱད་པའོ།། །།དེ་ནས་ཡང་བོ་དྷི་ས་ཏྭ་ལ། བཛྲ་ས་ཏྭས་བཀའ་སྩལ་བ། ཨ་ནུ་ཡོ་གའི་འཁྲུལ་སོ་བསྟན་པ་ནི། །འདུག་ཚུགས་འགྱུར་བ་མེད་པ་ལ། །ཡོངས་སུ་རྫོགས་པར་<milestone unit="line" n="547.5"/>འཇུག་པས་འཁྲུལ། །འདུག་ཚུགས་བསྲུང་བྱ་མེད་པ་ལ། །མི་འདའ་བས་དམ་ཚིག་བསྲུངས་པས་འཁྲུལ། །འདུག་ཚུགས་དབྱེ་བ་མེད་པ་ལ། །དབྱིངས་དང་ཡེ་ཤེས་གཉིས་སུ་མེད་པར་ལྟ་བས་འཁྲུལ། །འདུག་ཚུགས་<milestone unit="line" n="547.6"/>གཉིས་སྣང་མེད་པ་ལ། །ཡེ་ཤེས་དབྱིངས་ལ་སྤྱོད་པས་འཁྲུལ། །འདུག་ཚུགས་བསྒྲུབ་བྱ་མིན་པ་ལ། །ཕུང་པོ་ལྷ་དང་ལྷ་མོ་བསྒྲུབས་པས་འཁྲུལ། །འདུག་ཚུགས་རང་ས་ཟིན་པ་ལ། །ཡི་གེ་འཁོར་ལོར་འདོད་པ་<milestone unit="page" n="548"/><milestone unit="line" n="548.1"/>འཁྲུལ། །ཅེས་གསུངས་སོ། །རཏྣ་ཏྲིང་ཧྲི་་་ཏྲ་ལས། ཨ་ནུ་འཁྲུལ་པའི་ལེའུ་སྟེ་དགུ་པའོ།། །།དེ་ནས་ཡང་བོ་དྷི་ས་ཏྭ་ལ། །བཛྲ་ས་ཏྭས་བཀའ་སྩལ་པ། །རྫོགས་པ་གོ་པོའི་འ་ལ་སོ་བསྟན་པ་ནི། །ཐིག་ལེ་<milestone unit="line" n="548.2"/>ཉག་གཅིག་ཡེ་གྲོལ་ལ། །བླ་མེད་ཏིང་འཛིན་སྒོ་ནས་འཇུག་པས་ཞབྲུལ། །ཐིག་ལེ་རང་སྣང་ལྷུན་གྲུབ་ལ། །མེད་དང་ཕྱལ་བ་གཅིག་ཏུ་ལྷུན་གྱིས་གྲུབ་པ་བགྲུངས་པས་ཞབྲུལ། །ཟིག་ལེ་གཉིས་འཛིན་མེད་པ་<milestone unit="line" n="548.3"/>ལ། །སྣང་སྲིད་ཆོས་སྐུར་ལྟ་བས་འཁྲུལ། །ཐིག་ལེ་ཐོགས་མེད་ཟང་ཐལ་ལ། །ལྟ་སྒོམ་སྤྱོད་པར་ཚོལ་བས་ཞབྲུལ། །ཐིག་ལེའི་སྣང་བ་མ་འགགས་པ། །བྱ་བཙལ་བྲལ་བར་འདོད་པས་ཞབྲུལ། །ཐིག་ལེ་ཡེ་གྲུབ་གོ་<milestone unit="line" n="548.4"/>པོ་ལ། །ཆོས་སྐུ་འབྲས་བུར་འདོད་པས་ཞབྲུལ། །ཅེས་གསུངས་སོ། །རཏྣ་ཏྲིང་ཧྲི་་་ཏྲ་ལས། རྫོག་གོ་ཞབྲུལ་པའི་ལེའུ་སྟེ་བཅུ་པའོ།། །།དེ་ནས་ཡང་བོ་དྷི་ས་ཏྭ་ལ། བཛྲ་ས་ཏྭས་བཀའ་སྩལ་པ། །མུ་<milestone unit="line" n="548.5"/>སྟེགས་རྟག་ཆད་འཁྲུལ་པ་བསྟན་པ་ནི། །ཆོས་ཉིད་འགྱུར་བ་མེད་པ་ལ། །སྔར་ཤི་ཕྱིས་འཆི་རྟག་པར་འདོད་པས་འཁྲུལ། །ཆོས་ཉིད་རང་བཞིན་ཟང་ཐལ་ལ། །སྔར་ཤི་ཕྱིས་འཆི་སྟོངས་པར་འདོད་པས་<milestone unit="line" n="548.6"/>འཁྲུལ། །ཅེས་གསུངས་སོ། །རཏྣ་ཏྲིང་ཧྲི་་་ཏྲ་ལས། མུ་སྟེགས་རྟག་ཆད་འཁྲུལ་སོའི་ལེའུ་སྟེ་བཅུ་གཅིག་པའོ།། །།དེ་ནས་ཡང་བོ་དྷི་ས་ཏྭ་ལ། །བཛྲ་ས་ཏྭས་བཀའ་སྩལ་པ། །འགྲོ་དྲུག་འཁྲུལ་སོ་བསྟན་པ་<milestone unit="page" n="549"/><milestone unit="line" n="549.1"/>༄༅། །ནི། །ལྷུན་གྲུབ་ཕྱོགས་མེད་ཆེན་པོ་དེ། །ཆེ་བའི་ཡེ་ཤེས་ལྔ་ཡིན་ཏེ། །བྱ་བ་ནན་ཏན་འཁྲུལ་ཏེ་ཕྲག་དོགས་རྒྱུ། །གཞི་ནི་གཉིས་མེད་སྣང་བར་གཟུང་བས་རྐྱེན། །ཆགས་པའི་ལས་ཀྱིས་ལྷ་རུ་<milestone unit="line" n="549.2"/>ཞབྲུལ། །འབྲས་བུ་ཁམས་གསུམ་ཉིད་དུ་གྲུབ། །ཆེ་བའི་བྱ་བ་ནན་ཏན་འཁྲུལ་ཏེ་ཁོང་ཁྲོ་རྒྱུ། །གཞི་ནི་སྣང་བའི་རོལ་པ་འཐབ་སྟེ་རྐྱེན། །དེ་ལ་ཆགས་ཏེ་ལྷ་མིན་འཁྲུལ། །འབྲས་བུ་འཐབ་རྩོད་ཉིད་དུ་གྲུབ། །མཉམ་<milestone unit="line" n="549.3"/>ཉིད་འཁྲུལ་ཏེ་ང་རྒྱལ་རྒྱུ། །གཞི་ནི་གླིང་གཞི་རྒྱལ་པོ་རྐྱེན། །ཆགས་པའི་ལས་ཀྱིས་མི་རུ་འཁྲུལ། །འབྲས་བུ་གླིང་བཞིའི་མི་རུ་གྲུབ། །སྟོང་ཉིད་འཁྲུལ་ཏེ་གཏི་མུག་རྒྱུ། །གཞི་ནི་མ་ཤེས་ངམ་གྲོག་རྐྱེན། །ཆགས་པ་<milestone unit="line" n="549.4"/>ལས་ཀྱིས་བྱོལ་སོང་འཁྲུལ། །འབྲས་བུ་རིགས་གཞི་ཉིད་དུ་གྲུབ། །ཀུན་རྟོག་འཁྲུལ་ཏེ་འདོད་ཆགས་རྒྱུ། །གཞི་ནི་འཁྲུལ་ཏེ་རང་སྣང་རྐྱེན། །ཆགས་པའི་ལས་ཀྱིས་ཡིད་བཏགས་འཁྲུལ། །འབྲས་བུ་རིགས་གསུམ་<milestone unit="line" n="549.5"/>ཉིད་དུ་གྲུབ། །མེ་ལོང་ཡེ་ཤེས་འཁྲུལ་ཏེ་ཞེ་སྡང་རྒྱུ། །གཞི་ཉིད་འཁྲུལ་ཏེ་རང་སྣང་རྐྱེན། །ཆགས་པའི་ལས་ཀྱིས་དམྱལ་བར་འཁྲུལ། །འབྲས་བུ་དམྱལ་ཁམས་བཅུ་དགུ་གྲུབ། །ཅེས་གསུངས་སོ། །རཏྣ་ཏྲིང་ཧྲི་ཏན་ཏྲ་<milestone unit="line" n="549.6"/>ལས། འགྲོ་དྲུག་འཁྲུལ་པའི་ལེའུ་སྟེ་བཅུ་གཉིས་པའོ། །དེ་ནས་ཡང་བོ་དྷི་ས་ཏྭ་ལ། བཛྲ་ས་ཏྭས་བཀའ་སྩལ་པ། །སྐུ་གསུམ་སྐུ་ལྔ་ཡེ་ཤེས་ལྔ། །ལྟ་བསྒོམ་པ་སྤྱོད་པ་འབྲས་བུར་འདོད་པས་འཁྲུལ། །ཟིག་ལེ་གདོས་<milestone unit="page" n="550"/><milestone unit="line" n="550.1"/>པའི་ཆོས་མིན་པར། །གོང་མ་རྣམས་ནི་གདོས་ཆོས་ཡིན་ཏེ་འཁྲུལ། །ཐིག་ལེ་ཉག་གཅིག་ཟང་ཐལ་ལ། །སྐུ་གསུམ་སྐུ་ལྔ་འདོད་པས་འཁྲུལ། །ཐིག་ལེ་སྒོམ་དང་སྤྱོད་པ་དང་། །ལྟ་བ་འབྲས་བུ་མ་བསྐྱེད་པ། །དེ་ལྟར་<milestone unit="line" n="550.2"/>འདོད་པས་འཁྲུལ་པའི་རྒྱུ། །སངས་རྒྱས་སེམས་ཅན་གཉིས་མེད་པར། །སངས་རྒྱས་འདོད་པས་འཁྲུལ་པའི་རྒྱུ། །ཞེས་གསུངས་སོ། །རཏྣ་ཏྲིང་ཧྲི་ཏན་ཏྲ་ལས། སྣང་བ་རྩ་དགུའི་འཁྲུལ་སོ་བསྟན་པའི་ལེའུ་སྟེ་བཅུ་<milestone unit="line" n="550.3"/>གསུམ་པའོ། །དེ་ནས་བོ་དྷི་ས་ཏྭ་ལ། བཛྲ་ས་ཏྭས་བཀའ་སྩལ་པ། །འཁྲུལ་པ་མེད་པ་འདི་བསྟན་ནོ། །ཐིག་ལེ་ཟང་ཐལ་ཆེན་པོ་དང་། །རང་ཆས་ཡིན་པས་འཇུག་སྒོ་མིན། །ཐིག་ལེ་ཉག་གཅིག་ཁྱབ་གདལ་<milestone unit="line" n="550.4"/>དེ། །བསྲུང་བར་བྱ་བ་ཡུལ་མིན་ནོ། །ཐིག་ལེ་གཉིས་མེད་རང་འབར་ལ། །རྟོགས་པར་བྱ་བར་ལྟ་བ་མེད། །ཐིག་ལེ་ཉག་གཅིག་རང་གསལ་བས། །བསྒྲུབ་པར་བྱ་བའི་ཆོས་མིན་ནོ། །ཐིག་ལེ་འདུ་འབྲལ་མེད་པའི་<milestone unit="line" n="550.5"/>དོན། ཁུབ་པར་བྱ་བའི་འབྲས་བུ་མིན། །གཉིས་སྣང་འདུག་ན་ཉག་གཅིག་མིན། །གསུམ་དུ་འདོད་པ་འཁྲུལ་པའི་རྒྱུ། །ཟང་ཐལ་ཆེན་པོ་ཡེ་ཤེས་གསལ། །འབར་བ་ཆེན་པོའི་ཐིག་ལེའོ། །ཞེས་གསུངས་སོ། །རཏྣ་<milestone unit="line" n="550.6"/>ཏྲེང་ཧྲེ་ཏན་ཏྲ་ལས། འཁྲུལ་མེད་ཉག་གཅིག་བསྟན་པའི་ལེའུ་སྟེ་བཅུ་བཞི་པའོ།། །།དེ་ནས་བོ་དྷི་ས་ཏྭ་ཡིས། རྒྱུད་འདིའི་མཚན་ཉིད་བདག་ལ་གསུངས། །དེ་ནས་བཛྲ་ས་ཏྭ་ཡིས། །བོ་དྷི་ས་ཏྭ་ལ་རྒྱུད་འདི་ནི་རིན་<milestone unit="page" n="551"/><milestone unit="line" n="551.1"/>༄༅། །པོ་ཆེ་སྣང་བྱེད་ཅེས་བྱ་བར་ཟུངས་ཤིག །ཅེས་གསུངས་སོ། །དེ་ནས་སྙོ་དྷི་ས་ཏྭ་རྗེས་སུ་ཡི་རང་བའི་ལེའུ་སྟེ་བཅོ་ལྔ་པའོ།། །།རྫོགས་སོ།། །། ༄༅། །རྒྱ་གར་སྐད་དུ།</p></div1>
        </body>
    </text>
</TEI.2>