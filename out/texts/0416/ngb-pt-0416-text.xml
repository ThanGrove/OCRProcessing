<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0416-text.xml">
    <teiHeader lang="tib">
        <fileDesc>
            <titleStmt>
                <title><!--rdzogs pa chen po chos nyid byang chub kyi sems thig le rgya mtsho'i gnas la 'jug pa zhes bya ba'i rgyud/
____________bi ma la mi tra dang g.yu sgra snying pos bsgyur/-->རྫོགས་པ་ཆེན་པོ་ཆོས་ཉིད་བྱང་ཆུབ་ཀྱི་སེམས་ཐིག་ལེ་རྒྱ་མཚོའི་གནས་ལ་འཇུག་པ་ཞེས་བྱ་བའི་རྒྱུད།
            བི་མ་ལ་མི་ཏྲ་དང་གཡུ་སྒྲ་སྙིང་པོས་བསྒྱུར།</title>
            </titleStmt>
            <publicationStmt lang="eng">
                <idno type="thdl">ngb-pt-0416-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=256.1; end=279.6--><milestone unit="page" n="257"/><milestone unit="line" n="257.1"/>༄༅། །བརྩོན་ཤེས་རབ་རྩེ་གཅིག་འདུས་པའི་ཚོགས། །རང་གི་ཆོས་ཀུན་གནས་རྣམས་སྟོན་པར་བྱེད། །ཐབས་ལྡན་བྱང་ཆུབ་སེམས་དཔའ་ཀུན་གྱིས་བསྟོད། །རིགས་ཀྱི་རྒྱལ་བ་མང་པོས་མཛེས་པར་<milestone unit="line" n="257.2"/>བརྒྱན། །ཐེག་མཆོག་གསང་བའི་རྒྱུད་ཆེན་གནས་འཇུག་པའི། །སངས་རྒྱས་སྲས་ཀྱི་ཞིང་ཁམས་རྡུལ་སྙེད་ཚོགས། །འདི་དག་ཉིད་ཀྱི་དཀྱིལ་འཁོར་ཇི་བཞིན་པར། །ལྷ་དང་ཀླུ་སོགས་སྡེ་བརྒྱད་འདུས་པ་དག །བྱིན་<milestone unit="line" n="257.3"/>རླབས་སྔགས་ཀྱིས་རྣམ་གྲོལ་ཚོགས་བསྐྱེད་ཅིང་། །སྣང་བའི་མེ་ལོང་གསལ་བའི་དོན་སྟོན་འགྱུར། །བདེ་གཤེགས་ཐུགས་ཀྱི་དཀྱིལ་འཁོར་ཡེ་ཤེས་གནས། །དངོས་ཚོགས་རྒྱུན་གྱིས་ཆོས་རྣམས་མ་འདྲེས་<milestone unit="line" n="257.4"/>པར། །རབ་ཏུ་རྣམ་དག་གྲོལ་བར་བྱེད་པ་ཡི། །དེ་ཉིད་སངས་རྒྱས་ཐེག་པའི་མཆོག་ཏུ་འགྱུར། །རང་གི་ཡེ་ཤེས་ཡང་དག་ཆེར་རྒྱས་ཤིང་། །སྟོན་པའི་བྱིན་རླབས་བདེན་གཉིས་ཟུང་དུ་འཇུག །རིགས་ཚོགས་དཀྱིལ་<milestone unit="line" n="257.5"/>འཁོར་ཀུན་ལ་ཡང་དག་བརྗོད། །ཕྱག་རྒྱའི་ཚོགས་བཅས་གཙོ་བོ་སྐུར་བར་བྱེད། །རང་དང་གཞན་གྱི་ཕྱོགས་རྣམས་སོ་སོར་གཟིགས། །དེ་བཞིན་དེ་ཡི་གནས་ཀུན་མངོན་འདོད་པས། །བཅོམ་ལྡན་སྙིང་པོ་ཡེ་ཤེས་<milestone unit="line" n="257.6"/>ཡང་དག་བསྐུལ། །རིགས་རྣམས་ཀུན་གྱི་བདག་པོ་རྡོ་རྗེ་སེམས། །རང་གི་གདན་ལས་ཆོས་རྣམས་སྣང་བར་བྱེད། །རིགསཀྱིབདེགཤེགསརྣམས་དང་ཐབས་ཅིག་ཏུ། །དགོངས་པའི་དོན་གྱིས་ཡང་དག་གསོལ་<milestone unit="page" n="258"/><milestone unit="line" n="258.1"/>གདབ་ཅིང་། །ཕྱག་རྒྱ་གསང་སྔགས་ཚོགས་རྣམས་རྒྱ་ཆེན་པོར། །སྲི་ཞུ་གུས་པའི་ཚུལ་གྱིས་འདུད་པར་འགྱུར། །སྟོང་གསུམ་འཇིག་རྟེན་ཁམས་རྣམས་མ་འདྲེས་པར། །གསང་ཆེན་ཕྱག་རྒྱའི་དཀྱིལ་འཁོར་སྣ་ཚོགས་<milestone unit="line" n="258.2"/>ཉིད། །རིགས་དང་རིགས་ཀྱི་འཁོར་ལོས་སྒྱུར་རྣམས་ལས། །འཁོར་འདས་གཉིས་མེད་དོན་ཀུན་གསལ་བྱེད་པས། །རང་བཞིན་བྱིན་རླབས་སྤྲུལ་པའི་ཚུལ་གྱིས་ནི། །སྐུ་གསུང་ཐུགས་ཀྱི་དཀྱིལ་འཁོར་གསལ་བར་<milestone unit="line" n="258.3"/>སྟོན། །དེ་ཚེ་འཇིག་རྟེན་ཁམས་མང་གཡོ་གྱུར་ཞིང་། །ཆོ་འཕྲུལ་བཀོད་པའི་ངོ་མཚར་རྨད་དུ་བྱུང་། །བདེ་དང་སྡུག་བསྔལ་ཆོས་སུ་འཇུག་པའི་ཆོས། །དེ་དག་རང་གི་དོན་ཐོབ་བདེ་བར་གནས། །འོད་ཀྱི་དཀྱིལ་<milestone unit="line" n="258.4"/>འཁོར་བྱ་བ་མཐའ་ཡས་ཀྱིས། །ཞིང་ཁམས་མཐའ་ཡས་རབ་ཏུ་གསལ་བྱེད་ཅིང་། །དེ་དག་ཐེག་པ་སོ་སོའི་ཆོས་རྣམས་ཀྱིས། །དེ་དག་སྒྲོལ་བྱེད་གསང་བའི་དོན་ཀུན་སྟོན། །ངོ་མཚར་དུས་གསུམ་ཕྱོགས་རྣམས་ཀུན་<milestone unit="line" n="258.5"/>བསྡུས་པའི། །རྒྱུད་ཀྱི་སྙིང་པོ་འདི་དག་སྤྱོད་ལས་འདས། །ཐམས་ཅད་ཡང་དག་དོན་ལས་རྨོངས་འགྱུར་ཏེ། །ཨེ་མ་ཇི་ལྟར་སྤྱོད་པའི་མཐའ་བྲལ་བའི། །ཨེ་མ་ངོ་མཚར་རང་གནས་གསལ་ཞིང་རློངས། །ཨེ་མ་རྒྱལ་<milestone unit="line" n="258.6"/>བ་མཛད་པ་སྣ་ཚོགས་སྟོན། །ཨེ་མ་ཧོ་དགོངས་པའི་དོན་ཉིད་འདི་ལྟ་བུ། །ཨེ་མ་ཆོས་རྣམས་ཀུན་གྱི་གནས་འཁྲུག་འགྱུར། །ཨེ་མ་རྒྱུ་དང་འབྲས་བུ་ཇི་ལྟར་འབྲེལ། །སྐུ་གསུང་ཐུགས་ཀྱི་ད་ཀྱིལ་འཁོར་ལྷུན་རྫོགས་<milestone unit="page" n="259"/><milestone unit="line" n="259.1"/>༄༅། །དག །སྟོན་པའི་དོན་ཀུན་རྒྱ་ཆེར་བསྟན་དུ་གསོལ། །དེ་ཚེ་འཁོར་གྱི་བྱང་སེམས་བློ་ལྡན་ཚོགས། །རང་གི་སེམས་རྩལ་ཆོས་ཀྱི་དབྱིངས་སྦྱོར་ཞིང་། །ཕྲ་བའི་གནས་ཀུན་བརྟགས་པའི་གནས་ལ་<milestone unit="line" n="259.2"/>འཇུག །ངོ་མཚར་ཚོགས་རྨོངས་ཐམས་ཅད་དམས་པར་འགྱུར། །སངས་རྒྱས་ཀུན་གྱི་དཀྱིལ་འཁོར་ཇི་ལྟ་བུ། །བརྗོད་པའི་གསང་སྔགས་ཚིག་རྣམས་འབྲེལ་པའི་དོན། །བྱིན་རླབས་ཐུགས་ཀྱི་འོད་ཟེར་སྣ་ཚོགས་<milestone unit="line" n="259.3"/>པས། །འཇིག་རྟེན་འདི་དག་ངོ་མཚར་རྨད་དུ་བྱུང་། །ཞིང་ཁམས་ཀུན་གྱི་སངས་རྒྱས་རྒྱ་ཆེན་རྣམས། །ཟབ་མོ་གསང་ཚིག་བདེན་གཉིས་འཇུག་པས་རྨོངས། །ཐེ་ཚོམ་རྟོག་པའི་དྲི་མ་ཀུན་བསལ་མཛོད། །རིགས་ཀྱི་<milestone unit="line" n="259.4"/>བདེ་བར་གཤེགས་པ་ཀུན་གྱི་གཙོ། །གཉིས་མེད་ཤེས་རབ་ཡུམ་དང་སྦྱོར་མཛད་དེ། །རྒྱལ་བའི་འཁོར་ཚོགས་རང་རིག་སྤྲུལ་པར་བཅས། །ཞིང་ཁམས་དག་པའི་གནས་རྣམས་སྡུད་མཛད་པའི། །བཅོམ་ལྡན་ལྷ་ཡི་<milestone unit="line" n="259.5"/>ལྷ་མཆོག་དགོངས་སུ་གསོལ། །དེ་ཚེ་རིགས་ཀྱི་བདེ་གཤེགས་ཐམས་ཅད་ཀྱི། །གཉིས་ཚོགས་གཉིས་མེད་ཀུན་ཏུ་སྟོན་བྱེད་ཅིང་། །དང་པོ་མཆོག་ལས་བསྐུལ་བར་མཛད། །དེ་བཞིན་གཤེགས་པ་དགོངས་པ་ཀུན་གྱི་<milestone unit="line" n="259.6"/>གཞི། །ཡེ་ཤེས་བསམ་ཡས་མ་འདྲེས་ཆོས་རྣམས་སྟོན། །ཐབས་ཀྱི་བྱེ་བྲག་འགྲོ་གནས་ཇི་ལྟ་བར། །གསང་བ་བླ་ན་མེད་པའིརྒྱུདཆེནཔོས། །རངབཞིནསྣངབའིདོན་ཀུན་བསྟན་དུ་གསོལ། །རྒྱལ་བ་མཉམ་ཉིད་<milestone unit="page" n="260"/><milestone unit="line" n="260.1"/>བདེ་གཤེགས་ཀུན་གྱི་སྐུ། །དགོངས་པ་ཀུན་ལྡན་དགོངས་པས་མཉེས་གྱུར་ནས། ཁྲེས་རབ་དབྱིངས་དང་གཉིས་མེད་སྦྱོར་བའི་མཐུས། །དཀྱིལ་འཁོར་སྣ་ཚོགས་ཀུན་ཏུ་སྤྲུལ་བྱེད་ཅིང་། །ཐབས་ཀྱི་ཕྱག་རྒྱ་ཐེག་པ་<milestone unit="line" n="260.2"/>སྣ་ཚོགས་སྟོན། །རྫོགས་པ་ཆེན་པོ་ཆོས་ཉིད་བྱང་ཆུབ་ཀྱི་སེམས། ཐིག་ལེ་རྒྱ་མཚོ་གནས་ལ་འཇུག་པའི་རྒྱུད་ལས། བསྟན་པའི་སྒོར་སྣང་མཛད་པའི་ཚུལ་དེ་ལེའུ་སྟེ་དང་པོའོ།། །།དེ་ནས་འཁོར་གྱི་གཙོ་བོ་<milestone unit="line" n="260.3"/>མཆོག །རིགས་ཀྱི་རྒྱལ་བ་སངས་རྒྱས་ཀུན། །རང་གི་དཀྱིལ་འཁོར་སྣང་མཛད་ཅིང་། །གཉིས་མེད་སྦྱོར་བས་གཙོ་མཆོག་བསྐུལ། །མཆོག་བལྟས་མཆོག་ཏུ་གྱུར་པ་ཡིན། །རྩེ་མོ་རྒྱུད་འདི་ཇི་ལྟ་བུ། །བྱང་ཆུབ་སེམས་<milestone unit="line" n="260.4"/>ཀྱི་ཆེ་བ་དང་། །རང་བཞིན་ཇི་ལྟར་གནས་པ་ཉིད། །ཆོས་རྣམས་ཀུན་གྱི་གཞིར་གྱུར་ཞིང་། །ལམ་རྒྱུད་དེ་ཡི་འཐད་པ་གང་། །ངོ་བོ་སྨྲ་བསམ་ལས་འདས་པ། །ལྟ་བ་རྣམ་དག་ཚུལ་ཇི་ལྟ་བར། །སྒོམ་པ་པོ་ལ་གདམས་<milestone unit="line" n="260.5"/>པ་དང་། །སྤྱོད་པ་དོན་ཉིད་མི་སྐྱེ་བར། །མཚོན་བྱེད་དཔེ་ལས་ཡང་དག་འདས། །དེ་དག་བློ་གྲོས་དཔེ་གང་ཡིན། །ཐམས་ཅད་མཁྱེན་པའི་ཡེ་ཤེས་དང་། །ལྟ་སྒོམ་འབྲེལ་པ་ཚུལ་ཇི་ལྟར། །འཐད་པ་གཏན་ཚིགས་<milestone unit="line" n="260.6"/>དང་བཅས་པས། ཁྱད་པར་དཀའ་དོན་སྒྲུབ་པར་བྱེད། །ལྟ་བ་ཀུན་ཏུ་བཟང་པོ་ཉིད། །སྤྱོད་པ་ལ་སོགས་རྒྱུད་འཇུག་པ། །མ་འདྲེས་ཡོངས་སུ་རྫོགས་པའི་ཚོགས། །ཐབས་ལ་མཁས་པས་ཡུལ་ཇི་ལྟར། །ཐེག་པའི་<milestone unit="page" n="261"/><milestone unit="line" n="261.1"/>༄༅། །རིམ་པ་སྣ་ཚོགས་ཀུན། །རང་གི་འབྲས་བུ་ཇི་ལྟར་འགྲུབ། །ཡེ་ནས་ལྷུན་གྱིས་གྲུབ་པ་ལ། །རྩོལ་བཅས་བྱ་བ་མི་སྐྱེད་དམ། །ཐིག་ལེ་ཆེན་པོ་ལྷུན་གྲུབ་ཏུ། །ཆོས་རྣམས་མ་བཙལ་རྫོགས་པ་ཉིད། །དེ་<milestone unit="line" n="261.2"/>ལས་དེ་བྱར་སྒྲུབ་པའི་ཆོས། །ངོ་བོ་གཅིག་པ་ཇི་ལྟར་འབྱུང་། །ཆོས་ཉིད་དབྱིངས་དང་དབྱིངས་རྣམ་དག །ཡེ་ཤེས་ཀུན་ཏུ་བཟང་པོའི་ཚོགས། །ལྷུན་གྱིས་གྲུབ་པའི་དོན་ཇི་ལྟར། །ཐིག་ལེ་ཆེན་པོར་ངང་རྫོགས་<milestone unit="line" n="261.3"/>པ། །མི་འཇིགས་གཟུང་བ་རྣམ་བྲལ་བའི། །བྱ་བྲལ་ཆོས་ཀུན་ཇི་ལྟར་རྫོགས། ཁུད་ཆེན་གསང་བ་འདིར་འཇུག་པའི། །བསྟན་པའི་སྒོ་རྣམས་ཇི་ལྟ་བུ། །དེ་ཡི་མཚན་དོན་ལས་རྣམས་དང་། །ལམ་ཟླ་ཐེག་པ་རྫོགས་<milestone unit="line" n="261.4"/>པའི་དོན། །ཐབས་ཀྱི་ཕྱག་རྒྱ་ཀུན་གྱི་ཚུལ། །དམ་པ་རྣམས་ཀྱིས་བརྟག་དཀའི་ཆོས། །དམན་འཇུག་གྲོལ་བ་བཟུང་བའི་གནས། །ཐམས་ཅད་ཐམས་ཅད་ལས་བྱུང་བ། །དུས་འདིར་བསྟན་པའི་གནས་ཆེན་<milestone unit="line" n="261.5"/>ཡིན། །ཞེས་བློ་གྲོས་མཐུན་པའི་སྒོ་ནས་རྩེ་གཅིག་གསང་བའི་གསོལ་བ་བཏབ་པའོ། །རྫོགས་པ་ཆེན་པོ་ཆོས་ཉིད་བྱང་ཆུབ་ཀྱི་སེམས་ཐིག་ལེ་རྒྱ་མཚོ་གནས་ལ་འཇུག་པའི་རྒྱུད་ལས་ཞུས་པའི་ལེའུ་སྟེ་གཉིས་<milestone unit="line" n="261.6"/>པའོ།། །།དེ་ནས་སངས་རྒྱས་ཀུན་གྱིས་བསྟོད་བྱས་ཤིང་། །ཕྱོགས་རྣམས་དབང་བསྐུར་རང་གི་གསང་སྔགས་སྟོན། །ཞིང་ཁམས་མཐའ་ཀླས་མཆོག་གི་དཀྱིལ་འཁོར་སྦྱོར། །མྱ་ངན་རྦ་ཀློང་རྣམ་རྟོག་དྲ་<milestone unit="page" n="262"/><milestone unit="line" n="262.1"/>བ་སེལ། །ཀུན་ཏུ་བཟང་པོ་རིགས་ཀྱི་འཁོར་ལོ་དག །ཕྱོགས་རྣམས་ཀུན་ཏུ་གཟིགས་ཤིང་དགོངས་མཛད་དེ། །རང་གི་གསང་བ་བླ་ན་མེད་པའི་ཚུལ། །སྟོན་པ་འཇིག་རྟེན་སྒྲོན་མར་གྱུར་པ་ཀུན་གྱིས་རབ་བསྔགས་<milestone unit="line" n="262.2"/>པ ཆོས་ལ་ཆོས་ཀྱི་སྙིང་པོར་གྱུར་པ་འཇམ་དཔལ་གཞོན་ནུ་ཉིད། །རྣམ་དག་བྱང་ཆུབ་སེམས་ཀྱི་རང་བཞིན་གཉིས་མེད་སྒོམ་པ་ནི། །བྱ་བྲལ་བདེ་བའི་ཀློང་དུ་མ་བཅོས་ཇི་བཞིན་བཏང་སྙོམས་གནས། །ཚུལ་<milestone unit="line" n="262.3"/>ཁྲིམས་ལ་སོགས་སྤྱོད་པ་རྒྱ་མཚོའི་གཞིར་གྱུར་པ། །ཐ་དད་ཇི་སྙེད་ལམ་གྲོལ་ལམ་དུ་བཤད་པ་ཡང་། །བདེ་གཤེགས་ཡུམ་དུ་གྱུར་ཅིང་ཀུན་གྱི་མཚུངས་པའི་ལམ། །དེ་མེད་མི་འབྱུང་དེ་ཕྱིར་དེ་ནི་རྣལ་འབྱོར་མཆོག་<milestone unit="line" n="262.4"/>གི་ལམ། །འགྲོ་ཞིང་ཤེས་དཀའ་ཀུན་གྱི་ལམ་སྟེ་མི་རྟོག་རྟོག་ལས་འདས། །མི་གནས་མི་དམིགས་སྤྲོས་མེད་བསམ་དང་བྲལ། །ཚིག་གིས་མི་ཐོགས་དབྱིབས་དང་ཁ་དོག་དབང་པོའི་སྤྱོད་ཡུལ་མེད། །བརྟན་ཞིང་<milestone unit="line" n="262.5"/>བརྟག་པར་དཀའ་ལ་བརྗོད་དུ་རྡུལ་ཙམ་མེད། །སྔོན་གྱི་དྲང་སྲོང་རྣམས་ཀྱི་ལམ་དུ་མེད། །སྔོན་གྱི་དྲང་སྲོང་རྣམས་ཀྱི་ལམ་དུ་གང་འཇུག་པ། །སྒོམ་ཆགས་རྩོལ་བའི་ལམ་གྱི་ནད་ཀྱི་ཟིན་ཏ་རེ། །སྟོན་པའི་ལུང་བཞིན་<milestone unit="line" n="262.6"/>ཚིག་གི་མཐའ་སྤྱོད་ལམ་དུ་དེ་མཐོང་ན། །དེ་ཉིད་རྟོགས་པའི་རྒྱུན་འབྲང་རི་དྭགས་སྨིག་རྒྱུ་བསྙེགས་པ་འདྲ། །བརྗོད་མེད་ཡང་དག་ལམ་ནི་ཚིག་གིས་མཚོན་དུ་མེད། །ཡང་དག་བསྟན་པ་ཚིག་ཉིད་ཙམ་དེ་<milestone unit="page" n="264"/><milestone unit="line" n="264.1"/>ཉིད། །མི་གཡོ་མི་འགྱུར་བསྙད་པ་ཀུན་དང་བྲལ། །ཟིན་པའི་བདུད་རྩིས་རྩོལ་བའི་སྡུག་བསྔལ་འཇོམས། །བྱ་བྲལ་ཡུལ་ལ་ཀུན་ཏུ་ཇི་བཞིན་གནས། །མ་བཅོས་མཚན་མའི་རྟོག་ཚོགས་མཐའ་རྣམས་ཀུན་དང་<milestone unit="line" n="264.2"/>བྲལ། །ཟིན་པའི་མ་འགགས་ཡོན་ཏན་དུས་གསུམ་འབྲི་བ་མེད། །མ་སྤངས་ཉེས་ཚོགས་རྟོག་པའི་ཡུལ་རྣམས་དག །སྒྲིབ་མེད་ཕྱི་ནང་ཀུན་ཏུ་ཡེ་ཤེས་ཆེན་པོའི་གནས། །རྩོལ་སྒྲུབ་མཐའ་འདས་སངས་རྒྱས་ཀུན་ཏུ་<milestone unit="line" n="264.3"/>བཟང་། །ཡེ་ནས་རྣམ་བཀོད་ལྷུན་གྱིས་གྲུབ་པའི་ཆོས། །དེ་དག་དེ་རྒྱུད་རང་གི་རྣམ་དག་སྟོན། །ཐིག་ལེ་ཆེན་པོར་ཆོས་རྣམས་སྤྲོས་པ་མེད། །དེ་དག་བྱང་ཆུབ་སེམས་ཀྱི་རང་བཞིན་ལ། །རང་བཞིན་ངོ་བོ་ཡུལ་ཀུན་<milestone unit="line" n="264.4"/>གསལ་བར་སྟོན། །ཐམས་ཅད་བྱེད་དང་བྱ་བའི་ཆོས་རྒྱུད་ལས། །སྐྱེ་འགག་རྣམ་བརྟགས་རང་བཞིན་དོན་གྱིས་བྲལ། །ཡུལ་དང་ཡུལ་ཅན་མཚན་མའི་ཐ་སྙད་དེ། །བསམ་རྟོག་ཀུན་ལས་འདས་པའི་ཡེ་ཤེས<milestone unit="line" n="264.5"/>ཉིད། །ཅེས་གསུངས་སོ། །རྫོགས་པ་ཆེན་པོ་བྱང་ཆུབ་ཀྱི་སེམས། ཐེག་ལེ་རྒྱ་མཚོ་གནས་ལ་འཇུག་པའི་རྒྱུད་ལས། དེ་ཁོ་ན་ཉིད་ཀྱི་དོན་གཏན་ལ་འབེབས་པའི་ལེའུ་སྟེ་གསུམ་པའོ།། །།དེ་ནས་འཁོར་གྱི་<milestone unit="line" n="264.6"/>བདེགཤེགསརྣམས། །སྟོན་པའི་བསྟན་པས་ཚིམ་གྱུར་ཞིང་། །དགའ་མགུ་ཡི་རང་བསྟོད་བྱས་ཏེ། ཁུད་མཆོག་སྙིང་པོ་བཟུང་བར་བྱེད། །དེ་ཚེ་བྱང་ཆུབ་སེམས་དཔའི་འཁོར། །མང་པོ་འདུས་པ་ཐམས་ཅད་<milestone unit="page" n="265"/><milestone unit="line" n="265.1"/>༄༅། །ཀུན། །ཐེ་ཚོམ་རྟོག་པའི་དྲ་བས་བསྒྲིབས། །དོན་ཀུན་སླར་ཡང་གསོལ་བ་འདེབས། །བཅོམ་ལྡན་སྙིང་པོའི་དཀྱིལ་འཁོར་འདིར། །རྒྱ་ཆེན་ཐེག་པའི་ཚུལ་རྣམས་ཀྱིས། །འགྲོ་རྣམས་ཁམས་དང་སྐྱེ་<milestone unit="line" n="265.2"/>མཆེད་ཚོགས། །དབང་པོའི་བྱེ་བྲག་ཚིམ་འགྱུར་ཏེ། །རང་གི་འབྲས་བུ་རྫོགས་པར་སྣང་། །དེ་ལས་བསྟན་པའི་དོན་གསང་བའི། །རྒྱལ་བ་རྣམས་ཀྱི་དགོངས་པའི་མཆོག །རིགས་རྣམས་ཡེ་ཤེས་ཆེན་པོར་འགྱུར། །དེ་<milestone unit="line" n="265.3"/>ཉིད་ཚུལ་རྣམས་ཇི་ལྟ་བུ། །བློ་གྲོས་ཞེན་པའི་འགྲོ་བ་དག །མ་འོངས་དུས་སུ་འཇུག་འགྱུར་ཅིང་། །བདེ་གཤེགས་ཡུལ་ལ་སློབ་པ་རྣམས། །ཐབས་ཀྱི་ཕྱག་རྒྱ་གསང་བའི་སྒོས། ཁྲེས་རབ་ཡེ་ཤེས་འབྲེལ་པའི<milestone unit="line" n="265.4"/>ཚོགས། །ངོ་བོ་ཉིད་པའི་དོན་སྟོན་མཛད། །དུས་འདིར་རྒྱས་པའི་ཚུལ་གྱིས་ནི། །དབང་བསྐུར་ལས་ནི་གསང་བའི་དོན། ཁྱོད་ཀྱི་ཐུགས་རྗེ་བརྩེ་བ་ཅན། །རྗེས་འཇུག་འཁོར་རྣམས་གཟུང་བར་མཛོད། །དེ་ལྟར་ཡང་<milestone unit="line" n="265.5"/>དང་ཡང་དག་ཏུ། །གསོལ་བཏབ་ཕྱག་འཚལ་བསྟོད་བྱེད་ཅིང་། །གསང་བ་བླ་ན་མེད་པའི་རྒྱུད། །དོན་ཀུན་ངོ་བོས་སྟོན་བྱེད་པ། །མཐར་ཕྱིན་ཆོས་ཀྱི་དོན་ལས་བྱུང་། །དེ་ཉིད་རྒྱས་པར་གསོལ་འདེབས་སོ། །དེ་<milestone unit="line" n="265.6"/>ཕྱིར་ཐམས་ཅད་མཁྱེན་པ་གཙོ། །རངབྱུངབདེགཤེགསརིགས་རྣམས་དང་། །དཀྱིལ་འཁོར་ཆེན་པོའི་ལོངས་སྤྱོད་ཅིང་། ཁུད་འདི་ཀུན་ཏུ་རྒྱས་པར་སྟོན། །ཞིང་ཁམས་བསམ་གྱིས་མི་ཁྱབ་པར། །སྣོད་བཅུད་ཡེ་<milestone unit="page" n="267"/><milestone unit="line" n="267.1"/>༄༅། །པ་བཟློག་པའི་ཕྱིར། །ཐ་སྙད་མཚན་མ་སྣ་ཚོགས་དགོངས། །ཐེག་པའི་དབྱེ་བ་གྲངས་མེད་བསྟན། །རང་བྱུང་སེམས་ཀྱི་རྣམ་འཕྲུལ་གྱིས། །ཐམས་ཅད་ངོ་བོ་གཅིག་པར་གནས། །དེ་དག་རྟོག་པ་ལས་<milestone unit="line" n="267.2"/>བཟློགཅིང་། །དབྱིངས་ཀྱི་རང་གནས་མ་སྐྱེས་པས། །དོན་ཀུན་གསལ་བ་མཚན་མའི་སྒོ། །ཡོན་ཏན་སྣང་བའི་གཞིར་གྱུར་པའོ། །དེ་ལས་ཕྱི་རོལ་ནང་དག་དང་། །འབྱུང་དང་འབྱུང་ལས་གྱུར་པའི་ཚོགས། །གཉིས་<milestone unit="line" n="267.3"/>འཛིན་བློ་ཡིས་རྟོག་བྱེད་ཀྱང་། །རང་བཞིན་མི་གཉིས་ཡེ་ཤེས་ཆེ། །དེ་ལྟར་ཆོས་ཀུན་མྱ་ངན་འདས། །བྱང་ཆུབ་སྙིང་པོ་རྒྱན་གྱུར་པས། །འཇམ་དཔལ་གཞོན་ནུའི་ངོ་བོ་ཉིད། །བརྟག་པའི་ཡུལ་ལས་འདས་<milestone unit="line" n="267.4"/>པའོ། །འདི་དོན་མཉམ་པ་ཆེན་པོའི་ཆོས། །རྣམ་དག་བྱང་ཆུབ་སེམས་ནི་སྒོམ་འདོད་པས། །དེར་གནས་དེ་ལས་འདའ་མེད་པས། །དེ་ཉིད་ཡང་དག་གྲོལ་བའི་མཆོག །དེ་ལྟར་ཡུལ་སེམས་གཉིས་མེད་པའོ། །བྱང་<milestone unit="line" n="267.5"/>ཆུབ་སེམས་འདི་རྣམ་དག་ཉིད། །ཟུང་དུ་འཇུག་པའི་ཚུལ་གྱིས་ནི། །བདེ་བའི་ཡེ་ཤེས་ཟག་མེད་གནས། །དེ་ལས་དེ་སྐྱེས་དེ་ཉིད་ཆོས། །དེ་དག་དེ་ཡི་ཐ་སྙད་ལས། །རྟོག་པའི་རྒྱུན་དེ་རྟོག་པས་སྟོང་། །དུས་རྣམས་<milestone unit="line" n="267.6"/>ཀུན་ཏུ་མི་འགྱུར་པས། །སྒོམ་པ་ཆེན་པོའི་ཐ་དད་དོ། །ཆོས་ཉིད་ཇི་བཞིན་འདི་གསལ་བར། །མ་བཅོས་བདེ་བའི་ཡེ་ཤེས་གནས། །བྱ་བྲལ་བདེ་བའི་ཀློང་ཉིད་དུ། །མ་བཅོས་ཇི་བཞིན་བཏང་སྙོམས་ཉིད། །ཅེས་<milestone unit="page" n="268"/><milestone unit="line" n="268.1"/>གསུངས་སོ། །རྫོགས་པ་ཆེན་པོ་ཆོས་ཉིད་བྱང་ཆུབ་ཀྱི་སེམས། ཐེག་ལེ་རྒྱ་མཚོ་གནས་ལ་འཇུག་པའི་རྒྱུད་ལས། ཆོས་ཉིད་བསྟན་པའི་ལེའུ་སྟེ་བཞི་པའོ།། །།དེ་ནས་བྱང་ཆུབ་སེམས་ཀུན་གྱིས། །སྡོམ་པ་<milestone unit="line" n="268.2"/>གཉིས་མེད་རྒྱ་ཆེན་པོར། །ཐམས་ཅད་ཆོས་ཀྱི་དེ་བཞིན་ཉིད། །ཀུན་ཏུ་བཟང་པོ་ཆོས་རྣམས་ཀུན། །ཐབས་ཀྱིས་གྲོལ་བའི་དོན་ཇི་བཞིན། །ཚོགས་རྣམས་ཀུན་ལ་སྟོན་པར་མཛད། །བྱང་ཆུབ་སེམས་ཀྱི་དཀྱིལ་འཁོར་<milestone unit="line" n="268.3"/>འདི། །ཚུལ་ཁྲིམས་སྡོམ་པ་མ་ལུས་ཀུན། །སྦྱོད་ཚུལ་བཟང་པོ་རྫོགས་བྱེད་པས། །ཐབས་ཀྱི་ཐེག་པ་ཁྱད་པར་མཆོག །དེ་བཞིན་རྟགས་དང་རྣམ་བརྟགས་པའོ། །ལས་ཀྱི་བྱ་བས་ཇི་སྙེད་པར། །སོ་སོའི་ཐེག་པ་སྣ་<milestone unit="line" n="268.4"/>ཚོགས་པས། །དོན་མཐུན་སྣོད་ཀྱི་རིམ་པ་བཞིན། །ལུས་ཀྱི་སྡོམ་པ་རྣམ་གསུམ་དང་། །ངག་གི་སྡོམ་པ་རྣམ་གསུམ་དང་། །ཡིད་ཀྱི་སྡོམ་པ་རྣམ་གསུམ་དང་། །རྣམ་གྲོལ་ཐེག་པ་ཀུན་གྱི་གཞི། །མ་བཅོས་ཁྱད་པར་<milestone unit="line" n="268.5"/>ལས་བྱུང་བའི། །སྒོ་གསུམ་མངོན་པར་འདུ་བྱེད་པ། །འདི་ཡིས་རབ་ཏུ་གྲོལ་བྱེད་ཅིང་། །ཐེག་པ་ཀུན་གྱི་རྩ་བར་བསྔགས། །སོ་སོ་ཐར་པའི་སྡོམ་པ་དང་། །བྱང་སེམས་ཚུལ་ཁྲིམས་རྒྱ་ཆེན་པོ། །མ་ལུས་ཀུན་སྦྱོར་<milestone unit="line" n="268.6"/>ཡུལ་དུ་གནས། །དེ་དག་ཐེག་པའི་ཁྱད་པར་མཆོག །སངས་རྒྱས་ཀུན་གྱིས་དགོངས་མཛད་དོ། །སྤྱོད་པ་ཐབས་བཅས་གསང་བའི་ཚུལ། །དེ་ལྟར་ཕ་རོལ་ཕྱིན་སྡོམ་པ། །སྔགས་ཀྱི་ཐེག་པ་གྲངས་མེད་<milestone unit="page" n="269"/><milestone unit="line" n="269.1"/>༄༅། །རྣམས། །བསྟན་པ་སོ་སོར་སྣང་བའི་ཚུལ། །མ་ལུས་ཀུན་འདུས་རྣམ་པར་དག །ལམ་དུ་བསྙད་པ་ཐམས་ཅད་ལ། །དོན་ཀུན་ཐོག་མར་བྱུང་བ་ནི། །དེ་ལྟར་མ་འོངས་ཚོགས་གྲོལ་བྱེད། །དུས་གསུམ་<milestone unit="line" n="269.2"/>རྒྱལ་བ་བདེ་གཤེགས་ཀྱི། །ཡུལ་རྒྱུད་ཀུན་གྱིས་མཚུངས་པ་ཡི། །གསང་བ་རྨད་དུ་བྱུང་བའི་རྒྱུད། །དེ་དག་རྒྱུ་འབྲས་ཀུན་གྱི་གཞི། །ཐམས་ཅད་དོན་ཀུན་སྟོན་བྱེད་པས། །དཀྱིལ་འཁོར་སྣ་ཚོགས་རོལ་པ་དང་། །ལྷ་<milestone unit="line" n="269.3"/>མོའི་ཚོགས་བཅས་ལུས་ཀུན་སྤྱོད། །དེ་མེད་མི་འབྱུང་དེ་ཕྱིར་ནི། །རྣམ་པར་གྲོལ་བ་མཆོག་གི་ལམ། །ཆོས་གཅིག་ཡོངས་སུ་གསལ་གྱུར་ན། །ཆོས་སྐུ་བཀོད་པ་མཐའ་ཡས་གྲོལ། །བདེ་དང་སྡུག་བསྔལ་རྒྱུ་མཐུན་<milestone unit="line" n="269.4"/>ཅིང་། །ལས་ཀུན་རྣམ་པར་དག་པས་ན། །སངས་རྒྱས་ཀུན་གྱིས་བསྟན་པའི་སྒོ། །ནམ་ཡང་འགག་པར་མི་འགྱུར་རོ། །འདི་དག་ཐ་དད་ལ་འཛིན་པས། །རང་གི་ཆོས་ཀུན་རྣམ་པར་བསྒྲིབས། །དེ་ལས་གཞན་དུ་སྤྱོད་<milestone unit="line" n="269.5"/>བྱེད་ཅིང་། །སྐྱེ་བོའི་ཚོགས་རྣམས་རབ་ཏུ་འཆིང་། །ཞེས་གསུངས་སོ། །རྫོགས་པ་ཆེན་པོ་ཆོས་ཉིད་བྱང་ཆུབ་ཀྱི་སེམས། ཐིག་ལེ་རྒྱ་མཚོ་གནས་ལ་འཇུག་པའི་རྒྱུད་ལས། དབྱིངས་ཀྱི་ལེའུ་སྟེ་ལྔ་<milestone unit="line" n="269.6"/>པའོ།། །།དེ་ནས་ཆོས་དབྱིངས་རྣམ་དག་ལས། །རིགས་བཅས་དཀྱིལ་འཁོར་ཀུན་བཞེངས་ཏེ། །མ་བཅོས་བྱང་ཆུབ་སེམས་ཉིད་སྐུ། །ཐབས་དང་ཤེས་རབ་འབྲེལ་པར་གནས། །འདི་དག་གཉིས་མེད་ཟུང་<milestone unit="page" n="271"/><milestone unit="line" n="271.1"/>༄༅། །བརྗོད་བྱ་རྡུལ་ཙམ་གང་ལ་ཞིག །དེ་དག་མཚན་ཉིད་གཟུང་དཀའ་བས། །ཟུང་འཇུག་རྒྱལ་བ་ཀུན་གྱི་ཡུམ། །འདི་དག་སྒོམ་བྱེད་རྣལ་འབྱོར་པས། །སྔོན་གྱི་དྲང་སྲོང་ཆེན་པོ་ལྟར། །ལམ་ཀུན་རྣམ་པར་<milestone unit="line" n="271.2"/>མངོན་བྱེད་པ། །དེ་ཉིད་ཡུལ་གྱིས་འཆིང་འཀྱུར་ཞིང་། །སྒོམ་ཆགས་རྩོལ་རྩལ་དང་བཅས་པའི། །ལས་ཀྱི་ནད་ཆེན་འཁྲུལ་པའི་རྒྱུ། །དེ་དག་མཐའ་བཞི་རྣམ་སྤྱོད་ཅིང་། །བརྟགས་པའི་ཆོས་རྣམས་ཀུན་གྲོལ་<milestone unit="line" n="271.3"/>བྱེད། །ཆ་ཤས་ཆ་ཤས་མེད་པའི་ཚུལ། །རང་བཞིན་བྱང་ཆུབ་སེམས་ཀྱི་གཞི། །བླ་མེད་ཐེག་པ་རྫོགས་འདོད་པས། །ཐམས་ཅད་རང་བཞིན་བྱང་ཆུབ་སེམས། །ནང་དུ་དམིགས་པའི་ཏིང་ངེ་འཛིན། །དེ་གསལ་ཡེ་<milestone unit="line" n="271.4"/>ཤེས་ཆེན་པོ་མཐོང་། །སྤྱོད་པས་དོན་ཀུན་འཚེ་བྱེད་ཅིང་། །སྟོན་པའི་ལུང་བཅས་ཚིག་གི་རྒྱུན། །མཐའ་རྣམས་ཀུན་གྱི་ལས་སྤྱོད་པས། །ལམ་ཀུན་འཕྲུལ་ཞིང་གྲོལ་བའི་གནས། །དེ་ཉིད་རྟོག་པའི་རྒྱུན་འབྲེངས་<milestone unit="line" n="271.5"/>པས། །རི་དྭགས་སྨིག་རྒྱུ་སྙེག་པ་འདྲ། །གལ་ཏེ་དེ་དག་ལ་གནས་ནས། །དོན་མཐུན་གསང་བ་འདི་སྐྱོ་ཞིང་། དེ་དག་མཐའ་རྣམས་འགག་འགྱུར་ཏེ། །གཡེང་མེད་བརྩོན་འགྲུས་ཆེན་པོར་སྤྱོད། །མཚོན་དུ་མེད་པའི་<milestone unit="line" n="271.6"/>ཆོས་རྣམས་ཀུན། །བགྲོད་མེད་ཡང་དག་ལམ་དུ་འཇུག །དེ་དག་མཐར་བཅསམཚོན བྱེདཔ། །དོན མཐུན་གསང་བའི་གནས་མ་ཡིན། །འདི་ལྟར་འཁོར་དང་མྱ་ངན་འདས། །ཕྱི་ནང་དལ་སོགས་གཉིས་ཀྱི་<milestone unit="page" n="272"/><milestone unit="line" n="272.1"/>ཆོས། །དག་དང་མ་དག་བསྟན་པ་ཀུན། །ཚིག་ཉིད་ཙམ་སྟེ་འཁྲུལ་པའི་གནས། །ཐམས་ཅད་མཉམ་ཉིད་ཟུང་འཇུག་པས། །སྐུ་གསུང་ཐུགས་ཀྱི་དཀྱིལ་འཁོར་ཉིད། །རྒྱུ་འབྲས་རྒྱུན་ཆགས་རྣམ་དག་ཅིང་། །བྱང་ཆུབ་<milestone unit="line" n="272.2"/>སེམས་ཉིད་བདེ་བའི་གཞི། །རྣལ་འབྱོར་ཆེན་པོའི་དོན་སྤྱོད་པས། །འདི་དག་དགག་སྒྲུབ་མེད་པའི་ཚུལ། །སངས་རྒྱས་ཐེག་པ་བསམ་ཡས་མོད། །གཉིས་འཛིན་འཁྲུལ་པའི་གཉེན་པོ་སྟེ། །ཡང་དག་ལམ་ཉིད་མ་<milestone unit="line" n="272.3"/>་བྲུལ་པར། །བསྟན་པ་ཐེག་པའི་ཚུལ་རྣམས་བྲལ། །ཞེས་གསུངས་སོ། །རྫོགས་པ་ཆེན་པོ་ཆོས་ཉིད་བྱང་ཆུབ་ཀྱི་སེམས། །ཐིག་ལེ་རྒྱ་མཚོའི་གནས་ལ་འཇུག་པའི་རྒྱུད་ལས་དབྱིངས་རྣམ་པར་དག་པའི་ལེའུ་སྟེ་དྲུག་<milestone unit="line" n="272.4"/>པའོ།། །།དེ་ནས་སངས་རྒྱས་ཐམས་ཅད་ཀུན། །རང་བཞིན་མི་གཉིས་ཡེ་ཤེས་ཀྱིས། །ཆོས་ཀུན་གསལ་བར་སྟོན་བྱེད་ཅིང་། །རང་གི་ཡེ་ཤེས་རྣམ་པར་སྦྱོར། །དུས་གསུམ་རྣམ་པར་མཁྱེན་པའི་ཚུལ། །བསོད་<milestone unit="line" n="272.5"/>ནམས་ཚོགས་མཆོག་མཐའ་ཡས་པ། །སྟོང་པ་བྱང་ཆུབ་སེམས་ཀྱི་ལུང་། །དུས་གསུམ་རྒྱུན་གཟེར་འདུ་འབྲལ་མེད། །ཡེ་ཤེས་ཚོགས་ཀྱི་གནས་འཇུག་ཅིང་། །ཟབ་མོ་རྒྱ་ཆེན་གཉིས་མེད་པའི། །ཐམས་ཅད་མཁྱེན་<milestone unit="line" n="272.6"/>ཉིད་མ་འདྲེས་པའོ། །སྐུ་ཡིཡེཤེསཆེནཔོཡིས། །རྣམ་པ་ཅིར་ཡང་འབྱེད་པ་མེད། །དེ་དག་ཡུལ་ཀུན་རྣམ་དག་པས། །གཏི་མུག་ཀུན་གྱིརངབཞིནནོ། །ཐོགམེད་གསལ་བའི་མརམེབཞིན། །རངགནས་ངོ་བོས་<milestone unit="page" n="273"/><milestone unit="line" n="273.1"/>༄༅། །ཀུན་ཏུ་སྟོན། །དེ་དག་བསམ་པ་ཀུན་བྲལ་བའི། །ཐིག་ལེ་ཆེན་པོ་ཡེ་ཤེས་ཉིད། །ཕྱོགས་རྣམས་ཀུན་ཏུ་རྒྱ་ཆེན་ཚོགས། །ཞིང་ཁམས་བསམ་གྱིས་མི་ཁྱབ་པར། །སངས་རྒྱས་དཀྱིལ་འཁོར་གྲངས་མེད་<milestone unit="line" n="273.2"/>དོ། །དུས་ཀྱི་བྱ་བ་མ་འདྲེས་པ། །ཀུན་གསལ་རང་གི་ཆོས་ལས་གྲོལ། །ལྟ་སྒོམ་འབྲེལ་པ་གཉིས་མེད་པའི། །ཡེ་ཤེས་ཆེན་པོའི་གནས་འཇུག་པའི། །རང་བཞིན་ཇི་ལྟར་དག་པ་ཡི། །ཚུལ་རྣམས་མཐའ་ཡས་རྣམ་པར་<milestone unit="line" n="273.3"/>གྲོལ། །བྱ་བ་ཐམས་ཅད་སྤངས་པའི་ཆོས། །དེ་དག་བྱིན་རླབ་ནོར་བུའི་ཚུལ། །རང་བྱུང་རང་གིས་མི་གཡོ་བ། །རྒྱ་མཚོ་གསལ་བའི་ཏིང་ངེ་འཛིན། །བྱིང་རྨུགས་མཐའ་ལས་རྣམ་པར་དག །སངས་རྒྱས་ཀུན་གྱི་<milestone unit="line" n="273.4"/>དགོངས་པ་ཉིད། །ཏིང་འཛིན་རྒྱལ་པོའི་གནས་བརྙེས་པས། །བདེ་བ་ཀུན་གྱིས་རབ་ཏུ་བརྒྱན། །མངོན་སུམ་མཐོང་མེད་མཐོང་བའི་ཚུལ། །དེ་དག་དེ་ཉིད་ཆོས་ལ་སྤྱོད། །ཕྱོགས་རྣམས་ཀུན་ནས་མ་འགགས་<milestone unit="line" n="273.5"/>པའི། །དཀྱིལ་འཁོར་ཆེན་པོ་ཡེ་ཤེས་སྐུ། །དེ་ལས་དེ་སྣང་དེ་ཉིད་ལས། །དེ་དག་རྣམ་པར་བཀོད་པའོ། །འདི་ལྟར་ཁ་དོག་ལ་སོགས་རྫས། །ཆོས་རྣམས་དེ་ཉིད་སྣང་བའི་འོད། །མར་མེའི་སྡོང་པོ་མཐའ་ཡས་<milestone unit="line" n="273.6"/>བཞིན། །ཐུགས་རྗེ་ཆེན་པོའི་འོད་མཚུངས་སོ། །དེ་ཡི་ཐམས་ཅད་མཁྱེན་པའི་མཆོག །ཡུལ་བཅས་གཉིས་མེད་གཟིགས་པའི་སྤྱན། ཁྲེས་རབ་སྙིང་རྗེ་གཉིས་མེད་པའི། །ཏིང་འཛིན་མཐའ་ཡས་རྩེ་གཅིག་<milestone unit="page" n="274"/><milestone unit="line" n="274.1"/>པའོ། །འདི་ལྟར་རང་དང་གཞན་དག་ཏུ། །གཉིས་ཀའི་རྒྱུན་ལས་འབྱུང་བ་ཡི། ཁམས་གསུམ་ཡེ་ཤེས་ཀུན་སྤྱོད་པས། །ཕུང་པོའི་ཆོས་རྣམས་དག་པར་བྱེད། །རྣམ་ཤེས་དབང་པོ་ཡུལ་གྱི་ཚོགས། །དེར་གནས་དེར་<milestone unit="line" n="274.2"/>གསལ་དེ་ཉིད་འདས། །ཡེ་ཤེས་ཆེན་པོ་ཐིག་ལེ་ཡིས། །དོན་ཀུན་གསང་བ་སྟོན་བྱེད་པའོ། །ཞེས་གསུངས་སོ། །རྫོགས་པ་ཆེན་པོ་བྱང་ཆུབ་ཀྱི་སེམས། ཐིག་ལེ་རྒྱ་མཚོ་གནས་ལ་འཇུག་པའི་རྒྱུད་ལས་ཡེ་ཤེས་ཆེན་<milestone unit="line" n="274.3"/>པོའི་ལེའུ་སྟེ་བདུན་པའོ།། །།དེ་ནས་སྲས་ཚོགས་ཐམས་ཅད་ཀྱིས། །མངོན་པར་བསྟོད་པའི་དཀྱིལ་འཁོར་ཉིད། །མཐའ་དང་དབུས་མེད་ཐམས་ཅད་ཀུན། །ཀུན་ཏུ་བཟང་པོ་རྒྱས་པ་ལས། །ཇི་ལྟར་<milestone unit="line" n="274.4"/>རང་གི་རིགས་རྣམས་དང་། །དཀྱིལ་འཁོར་ཚོགས་རྣམས་འཁོད་པར་འགྱུར། །མཐའ་དབུས་མེད་པའི་སྙིང་པོ་འདི། །ཞིང་ཁམས་ཀུན་གྱི་ཆོས་ཉིད་དེ། །འདི་ལྟར་ཆོས་ཅན་མ་འགགས་པས། །རང་བཞིན་བྱང་ཆུབ་<milestone unit="line" n="274.5"/>སེམས་ཀྱི་ལུང་། །ཐ་དད་མེད་ལས་ཐ་དད་པས། །ནང་དང་ཕྱི་རོལ་ཀུན་ཏུ་སྣང་། །མཐའ་དང་དབུས་མེད་སྤངས་པ་ཉིད། །རྣམ་གསུམ་ཚུལ་གྱིས་ཟུང་དུ་འཇུག །ཞིང་ཁམས་ཡོངས་སུ་དག་པས་ན། །རིགས་ཀྱི་<milestone unit="line" n="274.6"/>དཀྱིལ་འཁོར་རྣམ་པར་དག །ཕྱོགས་བཅུར་རྒྱ་ཡོངས་མ་ཆད་པས། །མཐའ་དབུས་ཀུན་ཏུ་བཟང་པོའི་སྐུ། །རོལ་པ་སྣ་ཚོགས་ཅིར་ཡང་སྣང་། །དམིགས་པའི་རྣམ་པ་ལས་འདས་པའོ། །འདི་ལས་སྤང་ཡུལ་བླང་བ་<milestone unit="page" n="275"/><milestone unit="line" n="275.1"/>༄༅། །དག །དགག་སྒྲུབ་དོར་བའི་གནས་མེད་པས། །དུས་ཀུན་མཉམ་པའི་རྒྱལ་པོ་ཡིས། །ཐམས་ཅད་ཆོས་ཚོགས་མཉམ་པར་སྦྱོར། །སེམས་དང་བག་ཆགས་གཅིག་མིན་ཅིང་། །དེ་བཞིན་གཉིས་སུའང་<milestone unit="line" n="275.2"/>གཟུང་མེད་པས། །ཐ་དད་མིན་ལ་ཐ་དད་པའི། །སྣ་ཚོགས་ཆོས་ཀུན་འབྱུང་བའི་གཞི། །དེ་དག་འཛིན་པས་རྣམ་བཏགས་ནས། །སྣང་བའི་ཆོས་རྣམས་ལ་སྤྱོད་ཅིང་། །རང་གི་རྒྱན་གྱིས་སྣང་བ་ཀུན། །མི་འདོར་<milestone unit="line" n="275.3"/>གཞན་ནས་སྒྲུབ་མི་བྱེད། །དེ་ལྟ་འདུ་བྱེད་རྒྱ་ཆེན་ཚོགས། །རྣམ་ཤེས་མཚན་མ་དང་བཅས་པ། །ཕུང་ཁམས་སྣ་ཚོགས་བསྐྱེད་པའི་གཞི། །ཆོས་རྣམས་ཀུན་གྱི་རྩ་བ་ཡིན། །གཅིག་ལ་དུ་མར་སྣང་བྱེད་པས། །དུ་མ་<milestone unit="line" n="275.4"/>གཅིག་གི་ངོ་བོ་ཉིད། །རྣམ་ཤེས་སྒོ་རྣམས་ལ་བརྟེན་ཅིང་། །དབང་པོ་ཡུལ་དུ་རྒྱན་གྱིས་འབྱུང་། །དེས་ན་ཕྱི་ནང་མ་ལུས་པ། །ཐ་སྙད་རྟོག་པའི་རྒྱུན་བཅས་པའོ། །རྣམ་ཀུན་བདག་མེད་ཅིར་ཡང་སྣང་། །ཡུལ་འབྲས་<milestone unit="line" n="275.5"/>གང་དུའང་མི་དམིགས་པས། །ཐབས་ཀྱི་ཕྱག་རྒྱ་སྣ་ཚོགས་ཀུན། །ལྟ་བ་ཀུན་ཏུ་བཟང་པོར་གསལ། །རྣལ་འབྱོར་རབ་ཏུ་འབྲེལ་བའི་མཐུས། །ཡུན་རིངས་རབ་ཏུ་སྤོང་བས་གྲོལ། །འདི་དག་དཀྱིལ་འཁོར་ཆེན་པོའི་<milestone unit="line" n="275.6"/>གཞི། །རང་གི་ཆོས་ཀུན་རྟོགས་པས་གསལ། །མཐར་ཐུག་མིན་ལ་མཐར་ཐུག་ཅེས། །དེར་འཛིན་འཆིང་བས་བཅིངས་པ་དག །ནམ་མཁའི་མཐའ་ཡས་བསྐལ་པའི་བར། །ཡང་དག་ཡེ་ཤེས་ལ་གོལ་འགྱུར། །གཉིས་<milestone unit="page" n="277"/><milestone unit="line" n="277.1"/>༄༅། །རྣམས་གྲོལ་བྱེད་པའི། །རབ་ཏུ་སྤྱོད་ལ་གནས་ཀུན་བརྒྱན། །མཐའ་བྲལ་ཡུལ་རྣམས་ཀུན་སྤྱོད་པས། །རང་གི་ཡང་དག་མངོན་སུམ་རྒྱས། །མ་རིག་འདུ་བྱེད་སྡུག་བསྔལ་ཚོགས། །འགྲོ་དྲུག་གནས་<milestone unit="line" n="277.2"/>ཀུན་རིག་འཁོར་རོ། །ཐ་དད་དཀྱིལ་འཁོར་རོལ་པའི་རྫོགས། །ཐེག་པ་ཆེ་ལས་གཞན་སྣང་བ། །འབྲས་བུ་སངས་རྒྱས་ཀུན་གྱི་དངོས། །ཞེས་གསུངས་སོ། །རྫོགས་པ་ཆེན་པོ་ཆོས་ཉིད་བྱང་ཆུབ་ཀྱི་སེམས། ཐིག་ལེ་<milestone unit="line" n="277.3"/>རྒྱ་མཚོ་གནས་ལ་འཇུག་པའི་རྒྱུད་ལས། །ཀུན་ཏུ་བཟང་པོའི་ལེའུ་སྟེ་བརྒྱད་པའོ།། །།དེ་ནས་རྒྱལ་བ་ཀུན་གྱི་གསང་། །ཡེ་ནས་ལྷུན་གྱིས་གྲུབ་པའི་དབྱིངས། །ཕྱག་རྒྱའི་དཀྱིལ་འཁོར་རང་སྣང་<milestone unit="line" n="277.4"/>བ། །འདི་དག་འབྲས་བུ་རྫོགས་པའི་ཕྱིར། །ཀུན་ཏུ་བཟང་པོའི་སྐུ་གསུང་ཐུགས། །དེ་བཞིན་ཉིད་བཅས་རབ་ཏུ་སྟོན། །ཇི་སྙེད་སེམས་ཅན་ཐམས་ཅད་ཀྱི། །ཞེན་རྟོག་སྣང་འཛིན་མཐའ་ཡས་པས། །ཕྱོགས་རྣམས་<milestone unit="line" n="277.5"/>ཀུན་ཏུ་རྟོག་པའི་རྒྱུན། །སྣ་ཚོགས་ཡུལ་བཅས་རྣམ་པར་འཛིན། །ཐོག་མ་ཐ་མ་མེད་པའི་དབྱིངས། །རང་བཞིན་ཡེ་ཤེས་གནས་འཇུག་པས། ཁུ་འབྲས་ཐེག་པ་སྣ་ཚོགས་ཀྱི། །དོན་ཀུན་སོ་སོར་སྣང་བ་ཡིན། །བློ་<milestone unit="line" n="277.6"/>བུར་འཁྲུལ་པས་བརྟགས་པ་ཡི། །ལོ་རྒྱུས་སྔ་མ་ལ་བརྟེན་ཏེ། །རྩོལ་བ་བརྒྱད་བཅས་བྱ་བའི་སྒོས། །བདེབཆེནཔོའིགནསཀུན་སྒྲིབ། །རང་གི་ལྟ་བ་ཏིང་འཛིན་དང་། །སྤྱོད་པ་ས་དང་ལམ་རིམ་དག །ཀུན་ཏུ་<milestone unit="page" n="278"/><milestone unit="line" n="278.1"/>བརྟགས་པའི་འཁོར་ལོས་ཏེ། །དེ་ལས་དེ་བཞིན་ཉིད་མི་སྐྱེ། །རྩོལ་བྲལ་ལུས (ཚ ལུས)གོལ་བའི་ཕྱིར། །༣བྲུལ་པའི་ངོ་བོས་བརྟགས་པའོ། །ཐིག་ལེ་ཆེན་པོའི་རང་བཞིན་ལ། །ཕྱི་ནང་ཆོས་རྣམས་ལྷུན་གྲུབ་<milestone unit="line" n="278.2"/>པས། །ཀུན་བཟང་སྐུ་གསུང་ཐུགས་ཀྱི་བདག །རིགས་རྣམས་ཀུན་གྱི་རྒྱན་གྱིས་མཛེས། །སྐུ་ཡི་སྐུ་སྟེ་སྐུ་ཡི་མཆོག །གསུང་གི་གསུང་སྟེ་གསུང་གི་མཆོག །ཐུགས་ཀྱི་ཐུགས་ཏེ་ཐུགས་ཀྱི་མཆོག །རང་བཞིན་མ་བཅོས་<milestone unit="line" n="278.3"/>སྔ་མའི་དབྱིངས། །བྱ་བྲལ་ལྷུན་རྫོགས་བདེ་བའི་ཞིང་། །ཡུལ་རྣམས་རྣམ་པར་དག་པའི་ཚོགས། །དེ་དག་སྣང་ལས་རྣམ་གྲོལ་ཞིང་། །སྟོང་པ་ཉིད་དབྱིངས་མི་གནས་པའོ། །དེ་ལྟར་སྣང་དང་སྟོང་པ་དང་། །ལས་<milestone unit="line" n="278.4"/>གཞན་མཐའ་རྣམས་དག་པའི་གཞི། །ཡེ་ཤེས་རང་བྱུང་ཆེ་བའི་མཆོག །སྙིང་པོ་ཐེག་པ་བླ་ན་མེད་པའོ། །དུས་རྣམས་ཀུན་ཏུ་མི་གཡོ་ཞིང་། །དེ་བཞིན་འགྱུར་བ་མེད་པའི་ཆོས། །ཐ་སྙད་རྟོག་པ་ལས་འདས་<milestone unit="line" n="278.5"/>པའི། །རང་བྱུང་བྱང་ཆུབ་སེམས་ཀྱི་རྒྱ། །ཟིན་པས་ཀུན་ཏུ་འཁོར་འགྱུར་ཞིང་། །ཟིན་པས་དེ་མཐའ་རྣམ་པར་དག །བདུད་རྩི་ཆེན་པོ་རང་བཞིན་ནོ། །ཐབས་ཀྱི་རྩོལ་བ་གཞན་ནས་མེད། །གཉིས་མེད་ཡེ་ཤེས་བདུད་<milestone unit="line" n="278.6"/>རྩིའི་རྒྱུན། །སྡུག་བསྔལ་རྣམ་རྟོག་གཉིས་མེད་དོ། །བྱ་བྲལ་མཚན་མ་མེད་པ་ལ། །སྣང་བའི་དོན་ཀུན་རྣམ་པར་རོལ། །དེ་ལྟར་ཡེ་ནས་མ་འདྲེས་ཤིང་། །ཐེག་པའི་མཐའ་རྣམས་དག་བྱེད་པས། །ལྷུན་གྱིས་གྲུབ་པའི་<milestone unit="page" n="279"/><milestone unit="line" n="279.1"/>༄༅། །དོན་ཀུན་ཉིད། །དུས་རྣམས་ཀུན་གྱི་རང་བཞིན་ནོ། །ཞེས་གསུངས་སོ། །རྫོགས་པ་ཆེན་པོ་བྱང་ཆུབ་ཀྱི་སེམས། ཐིག་ལེ་རྒྱ་མཚོ་གནས་ལ་འཇུག་པའི་རྒྱུད་ལས། ལྷུན་གྱིས་གྲུབ་པའི་ལེའུ་སྟེ་དགུ་<milestone unit="line" n="279.2"/>པའོ།། །།དེ་ནས་སངས་རྒྱས་ཐམས་ཅད་ཀྱིས། །མཆོད་པའི་ཚོགས་རྣམས་བཀོད་པ་ལས། །ཕྱོགས་རྣམས་ཀུན་ཏུ་མཆོད་བྱེད་ཅིང་། །རང་གི་ཡེ་ཤེས་སྟོན་པར་མཛད། །བྱང་ཆུབ་སེམས་དཔའི་ཚོགས་རྣམས་<milestone unit="line" n="279.3"/>ཀྱིས། །དོན་རྒྱས་གསང་བའི་རྒྱུད་བཟུང་ཞིང་། །དེ་རྣམས་ཡེ་ཤེས་ཟག་པ་མེད། །བྱིན་རླབས་སྐད་ཅིག་མཐུ་ཡིས་རྟོགས། །གསང་བའི་རྒྱུད་ཆེན་མཐར་ཕྱིན་པ། །དུས་གསུམ་རྒྱལ་བའི་བཀའ་བཞིན་དུ། །ཀུན་ཏུ་<milestone unit="line" n="279.4"/>བཟང་པོའི་བསྟན་པ་ཉིད། །རང་གི་ཤེས་རབ་ཀྱིས་བཟུང་ཞིང་། །ངེས་པར་མཆོད་ཅིང་བསྟོད་པའི་གནས། །རྒྱུད་ཆེན་གསང་བ་མཐར་ཕྱིན་པ། །དོན་ཀུན་སྟོན་པའི་མཚན་ཇི་ལྟར། །ཀུན་བཟང་ལྷ་ལ་གསོལ་<milestone unit="line" n="279.5"/>འདེབས་ཤིང་། །བྱང་ཆུབ་སེམས་ཀྱི་མཆོད་པར་རོལ། །དེ་དག་བསྟན་པའི་དོན་བཞིན་དུ། །མཐར་ཕྱིན་རབ་ཏུ་རྫོགས་པར་མཛད། །ཡོངས་ཀྱི་ཆོས་རྣམས་ཐམས་ཅད་ནི། །ཐིག་ལེ་ཆེན་པོའི་རང་བཞིན་ཉིད། །ཟབ་<milestone unit="line" n="279.6"/>ཅིང་རྒྱ་ཆེ་གྲངས་མེད་མོད། །རྒྱ་མཚོ་ཆེན་པོའི་རང་བཞིན་ཏེ། །ཡོན་ཏན་ཚོགས་རྫོགས་སྒྲིབ་པ་མེད། །སྤྲོ་བ་མེད་ཅིང་བསྡུ་བ་མེད། །སྐྱེ་བ་མེད་ཅིང་འགག་པ་མེད། །དངོས་མེད་མཚན་མ་ཅིར་མི་གནས། །དེ་ལྟར་</p></div1>
        </body>
    </text>
</TEI.2>