<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0882-text.xml">
    <teiHeader lang="tib">
        <fileDesc>
            <titleStmt>
                <title><!--srog las kyi rgyal bu srog bdag gser gyi ga pur/-->སྲོག་ལས་ཀྱི་རྒྱལ་བུ་སྲོག་བདག་གསེར་གྱི་ག་པུར།</title>
            </titleStmt>
            <publicationStmt lang="eng">
                <idno type="thdl">ngb-pt-0882-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=490.1; end=570.4--><milestone unit="page" n="490"/><milestone unit="line" n="490.1"/>༄༅། །རྒྱ་གར་སྐད་དུ། སུ་ན་མ་མ་ར༷་ཀ་ས་བ་བ་ལི་རཀྟ་ཏནྟྲ་མ་ཧྭ་རྭ་ཛ། བོད་སྐད་དུ། སྲོག་ལས་ཀྱི་རྒྱལ་བུ་སྲོག་བདག་གསེར་གྱི་ག་པུར་ཞེས་བྱ་བ། གནོད་སྤྱིན་གྱི་རྒྱུད་ཀྱི་རྒྱལ་པོ་ཆེན་པོ། བཅོམ་ལྡན་<milestone unit="line" n="490.2"/>འདས་གནོད་སྤྱིན་གྱི་རྒྱལ་པོ་ཆེན་པོ་ལ་ཕྱག་འཚལ་ལོ། །སྔོན་འདས་པའི་དུས་མ་བྱུང་བའི་སྔོན་རོལ་ན། རི་རབ་ཆེན་པོའི་རྩེ་མོ་ལྷ་ཐམས་ཅད་འདུ་བའི་གནས། བསམ་པ་ཐམས་ཅད་རྫོགས་པར་བྱེད་པའི་འོག་མིན་<milestone unit="line" n="490.3"/>ལས་མི་དམའ་བའི་གནས། རུས་པ་དང་། རུས་གོང་དང་། ཐོད་པའི་རྒྱུད་ལས་བྱུང་བའི་ཁང་པ་ཆེན་པོ་བརྩེགས་པ་ཡངས་ཤིང་རྒྱ་ཆེ་བའི་ཁང་བཟང་ན། མི་ལ་སགས་པའི་རོ་གསར་རྙིང་གི་གདན་ལ། བཅོམ་ལྡན་<milestone unit="line" n="490.4"/>འདས་དབང་གི་རྒྱལ་པོ་ཆེན་པོ་རྣམ་པར་རོལ་པ་ཞེས་བྱ་བ་བཞུགས་པ་ནི་འདི་ལྟ་སྟེ། སྐུ་སྟོང་གསུམ་གྱི་རི་རབ་ཙམ་ཞལ་གསུམ་ཕྱག་དྲུག་པ། ཞབས་རྣམ་པ་བཞི་དང་ལྡན་པ། སྐུ་དམར་ཐག་ཆད་པའི་ཉི་མ་བས་<milestone unit="line" n="490.5"/>དམར་བ། དབུ་དབུས་མ་ལ་རྟ་ཆེན་པོས་བརྒྱན་པ་ནི། །ལྗང་ཁུ་ལ་རྗོག་མ་ལེ་བརྒན་དུ་འཚེ་བ། །དཔྲལ་བ་ཞུར་བ་ལས་འོད་དཔུང་སྣ་ཚོགས་པ་འབར་བ། ཕྱག་ན་པདྨ་དང་། དགྲ་སྟ་དང་། གཏུན་ཤིང་དང་། ཞགས་<milestone unit="line" n="490.6"/>པ་དང་། ཐོད་ཁྲག་དང་། ལྕགས་ཀྱུ་བསྣམས་པ། གཡང་གཞི་དང་སྟག་ལྤགས་གླང་པོ་ཆེའི་པགས་པ་བསྣམས་པ། སྦྲུལ་དང་། ཐོད་པ་དང་། ཁྲག་དང་། ཞག་དང་། ཐལ་བས་བརྒྱན་པ། མཆེ་བ་གཙིགས་ཤིང་གད་<milestone unit="page" n="491"/><milestone unit="line" n="491.1"/>༄༅། །རྒྱངས་སྒྲོག་པ་ནི། ཧ་ཧ་ཧེ་ཧེ་ཧྲིང་ཧྲི༷་ཧཱུཾ༷་ཕཊ་ཅེས་ཟེར་ཞིང་། གནོད་སྦྱིན་རྣམས་རང་དབང་མེད་པར་དབང་དུ་བསྡུ་བར་མཛད་པར་བཞུགས་སོ། །དེའི་བྲན་དང་། ཡང་བྲན་དང་། གཡོག་དང་། ཕོ་ཉ་<milestone unit="line" n="491.2"/>དང་། ཡང་གཡོག་དང་། ཕོ་ཉ་དང་། བཀའ་ཉན་དང་། ཕྱག་བརྙན་རྣམས་ཀྱིས་རྩ་བཀུག་པའི་གནོད་སྦྱིན་གྱི་ཚོགས་མང་པོའི་མང་པོ་ནི་འདི་རྣམས་ཏེ། ལྷའི་མཆོག་ཚངས་པ་དང་། གནོད་སྤྱིན་གྱི་མཆོག་གང་པ་<milestone unit="line" n="491.3"/>བཟང་པོ་དང་། །རྒྱལ་པོའི་མཆོག་ལི་བྱིན་ཧ་ར་བཟང་པོ་དང་། བདུད་ཀྱི་མཆོག་ཧ་ནུ་བག་ཤ་དང་། བཙན་གྱི་མཆོག་ཡམ་ཤུད་དམར་པོ་དང་། གཟའི་མཆོག་ར་ཧུ་ལ་ནག་པོ་དང་། །རྒྱུད་སྐར་གྱི་ཕྲབ་ཤི་ཁ་མཐོར་<milestone unit="line" n="491.4"/>བྱེད་དང་། འགོང་པོའི་མཆོག་རྡོ་རྗེ་ལེགས་པ་དང་། །མ་མོ་ཆེན་མོ་ནག་མོ་མདུང་འཛིན་མ་དང་། འཕྲ་མེན་ཆེན་མོ་ལྕེ་སྤྱང་ནག་མོ་དང་། གནོད་སྤྱིན་ཆེན་པོ་བྱ་ཐུལ་ཅན་དང་། བདུད་མོ་ཆེན་མོ་རོ་ལངས་ཐལ་མདོག་<milestone unit="line" n="491.5"/>མ་དང་། བཙན་གྱི་བཙུན་མོ་གསེར་གྱི་ཕྲ་ཏྲ་ཅན་དང་། གཟའི་ཡུམ་ཆེན་མོ་ལེགས་ལྡན་གཤོག་པ་ཅན་དང་། རྒྱུ་སྐར་གྱི་བཙུན་མོ་ཁ་ན་ཧུ་ལུ་ཁ་དང་། དགེ་བསྙེན་གྱི་ཡུམ་གངས་དཀར་འབྱོར་ལྡན་མ་དང་། དེ་དག་<milestone unit="line" n="491.6"/>ལ་སོགས་པའི་གནོད་སྤྱིན་དབང་ཆེ་བ་དང་། མཐུ་དང་ལྡན་པ་རྩལ་དྲག་པ་མཐུ་རྩལ་ཐོགས་པ་མེད་པ། སྲིད་པ་གསུམ་གྱི་སྲོག་ལ་དབང་བྱེད་པ་ཐམས་ཅད་དང་། གཞན་ཡང་སེམས་ཅན་ལ་འཚེ་བར་ནུས་པ། སྲོག་<milestone unit="page" n="492"/><milestone unit="line" n="492.1"/>ལ་དགའ་བ་ཤ་ཟ་བ་ཁྲག་འཐུང་བའི་ཚོགས་མང་པོ་དང་བཅས་པ་འཁོར་དེར་ཚོགས་སོ། །དེ་ནས་དབང་གི་རྒྱལ་པོས་བཀའ་བསྒོ་བ། ཁྱེད་གནོད་སྤྱིན་རྣམས་ཀྱིས་དམ་ཚིག་ནོས་ལ། བསྟན་པའི་སྙིང་པོ་བསྲུང་བར་<milestone unit="line" n="492.2"/>གྱིས་ཤིག །དེ་དག་གིས་མགྲིན་གཅིག་ཏུ་གསོལ་པ། བདག་ཅག་ནི་ཉིད་ཀྱི་དམ་ཚིག་ཀྱང་མི་ལེན་པ་བསྟན་པ་བསྲུང་བར་མི་ནུས་སོ། །དེ་ཅིའི་ཕྱིར་ཞེ་ན། ཉིད་ནི་བྱམས་པ་དང་ལྡན་པ། སེམས་ཅན་ལ་ཐུགས་བརྩེ་<milestone unit="line" n="492.3"/>བ། གནོད་པ་ཐམས་ཅད་སེལ་བར་མཛད་པ་ལགས། བདག་ཅག་ནི་ཁྲོ་བ་དང་། །ཞེ་སྡང་བ་དང་། གསོད་པ་དང་། གཅོད་པ་ལ་དགའ་བ་དང་། ཤ་ཁྲག་ལ་དགའ་བ་ཤ་དག་འབྱུང་སྟེ། འདི་དང་བྲལ་བར་གྱུར་ན་<milestone unit="line" n="492.4"/>བདག་ཅག་མི་འཚོ་ཞིང་མྱུར་དུ་འགུམ་པར་འགྱུར་རོ། །དེ་བས་ན་དམ་ཚིག་ལེན་པར་མི་ནུས་སོ། །ཞེས་གསོལ་པ་དང་། དེ་ནས་བཅོམ་ལྡན་འདས་དབང་གི་རྒྱལ་པོས་ཐུགས་ཀ་ནས་འོད་དཔུང་བསྐལ་པའི་མེ་ལྟར་<milestone unit="line" n="492.5"/>འབར་བ་བཀྱེ་བས། ཞབས་འོག་ཏུ་བཅུག་ནས་ཉིད་ཀྱི་གསང་བའི་སྙིང་པོ་འདི་གསུངས་སོ། །ཨོ་པདྨ་ཏ་ཀྲིད་བཛྲ་ཀྲོ་དྷ་ཧ་ཡ་གྲི་བ་ཧུ་ལུ་ཧུ་ལུ་ཧྲི་ཛ། དབང་ཞེས་རྔམ་པའི་གདངས་ཀྱིས་བཀའ་སྩལ་པས་ཐམས་ཅན་<milestone unit="line" n="492.6"/>བྲེད་ཧག་སྡངས་ཏེ། བཅོམ་ལྡན་འདས་ཀྱི་བཀའ་བཞིན་བགྱིའོ། །དམ་ཚིག་ཀྱང་ལེན་པར་ནུས་སོ་ཞེས་ཟེར་ནས། ཐམས་ཅད་ཀྱིས་ཁས་བླངས་སོ། །དེ་ནས་དབང་གི་རྒྱལ་པོས་རང་རང་གི་དམ་ཚིག་དང་སྐལ་པ་<milestone unit="page" n="493"/><milestone unit="line" n="493.1"/>༄༅། །ཕོག་ནས། །འདི་སྐད་ཅེས་གསུངས་སོ། །ཧཱུཾ༷། ང་ནི་དབང་གི་རྒྱལ་པོ་སྟེ། །ཐམས་ཅད་མ་ལུས་དབང་དུ་སྡུད། །གནོད་སྤྱིན་རིགས་རྣམས་མ་ལུས་པས། །ང་ཡིས་བསྒོ་བ་ཀུན་སྒྲུབས་ཤིག །ཚངས་པ་<milestone unit="line" n="493.2"/>ནག་པོ་མདུང་འཛིན་གྱིས། །སངས་རྒྱས་བསྟན་པ་ཀུན་སྤེལ་ཏེ། །ནད་དང་རིམས་ནི་མི་འབྱུང་ཞིང་། །དགོས་པ་མ་ལུས་གྲུབ་པར་གྱིས། །གང་པ་བཟང་པོ་ལྕེ་སྤྱང་གིས། །ཡོ་བྱད་འབྲུ་དང་བང་མཛོད་དང་། །གསེར་<milestone unit="line" n="493.3"/>དང་ཤིང་ཐོག་རྐང་འགྲོས་དང་། །དགོས་པའི་དུས་སུ་སྤེལ་བར་གྱིས། །ལི་བྱིན་ཧར་དང་བྱ་ཐུལ་ཅན། །བྲག་གཡོག་འཁོར་དང་བཅས་པ་རྣམས། ཁམས་གསུམ་སེམས་ཅན་ཐམས་ཅད་ཀྱི། །སྲོག་ལ་དབང་བར་ངས་<milestone unit="line" n="493.4"/>བྱས་སོ། །ཧ་ནུ་བག་ཤ་ཐལ་མདོག་མ། །བུ་ཚ་རིགས་བརྒྱུད་མི་འབྱུང་ཞིང་། །སྲིད་པ་གཏན་ནས་རླག་པ་མྲ །ལས་ཀྱི་སྐལ་བར་ངས་ཕོག་གོ །ཡམ་ཤུད་དམར་པོ་ཕྲ་ཏ་ཅན། །བསྟན་པ་བཤིག་པའི་དགྲ་བོ་<milestone unit="line" n="493.5"/>རྣམས། །ཡེ་འགྲོ་སུམ་བརྒྱ་སྣ་དྲོངས་ལ། །དགྲ་བོ་བརླག་པར་སྐལ་ཕོག་གོ །ར་ཧུར་ལ་དང་གཤོག་པ་ཅན། །ཕྱོགས་མཚམས་མ་ལུས་ཀུན་རྒྱུས་ལ། །སད་སེར་བ་ཡི་སྣ་དྲོངས་ལ། །བསྟན་པ་བཤིག་པ་ཆེ་ལ་<milestone unit="line" n="493.6"/>ཕོབ། །ཕྲ་བ་ཤིང་ཁ་འཐོར་ཧུ་ལུ་ཁ། །གང་ལ་ཡང་ནི་དབང་གྱིས་ལ། །ཡ་ཆ་སྟབ་བསྣོལ་དབང་གྱིས་ལ། །དགྲ་བོ་མ་ལུས་ཕུང་དུ་ཆུག །རྡོ་རྗེ་ལེགས་པར་གངས་དཀར་གཉིས། །འདྲོན་དང་ཚོང་དང་དགྲ་བླ་<milestone unit="page" n="494"/><milestone unit="line" n="494.1"/>གྱིས། །དེ་ཡིས་དགོས་པ་ཀུན་བསྒྲུབས་ལ། །ཕ་རོལ་དཔུང་རྣམས་ཕམ་པར་གྱིས། །གནོད་སྤྱིན་གཙོ་བོ་ཆུང་མར་བཅས། །བློན་པོ་བྲག་དང་ཡང་གཡོག་བཅས། །མ་ལུས་ཁྱེད་རྣམས་ཐམས་ཅད་ཀྱིས། །དགྲ་<milestone unit="line" n="494.2"/>བགེགས་སྒྲོལ་ཞིང་བསྟན་པ་སྤེལ། །ཞེས་ལས་ཀྱི་གཉེར་གཏད་དོ། །དེ་ནས་ཚངས་པ་ལ་སོགས་པ་རྣམས་ཀྱིས་མགྲིན་གཅིག་ཏུ་འདི་སྐད་ཅེས་གསོལ་ཏོ། །དེ་ལྟར་དབང་གི་བགྱི་འོ་དབང་གི་རྒྱལ། །ལས་རྣམས་མ་<milestone unit="line" n="494.3"/>ལུས་མཐའ་དག་ལ། །ཐོགས་པ་མེད་པར་བསྒྲུབ་པར་བགྱི། །བདག་ཅག་དོན་དུ་སུ་གཉེར་བ། །དེ་ཡི་དོན་རྣམས་བསྒྲུབ་པར་བགྱི། །བདག་ཅག་གིས་ནི་བསྟན་པ་སྤེལ། །དགྲ་ཡི་ཚོགས་ལ་བགྱིའོ་ཞེས་ཁས་བླངས་<milestone unit="line" n="494.4"/>ནས་དམ་མནོས་སོ། །སྲོག་ལས་ཀྱི་རྒྱལ་བུ་སྲོག་བདག་གསེར་གྱི་ག་པུར་ལས། །སྲོག་བདག་རྣམས་སྔོན་བཏུལ་ཞིང་ལས་ཀྱི་གཉེར་གཏད་པའི་ལེའུ་སྟེ་དང་པོའོ།། །།དེ་ནས་ལྷའི་མཆོག་ཚངས་པས། །རྒྱལ་པོ་<milestone unit="line" n="494.5"/>ལི་བྱིན་ལྷའི་ཧ་ར་ལ། བདག་ནི་ལྷའི་དགེ་བསྙེན་ཆེན་པོ་ལགས་ཏེ། དམ་པའི་ཆོས་བསྐྱང་པ་དང་། །གང་རྣལ་འེབྱོར་པ་རྣམས་དབུ་འཕངས་བསྟོད་པའི་ཕྱིར། བདག་རང་གི་ནུས་པ་ཅི་བདོག་པས་ལས་རྣམས་བགྱིད་<milestone unit="line" n="494.6"/>ན། འོན་ཀྱང་རྒྱལ་པོ་ཁྱོད་ལ་བདག་གིས་མཐུ་སྤྱིན་པར་བགྱི། །དབང་བསྐུར་བར་གྱི། ཁམས་གསུམ་གྱི་སེམས་ཅན་ཐམས་ཅད་ཀྱི་སྲོག་གི་བདག་པོར་མངའ་གསོལ་བར་བགྱིའོ། །དེ་ཅིའི་སླད་དུ་ཞེ་ན། ཚངས་པ་<milestone unit="page" n="495"/><milestone unit="line" n="495.1"/>༄༅། །ཆེན་པོ་ཞེས་བགྱི་བ་ཡང་རྒྱལ་པོ་ཁྱོད་ཉིད་ལགས་ཏེ། སྔོན་བསྐལ་པ་གཉིས་འདས་པའི་སྔོན་རོལ་ན་བསྐལ་པ་པོའི་འོད་བགྱི་བའི་དུས་སུ་ཡབ་རྒྱལ་པོ་ག་ཟ་དེ་བ་དང་། ཡུམ་བདེ་བའི་ཀློང་འཕྲེང་མ་<milestone unit="line" n="495.2"/>གཉིས་ལ་ཡིད་ཀྱིས་འཚོ་བའི་འཆོས་པའི་བུ་ཅིག་སྐྱེས་ཏེ། ཤེས་བཞིན་དང་གཟུགས་བྱད་དུ་ལྡན་པས། བྲམ་ཟེ་བྱ་བ་མཐའ་དག་ལ་མཁས་པར་བསླབས་ཏེ། རི་མ་ལ་ཡའི་རྩེ་མོར་ཕྱིན་ནས་དེར་དཔལ་ཕྱག་ན་རྡོ་རྗེ་<milestone unit="line" n="495.3"/>ལ་མཐུ་འགྲན་པས་མ་ཐུབ་སྟེ། ཕྱག་ན་རྡོ་རྗེ་ལ་གསོལ་པ། བདག་ནི་མུ་སྟེགསཀྱི་སྟོན་པས་ལེགས་པར་བརླགས་ཤིང་སྟོབས་དང་ལྡན་ན། དེ་ཅིའི་ཕྱིར་ཉིད་ཀྱིས་སྟོབས་ཀྱི་ཆ་འཛིན་ཙམ་ཡང་ཉེ་བར་མི་འབྱུང་བ་འདི་<milestone unit="line" n="495.4"/>ཅི་ལས་གྱུར་པ་ལགས། ཕྱག་ན་རྡོ་རྗེས་བཀའ་སྩལ་པ། ང་ནི་བྱང་ཆུབ་མཆོག་ཏུ་སེམས་བསྐྱེད་ཅིང་ས་ལ་གནས་པ་ཡིན་ན། ཁྱོད་ལ་འགྲན་པའི་སྟོབས་ག་ལ་ཡོད། །བདག་བྱང་ཆུབ་མཆོག་ཏུ་སེམས་བསྐྱེད་ནས་<milestone unit="line" n="495.5"/>ས་ཐོབ་པར་བགྱིད་དོ། །དེ་ནས་དཔལ་ཕྱག་ན་རྡོ་རྗེ་ཉིད་ཀྱི་དབུ་ལས་རིན་པོ་ཆེ་དུང་གི་ཅོད་པན་མུ་ཏིག་དང་གསེར་གྱིས་སྤྲས་པ་ཕུད་དེ། །རྒྱལ་པོའི་མགོ་ལ་བསྐོར་ནས་བྱང་ཆུབ་ཏུ་སེམས་བསྐྱེད་དེ། །མིང་ཚངས་<milestone unit="line" n="495.6"/>པ་དུང་གི་ཐོར་ཚུགས་ཅན་དུ་བཏགས་ཏེ་བྱིན་གྱིས་བརླབས་སོ། ཁྱོད་དིང་ཕན་ཆད་ས་ཐོབ་པའི་བྱང་ཆུབ་སེམས་དཔའ་ཡིན་པས། ང་ཡི་རིན་པོ་ཆེའི་ཅོད་པན་འདི་མ་ཕུད་ཀྱི་བར་དུ་སངས་རྒྱས་ཀྱི་བསྟན་པ་བསྲུང་<milestone unit="page" n="496"/><milestone unit="line" n="496.1"/>བར་བྱ་བའི་ཕྱིར། །སྲིད་པ་གསུམ་གྱི་སེམས་ཅན་ཐམས་ཅད་ཀྱི་སྲོག་དང་དབུགས་ལ་དབང་བར་དབང་བསྐུར་རོ། །བྱིན་གྱིས་བརླབས་སོ། །རྒྱལ་པོས་ཀྱང་གསོལ་བ་དེ་བཞིན་དུ་བགྱིའོ། །སངས་རྒྱས་ཀྱི་བསྟན་པ་<milestone unit="line" n="496.2"/>ལ་གནོད་པར་བགྱིད་པ་དང་། རྣལ་འབྱོར་པའི་དབུ་འཕངས་སྨོད་པ། དམ་ཚིག་ཁྱད་དུ་གསོད་པ་རྣམས་གསད་པར་བགྱིའོ། །བརླག་པར་བགྱིའོ། །རབ་ཏུ་གཞོམ་པར་བགྱིའོ། །ཞེས་ཁས་བླངས་ཏེ་བསྟན་པ་མཐར་<milestone unit="line" n="496.3"/>ཕྱིན་པར་བྱ་སྟེ། དེ་རྒྱལ་པོ་ལི་བྱིན་ཧ་ར་ཉིད་ལ་སོ། །དེའི་ཕྱིར་ཚངས་པ་ཚངས་པ་ཞེས་བགྱི་བ་ཡང་ཉིད་ལགས་པས། བདག་གིས་མཐུ་དང་རྩལ་གྱིས་བྱིན་གྱིས་རློབས། སྔགས་འདིས་ཀྱང་རྒྱལ་པོ་ལ་དབང་བསྐུར་<milestone unit="line" n="496.4"/>རོ། །ཨོ་བཛྲ་ཏི་ཛ་ལ་ར༷་པྲ་མ་ན་རག་ཤ་ཤང་ཀ་ལ་ཡ་ཧཱུཾ༷་རྭ་ཛ་མ་ཧྭ་དྲི་རྦད་ཐུམ་ཐུ༷་རྦད་ཤག་སེན་སེན་ཛུ་ཛུ་ཧཱུཾ༷་ཧཱུཾ༷། ཞེས་ལྷ་ཚངས་པས་རྒྱལ་པོ་ལི་བྱིན་ཧ་ར་ལ་མངའ་གསོལ་བས། སྔ་མ་བས་བཅུ་འགྱུར་གྱིས་མཐུ་<milestone unit="line" n="496.5"/>རྩལ་ཆེར་བརྙེས་སོ། །དེ་ནས་གནོད་སྤྱིན་གྱི་མཆོག་གང་པ་བཟང་པོ་དང་ནོར་བུ་བཟང་པོས་ཀྱང་། རྒྱལ་པོ་ཆེན་པོ་ལི་བྱིན་ཧ་ར་ལ་ཁྱོད་ནི་མཐུ་དང་ལྡན་པ། གྲགས་པ་དང་ལྡན་པ། གཟི་བརྗིད་དང་ལྡན་པ།<milestone unit="line" n="496.6"/>ལོངས་སྤྱོད་དང་ལྡན་པས་དབུལ་པོ་རྣམས་ལ་ནོར་སྟེར་བར་མཛད། རྨང་པོ་རྣམས་ལ་རིགས་བརྒྱུད་འཕེལ་བར་མཛད། བདག་ཅག་གིས་ཀྱང་དབང་བསྐུར་བར་བགྱིའོ། །དེ་ཅིའི་སླད་དུ་ཞེ་ན། སྔོན་བྱ་རྒོད་ཕུང་པོའི་<milestone unit="page" n="497"/><milestone unit="line" n="497.1"/>༄༅ རིའི་ངོས་ལ་ཤིང་དྲུང་ཅིག་སྐྱེས་པ་ལས། ཤིང་དེའི་བདག་པོ་གནོད་སྤྱིནགོས་སྔོནཅན་ཞེས་པས་དབང་བགྱིས་ནས་མཆིས་པ་ལས། བཅོམ་ལྡན་འདས་ཀྱིས་བསོད་སྙོམས་ལ་གཤེགསཔ་ལས་ཤིང་<milestone unit="line" n="497.2"/>དེའིཤུན་པ་བཤུས་ཏེ། བཅོམ་ལྡན་འདས་ཀྱི་གདན་དུ་ཕུལ་བས། བཅོམ་ལྡན་འདས་ཀྱིས་བཀའ་སྩལ་པ། ཁྱོད་མ་འོངས་པའི་དུས་ན་དབུལ་པོརྣམས་ཀྱི་བསམཔ་མཐར་ཕྱིན་པར་གྱིས་ལ། ངའིབསྟན་པ་འདི་ཡང་<milestone unit="line" n="497.3"/>རྒྱས་ཤིང་དབུའཕང་བསྟོད་པར་གྱིས་ཤིག །ཁྱོད་ཀྱི་མིང་ཡང་གནོད་སྤྱིན་གང་པ་བཟངཔོ་བཏགས་སོ། །ཞེས་བཀའ་སྩལ་པ་དང་། དེ་བཞིན་དུ་བགྱིའོ། །ཞེས་ཁས་བླངས་སོ། །དེའི་ཕྱིར་གང་པ་བཟང་པོཞེས་བགྱི་<milestone unit="line" n="497.4"/>བ་ཡངརྒྱལཔོཆེན་པོ་ལི་བྱིན་ཧ་ར་ཉིད་ལགསཏེ་གཞན་མ་མཆིས་སོ། །དེ་ཡང་བདག་གི་མཐུ་དངབྱིན་རླབསཅིབདོག་པས་རྒྱལཔོ་ལ་མངའ་གསོལ་བརགྱི། བདག་གི་གསང་བའིསྔགས་མཐུ་བྱིན་རླབས་དང་<milestone unit="line" n="497.5"/>ལྡནཔ་འདི་ཡང་རྒྱལ་པོ་ཆེན་པོ་ལ་འབུལ་བར་བགྱིའོ། །ཨོ༷་བྷ་ན་བྷ་ན་རཀྟ་ཀྟན་པ་ཏྲ་ར་ཙ་མ་ཧྭ་ཡ་ས་པ་ཏི་མ་དེ་ཤོད་པ་ཏིཧར་ཧྭ་རཧཱུཾ༷་ཧཱུཾ༷་ཕཊཕཊ་སྲུ་ཧྭ། ཞེས་གནོད་སྤྱིན་གང་པ་བཟང་པོ་སེམས་ཅན་ལ་ཐུགས་<milestone unit="line" n="497.6"/>བརྩེ་བས་རྒྱལ་པོལི་བྱིན་ཧ་ར་དང་། སྲིད་པའི་བདག་པོ་ཆེན་པོར་མངའ་གསོལ་བས། གང་རྒྱལ་པོབསྒྲུབ་པར་བྱེད་པ་ལ་དགོས་པ་རྣམ་གཉིས་རྩོལ་བ་ལ་ཐོགས་པམེད་པའི་སྟོབས་སྔ་མབས་ཀྱང་བརྒྱ་འགྱུར་<milestone unit="page" n="499"/><milestone unit="line" n="499.1"/>༄༅། །པས་ཕྱིའི་སྒྲོལ་གིང་ཆེན་པོར་དབང་བསྐུར་རོ། །མིང་ཡང་བདུད་ཧ་ནུ་བག་ཤ་ཞེས་བྱ་བར་གདགས་སོ་ཞེས་དམ་ཚིག་བྱིན་ནོ། །དེ་ཡང་གཞན་མ་ཡིན་པ་ལགས་ཏེ། རྒྱལ་པོ་ཁྱོད་ཉིད་དེའི་ཚེ་དེའི་དུས་<milestone unit="line" n="499.2"/>ན་མིང་དེ་སྐད་བཏགས་སོ། །ད་ཡང་བདག་གི་ནུས་པས་བཀའ་སྩལ་པ་བཞིན་དུ་ལས་རྣམས་མཐར་ཕྱིན་པར་སྒྲུབ་བོ། །འདི་དཔལ་གྱི་བཀའ་ཉན་ཡིན་ཏེ་བདག་ཀྱང་འདའ་བར་མི་ནུས་ཏེ། རྒྱལ་པོས་ཀྱང་འདའ་<milestone unit="line" n="499.3"/>བར་མ་མཛད་ཅིག །བདག་གིས་བསྔགས་དམ་པ་གསང་བའི་མཆོག་འདྲ་བ་ལ་དབང་སྒྱུར་བ་འདི་ཡང་རྒྱལ་པོ་ལ་འབུལ་ལོ། །ཨོ་སེར་ར་ཕྲ་བ་གསུམ་མ་ཀ་རང་ཝང་སེད་སད་ནེ་སད་ནེ་མྱ་ར་ཡུ་མུ་ར་ཡ་དྲི་ཚལ་ལེ་<milestone unit="line" n="499.4"/>བཱ་ར་ཡ་ཧཱུཾ༷་ཛ་ཧཱུཾ༷་ཛ་ཕཊ་ཕཊ། ཅེས་བདུད་ཀྱི་རྒྱལ་པོ་ཧ་ནུ་བག་ཤ་བཅོམ་ལྡན་འདས་དབང་གི་རྒྱལ་པོའི་བཀས། རྒྱལ་པོ་ལི་བྱིན་ཧ་ར་ལ་མངའ་གསོལ་བ་དགྲ་བོ་གང་ཡིན་པ་ལ་བརྒྱ་བརྒྱ་འམ་སྟོང་ཡང་རུང་བ།<milestone unit="line" n="499.5"/>རིགས་བརྒྱུད་བསྟན་ནས་བརླག་པར་བྱེད་པའི་མངའ་སྔ་མ་བས་སྟོང་གི་བསྙེས་སོ། །དེ་ནས་ཡང་བཙན་གྱི་རྒྱལ་པོ་ཡམ་ཤུད་དམར་པོས་རང་གི་འཁོར་དུ་མ་དང་བཅས་པས། རྒྱལ་པོ་ལི་བྱིན་ལ་འདི་སྐད་ཅེས་<milestone unit="line" n="499.6"/>གསོལ་ཏོ། །བདག་ནི་ཐོག་མ་ནས་སྲིད་པའི་སེམས་ཅན་ཐམས་ཅད་ལ་ཡེ་འགྲོགགསུམ་བརྒྱ་དྲུག་ཅུ་ཐོབ་་་ར་མང་པོ་གཏོང་བ་ལགས་ཏེ། དེ་ལྟ་བུའི་ནུས་པ་རྣམས་ཀྱང་རྒྱལ་པོ་ཆེན་པོ་ལ་མངའ་གསོལ་བར་བགྱི<milestone unit="page" n="500"/><milestone unit="line" n="500.1"/>བྱིན་གྱིས་བརླབས་པར་བགྱི། ནུས་པའི་མཐུ་སྐྱེས་པར་བགྱི། དེ་ཅིའི་ཕྱིར་ཞེ་ན། ཡམ་ཤུད་དམར་པོ་ཞེས་བྱ་བར་གྱུར་པ་ལགས་ན། སྔོན་བར་གྱི་བསྐལ་པ་བཞི་བཅུ་འདས་པ་ན་ཡབ་གསེར་གྱི་རྒྱལ་པོ་འཆང་ཞེས་<milestone unit="line" n="500.2"/>བགྱི་བ་དེའི་བཙུན་མོ་སྐྲུ་པ་སྟེ། བརྒྱན་ཅན་ཞེས་བགྱི་བ་གཉིས་ལ་སྲས་མཆེད་གཉིས་མངའ་བ་ལས། གཅེན་གྲགས་ལྡན་ནི་དམ་པའི་ཆོས་ལ་དགའ། གཅུང་གྲགས་སྐྱེས་ནི་མུ་སྟེགས་ཀྱི་ཆོས་ལ་དགའ་བར་གྱུར་པ་<milestone unit="line" n="500.3"/>ལས། དེ་ནས་དུས་ནམ་ཞིག་ན་མཆེད་དེ་གཉིས་ཆོ་ལོ་བཏབ་སྟེ། གང་རྒྱལ་བའི་ཆོས་ལ་གང་ཕམ་པ་འཇུག་པར་བྱས་པ་ལས། གཅུང་བརྒྱལ་བར་གྱུར་པ་ལས་གཅེན་པོས་ཀྱང་གཅུང་གི་ཆོས་ལ་མ་དད་བཞིན་དུ་<milestone unit="line" n="500.4"/>འཇུས། ཡང་དུས་གཅིག་ན་བཏབ་པས་གཅེན་པོ་རྒྱལ་ནས་ད་ངའི་ཆོས་ལུགས་དཀར་པོ་འདི་ལ་སྟོས་ཞེས་གསུངས་པས། གཅུང་པོས་མ་ཐུབ་སྟེ་བྲོས་པ་ལས། གཅེན་གྱིས་བདས་དེ་བཟུང་ནས་གཅུང་གི་ཞལ་ནས་<milestone unit="line" n="500.5"/>གཅེན་པོས་བདག་གསད་ཀྱང་ཡས་ཀྱི་ཆོས་ལུགས་ལ་མི་འཛུལ། དེ་བས་གཅེན་ནམ་སངས་རྒྱས་པའི་དུས་སུ་བསྟན་པ་ལ་གནོད་པ་ཐམས་ཅད་ཀྱི་སྲོག་དབུགས་བདག་གིས་དབྲལ་བར་བགྱི། ཆད་པ་གཅད་པར་<milestone unit="line" n="500.6"/>བགྱི་ཞེས་ཁས་བླངས་སོ། །དེར་གཅེན་གྲགས་ལྡན་གྱིས་གཅུང་པོ་དབང་བསྐུར་ནས། ང་མངོན་པར་རྫོགས་པར་སངས་རྒྱས་པའི་དུས་སུ་ངའི་བསྟན་པ་ལ་སུ་གནོད་པར་བྱེད་པའི་སྲོག་གི་གཤེད་མ་ཁྱོད་ཀྱིས་གྱིས་<milestone unit="page" n="501"/><milestone unit="line" n="501.1"/>༄༅། །ལ་བསྟན་པ་འཕེལ་བར་གྱིས་ཤིག །ཅེས་གསུངས་ནས་ཟངས་ཀྱི་རལ་ཀ་དང་། བྱུ་རུའི་འཁར་བ་ལག་ཏུ་བསྐུར་ཏེ། མིང་ཡང་ཡམ་ཤུད་དམར་པོར་བཏགས་ཏེ། དེ་ཡང་གཞན་མ་ལགས་ཏེ། གཅེན་<milestone unit="line" n="501.2"/>གྲགས་ལྡན་ནི་བཅོམ་ལྡན་འདས་ལགས་སོ། །གཅུང་གྲགས་སྐྱེས་ཡམ་ཤུད་དམར་པོ་ནི་རྒྱལ་པོ་ཉིད་ལགས་ན། དེ་བས་ན་ཡམ་ཤུད་དམར་པོ་ཞེས་བགྱི་བ་ཡང་། རྒྱལ་པོ་ཆེན་པོ་ལི་བྱིན་ཧ་ར་ཉིད་ལགས་སོ། །ད་<milestone unit="line" n="501.3"/>བདག་གི་ཡེ་འགྲོག་དང་། ཐོབ་ཤོར་མང་པོས་རྒྱལ་པོ་ཁྱོད་ལ་མངའ་གསོལ། བདག་གིས་གདུག་པའི་སྔགས་ཞེས་བཅས་པ་འདིས། རྒྱལ་པོ་ལི་བྱིན་གྱི་བརླབས་པར་བགྱི། དབང་བསྐུར་བར་བགྱི། མཐུ་བསྐྱེད་པར་<milestone unit="line" n="501.4"/>བགྱི། ཨོ་དེ་བ་ཧྲི་མང་གན་ཛ། མུ་ས་མུ་ས མ་ར་ཡ་མ་ར་ཡ་ན་ཡ། ཆེ་གེ་མོའི་སྲོག་བྲེང་བྲེང་། ཐུམ་སྨྱོ་ཛ་ཛ། ཞེས་རྒྱལ་པོ་ལི་བྱིན་ཧ་ར་ལ་བཙན་དུ་མ་དང་བཅས་པས་བྱིན་སྐྱེད་པས། ཡེ་འགྲོག་དང་ཐོབ་ཤོར་བྱེད་<milestone unit="line" n="501.5"/>པས་མངའ་བརྙེས་ཏེ། སྔ་མ་བས་ཀྱང་ཁྲི་འགྱུར་གྱིས་མངའ་བརྙེས་པར་གྱུར་ཏོ། །དེ་ནས་གཟའི་མཆོག་ར་ཧུ་ལ་ནག་པོས། རྒྱལ་པོ་ཆེན་པོ་ལི་བྱིན་ཧ་ར་ལ་འདི་སྐད་ཅེས་སྨྲས་སོ། །རྒྱལ་པོ་ཆེན་པོ་བདག་ནིའུ་ཀང་<milestone unit="line" n="501.6"/>དང་། གཤེད་གཞི་དང་། སད་སེར་བ་དང་། རྩ་དང་། མུ་གེ་དང་། འཁྲུག་པ་བྱེ་བྲག་སྣ་ཚོགས་ལ་དབང་བགྱིད་པ་ལགས་ཏེ། དེ་རྣམས་ཀྱིས་ཀྱང་རྒྱལ་པོ་ཆེན་པོ་ལ་མངའ་གསོལ་བར་བགྱི། དབང་བསྐུར་བར་བགྱི<milestone unit="page" n="502"/><milestone unit="line" n="502.1"/>བྱིན་གྱིས་རླབས་པར་བགྱིའོ། །དེ་ཅིའི་སླད་དུ་ཞེ་ན། ར་ཧུ་ལ་ཆེན་པོ་ཞེ་བགྱི་བ་ཡང་རྒྱལ་པོ་ཆེན་པོ་ཉིད་ལགས་ཏེ། སྔོན་བསྐལ་པ་འདི་ཉིད་ཀྱི་དང་པོ་ལ་ཕ་ཀླུ་པི་ཏ་ར་ནག་པོ་ཞེས་བགྱི་བ་དང་། མ་སྲིན་མོ་གློག་གི་<milestone unit="line" n="502.2"/>སྒོམ་གཉིས་ལ་བུ་གཅིག་བཙས་པ་ལས། དེ་རབ་ཏུ་མི་སྲུན་ཅིང་རྔམ་པ་གཅིག་ཡོད་པ་ལས། ནམ་ཞིག་ན་ལྕང་ལོ་ཅན་གྱི་ཕོ་བྲང་དུ་གདན་ཚོམས་བཅས་ནས་མཛད་པ་ལ་དེས་རྒྱལ་ཀ་བྱས་པ་ལས། ཕ་མ་གཉིས་<milestone unit="line" n="502.3"/>ཀྱིས་ཀྱང་མ་ཐུབ་པར་གྱུར། དེར་ཕྱག་ན་རྡོ་རྗེས་གསང་བས་ཀྱང་མ་ཐུབ་སྟེ། རི་རབ་རྩེ་ལ་བྲོས་པ་ལས། དཔལ་ཕྱག་ན་རྡོ་རྗེས་ཐུགས་རྗེ་ཡེ་ཤེས་ཀྱི་འོད་ཟེར་གཅིག་འཕངས་པས་སྤྱི་བོ་ནས་ཟིན་ཏེ་མ་ཐོག་<milestone unit="line" n="502.4"/>གོ །དེས་བུ་དེ་རབ་ཏུ་སྡུག་བསྔལ་ནས་ཕྱོགས་བཅུར་ཐལ་མོ་སྦྱར་ཏེ། འདི་སྐད་ཅེས་སྨྲས་སོ། །བདག་ནི་རབ་ཏུ་སྡུག་བསྔལ་བས། འདི་ལས་ཐར་བར་མཛད་དུ་གསོལ། འདི་འདྲ་བའི་སྡུག་བསྔལ་དྲག་པོ་འདི་<milestone unit="line" n="502.5"/>ལས་ཐར་གྱུར་ན། བདག་ནི་དཔལ་ཕྱག་ན་རྡོ་རྗེས་ཅི་བསྒོ་བ་ཉན་ནོ། །ཞེས་གསོལ་པས། མནན་པ་ལས་ཐར་པར་གྱུར་ནས་སྐད་ཅིག་གིས་ཕྱག་ན་རྡོ་རྗེའི་དྲུང་དུ་ཕྱིན་པ་དང་། དེས་འདི་སྐད་ཅེས་གསོལ་<milestone unit="line" n="502.6"/>ཏོ། །བཅོམ་ལྡན་འདས་བདག་ལ་བཀའ་སྩོལ་ཅིག །བདག་གིས་ཅི་བགྱི་བ་རྗོ་ཐོག་ལགས་སོ། །ཕྱག་ན་རྡོ་རྗེས་བཀའ་སྩལ་བ་དང་། ད་ཕྱིན་ཆད་ཁྱོད་ནི་དགེ་བསྙེན་ཆེན་པོ་ཡིན་པས་ངའི་བཀའ་ཉོན་ལ་སྡང་བར་<milestone unit="page" n="503"/><milestone unit="line" n="503.1"/>༄༅ སེམས་པ་ཐམས་ཅད་དང་། སངས་རྒྱས་ཀྱི་བསྟན་པ་ལ་གནོད་པ་ཐམས་ཅད་ཀྱི་ལོ་ཐོག་དང་། འབྲས་བུ་དང་། རྐང་འགྲོས་རྣམས་མེད་པར་གྱིས་ཤིག་རླག་ཏུ་ཆུ་གཅིག །ཕུང་པོ་དང་བདའ་བར་གྱིས་<milestone unit="line" n="503.2"/>ཤིག །དེ་ལྟ་བུའི་ལས་ནུས་པ་ཆེར་ཡོད་པའི་ཕྱིར་མིང་ཡང་ར་ཧུ་ལ་ནག་པོར་བཏགས་པ་ཡིན་ནོ་ཞེས་གསུངས་སོ། །ར་ཧུ་ལས་ཀྱང་དེ་ཀ་བཞིན་དུ་བགྱིའོ་ཞེས་ཁས་བླངས་སོ། །དེ་ཉིད་སྐྱེ་བ་འདིར་གཞན་མ་ལགས་<milestone unit="line" n="503.3"/>ཏེ། རྒྱལ་པོ་ཆེན་པོ་ལི་བྱིན་ཧ་ར་ཉིད་ལགས་སོ། །དེ་བས་ཀྱང་བདག་གི་ནུས་པ་དང་། མཐུ་རྩལ་དང་། བྱིན་རླབས་ཅི་བདོག་པས་ཁྱད་པར་དུ་རྒྱལ་པོ་ཆེན་པོ་ཁྱོད་ལ་མངའ་གསོལ་བར་བགྱིའོ། །ཐབས་ཐོབ་པར་<milestone unit="line" n="503.4"/>བགྱིའོ། །བྱིན་གྱིས་བརླབ་པར་བགྱིའོ། །བདག་གིས་དགྲ་བགེགས་ཆམ་ལ་འབེབས་པས། ལོ་ཐོག་དང་། འབྲས་བུ་དང་། རྐང་འགྲོས་རྣམས་བརླག་པར་བྱེད་པའི་སྔགས་འདི་ཡང་དབུལ་གྱིས། རྒྱལ་པོ་ཆེན་པོ་ལི་<milestone unit="line" n="503.5"/>བྱིན་ཧ་ར་བཞེས་སུ་གསོལ། ཨོ་དྷ་ན་དྷ་ན་པུ་ཙེ་པུ་ཙེ་མེ་ཤི་རང་ཀ་ན་ཀ་ལེ་དུམ་པ་ལེ་ཧུ་ཡ་ཧུ་ཡ་ར་ཁུངས་མན་དུ་གྲྭ་ཧྭ། ཞེས་གཟའ་རྭ་ཧུ་ལ་ནག་པོས་རྒྱལ་པོ་ཆེན་པོ་ལི་བྱིན་ཧ་ར་ལ་མངའ་གསོལ་བས་སད་སེར་<milestone unit="line" n="503.6"/>དང་། ལོ་ཉེས་དང་། འཁྲུག་པ་ལ་མངའ་བརྙེས་ཏེ། རྒྱལ་པོ་ལི་བྱིན་ཧ་ར་སྔར་བས་ཀྱང་འབུམ་འགྱུར་གྱིས་མཐུ་ཆེ་བར་གྱུར་ཏོ། །དེ་ནས་རྒྱུ་སྐར་གྱི་མཆོག་ཕྲབ་ཤིང་ཁ་འཐོར་བྱེད་ཀྱིས། རྒྱལ་པོ་ལི་བྱིན་ཧ་ར་ལ་འདི་<milestone unit="page" n="504"/><milestone unit="line" n="504.1"/>སྐད་ཅེས་སྨྲས་སོ། །བདགནིབར་སྣངལ་གནས་ཤིང་རླུད་གི་འཁོར་ལོ་ལ་ཞོན་ཏེ། ལོག་པར་ལྷ་བ་རྣམས་ལ་ཡ་ཆ་དང་། བཏབ་བསྣོལ་དང་། བྱེ་བྲག་སྣ་ཚོགས་པ་ལ་དབང་བགྱིད། མོས་པར་བགྱིད་པ་ལགས་ཏེ།<milestone unit="line" n="504.2"/>བདག་གིས་ཀྱང་ལས་འདི་དག་གིས་རྒྱལ་པོ་ལ་དབང་བསྐུར་བར་བགྱི། གཟེངསབསྟོད་པར་བགྱི། ནུས་མཐུ་སྐྱེས་པར་བགྱི། དེ་ཅིའི་ཕྱིར་ཞེ་ན། ཕྲ་ཡོད་པ་ལས་ཕྲབ་ཤིང་ཁ་འཐོར་བྱེད་ཅེས་བགྱི་བ་ཡང་རྒྱལ་པོ་<milestone unit="line" n="504.3"/>ཁྱོད་ཀྱིསལགས་ཏེ། སྔོན་བདགགིས་མཁས་པརྣམས་དྲིས་པའི་གཏམ་རྙིང་པལས། ཡུལ་བ་ར་ན་སེ་ན་རྒྱལ་པོ་དགའ་བའི་དཔལ་ཞེས་བགྱི་བ་དེ་ལ་འཁོར་འབུམ་ཕྲག་བདུན་བདོག་པའི་ནང་ན་བློན་པོ་ཁ་ཤིང་<milestone unit="line" n="504.4"/>ཧས་བགྱི་བ་དེ་ལ་བུ་རིག་པ་དང་ལྡན་པ་ཡིག་ཡོད་པ་ལས། བུ་དེ་འཆི་བའི་ནད་དྲག་པོས་བཏབ་སྟེ་འཆི་བར་སྨོན་ལམ་བཏབ་པས་བདག་འཆི་བའི་དུས་སུ་སྔོན་ནས་ཀྱང་སྨོན་ལམ་བཏབ། ད་ལྟར་ཡང་འདེབས་<milestone unit="line" n="504.5"/>པས་བདག་ཤི་ནས་ནམ་མཁའ་ལ་རྒྱུ་བའི་སྐར་མཔྲ་ཤིངཁའཐོར་བྱེད་ཅེས་བྱ་བར་གྱུར་ནས། སངས་རྒྱས་ཀྱི་བསྟན་པ་ལ་གནོདཔ་རྣམས་ཚར་གཅོད་པར་ཤོག་ཅིག་པར་སྨོན་ལམ་རྟག་ཏུ་བཏབ་པས། དེ་ཤི་ནས་<milestone unit="line" n="504.6"/>སྐར་མ་ཕྲབ་ཤི་ཁའཐོར་བྱེད་དུ་སྐྱེས་ནས་ནམ་མཁའ་ལ་རྒྱུ་ཞིང་སེམས་ཅན་ཐམས་ཅད་ལ་ཡང་ཡ་ཆ་དང་བཏབ་བསྣོལ་སྣ་ཚོགས་གཏོང་ངོ་། །དེ་ནས་འཆི་བའི་དུས་སུ་སྨོན་ལམ་བཏབ་པས། བདག་འདི་ནས་འཆི་<milestone unit="page" n="505"/><milestone unit="line" n="505.1"/>༄༅། །བའི་དུས་བྱས་ནས་ཕྱི་མ་ལ་ཡང་སངས་རྒྱས་ཀྱི་བསྟན་པ་བསྲུང་བར་ཤོག་ཅིག །ཅེས་སྨོན་ལམ་བཏབ་བོ། །དེ་བཞིན་དུ་སྐྱེ་བ་སུམ་སྟོང་སྨོན་ལམ་བཏབ་པས། ད་ལྟ་ཡང་རྒྱལ་པོ་ཆེན་པོ་ཉིད་དུ་གྱུར་<milestone unit="line" n="505.2"/>པ་ལགས་སོ། །དེའི་སླད་དུ་མི་དབང་དང་སྤྱོད་པ་གཅིག་པར་གྱུར་པས་མཐུ་དབུལ་བར་བགྱི། དངོས་གྲུབ་བརྟན་པར་བགྱི། དབང་བརྟན་པར་བགྱི། སངས་རྒྱས་ཀྱི་བསྟན་པ་ལ་གནོད་པ་དེ་དག་ཐམས་ཅད་དབང་<milestone unit="line" n="505.3"/>དུ་བྱ་བ་དང་། བསམ་པ་མཐར་ཕྱིན་པར་བྱ་བའི་སྔགས་འདི་ཡང་དབུལ་གྱིས་བཞེས་ཤིག །ཨོ༷་བ་སུ་ཤད་ཤད། ཏྲི་དྲིར་མ་ར་ཡ་ཛ། དྲི་ཁ་མུ་ལ་ཐུམ་བུ་ཐུ༷། མ་བུ་མ་ར་ཡ་ཛ་ཛ། ཞེས་རྒྱུ་སྐར་ཕྲབ་ཞིང་ཁ་འཐོར་བྱེད་<milestone unit="line" n="505.4"/>ཀྱིས། རྒྱལ་པོ་ཆེན་པོ་ལི་བྱིན་ཧ་ར་ལ་སྡང་བ་ཐམས་ཅད་འདུལ་བའི་མངའ་གསོལ་བས། སྔར་བས་བྱེ་བ་འགྱུར་གྱིས་ཡ་ཆ་དང་བཏབ་བསྣོལ་བྱ་བ་ལ་ཐོགས་པ་མེད་པའི་རྒྱལ་པོའི་ཡང་རྒྱལ་པོ་ཆེན་པོ་ལི་བྱིན་ཧ་ར་<milestone unit="line" n="505.5"/>རུ་གྱུར་ཏོ། །དེ་ནས་ཡང་འགོང་པོ་རྡོ་རྗེ་ལེགས་པས། རྒྱལ་པོ་ལི་བྱིན་ཧ་ར་ལ་འདི་སྐད་ཅེས་གསོལ་ཏོ། །རྒྱལ་པོ་ཆེན་པོ་བདག་ནི་འགྲོན་ཐམས་ཅད་ཀྱི་དབང་བྱེད། སྲོག་ཆགས་ཐམས་ཅད་ལ་འཚེ་བར་བྱེད།<milestone unit="line" n="505.6"/>མངལ་ཐམས་ཅད་འཕྲོག་པར་བྱེད་པ་ལགས་ཏེ། དེ་ནས་འདི་ཐམས་ཅད་ཀྱི་ནུས་པ་དང་གྲུབ་པ་རྣམས་ཀྱི་རྒྱལ་པོ་ནི་རྒྱལ་པོ་ཆེན་པོ་ལི་བྱིན་ཧ་ར་ཉིད་མངའ་གསོལ་པར་བགྱིའོ། །བྱིན་གྱིས་བརླབ་པར་བགྱིའོ། །དེ་<milestone unit="page" n="506"/><milestone unit="line" n="506.1"/>ཅིའི་སླད་དུ་ཞེ་ན། སྔོན་བཅོམ་ལྡན་འདས་མར་མེ་མཛད་ཆོས་ཀྱི་སྤྱིན་པ་རྒྱ་ཆེན་པོ་མཛད་པའི་དུས་སུ་ལྷ་ཆེན་པོ་ཞིག་ལ་བཀའ་སྩལ་པ། ལྷ་ཁྱོད་ནི་སྔོན་གྱི་སྨོན་ལམ་གྱི་དབང་གིས་ཚེ་འདི་ལ་འཆི་བའི་དུས་བྱས་ན་<milestone unit="line" n="506.2"/>རྡོ་རྗེ་ལེགས་པ་ཞེས་བྱ་བའི་སྡེ་དཔོན་དུ་གྱུར་ནས། བསྟན་པ་ཐམས་ཅད་འཕེལ་བར་བྱེད་པར་འགྱུར་ཏེ། དེ་ནས་ཀྱང་འཆི་བའི་དུས་བྱས་ནས་བསྟན་པ་ཐམས་ཅད་འཕེལ་བར་བྱེད། རྒྱས་པར་བྱེད་པར་འགྱུར་<milestone unit="line" n="506.3"/>རོ། །དེ་ནས་འཆི་བའི་དུས་བྱས་ནས་སྲོག་ཐམས་ཅད་ཀྱི་བདག་པོར་འགྱུར་ལ། བསྟན་པ་ཡང་རྒྱས་པར་བྱེད་དོ་ཞེས་ལུང་བསྟན་པས། ཁྱོད་ཉིད་ལགས་པར་མངོན་ནོ། །དེ་ཅིའི་སླད་དུ་ཞེ་ན། ད་བདག་གིས་མ་<milestone unit="line" n="506.4"/>འོངས་པའི་དུས་སུ་སངས་རྒྱས་པ་ལ་གཞོལ་བས། བྱང་ཆུབ་ཏུ་སེམས་བསྐྱེད་པ་རྣམས་ཀྱིས་དོན་དང་ཆེད་དུ་བདག་གིས་བྲན་ལྷ་བུར་བསྒོ་བ་ཉན་ནོ། །ཕོ་ཉ་ལྟ་བུར་མངག་པ་ཡང་ཡུད་ཙམ་གྱིས་ཕྱིན་པར་<milestone unit="line" n="506.5"/>བགྱིའོ། །གཡོག་ལྟ་བུར་ཕྱི་བཞིན་དུ་འབྲང་ངོ་། །བདག་གིས་ནུས་པ་རྣམས་ཀྱིས་ཀྱང་རྒྱལ་པོ་ཆེན་པོའི་མངའ་བསྟན་པར་བགྱིའོ། །བདག་གིས་གསང་བའི་མཆོག་མངོན་ཏུ་ལས་རྣམས་གྲུབ་པར་བྱེད་པའི་སྔགས་<milestone unit="line" n="506.6"/>འདི་ཡང་དབུལ་གྱིས། རྒྱལ་པོ་ཆེན་པོ་ཐུགས་དམ་བཞེས་སུ་གསོལ། ཨོ་བཛྲ་རག་ཤ་བཛྲ་བྲག་སྤྱི་ཀྟ༷། བཛྲ་སྭ་རྙུ་དགྲ་བོ་ལ་སྨྱོ། ཐུམས་མ་ར་ཡ་ཛ་ཛ། ཞེས་རྡོ་རྗེ་ལེགས་པས་རྒྱལ་པོ་ཆེན་པོ་ལི་བྱིན་ཧ་ར་ལ་དགོས་<milestone unit="page" n="507"/><milestone unit="line" n="507.1"/>༄༅ པ་ཐམས་ཅད་གྲུབ་པའི་མངའ་གསོལ་བས། སྔ་མ་བས་ས་ཡ་ཁྲག་ཁྲིག་གིས་མངའ་ནི་བརྙེས། ཐབས་ནི་ཐོབ། གདུག་པ་ནི་འདུལ། དགྲ་བགེགས་ནི་གཏན་ནས་བརླག་པའི་རྒྱལ་པོ་ཆེན་པོར་གྱུར་<milestone unit="line" n="507.2"/>ཏོ། །དེ་ནས་འཁོར་དེ་ན་གནས་པའི་བགེགས་དང་རང་རང་གི་རྩལ་དང་ལྡན་པ། ཤ་ལ་རབ་ཏུ་དགའ་བ། ཁྲག་འཐུང་བ། རང་སྲོག་ལ་བབ་ན་རང་གི་སྲོག་གཅོད་པ་ཡང་ཐོགས་པ་མེད་པར་ནུས་པ། མང་པོ་ཚོགས་<milestone unit="line" n="507.3"/>པ་འདི་ལྟ་སྟེ། ཨིན་ཏྲི་སེམས་པ་དང་། འགུར་ལ་གསུང་བ་དང་གནམ་གྱི་ཡ་བཟངས་སྐྱེས་ཅིག་པ་དང་། བརྒྱ་བྱིན་ནོར་གྱི་བདག་པོ་དང་། བཙན་ཏོག་ཡུལ་ཏོག་རེ་དང་། ཁྲིས་པ་གསེ་ཏོ་རེ་དང་། མང་པ་ཚེས་ཏོ་རེ་<milestone unit="line" n="507.4"/>དང་། འདུས་པའི་ལན་ཏོ་རེ་དང་། སྤྱི་རིངས་ལེན་ཏོ་རེ་དང་། མང་པ་བསྐལ་ཏོ་རེ་ལ་སོགས་པ་འབྱུང་པོ་དང་ཐེ་བྲང་སྟོང་ཕྱེ་དང་དགུ་དང་། ཡུལ་གནོན་དང་གྲོང་ཁྱེར་གྱི་གདོན་སྐྲུ་བུ་རྣམས་ཀྱི་ཀྱང་མགྲིན་གཤིབས་<milestone unit="line" n="507.5"/>ནས་གསོལ་བ། བདག་ཅག་ལ་སོགས་པ་རྣམས་ཀྱང་རང་རང་ནུས་པ་དང་ལྡན་པས་བདག་ཅག་འཁོར་དང་བཅས་པ་རྣམས་ཀྱིས་པོ་ཡས་ཀྱི་བྲན་བགྱིའོ། །ཕོ་ཉ་དང་གཡོག་བགྱིའོ། །སླད་བཞིན་དུ་འབྲང་ངོ་། །ཅི་<milestone unit="line" n="507.6"/>བསྒོ་བ་ཉན་ནོ། །ཞབས་ཏོག་འཚལ་ལོ། །བདག་ཅག་གི་གསང་བའི་བསྔགས་ལས་ཐམས་ཅད་འགྲུབ་པ་བྱེད་པའི་སྔགས་འདི་བཞེས་སུ་གསོལ་ལོ། །བྱིན་གྱིས་བརླབ་ཏུ་གསོལ་ལོ། །ཨོ་ལ་རླ། དེ་བས་ནཱ་ག་ར་སུ་<milestone unit="page" n="508"/><milestone unit="line" n="508.1"/>ར་ཡ། ཀྟ་ར་རཀྟ་ན་ག་ཤད་ཏྲེ་ཏྲི་མ་ར་བ་སུ་རུ་རུ། སུ་ཏྲ་ཤ་མ་མ་སན་ཏི། ཧི་ཧེ་ཧུ་ཧེ་ཧ༷་ཧ་སྭ་གྲྭ་ཧྭ། ཞེས་བགེགས་ཀྱི་རིགས་ཕལ་པོ་ཆེ་རྣམས་ཀྱིས་རྒྱལ་པོ་ཆེན་པོ་ལི་བྱིན་ཧ་རའི་གཡོག་དང་བྲན་དུ་ཁས་བླངས་པས།<milestone unit="line" n="508.2"/>རྒྱལ་པོ་ཆེན་པོ་རབ་ཏུ་མངའ་བརྙེས་ནས་ཅི་བྱ་བའི་ལས་ལ་ཐོགས་པ་མེད་པའི་རྔམ་བརྗིད་དང་ལྡན་པར་གྱུར་ཏོ། །དེ་ནས་རྒྱལ་པོ་ལི་བྱིན་ཧ་ར་ལ་ལྷ་མ་སྲིན་སྡེ་བརྒྱད་ཀྱིས་མངའ་ཕུལ་ཏེ་སྲོག་བདག་ཆེན་པོར་<milestone unit="line" n="508.3"/>བསྐོས་ཏེ། ཐབས་ཐོབ་བོ། །མཐུ་བརྙེས་སོ། །དཔེར་ན་ཆུ་བྲན་ཐམས་ཅད་འདུས་ནས་མཐའ་རྒྱ་མཚོར་འགྱུར་བ་དང་འདྲ་བར། རྒྱལ་པོ་ཆེན་པོ་ལི་བྱིན་ཧ་ར་མཐུ་རྩལ་ཐམས་ཅད་ཕུལ་བས་མངའ་ཕོབ་ནས་འདི་<milestone unit="line" n="508.4"/>སྐད་ཅེས་གསུངས་སོ། །བདག་ནི་སངས་རྒྱས་ཀྱི་བསྟན་པ་ལ་གནོད་པ་ཐམས་ཅད་ཚར་གཅོད་ནུས་པར་ཐོགས་པ་མེད་དོ། །བདག་གིས་ཐམས་ཅད་སྐྱེ་བ་བདུན་བརྒྱར་ཡང་སངས་རྒྱས་ཀྱི་བསྟན་པ་བསྲུང་བར་ཁས་<milestone unit="line" n="508.5"/>བླངས་སོ། །བདག་ནི་དཔལ་ཕྱག་ན་རྡོ་རྗེས་མིང་གི་དབང་བསྐུར་བ་ནི་ཚངས་པ་དུང་གི་ཐོར་ཚུགས་ཅན་ཞེས་བགྱིའོ། །རྒྱ་གར་གྱིས་མཚན་གསོལ་པ། མ་ཧ་པྲ་མ་རྣ་ཞེས་བགྱིའོ། །རྒྱ་ནག་པོས་མཚན་གསོལ་བ། རྒྱ་<milestone unit="line" n="508.6"/>རྗེ་ལེ་རུ་ཤ་འཐེང་ཞེས་བགྱིའོ། །སུམ་པས་མཚན་གསོལ་བ། སུམ་རུ་འབྲོང་མཐེན་ཞེས་བགྱིའོ། །ཞང་ཞུང་གི་མཚན་གསོལ་བ། ཤལ་གེ་ཆེན་པོ་བགྱིའོ། །བོན་པོས་མཚན་གསོལ་བ། ཉི་སྤང་སད་ཅེས་བགྱིའོ། །སྐྱེ་<milestone unit="page" n="509"/><milestone unit="line" n="509.1"/>༄༅། །བོས་མཚན་གསོལ་བ། ཤངས་ཀྱི་དཀར་པོ་སྤྱན་གཅིག་བ་ཞེས་བགྱིའོ། །ལི་ཡུལ་དུ་མཚན་གསོལ་བ། ལི་སངས་ཀྱི་རྒྱལ་པོ་ཞེས་བགྱིའོ། །ཧོར་གྱིས་མཚན་གསོལ་བ། ག་གན་གསེར་སླག་ཅན་ཞེས་<milestone unit="line" n="509.2"/>བགྱིའོ། །མོ་བརྒྱད་ཀྱིས་མཚན་གསོལ་བ། བདུད་ས་མུན་ཆེན་པོ་ཞེས་བགྱིའོ། །གཞན་ཡང་མིང་གི་རྣམ་གྲངས་མང་གིས་ཀྱང་། དང་པོ་ཡབ་ཡུམ་གྱིས་མཚན་གསོལ་བ་ནི། སྲོག་བདག་ཆེན་པོ་ལི་བྱིན་ཧ་ར་ཞེས་<milestone unit="line" n="509.3"/>བགྱིའོ། །སེམས་ཅན་ཐམས་ཅད་ཀྱི་སྲོག་དབུགས་ལ་དབང་གྱིའོ། །སངས་རྒྱས་ཀྱི་བསྟན་པ་འཇིག་པ་དང་། དམ་པའི་ཆོས་ལ་སྨོད་པ་དང་། དགེ་བའི་བཤེས་གཉེན་གྱི་སྐུ་ལ་སྡོ་བ་དང་། ཆོས་སྐོར་དབེན་གནས་ཀྱི་<milestone unit="line" n="509.4"/>སྲོག་ཕྲོག་པ་རྣམས་དར་ཅིག་ཙམ་གྱིས་སྲོག་དང་བྲལ་བར་བགྱིའོ། །གཞན་ཡང་འཆི་བའི་དུས་ཞག་བདུན་ནས་བདག་གི་སྲོག་ལ་དབང་བགྱིའོ་ཞེས་ཁས་བླངས་སོ། །སྲོག་ལས་ཀྱི་རྒྱལ་བུ་སྲོག་བདག་གསེར་གྱི་ག་<milestone unit="line" n="509.5"/>ཕུར་ལས། ལྷ་མ་སྲིན་སྡེ་བརྒྱད་ཀྱིས་སྲོག་བདག་ཏུ་དབང་བསྐུར་ཞིང་སྔགས་ཕུལ་བ་དང་། རང་གི་མིང་གི་རྣམ་གྲངས་སུ་བསྟན་ཅིང་སྲོག་བདག་ཏུ་ཁས་བླངས་པའི་ལེའུ་སྟེ་གཉིས་པའོ།། །།དེ་ནས་དབང་གི་<milestone unit="line" n="509.6"/>རྒྱལ་པོ་རྟག་མཆོག་དཔལ་གྱི་བཀའ་སྩལ་པ། རྒྱལ་པོ་ཆེན་པོ་ལི་བྱིན་ཧ་ར་ཁྱོད་ཀྱིས་མ་འོངས་པའི་སེམས་ཅན་ལ་ཕན་པ་དང་བདེ་བའི་ཕྱིར། ཁྱོད་ལ་དགོས་པའི་ཡན་ལག་མ་ལུས་པར་ངའི་སྤྱན་སྔར་སྨྱོས་ཤིག །དེ་<milestone unit="page" n="510"/><milestone unit="line" n="510.1"/>ལ་ཡང་ཕན་གནོད་རྣམ་པ་གཉིས་ཀྱི་དོན་མ་ལུས་པར་ཤོག་ཅིག །རྒྱལ་པོ་ལི་བྱིན་ཧ་ར་ཡིས་གསོལ་པ། དེ་བཞིན་དུ་བགྱིའོ། །བདག་གིས་དགོས་པའི་དོན་རྣམ་པ་གཉིས་མ་ལུས་པར་དཔལ་པདྨ་དབང་གི་རྒྱལ་<milestone unit="line" n="510.2"/>པོའི་སྤྱན་སྔར་བརྗོད་པར་བགྱིའོ། །དེ་ལས་བསྒྲུབ་པ་ཐམས་ཅད་ཀྱི་མཆོག་ཏུ་གྱུར་པའི་སྔགས་དབུལ་ལོ། །དེ་ལ་འདི་ནི་རྒྱལ་པོ་ཆེན་པོ་ལི་བྱིན་ཧར་གྱི་སྲོག་གི་སྙིང་པོ་ལགས་སོ། །ཨི་ཏྲི་ཙ་པ་ལ་ཨ་ཤུག་མེ་སྭ་ཧྭ།<milestone unit="line" n="510.3"/>དེ་ལ་འདི་ནི་རྒྱལ་པོ་ལི་བྱིན་ཧ་ར་གསང་བའི་སྲོག་གི་སྙིང་པོ་ལགས་སོ། །ཨོ༷་བྲི་ཤ་མ་ཧ་ར་ཙ་གྲྭ་ཧྭ། འདི་ནི་རྒྱལ་པོ་ནང་གི་སྲོག་གི་སྙིང་པོའོ། །ཨོ་མ་ཏྲི་དུ་སྟེ་བྱ་ར་ཡ་གྲྭ་ཧྭ། འདི་ནི་ལི་བྱིན་ཧ་ར་ལས་ལ་བསྐུལ་<milestone unit="line" n="510.4"/>བའི་སྤྱིའི་སྙིང་པོ་ཡིན་ནོ། །ཨོ་མ་ཧྭ་ར་བ་ཐུན་སྨྱོ་སྨྱོ། ད་ར་ཕོ་སྲོག་ལ་ཐིབས་མུ་ག་མ་ར་ན་ས་རད་ན། དགྲ་བོའི་སྙིང་ལ་ཤག་ཤག་ཚལ་བ་དུམ། དགྲ་བོའི་བཀག་ལ་སེན་ཛ་རུ་ཐིབས་ཚུགས་དགྲ་བོའི་ཁྲག་ལ་<milestone unit="line" n="510.5"/>འཇིབས། བ་བ་དུན་ཛ། ཙ་ཏ་སྙིང་ལ་ཐུན། རག་ཏ་ཁྲག་ལ་ཐུན་སྨྱོ་ཐུན་སྨྱོ། རྨུགས་རྨུགས། འདི་ནི་རྒྱལ་པོའི་ཐུན་སྔགས་སོ། །ཨོ་མ་མ་རག་ཐུན་སྨྱོ། མཧྭ་ར་ཛ་ཐུན་སྨྱོ་སྨྱོ། མ་ཧྭ་གོ་ཧ་བེ་ཧུ་རུ་་་སྨྱོ་སྨྱོ། འདི་ནི་རྒྱལ་<milestone unit="line" n="510.6"/>པོ་དྲག་ཏུ་བསྐུལ་བའི་སྙིང་པོའོ། །ཨོ་མ་ཧ་ཕྲ་མ་ན། རག་ཤ་རག་ཤ་རག་ཏ་ར་ཛ་མུ་ཏྲ་མ་ཧྭ་ཐྲེ་ཏེ་ཙོ་ཀ་ལ་བིང་དགྲ་བོ་མ་ར་ཡ། ཧབ་ཧབ། འདི་ནི་བྱ་ཐུལ་ཅན་གྱི་སྲོག་གི་སྙིང་པོའོ། །ཨོ་ཡག་ཤ་མ་ཏིང་པ་ནི་ར་མ་མ་<milestone unit="page" n="511"/><milestone unit="line" n="511.1"/>༄༅། །གྲྭ་ཧྭ། ཨོ་ཏད་ཡ་ཐ་རེའུ་མེའུ་ཁ་ལ་རག་ཏ་བ༷་ཙ་དགྲ་བོའི་སྙིང་ལ་སྨྱོ་སྨྱོ། བྱ་ཐུལ་ཅན་གྱི་གསང་བའི་སྲོག་སྔགས་སོ། །ཨོ་བྲི་སྣ་རེ་མ་ཏི་སུ་རུ་ཤི་སྨྱོ་སྨྱོ་གྲྭ་ཧྭ། འདི་ནི་བྱ་ཐུལ་ཅན་ལས་ལ་རྦད་པའི་<milestone unit="line" n="511.2"/>སྔགས་སོ། །ཨོ་ཁྲ་ན་སདྷ་སྲུ་ཧྭ། མ་ར་དྷ་མ་ར་དྷ། དགྲ་བོ་ཐུམ་རིལ་བ༷་མུ་ར་ཡ་ཚལ་ཚལ་སང་སང་སྨྱོ། འདི་ནི་བྱ་ཐུལ་ཅན་གྱི་ཐུན་དབབ་པའི་སྔགས་སོ། །ཨོ་རཀྟ་ཐུན་ཛ་བྲི་ར་ཐུན། མ་ས་བ༷་ཐུན། དྷ་རུ་ལ་ཐུན།<milestone unit="line" n="511.3"/>བི་མ་རུ་དགྲ་ལ་ཐུན་སྨྱོ་ཕཊ་ཕཊ། འདི་བྱ་ཐུན་ཅན་དྲག་ཏུ་དབབ་པའི་སྔགས་སོ། །ཨོ་བི་མ་རུ་རྩེ་ཁ་ཐ་མ་མ་མོ་ནག་པོ་ཙ་ལ་ཡ༷། སྲོག་ཆུ་མ་སྙིང་ལ་ཐིབས། ཁ་འདར་ཁ་འདར། སོ་ཆུམ་སོ་ཆུམ་མུག་མུག་ཆུག་<milestone unit="line" n="511.4"/>སྡོམས། བ༷་རི་ལི་ལི་དགྲ་བོ་མ་ར་ཡ་ཕཊ་ཛ་འདི་ནི་འཁོར་ན་གནས་པའི་སྲོག་བདག་ཁུ་ལེ་ལག་དགུའི་སྲོག་གི་སྙིང་པོའོ། །ཨོ་ཁུ་ལེ་མ་ཧྭ་བེ་ར་སྲུ་ཧྭ། ཨག་གི་སྔགས་ལ། ཨོ་ཡ་ཀ་རུ་ཏ་གྲྭ་ཧྭ། ཨུག་གི་སྔགས་ལ། ཨོ་<milestone unit="line" n="511.5"/>མུ་ཤ་མ་ལ་སྲུ་ཧྭ། ཏྲ༷་ཟེའི་སྔགས་ལ། ཨོ་ཏྲ༷་ཟེ་བ་ཏ་ཏ་གྲྭ་ཧྭ། ཤང་ཟེའི་སྔགས་ལ། ཨོ་ཤང་ཟེ་ཤ༷་ཀ་ར་སྣ་ཧྭ། ད་ཁོད་ཀྱི་སྔགས་ལ། ཨོ་ད་ཁོད་སྣ་ཧྭ། ནི་ཁོད་ཀྱི་སྔགས་ལ། ཨོ་ནི་ཁོད་པ་ར་ཧི་ཧེ་སྲུ་ཧྭ། སྲོག་བདག་<milestone unit="line" n="511.6"/>ཉིད་སྔགས་ལ། ཨོ་སྲུརླ་ཙན་ཏྲེ་ཁ་མུ་ལེ་གྲྭ་ཧྭ། འདི་རྣམས་བསྲུང་བའི་སྔགས་ལ། ཨོ་ཁ་དུ་ཤེ་ཤ་ཤ་ཤ །ཕྲམ་པྲ་མ་རུ་ཁྲ་ཁ་ཁྲ་ཁ་གྲྭ་ཧྭ། རྒྱལ་པོ་འཁོར་དང་བཅས་པས་ནོར་བསྒྲུབ་པའི་སྔགས་ལ། ཨོ་ཛ༷་བྷ་ལེ་ཛབ་<milestone unit="page" n="512"/><milestone unit="line" n="512.1"/>ཤ་བ་ལ་གོ །མེ་སྲུམ་སྲུམ་ཧྲུ་ཏྲུ༷་ཆུམ་གྲྭ་ཧྭ། རྒྱལ་པོ་འཁོར་དང་བཅས་པས་རིགས་བརྒྱུད་དབྲོག་པ་དང་རབས་བཅད་པའི་སྔགས་ལ། ཨོ་མ་ཧྭ་ཀྭ་ལ་ཀ་ས་ར་མེ་ཧ་ལ་བདུད་རྣམས་རྔམ་རྔམ་གྲྭ་ཧྭ། རྒྱལ་པོས་ཡེ་འགྲོག་<milestone unit="line" n="512.2"/>སུམ་བརྒྱ་དྲུག་ཅུ་དང་ཐོབ་ཤོར་བཏང་བའི་སྔགས་ལ། ཨོ༷་ཨ༷་མ་ར་ཡ༷་བེ་ར་སྲོག་ཙ་ལ་ཁ་ས་ཁ་ས་མེ་རུ་མེ་ར་གྲྭ་ཧྭ། རྒྱལ་པོས་སེར་བ་དབབ་པའི་སྔགས་ལ། ཨོ་ཕྲ་ར་ཕེ་ཤ་ཐོར་སྨྱོ། ཧུ་ར་ཙ་ན་ལ་སྨྱོ། ནལ་ཙན་སྨྱོ།<milestone unit="line" n="512.3"/>ཁ་ཤར་ཏྲ་བེ་ཤར་ཤར་ནལ་བཙན་སྨྱོ་སྨྱོ། རྒྱལ་པོས་ཡ་ཆ་བཏབ་བསྣོལ་བའི་སྔགས་ལ། ཨོ་མ་ཧྭ་ཕྲ་ཤིང་ཁ་མེ་རུ་ཁ་ལ་ཡ་ཙི་ཏ་མ་ཤ་དགྲ་བོ་ཕྲལ་ཕྲོལ། ཤག་ཤིག་སྨྱོ། རྒྱལ་པོས་བྱེས་ཡུལ་གར་འགྲོ་ཡང་བསམ་པ་<milestone unit="line" n="512.4"/>བསྒྲུབ་ཅིང་དགྲ་བགེགས་མི་འབྱུང་ལ། ཨོ༷་ན་སེ་ན་སེ། ཧ༷་ཤིང་ཧ༷་ཤིང་། ག་ར་ག་ར་མ་ར་མ་ར། ཧུ་ལུ་ཧུ་ལུ་ཕཊ་སྤྱོ་སྨྱོ། རྒྱལ་པོས་གལ་ཏེ་བདག་གམ་གཞན་ལ་འཚེ་བར་གྱུར་ན། དེ་བཟློག་པའི་སྔགས་ལ། སུམ་པ་<milestone unit="line" n="512.5"/>ཧ་ར་ཛ་ར་མ་ཧྭ་ར་ཛ་བ་ར་བ་ཤ་ཞིལ་ཞིལ་ཤན་ཏིང་གྲྭ་ཧྭ། མ་ཧྭ་རྭ་ཛ་ཤན་ཏིང་གྲྭ་ཧྭ། བདག་གི་གསང་བའི་སྔགས་མཐུ་དང་ལྡན་པར་བྱིན་གྱིས་བརླབས་པ་དང་ལྡན་པ་ལས། བརླབ་པ་ཙམ་གྱིས་འགྲུབ་པར་ཐོགས་<milestone unit="line" n="512.6"/>པ་མེད་པའི་སྔགས་ནི་དེ་ལགས་སོ། །དཔལ་རྟ་མཆོག་རྒྱལ་པོས་ཀྱང་བྱིན་གྱིས་བརླབ་ཏུ་གསོལ་ཞེས་གསོལ་བ་བཏབ་བོ། །སྲོག་ལས་ཀྱི་རྒྱལ་བུ་སྲོག་བདག་གསེར་གྱི་ག་ཕུར་ལས། དགོས་པའི་སྔགས་མ་ལུས་<milestone unit="page" n="513"/><milestone unit="line" n="513.1"/>༄༅། །པར་བསྟན་པའི་ལེའུ་སྟེ་གསུམ་པའོ།། །།དེ་ནས་རྒྱལ་པོ་ལི་བྱིན་ཧ་ར་ཉིད་ཀྱིས་ཕྱིའི་བསྒྲུབ་ཐབས་འདི་གསུངས་སོ། །དེ་ལ་དང་པོར་རྒྱལ་པོ་ལི་བྱིན་ཧ་ར་ཉིད་སྒྲུབ་པར་འདོད་པའི་སྔགས་པས་<milestone unit="line" n="513.2"/>དབང་དང་དམ་ཚིག་ནོས་ལ། ལྟ་བ་ཡང་པ་སྤྱོད་པ་མཐའ་དག་ལ་གོམས་པ། སློབ་དཔོན་གྱི་ཐུགས་ཟིན་པ། རྒྱལ་པོ་ཆེན་པོ་ལ་ཐུགས་རབ་ཏུ་དད་པ་བསྒྲུབ་པའི་གནས་ནི། གངས་ཁ་ཤར་དུ་བལྟས་པ་རྩེ་མོ་བཅུ་<milestone unit="line" n="513.3"/>གསུམ་མམ། གསུམ་དུ་འདུག་པའམ། ཡང་ན་རྩེ་མོ་བྲག་དཀར་པོ་རལ་པ་་རལ་རྩ་ཡང་སྤང་དུ་འདུག་པ་འམ། རྩི་ཤིང་སྣ་ཚོགས་པ་སྐྱེས་པ། ཁ་ཤར་དུ་བལྟས་པ་རྒྱབ་རི་བརྒྱ་མཁར་བརྩེགས་པ་འདྲ་བ་རྒྱུད་མ་ཆད་<milestone unit="line" n="513.4"/>པའམ། ཡང་ན་གུར་རམ་བྲག་དཀར་པོ་ཨ་རུང་ཕུ་ཁ་ཤར་དུ་བསྟན་པར་སོང་ལ། ཡུལ་འདིའི་ས་བདག་དང་ལྷ་ཀླུ་ལ་གཏོར་མ་དང་གསེར་སྐྱེམས་བཏང་། བདེན་པ་བདར། བདག་མིང་འདི་ཞེས་བྱ་བས་ཕྱོགས་འདི་<milestone unit="line" n="513.5"/>སྒྲོལ་བའི་གིང་ཆེན་པོ། རྒྱལ་པོ་ཆེན་པོ་ལི་བྱིན་ཧ་ར་ཞེས་བྱ་བ་རྣམ་འབྱོར་གྱི་དགྲ་ལྷ། རིགས་འཛིན་གྱི་སྲོག་ཤིང་འདི་བསྒྲུབ་པས། ས་བདག་དང་ལྷ་ཀླུ་ཡུལ་ཕྱོགས་འདི་ན་གནས་པ་རྣམས་གཞན་དག་ཏུ་འཕོ་བར་<milestone unit="line" n="513.6"/>གྱིས་ལ། ས་གཞི་འདི་ཡང་དགེ་ཞིང་བཀྲ་ཤིས་པར་གྱིས་ཤིག་ཅེས་བརྗོད་ལ་སྟེགས་བུ་རྩིགས། ཡང་ན་དྲ་ཕྱིང་ངམ། རས་སམ། དར་ར༷། གཞི་མ་གདིང་དེའི་སྟེང་དུ་ནས་དང་། འབྲས་དང་། གྲོ་ལ་སོགས་པའི་འབྲུ་<milestone unit="page" n="514"/><milestone unit="line" n="514.1"/>སྣ་ཚོགས་པའི་གཅལ་བླུག །དེའི་སྟེང་དུ་ག་ཕུར་དང་། འཛའ་ཏི་པ་ལ་དང་། རྒྱ་སྤོས་ལ་སོགས་པའི་དྲི་སྤོས་དགྲམ། དར་དཀར་གྱི་ཡོལ་བ་བྲེ། བླ་རི་དང་འཕན་གདུགས་ཅི་འབྱོར་པ་ཡང་བྲི། རྒྱལ་པོ་ཆེན་པོ་ལི་<milestone unit="line" n="514.2"/>བྱིན་ཧར་གྱི་བྲིས་སྐུ་འམ། ལུགས་སྐུ་ཅིག་ཀྱང་ཤར་ནས་ནུབ་ཏུ་གཟིགས་པར་གདགས་སོ། །བཤོས་བཟང་བྲེ་གང་བ་ཅིག་ལ་བཤོས་རབ་རི་རབ་ལྟར་བྱས་ལ། ཕྱོགས་ཐམས་ཅད་ནི་མར་ཁུས་བྱུགས། དེའི་དབུས་<milestone unit="line" n="514.3"/>སུ་སྨྱུག་མ་ཚིགས་གསུམ་པ་ཅིག་ལ། ཕོང་བྱ་རྒོད་ཀྱི་ལྡེབ་ཕོང་དང་། ཟ་འོག་དང་། བགས་དཀར་བླུད་ཀྱིས་བརྒྱན་ལ་གཟུགས་ལ་གདགས། གཞན་ཡང་ཤ་དགོད་དང་ཐུད་ཕྲུལ་ལ་སོགས་པ་སྤྱན་གཟིགས་ཀྱིས་<milestone unit="line" n="514.4"/>མཐའ་མ་བསྐོར། སྤོས་དང་མེ་ཏོག་མར་མེ་དང་། རྔ་གླིང་དང་བཅས་པ་སྐུ་དེའི་མཐའ་མར་བཞག་གོ །ཙན་དན་དཀར་དམར་གྱི་ཆུ་ཁམ་ཕོར་དུ་བླུག་པའི་སྣོད་གཉིས་བདུན་དུ་བཞག །ཉུངས་ཀར་དང་སྐྱེ་ཚེ་མ་<milestone unit="line" n="514.5"/>ཉམས་པའི་སྣོད་ཀྱང་བཞག །གཞན་ཡང་སྒོ་ང་སྣ་ཚོགས་དང་། ཁུར་བའི་རྣམ་པ་དང་། སྒོག་པ་དང་། སྨན་དང་། སྤོས་རྣམ་པ་མང་པོ་ཡང་བསོགས་ལ། དེ་ནས་དང་པོར་དཔལ་རྟ་མགྲིན་ནམ། པདྨ་ཧེ་རུ་ཀར་སྐུ་<milestone unit="line" n="514.6"/>གསལ་བར་བསྐྱེད་ལ་སྙིང་པོ་བརྒྱ་རྩ་བརྒྱད་བརྗོད་ལ། བདག་གི་བྱིན་གྱིས་བརླབས། ལུས་བསྲུང་། དེ་ནས་རྒྱལ་པོ་དབང་དུ་བསྡུ་བ་དང་བཅུན་པའི་ལས་བྱའོ། །དེ་ནས་དང་ལ་རྒྱལ་པོའི་ཆོས་དང་མཐུན་པར་སྤྱན་<milestone unit="page" n="515"/><milestone unit="line" n="515.1"/>༄༅། །དྲང་། དེ་ནས་ཕྱག་བཙལ། དེ་ནས་གདན་ལ་བཞུགས་སུ་གསོལ། དེ་ནས་སྐྱེམས་དྲང་། དེ་ནས་མཆོད་པ་རྣམས་དབུལ། དེ་ནས་བསྟོད་པ་བགྱི། དེ་ནས་བཟླས་པ་མང་དུ་བྱའོ། །དེ་ནས་དམ་ཚིག་བསྲེ་<milestone unit="line" n="515.2"/>བ་དག་ཏུ་བགྱི་སྟེ། ཚིག་བཤད་པ་དང་བཅས་པར་གྱིའོ། །དེ་ནས་རྒྱལ་པོ་ཤལ་གེ་གསང་བའི་རྟགས་འདི་ལན་བརྒྱ་རྩ་བརྒྱད་བརྗོད་པར་བགྱིའོ། །རྫས་ཀྱིས་མཆོད་ཅིང་རྟག་ཏུ་བཟླས་སོ། །ཧ་ལི་ཧུ་ལི་བམ་བྲལ་ནི་<milestone unit="line" n="515.3"/>ཛ། ལ་ལི་པྲ་མ་ནི། རེ་ཙེ་ཐལ་བ་ནི། ཀོ་ཏི་ཀོ་ལ་ཤ །ཏི་ཀམ་ཤམ་ཏྲི་མུ་ཏྲི་ར་ཏྲི། ཧམ་ཤམ་ཧམ་ཤམ་དུ་དམ་ཉམས་དགྲ་བོའི་སྙིང་ལ་ཛ། དམ་ཉམས་དགྲ་བོ་ལ་རྦད་དོ། །ཀྱེ་ཀྱེ་ཕྱོགས་ཕྱོགས་ཕ་གི་ན། །ཉི་མ་ཤར་<milestone unit="line" n="515.4"/>ཕྱོགས་ཕ་ཀི་ན། ་ར་ལྷ་དེ་ནི་དཀར་པོ་སྟེ། །དཀར་པོ་དེ་ནི་སྤྱན་གཅིག་པ། །སྐྱེས་བུའི་ཕ་དང་ཡབ་སྨོས་པ། །གནམ་གྱི་དཀརཔོ་སྤྱན་གཅིག་ལགས། །མ་ནི་སྲིད་པའི་བན་མོ་སྟེ། བུ་ནི་དཀར་པོ་མིག་གཅིག་པ།<milestone unit="line" n="515.5"/>བཞུགས་ནི་ཉི་མའི་དཀྱིལ་ན་བཞུགས། སྤྲུལ་པ་ཟླ་བའི་ཟེར་ལ་བཞུགས། །འགྲེང་ནི་མི་ལ་སྦར་ཐབ་བྱེད། །དུད་ནི་ཕྱུགས་ལ་གཉའ་གཟང་བྱེད། ཆིབས་སུ་དཀར་པོ་མདོ་ལོང་ཆིབས། ཆིབས་ཀྱི་སྡོ་ལོང་ལ། ་༑ད་<milestone unit="line" n="515.6"/>ཀྱི་སྒོ་བ་བཏགས། ཆིབས་ཀྱི་ཕྱི་ལོང་ལ། རྩིས་བིས་ཁྲམ་བམ་བཀལ། །སྐྱེ་འགྲོ་ཀུན་གྱི་བདག་པོ་སྟེ། །སྲོག་བདག་ཆེན་པོ་དམ་ལ་གཤེགས། ཁྱོད་ཀྱི་འཕྲིན་ལས་སྐལ་ཕོག་པས། དམ་ཉམས་དགྲ་བོ་སྒྲོལ་ལ་བརྩོན།<milestone unit="page" n="516"/><milestone unit="line" n="516.1"/>ཞེ་སྡང་གདུག་པས་དགྲ་ལ་གཤེགས། །གཏི་མུག་རྨོངས་པས་དགྲ་བོ་རྨོངས་སུ་ཆུག །ང་རྒྱལ་དྲེགས་པ་དགྲ་བོ་ལྷ་དང་ཕྲོལ། །འདོད་ཆགས་ལེན་པས་བུ་ཆུང་མཆན་ནས་བརྐུས། །ཕྲག་དོག་རྩུབ་པས་དགྲ་བོའི་སྲོག་<milestone unit="line" n="516.2"/>རྩ་ཆོད། །བན་ཆུང་བདག་ལ་སྟོང་དང་གྲོགས་ལ་གཤེགས། །དང་པོར་མ་བྱུང་གང་ནས་བྱུང་། །མ་ཡུ༷་བྱམས་སྤྲིན་ལྷ་ཁང་དུ། །རྡོ་རྗེ་མིང་གིས་དབང་བསྐུར་ནས། །དཀར་པོ་མིག་གཅིག་མ་རུངས་ཁྱོད། དམ་ཚིག་<milestone unit="line" n="516.3"/>ཉམས་པའི་ཙིལྟི་དང་། དཀོན་མཆོག་གསུམ་གྱི་སྐུ་དགྲ་ནི། །བདུན་བརྒྱུད་ཚུན་ཆད་རྩད་ནས་གཅོད། །སྙིང་ཁྲག་ཐམས་ཅད་དབང་གྱིས་ཤིག །སྐྱེས་བུ་ཐུགས་ཀྱི་དགྱེས་སྡེ་མོ། ཁྲར་གྱི་དཀར་མོ་སྤྱན་གཅིག་<milestone unit="line" n="516.4"/>མ། །ཆིབས་སུ་དུང་ཤ་སྐྱ་མོ་ཆིབས། །སྐུ་ལ་དུང་གི་ལའུ་གསོལ། །མུ་ཏིག་མཛེས་པའི་ལན་ཕྲན་ཅན། །དུང་གི་ལན་ཕྲན་ཙེ་རེ་རེ། །ཉི་ཟླ་བརྩེགས་པའི་སྟེང་ན་བཞུགས། །མ་ཐོག་མྱུར་དུ་ད་ཚུར་བྱོན། །གཡས་ནས་<milestone unit="line" n="516.5"/>སྟག་སྨད་མཆོང་ཞིང་གཤེགས། །གཡོན་ནས་སྤྲུལ་སྨད་འཁྱུག་ཅིང་གཤེགས། །སྟག་ལ་ཞོན་ཅིང་དྲེད་ལ་འཁོར། །སྲོད་ལ་བྱོན་ཅིང་ཐོ་རངས་རྒྱུ། །རྡོ་རྗེ་སེམས་དཔའི་བསྒྲུབ་སྡེ་མོ། །སྔོན་ཚེ་ཐུགས་དམ་བདག་དང་<milestone unit="line" n="516.6"/>གཅིག །ད་ལྟ་བདག་གི་ཡི་དམ་ལྷ། །ཚུར་གཤེགས་དམ་སྐོངས་འཕྲིན་ལས་མཛོད། །དམ་ཉམས་དགྲ་བོ་སྲོག་རྩ་དམར་པོ་ཆོད། །དགྲ་སྙིང་དམར་པོ་དུམ་བུ་གཏུབས། ་ར་ནས་ནུབ་ཏུ་ཁ་བལྟས་ནས། །ནུབ་ཀྱི་<milestone unit="page" n="517"/><milestone unit="line" n="517.1"/>༄༅། །དགྲ་བོ་ཕུང་པར་མཛོད། །ཐེ་རང་དགུ་བརྒྱའི་ཕྱག་བརྙན་འགྱེད། །ཉམས་པའི་དགྲ་བོ་སྙིང་ནས་དྲོངས། །ཏྲ་མ་བརྒྱ་ཡི་ཕྱག་བརྙན་འགྱེད། །བློས་ཏྲི་ལྒང་ཐབས་དགྲ་ལ་ཐོང་། །གཟེར་ཐབས་སྣ་ཚོགས་<milestone unit="line" n="517.2"/>དགྲ་ལ་ཐོང་། །ཆིབས་སུ་ཉི་ཟེར་ཟླ་ཟེར་ཆིབས། །འོད་ཀྱི་ཞགས་པ་རྐྱོང་ཞི་འདེབས། །བཙན་དུག་སྡེ་བཞིའི་ཕྱག་བརྙན་འགྱེད། །དམ་ཉམས་དགྲ་པོའི་ཁྲག་རློན་གསོལ། །རྒྱས་པའི་དགྲ་བོ་སྙིང་རྗེན་ལ། །སྲོག་དང་<milestone unit="line" n="517.3"/>དབུགས་ལ་སྐྱེས་བུ་རོལ། །རྒྱལ་པོ་སྡེ་བཞི་ཕྱག་བརྙན་འགྱེད། །འབོག་ཅིང་བསྒྲལ་བའི་དུས་ལ་བབ། །གསང་མཚན་རྡོ་རྗེ་རླུང་ལྟར་བསྐྱོད། །དེ་ནི་ཉམས་པའི་དགྲ་བོ་ཡི། །སྲོག་དང་དབུགས་ལ་རོལ་དུ་<milestone unit="line" n="517.4"/>གསོལ། །དེ་ནི་བདུན་བརྒྱུད་རྩད་ནས་ཆོད། །སྐྱེས་བུའི་ཐུགས་དམ་དུས་ལ་བབ། །ཅེས་འཕྲིན་ལས་བཅོལ་ལོ། །དེ་ནས་ཡང་དར་དཀར་གྱིས་གཡབ་མོ་ཤར་ནས་གཡབ་ཅིང་སྤོས་དུད་བལྟམས་ལ་མཆི་མ་ཕྱུང་།<milestone unit="line" n="517.5"/>བྲང་བརྡུངས་ལ་ཐུགས་དམ་གནད་ལ་བོར་རོ། །བཀའ་དང་རྒྱས་པའི་དགྲ་བོ་འདི། །དུས་བཏབ་དུས་ལས་ཡོ་ལ་རེ། །མནས་བོར་དམ་ལས་བགྱངས་ས་རེ། །དུས་བཏབ་མ་བོར་འགྱངས་པ་ན། །དང་པོར་ཁས་<milestone unit="line" n="517.6"/>བླངས་དམ་མནོས་པ། །འགྱངས་སོ་འགལ་ལོ་ལི་བྱིན་ཧར། །དམ་ལས་ལོག་པའི་ཉེ་འཕངས་སད། །སྨྲས་པ་རྫུན་ནོ་ཤེལ་གེའི་མཆོག །དེ་ཕྱིར་དུས་བཏབ་མ་ཡོལ་བར། །དགྲ་བོའི་སྲོག་རྩ་དམར་པོ་ཆོད། །སྙིང་<milestone unit="page" n="518"/><milestone unit="line" n="518.1"/>ཆུང་ཚེམས་ཀྱི་བར་དུ་ཆོད། །ལྕགས་ཀྱི་སོ་བདར་དགྲ་ལ་དོར། །ཟངས་ཀྱི་མིད་པས་ཁྱུད་མིད་ལུབྲལ། །དགྲ་བོ་བདུན་བརྒྱུད་རྩད་ནས་ཆོད། །དགྲ་བོ་མ༷་ས་ཤ་རུས་ཕྲོལ། །དགྲ་བོའི་ལྷུ་ཟུག་ཡ་ལོང་ཁྱེར། །དུས་ལ་<milestone unit="line" n="518.2"/>བབ་པོ་ལི་བྱིན་ཧར། །སྔོན་གྱི་བསྐལ་པ་དང་པོ་ལ། །རི་རྒྱལ་མ་ལ་ཡ་ཡི་རྩེར། །ཕྱག་ན་རྡོ་རྗེའི་ཞབས་དྲུང་དུ། །བསྟན་པ་བསྲུང་བར་ཁས་བླངས་ཏེ། །དབུ་ལ་དུང་གི་ཅོད་པན་ཅན། །རྒྱལ་པོའི་དབུ་ལ་བསྐོར་ནས་<milestone unit="line" n="518.3"/>ཀྱང་། །ང་ཡི་རིན་ཆེན་ཅོད་པན་འདི། །མ་ཕུད་བར་དུ་བསྟན་པ་སྲུངས། །དམ་པ་ཆོས་ཀྱི་དབུ་འཕངས་སྨོད་པ་དང་། །ཆོས་བསྐོར་དབེན་གནས་བསྐོར་ལ་རློམ། །དགེ་བའི་བཤེས་གཉེན་སྐུ་ལ་སྔོ། །རྣལ་འབྱོར་ང་ལ་<milestone unit="line" n="518.4"/>བརྙས་པ་བྱེད། །འདི་ནི་དུས་བཏབ་དུས་ལས་ཡོལ་ལ་རེ། །འདི་ནི་མནས་བོར་མནའ་ལས་འགྱངས་ས་རེ། །དུས་ལ་བབ་པོ་མྱུར་དུ་སྒྲོལ། །རྒྱལ་པོ་ལི་བྱིན་ཧར་ཧྲི་ཕུང་ཤག་སྨྱོ། ཁྲ༷་སྨྱོ་ཏ༷་སྨྱོ། མ་སྨྱོ་མ་ནི་སྨྱོ། ཕྲིང་སྨྱོ།<milestone unit="line" n="518.5"/>སྲི་མོ་སྨྱོ། མ་ནི་སྨྱོ། མུ་ན་སྨྱོ། མུ་ཏྲི་ཧ༷་མ་ཏྲིང་ཏྲིང་སྨྱོ། ཡང་ཐུགས་དམ་བཤི་ས་བསྟན་པ། །ཀྱེ། སྲིད་པའི་རྒྱལ་པོ་ཡལ་གམ་ཅན། །སྲོག་བདག་ཆེན་པོ་སྐྱེས་ཏོ་རེ། །ཕྱག་ན་རྡོ་རྗེ་བན་དྷ་བསྣམས། །པདྨ་དབང་གི་<milestone unit="line" n="518.6"/>བཀའ་བཞིན་དུ། །དམ་ཚིག་ཆེན་པོ་བདག་བསྐུལ་ཕྱིར། །སངས་རྒྱས་བསྟན་པ་བསྲུང་བའི་ཕྱིར། །ལས་ལ་མ་གཡེལ་དུས་ལ་བབ། །མ་ར་ན་པྲ་མ་ར་ཙ་ཙིཀྟ་པ་ལི་ཨ་མ་ས་མ་ཡ། ས་མ་ཡ་ཨ་གུ་ཤ་ཛ་ཛ། ཞེས་བརྒྱ་<milestone unit="page" n="519"/><milestone unit="line" n="519.1"/>༄༅། །རྩ་བརྒྱད་ཀྱིས་རང་དབང་མེད་པར་འོང་སྟེ། ཕྱག་རྒྱ་བཞིས་གཟུགས་ལ་བཅིང་ངོ་། །དེ་ནས་ཡང་ཐུགས་དམ་གསང་བའི་དབྱིངས་ནས་བསྐུལ་ལོ། །ཀྱེ། སྐྱེས་བུའི་མིང་དང་མཚན་གསོལ་བ། །གཡུང་<milestone unit="line" n="519.2"/>དྲུང་སྲིད་པའི་རྒྱལ་པོས་བྱའོ། །བཞུགས་ནི་ཤར་ཕྱོགས་ཞོ་མཁར་རྩེ་ན་བཞུགས། །རྒྱ་གར་ཆོས་ཀྱི་རྒྱལ་པོས་མཚན་གསོལ་པ། །ཚངས་པ་དུང་གི་ཐོར་ཚུགས་ཅན། །གཙུག་ལག་བོན་གྱིས་མཚན་གསོལ་<milestone unit="line" n="519.3"/>བ། ཁྲར་གྱི་སྟག་སྲིན་ཁྲ་བོས་བྱའོ། །སྐྱེ་བོ་ཡོངས་ཀྱིས་མཚན་གསོལ་བ། །ཉི་འཕང་སད་ཀྱི་འཕྲུལ་མོ་ཆེ། །ཤར་གྱི་རྒྱལ་པོ་སྤྱན་གཅིག་པ། །མི་གཅིག་པོ་ལ་མིང་མང་པོ། །དེ་ཡི་སྲིང་མོ་ལྕག་མོ་མ། །སྐར་མ་<milestone unit="line" n="519.4"/>ལེགས་ཀྱི་ལྕམ་ཅིག་མ །བུད་མེད་དེ་ནི་དཀར་མོ་ལ། །གཡུ་ཡི་དེ་ནི་སྨིན་མ་ཅན། ཁྲར་གྱི་ཕར་ཕྱེད་ཚུར་ཕྱེད་ན། །སྐྱེས་པ་གཤོན་ནུ་ཀུན་གྱི་མདངས་འཕྲོག་མ། །ན་ཆུང་གཤོན་ནུ་ཀུན་གྱི་ཚེ་འཕྲོག་མ། །བྱིས་པ་<milestone unit="line" n="519.5"/>གཞོན་ནུ་ཀུན་གྱི་སྲོག་གཅོད་མ། །བཅོལ་ལོ་ཁྱེད་ལ་ལས་བཅོལ་ལོ། །དེ་ཡི་མིང་པོ་བྲལ་པོ་བ། ཁྲར་གྱི་དཀར་པོ་སྦྱན་གཅིག་པ། །སྐུ་ལ་ན་བཟའ་ཅི་གསོལ་ན། །སྐྱིན་དཀར་རྒྱ་ལས་གྲུབ་པའི་སླག་པ་ལ། །སེང་<milestone unit="line" n="519.6"/>གེ་དཀར་པོའི་གོང་ལག་ཅན། །མཐའ་མ་སྟག་གི་ཤམ་བུ་བཏགས། །གོང་མ་གཡུ་ཡི་རྡོ་རྗེ་ཅན། །སྐྱེད་པ་གཡུ་ཡི་སྐབས་ཐམ་བཅིངས། །གློ་ལ་གྲི་སེག་བསྣོལ་བ་བཙུགས། །ཕྱག་ན་ཤེལ་གྱི་འགྱིང་དཀར་<milestone unit="page" n="520"/><milestone unit="line" n="520.1"/>བསྣམས། །ནམ་གྱི་ཕར་ཕྱེད་ཚུར་ཕྱེད་ན། །ཤེལ་གྱི་རྔེ་ཆུང་བརྡུང་ཞིང་བར་སྣང་ཁམས་ནས་གཤེགས། །ཡས་ཀྱི་མཆེ་བས་བྲང་གི་ལྷེའུ་ལ་སླེབས། །མས་ཀྱི་མཆེ་བས་སྨིན་མའི་དཀྱུས་ལ་ཟུག །བདུད་ཀྱི་རྒྱལ་པོ་<milestone unit="line" n="520.2"/>ཆེན་པོ་སྟེ། །འཁོར་དུ་རྒྱལ་བྲན་མང་པོས་བསྐོར། །རྒྱལ་ཕྲན་དབང་དུ་སྒྱུར་ཞིང་གཤེགས། །གཡས་ཀྱི་བཀའ་སྡོད་གནམ་ཐེ་དཀར་པོ་ལགས། །གཡོན་གྱི་བཀའ་སྡོད་གནམ་ལ་བྱང་ཆུབ་ལགས། །གནམ་ཐེ་དཀར་<milestone unit="line" n="520.3"/>པོ་མན་ཆད་ནས། །ཐེ་བྲང་སྐྲུན་བདུན་ཡན་ཆད་དུ། །ཉིད་ཀྱི་སྐུ་ལས་སྤྲུལ་པའི་སྲས། །ཉི་སྤང་སད་ཀྱི་འཕྲུལ་པོ་ཆེ། །སྐུ་ནི་ཅིར་ཡང་སྤྲུལ་པའི་སྐུ། །ཐུགས་ནི་ཅིར་ཡང་དགོངས་པ་སྟེ། །ཐམས་ཅད་དེ་ནི་མཁྱེན་པའི་<milestone unit="line" n="520.4"/>དབང་། །མི་རྫུ་དེ་ནི་དགུ་རུ་རྫུ། །མི་འཕྲུལ་དེ་ནི་དགུ་རུ་འཕྲུལ། །དགོགས་ཀྱི་དེ་ནི་ཁུག་མ་ལ། །མི་རང་དེ་ནི་ཁུག་མ་ལ། །མི་རང་དེ་ནི་སྐྱ་བོར་རྫུས། །ནང་གི་དེ་ནི་དྲོ་མ་ལ། །བུ་ཆུང་དེ་ནི་སྲེག་པར་རྫུས། །ནུབ་ཀྱི་<milestone unit="line" n="520.5"/>དེ་ནི་ཁུག་མ་ལ། །འེ་འུ་ཐོང་དེ་ནི་རྒྱ་བོར་རྫུས། །སྦྱིད་དང་དེ་ནི་ཤ་ར་ར། །མི་རྫུ་དེ་ནི་དགུ་རུ་རྫུ། །རྒྱལ་པོས་རྫུས་ཤིང་འཕྲུལ་སྤྱོད་ན། །དམ་ཉམས་དེ་ནི་དགྲ་ལས་སྤྲུལ། །རྒྱལ་པོ་རྣོ་ཞིང་གཅོད་སྤྱོད་ན། །དམ་<milestone unit="line" n="520.6"/>ཉམས་དེ་ནི་དགྲ་ལ་མཆོད། །རྒྱལ་པོ་སྨྱོ་ཞིང་འབོག་སྤྱོད་ན། །དམ་ཉམས་དེ་ནི་དགྲ་ལ་སྨྱོས། །རྒྱས་པའི་དགྲ་བོ་ཤོ་ར་རེ། །རྒྱལ་པོ་ཆེན་པོ་དགྲ་ལ་ཕོབ། །རྒྱལ་ནད་ཆེན་པོ་དགྲ་ལ་ཐོང་། །སྨྱོ་འབོག་ཆེན་པོ་དགྲ་ལ་<milestone unit="page" n="521"/><milestone unit="line" n="521.1"/>༄༅། །གཏང་དུ་གསོལ། །དམ་རྫས་འབར་བ་འདི་ལོང་ལ། །དམ་ལས་མ་འདའ་སྡིག་མ་བྱེད། །དམ་བཅས་དེ་ནི་ས་མ་ཡ། ཁྲ་པ་རི་ཤ་པ་རི། གིང་ཀ་ར་སྨྱོ། ཁྲ༷་སྨྱོ། ཆེ་གེ་མོ་ལ་སྨྱོ། ཞེས་རྦད་པར་<milestone unit="line" n="521.2"/>བགྱིའོ། །ཉུངས་ཀར་གྱིས་དགྲ་བོའི་ལིང་ག་ལ་བྲབ་ཅིང་དྲག་བསླས་སོ། །དཀར་པོ་གང་ཡང་རུང་བ་ཅིག་གིས་ཐུགས་དམ་ཞག་པར་བསྐང་ངོ་། །དགྲ་བོའི་མིང་བྱང་གྲོ་ག་ལ་བྲིས་ལ་དུག་སྣ་གསུམ་གྱི་ཆུས་བྲན། དེ་<milestone unit="line" n="521.3"/>ནས་རྨི་ལམ་མམ། །ལྟས་སུ་ཉི་ཟླ་འཆར་བ་འམ། ལྡེར་སོ་འམ། འབག་མཐོང་ན་ཐ་མར་བཤད་དོ། །བཙན་པོ་འམ། ཞང་བློན་ནམ། དགེ་བའི་བཤེས་གཉེན་ནམ། །དམག་དཔོན་མཐོང་ན་འབྲིང་ངོ་། །རྒྱལ་པོ་ཉིད་<milestone unit="line" n="521.4"/>མཐོང་ངམ། ཉམས་སུ་བྱུང་ན་རབ་ཏུ་བཤད་དོ། །དེ་ལྟ་བུ་མཐོང་ནས་དེ་དང་དམ་བསྲེས་ལ་འདི་སྐད་བཤད་པ་དང་བསྐུལ་བར་བགྱིའོ། །ཧཱུཾ༷། ཐར་པའི་ལམ་ལ་རབ་གནས་བྱང་ཆུབ་སེམས། །བསྐལ་པ་ཐོག་མ་མེད་<milestone unit="line" n="521.5"/>པའི་སྔོན་རོལ་ནས། །བསྟན་པ་བསྲུང་བར་ཉིད་ཀྱི་ཞལ་འཆེས་པ། །རྒྱལ་པོ་ཆེན་པོ་མངའ་བདག་ལི་བྱིན་ཧར། ཁྱོད་ཀྱི་ཐུགས་དང་འགལ་བ་ནོངས་པ་ཤོར། །ཉེས་བར་གྱུར་པ་ཅི་བགྱིས་པ། །མཁའ་ལྡིང་དཀར་པོ་<milestone unit="line" n="521.6"/>འདི་ལ་རྟེན་བཅས་ནས། །བསྐང་ངོ་བཤགས་སོ་ཚངས་པ་སྩལ་དུ་གསོལ། །བདག་གི་ཡིད་ལ་བརྣག་པའི་དགྲ་བོ་འདི། ཁྱོད་ཀྱིས་བཞེས་ནས་བདག་ནི་རྒྱལ་བར་མཛོད། །བདག་ཅག་ཚེ་རིང་ལོ་བརྒྱ་འཚོ་བ་<milestone unit="page" n="522"/><milestone unit="line" n="522.1"/>དང་། །ལོངས་སྤྱོད་རྒྱས་ཤིང་རྒྱུད་དུ་འཕེལ་བར་མཛོད། །མི་ནག་འདུས་པའི་ཡ་ཀར་མ་བཏང་ཞིག །དགྲ་བོ་དམ་ཉམས་འདི་ཡིས་དཔྱད་པ་རེ། །སློབ་དཔོན་ལྟ་དང་མཆེད་ཀྱིས་བསྐྱོད་ད་རེ། །བདག་གིས་བཅོལ་<milestone unit="line" n="522.2"/>བའི་ལས་རྣམས་གྲུབ་པར་མཛོད། །ཅེས་བསྐུལ་ཞིང་ལས་བཅོལ་ན། ལས་གང་ཅི་བསམ་པ་ཐམས་ཅད་ཐོགས་པ་མེད་པར་གྲུབ་པར་ངེས་སོ། །དེ་ནས་དུས་ཐམས་ཅད་དུ་ཡི་དམ་བྱེད་ན་རྒྱུན་དུ་དེ་ཁོ་ན་ལྟར་<milestone unit="line" n="522.3"/>བྱའོ། །དགྲ་ལ་རྟགས་ཕྱིན་ནས་དེ་ནས་བདག་གི་སྟན་དུ་མི་བསྒྲུབ་ན་ཡ་སྟགས་དར་དཀར་པོའི་སྟེང་དུ་སྐྲུངས་ནས་གཤེགས་སུ་གསོལ་བ་བྱ་སྟེ། ཀྱེ། གཤེགས་སོ་ད་ནི་གནམ་དུ་གཤེགས། །མི་ཡུལ་དག་གི་སྐྱིན་<milestone unit="line" n="522.4"/>གཏིང་ན། །ཕོ་ངན་ཁ་ཡི་དྲི་མས་ཕོག །མོ་ངན་ལག་གི་ཆམས་པས་ཕོག །རྒྱལ་པོ་དག་དམངས་སུ་འབབ། །ཐང་དཀར་དག་ཐང་ལ་འདྲིལ། །བདག་གི་བསམ་པ་ འགྲུབ་ལགས་ན། །དཀོན་མཆོག་དབུ་འཕངས་<milestone unit="line" n="522.5"/>སྟོད་ལགས་པས། །ཞོ་མཁར་རྩེ་ལ་གཤེགས་སུ་གསོལ། །ཞེས་ཡས་ཐགས་ས་གཙང་མར་བསྐྱལ་ལོ། །སྲོག་ལས་ཀྱི་རྒྱལ་བུ་སྲོག་བདག་གསེར་གྱི་ག་ཕུར་ལས། རྒྱལ་པོ་ཕྱིར་བསྒྲུབ་པའི་ལེའུ་སྟེ་བཞི་<milestone unit="line" n="522.6"/>པའོ།། །།དེ་ནས་ཡང་རྒྱལ་པོ་ཆེན་པོ་ལི་བྱིན་ཧ་ར་ཉིད་ཀྱིས་རང་ཉིད་ཀྱིས་རང་དུ་བསྒྲུབ་པའི་ཐབས་འདི་གསུངས་སོ། །ཐོག་མར་སློབ་དཔོན་ཡོན་ཏན་ཐམས་ཅད་དང་ལྡན་པ་དཔའ་སྲན་ཚུགས་པ། ལྟ་བ་<milestone unit="page" n="523"/><milestone unit="line" n="523.1"/>༄༅། །མཆོག་ཏུ་ཡངས་པ་དེ་གནས་ལྔར་བྱས་པ་ཡང་རུང་། རང་གི་ཁྱིམ་མམ་གྲོང་དུ་བྱར་མི་འོང་བར་གསུངས་སོ། །དེ་ནས་གནས་གཞུང་དང་མཐུན་པར་བྱས་ཏེ། །དེ་ལྟ་བུའི་གནས་སུ་སའི་ཆོ་ག་བྱ།<milestone unit="line" n="523.2"/>མཎྜལ་བརྩིག །ཆག་ཆག་གདབ། འཕགས་པ་དཀོན་ཆོག་གསུམ་ལ་མཆོད་པ་འབུལ། དེ་ནས་ཆག་ཆག་གདབ། ཧཱུཾ༷། བསྟན་པ་བསྲུང་བའི་མཐུ་བོ་ཆེ། །དགྲ་བགེགས་སྒྲོལ་བའི་རྩལ་དྲག་པོ། །གསང་བ་ཐུགས་སུ་<milestone unit="line" n="523.3"/>བདག་སྒྲུབ་ཕྱིར། །རིན་ཆེན་ཤེལ་གྱི་དཀྱིལ་ཁོར་ལ། །མུ་ཏིག་ཁུ་འཕང་ཆག་ཆག་གདབ། །རྒྱས་པ་བསྟན་པ་འཕེལ་འཇོག་ཅིང་། །ཐབས་ཀྱིས་འགྲོ་བ་འདུལ་མཛད་ཅིང་། །ལི་བྱིན་འཕྲུལ་གྱི་རྒྱལ་པོ་ནི། །བདག་<milestone unit="line" n="523.4"/>གིས་ནང་དུ་བསྒྲུབ་བྱའི་ཕྱིར། །གསང་བ་བརྩེགས་པའི་མཎྜལ་ལ། །བདུད་རྩི་སྨན་གྱིས་ཆག་ཆག་གདབ། །ཨོ་རད་ན་མཎྜལ་ཧཱུཾ༷། གནམ་ཐིག་གདབ་པ། ཧཱུཾ༷། ཐབས་ཀྱི་རྒྱལ་པོ་ལི་བྱིན་ཧར། །ས་ལ་གནས་པའི་བྱང་<milestone unit="line" n="523.5"/>ཆུབ་མཆོག །རྣལ་འབྱོར་བསམ་པ་བསྒྲུབ་པའི་ཕྱིར། །གསང་བའི་དཀྱིལ་འཁོར་ཐིག་འདེབས་སོ། །དཀྱིལ་འཁོར་དབུས་དང་ཕྱོགས་མཚམས་དགུ། །སྲོག་བདག་དགུ་པོ་བཞུགས་པའི་གནས། །དེ་ལ་གསལ་<milestone unit="line" n="523.6"/>བའི་ཐིག་འདེབས་ལ། །དེ་ལ་མཛེས་པའི་མཚན་དགོད་དོ། །ཞེས་ཐིག་གདབ་བོ། །དེ་ནས་དཀྱིལ་འཁོར་བྲི་བ་ནི་ལེ་ཚེ་དགུ་པར་བྱ། དབུས་ཚོན་དཀར་པོར་བྲིས་ལ། ཤར་སེར་པོ་ལྷོ་སྔོན་པོ། ནུབ་དམར་པོ། བྱང་<milestone unit="page" n="525"/><milestone unit="line" n="525.1"/>༄༅། །ནས་ཀྱང་། །དཀྱིལ་འཁོར་ནུབ་ཀྱི་ལེ་ཚེ་ལ། །དགྲ་བགེགས་བསྒྲལ་ཕྱིར་བཞུགས་སུ་གསོལ། །བྱང་ཕྱོགས་མཐིང་རི་མཐིང་གི་ཁང་པ་ནས། །དམངས་རིགས་སྲོག་ལ་མངའ་མཛད་པ། །རྒྱལ་པོ་ཆེན་<milestone unit="line" n="525.2"/>པོ་ཏྲང་ཟེ་ཡང་། །བསྟན་པ་བསྲུང་ཕྱིར་གཤེགས་སུ་གསོལ། །བསམ་པ་བསྒྲུབ་ཕྱིར་གཤེགས་ནས་ཀྱང་། །དཀྱིལ་འཁོར་བྱང་གི་ལེ་ཚེ་ལ། །དགྲ་བགེགས་བསྒྲལ་ཕྱིར་བཞུགས་སུ་གསོལ། །ཧོ༷། ཤར་ལྷོ་གནོད་སྤྱིན་<milestone unit="line" n="525.3"/>གྲུབ་པའི་གནས། །སྣྲེན་ཆེན་རང་གནས་ཁང་པ་ནས། །བུད་མེད་སྲོག་ལ་མངའ་མཛད་པ། །རྒྱལ་པོ་ཆེན་པོ་ཤང་ཟེ་ཡང་། །བསྟན་པ་བསྲུང་ཕྱིར་གཤེགས་སུ་གསོལ། །བསམ་པ་བསྒྲུ༄བ་ཕྱིར་གཤེགས་ནས་<milestone unit="line" n="525.4"/>ཀྱང་། །དཀྱིལ་འཁོར་ཤར་ལྷོའི་ལེ་ཚེ་ལ། །དགྲ་བགེགས་བསྒྲལ་ཕྱིར་བཞུགས་སུ་གསོལ། །ཧཱུཾ༷། ལྷོ་ནུབ་གནོད་སྦྱིན་གནས་པའི་གནས། །རིན་ཆེན་མཐིང་ཤིང་ཁང་པ་ནས། །བྱིས་པའི་སྲོག་ལ་མངའ་མཛད་<milestone unit="line" n="525.5"/>པ། །རྒྱལ་པོ་ཆེན་པོ་ད་ཁྱོད་ཀྱང་། །བསྟན་པ་བསྲུང་ཕྱིར་གཤེགས་སུ་གསོལ། །བསམ་པ་བསྒྲུབ་ཕྱིར་གཤེགས་ནས་ཀྱང་། །དཀྱིལ་འཁོར་ལྷོ་ནུབ་ལེ་ཚེ་ལ། །དགྲ་བགེགས་བསྒྲལ་ཕྱིར་བཞུགས་སུ་གསོལ། །ཧཱུཾ།<milestone unit="line" n="525.6"/>ནུབ་བྱང་གནོད་སྦྱིན་སྒྲུབ་པའི་གནས། །རིན་ཆེན་བྱུ་རུའི་ཁང་པ་ནས། །རྒྱལ་པོ་ཆེན་པོ་ཁྱོད་ཉིད་ནི། །བསྟན་པ་བསྲུང་ཕྱིར་བཤེགས་སུ་གསོལ། །བསམ་པ་བསྒྲུབ་ཕྱིར་གཤེགས་ནས་ཀྱང་། །དཀྱིལ་འཁོར་ནུསྣྲུ་<milestone unit="page" n="526"/><milestone unit="line" n="526.1"/>བྱང་ལེ་ཚེ་ལ། །དགྲ་བགེགས་བསྒྲལ་ཕྱིར་བཞུགས་སུ་གསོལ། །བྱང་ཤར་གནོད་སྤྱིན་སྒྲུབ་པའི་གནས། །རིན་ཆེན་མུ་མེན་ཁང་པ་ནས། །བྱོལ་སོང་སྲོག་ལ་མངའ་མཛད་པ། །རྒྱལ་པོ་ཆེན་པོ་ཉི་ཟླ་ཡང་། །བསྟན་པ་<milestone unit="line" n="526.2"/>བསྲུང་ཕྱིར་གཤེགས་སུ་གསོལ། །བསམ་པ་བསྒྲུབ་ཕྱིར་གཤེགས་ནས་ཀྱང་། །དཀྱིལ་འཁོར་བྱང་ཤར་ལེ་ཚེ་ལ། །དགྲ་བགེགས་བསྒྲལ་ཕྱིར་བཞུགས་སུ་གསོལ། །ས་མ་ཡ་ཏིཛི་ལྷན། ཞེས་བཞུགས་སུ་གསོལ་<milestone unit="line" n="526.3"/>ལོ། །དེ་ནས་ཤུག་པའི་ཕུར་པ་བཞི་ལ་དར་ལྗང་ཁུ་ལེའུ་རེ་རེ་གདགས་ལ་སྒོ་བཞིར་གདབ་བོ། །རྒྱལ་པོའི་འཁོར་ན་གནས་པའི་བྲན་གཡོག་རྣམས་ལ་སོ་སོའི་ལས་དང་རང་རང་གི་སྤྱོད་པ་ཡིས། རྒྱལ་པོ་མཆོག་<milestone unit="line" n="526.4"/>གི་བཀའ་ལས་མ་འདས་པར། དགྲ་བགེགས་བསྒྲལ་བའི་ཕྱིར། སྒོ་བཞིར་བཞུགས་སུ་གསོལ། ཞེས་ཕུར་པ་གདབ་བོ། །དེ་ནས་དར་གྱི་སྐུད་པ་གསུམ་བསྒྲིལ་གྱིས་མཐའ་མ་བསྐོར། བླ་རྒྱན་དང་འོག་རྒྱན་ཅི་མང་དུ་<milestone unit="line" n="526.5"/>དགྲམ། མདའ་དར་སྣ་ཅན་ཅི་མང་དུ་མཐའ་འཁོར་གཟུགས། དུང་དང་པི་ཝང་ལ་སོགས་པའི་སྒྲ་མང་དུ་བསག་གོ །དེ་ནས་དབུས་ཀྱི་རྒྱལ་པོ་ལ་བཤོས་བཟང་བྲེ་གང་བ་ལ་རི་རབ་ལྷུན་པོ་ལྟར་བྱས་པ་ཅིག་ལ།<milestone unit="line" n="526.6"/>དབུས་སུ་སྨྱུག་མ་ཚིགས་དགུ་པའམ། གསུམ་པ་ཅིག་བཞུར་ལ། མཚམས་ཀྱི་འཁར་ཐབས་ཉ་མིག་རིས་སུ་བྲིས་ལ་བཞག །དེའི་རྩེ་མོ་བྱ་རྒོད་ཀྱི་རྒྱལ་མཚན་དང་། དར་དཀར་གྱི་གདུགས་ཅིག་གདགས། དངུལ་གྱི་<milestone unit="page" n="527"/><milestone unit="line" n="527.1"/>༄༅། །གཡེར་ཁ་ཅིག་དང་། རྔ་མ་དཀར་པོ་ཕོན་ཅིག་དང་། བགས་བུ་དཀར་པོའི་སླུད་བུ་ཚིགས་བར་མ་ལ་གདགས། ཚིགས་ཐ་མ་ལ་དགྲ་བོའི་མིག་རུས་ཙན་དན་ནམ་ཤུག་པ་ལ་བྲིས་པ་དང་། སྐྲ་ཤད་དམ་<milestone unit="line" n="527.2"/>གོས་དུམ་བཏགས་ལ་བཞག །སྨྱུག་མ་ཚིགས་གསུམ་པ་བརྒྱད་མཚལ་དང་རམས་ཀྱིས་སྒོ་སྤྲད་དར་ཐབས་སུ་བྲིས་པ་དང་། རྩེ་མོ་ཕོང་གསུམ་ལ་བྲག་ཏུ་བྱས་ལ་དར་ལེའུ་རེ་ཡང་གདགས། བར་མ་ལ་ར་དཀར་མོའི་<milestone unit="line" n="527.3"/>སླུད་བུ་དང་། དུང་དང་ཟངས་ལ་སོགས་པའི་རིན་པོ་ཆེ་རེ་རེ་གདགས། ཐ་མ་ལ་དགྲ་བོའི་མིང་བྱང་ཤུག་པ་ལ་ཕོ་བྲི། གླང་མ་ལ་མོ་བྲིས་པ་དེ་གདགས་སོ། །རི་རབ་སོར་བཞི་པ་རེ་ལ་བཙུགས་ལ་བཞག །ཡང་ལྕང་<milestone unit="line" n="527.4"/>མ་འམ་འཕང་མ་མཐོ་རེ་བ་བཞི་ལ་འཚལ་མས་རམས་ཀྱིས་གཡུ་རུང་རིས་སུ་བྲིས་ལ། ཕོད་རེ་རེ་དང་། ར་ལྕགས་ཀྱི་ཤས་དང་། དགྲ་བོའི་མིང་བྱང་བྲིས་ལ་གདགས་སྒོ་བཞིར་བཞག་གོ །གཞན་ཡང་ཐུད་དང་། ཉ་<milestone unit="line" n="527.5"/>དང་། བུ་རམ་དང་། འབྲས་ཆན་དང་། སྨན་སྣ་ཚོགས་ཀྱིས་གཏོར་མའི་ནང་དུ་ཟ་འོག་དང་། དར་སྣ། པག་བུ་དཀར་ཤས་དང་། རིན་པོ་ཆེ་སླུག་པའི་གཏོར་མ་ཕྱོགས་བཞིར་བཞག །གཅིག་དབུས་སུ་བཞག །ཉ་<milestone unit="line" n="527.6"/>ཕྱིས་སམ། དུང་ཕོར་རམ། དངུལ་སྐྱོགས་སམ། ཡང་ན་ཁམ་ཕོར་གཙང་མའི་ནང་དུ་གསེར་བདར་བའི་སྐྱེམས་ཕུད་ལྔ་ཕྱོགས་བཞི་དབུས་དང་ལྔར་བཞག །ཡང་ན་སྣོད་དེའུ་ཞིག་ཏུ་མཚེ་རྩེ་མོ་མ་ཉམས་པ་ཉུངས་ཀར་<milestone unit="page" n="528"/><milestone unit="line" n="528.1"/>གྱི་སྒང་ཤགས། ཆུ་ཕུད། གངས་ཆུ། ཆུ་མིག་མགོ་ཤར་དུ་བལྟས་པའི་ཆུ་གསུམ་བླུག་ལ། རྒྱལ་པོའི་སྲོག་གི་སྙིང་པོ་དང་དྲག་སྔགས་བདུན་རྒྱུན་དུ་བཟླས་པའི་ཕྱིར་བདག་ཁ་ཤར་དུ་བལྟས་པའི་མདུན་དུ་གཞག་<milestone unit="line" n="528.2"/>གོ །གཞན་ཡང་སྤོས་དང་། མེ་ཏོག་དང་། མར་མེ་དང་། དྲི་ཆབ་དང་། རྔ་གླིང་དང་། དེ་རྣམས་ཕྱོགས་བཞིར་དགྲམ་པར་བྱའོ། །ལུག་དཀར་པོ་འམ། བྱ་དམར་པོ་འམ། ར་དཀར་པོ་སྣ་དམར་ཅིག་ལ་མཚའུ་དང་།<milestone unit="line" n="528.3"/>རྦ་མཚལ་ལམ། རམས་ཀྱིས་བྱུགས་ལ་སྐེར་དར་དཀར་པོའི་ཁུག་མར་མཚེ་ཉུངས་དང་། ཀླུ་སྨན་སྣ་ཚོགས་པ་དང་། དགྲ་བོའི་མིང་བྱང་བཅུག་ལ་སྐྱེར་གདགས་ལ། ནུབ་ཏུ་དར་དཀར་པོ་ལ་ལྕེ་སེར་པོ་བྱས་ལ་རྒྱལ་<milestone unit="line" n="528.4"/>པོའི་གཟུགས་བྲིས་ལ་ཤིང་རིངས་ལ་བཏགས། མདུང་རྩེ་ལ་སྙིང་ཅིག་བཏགས་ལ་གཟུགས་སོ། །དེ་ནས་དཔལ་ལྡན་རྟ་མགྲིན་དུ་བདག་ཉིད་བསྐྱེད་ལ་སྔགས་བཟླས། བསྟོད་པ་མང་དུ་བགྱི། དེ་ནས་རྒྱལ་པོའི་<milestone unit="line" n="528.5"/>སྔགས་མང་དུ་བཟླས་པའི་ཕྱིར་ལས་ལ་འཇུག་པའི་ཕྱིར་ཁྲུས་བྱས་ལ་དར་དཀར་གྱི་བེར་གོན། ལེ་བརྒན་གྱི་ཐོད་བཅིངས་ལ་རྔ་བརྡུང་བར་བྱའོ། །དེ་ནས་དང་པོར་སྙན་གསན་དབབ། བདག་ཅག་དགའ་དང་གུས་<milestone unit="line" n="528.6"/>པའི་སེམས་ཀྱིས་གནས་དམ་པ་འདིར་སྤྱན་དྲང་བར་བགྱི་ཞིང་གཤེགས་སུ་གསོལ་བ་ནི། །རྒྱལ་པོ་ཆེན་པོ་ལི་བྱིན་ཧ་ར། ཁམས་གསུམ་གྱི་སྲོག་ལ་མངའ་མཛད་པ། །སྲིད་པ་གསུམ་གྱི་མཐུ་བོ་ཆེ་ཐམས་ཅད་ཀྱིས་<milestone unit="page" n="529"/><milestone unit="line" n="529.1"/>༄༅། །དབང་བསྐུར་བ། ལྷའི་ཡང་ལྷ་ཆེན་པོ། སྲོག་གི་ཡང་སྲོག་བདག་ཆེན་པོ། རྒྱལ་པོའི་རྒྱལ་པོ་ཉིད་དང་། འཁོར་སྲོག་བདག་ཆེན་པོ་བརྒྱད་དེ། གཞན་ཡང་རྒྱལ་པོའི་བཀའ་སྐྱོང་བར་མཛད་པ་རྣམས་<milestone unit="line" n="529.2"/>དང་། ཐུགས་རྗེའི་དབང་གིས་བདག་གི་དགྲ་བོ་འདི་བསྒྲལ་པའི་ཕྱིར་གནས་འདིར་གཤེགས་ཤིག །བྱིན་གྱིས་རློབས་ཤིག །བདག་བསྟེན་གྱི། ལྷར་བསྐྱེད་རྟེན་ནོ། །ཡུན་གྱི་ལྷར་མཆོད་དོ། །མགོན་དང་སྐྱབས་སུ་<milestone unit="line" n="529.3"/>གསོལ་བས་གནས་འདིར་གཤེགས་སུ་གསོལ། །བཛྲ་ས་མ་ཛ༷༷ཛ་ཧཱུཾ༷་བ༷་ཧོ། དེ་ནས་སྤྱན་དྲང་བ་འདི་སྐད་དོ། །ཧཱུཾ༷། ནམ་མཁའ་མཐོང་ཏིང་ཤེལ་གྱི་ལྡིང་ཁང་ནས། །རིན་ཆེན་མུ་ཏིག་ཁུ་འཕང་ཤ་ར་ར། །གཡུ་ལོ་མུ་<milestone unit="line" n="529.4"/>མེད་ན་བུན་ཐིབས་སེ་ཐེབས། །ཉི་ཟླ་འབར་བའི་གཟའ་སྐར་ཏ་ལ་ལ། །དེ་ལྟར་རབ་ཏུ་མཛེས་པའི་ཁང་བཟང་ནས། །དུང་ལོང་ཁུ་འཕང་བརྩེགས་པའི་གདན་སྟེངས་ནས། །དགྲ་བོའི་དོན་ཙམ་ཐུགས་རྗེ་ཆ་ཙམ་<milestone unit="line" n="529.5"/>འབར། །རྒྱལ་པོ་ཆེན་པོ་ལི་སངས་ལི་བྱིན་ཧར། །ཉི་འོད་རྒྱལ་ཁམས་མ་ལུས་བསྐྱང་བ་དང་། །རྣལ་འབྱོར་བདག་གི་བསམ་པ་བསྒྲུབ་པའི་ཕྱིར། །འདིར་བྱོན་ཚུར་གཤེགས་བདག་གི་གྲོགས་ལ་གཤེགས། །ཕྱོགས་<milestone unit="line" n="529.6"/>བཞི་མཚམས་བརྒྱད་སོ་སོ་མངའ་མཛད་པ། ཁུ་ལེ་ཤོས་དང་ཨག་དང་ཨུག་གེ་དང་། །ཏྲང་ཟེ་ཤང་ཟེ་དང་ཁོད་ནི་ཁོད་དང་། །ཉི་ཟླ་ལ་སོགས་སྲོག་བདག་ཆེན་པོ་བརྒྱད། །རང་རང་འབུམ་ཕྲག་མང་པོའི་ཚོགས་དང་<milestone unit="page" n="530"/><milestone unit="line" n="530.1"/>བཅས། །བདག་གིས་དགྲ་བགེགས་བསྒྲལ་ཕྱིར་གཤེགས་སུ་གསོལ། །ཨོ་ཨེ་རྒྱ་ཧི་མ་ཧྭ་ར་ཛ་ཏི་ཤ་ས་མ་ཡ་སྟམ། བཛྲ་ས་མན་ཛ། བཛྲ་ཨ་ལྷུ་ཤ་ཛ། བཛྲ་པ་ཤ་ཧཱུཾ༷། བཛྲ་སྤྲོ་ཊ་བ༷། བཛྲ་བྷཎྜཧོ། ཞེས་བརྗོད་པས།<milestone unit="line" n="530.2"/>རྒྱལ་པོ་དཔོན་གཡོག་འཁོར་དང་བཅས་པ་རྣམས་མངོན་སུམ་དུ་བྱོན་པར་བསམ་མོ། །དེ་ནས་ཕྱག་བཙལ་བ། ན་མོ་སྟོང་ཁམས་ཁྱབ་པར་སེམས་ཅན་དོན་ལ་བརྩོན། །ང་དང་བདག་མེད་སྲོག་དབུགས་སྤྱོད་ལ་<milestone unit="line" n="530.3"/>དགའ། །ན་བཟའ་རིན་ཆེན་དུང་གི་འཇོལ་བེར་གསོལ། ཁྱོད་ལ་དང་བའི་ཡིད་ཀྱིས་ཕྱག་འཚལ་ལོ། །ཀུན་ལ་ཁྱབ་པས་ང་དང་བདག་ཏུ་ལྟ། །ཞེ་སྡང་གདུག་པས་སྲོག་ལ་ཟ་བར་བྱེད། །སེམས་ཅན་ཀུན་ཀྱང་ཁྱོད་ལ་<milestone unit="line" n="530.4"/>རབ་ཏུ་མཆོད། །མཆོད་འོས་དབུགས་འཕྲོག་ཁྱོད་ལ་ཕྱག་འཚལ་ལོ། །འཁོར་སྐྱོང་བསྟན་པའི་དོན་ལ་རབ་ཏུ་གནས། །འཇིག་རྟེན་ཁམས་སུ་གནོད་པ་སྣ་ཚོགས་བྱེད། །སྒྱུར་དང་ཁྲག་གི་དྲི་ཚོར་དཔག་ཚད་<milestone unit="line" n="530.5"/>འགྲོ། །འཁོར་ན་གནས་པའི་མི་མིན་ཚོགས་ལ་ཕྱག་འཚལ་ལོ། །ན་མོ་ན་མོ་ན་མ་སྭ་ཧྭ། །དེ་ནས་བཞུགས་སུ་གསོལ་བ། ཀྱེ། འདིར་བཞུགས་འདིར་བཞུགས་གདན་ལ་བཞུགས། །དུང་གི་བེར་ཆེན་རིམ་དགུ་<milestone unit="line" n="530.6"/>ལ། །དར་གྱི་བོད་སྟན་མཐོན་ཏིང་ཅན། །དེ་འདྲ་སྡིག་ཅན་ཁྲི་རྐང་ལ། །རྒྱལ་པོ་དགྱེས་པར་བཞུགས་སུ་གསོལ། །དུང་ལ་གསེར་སྤྲས་ཁྲོམ་གྱིས་བསྟོད། །རབ་མཛེས་སྲོག་བདག་བཞུགས་པ་ཡང་། །བདག་གི་<milestone unit="page" n="531"/><milestone unit="line" n="531.1"/>༄༅ བསམ་པ་མ་གྲུབ་བར། །གཞན་དུ་མ་གཤེགས་བརྟན་པར་བཞུགས། ཁྱོད་ནི་རྒྱལ་བའི་བྲན་གཡོག་སྟེ། ཁེང་རྡོ་འཁར་བ་ཞ་ཉེ་ཟངས། །ལྕགས་ཀྱི་ཁྲི་ཆེན་རྐང་གསུམ་པ། །མ་ཡེངས་བརྟན་པར་<milestone unit="line" n="531.2"/>བཞུགས་སུ་གསོལ། །ས་མ་ཡ་ཏིཛི་ལྷན། དེ་ནས་ཆབ་གསོལ། གཙང་མར་སྦྱར་བའི་ཆབ་གཙང་འདི། །རོ་མཆོག་དངས་མ་བརྒྱ་ལྡན་པས། །རྒྱལ་པོའི་འཁོར་དང་བཅས་པ་རྣམས། །ཕྱག་དང་ཞབས་གཉིས་བསིལ་<milestone unit="line" n="531.3"/>བར་མཇོད། །སྭ་བྷ་ཤེརྙོ་ཧ༷། དེ་ནས་གསེར་སྐྱེམས་ཕྱོགས་ནས་བླངས་ནས་འདི་སྐད་དོ། །ཧཱུཾ༷། འབྲུ་བབ་དམ་པའི་སྐྱེ་འཕང་འདི། ཁ་དང་མངར་སྒྱུར་ཚ་བའི་རོ། །ལྗགས་ཀྱི་དབང་པོ་མཉེས་པར་མཛོད། །འབྱུང་<milestone unit="line" n="531.4"/>བའི་བཅུད་སྡུད་ས་ལེ་སྦྲམ། །ལོངས་སྤྱོད་མངའ་ཐང་རྐྱེན་དུ་ཆེ། །དེ་ཡི་གསེར་སྐྱེམས་དམ་པ་འདི། །འབུལ་ལོ་ལི་བྱིན་ཧར་ལ་འབུལ། །བཞེས་ཤིག་སྲོག་བདག་ཆེན་པོས་བཞེས། །བསྐང་ངོ་རྒྱལ་བའི་ཐུགས་དམ་<milestone unit="line" n="531.5"/>བསྐང་། །འབུལ་ལོ་སྲོག་བདག་བརྒྱད་ལ་འབུལ། །བཞེས་ཤིག་མཐུ་ཆེན་བརྒྱད་ཀྱིས་བཞེས། །བསྐང་ངོ་བློན་པོ་བརྒྱད་ཀྱི་ཐུགས་དམ་བསྐང་། །འབུལ་ལོ་འཁོར་ན་གནས་པ་རྣམས་ལ་འབུལ། །བཞེས་ནི་ལྷ་སྲིན་<milestone unit="line" n="531.6"/>ཡོངས་ཀྱིས་བཞེས། །བསྐང་ངོ་ཕོ་རྒྱུད་རྣམས་ཀྱི་ཐུགས་དམ་བསྐང་། །བསྐང་ངོ་མཐུ་དང་བྱིན་རླབས་སྩལ་དུ་གསོལ། །ཨོ་མ་ཧྭ་སུ་ཏྲི་སུ་མ་ར་གན་ཛི་བེ་བ་གྲྭ་ཧྭ་ཁ་ཧི་ཁ་ཧི། རྒྱལ་པོ་དག་གི་བསམ་པ་རྣམ་པར་དག་<milestone unit="page" n="532"/><milestone unit="line" n="532.1"/>པས་སྦྱར། །མོས་པ་དག་པས་སྦྱར་བའི་ཕུད་འདི་བཞེས་ལ། བདག་ལ་ཕན་པའི་སྐྱབས་མཛོད་ཅིག །མཐུན་པའི་གྲོགས་མཛོད་ཅིག །གནོད་པའི་བགེགས་སྒྲོལ་ཅིག །སྡང་བའི་དགྲ་སྒྲོལ་ཅིག །སྐྱིད་པའི་<milestone unit="line" n="532.2"/>ལོངས་སྤྱོད་སྤེལ་ཅིག །རྒྱུན་མི་འཆད་པའི་རིགས་བརྒྱུད་འཕེལ་བར་མཛད་དུ་གསོལ་ལོ། །དེ་ནས་གཏོར་མ་སླངས་ལ། །སྤོས་དང་། མེ་ཏོག་དང་། མར་མེ་དང་། རྔ་བརྡུང་བ་ལ་སོགས་པ་དཀྲོལ་ལ། ནམ་མཁའ་<milestone unit="line" n="532.3"/>སྔོན་པོ་ཡ་ཀའི་ཕྱོང་རེ་ཕྱོང་། །རིན་ཆེན་གསེར་གྱི་ཉི་ཟླ་ཏ་ལ་ལ། །གཟའ་དང་རྒྱུ་སྐར་མང་པོ་སིག་གི་སིག །ལྷོ་སྤྲིན་ན་བུན་ཁུ་རྣ་ཐིབས་སེ་ཐིབས། ཁ་དོག་སྣ་ལྔའི་གཞའ་ཚོན་ཁྱུག་གེ་ཁྱུག །དུང་གི་ཁུ་འཕང་སེ་ར་<milestone unit="line" n="532.4"/>ཤ་ར་ར། །ཐམས་ཅད་སྨིན་པའི་ཆར་པ་སི་ལི་ལི། ག་་པ་འབྲུག་གི་སྒྲ་ཆེན་ལྡི་རི་རི། །འབར་བ་གློག་གི་འོད་ཆེན་ཁྱུག་གེ་ཁྱུག །རབ་ཏུ་མཛས་པའི་མེ་ཏོག་སྣ་ཚོགས་སྐྱེས། །དྲི་བསུང་སྤོས་མེ་མང་པོ་རྒྱུན་མི་<milestone unit="line" n="532.5"/>འཆད། །ཐམས་ཅད་གསལ་བྱེད་མེ་མར་མུན་པ་སེལ། །རོ་མཆོག་ལྡན་པའི་ཞལ་ཟས་སྣ་ཚོགས་བཀྲམ། །རྔ་དང་རྔ་ཆེན་དུང་དང་འཁར་བའི་རྔ། །སིལ་སྙན་པི་ཝང་རབ་ཏུ་སྒྲ་སྙན་དང་། །བླ་རེ་འཕན་གདུགས་<milestone unit="line" n="532.6"/>མཛས་པ་དང་། །ནོར་དང་ཕྱུག་དང་འབྲས་བུ་རྣམ་གྲངས་རྣམས། །རབ་ཏུ་བརྩེ་ཞིང་མོས་པས་སྦྱར་བྱས་ཏེ། །དགའ་དང་གུས་དང་བསམ་ནས་འབུལ་ལགས་ན། །རྒྱལ་པོ་རྒྱལ་བྲན་མང་པོ་བཅས་པས་བཞེས་སུ་<milestone unit="page" n="533"/><milestone unit="line" n="533.1"/>༄༅། །གསོལ། །སྲོག་བདག་གཡོག་དང་བཅས་པས་བཞེས་སུ་གསོལ། །ལི་བྱིན་ཧར་དང་ཁུ་ལེ་ལག་དགུ་དང་། །དེ་ལ་སོགས་ཏེ་སྡེ་དཔོན་འཁོར་བཅས་ཀྱིས། །བཞེས་ནས་བདག་ལ་དགེས་པ་མཛད་དུ་<milestone unit="line" n="533.2"/>གསོལ། །མཧྭ་བྱུ་ཙ་ཁུ་ཧི་ཁུ་ཧི། དེ་ནས་བསྟོད་པ་དབུལ་བ་ཀྱེ། དྲི་མ་མེད་པ་ཤེལ་ལྟར་དག །ཐུགས་རྗེ་ཆུ་ཡི་རྒྱུན་བཞིན་འབེབས། །བདག་དང་བདག་འདྲ་གཟུང་འཛིན་སྤངས། ཁྱོད་ནི་ས་ལ་གནས་པའི་བྱང་ཆུབ་<milestone unit="line" n="533.3"/>སེམས་དཔའ་ལགས། །ཐུགས་རྗེའི་དབང་གིས་བསྟན་པ་སྲུངས། །རྒྱས་པར་མཛོད་ཅིང་ལོ་ཐོག་སྤེལ། །དྲེགས་པ་ཆེན་པོ་ལྷ་ཆེན་པོ། ཁྱོད་ལ་དེ་རིང་བདག་བསྟོད་དོ། །སྐུ་ལ་དར་དཀར་རལ་ཀ་གསོལ། །ཕྱག་ན་<milestone unit="line" n="533.4"/>དབྱུག་པས་གདུག་པ་འཇོམས། །ཆིབས་སུ་དང་ཀར་གསེར་མདོངས་ཆིབས། །སྐལ་ལྡན་གང་ཞིག་སྒྲུབ་བྱེད་པ། །རིན་ཆེན་ལྟ་བུར་དགོས་འདོད་སྐོང་། །སྨོད་ཅིང་འཕྱ་བར་གར་བྱེད་པ། །དེ་ལ་ནད་རྣམས་སྣ་འདྲེན་<milestone unit="line" n="533.5"/>ཅིང་། །དར་ཙམ་གྱིས་ནི་ཕུང་པར་མཛད། །དེ་འདྲ་རྒྱལ་པོ་ཁྱོད་ལ་བདག་བསྟོད་དོ། །རིན་ཆེན་གཤོག་པ་རབ་ཏུ་གདེངས་པ་ཡིས། །ཀླུ་འདུལ་རྒྱལ་པོ་ཁྱོད་ལ་བདག་བསྟོད་དོ། །རྨ་བྱ་རབ་ཏུ་མཛེས་པའི་ཐུལ་བས་<milestone unit="line" n="533.6"/>བརྒྱན། །བྲན་བཞི་མངལ་དུ་ཕུང་པོ་ཉིང་མཚམས་སྦྱོར། །དར་དཀར་རབ་ཏུ་མཛེས་པས་གུ་ཟུ་ལ། །གཡུ་བྲན་མཛེས་པའི་ཤམ་ཐབས་མང་པོས་སྤྲས། །དར་སྣ་བྱ་ཐུལ་ཅན་ལ་བདག་བསྟོད་དོ། །འཁོར་ན་གནས་<milestone unit="page" n="534"/><milestone unit="line" n="534.1"/>པའི་སྲོག་ཆགས་ཆེན་པོ་བརྒྱད། །ཤེལ་དང་དུང་ལྟར་རབ་ཏུ་དཀར་བའི་སྐུ། །སྲོག་གི་ཤན་པ་མཛོད་ལ་དགྲ་བགེགས་སྒྲོལ། །དཀར་པོ་ཆེན་པོ་བརྒྱད་ལ་བདག་བསྟོད་དོ། །སྟོང་ཕྲག་བརྒྱད་བཅུའི་བགེགས་རྣམས་<milestone unit="line" n="534.2"/>མང་པོ་ཡང་། །རང་རང་ནུས་པས་རྒྱལ་པོའི་བྲན་དུ་མཛོད། །སྤྲིན་ལྟར་གཏིབས་ནས་སྟོང་གྲོགས་མཛོད། །མ་ལུས་འཁོར་དུ་གཏོགས་ལ་བདག་བསྟོད་དོ། །དེ་ནས་སྨོན་ལམ་གདབ་པ་ནི། །རྒྱལ་པོ་ཆེན་པོ་སྲོག་གི་<milestone unit="line" n="534.3"/>ཤན་པ་འགྲོ་བ་ཡོངས་ཀྱི་བདུན། །སེམས་ཅན་ཡོངས་ཀྱི་གཅན་གཟན་སྲིད་པ་ཐམས་ཅད་ཀྱི་ཕོ་བོ་བྱེད་སྐོས་བདག ཁྲ་ལ་ཟས་སུ་ཟ་ཞིང་ཁྲག་ལ་སྐོམ་དུ་འཐུང་བ་རྒྱལ་པོ་ཆེན་པོ་ལི་བྱི་ཧར། །ཆེན་པོ་འཁོར་སྲོག་<milestone unit="line" n="534.4"/>བདག་ཆེན་པོ་བརྒྱད་དང་། གཞན་ཕལ་པོ་ཆེའི་རིགས་མ་ལུས་པ་འཁོར་དུ་འདུས་པ་རྣམས་དང་། མ་ལུས་ལུས་པ་མེད་པ་ཐམས་ཅད་གསན་ཅིང་དགོངས་སུ་གསོལ། རྒྱལ་པོ་ཉིད་སྔོན་ནས་སངས་རྒྱས་ཀྱི་བསྟན་པ་<milestone unit="line" n="534.5"/>བསྲུང་བར་ཞལ་འཆེས་པ་ལགས་པས། །ད་ཡང་སངས་རྒྱས་ཤཱཀྱ་ཐུབ་པ་མངོན་པར་རྫོགས་པར་སངས་རྒྱས་པའི་བསྟན་པའི་མཆོག་འདི་ལ་གནོད་པར་བྱེད་པའི་དགྲ་བགེགས་བདག་དང་འགྲས་ཤིང་དུས་བཏབ་པ་<milestone unit="line" n="534.6"/>འདི་དུས་འདི་ལས་མ་ཡོལ་བར་ལུས་གཏུབས་ཤིག །སྲོག་ཆོད་ཅིག །ཚིག་སྒྲོགས་ཤིག །ཁྲག་རྔུབས་ཤིག །ནང་གྲོལ་དྲོངས་ཤིག །ཀླདཔགཤོགསཤིག །སྙིང་ཕྱུང་ཞིག །རྡུལ་ཕྲ་མོ་བཞིན་དུ་ལྷོགས་ལ་དུས་བཏབ་<milestone unit="page" n="535"/><milestone unit="line" n="535.1"/>༄༅། །འདི་ལས་ཡང་མ་འགྱངས་པར་བསྒྲལ་བའི་འཕྲིན་ལས་མཛོད་ཅིག །ཐ་མ་ཡང་རྩ་བ་དགུ་བརྒྱུད་ཚུན་ཆད་བརླག་པར་མཛད་དུ་གསོལ་ལོ། །མཆོད་པ་འབུལ་བའི་རྫས་འདི་དག་ཀྱང་མོས་པ་དང་དད་<milestone unit="line" n="535.2"/>པས་ནི་བཤམས། །རྒྱུ་དང་རྐྱེན་དཀའ་བ་སྣ་ཚོགས་མི་སྦྱར། ཏིང་ངེ་འཛིན་དང་བསམ་པ་རྣམ་པར་དག་པའི་ནི་བྱིན་གྱིས་བརླབས་དེ་འབུལ་ལགས་ན། རྒྱལ་བའི་རྒྱན་མངའ་ཐང་ཆེན་པོར་བཞེས་སུ་གསོལ། བདག་<milestone unit="line" n="535.3"/>ཅག་གིས་ཀྱང་རྒྱལ་པོ་ཆེན་པོ་ཁྱོད་ཀྱི་ཐུགས་དང་འགལ་བ་ནོངས་པ་ཤོར་བ་ཁས་བླངས་འགྱངས་པ། འབེན་བཅས་པ་ཕྱིས་པ། ཕུད་ལ་ཉམས་པ་མཆོད་བསྐུལ་ནོར་བ། ཚིག་གིས་འཁངས་པ། སེམས་ཀྱི་དམར་བ།<milestone unit="line" n="535.4"/>གཙང་སྦྲ་ཆུང་བ། ལེ་ལོ་ཆེས་པ་ལ་སོགས་པ་རབ་ཏུ་འགྱོད་པས་མཐོལ་ལོ་བཤགས་སོ། །ཚངས་སོ། བྱང་ངོ་། །ཆག་པ་སོས་སོ། །ཡོན་སྲོང་བར་མཛད་དུ་གསོལ་ལོ། །རྒྱལ་པོ་ཁྱེད་རྣམས་ཀྱིས་ཐུགས་ཐག་གསུང་<milestone unit="line" n="535.5"/>མི་འགྱུར་སྐུ་མི་བསྐྱོད་པར་གཞན་གྱིས་བསྐུལ་བ་ལ་མ་གསན་པར། བདག་གིས་བསམ་པ་མཐར་ཕྱིན་པར་མཛད་དུ་གསོལ་ལོ། །དེ་ནས་བར་འདིར་སྲོག་སྙིང་ནས་འཛབ་བགྲང་ཞིང་མདུན་གྱི་སྣོད་དུ་ཉུངས་ཀར་<milestone unit="line" n="535.6"/>བསོག་གོ །ལུག་དཀར་པོ་འམ། བྱ་དཀར་པོ་འམ། དེས་ཐུགས་དམ་བསྐང་ཞིང་རྟ་འབེན་བཅའ་འོ། །དེ་ནས་ཐུགས་དམ་བསྐུལ་བ་ནི། །སྤོས་གཏང་རྔ་རྡུང་ལ་འདི་སྐད་དོ། །ཧཱུཾ༷། འབོད་དོ་དེ་ནི་རྗེ་ལ་འབོད། །འབོད་<milestone unit="page" n="536"/><milestone unit="line" n="536.1"/>དོ་དེ་ནི་སྙན་མ་སྲ། །རྗེ་ལ་དེ་ནི་མི་འབོད་དུ། །ཚེ་རབས་གོང་ནས་བསྒྲུབ་ཀྱང་བསྒྲུབ། །བསྐལ་པ་གོང་ནས་བསྙེན་ཀྱང་བསྙེན། །བསྙེན་ཅིང་སྒྲུབ་པའི་དོན་ལགས་པས། །འཐོངས་ཤིང་བྲེད་པ་བྱུང་བའི་ཚེ འབོད་<milestone unit="line" n="536.2"/>དོ་རྗེ་ཅིག་སྙན་མ་སྲ། །གཡབ་བོ་རྗེ་ཅིག་སྤྱན་མ་རྟུལ། ཧཱུཾ༷། ཕྱོགས་ཕྱོགས་ཤར་ཕྱོགས་ཕ་གི་ནི། །མཁར་ནི་རིན་ཆེན་དུང་གི་མཁར། །འགྲམ་ནི་རིན་ཆེན་ལྕགས་ཀྱི་འགྲམ། །སྒོ་ནི་བསེ་སྒོ་དམར་པོ་ལ། །བྱུ་རུ་འབར་<milestone unit="line" n="536.3"/>བའི་བརྟན་པ་རྩལ། །བད་ནི་གཡུ་བད་སྔོན་པོ་ལ། །མཐོང་ཁུངས་ཉི་ཟླ་གསལ་བས་བགྱི། །ཟུར་ནི་མཆོང་ཟུར་སྨུག་པོ་ལ། །བིཌརླ་ཡི་ཟིལ་བ་ཆགས། །སྐུ་མཁར་ཕྱོགས་ཀྱི་བླ་འོག་ན། །མཐོ་བར་ཐང་དཀར་བྱ་མི་<milestone unit="line" n="536.4"/>ལྡིང་། །དམའ་བར་དེ་ལ་བྱི་མི་འཛུལ། །བར་དུ་གཉན་པོ་སྦྲུལ་མི་འཁྲིལ། །ལོགས་ལ་བཟོར་པོ་མི་མི་འཛེག །དེ་འདྲའི་མཁར་ལ་མཚན་གསོལ་བ། །སོགས་མཁར་ཤེལ་ལྡེ་རུ་རྫོང་ལགས། །ནང་ན་ཁྲི་ཅིག་ཁྲི་ཟང་<milestone unit="line" n="536.5"/>བ། །རིན་ཆེན་དུང་ཁྲི་དཀར་པོ་ལགས། །བསེའི་རྐང་བཞི་ཕར་རེ་ཕར། །དར་དཀར་ཀློད་སྟན་ནེངས་སེ་ནེངས། །གཡས་ན་ལྷང་འཚེར་ལྷང་ལྷང་པ། །དང་དཀར་གསེར་མདོངས་བྱ་བ་ལགས། །སྲབ་ནི་གསེར་ལ་<milestone unit="line" n="536.6"/>མཐུར་ནི་གཡུ། །སྟན་ནི་མཆོང་ལ་སྒ་ནི་དངུལ། ཁྲ་དག་གཡས་ན་མཚོན་དྲུག་བཏགས། །སྡང་བའི་དགྲ་ལ་མཚོན་ཐག་རྒྱོབ། ཁྲ་དག་གཡོན་ལ་ནད་རྐྱལ་བཏགས། །སྡང་བའི་དགྲ་ལ་ནད་རྐྱལ་རྒྱོབ། །གཡོན་གྱི་<milestone unit="page" n="537"/><milestone unit="line" n="537.1"/>༄༅། །གཟུགས་ནི་དིར་བ་ནི། །ཉ་མིག་སེང་འབར་བྱ་བ་ལགས། ཁོ༑ལ་གྱི་ཁྱི་ལ་གཡུ་རལ་ཅན། །མཆེ་བ་དུང་གི་མདུར་དུ་བཞི། སྡང་བའི་དགྲ་བོའི་སྲོག་རྩ་གཅོད། །སོ་ནི་ལྕགས་ཀྱི་སོག་ལེ་འདྲ། །སྡང་<milestone unit="line" n="537.2"/>བའི་དགྲ་བོའི་ཤ་ལ་ཟོ། །ཟངས་ཀྱི་སྤར་ཆེན་གདེངས་པ་ཡིས། །སྐད་ཅིག་ཙམ་ལ་ཕྱོགས་བཅུར་ཕྱིན། །མཇུག་མ་དུང་གི་ཞགས་པ་ཡིས། །བརྡབས་པའི་ལྷ་སྲིན་སྡེ་བརྒྱད་འདར། །གཡས་པས་གྲོང་དུ་སྤུན་བུ་<milestone unit="line" n="537.3"/>ལྷག །སྐྱེ་ན་གསེར་གྱི་ཨ་ལོང་ལ། །དངུལ་གྱི་དྲིལ་བུ་འབུམ་རྒྱས་བརྒྱན། །དཀྲོལ་བས་ཕྱོགས་བཅུའི་རྒྱལ་བ་མཉེས། ཁ་ནས་དུ་གཟུགས་གསུང་བསྒྲགས་ཏེ། །དང་པོ་ཚངས་པའི་འཇིག་རྟེན་འཇིག །བར་མས་རྒྱལ་<milestone unit="line" n="537.4"/>ཆེན་རིགས་བཞི་བརླག །ཐ་མས་ས་བདག་རྔུ་ཞིང་འབོད། །སྤུ་ཡི་ཉག་མ་རེ་རེ་ལས། །ཐོག་གི་ཚ་ཚ་རེ་རེ་འཕྲོས། །དམ་ཉམས་དགྲ་ཡི་བླ་ལ་རྦད། །དབུས་ཀྱི་དུང་མཁར་དཀར་པོ་ལས། །ཡབ་ཅིག་ལི་བྱིན་ཧ་ར་<milestone unit="line" n="537.5"/>བཞུགས། །སྐུ་ནི་གངས་རི་བཅག་པ་འདྲ། །གཡུ་ཡི་སྨིན་མ་ཁྱུག་གེ་ཁྱུག །བསེ་ཡི་སེན་མོ་ཤད་དེ་ཤད། །དུང་གི་སོ་བཟངས་ཐམས་སེ་ཐམས། །སྐུ་ལ་དར་དཀར་རལ་ཀ་གསོལ། །དབུ་ལ་བརྗིད་ལྡན་འགྱིང་ཐོད་<milestone unit="line" n="537.6"/>བཅིངས། །རྩལ་ཆེན་སེང་གེ་མཐའ་བཞག་ཅན། །དཔའ་རྩལ་སྟག་གི་ཐོང་ཀས་བརྒྱན། །སྐྱེམས་ཏིང་སྤུ་རིས་ཆགས་བུ་ལ། །གྱི་མན་འཕྲུལ་གྱི་ཆགས་སྒྲོལ་མནན། །གསེར་གྱི་ཀ་ཆེན་མཛེས་པ་ལ། །རིན་ཆེན་གཡུ་<milestone unit="page" n="538"/><milestone unit="line" n="538.1"/>ཡི་ཚར་ཚར་ཅན། །སྐུ་ཡི་སྐྱེད་ལ་བཅིངས་ཤིང་བཞུགས། །སྟག་རལ་ཁྲ་བོ་གཡས་ན་བཀྲ། །གཟིག་ཤུབས་མཛེས་པ་གཡོན་ན་འཁྱུག །དུང་གི་སྤ་ལྕགས་དཀར་པོ་ལ། །གཡུ་ཡི་ལྕག་འཕྲན་མཛེས་པས་<milestone unit="line" n="538.2"/>བཏགས། །ཀླད་ལ་བསྐོར་ཞིང་ས་ལ་བརྡེག །ཐུགས་ནི་མ་རེ་ལྡེ་མེ་ལ། །སྐུ་ནི་ཁྲོ་ག་་དྲག་རྩལ་ཅན། །བསྐུལ་ལོ་ཕོ་བྲང་དབྱིངས་ནས་བསྐུལ། །བཅོལ་ལོ་སྡང་བའི་དགྲ་བོ་བཅོལ། །སྔོན་གྱི་རྒྱལ་བའི་སྤྱན་སྔ་མྲ<milestone unit="line" n="538.3"/>ཁས་བླངས་དམ་བཅས་མ་མཉེལ་བར། །བཅོལ་བའི་ལས་རྣམས་གྲུབ་པར་མཛོད། །ད་ནི་ཆས་སོ་དགྲ་ལ་ཆས། །དང་དཀར་གསེར་མདོངས་ལྕགས་རོབས་ལ། །གཡས་ན་མཆོག་བཀྲ་གྲ་གུག་ལ། །གཡོན་ནས་ལུང་<milestone unit="line" n="538.4"/>མར་ལྟོ་སྲོག་ལ། ཁེངས་པར་ཁོངས་ལ་ཕོག་པར་རྒྱོབ། །དགྲ་བོའི་སྙིང་ལ་གཟེར་ཆེན་ཐོབ། །ང་ཡིས་མ་ཉེས་འདི་ཡིས་ཉེས། །སངས་རྒྱས་བསྟན་པ་འདིས་བཤིག་གི །དཀོན་མཆོག་དབུ་འཕངས་འདིས་སྨད་<milestone unit="line" n="538.5"/>དོ། །ཡང་མཚན་ནས་བརྗོད་མིང་ནས་གདོན། །ཕྱག་ན་རྡོ་རྗེ་མཚན་གསོལ་བ། །གསང་བའི་མིང་གིས་མཚན་གསོལ་བ། །ཚངས་པ་དུང་གི་ཐོར་ཚུགས་ཅན། །སྐུ་ལ་སྐྱིན་དཀར་སླག་པ་གསོལ། །ཕྱག་ན་རྡོ་རྗེ་བེ་ཅོན་<milestone unit="line" n="538.6"/>བསྣམས། །བདག་གི་དགྲ་ལ་གཟེར་ནད་ཐོང་། །རྒྱ་གར་ཆོས་ཀྱིས་མཚན་གསོལ་བ། །མ་ཧྭ་པྲ་མ་སྣ་ཞེས་བགྱིས། །སྐུ་ལ་བེར་གྱི་ག་ཤ་གསོལ། །ཕྱག་ན་རྡོ་རྗེ་རྩེ་དགུ་རྣམས། །སྡང་བའི་དགྲ་ལ་འཐིམས་<milestone unit="page" n="539"/><milestone unit="line" n="539.1"/>༄༅། །ནད་ཐོང་། །རྒྱ་ནག་དག་གི་མཚན་གསོལ་པ། །རྒྱལ་པོ་ལི་དུ་ཤ་འཐེང་ལགས། །ཟ་འོག་བེར་ཆེན་སླག་པ་གསོལ། །བསེ་ཡི་མདུང་མོ་དབལ་རིངས་བསྣམས། །སྡང་བའི་དགྲ་ལ་རྒྱ་ནད་ཐོང་། །སུམ་<milestone unit="line" n="539.2"/>པ་དག་གིས་མཚན་གསོལ་བ། །སུམ་རུ་འབྲོང་ཐེང་ཞེས་སུ་བྱ། །པགས་བུ་དཀར་སེའི་སླག་པ་གསོལ། །ཕྱག་ན་དངུལ་གྱི་སྟག་མེ་བསྣམས། །སྡང་བའི་དགྲ་ལ་ལེ་བརྒན་ཐོང་། །ཞང་ཞུད་དག་གིས་མཚན་གསོལ་<milestone unit="line" n="539.3"/>པ། ་ལ་གེ་ཆེད་པོ་ཞེས་སུ་བྱ། །སྐུ་ལ་མེ་ནི་ཏྲིའི་རལ་ཀ་གསོལ། །ཕྱག་ན་ཙན་དན་བེང་ཆེན་བསྣམས། །སྡང་བའི་དགྲ་ལ་གག་པ་ཐོང་། །གཙུག་ལག་བོན་གྱིས་མཚན་གསོལ་བ། །ཉི་ཕངས་སངས་ཀྱི་སྐྱེས་ཅིག་<milestone unit="line" n="539.4"/>པོ། །སྐུ་ལ་དངུལ་དཀར་རལ་ཀ་གསོལ། །ཕྱག་ན་ཙན་དན་དབྱུག་པ་བསྣམས། །སྡང་བའི་དགྲ་ལ་ལྷོག་རྒལ་ཐོང་། །སྐྱེ་བོ་ཡོངས་ཀྱིས་མཚན་གསོལ་པ། །དཀར་པོ་ཆེན་པོ་སྤྱན་གཅིག་པ། །སྐུ་ནི་མ་བཅོས་དཀྱུས་<milestone unit="line" n="539.5"/>མར་བཞུགས། །ཕྱག་ན་དབྱུག་པ་སྟོབས་ཆེན་བསྣམས། །སྡང་བའི་དགྲ་ལ་ལྟས་ངན་ཕོབ། །ལི་ཡི་ཡུལ་དུ་མཚན་གསོལ་བ། །ལི་སངས་རྒྱལ་པོ་ཆེན་ཞེས་བྱ། །སྐུ་ལ་དར་དཀར་ཐུལ་བ་གསོལ། །ཕྱག་ན་གཤོག་<milestone unit="line" n="539.6"/>པའི་སོག་ལེ་བསྣམས། །སྡང་བའི་དགྲ་ལ་ཐོག་སེར་ཕོབ། །ཧོར་གྱི་ཡུལ་དུ་མཚན་གསོལ་བ། །ག་གེན་གསེར་སླག་ཅན་ཞེས་བྱ། །མ་ཏང་ཤལ་གྱི་ཐུལ་བ་གསོལ། །ཕྱག་ན་སྦྲུལ་ནག་ཞགས་པ་བསྣམས། །སྡང་བའི་<milestone unit="page" n="540"/><milestone unit="line" n="540.1"/>དགྲ་ལ་ཞ་གྲུམ་ཐོང་། །མོན་གྱི་ཡུལ་དུ་མཚན་གསོལ་བ། །བདུད་ཀྱི་རྒྱལ་པོས་ས་མུན་རྗེ། །ནང་པར་ཟླ་བའི་འོད་ལ་གཤེགས། །དགོངས་མོ་ཉི་མོའི་ཟེར་ལ་གཤེགས། །ཕྱག་ན་ཉི་ཟེར་ཞགས་པ་བསྣམས། །བདག་<milestone unit="line" n="540.2"/>དང་འགྲས་པའི་དགྲ་བོ་འདི། །བཏབ་པའི་དུས་ལས་མ་འགྱངས་པར། ཁྱེད་ཀྱིས་བསྒྲུབ་པའི་དུས་ལ་བབ ང་ཡི་སེམས་དང་འགལ་བ་བྱས། །འདི་ལ་འཕྲིན་ལས་མ་མཛད་ན། ཁྱེད་ཀྱི་རྐྱེན་དང་མི་འཚམ་པ། །དང་<milestone unit="line" n="540.3"/>པོར་དམ་བཅས་འགལ་བར་འགྱུར། །བཅོལ་ལོ་བསྐུར་ལོ་དུས་ལ་བབ། །ཅེས་བཅོལ་ཞིང་བ་རྣག་པ་དྲག་པོ་བྱའོ། །ཕྱི་ལྟར་བསྐུར་བའི་དྲག་དུ་བསྐུར་བ་འདིར་བྱའོ། །ད་ནི་ཡུམ་བསྐུལ་ཏེ། ཧཱུཾ༷། རྒྱལ་པོ་ཐུགས་<milestone unit="line" n="540.4"/>ཀྱི་དགྱེས་སྡེ་མོ། །ལི་བྱིན་ཧར་དང་གཉིས་སུ་མེད། །དགྱེས་པ་སྐོང་ཞིང་ལས་རྣམས་བྱེད། །གསང་བ་ཐུགས་ཀྱི་ཡུམ་ཅིག་མ། །སྐུ་ལུས་ཤེལ་ལ་སྨིན་མ་གཡུ། །སོ་ཐགས་དུང་ལ་ནུ་འབུར་མཆོང་། །ངག་གི་སྐད་སྙན་<milestone unit="line" n="540.5"/>གསུམ་རེ་སྙན། །གསེར་གྱི་རྣ་ཆ་ཝངས་སེ་ཝངས། །མུ་མེན་དོ་ཤལ་རྒྱངས་སེ་རྒྱངས། །ཟངས་ཀྱི་སྒྲ་ག་ཁྱུག་གེ་ཁྱུག །བསེ་ཡི་མོན་མོར་ཤད་དེ་ཤད། །སྐུ་ལ་ན་བཟའ་ཅི་གསོལ་ན། །བྱ་རྒོད་འབུམ་གྱི་གོ་<milestone unit="line" n="540.6"/>ཅོག་ཅན། །རྨ་བྱ་འབུམ་གྱི་མདོངས་ཀྱིས་བརྒྱན། །གསེར་གྱི་གསེར་སྐས་མཐའ་བསྐོར་ནས། །འཇའ་ཚོན་འབར་བའི་ཆ་ག་ཅན། །ན་བཟའ་མཛེས་པ་དེ་གསོལ་ནས། །གསོལ་བའི་འཕྲིན་ལས་ཤུགས་ཀྱིས་་་་་་་་་་་་་<milestone unit="page" n="541"/><milestone unit="line" n="541.1"/>༄༅། །མཛད། །ཕྱག་གཡས་ཤེལ་གྱི་བུམ་པ་སྲ །བདུད་རྩི་དམ་པའི་བཅུར་བླུག་ནས། །གཙོ་བོ་མཉེས་བྱེད་རྣལ་འབྱོར་ཚེ་འཕེལ་མ། །ཕྱག་གཡོན་ཤེལ་གྱི་ཟངས་གྲི་བསྣམས། །དགྲ་བོ་བདུན་བརྒྱུད་རྩད་<milestone unit="line" n="541.2"/>ནས་གཅོད། །ཞལ་གྱི་རླངས་པ་ནད་དུ་འཐུལ། །མི་ནད་སྣ་ཚོགས་ཆར་དུ་འབེབས། །ཉིད་ཀྱི་ཐུགས་དམ་དུས་ལ་བབ། །དགྲ་བོ་ཉམས་པ་ཤོ་ར་རེ། །བདག་གིས་དུས་བཏབ་འགྱངས་ས་རེ། །ཞེས་སྔགས་བརྗོད་ཅིང་<milestone unit="line" n="541.3"/>དྲག་ཏུ་རྦད་དོ། །དེ་ནས་འཁོར་གྱི་སྲོག་བདག་བརྒྱད་བསྐུལ་བ། ཧཱུཾ༷། ཤར་གྱི་ཕྱོགས་ནས་ཐུགས་དམ་བསྐུལ། །རྒྱལ་པོ་ཆེན་པོ་ཁུ་ལེ་ཤོད། །གསེར་གྱི་མི་བོ་སེར་པོ་ལ། །ལག་དགུ་རྒྱལ་ཁམས་ཡོངས་ལ་<milestone unit="line" n="541.4"/>ཁྱབ། །ལག་པ་ལ་ལས་མཆན་གྱི་བུ་དང་ཕྲོག །ལག་པ་ལ་ལས་འོག་གི་ཆུང་མ་དང་ཕྲོལ། །ལག་པ་ལ་ལས་ཕུགས་ཀྱི་སྲིད་དང་ཕྲོལ། །ལག་པ་ལ་ལས་བང་གི་སྲིང་དང་ཕྲོལ། །ལག་པ་ལ་ལས་སྒོ་ཡི་ནོར་དང་<milestone unit="line" n="541.5"/>ཕྲོལ། །ལག་པ་ལ་ལས་སྐྱེས་པ་བརྒྱ་ཡི་སྲོག་རྩ་གཅོད། །ལག་པ་ལ་ལས་ན་ཆུང་བརྒྱ་ཡི་སྲོག་རྩ་གཅོད། །ལག་པ་ལ་ལས་བདག་དང་འགྲས་པའི་དགྲ་བོ་འདི། །དོན་སྙིང་སྤར་གྱིས་ཐོབ་ལས་ཤོག །སྐུ་ལ་ཤ་བའི་<milestone unit="line" n="541.6"/>སླག་པ་གསོལ། །ཕྱག་གཅིག་ཤན་པའི་གྲི་ཆུང་བསྣམས། །བདག་གི་དགྲ་ལ་ས་མ་ཡ། །ལྷོ་ཡི་ཕྱོགས་ནས་ཐུགས་དམ་བསྐུལ། །རྒྱལ་པོ་ཆེན་པོ་ཨག་ནེ་ནི། །སྐུ་ནི་གཡུ་ལྟར་སྔོན་པོ་ལ། །ཟ་འོག་སྔོ་ཁྲའི་བེར་ཆེན་<milestone unit="page" n="543"/><milestone unit="line" n="543.1"/>༄༅། །བབ། །ལྷོ་ནུབ་མཚམས་ནས་ཐུགས་དམ་བསྐུལ། །རྒྱལ་པོ་ཆེན་པོ་ད་ཁོད་ཀྱང་། །བུད་མེད་འཕྲུལ་གྱི་མ་མོ་ལ། །དཔྲལ་བའི་དབྱིངས་ན་སྤྱན་གཅིག་གཟུགས། །སྔོན་པོ་ཆུ་རིས་བེར་ཆེན་གསོལ། །སྐུ་<milestone unit="line" n="543.2"/>ལ་སྟག་གི་རྨོག་ཞུ་གསོལ། །ཕྱག་ན་གཤོག་པའི་སྟ་རེ་བསྣམས། ཁྲ་དང་ཁྲག་གི་དྲི་ཚོར་ན། །དར་ཅིག་ཙམ་གྱིས་སྟོང་གསུམ་འགྲོ། ཁྱོད་ཀྱིས་བསྒྲལ་བའི་དུས་ལ་བབ། །ནུབ་བྱང་མཚམས་ནས་ཐུགས་དམ་བསྐུཀླ་<milestone unit="line" n="543.3"/>བ་ནི། །རྒྱལ་པོ་ཆེན་པོ་ནི་ཁོད་ཀྱང་། །བྱུ་རུའི་མི་བོ་དམར་པོ་ལ འབར་བའི་རྨོག་ཞུ་དབུ་ལ་མནབས། །ཐང་དཀར་རྒོད་ཀྱི་ལྡེམ་ཕུ་བཙུགས། །ཕྱག་ན་འཚག་པའི་ཁྲོལ་མ་བསྣམས། །ཧབ་ཀྱི་སྐྱེ་འགྲོའི་ཤ་་ལ་<milestone unit="line" n="543.4"/>ཟ། ་་་ཀྱིས་སྐྱེ་འགྲོའི་ཁྲག་ལ་མཐུང་། ཁྱེད་ཀྱིས་བསྒྲལ་བའི་དུས་ལ་བབ། །བདག་གི་དགྲ་བོ་ཁུག་ལ་སྒྲོལ། །དུས་ལ་བབ་པོ་ས་མ་ཡ། །བྱང་ཤར་མཚམས་ནས་ཐུགས་དམ་བསྐུལ་བ་ནི། །རྒྱལ་པོ་ཆེན་པོ་ཉི་ཟླ་<milestone unit="line" n="543.5"/>ཡང་། །དངུལ་གྱི་མི་བོ་དཀར་པོ་ལ། །སེང་གེ་དཀར་པོའི་སླག་པ་གསོལ། །མཐའ་ཞག་དར་གྱི་ཕོ་ལོང་འཕྲུལ། ཁྲི་གཅིག་སྨུག་པོའི་འགྱིང་ཐོད་པ། །ལ་པོ་ཆེ་ཡི་ཐོད་རློན་ཅན། །ཕྱག་ན་མཐོར་བྱེད་ཕྱག་ཆ་<milestone unit="line" n="543.6"/>བསྣམས། །དར་ཙམ་ཤ་དང་ཁྲག་མེད་ན། །རང་ལས་རང་ཡང་འཚིག་ཅིང་འདྲུམ། ཁྱེད་ཀྱིས་བསྒྲལ་བའི་དུས་ལ་བབ། །བདག་གི་དགྲ་བོ་ཁུག་ལས་སྒྲོལ། །དུས་ལ་བབ་པོ་ས་མ་ཡ། །ཞེས་ལས་ཀྱི་ཐུན་སྔགས་<milestone unit="page" n="545"/><milestone unit="line" n="545.1"/>༄༅། །རྟགས་ཕྱིན་པ་དང་རྟ་འབྱུང་། གཏང་རག་གཏང་། རྫས་ཐམས་ཅད་སྡུད་ལས་མཚོན་འཕྱག་པ་དང་། ཡང་རྫས་ཐམས་ཅད་གངས་རྩེ་འམ། རི་རྩེ་འམ། མི་མི་འོངས་པའི་སར་ས་གཞི་ཆག་ཆག་བཏབ་<milestone unit="line" n="545.2"/>པ་དེའི་སྟེང་དུ་སྐྲུངས་ལ་བཞག་གོ །འདི་ལྟར་བསྒྲུབ་པ་བྱས་ནས་རྟགས་ནི་ཟླ་བ་གསུམ་ན་འོང་ངེས་སོ། །ཞེས་གསུངས་སོ། །སྲོག་ལས་ཀྱི་རྒྱལ་བུ་སྲོག་བདག་གསེར་གྱི་ག་པུར་ལས། རྒྱལ་པོ་ནང་དུ་བསྒྲུབ་པའི་<milestone unit="line" n="545.3"/>ལེའུ་སྟེ་ལྔ་པའོ།། །།དེ་ནས་ཡང་རྒྱལ་པོ་ལི་བྱིན་ཧ་ར་ཉིད་ཀྱིས་གསང་བ་བསྒྲུབ་པའི་ཐབས་ཀྱི་མཆོག་ཏུ་གྱུར་པ་འདི་གསུངས་སོ། །དེ་ལ་ཐོག་མར་སྔགས་པ་ཡོན་ཏན་དང་ལྡན་པ་དེས། གནས་ནི་དུར་ཁྲོད་དམ།<milestone unit="line" n="545.4"/>མ་མོའི་གནས་སམ། ཤིང་རྐང་གཅིག་གམ། གྲོག་པོ་ཕུགས་རྡུགས་སམ། རང་ཉམས་དགའ་བའི་གནས་སུ་སའི་ཆོ་ག་གཞུང་དང་མཐུན་པར་བགྱི། དཀྱིལ་འཁོར་བརྩིགས། དཀོན་མཆོག་གསུམ་ལ་མཆོད་པ་<milestone unit="line" n="545.5"/>དབུལ། རྒྱལ་པོ་ཡང་ཕྱི་ལྟར་མཆོད། དེའི་ནུབ་མོ་རྒྱལ་པོ་ནང་ལྟར་མཆོད་ཅིང་བསྒྲུབ་པོ་ཡང་ན་སུམ་ཆ་རེ་བསྒྲུབ། ཡང་ན་གསང་བའི་བསྒྲུབ་པ་ནི་བསྒྲུབ་པ་ཆེན་པོ་ཐམས་ཅད་ཀྱི་མཆོག་ཏུ་གྱུར་པ་ལགས་པས།<milestone unit="line" n="545.6"/>འདི་ལ་རབ་ཏུ་བརྩོན་པ་བྱ་བར་གསུངས་སོ། །གསང་བར་བསྒྲུབ་པ་མི་འགལ་ལམ་ཞེ་ན་མི་འགལ་ཏེ། སྔོན་དཔལ་ཆེན་པོས་བཏུལ་ནས་སྒྲོལ་བའི་གྱིང་དུ་དབང་བསྐུར། ལག་ཏུ་རྡོ་རྗེ་བྱིན། ལྕེ་ལ་བདུད་རྩི་བཞ་ག་<milestone unit="page" n="546"/><milestone unit="line" n="546.1"/>པ་ཡིན་ནོ། །དེ་བས་ན་ས་ལ་གནས་པའི་བྱང་ཆུབ་སེམས་དཔའ་སེམས་ཅན་གྱི་དོན་དུ་སྒྲོལ་བའི་གིང་དུ་དབང་བསྐུར་ནས་གསང་བར་བསྒྲུབ་པ་མི་འགལ་བར་གསུངས་སོ། །དེ་ནས་རག་ཏས་ཆག་ཆག་གདབ། ཧཱུཾ༷།<milestone unit="line" n="546.2"/>དུར་ཁྲོད་གསང་བ་མཆོག་གོ་དཀྱིལ་འཁོར་དགུ་བརྩེགས་སུ་སྒྲོལ་བའི་གིང་ཆེན་པོ་ལི་བྱིན་ཧ་ར་རྣལ་འབྱོར་བདག་གི་མོས་པས་བསྒྲུབ་པའི་ཕྱིར། ཆགས་པའི་རཀྟས་དཀྱིལ་འཁོར་ཆག་ཆག་འདེབས། མ་ཧྭ་རཀྟ་<milestone unit="line" n="546.3"/>མཎྜལ་རྒྱུ༷། དེ་ནས་དཀྱིལ་འཁོར་ཐིག་གདབ་པ། ཧཱུཾ༷། གསང་བའི་ཐུགས་དབྱིངས་གཉིས་མེད་ཀྱང་། །ཐམས་ཅད་སྒྲོལ་བའི་གིང་ཆེན་ལི་བྱིན་ཧར། །དགྲ་བགེགས་བསྒྲལ་ཕྱིར་གསང་བར་བདག་བསྒྲུབ་བོ། །མི་<milestone unit="line" n="546.4"/>མཉམ་མིད་པས་དཀྱིལ་འཁོར་ཐིག་འདེབས་སོ། །གྲུ་གསུམ་བརྩེགས་པ་ཨེ་ཞལ་འབར་བ་དགུ། །དྲག་པོ་ལས་རྣམས་མཐར་ཕྱིར་ལྷུན་གྱིས་གྲུབ། །སྒྲོལ་གིང་དགུ་རྣམས་བཞུགས་པའི་གནས་བྱའི་ཕྱིར། །གྲུ་གསུམ་<milestone unit="line" n="546.5"/>བརྩེགས་པ་དགུ་རུ་ཐིག་གདབ་བོ། །ས་མ་ཡ་མཎྜལ་ཧཱུཾ༷། དབུས་ཕྱོགས་འཁོར་ལོ་རྩིབས་བཞི་ཐོད་འཕྲེང་འབར་བ་དང་བཅས་པ་སྒོ་བཞི་སྒོ་ཁྱུད་བཞི། དུར་ཁྲོད་ཀྱི་བརྒྱན་རྣམ་པ་སྣ་ཚོགས་པ་དང་ལྡན་པར་བྱ།<milestone unit="line" n="546.6"/>དབུས་མཐིང་ནག་གྲུ་གསུམ་མེ་འོད་འབར་བར་བྲི། འཁོར་ལོ་བཞི་དང་སྒོ་བཞི་ཡང་། གྲུ་གསུམ་རེ་རེ་བྲི་བར་བྱའོ། །དེ་ནས་མཆོག་གི་ཕུར་བུ་དགུ་ལ་སྲོག་གི་བདག་པོ་དགུ་མིང་དང་སྔགས་ཁྲག་བྲིས་ལ་དགྲམ་<milestone unit="page" n="547"/><milestone unit="line" n="547.1"/>༄༅། །མོ། །དེ་ལ་འདི་སྐད་དོ། །ཧཱུཾ༷། སྔོན་གྱི་བསྐལ་པ་དང་པོ་ལ། །བཅོམ་ལྡན་དཔལ་ཆེན་སྤྱན་སྔ་སྲ །བསྟན་པ་བསྲུང་ཞིང་ཁས་བླངས་པའི། །སྒོ་བ་གིང་ཆེན་གཤེགས་སུ་གསོལ། ཁྲུ་གསུམ་བརྩེགས་<milestone unit="line" n="547.2"/>པའི་དཀྱིལ་འཁོར་དུ། །བདག་གི་དགྲ་བགེགས་བསྒྲལ་བའི་ཕྱིར། །ཉི་ཟླ་རོལ་བའི་གདན་སྟེངས་སུ། །དགྱེས་ཤིང་བརྟན་པར་བཞུགས་སུ་གསོལ། །ཨོ་གིང་ཀ་ར་མ་ཧྭ་ར་ག་ཛ་ལི་བྱིན་ཧ་ར་ས་མ་ཡ་ཏིཛི་ལྷན།<milestone unit="line" n="547.3"/>ཕྱོགས་ཕུར་བཞི་བླངས་ལ། ཧཱུཾ༷། ཤར་ནས་སྒྲོལ་གིང་ཁུ་ལ་ཤོད། །ལྷོ་ནས་སྒྲོལ་གིང་ཨག་ནེ་དང་། །ནུབ་ནས་སྒྲོལ་གིང་ཨུ་གེ་དང་། །བྱང་ནས་སྒྲོལ་གིང་ཏྲ་ཟེ་རྣམས། །སོ་སོའི་འཁོར་དང་བྲན་གཡོག་བཅས། །ཕོ་ཉ་<milestone unit="line" n="547.4"/>མངག་གཞུག་ཕྱག་བརྙན་རྣམས། །སྒྲོལ་བྱེད་གནས་ནས་གཤེགས་སུ་གསོལ། ཁྱེད་ཀྱི་མཐུ་རྩལ་བསྒྲུབ་པའི་ཕྱིར། །འཁོར་ལོ་རྩིབས་བཞི་གྲུ་གསུམ་ལ། །ཉི་ཟླ་རོལ་པའི་གདན་སྟེངས་སུ། །དགེས་ཤིང་གདན་ལ་<milestone unit="line" n="547.5"/>བཞུགས་སུ་གསོལ། །ཡ་ཧ་རྭ་ཛ་ཙ་རི་ས་མ་ཡ་ཏིཛི་ལྷན། ས་མ་ཡ་སྟུ༷། དེ་ནས་སྒོ་བཞི་ཕུར་པ་བླངས་ལ། ཧཱུཾ༷་སྒྲོལ་ལས་མཛད་སྲོག་བདག་བཞི། །ཏྲ༷་ཟེ་དང་ནི་ད་ཁོད་དང་། །ནི་ཁོད་དང་ནི་ཉི་ཟླ་དང་། །སོ་སོའི་<milestone unit="line" n="547.6"/>འཁོར་བཅས་གཤེགས་སུ་གསོལ། །དཀྱིལ་འཁོར་འབར་བའི་སྒོ་བཞི་སྲ ཁྲུ་གསུམ་བརྩེགས་པའི་དཀྱིལ་འཁོར་དུ། །ཉི་ཟླ་རོལ་པའི་གདན་སྟེངས་སུ། །དགྱེས་ཤིང་བརྟན་པར་བཞུགས་སུ་གསོལ། །སྔགས་གོང་<milestone unit="page" n="548"/><milestone unit="line" n="548.1"/>དང་མཐུན། དེ་ནས་དམ་རྫས་བསག་པ། དབུས་སུ་སྙིང་སྣ་ཚོགས་པའི་གཏོར་མའི་ནང་དུ་ལུག་དཀར་པོའི་སྙིང་སྲོག་རྩ་དང་མ་བྲལ་བར་བྱས་པའི་སྲོག་རྩའི་ནང་དུ་དགྲ་བོའི་མིང་རུས་གྲོ་ག་ལ་བྲིས་ལ་གཞུག །དེ་<milestone unit="line" n="548.2"/>གཏོར་མར་རྩེ་མོ་གྱེན་དུ་བསྟན་ལ་བཞག །དར་དཀར་པོ་འམ་ཚིལ་ཆེན་གྱིས་ཁ་བཅད་ལ་བཞག །ཡང་ཤར་དུ་ཁྲག་སྣ་ཚོགས་པའི་གཏོར་མ། ནུབ་ཏུ་རུས་པ་སྣ་ཚོགས་པའི་གཏོར་མ། བྱང་དུ་མཁལ་མ་སྣ་ཚོགས་<milestone unit="line" n="548.3"/>པའི་གཏོར་མ། དེ་ནས་ཡང་ཤར་དུ་མཆིན་པ་སྣ་ཚོགས་པའི་གཏོར་མ། ལྷོར་ཤ་ཤ་རྨེན་བུའི་གཏོར་མ། ནུབ་ཏུ་མཚེར་པ་སྣ་ཚོགས་པའི་གཏོར་མ། །བྱང་དུ་ཚིལ་དང་རྐང་སྣ་ཚོགས་པའི་གཏོར་མ། དེའི་ནང་དུ་<milestone unit="line" n="548.4"/>བཤོས་བུ་ཁྱིད་རེ་བ་རེ་གཟུགས། དེ་ལ་སྨྱུག་རྒོད་ལ་ཕོང་དང་། པགས་པ་དཀར་པོ་དང་། མིང་བྱང་བཏགས་པ་རེ་གཟུགས། ཕྱོགས་མ་ནོར་བར་སའི་འཇིམ་པའི་སྟེང་དུ་བཞག །གཞན་ནང་དུ་བསྒྲུབ་པ་དང་འདྲ།<milestone unit="line" n="548.5"/>ཤར་དུ་ལུག་དཀར་པོ། ལྷོར་བྱ་དཀར་པོ། ནུབ་ཏུ་ར་དཀར་པོ། བྱང་དུ་ཁྱི་དཀར་པོ་བག་ཟན་ལ་གཟུགས་བྱའོ། །དངོས་པོར་ཡོད་ན་རབ། གཅིག་མེད་དུ་མི་རུང་ངོ་། །སྐྱེ་རུ་དགྲ་བོའི་མིང་རུས་བདགས་སོ། ཁམ་པ་<milestone unit="line" n="548.6"/>ལ་དགྲ་བོའི་གཟུགས་སུ་ཡོད་པ་བྱས་ལ། མིང་རུས་སྙིང་ཁར་བྲིས་ལ་ལྷོ་ནུབ་ཏུ་འབྲུབ་ཁུང་དུ་གཞུང་དང་མཐུན་པར་བརྩིགས་ལ་བཞུགས། ཤ་ཁྲག་སྣ་ཚོགས་གཏོར་ཆེན་གྱིས་ཞལ་གབ་དང་རཀྟའི་གསང་ནན་དང་<milestone unit="page" n="549"/><milestone unit="line" n="549.1"/>༄༅ བཅས་པ་ཆ་གཅིག་བྱང་ཤར་གྱི་མཚམས་སུ་བཞག་གོ །གཞན་མའི་རྫས་ནི་གོང་མའི་བསྒྲུབ་པ་དང་འདྲ་བར་བཤམ་མོ། །དེ་ནས་བདག་དཔལ་ཆེན་པོའི་སྐུ་རུ་བསྒོམས་ལ་མཆོད་པ་བྱིན་གྱིས་བརླབ།<milestone unit="line" n="549.2"/>དཔལ་བསྙེན་ཅིང་བཟླས་པ་མང་དུ་བྱའོ། །དེ་ནས་རྒྱལ་པོའི་འཁོར་དང་བཅས་པ་སྤྱན་དྲང་བ། །ཧཱུཾ༷། དད་པ་དང་ནི་དམ་ཚིག་གིས། །ཚུར་གཤེགས་ཚུར་གཤེགས་སྒྲོལ་བའི་གིང་། །རྒྱལ་པོ་ཆེན་པོ་ལི་བྱིན་<milestone unit="line" n="549.3"/>ཧར། །སྲོག་དང་དབུགས་ཀྱི་མངའ་བདག་པོ། །སོ་བདར་སྡང་བའི་དགྲ་ལ་བརྡར། །སྲོག་རྩ་དམ་པ་ཆེམ་ཆེམ་ཐུམ། བཙུན་མོ་དཔལ་ལྡན་ལྷ་མོ་ཆེ། །འཁོར་དང་བཅས་པ་བྲན་དང་གཡོག །འཁོར་དང་སློབ་དཔོན་<milestone unit="line" n="549.4"/>སྡེ་དཔོན་དང་། །མ་ལུས་འཁོར་དང་བཅས་པ་རྣམས། །བདག་གི་དགྲ་རྣམས་བསྒྲལ་བའི་ཕྱིར། །མཐུན་པའི་གནས་འདིར་གཤེགས་སུ་གསོལ། །གྲུབ་པ་མཆོག་གི་གནས་འདིར་གཤེགས་སུ་གསོལ། །ཐམས་ཅད་<milestone unit="line" n="549.5"/>སྒྲོལ་བའི་གནས་མཆོག་འདིར། །ཐུགས་དམ་གཉན་ལ་དགོངས་ཏེ་གཤེགས་སུ་གསོལ། །ཨོ་ཨེ་རྒྱ་ཧི་གིང་ཀ་ར་མ་ཧྭ་རྭ་ཛ་བཛྲ་ས་མ་ཡ་ཛ། དེ་ནས་བརྟན་པར་བཞུགས་སུ་གསོལ། །ཐམས་ཅད་སྒྲོལ་བའི་གནས་<milestone unit="line" n="549.6"/>མཆོག་དམ་པ་འདིར། །རོ་དང་ཉི་ཟླ་བརྩེགས་པའི་གདན་མཆོག་ལ། །སྒྲོལ་གིང་བདག་པོ་གཙོ་གཟུངས་འཁོར་དང་བཅས། །སེམས་ཅན་དོནཕྱིར་བརྟན་པར་བཞུགས་སུ་གསོལ། །བདག་ལ་སྡང་བར་སེམས་པའི་<milestone unit="page" n="550"/><milestone unit="line" n="550.1"/>དགྲ་བོ་འདི། །བདུན་བརྒྱུད་རིགས་དང་རྩ་བ་མ་ཆོད་པར། །གནས་ཀྱི་གནས་སུ་བག་ཙམ་མ་གཤེགས་པར། །བདག་ཅག་བསྲུང་པའི་གནས་འདིར་བརྟེན་པར་བཞུགས་སུ་གསོལ། ས་མ་ཡ་སྟུ༷་ས་མ་ཡ་ཏིཛི་ལྷན།<milestone unit="line" n="550.2"/>དེ་ནས་ཟིལ་གྱིས་མནན་པ། །ཧཱུཾ༷། ང་ནི་དབང་ཕྱུག་ཆེན་པོ་འདི། །ཐམས་ཅད་ཀུན་ལ་དབང་སྒྱུར་རོ། །ང་ནི་ཁྲག་འཐུང་ཆེན་པོ་སྟེ། །ཐམས་ཅད་མ་ལུས་དབང་དུ་སྡུད། །སྒྲོལ་གིང་དྲེགས་པ་ལི་བྱིན་ཧར། །ཧ་ཅང་<milestone unit="line" n="550.3"/>དྲེགས་པ་མ་ཆེ་བར། །བསྒོ་བའི་ལས་རྣམས་མང་དུ་གྱིས། །མ་ཧྭ་ས་མ་ཡ་ཧ་ན་ཧཱུཾ༷་ཕཊ། དེ་ནས་ཕྱག་བཙལ་བ། མཐུན་པར་བར་སྣང་མཁའ་ལ་འཇའ་ཚོན་འདྲ། །ཡོངས་དག་ཡོངས་སུ་མཁྱེན་པས་རབ་ཏུ་<milestone unit="line" n="550.4"/>བཀྲེས། །ནམ་མཁའི་དབྱིངས་ནས་འབྲུག་གི་སྒྲ་སྒྲོགས་པ། །སྒྲོལ་གིང་དྲེགས་པའི་རྒྱལ་པོ་ལི་བྱིན་ཧར་ལ་ཕྱག་འཚལ་ལོ། །དབྱར་དགུན་སྟོན་དཔྱིད་དུས་ལས་དབང་སྒྱུར་བའི། །རང་གཟུགས་ཅི་ཡང་སྟོན་པའི་<milestone unit="line" n="550.5"/>འཕྲུལ་མོ་ཆེ། །རལ་པ་དམར་པོ་དབྱར་གྱི་སྤྲིན་ཕུང་འདྲ། །དཔལ་ལྡན་ཡུམ་ཆེན་ཁྱོད་ལ་ཕྱག་འཚལ་ལོ། །སྲོག་བདག་རྒྱལ་མོ་འཁོར་གྱི་དང་པོ་སྟེ། །གཞན་མ་ཕ་རོལ་རྣམས་ཀྱི་ཤ་ཁྲག་ཟ། །སྲིད་པ་གཟུགས་<milestone unit="line" n="550.6"/>ཀྱིས་ཐམས་ཅད་སྐྲག་པར་བྱེད། །སྒྲོལ་གིང་ཆེན་པོ་བརྒྱད་ལ་ཕྱག་འཚལ་ལོ། །ཨ་ཏི་པུ་ཧོ། པྲ་ཏི་ཛ་ཧོ། ནཱ་མ། དེ་ནས་དམ་བཅའ་སྟེ། དང་པོ་ཁོ་ན་ཉིད་ཀྱི་དམ་བཅས་ལྟར། །དེབཞིནབདགཀྱངདམ་མཆོག་<milestone unit="page" n="551"/><milestone unit="line" n="551.1"/>༄༅ བཅའ་བར་བགྱི། །ཉིད་ཀྱི་དང་པོར་དམ་བཅས་མ་འདའ་ཞིག །བདག་ཀྱང་དམ་ལས་འགལ་མི་འགྱུར། །དཔོན་གཡོག་ལྟ་བུ་ལགས་སོ་བརྗེད་མ་ངས། །སྐྲུན་ཟླ་ལྟ་བུ་ལགས་སོ་གདུངས་མ་<milestone unit="line" n="551.2"/>ཆུང་། །གྲོགས་པོ་ལྟ་བུ་ལགས་སོ་གཞུད་མ་ངན། །རང་དམ་རང་གིས་འདའ་བར་མ་བྱེད་ཅིག །མ་ཧྭ་ས་མ་ཡ་ས་མ་ཡ་ཧཱུཾ༷། དེ་ནས་ཕུད་དུ་བདུད་རྩི་བླུག་ལ། དང་པོ་དཔལ་ཆེན་པོ་ལ་མཆོད་པ་འདི་སྐད་དོ། །གསང་<milestone unit="line" n="551.3"/>བའི་བན་དྷའི་བུམ་པ་སྲ །འཛའ་གད་བདུད་རྩིའི་ཕུད་ཀྱིས་གཏམ། །དུག་ལྔ་སེལ་བའི་བདུད་རྩི་བཏབ། །ཡེ་ཤེས་ལྔ་རུ་བྱིན་གྱིས་བརླབ། །འབུལ་ནི་ལི་བྱིན་ཧར་ལ་འབུལ། །བཞེས་ནས་མཐུ་དང་དངོས་གྲུབ་<milestone unit="line" n="551.4"/>གསོལ། །སརྦ་པརྩི་ཨ་མྲི་ཏ་ཁུ་ཧི། ཡབ་ཀྱི་སྐུ་ལ་གཉིས་མེད་དགྱེས་པར་འཁྲིལ། །ཡུམ་ཅིག་དཔལ་ལྡན་རེ་མ་ཏི་ལ་འབུལ། །བཞེས་ནས་མཐུ་དང་དངོས་གྲུབ་གསོལ། །སརྦ་པ྅་ཨ་མྲི་ཏ་ཁུ་ཧི། ཡབ་ཡུམ་ཐུགས་<milestone unit="line" n="551.5"/>ལས་སྤྲུལ་པའི་སྲས། །སྲོག་བདག་ཆེན་པོ་བརྒྱད་ལ་འབུལ། །བཞེས་ནས་མཐུ་དང་དངོས་གྲུབ་གསོལ། །དེ་ནས་བ་ལམ་ས་བླངས་ནས། ཧཱུཾ། སྣོད་ཀྱི་དམ་པ་གཏོར་གཞོང་དུ་། །དམ་རྫས་ཚང་བས་བ་ལིང་<milestone unit="line" n="551.6"/>བཤམས། །ཐུགས་དམ་བསྐང་བའི་རྫས་ཆེན་འདི། །སྲོག་བདག་ཡབ་ཡུམ་འཁོར་བཅས་ལ། །དད་པས་འབུལ་ལོ་བཞེས་སུ་གསོལ། །མ་ཧྭ་བ་ལིརྟི་ཁུ་ཧི། དེ་ནས་མཆོད་པ་བྱ་སྟེ། རྔ་དང་དྲིལ་བུ་ལ་སོགས་པ་དཀྲོལ་<milestone unit="page" n="552"/><milestone unit="line" n="552.1"/>ལ། ཧཱུཾ༷། ནམ་མཁའི་ཁམས་ཀྱིས་གར་ཁྱབ་པའི། །སྟོང་གསུམ་འཇིག་རྟེན་ཐམས་ཅད་ཀྱི། །བླ་རེ་རྒྱལ་མཚན་ཕན་གདུགས་དང་། །པི་ཝང་ལ་སོགས་རོལ་མོ་དང་། །ཀ་ཤི་ལ་སོགས་ན་བཟའ་རྣམས། །འབུལ་ལོ་ལི་<milestone unit="line" n="552.2"/>བྱིན་ཧར་ལ་འབུལ། །བསྐང་ངོ་ཡབ་ཡུམ་ཐུགས་དམ་བསྐང་། །གཉེས་པར་གྱུར་ཅིག་སྲོག་བདག་རྣམས། །མ་ཧྭ་པུ་ཙ་ཁུ་ཧི། དེ་ནས་བར་དེར་སྨོན་ལམ་གདབ། སེམས་ཅན་གསུམ་གང་ཡོད་པས་བསྐང་ངོ་། །དེ་<milestone unit="line" n="552.3"/>ནས་བར་དེར་ཤ་ཁྲག་གིས་ཀྱང་མཆོད་ལ་བསྟོད་པ་ཡང་བྱའོ། །བཟླས་བརྗོད་ཅི་མང་དུ་བྱའོ། །དེ་ནས་ཐུགས་དམ་བསྐུལ་བ། བཅོལ་ལོ་བསྐུལ་ལོ་ཐུགས་དམ་ཅན། །སྒྲོལ་བའི་གིང་ཆེན་མཐུ་བོ་ཆེ། །མ་གཡེལ་<milestone unit="line" n="552.4"/>གིང་ཆེན་དུས་པ་བབ། །ནམ་མཁའི་དབྱིངས་ཀྱི་དཀྱིལ་འཁོར་ནས། །དུར་ཁྲོད་འབར་བའི་གཞལ་ཡས་ཁང་། །བ་ར་ནི་དེ་ཐོད་པའི་མཁར་། །ཞིང་ཆེན་འབར་བའི་ཀ་གདུང་ལ། །ཞིང་ཆུང་དྲལ་མ་སྒོ་མར་<milestone unit="line" n="552.5"/>གཏམས། །ཚལ་ཆེན་ཁ་བད་མཛེས་པས་བསྐོར། ཁྲག་དང་ཞག་གི་འབབ་ཆུ་འམ། །ཙིལྟིའི་ཚོགས་ནི་རི་ལྟར་སྐྲུངས། །མ༷་སའི་ཚོགས་ནི་མཁར་ལྟར་བརྩེགས། །རུས་གོང་མང་པོས་བཀྲལ་དུ་བཀྲམ། །རྒྱུ་མའི་<milestone unit="line" n="552.6"/>ཚོན་ཐག་རྒྱངས་སེ་རྒྱངས། །རྩིབ་མའི་གུར་ཕུབ་ལྡི་རི་རི། །ཞིང་ལྤགས་གདན་གདིང་ནེངས་སེ་ནེངས། །དེ་འདྲའི་ནང་དུ་གདན་ལ་བཞུགས་པ་ནི། །བརྐྱང་བསྐུམ་ཆེན་པོ་རྔམ་སྟབས་ཅན། །སྐུ་སྟོད་གླང་ཆེན་པགས་<milestone unit="page" n="553"/><milestone unit="line" n="553.1"/>༄༅། །པ་གསོལ། །སྐུ་སྨད་སྟག་གི་ཤམ་ཐབས་ཅན། །ཞིང་ཆེན་པགས་པ་སྐེད་ལ་དཀྲིས། །ཕྱག་གཡས་ལྕགས་གྲི་རྣོན་པོ་བསྣམས། །དགྲ་བོའི་སྲོག་རྩ་དམར་པོ་ཆོད། །གཡོན་ན་ལྕགས་ཀྱི་རྡེའུ་ཆུང་<milestone unit="line" n="553.2"/>བསྣམས། །སྲོག་བདག་ཐམས་ཅད་དམ་ལ་སྡུད། །དཔྲལ་བར་ཁྲག་གི་ཐིག་ལེས་བརྒྱན། །སྐོམ་དུ་ཁྲག་ལ་དགའ་བའི་རྟགས། །ཉྭ་བཞི་ཐལ་བ་ཆེན་པོས་བྱུགས། །འཕྲིན་ལས་ཤུགས་ཀྱིས་ཐོགས་པ་མེད། །སྨ་ར་<milestone unit="line" n="553.3"/>ཁྲག་དང་ཞག་གིས་བྱུགས། །ཟས་སུ་ཤ་ལ་རབ་ཏུ་དགའ། །མིག་རྩ་རིག་རིག་བལྟས་པས་ཀྱང་། །སེམས་ཅན་ཀུན་གྱི་དོན་སྙིང་འཕྲོག །རྐན་སྒྲ་ཏོག་ཏོག་བརྡབས་པ་ཡིས། །ཕྱི་མའི་དུས་སུ་མི་ཐོག་པར། །སངས་<milestone unit="line" n="553.4"/>རྒྱས་བསྟན་པ་བཤིག་པ་རྣམས། །ཡུད་ཀྱི་དགྲ་བོ་བདུན་བརྒྱུད་བརླག །གཞན་གྱིས་མ་བཅོལ་མ་བསྐུལ་བར། །བསྐུལ་ཀྱང་དེ་ལ་མངག་བར་མགྱོགས། །བདག་གི་དགྲ་བོ་ལས་ངན་ལ། །སྲོག་ལ་ཆན་པས་གདབས་<milestone unit="line" n="553.5"/>སུ་གསོལ། །དེ་ཡི་བཀའ་ཉན་གསུམ་སྡོད་པ། །ལྕགས་ཀྱི་སྤྲེའུ་དགོད་རི་ཙམ། །ཟངས་ཀྱི་སྤར་མོ་གདེངས་པ་ཡིས། །དགྲ་བོའི་སྲོག་རྩ་དམར་པོ་ཆོད། །དུང་གི་སྨ་ར་རབ་ཏུ་འབར། །ལྕགས་ཀྱི་ཚ་ཚ་རབ་ཏུ་<milestone unit="line" n="553.6"/>འཕྲོ། །ཉི་ཟླའི་མིག་ལ་རྩེལ་པོའི་ཁ། །སེམས་ཅན་ཐམས་ཅད་ཁྱུར་མིག་གཏོང་། །སྣ་ནས་དཔྲ་ཡི་སྒྲ་བཏོན་པས། །རི་ལུང་མེད་པར་སེར་བས་འགེངས། །གླག་དང་སེང་གེ་ཕོ་ཉ་གཉིས། །རྣ་ཁུང་གཡས་དང་གཡོན་<milestone unit="page" n="554"/><milestone unit="line" n="554.1"/>ནས་འབྱུང་། །བདག་གི་སྡང་བའི་དགྲ་བོ་འདི། །བྱང་བུ་དམར་ལ་བསྐྱོན་པ་འདི། །དུས་བཏབ་དུས་ལས་མ་འགྱངས་པར། །སྲོག་དང་བྲལ་བའི་དུས་ལ་བབ། །ཅེས་སྔགས་བཟླས་ཤིང་རྦད་དོ། །དེ་ནས་ཡུམ་བསྐུལ་<milestone unit="line" n="554.2"/>ཏེ། །ཧཱུཾ༷། སྨུག་ནག་འབར་བའི་དཀྱིལ་འཁོར་ནས། །བྱང་ཤར་མཚམས་ཀྱི་ནག་མོ་ནི། །ལྕགས་མཚོ་ཁོལ་མའི་དཀྱིལ་ན་བཞུགས། །གཡུ་མཁར་རྨང་གཞི་བསེ་ལས་བགྱིས། །གཡུ་མཁར་ལོག་བཞི་ལྡེམས་སེ་<milestone unit="line" n="554.3"/>ལྡེམས། །བསེ་ཡི་ཁ་བད་སྐར་མས་བརྒྱན། ཁྲེལ་སྒོང་གཏམས་པའི་མཁར་གཤེད་ནས། །རིན་ཆེན་གསེར་གྱི་ཁྲི་སྟེངས་ནས། །ཟ་འོག་དར་གྱི་གདན་བཏིང་ནས། །ད་ཡི་ཕྱི་རོལ་ཕྱོགས་བཞི་ནས། །མི་མགོ་རྟ་མགོ་<milestone unit="line" n="554.4"/>བུངས་སུ་བརྩེགས། །མི་ཁྲག་རྟ་ཁྲག་མཚོ་རུ་བསྐྱིལ། །མི་ཚིལ་རྟ་ཚིལ་གསར་པ་བསྲེག་གིན་གསོལ། ཁྱོད་ལ་གསོལ་བས་མི་བྲལ་ཀྱང་། །སྔོན་གྱི་འཕྲིན་ལས་དམ་བཅས་བཞིན། །མི་བསྐྱོད་གནས་ནས་བསྐྱོད་<milestone unit="line" n="554.5"/>འཚལ་གྱིས། །འདིར་སྤྱོན་རྣལ་འབྱོར་དམ་ལ་གཤེགས། །སྐུ་ནི་མཐིང་ནག་འཚེར་བ་ལ། །གཡུ་དང་ལྕགས་ཀྱི་རལ་པ་ཅན། ཁྲག་དང་ཞག་གི་ཟར་བུས་བརྒྱན། །སྐུ་ལ་ཟངས་ནག་མཐིང་ནག་གསོལ། །འཇའ་ཚོན་<milestone unit="line" n="554.6"/>འབར་བའི་ཆ་ག་ཅན། །ལྕགས་ཀྱི་རྐང་སྒྲོགས་སི་ལི་ལི། །ནད་དང་རིམས་ཀྱིས་ཁ་རླངས་ཅན། །ཕྱག་ཆ་གཡས་ན་ཁམ་བམ་བསྣམས། །སྟོང་ཁམས་རྒྱུག་ཅིང་ཁྲམ་ལ་ཐོག །གཡོན་པ་ཐོད་རློན་ཁྲག་<milestone unit="page" n="555"/><milestone unit="line" n="555.1"/>༄༅ མཐོར་མ། །ལྕགས་ཀྱི་དྲེ་རྟ་རྐང་གསུམ་ལ། །གསེར་སྲབ་སྦྲུལ་གྱི་གོང་རྨེད་ཅན། །བྱུ་རུའི་ཤ་དག་པུ་ལུ་ལུ། །ནད་སྦམ་མཚོན་སྦས་འཕོངས་ལ་བཀལ། །སྔ་ལོང་ནད་ཀྱི་རྐྱལ་པ་ནི། །དགྲ་བོ་ཀུན་ལ་<milestone unit="line" n="555.2"/>ནད་གཏོང་མ། །ཕྱི་ལོང་སྦྲུལ་གྱི་དྲ་བ་ཅན། །མཚོན་དྲུག་མང་པོས་བཀའ་བཞིན་འགྲུབ། །བསྟན་པ་གཉན་པོ་འཇིག་པ་ལ། །སྐྱོད་ཅིག་དྲེ་ཞོན་གནས་ནས་བསྐྱོད། །དབུ་སྐྲ་གསིག་ཅིང་གཤེགས་སུ་གསོལ། །གང་ལ་<milestone unit="line" n="555.3"/>དམིགས་པ་དེ་ལ་ཡང་། །དེ་ཡི་འཁོར་གྱི་སྤྲུལ་པ་བརྒྱད། །ལྕགས་ཀྱི་མོན་པ་ནག་པོ་བརྒྱད། །དུར་ཁྲོད་བརྒྱད་ཀྱི་གཏེར་བསྲུང་བ། །བདུད་གཡག་ནག་པོ་བརྒྱད་ལ་ཞོན། །ལག་ན་རལ་གྲི་བེ་ཆེན་ཐོགས། །ལྕགས་<milestone unit="line" n="555.4"/>ཀྱི་ཉམ་ཏྲམ་རྒྱུག་ཅིང་འཕེན། །བརྡ་མི་ཕྲད་པའི་མོད་ལ་གསོད། །དྲོངས་ཤིག་ཁུགས་ཤིག་དགྲ་བོའི་ཚོགས། །དེ་ཡི་བཀའ་ཉན་གསུང་སྡོད་མ། །དུར་ཁྲོད་འབར་མའི་གཞལ་ཡས་ནས། །དཔལ་གྱི་ཕྱག་བརྙན་རེ་མ་<milestone unit="line" n="555.5"/>ཏི། །ག་་མོ་མི་སྲི་ཕག་རྒོད་སོ། །རལ་པ་སྤྲིན་དམར་འཁྲིགས་པ་འདྲ། ཁྱོད་ཀྱི་ལག་པ་གཡས་ལ་གསོད། །ཞགས་པ་ལྕགས་ཀྱུ་གློག་འགྱུ་མ། །རེ་ཐུལ་ནག་པོ་གོས་སུ་གོན། །ལག་ན་ཁྲམ་བམ་རྔེ་ཆུང་<milestone unit="line" n="555.6"/>བསྣམས། །དུར་ཁྲོད་ཚ་བའི་མངའ་བདག་མོ། །ཉིན་ཞིང་ཁྱོ་བདུན་སྐྱུངས་ན་ཉལ། །མཚན་ཞིང་ཁྱོད་བདུན་ཁྱབ་པར་སྦྱོར། །སྲོད་ལ་ནག་མོ་དྲིབས་སོ་ཞོན། །གུང་ལ་ཕྲ་མོ་སྟག་སླག་ཅན། །ཐོ་རངས་ཞལ་<milestone unit="page" n="556"/><milestone unit="line" n="556.1"/>བཞད་མཐིང་སྐྱ་མ། །ལག་ན་ཁྲམ་བམ་རྔེ་ཆུང་བསྣམས། །ཕྱག་ན་ཤོང་བྱང་དགྲ་ལ་འཐོར། །ཉི་མ་ཟླ་བ་བཤོན་པ་མོ། །གླིང་བཞི་ཀུན་ཏུ་ཁྱབ་པར་འགྲོ། ཁྱོད་ཡང་ཤེལ་དང་རུས་པའི་མིང་། །དམ་ཚིག་ཉམས་པའི་<milestone unit="line" n="556.2"/>སྙིང་ཡང་འབྱིན། །གནོད་སྤྱིན་དཀར་པོའི་སྐུ་ལ་འདེབས། །ཐོ་རངས་རྒྱུ་བའི་དཀར་མོ་ནི། །དུང་གི་མདོག་ལ་ཤེལ་གྱི་སྐུ། །སེང་གེ་དཀར་མོའི་ཐུལ་ཆེན་གསོལ། །ཉི་ཟླ་འབར་བའི་དབུ་བརྒྱན་ཅན། །ཕྱག་ནས་ཤེལ་<milestone unit="line" n="556.3"/>གྱི་ཕུར་པ་འདྲིལ། །ཉི་མ་ཟླ་བའི་ཟེར་ལ་ཆིབས། །སྲོག་བདག་དཀར་མོའི་བཙུན་མོ་ཡང་། །དུས་ངན་སྙིགས་མའི་གནས་འདི་མྲ །བསྟན་པ་བཤིག་པའི་དགྲ་བོ་ལ། །ད་ལྟ་ཉིད་དུ་རྟགས་ཕྱུང་ཞིག །ཚིལ་ཚིལ་མ<milestone unit="line" n="556.4"/>ཤ་མ་ཤ་ཁུག་ཁུག་ཐ་ཤ་རྦད་ཅེས་བསྐུལ་ལོ། །དེ་ནས་འཁོར་བསྐུལ་བ་ལ། །ཧཱུཾ༷། རྒྱལ་བའི་བསྟན་པ་འཕེལ་མཛད་ཅིང་། །རྣལ་འབྱོར་བསྟན་པ་དར་བར་གཏོང་། །སྲོག་བདག་ཐུགས་དམ་གནད་ལ་བསྐུལ། ཁུ་ལེ་<milestone unit="line" n="556.5"/>ཤོར་ཀྱིས་དགྲ་རྣམས་སྙིང་ཕྱུང་ཞལ་དུ་གསོལ། །དགྲ་རྣམས་མིག་མེད་ལོང་དང་ཐིབས་སུ་ཆུག །ཨུ་གེས་རཀྟ་དམར་དང་ཕོ་ལོག་ཐོང་། །ཏྲང་ཟེས་རྒྱུ་ག་གཟེར་ནད་དགྲ་ལ་ཐོང་། །ཤང་ཟེས་བལ་ནད་གག་པས་དགྲ་<milestone unit="line" n="556.6"/>བོ་བདུན་བརྒྱུད་ཆོད། །དང་ཁོད་ཀྱིས་ནི་བལ་ནད་རིམས་ནད་སྣ་ཚོགས་དགྲ་ལ་ཐོང་། །ནི་ཁོད་ཀྱིས་ནི་ལེ་བརྒན་མདའ་གྲི་ཆར་པ་དགྲ་ལ་ཕོབ། །ཉི་ཟླས་རབ་ཏུ་སྨྱོ་འབོག་ཆོ་འཕྲུལ་དགྲ་ལ་ཐོང་། །སྒྲོལ་གིང་<milestone unit="page" n="557"/><milestone unit="line" n="557.1"/>༄༅། །བརྒྱད་ཀྱིས་བདག་གི་དགྲ་རྣམས་མྱུར་དུ་གསོལ། ཁྱེད་དང་བདག་ཏུ་མཉམ་ཞིང་དབྱེར་མེད་ཀྱང་། ཁྱེད་ཀྱི་ཤུགས་ལས་གྲུབ་པས་ལ་ཐོགས་པ་མེད། །བདག་གི་དགྲ་བོ་ལས་ངན་འདི། །ནད་རྣམས་སྣ་<milestone unit="line" n="557.2"/>ཚོགས་མྱུར་དུ་སོད། །རིགས་བརྒྱུད་ཡན་ཆད་རླག་པར་གྱིས། །རིགས་རྣམས་ཕལ་ཆེར་ནད་གཏོང་ཁྲག་དང་ཞག་ལ་དགའ། ཁྱེད་ཀྱི་ཐུག་ཆོམ་དགྲ་ལ་རབ་ཏུ་དགའ། །བདག་གི་དགྲ་རྣམས་རབ་ཏུ་བདུན་བརྒྱུད་<milestone unit="line" n="557.3"/>ཆོད། །མ་ཧྭ་ས་མ་ཡ་རཀྟ་མ་ཧྭ་རྭ་ཛུ་ཐུན་ཐུན་ཕྲོལ་ཕྲོལ་ཞེས་བསྐུལ་ལོ། །དེ་ནས་དགྲ་བོ་ལྷ་དང་བྲལ་བ་དང་། དེ་ནས་བསྒྲུབ་པ་ཐོན་ཀར་ཕུར་པ་རྣམས་རིམ་པར་དཀྱིལ་འཁོར་ནས་དབྱུང་ཞིང་གདབ་པ། ཧཱུཾ༷། ཁྲོ་<milestone unit="line" n="557.4"/>བདག་ཆེན་པོ་ལི་བྱིན་ཧར། །དྲག་པོའི་ཕུར་བར་མངའ་གསོལ་པས། །དགྲ་སྙིང་དཀར་ནག་མཚམས་སུ་གདབ། །བཏབ་པས་མྱུར་དུ་བརླག་གྱུར་ཅིག །ཀི་ལི་ཀི་ལ་ཡ་ཙིསྟ་མུ་ག་ལི་བྱིན་ཧ་ར་ལྷན་ལྷན། །ཧཱུཾ༷། ཁྲོ་<milestone unit="line" n="557.5"/>བདག་རྒྱལ་པོ་ཁུ་ལེ་ཤོད། །གསོད་པའི་ཕུར་བར་བྱིན་རླབས་ཏེ། །ཕྲག་ཁྱིམ་གཡས་དང་གཡོན་དུ་གདབ། །བཏབ་པས་ཁྲག་སྐམ་མྱུར་དུ་སོད། །བཛྲ་མུ་ཙི་ཤ་ལ་རོག་རཀྟ་རྔུབས་ལྷན་ལྷན། ཧཱུཾ༷། སྲོག་བདག་རྒྱལ་པོ་<milestone unit="line" n="557.6"/>ཨསྣེ་ཡང་། །འབུགས་པའི་བདག་པོར་མངའ་གསོལ་ནས། །ནུ་མ་གཡས་དང་གཡོན་དུ་གདབ། །བཏབ་པས་མཁྲིས་པ་མཤའ་ཡས་གསོད། །ཙི་ལི་ཙི་ལི་མ༷་ས་ཤ་ལ་ཐིབས་ཐིབས། ཧཱུཾ༷། སྲོག་བདག་སྒྲོལ་གིང་ཨུ་གེ་<milestone unit="page" n="558"/><milestone unit="line" n="558.1"/>ཡང་། །རྣོན་པོའི་དབལ་དུ་བྱིན་བརླབས་ནས། །སྤྱི་བོའི་གཙུག་ཏུ་བཏབ་པས་ཀྱང་། །ཀླད་གཟེར་མགོ་ནད་འདར་བུས་སོད། །མ་ཤ་མུ་རྒུ་དྷ། ཚལ་ཚལ་པ་ཀ་སྨེ་ར་ཧུ་ཧུ། ཧཱུཾ༷། སྲོག་བདག་ཤན་པ་ཏྲ༷་ཟེ་<milestone unit="line" n="558.2"/>ཡང་། །འདེབས་པའི་དབལ་དུ་བྱིན་བསྐྱེད་ནས། །མཁལ་ཁུང་གཉིས་སུ་གདབ་པར་བྱ། །བཏབ་པས་ཆུ་འགག་སྐྱེད་ནད་གསེད། །བྱི་མ་ལས་ར་ཀུ་ཡ་མ་ཐིབས་ནག་ཤད་ཕཊ་ཕཊ་ཛ་ཛ། ཧཱུཾ༷། ཁྲོ་བདག་སྲོག་གཤེད་<milestone unit="line" n="558.3"/>ཤང་ཟེ་ཡང་། །ཟུར་གསུམ་རྩེ་མོར་བྱིན་ཕབ་སྟེ། །མཆིན་པའི་ཕོ་གདུང་རྩ་ལ་གདབ། །བཏབ་པས་མཆིན་ནད་ཁྲག་གི་གསོད། །མ་ས་ལ་ཀྲ་མ་ཧྭ་ར་ཙ་བུ་བེར་དགྲ་བོ་མྱ་ར་ཡ་ཕཊ་ཛུ། ཧཱུཾ༷། ཁྲོ་བདག་སྲོག་གཤེད་ད་<milestone unit="line" n="558.4"/>ཁོད་ཀྱང་། །ཐོགས་མེད་བརྡེག་པར་མངའ་གསོལ་ནས། ཁྲ་ཤ་རྨེན་བུའི་དཀྱིལ་དུ་གདབ། །གཏད་པས་སྦོས་ནད་གྲུམ་བུས་སོད། ཁ་ལ་རུ་རྩེ་ཀ་མ་ལ་ཤན་བུ་ཤག་བུ་ཕཊ་ཛ། ཧཱུཾ༷། བདག་དགྲ་བླའི་རྒྱལ་པོ་ནི་ཁྱོད་<milestone unit="line" n="558.5"/>ནི། །རྩེ་གསུམ་ངར་ཅན་གཟི་བྱིན་བསྐྱེད། །མཚེར་བའི་དབུས་སུ་བཏབ་པས་ཀྱང་། །མཚེར་ནད་ལྐུག་དང་སྨྱོ་འབོག་སོད། །མེ་ཁ་ཁ་མེ་རུ་རྩེ་བག་ཤ་རུ་ཏ་རག་མེ་མུ་རུ་མུ་སྲ ཧཱུཾ༷། གསལ་བའི་སྲོག་བདག་ཉི་ཟླ་<milestone unit="line" n="558.6"/>ཡང་། །ཕུར་པའི་ལྷ་རུ་དབང་བསྐུར་ནས། །རྐང་པའི་མཐིལ་དུ་གདབ་པར་བྱེད། །ཞ་གྲུམ་སྒུར་ནད་འཐེང་གྲུམ་སོད། །བྷ་ལུ་ར་གེ་ར་རཀྟ་མ༷་ས་ཤ་ཁྲག་རྔུབས་རྔུབས་ཛ། ཞེས་ཕུར་པ་བཏབ་ནས་ཐུན་སྔགས་ཀྱིས་<milestone unit="page" n="559"/><milestone unit="line" n="559.1"/>༄༅། །བྲབ། ཐུན་བརྡེག་བརླག་པར་བྱའོ། །ལིང་ཁ་ག་ས་ལ་གཏོར་མར་རྩལ་ལོ། །རི་གསུམ་གྱི་རྩེ་མོར་གཏོར་མ་བསྐྱལ། བཤགས་པ་བྱའོ། །དཀྱིལ་འཁོར་བསྡུ་ལ་ས་བསྲུང་། །དེ་ནས་ལུག་པོའི་སྙིང་<milestone unit="line" n="559.2"/>དར་ཁུང་དུ་བཅུག་ལ་རྟག་ཏུ་མཆོད་བསྐུལ་ན་བསམ་པ་ཐམས་ཅད་འགྲུབ་བོ། །རྟགས་ཀྱང་ཟླ་བ་རེ་རེ་ན་འོང་ངོ་། །གྲུབ་པའི་རྟགས་ནི་སྒྲ་དང་འོད་འབྱུང་། ས་གཡོ། སྤྲིན་གཡོ། ཚུབ་ནག་ཆེན་པོ་འཁྲི་ཞིང་<milestone unit="line" n="559.3"/>འོང་། །མི་དཀར་པོ་མཐོང་ངམ་རྨི། སྤྲིའུ་འམ། ཕག་རྒོད་དམ། བྱ་དཀར་པོ་མཐོང་ཡང་གྲུབ་པའི་རྟགས་སོ། །འདི་ནི་རབ་ཏུ་གསང་བའི་བསྒྲུབ་པ་ཀུན་གྱི་ཐུན་མོང་མ་ཡིན་པ་རྒྱལ་པོ་ཉིད་ཀྱི་ཞལ་དང་འདྲ་བ་ཡིན་<milestone unit="line" n="559.4"/>ནོ། །རབ་ཏུ་གསང་བའི་རྒྱས་བཏབ་བོ། །ཨི་ལི། སྲོག་ལས་ཀྱི་རྒྱལ་བུ་སྲོག་བདག་གསེར་གྱི་ག་ཕུར་ལས། རྒྱལ་པོ་གསང་བར་བསྒྲུབ་པའི་ལེའུ་སྟེ་དྲུག་པའོ།། །།དེ་ནས་ལི་བྱིན་ཧར་གྱིས་དཀར་པོ་རྣམ་པ་<milestone unit="line" n="559.5"/>གསུམ་གྱི་ཆོ་ག་འདི་གསུངས་སོ། །ཧཱུཾ༷། དཀར་པོ་ཤེལ་ལྡན་དམ་པ་འདི། །བསྐང་ངོ་རྒྱལ་པོའི་ཐུགས་དམ་བསྐང་། ཁུ་མཆོག་ཤེལ་ལྡན་དཀར་པོ་འདི། །ཕ་ནི་རྒྱ་རྗེ་རུ་རྩེ་དང་། །མ་ནི་འདའ་སྟེ་རུ་རྩེ་དཀར་<milestone unit="line" n="559.6"/>གཉིས། །འཚོས་ཤིང་ཡིད་ཀྱི་སྤྲུལ་པ་ལས། །དུང་གི་སྒོང་ང་གཅིག་ཏུ་འབྱུང་། །དེ་ལོ་གཅིག་ཁྱོད་སྐོར་ལོན་པ་ལས། ཁ་རོ་མ་རྡོལ་ཞབས་སུ་ལུག །ལུག་ཅེས་དང་པོ་དེ་ལ་བཏགས། །རྭ་གཉིས་གྱེན་དུ་འཁྱིལ་བ་<milestone unit="page" n="560"/><milestone unit="line" n="560.1"/>ཡིས། །གནམ་ལྷ་དཀར་པོ་གྱེན་དུ་འདེགས། །མིག་གཉིས་འཕྲེད་ལ་རིག་རིག་ལྟ། །མ་རིག་མུན་པའི་སྐོན་ལ་ལྷ། །ཐམས་ཅད་གསལ་བར་སྒོ་འབྱེད་དོ། །རྣ་བའི་དབང་པོ་ཀྲོང་ངེ་ཀྲོང་། །སྒྲ་རྣམས་དག་ལ་རབ་ཏུ་<milestone unit="line" n="560.2"/>ཉན། ཁ་མ་རོ་ལ་ལྕེ་འཇིབ་པ། །རོ་མཆོག་བརྒྱ་ལྡན་གསང་བའི་དབྱིངས། །སྣ་ཡི་དབང་པོ་དྲི་ལ་སྣོམ། །ལྕགས་ཀྱི་མིག་བཞི་ས་ལ་འཐིག །བདུད་བཞི་མ་ལུས་ཟིལ་གྱིས་གནོན། །སྐྲུ་ནི་དུང་ལོ་འཁྲིག་པ་<milestone unit="line" n="560.3"/>ཡིས། །སེམས་ཅན་ཀུན་གྱི་གསོས་སུ་ཆེ། །དྲོད་དང་དབང་པོ་འཁོར་བཅས་པས། །ལྷ་སྲིན་སྡེ་བརྒྱད་དགེས་པ་སྐོང་། །ནང་ཆ་རྒྱུ་མ་གཉེ་མ་ཚིལ། ཁྲ་ཁྲག་ཆུ་རྒྱུད་མང་པོ་མཚན་དང་བཅས། །མཆིན་པ་མཁྲིས་པ་གློ་<milestone unit="line" n="560.4"/>བ་སྙིང་། །མཁལ་མ་གྲོད་པ་ཕོ་བ་དང་། །སུལ་མངའ་རྗི་ཤ་ཤན་ཤན་རྣམས། །སྲོག་བདག་མ་ལུས་འཁོར་དང་བཅས། ཁྱེད་ཀྱི་དགོངས་པ་བདག་སྐོངས་ཤིང་། །བདག་གི་དབྱར་དམ་སོ་སོར་གསོལ། །བདག་ནི་<milestone unit="line" n="560.5"/>དང་པོར་དམ་བཅས་ནས། །དིང་འདིར་འདུས་པ་ཕན་ཆད་ནས། ཁྱེད་ཀྱི་ཐུགས་དང་འགལ་བ་རྣམས། །དཀར་པོ་བྱ་གག་དམ་པ་འདིས། །བསྐང་པོ་རྒྱལ་པོའི་ཐུགས་དམ་བསྐང་། །མཆོད་དོ་ལི་བྱིན་ཧར་ལ་<milestone unit="line" n="560.6"/>མཆོད། །དཀར་པོ་བྱ་གག་རྗེས་ཤུལ་དང་། །ཚེ་སུན་ནེ་ཚོ་རྗེན་བློ་ཁྲག་རྣམས། ཁུ་ལེ་ཤོད་ལ་སོགས་པ་ཡིས། །སྲོག་བདག་བརྒྱད་ཀྱི་ཐུགས་དམ་བསྐང་། །བསྐང་བས་གིང་གི་དབྱར་དམ་སོབས། །དིང་ནས་བསམ་<milestone unit="page" n="561"/><milestone unit="line" n="561.1"/>༄༅། །པ་མ་གྲུབ་པར། ཁྱོད་ལ་བཏས་འཇུག་འབེན་དུ་འཆས། །ནམ་ཞིག་རྟགས་ཐོན་བསམ་པ་གྲུབ། །དེ་དུས་ཁྱོད་ལ་གཏང་རག་གཏང་། །ཕུལ་བ་ཙམ་གྱིས་བསམ་པ་འགྲུབ། །བདག་ནི་ཐབས་མཁས་<milestone unit="line" n="561.2"/>སྐྱེས་བུ་དེ། ཁྱེད་ཀྱི་དགོངས་པ་བདག་སྒྲུབ་ཕྱིར། ཁྱེད་ཀྱིས་བདག་ཕན་པའི་སྐྱབས་དང་གྲོགས་མཛོད་ཅིག །ཧཱུཾ༷། ཐབས་ལ་མཁས་པའི་རྣམ་འབྱོར་བདག །མཐུ་རྩལ་ལྡན་པའི་སྲོག་བདག་ཁྱོད། །ཐུགས་དང་འཐད་<milestone unit="line" n="561.3"/>པའི་མཁའ་ལྡིང་འདིས། །བསྐང་ངོ་བསྐང་ངོ་ཐུགས་དམ་བསྐང་། །བསྐང་བས་དངོས་གྲུབ་བདག་ལ་སྩོལ། །བྱ་ཡི་ཕ་སྨོས་པ། གསེར་གྱི་བྱ་ཕོ་ཐང་དེ་དར་བ་ལགས། །བྱ་ཡི་མ་སྨོས་བས། གཡུའི་བྱ་མོ་གུང་མོ་རོན་<milestone unit="line" n="561.4"/>ཏེར་བཤོས། །སྒོ་ང་གསུམ་དུ་བྱུང་། །བསེ་སྒོང་ཁྲ་བོ་དེ། །དམའ་ཡང་མི་དམའ་སྟེ། །བར་སྣང་ཁམས་སུ་རྡོལ། ཁྲ་ཟན་མཆུ་གུག་བྱུང་། །ཟངས་སྒོང་དམར་པོ་སྟེ། །མཐོ་ཡང་མི་མཐོ་སྟེ། །རྒྱ་མཚོའི་གཏིང་<milestone unit="line" n="561.5"/>དུ་རྡོལ། །འདམ་ཟན་མཆུ་ལེབ་བྱུང་། །དུང་སྒོང་དཀར་པོ་ནི། །མི་མཐོ་མི་དམའ་སྟེ། །རི་རབ་ཁ་ལ་རྡོལ། །སྒུམ་ཐུན་མཆུ་ཟླུམ་བྱུང་། །སྒུམ་ཐུན་རྒྱ་མ་སྟེ། །མི་དང་ཆད་མ་བྱས། །བདུད་བཙན་དམུ་ཡིས་<milestone unit="line" n="561.6"/>བསྐོར། །བར་སྣང་འཕྱོས་ཏེ་སོང་། །བར་སྣང་མི་བུ་རིགས་བརྒྱ་ལ། །རེས་ཕན་རེས་མི་ཕན། །དེ་ཡི་ནང་གཤེད་ནས། །ཟེ་བཟངས་བྱ་ཡི་རིགས། །རག་པ་གསལ་གདངས་པས། །ཉིན་མཚན་ཤན་ཡང་<milestone unit="page" n="562"/><milestone unit="line" n="562.1"/>འབྱེད། །དབྱར་དགུན་དྲོད་ཀྱང་འཛིན། །དེར་མི་དང་ཆད་དོན་བྱས། །མི་ཡིས་བྱ་གསོལ་ལ། །བྱ་ཡི་གླུད་དུ་ཆད། དེ་ཡི་ནང་ཤེད་ན། །བྱད་དཀར་ཟ་གཡག་འདི། །རིན་ཆེན་དུང་གི་ཁ་དོག་འདི། །དང་པོ་རྒྱལ་པོ་<milestone unit="line" n="562.2"/>ཤེལ་གེ་ཡི། །རྟགས་དང་མཚན་མས་བཏབ་པ་ཡིས། །ཟངས་ཀྱི་གཙུག་ཕུད་དོན་ཤལ་འདི། །རྒྱལ་པོ་སྲོག་བདག་འཁོར་དང་བཅས། །བསྐང་ན་དགྱེས་པའི་རྒྱན་ཆ་ཡིན། །བྱའི་མིག་མས་ཡར་བཀབ་པ་ནི། །སྲིད་པ་<milestone unit="line" n="562.3"/>མས་ནས་ཆགས་པ་ཡིན། །བྱ་མིག་དམར་ལ་གདངས་པ་ནི། །སྐྱེ་འགྲོ་ཁྲག་གིས་སྐྱེད་པ་ཡིན། །བྱ་ལུས་བུམ་པར་འདུག་པ་ནི། །རི་རབ་ལུས་ལ་རྫོགས་པ་ཡིན། །འཇུག་མ་རྒྱ་ཟོར་བཀུག་པ་ནི། །དཔག་བསམ་ལྗོན་<milestone unit="line" n="562.4"/>ཤིང་ཡལ་ག་ཡིན། །སྐྲུ་གཞན་དཀར་ལ་གཉན་པ་ནི། །སྲོག་བདག་ཐུགས་ནི་མར་ལྟར་འཔ །བྱ་མཆུ་སེར་ལ་གུག་པ་ནི། །བསྐང་ནི་གསེར་དུ་འགྱུར་པའི་དོན་། །རྒྱལ་པོ་རྒྱུ་བའི་དུས་སུ། །སྒྲ་སྙན་ལྟོང་<milestone unit="line" n="562.5"/>ལྟོང་སྒྲོགས་པ་ནི། །མིང་དང་སྲོག་དང་བདག་སྐད་སྦྱོར་ཡིན། །དེ་འདྲའི་མཁའ་ལྡིང་དུང་མདོག་འདི། །རྟ་རུ་འཛུགས་སོ་འབེན་དུ་འཆའ། །སྐུ་ལ་བསྐང་ངོ་ཐུགས་ལ་མཉེས། །རྒྱལ་པོ་ཆེན་པོ་ལི་བྱིན་ཧར། །ཐུགས་<milestone unit="line" n="562.6"/>དམ་བསྐང་ངོ་དགྱེས་པར་རྟོགས། །བདག་ཅག་བསམ་པ་མཐར་ཕྱིར་མཛོད། །ཧཱུཾ༷། སངས་རྒྱས་བསྟན་པ་བསྲུང་བའི་ཕྱིར། །མཚན་ལྡན་ཤེལ་མདོག་ར་དཀར་འདིས། །རྒྱལ་པོ་སྲོག་བདག་ལི་བྱིན་ཧར། །ཐུགས་<milestone unit="page" n="563"/><milestone unit="line" n="563.1"/>༄༅། །འཐད་འབུལ་ལོ་བཞེས་སུ་གསོལ། །པ་ནི་ཤན་དར་རུ་རིངས་དང་། །མ་ནི་སྐྱིན་མ་འགྲམ་རིངས་བཤོས། །རིའུ་ནི་སྲིན་རེ་ཁམ་པོ་དང་། །གཉའ་རེའུ་ལྡན་མར་གཉིས་སུ་བྱུང་། །མིང་སྲིང་གཉིས་ཤིག་<milestone unit="line" n="563.2"/>འཚོས་པ་ལས། །བུ་ནི་གནམ་རུ་དཀར་པོ་སྐྱེས། །མི་ཡི་གླུད་དང་ཁམས་སུ་བཀབ། །རས་ཀྱང་ཁས་བླངས་དམ་བཅས་སོ། །ར་ལུས་དཀར་ལ་གཏང་བ་ནི། །རྒྱལ་པོའི་ཐུགས་ལ་སྐྱེ་འཆི་མེད། །མི་འགྱུར་བརྟག་པས་<milestone unit="line" n="563.3"/>སྐྱོན་དང་བྲལ། །རུ་གཉིས་དཀར་ལ་ལྡེམ་པ་ལ། །དར་ཚོན་སྣ་ལྔས་བརྒྱན་པ་ནི། །རྒྱལ་པོའི་རུ་མཚོན་ཡིན་པར་ཤེས། ཁ་ན་བླ་སྒྲ་དྲག་པོར་སྒྲོགས། །རྒྱལ་པོ་དྲག་ཏུ་ཁྲོས་ནས་ཀྱང་། །དོན་སྙིང་པར་གྱིས་འདེབས་<milestone unit="line" n="563.4"/>པའི་རྟགས། །ལྕགས་ཀྱི་རྨིག་པ་ཚེ་ཚེ་བཞི། །ཕྱོགས་བཞིར་རྒྱལ་པོས་མངགས་པའི་རྟགས། །སྤུ་ཉག་རྩུབ་ལ་རིང་བ་ནི། །རྒྱལ་པོ་བཀའ་འཁོར་ལས་ལ་འགྱིང་། །རྐོག་ཚར་བུངས་དང་ལྡན་པ་ནི། །ཐབས་ཀྱིས་འགྲོ་<milestone unit="line" n="563.5"/>བ་འདུལ་བའི་རྟགས། ཁྲ་ཚིལ་མཚམས་སུ་ཆེ་བ་ནི། །འཁོར་རྣམས་འབངས་སུ་འཁོལ་བའི་རྟགས། །སྐྱེ་ན་གསེར་གྱི་དྲིལ་ཆུང་འཁྲོལ། །ལྷ་སྲིན་སྡེ་བརྒྱད་མཆོད་པའི་རྟགས། །སོ་སྒྲ་ཁྲིག་ཁྲིག་འཁྲིགས་པ་<milestone unit="line" n="563.6"/>ནི། །དགྲ་བོ་ཞེ་ལ་གནོན་པའི་རྟགས། །གཡས་དང་གཡོན་དུ་སྣོམ་བྱེད་ཅིང་། །ཕྲི་སྒྲ་དྲག་ཏུ་སྒྲོགས་པ་ནི། །བསེ་ཡི་མཆི་མ་སྒྱུགས་པར་རྒྱུག །དྲག་ཏུ་ཁ་ནས་སླེ་སྒྲོགས་པས། ཁྲ་ནི་ཁྲག་དང་བསྲེས་ནས་<milestone unit="page" n="564"/><milestone unit="line" n="564.1"/>གསོལ། །བསྐང་ངོ་རྒྱལ་པོའི་ཐུགས་དམ་བསྐང་། །མཆོད་དོ་སྲོག་བདག་དགྱེས་པར་སྐོངས། །མངའ་བདག་འཁོར་དང་བཅས་པ་རྣམས། །ཐུགས་ཀྱི་དགེས་པ་བདག་སྐོང་གིས། །བདག་གི་དགྲ་བོ་རྩད་ནས་<milestone unit="line" n="564.2"/>ཆོད། །རྟ་རུ་འཛུགས་སོ་འབེན་དུ་འཆའ། །དམ་ལས་མ་འདའ་འཕྲིན་ལས་མཛོད། །ས་མ་ཡ་ཞེས་དམ་བཅའ་འོ། །སྲོག་ལས་ཀྱི་རྒྱལ་བུ་སྲོག་བདག་གསེར་གྱི་ག་པུར་ལས། དཀར་པོ་རྣམ་གསུམ་གྱི་ཆོ་གའི་ལེའུ་སྟེ་<milestone unit="line" n="564.3"/>བདུན་པའོ།། །།དེ་ནས་སྲོག་བདག་ཆེན་པོས་གཞན་ལ་ཕན་པར་བྱ་བ་དང་། །སྲིའུ་གསོ་བ་དང་། གཞན་གུས་པ་འདུད་ན་གཅོད་པ་འཕྲོ་གཅད་པའི་ཐབས་རྣམས་གཅིག་ཏུ་དྲིལ་ཏེ་གསུངས་པ། མཆོད་པ་དང་།<milestone unit="line" n="564.4"/>གཏོར་མ་དང་། ཡ་སྟགས་རྣམས་ཕྱིའི་བསྒྲུབ་པ་དང་མཐུན་པར་བཤམས། དེའི་སྟེང་དུ་ཟན་སྙིམ་པ་ཙམ་ཅིག་ལ་རི་རབ་ཀྱི་གཟུགས་བྱས་ཏེ། ཕྱོགས་བཞི་དབུས་དང་ལྔར་མེ་མར་ལྔ་བཏང་ལ་ཐོག་ནས་ཟ་འོག་གི་<milestone unit="line" n="564.5"/>གུར་དབུབ། འོག་ནས་ཤིང་ལ་གཟིངས་བྱས་ཏེ། །དེར་བཙུགས་ནས་ཐ་མར་ཆུ་ཤར་དུ་འབབ་པར་བསྐྱལ་ལ་གཏང་ངོ་། །དང་པོར་འཕགས་པ་ལ་མཆོད་པ་དབུལ། དེ་ནས་སྔགས་པས་ཐོད་དཀར་པོ་བཅིངས་ལ་<milestone unit="line" n="564.6"/>བེར་རམ་གོས་སུ་དཀར་པོ་གོན་ལ་འདི་སྐད་དོ། །ནམ་མཁའ་ནི་འཕངས་རེ་མཐོ། །ས་གཞི་ནི་རྒྱ་རེ་ཆེ། །རི་རབ་རི་ལྷུན་རེ་སྡུག །རྩི་ཤིང་ནི་གྲངས་རེ་མང་། །ཕྱོགས་ཕྱོགས་ནི་ཕ་གི་ནི། །ཉི་ཟླ་འཆར་བའི་འོག་ཤེད་<milestone unit="page" n="565"/><milestone unit="line" n="565.1"/>༄༅། །ན། །མཁར་ཅིག་གནམ་དུ་ཟངས་སེ་ཟངས། །དུང་མཁར་དཀར་པོ་ཟངས་སེ་ཟངས། །ལོགས་བཞི་ནི་བསེ་ལ་བགྱིས། །འགྲམ་བཞི་ནི་ལྕགས་ལ་བགྱིས། །ཟུར་བཞི་ནི་མཆོང་ལས་བགྱིས། །སྒོ་བཞི་<milestone unit="line" n="565.2"/>ནི་གསེར་ལས་བགྱིས། །ཀ་བ་བཞི་ནི་གསེར་ལས་བྱས། །གདུང་བཞི་ནི་གསེར་ལས་བྱས། ཁ་བད་ནི་གཡུ་ལས་བྱས། །རིན་པོ་ཆེ་ཡི་དྲལ་ཅམ་ཅན། །ཉི་ཟླ་འབར་བའི་མཐོང་ཁུང་ཅན། །དེ་འདྲའི་མཁར་གྱི་ནང་<milestone unit="line" n="565.3"/>ཤེད་ན། ཁྲི་ཅིག་གནམ་དུ་ཟངས་སེ་སངས། །དེ་ཡི་ནི་ཐོག་ཤེད་ན། །སྟན་ཅིག་ནེམས་སེ་ནེམས། །ཟབ་སྟན་ཁྲ་བོ་ནེམས་སེ་ནེམས། །དེ་ཡི་ནི་ཐོག་ཤེད་ན། །རྟ་ཅིག་ནི་རྒྱུས་དང་བྲེངས་སེ་བྲེངས། །རང་དཀར་ཞུར་<milestone unit="line" n="565.4"/>པོ་དཀྱུས་དང་བྲེང་ངེ་བྲེང་། དེ་ཡི་སྟེང་ཤེད་ན། རྡུལ་སྟན་དཀར་པོ་སྟབ། རྟ་སྒ་ནི་ཝངས་སེ་ཝངས། །མི་པོ་དཀར་པོ་ལས། །གཡུ་ཡི་སྨིན་མ་ཅན། །བསེ་ཡི་སེན་མོ་ཅན། །མཚལ་གྱི་ཐིག་ལེ་ཅན། །དུང་གི་སོ་ཐབས་<milestone unit="line" n="565.5"/>ཅན། །སྐུ་ལ་ནི་ཅི་གསོལ་ན། །དར་དཀར་ནི་རལ་ཀ་གསོལ། །དབུ་ལ་ནི་ཅི་བཅིངས་ན། །ཇི་གདན་ནི་ཇི་ཐོད་བཅིངས། །སྟག་རལ་ནི་གཡས་ན་ནི། །བཀྲ་དང་ནི་ལམ་མེ་མམ། །གཟིག་ཤུགས་ནི་གཡོན་ན་<milestone unit="line" n="565.6"/>འཁྱུག །འཁྱུག་པའི་འོད་འབར་ལམ། །འཕྱོག་མ་དང་ནི་གཡས་པ་ནི། །དུང་གི་སྤ་ལྕག་ལ། །གཡུ་ཡི་ནི་ལྕགས་འབྲས་བཏགས། །གནམ་ལ་ནི་བསྐོར་བསྐོར་ནས། །ས་ལ་ནི་བརྡེབ་པར་བྱེད། །གནམ་ལ་ནི་འཕྱར་<milestone unit="page" n="566"/><milestone unit="line" n="566.1"/>ཡང་འཕྱར། །འཕྱོག་མ་ནི་གཡོན་པ་ནི། །ས་ལ་ནི་བཤལ་ཡང་བཤལ། །ཆེད་བག་ནི་ཆེད་བྷ་ན། །དྲག་ཏུ་ནི་ཁྲོས་པའི་ཚེ། །ལྕགས་ཀྱི་མི་བོ་ཆེན་པོ་ལ། །སྐུ་ལ་ནི་ཅི་གསོལ་ན། །རྒྱ་བྱེ་སྟོད་ཀྱི་སླག་པ་ལ། །འབུ་བྱིའུ་<milestone unit="line" n="566.2"/>སྨད་ཀྱི་ཤམ་བུ་བཏགས། །སྐུ་ནི་རིངས་ལ་བསྣམས། །དབུ་ལ་རྨོག་མོ་གཟའ་རིངས་མནབས། །ཕྱག་ཆ་ནི་གཡས་པས་ནི། །ལྕགས་ཀྱི་ཟངས་གྲི་རྣོན་པོ་བརྣམས། །དགྲ་བོའི་སྲོག་རྩ་དམར་པོ་ཆོད། །གཡོན་ན་<milestone unit="line" n="566.3"/>ལྕགས་ཀྱི་རྔེའུ་ཆུང་བརྡུང་། །བདུད་བཙན་ཐམས་ཅད་ཕོ་ཉར་འགྱེད། །མཆོད་དོ་བདག་ཀྱང་ཆང་གིས་མཆོད། །བསྐང་ངོ་བདག་ཀྱང་གསེར་གྱིས་བསྐང་། །དེ་འཁོར་གནས་པའི་རྒྱལ་པོ་ནི། ཁུ་ལེ་ཤོད་ཀྱི་ལག་དགུ་<milestone unit="line" n="566.4"/>དང་། །ཨག་གེ་དང་ནི་ཨུག་གེ་དང་། །ཏྲང་ཟེ་དང་ནི་ཤང་ཟེ་དང་། །ད་ཁོད་དང་ནི་ནི་ཁོད་དང་། །ཉི་ཟླ་ལ་སོགས་འཁོར་དང་བཅས། །མདུན་ན་ཁྱི་སྤྱང་ཞུདས་སེ་ཞུངས། །ལོག་ན་ཤ་རྐྱང་སི་ལི་ལི། །རྒྱབ་ན་སྤྲ་སྤྲེ་<milestone unit="line" n="566.5"/>འདུ་རུ་སྲ །སྟེང་ནས་དར་དཀར་ལིང་ངེ་ལིང་། །མཆོད་དོ་ནི་ཆང་གིས་མཆོད། །བསྐང་ངོ་ནི་གསེར་གྱི་བསྐང་། །མཆོད་དོ་བསྐང་ངོ་དཔོན་དང་གཡོག །བདག་དང་ཡོན་བདག་འཁོར་བཅས་ལ། །དམངས་པོ་བུ་མེད་<milestone unit="line" n="566.6"/>བུ་སྩོལ་ཅིག །དབུལ་པོ་ནོར་མེད་ནོར་སྩོལ་ཅིག །སྐྲ་ལོ་གཡུ་མེད་གཡུ་ཐོག་ཅིག །ནོར་སྲིད་ཐམས་ཅད་འཕེལ་བར་མཇོད། །རྒྱལ་པོའི་སྐུ་ནི་རིན་ཆེན་སྐུ། །རིན་ཆེན་སྐུས་ནི་དགོས་འདོད་སྐོངས། །རྒྱལ་པོའི་ཐུགས་<milestone unit="page" n="567"/><milestone unit="line" n="567.1"/>༄༅། །ནི་མར་ཁུའི་ཐུགས། །མར་ཁུའི་ཐུགས་ཀྱིས་བསམ་པ་བསྒྲུབ། །རྟ་རུ་རྟེན་ནོ་དཔལ་དུ་མཆོད། །གཡུ་རུ་འདོགས་སོ་དུང་དུ་འབུད། །དར་དུ་འཕྱར་རོ་མགོན་སྐྱབས་འཆོལ། །གནོད་པའི་བསམ་སྦྱོར་མ་<milestone unit="line" n="567.2"/>མཛད་པར། །བདག་ཅག་བསམ་པ་མཐར་ཕྱིན་མཛོད། །དག་པར་བཤམས་པར་ས་ངས་དང་། །གསལ་བར་བཤམས་པའི་མེ་མར་དང་། །གསེར་རྒོད་གཡུ་རྒོད་ཉ་ཤ་དང་། །རྒྱལ་པོའི་མངའ་ཐང་སྐྱེམས་ཕུད་<milestone unit="line" n="567.3"/>དང་། །ཐུགས་རྣམས་འཇུ་བའི་མར་ཁུ་དང་། །ཀླུ་མཆོད་མཆེད་དང་ཉུངས་ཀར་སྔོ། །བསམ་པ་སྒྲུབས་ཤིག་ལི་བྱིན་ཧར། །སྲིའུ་གསོས་ལ་བུ་ཚ་སྤེལ་། །ནོར་ཕྱུག་འབྲུ་རྣམས་རྒྱས་པར་མཛོད། །ཉི་སྤང་སད་དང་ཟླ་<milestone unit="line" n="567.4"/>སྤང་སད། ཁྲེལ་སྤང་སད་དང་མཧྭ་རྭ་ཛ། ལི་བྱིན་ཧ་ར་མ་ཧྭ་ཤན་ཏིང་གྲྭ་ཧྭ། ཞེས་ཅི་བཅོལ་བ་ཐམས་ཅད་བསམ་པ་མཐར་ཕྱིན་པར་འགྱུར་རོ། །ཡས་ཐགས་གོང་མ་བཞིན་དུ་གཏང་། བསྐལ་ཚིག་ཡང་གོང་མ་<milestone unit="line" n="567.5"/>གཏང་། །དཀར་པོ་གང་ཡང་རུང་བ་ཅིག་རྟར་བཟུགས། བསམ་པ་གྲུབ་ནས་གཏང་རག་དབུལ་བར་བྱའོ། །སྲོག་ལས་ཀྱི་རྒྱལ་བུ་སྲོག་བདག་གསེར་གྱི་ག་ཕུར་ལས། སེམས་ཅན་ལ་ཕན་པར་བྱ་བའི་ལེའུ་སྟེ་བརྒྱད་<milestone unit="line" n="567.6"/>པའོ།། །།དེ་ནས་སྲོག་བདག་ཆེན་པོ་ལི་བྱིན་ཧ་ར་ཡིས་ཐུགས་རབ་ཏུ་གསང་བའི་རྒྱུད་འདི་བཅངས་པའི་ཡོན་ཏན་དང་། མ་བཅངས་པའི་སྐྱོན་དང་། དབྱས་ཤིང་སྐུར་པ་བཏབ་པའི་ཉེས་དམིགས་རྣམ་གྲངས་འདི་<milestone unit="page" n="568"/><milestone unit="line" n="568.1"/>གསུངས་སོ། །ས་གནས་བྱང་ཆུབ་སེམས་དཔའ་མཆོག །འགྲོ་བ་འདུལ་ཕྱིར་སྲོག་བདག་གཟུགས། །ལྷ་སྲིན་སྡེ་བརྒྱད་ཀུན་གྱི་གཙོ། །རྒྱལ་པོའི་རྒྱལ་པོ་ལི་བྱིན་ཧར། །ང་ཉིད་ཀྱིས་ནི་བསྟན་པའི་རྒྱུད། །བསྟན་པ་<milestone unit="line" n="568.2"/>བསྲུང་ཕྱིར་ངས་གསུངས་ཏེ། །འདི་ནི་དཔག་བསམ་ཤིང་བུ་འམ། །ཡང་ན་ཡིད་བཞིན་ནོར་བུ་འདྲ། །སེམས་ཅན་ཀུན་གྱི་བསམ་པ་འགྲུབ། །ཡིད་ལ་ཇི་ལྟར་འདོད་པའོ། །འདི་དེ་རྟག་ཏུ་སུ་འཛིན་པ། །རྒྱལ་པོ་བས་<milestone unit="line" n="568.3"/>ཀྱང་མངའ་ཆེ་སྟེ། །ལོངས་སྤྱོད་ཐམས་ཅད་རྒྱས་པ་ནི། །འཁོར་ལོ་སྒྱུར་བའི་རྒྱལ་པོ་འདྲ། །འདི་དེ་འཛིན་པར་སུ་བྱེད་པ། །རྟ་དང་བ་གླང་ར་དང་ལུག །རྐང་འགྲོས་རྣམས་ནི་རབ་ཏུ་འཕེལ། །བང་མཛོད་རྣམས་ནི་དེ་<milestone unit="line" n="568.4"/>བཞིན་རྒྱས། །འདི་ལ་རྟག་ཏུ་མོས་པ་ནི། །རྒྱལ་པོ་ང་ཡི་སྲས་ཡིན་ལ། །ང་ཡང་རྟག་ཏུ་དེ་ལ་སེམས། །དེ་ནི་རིགས་དང་བརྒྱུད་འཕེལ་ཏེ། ཤེ་ན་བུ་སྐྲུན་དྲུག་གམ་བདུན། །ཡང་ན་བརྒྱད་ཀྱིས་བདུར་འགྱུར་ཏེ། །དེ་<milestone unit="line" n="568.5"/>ལས་ཉུངས་པར་མི་འགྱུར་རོ། །དེ་ཡི་དབང་བཙན་མཆུ་ཆེ་སྟེ། །དགྲ་བོ་བརྒྱ་འམ་སྟོང་ཡང་རུང་། །དེ་དག་མ་ལུས་ཐམས་ཅད་ཀུན། །དུས་བཏབ་དུས་ལས་མི་ཡོལ་བར། །བསད་ནས་བདག་ཉིད་རྒྱལ་བར་<milestone unit="line" n="568.6"/>འགྱུར། །བདེ་ནི་ཚེ་རིང་ལོ་བརྒྱ་ཐུབ། །ཡང་ན་བརྒྱད་ཅུ་ཐུབ་པར་ངེས བསམ་པ་ཐམས་ཅད་འགྲུབ་པར་འགྱུར། །ང་ཡི་བསྟན་པའི་རྒྱུད་འདི་ནི། །སུ་ཞིག་འཛིན་པར་མི་འཚལ་ལ། །དཔྱས་ཤིང་མི་གུས་མི་འཛིན་<milestone unit="page" n="569"/><milestone unit="line" n="569.1"/>༄༅། །པ། །འདི་འདྲ་སྤྱོད་པར་མི་བྱེད་པ། །དེ་ནི་རབ་ཏུ་སྡུག་བསྔལ་འགྱུར། །དེ་ཡི་ལུས་ལ་མཛེ་ནད་དང་། ཁུ་བ་གཡན་པ་འབྲས་དང་ཕོལ། །སྨྱོ་འབོག་གཟེར་ནད་དྲག་པོས་འཆི། །དེ་ནི་རབ་ཏུ་ཚེ་ཐུང་<milestone unit="line" n="569.2"/>འགྱུར། །བསམ་པ་ཐམས་ཅད་མི་འགྲུབ་སྟེ། །དཔེར་ན་རྫ་སོ་མ་གཏང་བ། །བླུག་མ་ཐག་ཏུ་འཇིག་དང་མཚུངས། །དེ་བཞིན་རྐང་འགྲོས་རྣམས་དང་ནི། །འཆི་འམ་ཡང་ན་སྟོར་བ་འམ། །ཡང་ན་དགྲ་རྐུན་དག་གིས་<milestone unit="line" n="569.3"/>འཕྲོག །འབྲུ་ཟན་བང་མཛོད་ཅི་ཡོད་པ། །དེ་བཞིན་ཡང་ན་མེ་ཡིས་འཚིག །ཞིང་ཡང་སད་དང་སེར་བ་ཤྭས། །ས་གཞིར་བཅས་ནས་བརླག་པར་འགྱུར། །རབས་ཆད་བུ་ཚ་ཚམས་ཤིང་འཆི། །འཇིག་རྟེན་པ་རྣམས་<milestone unit="line" n="569.4"/>དཔྱས་པར་འགྱུར། །འགྲོན་དང་བྱེས་སུ་འགྲོ་ན་ཡང་། །དོན་རྣམས་མི་འགྲུབ་དགྲ་ཡིས་འཇོམས། །ན་ཚ་དྲག་པོས་འདེབས་པར་བྱེད། །དེ་ལ་མཐུ་དང་དབང་མེད་དེ། །དགྲ་རྣམས་ཀྱིས་ནི་ཧལ་རྒད་བྱེད། ཁ་ཚོས་<milestone unit="line" n="569.5"/>སྡིག་པ་སྔངས་ན་ཡང་། །ཕ་རོལ་འཇིགས་པར་མི་འགྱུར་ཏེ། །དཔེ་ཟླ་དེད་ཅིང་ངན་དམིགས་འདྲེན། །ཐ་མར་སྲོག་གི་བར་ཆད་བྱེད། །དེ་ལ་སོགས་པའི་སྡུག་བསྔལ་རྣམས། །སྤངས་ཀྱིས་མི་སྤོངས་མཐའ་དག་<milestone unit="line" n="569.6"/>འབྱུང་། །དེ་བས་རྒྱུད་ཀྱི་སྙིང་པོ་འདི། །དུས་ངན་ཐ་མ་ནམ་ཞིག་ན། །སངས་རྒྱས་བསྟན་པ་དར་རྒྱས་ཀྱང་། །སྐྱེ་བོ་བདེན་པས་མི་འདུལ་ཏེ། །ཆོས་ཉིད་བདེན་པ་མི་ཉན་ཚེ། །དེ་ཚེ་རྒྱུད་འདི་སྤྱད་པར་བྱ། །འཇིག་<milestone unit="page" n="570"/><milestone unit="line" n="570.1"/>རྟེན་འདས་དང་འཇིག་རྟེན་པའི། །བསྒྲུབ་པ་མང་དུ་སྤྱད་ན་ཡང་། །མཐུ་མེད་སྐྱེ་བོས་དཔྱས་གྱུར་ཏེ། །དེའི་ཚེ་རྒྱུད་འདི་སྤྱད་པར་བྱ། །ལྔ་བརྒྱ་དུས་ཀྱི་སྙིགས་མ་ལ། །སེམས་ཅན་བསོད་ནམས་མར་འགྲིབ་སྟེ། །བན་<milestone unit="line" n="570.2"/>དྷི་ནང་འཐབ་མཐུ་འགྲན་བྱེད། །གཅིག་ལ་གཅིག་སྨོད་དཔྱས་འཕྲན་བྱེད། །གཅིག་དགྲ་གཅིག་གི་སྒོང་བྱེད་དུས། །དེ་ཚེ་ང་ཡི་རྒྱུད་འདི་འབྱུང་། །ཞེས་རྒྱལ་པོ་ལི་བྱིན་ཧ་ར་ཉིད་ཀྱིས་གསུངས་སོ། །སྲོག་ལས་ཀྱི་<milestone unit="line" n="570.3"/>རྒྱལ་བུ་སྲོག་བདག་གསེར་གྱི་ག་ཕུར་ལས། རྒྱུད་བཅངས་པའི་ཕན་ཡོན་དང་། མ་བཅངས་ཤིང་སྨད་པའི་སྐྱོན་དང་། དུས་ནམ་འབྱུང་བའི་ལེའུ་སྟེ་དགུ་པའོ།། །།སྲོག་ལས་ཀྱི་རྒྱལ་བུ་སྲོག་བདག་གསེར་གྱི་ག་<milestone unit="line" n="570.4"/>ཕུར་ཞེས་བྱ་བ་གནོད་སྤྱིན་གྱི་རྒྱུད་ཀྱི་རྒྱལ་པོ་ཆེན་པོའི་རྒྱུད་རྫོགས་སོ།། །། ༄༅། །རྒྱ་གར་སྐད་དུ། ལྭ་ཀྟ་སརྦ་རྭ་ཛ་ཧ་ལ་ཛ་ལེ་ཙིཀྟ་གུ་རྒྱ་ཏནྟྲ། བོད་སྐད་དུ། གནོད་</p></div1>
        </body>
    </text>
</TEI.2>