<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0106-text.xml">
    <teiHeader lang="tib">
        <fileDesc>
            <titleStmt>
                <title><!--rnam par bgrang ba'i mdo/-->རྣམ་པར་བགྲང་བའི་མདོ།</title>
            </titleStmt>
            <publicationStmt lang="eng">
                <idno type="thdl">ngb-pt-0106-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=251.1; end=258.1--><milestone unit="page" n="251"/><milestone unit="line" n="251.1"/>༄༅། །སོ། །དེ་ནས་སེམས་དཔའ་རྡོ་རྗེ་དེས། །ཆོས་ཐམས་ཅད་རྩ་བ་གཅིག་པའི་མདོ་དང་འགྲེལ་པ་འདི་གསུངས་སོ། །ཆོས་ཀུན་རྩ་བ་གཅིག་པ་འདི་ལྟ་སྟེ། །ཆོས་ཉིད་སེམས་ཉིད་གཅིག་ཏུ་བསྟན་པ་<milestone unit="line" n="251.2"/>ལ། །གྲངས་དང་རྣམ་པ་ཡོད་ཀྱིས་བགྲང་དུ་མེད། །མ་བཅོས་རྟོགས་པའི་རྣལ་འབྱོར་པ། །ཏི་བྱ་ནམ་མཁའི་ལམ་ལ་མཁས་པ་བཞིན། །མི་རྟོག་ནམ་མཁའ་ལྟ་བུར་གནས་པར་བྱ། ཁུ་མེད་མ་རྒྱུངརྐྱེན་མེད་རྨེ་སྐེས་<milestone unit="line" n="251.3"/>པ། །ཐམས་ཅད་འབྱུང་བའི་སྙིང་པོ་བྱང་ཆུབ་ལས། །ཡོད་པའི་སྒྲོ་དང་མེད་པའི་སྐུར་པ་དང་། །ཡོད་མེད་སྒྲོ་སྐུར་བཏགས་པ་ག་ལ་ཡོད། །ཅེས་གསུངས་སོ། །བྱང་ཆུབ་སེམས་ཀྱི་མདོཇོ་འགྲེལ་ཐོ་རྫོརྒེས་<milestone unit="line" n="251.4"/>སོ།། །།དེ་ནས་འདུས་པའི་ཚོགས་ལ། སེམས་དཔའ་རྡོ་རྗེ་དེས། རྩ་བ་གཅིག་ལ་དོན་གཉིས་འབྱུང་བའི་རྣམ་པར་བགྲང་བའི་དོན་འདི་གསུངས་སོ། །འདུས་པའི་ཚོགས་ཆེན་ད་ཉོན་ཅིག །གཉིས་ནི་རྣོམ་<milestone unit="line" n="251.5"/>པའི་བྱེ་བྲག་སྟེ། །ཐེག་པ་རྣམ་པ་གཉིས་སུ་བསྟན། །འཇིག་རྟེན་པ་ཡི་ཐེག་པ་དང་། །མྱ་ངན་འདས་པའི་ཐེག་པ་གཉིས། །འཇིག་རྟེན་པ་ཡི་ཐེག་པ་ནི། ཁུད་དྲུག་གནས་པའི་སེམས་ཅན་ཀུན། །ཁམས་གཟླུམ་<milestone unit="line" n="251.6"/>འཁོར་བའི་གནས་བཟུང་ནས། །བརྐམ་ཆགས་ལྔ་ཡི་སྦྱོར་བ་ཡིས། །ཁམས་གསུམ་འཁོར་བའི་ཚོགས་སོགས་ཏེ། །བདེ་བའི་དོན་མེད་སྟོང་པར་འགྱུར། །དེ་ལ་དོན་འདི་བསྟན་པར་བྱ། །མུ་སྟེགས་རྟགདངཆདཔ<milestone unit="page" n="252"/><milestone unit="line" n="252.1"/>གཉིས། །དགེ་སྡིག་ལས་ཀྱི་ཆོས་རྣམས་ལ། །འབྲས་བུ་ཡོད་པར་མ་རྟོགས་ཏེ། །ཆད་པའི་མཐའ་རུ་ལྟུང་བ་སྟེ། །རྫོགས་ཆེན་འདི་ཡི་བྱིན་བརླབས་ཀྱིས། །སྙིང་པོ་བྱང་ཆུབ་སེམས་ཆེན་ལ། །གཟུང་འཛིན་མཚན་མ་<milestone unit="line" n="252.2"/>མི་མངའ་བས། །ཆད་པའི་མཐའ་སྡུ་ལྟུང་མི་འགྱུར། །རྟག་པར་བལྟ་རྦིར་སེམས་རྣམས་ཀྱིས། །ཡོད་པ་རྣམ་ཐོ་བཞི་མཐོང་སྟེ། །ང་གཙང་སྐྱིད་རྟག་བཞི་མཐོང་ནས། །བླང་དོར་མེད་པའི་དོན་མ་ཤེས། །སྐྱེ་ཤི་མེད་<milestone unit="line" n="252.3"/>པའི་དོན་མ་མཐོང་། །རྟག་པའི་མཐའ་རུ་ལྟུང་བ་དེ། །རྫོགས་ཆེན་འདི་ཡི་བྱིན་བརླབས་ཀྱིས། །སྙིང་པོ་བྱང་ཆུབ་སེམས་ཉིད་ལ། །གཟུང་འཛིན་མཚན་མ་མི་མངའ་བས། །རྟག་པའི་མཐའ་རུ་ལྟུང་མི་འགྱུར། །ཞེས་<milestone unit="line" n="252.4"/>གསུངས་སོ། །རྣམ་པར་བགྲང་བའི་མདོ་ལས། འཇིག་རྟེན་གྱི་ཐེག་པ་བསྟན་པའི་ལེའུ་སྟེ་དང་པོའོ།། །།དེ་ནས་འདུས་པའི་ཚོགས་རྣམས་ལ། འཇིག་རྟེན་ལས་འདས་པའི་ཐེག་པ་འདི་བསྟན་ཏོ། །མྱ་ངན་<milestone unit="line" n="252.5"/>འདས་པའི་ཐེག་པ་ལ། །རྣམ་པ་གཉིས་སུ་དབྱེ་བར་བྱ། །མཚན་ཉིད་རྒྱུ་ཡི་ཐེག་པ་དང་། །འབྲས་བུ་རྡོ་རྗེའི་ཐེག་པའོ། །མཚན་ཉིད་རྒྱུ་ལ་རྣམ་པ་གསུམ། །སྡུག་བསྔལ་སྤོང་བའི་ཉན་ཐོས་དང་། ་ས་པ་འགེགས་<milestone unit="line" n="252.6"/>པའི་རང་རྒྱལ་དང་། །རྣམ་རྟོག་སྦྱོང་བའི་མདོ་སྡེ་གསུམ། །སྡུག་བསྔལ་སྤོང་བའི་ཉན་ཐོས་ནི། །བརྟུལ་ཞུགས་དག་གིས་སྤོང་བར་བྱེད། ཁྲེས་པ་འགེགས་པའི་རང་རྒྱལ་ནི། །མ་རིག་རྟེན་འབྲེལ་བཅུ་གཉིས་<milestone unit="page" n="253"/><milestone unit="line" n="253.1"/>༄༅། །འགགས། །རྣམ་རྟོག་སྦྱོང་བའི་མདོ་སྡེ་ནི། །ཆོས་ཉིད་སྟོང་པ་ནམ་མཁའ་སྟེ། །ཇི་ལྟར་དམིགས་པ་བཞིན་འགྲུབ་པས། །སྒྱུ་མའི་དཔེ་བརྒྱད་ལྷ་བུར་འདོད། །འབྲས་བུའི་ཐེག་པ་ལ་ཡང་གསུམ། །བྱ་<milestone unit="line" n="253.2"/>བའི་སྡེ་དང་གཉིས་ཀའི་སྡེ། །རྣལ་འབྱོར་རྒྱུད་དང་རྣམ་པ་གསུམ། །བྱ་བ་བྱེད་པའི་ཀྲི་ཡུ་ནི། །ཡན་ལག་བཅུ་གཅིག་ཆོ་ག་ཡིས། །རྒྱལ་བའི་སྐུ་གསུང་ཡེ་ཤེས་འདོད། །གཉིས་ཀ་སྤྱོད་པའི་ཨུ་པ་ཡ། །ཀྲི་ཡུ་སྤྱོད་ཅིང་<milestone unit="line" n="253.3"/>ཡོ་ག་བསྒྲུབ། །འབྲེལ་མེད་སྒོ་ནས་བསྒྲུབ་པར་འདོད། །རྣལ་འབྱོར་པ་ལ་རྣམ་པ་གཉིས། །ཕྱི་པ་དང་ནི་ནང་པ་གཉིས། །ཕྱི་པ་ཐུབ་པ་ཡོ་ག་ནི། །བྱང་ཆུབ་ལྔ་དང་ཆོ་འཕྲུལ་བཞི། །ཆུ་ཟླ་བཞིན་དུ་གྲུབ་པར་<milestone unit="line" n="253.4"/>འདོད། །ནང་པའི་རྣལ་འབྱོར་རྣམ་པ་གསུམ། །བསྐྱེད་དང་རྫོགས་དང་རྫོགས་ཆེན་གསུམ། །བསྐྱེད་པ་མ་ཧྭ་ཡོ་ག་ནི། །རྣམ་པ་གསུམ་ནི་རིམ་བསྐྱེད་དེ། །ཡོ་བྱད་མ་ཉམས་འཇུག་བརྩོན་ན། །རྒྱལ་བའི་སྐུ་གསུང་ཡེ་<milestone unit="line" n="253.5"/>ཤེས་འདོད། །རྫོགས་པ་ཨ་ནུ་ཡོ་ག་ནི། །རྒྱུ་རྐྱེན་དག་པའི་རང་བཞིན་གྱིས། །སྙིང་པོ་ཙམ་ལ་རག་ལས་པ། །བརྗོད་པས་ཡེ་ཤེས་དཀྱིལ་འཁོར་རྫོགས། །རྫོགས་ཆེན་ཨ་ཏི་ཡོ་ག་ནི། ཁུ་རྐྱེན་དག་ལ་རག་མ་<milestone unit="line" n="253.6"/>ལས། །རྩོལ་བ་དག་གིས་སྒྲུབ་མི་བྱེད། །རྫོགས་ཆེན་གང་ལ་མ་བརྟེན་འདིས། །རྣམ་པར་བགྲང་བའི་ཆོས་རྣམས་ཀུན། །ཡོངས་སུ་བྱིན་གྱིས་རློབ་པར་བྱེད། །ཀུན་ཀྱང་བདེ་བ་སྤོང་བར་བྱེད། །ཡོངས་སུ་བྱིན་གྱིས་<milestone unit="page" n="254"/><milestone unit="line" n="254.1"/>རློབ་པར་བྱེད། །དེ་ཡང་ཇི་ལྟ་བུ་ཞེ་ན། །སྡུག་བསྔལ་སྤོང་བའི་ཉན་ཐོས་དེ། །བདེན་པ་བཞི་ཡི་སྒོར་ཞུགས་ནས། །ཡེ་ཤེས་ཡུལ་མེད་བཅུ་དྲུག་གིས། །གང་ཟག་མཚན་མའི་ཡུལ་འདི་ལ། །བདག་རྟག་བྱས་པ་མེད་<milestone unit="line" n="254.2"/>པར་བལྷ། །ཆོས་ལ་མེད་པའི་དོན་མ་རྟོགས། །སྙིང་པོ་བྱང་ཆུབ་སེམས་དེ་ནི། །སྤྲོས་དང་བྲལ་བའི་བདག་ཉིད་ཡིན། །མཐའ་ཡོད་མཐའ་རུ་ལྟུང་མི་འགྱུར། ཁྲེས་པ་འགེག་པའི་རང་རྒྱལ་ནི། །རྟེན་འབྲེལ་བཅུ་<milestone unit="line" n="254.3"/>གཉིས་སྒོར་ཞུགས་ནས། །ཆོས་ནི་རྣམ་པ་བཅོ་ལྔ་ལ། །གཅིག་ལ་བདག་ཡོད་མ་རྟོགས་ཏེ། །གཞན་ལ་བདག་མེད་ཡོངས་མ་རྟོགས། །སྙིང་པོ་བྱང་ཆུབ་སེམས་འདི་ནི། །ཐམས་ཅད་མེད་པའི་སྙིང་པོ་ཡིན། །ཡོད་པའི་<milestone unit="line" n="254.4"/>མཐའ་རུ་ལྟུང་མི་འགྱུར། །རྣམ་རྟོག་སྦྱོང་བའི་མདོ་སྡེ་ནི། །བདེན་པ་གཉིས་ཀྱི་རྟོག་དབྱོད་ཀྱིས། །ཆོས་ཉིད་སྤྲོས་དང་བྲལ་བ་དེ། །རང་བཞིན་མེད་པར་རྟོགས་པ་དང་། །ཆོས་དང་གང་ཟག་གཉིས་ཀ་ལ། །བདག་<milestone unit="line" n="254.5"/>མེད་པར་ནི་རྟོགས་པ་ཡིས། །བདེན་དང་ངེས་པའི་ས་ནི་ཐོབ། །རྟོག་དཔྱོད་འདས་པའི་ས་འདི་ལ། །བསྐལ་གསུམ་བར་དུ་བརྟག་ཅིང་སྦྱོང་། །བྱ་བ་རྒྱུད་ཀྱི་ཀྲི་ཡུ་ནི། །གཟའ་དང་རྒྱུ་སྐར་དུས་ཚིགས་དང་། །དག་པ་<milestone unit="line" n="254.6"/>རྣམ་གསུམ་སྒོར་ཞུགས་ནས། །གཟུང་དང་འཛིན་པའི་ཏིང་འཛིན་གྱིས། །རྡོ་རྗེ་འཛིན་དང་རིགས་གསུམ་ས། །མི་མཉམ་ཚུལ་དུ་ལམ་ཞུགས་ནས། །མི་ཚེ་བདུན་གྱིས་རིག་འཛིན་ས། །གཟུང་འཛིན་འདས་པའི་ས་<milestone unit="page" n="255"/><milestone unit="line" n="255.1"/>༄༅། །འདི་ལ། །མི་ཚེ་བདུན་གྱིས་ཏིང་ཡང་རིག་འཛིན་སྦྱང་། །གཉིས་ཀ་སྦྱོང་བའི་ཨུ་པ་ཡ། །ཀྲི་ལྭར་སྤྱོད་ཅིང་ཡོ་ག་བསྒྲུབ། །རྣམ་པ་གཉིས་ཀྱི་དོན་སྤྱོད་པས། །རིགས་དང་ཁ་དོག་ཁྱད་པར་ནི། །ཇི་ལྟར་<milestone unit="line" n="255.2"/>འདོད་པ་གསལ་གྱུར་ཀྱང་། །གཉིས་སུ་མེད་པའི་ས་འདི་ལ། །མ་ནོར་ལམ་གྱི་ཚུལ་ཞུགས་ཀྱང་། །མི་ཚེ་བདུན་དུ་ལྟ་སྤྱོད་སྦྱང་། །ཕྱི་པ་ཐུབ་པ་ཡོ་ག་ནི། །བྱང་ཆུབ་ལྔ་དང་ཆོ་འཕྲུལ་བཞི། །སྐུ་དང་ཡེ་ཤེས་འདོད་<milestone unit="line" n="255.3"/>པའི་ཕྱིར། །ཡན་ལག་རྫོགས་པར་སྒོམ་བྱེད་པ། །ཕྱག་རྒྱ་བཞི་ལ་གཙོར་བྱས་ཏེ། །ལྷ་ཡི་སྐུ་དང་ཐུགས་མཚན་དང་། །དམ་ཚིག་ཕྲིན་ལས་རྣམ་པ་བཞིས། །སེམས་དང་ཏིང་འཛིན་དབང་བསྒྱུར་ཏེ། །མཚན་མ་ཡོད་<milestone unit="line" n="255.4"/>མེད་གཉིས་སྤྱོད་པ། །བླང་དོར་འདས་པའི་སར་མ་ཕྱིན། །བླང་དོར་འདས་པའི་ས་འདི་ལ། །མ་ནོར་ཚུལ་གྱིས་ལམ་ཞུགས་པ། །མི་ཚེ་བདུན་དུ་མཚན་མ་སྦྱོང་། །ནང་པའི་མ་ཧྭ་ཡོ་ག་ནི། །ཐབས་དང་ཤེས་རབ་སྒོར་<milestone unit="line" n="255.5"/>ཞུགས་ནས། །བདག་ཉིད་ཆེན་པོའི་དཀྱིལ་འཁོར་དུ། །ཕྱི་ནང་གསང་བས་བསྡུས་པ་དང་། །སྲིད་པ་གསུམ་གྱིས་བསྡུས་པ་དང་། །དབང་པོའི་སྤྱོད་ཡུལ་གྱུར་པ་དང་། །དུས་གསུམ་མ་ངེས་རྣམ་བཞི་དང་། །སྤྱོད་པའི་<milestone unit="line" n="255.6"/>ཕྲིན་ལས་ཐམས་ཅད་ནི། །བདག་ཉིད་ཆེན་པོ་གཅིག་བསྡུས་ཀྱང་། །ཡེ་ནས་ཡིན་ལ་གདོད་བསྒྲུབ་རྩོལ། །རྩོལ་བསྒྲུབ་འདས་པའི་ས་འདི་ལ། །མ་ནོར་ཚུལ་གྱིས་ལམ་ཞུགས་ཀྱང་། །ཞག་ནི་བཅུ་པ་གསུམ་ཕྲག་<milestone unit="page" n="256"/><milestone unit="line" n="256.1"/>དྲུག །བཅུ་པ་གསུམ་ཕྲག་བཅུ་དྲུག་ཏུ། །རྩོལ་ཞིང་བསྒྲུབ་པའི་ཏིང་འཛིན་སྦྱོང་། །རྫོགས་པ་ཨ་ནུ་ཡོ་ག་ནི། །དབྱིངས་དང་ཡེ་ཤེས་སྒོར་ཞུགས་ནས། །བསྙེན་བསྒྲུབ་བཞི་ཡི་ལས་སྤྱོད་པས། །སྣང་བའི་ཆོས་ནི་དག་<milestone unit="line" n="256.2"/>པའི་རྒྱུ། །བསོད་ནམས་ཚོགས་སུ་སྒྲུབ་པར་བྱེད། །སེམས་དང་སེམས་བྱུང་ཐམས་ཅད་ཀུན། །ཡེ་ཤེས་ཚོགས་སུ་སྒྲུབ་པར་བྱེད། །རང་རྒྱུད་དག་པའི་ལྷ་བསྙེན་ནས། །ལྟོས་པའི་ཚིག་གིས་རྗོད་པར་བྱེད། །ཏིང་<milestone unit="line" n="256.3"/>འཛིན་ཡེ་ཤེས་རྩལ་ཆེ་ན། །ཡེ་ཤེས་ཚོགས་སུ་འགྱུར་མོད་ཀྱིས། །བསམ་པའི་ཡེ་ཤེས་ཐམས་ཅད་ཀུན། །རྩོལ་བསྒྲུབ་མ་འདས་བདེ་ཆེན་སྤང་། །རྩོལ་བསྒྲུབ་འདས་པའི་ས་འདི་ལ། །མ་ནོར་ཚུལ་ལམ་ཞུགས་ནས་<milestone unit="line" n="256.4"/>ཀྱང་། །ཡིད་ཆེས་མངོན་དུ་གྱུར་པ་སྲ །ལྟོས་པའི་ཆོས་ལ་གནས་ཤིང་རྩོལ། །དེས་ན་བདེ་ཆེན་སྤང་ཞེས་བྱ། །རྫོགས་པ་ཆེན་པོའི་རང་བཞིན་ཡང་བསམ་གཏན་ནི། །རྩོལ་བསྒྲུབ་འདས་པའི་བདེ་བ་ཆེ། །འདི་ཡི་<milestone unit="line" n="256.5"/>དོན་གྱི་རང་བཞིན་ལས། །རྟོགས་ནས་བྱིན་རླབས་འབྱུང་བ་ནི། །རྫོགས་པ་ཆེན་པོའི་རང་བཞིན་ནི། །སངས་རྒྱས་རྫོགས་ལ་སེམས་ཅན་རྫོགས། །འཇིག་རྟེན་རྫོགས་ལ་འདས་པ་རྫོགས། །བདེ་དང་སྡུག་བསྔལ་<milestone unit="line" n="256.6"/>གཉིས་མེད་རྫོགས། །ཐེག་པ་རྫོགས་ལ་ཆོས་ཉིད་རྫོགས། །ཡོད་པའི་མཐའ་རྫོགས་མེད་མཐའ་རྫོགས། །གཅིག་རྫོགས་ཀུན་རྫོགས་ཐམས་ཅད་རྫོགས། །ཡོངས་སུ་རྫོགས་པའི་མདོ་འདི་ནི། །དུས་གསུམ་སངས་<milestone unit="page" n="257"/><milestone unit="line" n="257.1"/>༄༅། །རྒྱས་ཐམས་ཅད་ཀྱས། །སྔར་གྲུབ་དགོངས་པ་འད་ཡས་གྲུབ། །ད་ལྟར་བཞུགས་པའ་རྣལ་འབྱར་པ། །མ་ཡེངས་དགངས་ལམ་འད་ལ་གནས། །སླད་ནས་བྱོན་པའ་གདུང་འཚོབ་རྣམས། །དགོངས་<milestone unit="line" n="257.2"/>པའི་ལུང་བསྟན་འདི་ཡིས་མཛད། །གང་སུ་འདི་ལ་གནས་པ་ཡི། །དེ་ནི་རྣལ་འབྱོར་ཆེན་པོ་ཡིན། །ལུས་ནི་གང་ཟག་འཇིག་རྟེན་ཡང་། །སེམས་དགོངས་རྫོགས་ཆེན་སངས་རྒྱས་ཡིན། །འདི་ཡིས་སེམས་ཅན་དོན་<milestone unit="line" n="257.3"/>བྱས་ཀྱང་། །དོན་ལ་ནོར་བ་ངེས་མི་འབྱུང་། །ཡིན་པ་དག་ལ་ནོར་བ་མེད། །ངེས་པ་དག་ལ་ཐེ་ཚོམ་མེད། །རྫོགས་པ་ཆེན་པོའི་ལུང་འདི་ལ། །ཡོད་མེད་ཚིག་དང་མ་ངེས་པའི། །དོན་ལ་འདའ་བ་མི་མངའ་<milestone unit="line" n="257.4"/>བས། །བརྗོད་པའི་ཚིག་ལས་འདའ་མི་མངའ། །ཞེས་གསུངས་སོ། །རྣམ་པར་བགྲང་བའི་མདོ་ལས། འཇིག་རྟེན་ལས་འདས་པའི་ལེའུ་སྟེ་གཉིས་པའོ།། །།དེ་ནས་སེམས་དཔའ་རྡོ་རྗེ་དེས། འདུས་པའི་ཚོགས་<milestone unit="line" n="257.5"/>ལ་རྣམ་པ་གཉིས་སུ་བགྲང་བའི་དོན་གྱི་མདོའི་འགྲེལ་པ་འདི་གསུངས་སོ། །ཀྱེ་འདུས་པའི་ཚོགས་ཆེན་ད་ཉོན་ཅིག །ཕྱི་ནང་སྣོད་བཅུད་གཉིས་ཀ་སྣང་བའི་ཕྱིར། །དོན་དམ་སྐྱེ་བ་མེད་པས་ཕྱི་དང་ནང་། །མ་སྐྱེས་<milestone unit="line" n="257.6"/>ཟབ་མོ་དེ་ཡི་ཆ་ཤས་ནི། །དམིགས་པའི་ཡུལ་དུ་མ་གྱུར་རྟོག་ཡུལ་མེད། །སྲིད་པའི་ཕྱི་ནང་འདི་ནི་མིང་ཙམ་སྟེ། །དོན་དམ་མ་ཡིན་ལོག་པའི་སྟོབས་སུ་སྣང་། །དེས་ན་ཕྱི་ནང་རྟོག་པའི་ཏིང་འཛིན་ནི། །ཆ་ཤས་རྟོགས་<milestone unit="page" n="258"/><milestone unit="line" n="258.1"/>པའི་ཡུལ་མེད་མཉམ་དང་བྲལ། །ཏིང་འཛིན་སྤྲོས་དང་བྲལ་བའི་ཆོས་ཉིད་ལ། །ཐ་ཚིག་ཕྱི་དང་ནང་དུ་བགྲང་བྱ་མེད། །ཆོས་ཉིད་བགྲང་དུ་མེད་པའི་ཕུང་པོ་འདི། །ནམ་མཁའ་བགྲང་དུ་མེད་པའི་ཁམས་བཞིན་</p></div1>
        </body>
    </text>
</TEI.2>