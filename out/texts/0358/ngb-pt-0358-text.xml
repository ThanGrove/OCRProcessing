<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0358-text.xml">
    <teiHeader lang="tib">
        <fileDesc>
            <titleStmt>
                <title><!--'phags ma he sdud 'bar ma'i rgyud ces bya ba/-->འཕགས་མ་ཧེ་སྡུད་འབར་མའི་རྒྱུད་ཅེས་བྱ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0358-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=634.4; end=654.2--><milestone unit="line" n="634.4"/>དཔལ་གྱི་སེང་གེ་ལ་དེ་སྐད་ཅེས་བཀའ་སྩལ་ཞིང་གདམས་སོ།། །།༄༅། །རྒྱ་གར་སྐད་དུ། ཨུབྱ་རེ་མ་ཏི་མ་ཧྭ་ཨ་ནན་ཏནྟྲ། བོད་སྐད་དུ། འཕགས་མ་ཧེ་སྡུད་འབར་བའི་རྒྱུད་ཅེས་བྱ་བ། དཀོན་མཆོག་<milestone unit="line" n="634.5"/>གསུམ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། བཅོམ་ལྡན་འདས་རྡོ་རྗེ་འཛིན་པ་ཆེན་པོ་ལ་སོགས་པ། དེ་བཞིན་གཤེགས་པ་སྲས་དང་འཁོར་དུ་བཅས་པ་རྣམས་ཤེས་རབ་མའི་དབྱིངས་<milestone unit="line" n="634.6"/>བྷ་ག་རྣམ་པར་དག་པའི་མཁའ་ལ་བཞུགས་སོ། །གཞན་ཡང་རྣལ་འབྱོར་དང་རྣལ་འབྱོར་མའི་ཚོགས་རབ་ཏུ་མང་པོ་དང་། རྣམ་པར་རོལ་ཅིང་བཞུགས་པ་འདི་ལྟ་སྟེ། རྣལ་འབྱོར་མ་ཧེ་སྡུད་ཆེན་མོ་དང་། རྣལ་འབྱོར་<milestone unit="page" n="635"/><milestone unit="line" n="635.1"/>༄༅། །མ་དྲི་ཟའི་རྗེ་མོ་དང་། རྣལ་འབྱོར་མ་གཤིན་རྗེའི་རྗེ་མོ་དང་། རྣལ་འབྱོར་མ་ཀླུའི་རྗེ་མོ་དང་། རྣལ་འབྱོར་མ་གནོད་སྦྱིན་གྱི་རྗེ་མོ་དང་། རྣལ་འབྱོར་མ་དྲང་སྲོང་གི་རྗེ་མོ་དང་། རྣལ་འབྱོར་མ་སྲིན་མོའི་<milestone unit="line" n="635.2"/>རྗེ་མོ་དང་། རླུད་ལྷའི་རྗེ་མོ་དང་། དབང་ལྡན་གྱི་རྗེ་མོ་དང་། ཉི་ཟླའི་རྗེ་མོ་དང་། ས་བདག་གི་རྗེ་མོ་དང་། ཐམས་ཅད་ཀྱི་རྗེ་མོ་དང་། རྣལ་འབྱོར་མ་དུར་ཁྲོད་ཀྱི་བདག་མོ་ལ་སོགས་པ་དང་ཐབས་ཅིག་གོ །གཞན་<milestone unit="line" n="635.3"/>ཡང་རྣལ་འབྱོར་མའི་བདག་མེད་དཔལ་ནག་མོ་ཆེན་པོ་ལ་སོགས་པ་རྣལ་འབྱོར་མའི་ཚོགས་དུ་མ་དང་ཡང་ཐབས་ཅིག་ཏུ་བཞུགས་ཏེ། དེ་དག་འཁོར་གཡོག་སོ་སོ་སྡེ་ཚན་མང་པོས་གཅིག་ཏུ་བསྐོར་ཏེ། རྔམ་པར་<milestone unit="line" n="635.4"/>རོལ་ཅིང་ཡོངས་སུ་བསྟིམ་ནས་བཞུགས་སོ། །དེའི་ཚེ་དེའི་དུས་ན་དཔལ་རྡོ་རྗེ་འཛིན་པ་ཆེན་པོས་ནག་པོའི་གདོང་གི་དཀྱིལ་འཁོར་ལ་རྣམ་པར་གཟིགས་སོ། །དེ་ནས་སངས་རྒྱས་ཀྱི་མཐུས་དཔལ་ནག་པོ་ཆེན་པོ་<milestone unit="line" n="635.5"/>རང་གི་སྟན་ལས་ལངས་ནས། བཅོམ་ལྡན་འདས་དཔལ་རྡོ་རྗེ་འཛིན་པ་ཆེན་པོ་ལ་གཡས་ཕྱོགས་ནས་ལན་བརྒྱ་སྟོང་དུ་མར་བསྐོར་བ་བྱས་ནས། དམ་པའི་ཆོས་ཞུ་བའི་ཆོ་ག་བྱས་ནས་བཅོམ་ལྡན་འདས་་ཀྱི་སྤྱན་<milestone unit="line" n="635.6"/>སྔར་འདུག་སྟེ། འདི་སྐད་ཅེས་གསུངས་ཏོ། །བཅོམ་ལྡན་འདས་མ་འོངས་པའི་དུས་ནཧེསྡུདཆེནམོའིམཐུས། ཀུན་ཏུ་ཁྱབ་པ་ཞེས་བྱ་བའི་དུས་མཆིས་ཏེ། དེའི་ཚེ་སངས་རྒྱས་དང་བྱང་ཆུབ་སེམས་དཔའ་གཞན་<milestone unit="page" n="636"/><milestone unit="line" n="636.1"/>ཞིག་གིས་ནི་འདུལ་བ་ཉུང་། འཕགས་པ་ཧེ་སྡུད་ཆེན་མོའི་རྣམ་པར་སྤྲུལ་ནས་འདུལ་བ་ནི་ཤིན་ཏུ་ཡང་མང་བར་མཆིས་ཏེ། དེའི་དུས་ན་སེམས་ཅན་དག་ཧེ་སྡུད་ཆེན་མོ་ལ་ལ་ལ་ནི་བལྟ། ལ་ལས་ནི་མཐོང་། ལ་ལས་<milestone unit="line" n="636.2"/>ནི་མི་མཐོང་། ལ་ལས་ནི་དག་པར་མཐོང་། ལ་ལས་ནི་མ་དག་པར་མཐོང་། ལ་ལས་ནི་མཆོད། ལ་ལས་ནི་ཚུལ་དང་མ་ཡིན་པར་མཆོད། ཐམས་ཅད་ཚུལ་དང་མཐུན་པ་མ་ཡིན་པའི་ལས་ཀྱིས། ཧེ་སྡུད་ཀྱི་འཁོར་<milestone unit="line" n="636.3"/>གཏུམ་པ་རྣམས་ཤིན་ཏུ་མི་དགའ་ཞིང་ཁྲོས་ཚེ་འཇིག་རྟེན་དུ་ཡང་དུས་མ་ཡིན་པའི་བར་ཆོད་མང་དུ་བཏང་བས་སེམས་ཅན་རྣམས་ཉམས་དམན་པར་འཆི་བའི་དུས་མཆིས་པས། དེ་དག་ལ་ཕན་གདགས་པའི་སླད་དུ།<milestone unit="line" n="636.4"/>དེ་བཞིན་གཤེགས་པ་ཐམས་ཅད་མཁྱེན་པས། ཧེ་སྡུད་ཆེན་མོ་འཁོར་དང་བཅས་པ་དགའ་བར་གྱུར་ན་གྲུབ་པ་ཆེན་པོ་ལགས་པས། ཧེ་སྡུད་ཆེན་མོ་འཁོར་དང་བཅས་པ་དགའ་བར་བགྱི་བའི་དོན་བསྟན་དུ་གསོལ།<milestone unit="line" n="636.5"/>ཞེས་གསོལ་བ་བཏབ་བོ། །དེ་ནས་དཔལ་རྡོ་རྗེ་འཛིན་པ་ཆེན་པོས་འདི་སྐད་ཅེས་གསུངས་སོ། །ནག་པོ་ཆེན་པོ་དེ་དེ་བཞིན་ནོ། །དེ་དེ་བཞིན་ཏེ། མ་འོངས་པའི་དུས་ན་ཧེ་སྡུད་ཆེན་མོ་དགའ་བ་མ་ཡིན་པ་ལས།<milestone unit="line" n="636.6"/>སེམས་ཅན་རྣམས་བྱང་ཆུབ་ཀྱི་དམིགས་པའི་ལམ་དང་བྲལ་བར། མུན་སྤྲུལ་དང་བསླུ་བའི་ལས་ལ་འགྲན་དོར་གྱིས་སྟོན་པར་འགྱུར་ཏེ། དེའི་རྐྱེན་གྱིས་ཧེ་སྡུད་ཀྱི་འཁོར་རབ་ཏུ་མི་བསྒྲུངས་པ་རྣམས་ཆེར་འཁྲུག་པར་<milestone unit="page" n="637"/><milestone unit="line" n="637.1"/>༄༅། །རྔམ་པར་གྱུར། དྲག་པོའི་མཐུ་ཆེ་བར་གྱུར། ཐོགས་པ་མེད་པའི་རྫུ་འཕྲུལ་གྱིས་འཇིག་རྟེན་དུ་དུས་མ་ཡིན་པའི་གནོད་པ་དུས་མ་ཡིན་པའི་རྐྱེན་གྱིས་འགྲོ་བ་ཉམ་ཐག་པར་འགྱུར་བས། སེམས་ཅན་ལ་<milestone unit="line" n="637.2"/>སྙིང་བརྩེ་བའི་དོན་གྱིས་ཁྱོད་དེ་ལྟ་བུ་ཞུས་པ་ལེགས་སོ་ལེགས་སོ། །དེའི་ཕྱིར་ངས་ཁྱོད་ལ་ལེགས་པར་བསྟན་ཉོན་ལ་ཡིད་ལ་ཟུང་ཞིག་ཅེས་གསུངས་སོ། །འཕགས་པ་ཧེ་སྡུད་ཆེན་མོ་དགའ་བར་བྱེད་པའི་རྒྱུད་ལས་<milestone unit="line" n="637.3"/>གླེང་གཞིའི་ལེའུ་སྟེ་དང་པོའི།། །།དེ་ནས་བཅོམ་ལྡན་འདས་དཔལ་རྡོ་རྗེ་འཛིན་པ་ཆེན་པོས་ཧེ་སྡུད་ཆེན་མོ་དགའ་བར་བྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་འདི་སྐད་ཅེས་གསུངས་<milestone unit="line" n="637.4"/>སོ། །ཆོས་རྣམས་ཀུན་གྱི་རང་བཞིན་ནི། །ཅི་ཡང་མེད་པའི་ཐིག་ལེ་ལས། །འགྲོ་བ་མཐའ་དག་རྟོག་པ་ཡིས། །བརྟགས་པའི་ཆོས་ནི་ཅིར་ཡང་སྣང་། །བདེ་བར་གཤེགས་པའི་ཆོས་རྣམས་ནི། །བྱིས་པ་རྣམས་ཀྱི་སྤྱོད་<milestone unit="line" n="637.5"/>ཡུལ་མིན། །སོ་སོ་རང་རིག་ཏིང་འཛིན་གྱིས། །རྣམ་དག་ཆོས་སྐུ་ཐོབ་པའི་ཚེ། །འཁྲུལ་པ་ཞེས་པ་ཇི་བཞིན་དུ། །བྱང་ཆུབ་སེམས་དཔའི་ཆོ་འཕྲུལ་ནི། །ཆུ་ཀླུང་ནམ་མཁའ་སོགས་དང་མཚུངས། །འགྲོ་བ་རྣམས་ཀྱི་<milestone unit="line" n="637.6"/>མཚན་ཉིད་ནི། །མོ་གཤམ་བུ་བཞིན་ཀུན་ཏུ་བརྟགས། །ཐ་མ་ཐ་མའི་དུས་རྣམས་ལ། །ཐ་མ་ཐ་མའི་སེམས་ཅན་རྣམས། །ཐ་མ་ཐ་མའི་སྤྱོད་ལམ་གྱིས། །ཐ་མ་ཐ་མའི་འབྲས་བུར་བཤད། །སྲིད་པ་དགག་པའི་ཚད་མ་<milestone unit="page" n="638"/><milestone unit="line" n="638.1"/>ཡང་། །ཧེ་རུ་ཀ་ཡིས་མི་སྤྱོད་དེ། །ཨུ་དུམ་བ་རའི་མེ་ཏོག་བཞིན། །ལོ་དང་ཟླ་བ་ཞག་དང་དུས། །མི་ཤེས་ལས་རྣམས་རྩོམ་པ་ནི། །ཧེ་སྡུད་མ་འོངས་དུས་རྣམས་སུ། །མིག་གིས་ཐོང་བའི་སྤྱོད་ལམ་དང་། །དེ་བཞིན་<milestone unit="line" n="638.2"/>ཤེས་རབ་དབང་པོས་ཀྱང་། །གསལ་ཞིང་མཐོང་བའི་མན་ངག་བྲལ། །བརྟགས་པའི་སྒོ་གསུམ་མཛེས་པས་ཀྱང་། །ཇི་བཞིན་མྱང་བའི་སྟོབས་མེད་པར། །ཐོ་འཚམས་ལ་ནི་སྟོན་པ་དང་། །ཕྱོགས་གཅིག་པ་ལ་མོས་<milestone unit="line" n="638.3"/>པ་ཡིས། །ཧེ་སྡུད་དགའ་བ་མ་ཡིན་པས། །འཁོར་རྣམས་ཀྱིས་ཀྱང་གནོད་པ་སྟོན། །ལོ་ཏོག་རྣམས་ལ་དུས་མེད་པར། །བཅུད་དང་ཁ་དོག་བསད་པ་ལྟར། །ཐམས་ཅད་ཉམས་པར་གྱུར་པ་སྟེ། །དེ་དག་དུས་ལ་ཁུངས་<milestone unit="line" n="638.4"/>འབྱིན་ནོ། །དཔེར་ན་ཁ་ཟས་རོ་མཆོག་ནི། །དུ་མའི་ནང་དུ་བབ་ཟད་དག །ཆུང་ཡང་ཐམས་ཅད་ཕུང་བ་ལྟར། །སྦྱོར་བ་ཉམས་པ་གཅིག་གིས་ཀྱང་། །དངོས་པོ་མང་པོ་རླག་པར་འགྱུར། །ལས་མཐུན་མང་པོས་<milestone unit="line" n="638.5"/>དཔག་ཏུ་མེད། །མཚན་རྣམས་རྫོགས་པའི་ཏིང་འཛིན་ནི། །གང་གིས་མཚན་གྱིས་བསྡུས་པའི་ལས། །དེ་དག་རྣམ་པ་འདིར་བཤད་བྱ། །ལྷ་མོ་ཞེས་བྱའི་མཚན་ཉིད་ནི། །དུས་གསུམ་ཀུན་ཏུ་ཞི་བའི་མཚན། །དཔལ་<milestone unit="line" n="638.6"/>ཆེན་མོ་ཞེས་བྱ་བ་ནི། །དུས་གསུམ་ཀུན་ཏུ་རྒྱལ་བའིམཚན། །ཆེནམོརགྲགསཔའི་མཚན་གྲགས་པ། །ཡོན་ཏན་སྤྲུལ་པ་གསང་བའི་མིང་། །བྱིན་བརླབ་དབང་བསྐུར་སྨོན་ལམ་མོ། །དགའ་བར་བྱེད་པའི་སྦྱོར་བས་<milestone unit="page" n="639"/><milestone unit="line" n="639.1"/>༄༅། །ནི། །གང་གི་ཕུན་སུམ་ཚོགས་པ་རྣམས། །བུམ་པ་ནང་གི་ལག་པ་དང་། །དཔག་བསམ་ཤིང་ལ་ཕྲེང་བའམ། །ལག་ན་རིན་ཆེན་ལྟ་བུ་སྟེ། །ཉི་མ་སྤྲིན་ལས་བྱུང་བ་བཞིན། །གང་གིས་ཧེ་སྡུད་དགའ་མི་<milestone unit="line" n="639.2"/>བྱེད། །ཅུད་ཟད་ཡོན་ཏན་སྲིད་པ་ཡང་། །དུས་ཀྱི་སེམས་ཅན་ཇི་བཞིན་དུ། །སྲོག་དང་འབྱོར་བ་དེ་བཞིན་ནོ། །འཕགས་མ་ཧེ་སྡུད་དགའ་བར་བྱེད་པའི་རྒྱུད་ལས་དགའ་བར་བྱེད་པའི་ཚུལ་ཕུན་སུམ་ཚོགས་པ་ཞེས་<milestone unit="line" n="639.3"/>བྱ་བའི་ལེའུ་སྟེ་གཉིས་པའོ།། །།དམར་ནག་ས་དང་དུར་ཁྲོད་དང་། །ཉམས་དགའ་དབེན་པའི་སྒྲུབ་གནས་དེར། །སོང་ནས་བསོད་ནམས་ཚོགས་བསགས་ཏེ། །ཕྱི་ནང་བཤགས་པ་གཞུང་དུ་སྙོགས། །མཎྜལ་<milestone unit="line" n="639.4"/>བྱི་དོར་ལེགས་བྱས་ལ། །ཐིག་དང་ཆག་ཆག་ལ་སོགས་པ། །སྤྱི་ཡི་ལས་ཀུན་འདྲ་བར་བྱའོ། །མཐིང་ནག་གྲུ་གསུམ་བྱ་བ་ཡི། །ཟུར་ལ་ལོགས་བསྟས་ཐོད་པའི་ར། །ཕྱི་མཐར་མེ་རི་བཅས་པར་བྲི། །དབུས་སུ་ནག་པོ་<milestone unit="line" n="639.5"/>རེ་མ་ཏི། །དེ་མཐའ་གསུམ་དུ་རེ་མ་ཏྲིའི། །སྤྲུལ་པ་སྐུ་གསུང་ཐུགས་ཀྱིའོ། །དེ་མཐའ་ནག་མོ་འབུམ་གྱི་འཁོར། །ཕུར་པ་གསུམ་དང་དབུས་དང་བཞི། །དེ་མཐར་འཁོར་གྱི་མ་མོ་དགོད། །སྙིང་པོ་བྲིས་ཤིང་གདགས་<milestone unit="line" n="639.6"/>པར་བྱའོ། །བྱ་ལུག་ཐུགས་དམ་བསྐང་རྟེན་གཞག །གཏོར་མ་ཤ་ཁྲག་སྤྱི་གཞུང་སྙེགས། །ར་ཁྱི་མི་རྟ་བཞི་སྙིང་གཞག །དཔལ་གཏོར་རྟེན་ནི་བཅས་ལ་གཞག །ནང་ནུབ་ཉིན་མཚན་བཞི་ལ་གཞག །འཛབ་དང་སྙིང་<milestone unit="page" n="640"/><milestone unit="line" n="640.1"/>པོ་རྒྱུན་དུ་གཏང་། །བསྟོད་བསྐུལ་ལ་སོགས་ཐང་རེ་བྱ། །དེ་ལྟར་རྟག་ཏུ་བྱས་པ་དང་། །རྣལ་འབྱོར་པ་དེ་གཙང་ས་དང་། །ལྷ་མོ་ཉིད་ཀྱང་དཀར་མོར་བྱོན། །འབྲིང་ན་དམར་ལ་ཐ་མ་ནག །གང་ལྟར་བྱས་ཀྱང་བྱོན་<milestone unit="line" n="640.2"/>པར་ངེས། །འབྲིང་དང་ཐ་མ་བཤགས་ཤིང་བསྐང་། །ཏིང་འཛིན་གང་མོས་ལྷ་གསལ་བྱ་བ་གཅེས། །གང་གསལ་བསྒོམ་པའི་ཐུགས་ཀ་ནས། །ཉི་མའི་གདན་ནས་སྒི་འཕྲོ་འདུས། །ལྷ་མོ་ཉིད་ཀྱི་སྐུ་བསྐྱེད་པའོ།<milestone unit="line" n="640.3"/>ཏབྱ་ཐུ་་ག་ཤག་གྲ་རུ་ནན། མུག་སྟེ་བ༷་བཱ་མྱ་རུ་རུ་ཛ་ཛ་རུ་ལུ་རུ་ལུ་སྨྱོ། ཞེས་བསྐྱེད། མཐིང་ནག་གཅེར་བུ་དྲེའུ་རྟ་རྐང་གསུམ་ཤོན། །ཞིང་ལྤགས་ལ་སོགས་རྒྱན་དང་ལྡན། །གསོད་བྱེད་ཕྱག་ན་ཁ་མེ་འབར མིག་<milestone unit="line" n="640.4"/>ནས་ཁྲག་འཛག་སྣ་ནས་དུད་པ་འཐུལ། །སྙན་ནས་འབྲུག་སྒྲོགས་ལྗགས་ནས་གློག་འགྱུ་མ། །ལུས་ལས་འོད་འཕྲོ་ཁ་རླངས་ནད་གཏོང་བའོ། །སྤྲུལ་པ་ཁྲག་གི་རལ་ཅན་སྟོང་གསུམ་ཁེངས་པར་འ༷གྱེད། །དེ་ལྟའི་སྤྱི་བོ་<milestone unit="line" n="640.5"/>ནས་བསྐྱེད་པ། །པདྨ་ར་ཏི་རུ་ཏི་རེ་མ་ཏ་ཙིསྟ་སྙིང་ལ་སྨྱོ། ཞེས་པས་སྐུ་དེ་དམར་ནག་རེའུ་ལྡེ་ནག་པོ་གསོལ། ཆུ་གླང་ཞོན་ནས་གོང་བཞིན་བསམ་པར་བྱའོ། །གསུང་ལས་སྤྲུལ་པ་འདི་ལྟའོ། །ཨཱོཾ་རུ་ལུ་ཀོའུ་འཛུ་སེན་<milestone unit="line" n="640.6"/>མྱེ་ནན་ཛ་ཛ་ལས་བྱེད་དུན་ཏིང་སྨྱོ། །ཞེས་པས་སེར་ནག་རྨ་བྱའི་ལའུ་གསོལ། །ཡུ་ཆུང་ཤ་བ་བཅིབས་པ་གོང་དང་འདྲའོ། །ཐུགས་ལས་བསྐྱེད་པ་འདི་ཉིད་དོ། །ཨོ་ཨུ་ཏི་དུ་རུ་དུ་རུ་ཚལ་པ་མེ་ཛ་ཛ་ལས་ལ་སྨྱོ། །ལྗང་<milestone unit="page" n="641"/><milestone unit="line" n="641.1"/>༄༅། །ནག་དར་ནག་ཐུལ་པ་གསོལ། །རྔ་མོ་ཞོན་པ་དེ་དེ་འདྲའོ། །སྙིང་པོས་སྦྱན་དྲང་བའོ། །མ་མ་ནག་མོ་སྨྱོ། །ནག་མོ་དུན་ཏིང་ཧེད་མ་ལ་ས་ལ་དུན་དུན་ཛ་ཛ། ནག་མོ་ཧར་ཧོར་སྨྱོ། །ནག་མོ་ཧར་ཧུར་<milestone unit="line" n="641.2"/>སྨྱོ། །ནག་མོ་དུན་ཏིང་ཧེད་སྨྱོ། །ནག་མོ་པ་ཤ་དགྲ་བོའི་ཤ་ལ་ཛ་ཛ། ནག་མོ་དགྲ་བོའི་སྙིང་ལ་ཛ་ཛ། ནག་མོ་དགྲ་བོའི་རྩ་ལ་ཛ་ཛ། །ནག་མོ་དགྲ་བོའི་སྲོག་ལ་ཛ་ཛ། ནག་མོ་དགྲ་བོའི་དབུགས་ལ་ཛ་ཛ། ནག་མོ་དགྲ་<milestone unit="line" n="641.3"/>བོའི་སྙིང་ལ་ཧུར་ཧུར་ཛ་ཛ། རྦད་པ་འདི་ཁོ་ནའོ། །མུ་སྨྱོ་ཛ་མྱ་སྨྱོ་ཛ། ནག་མོ་བ༷་རི་ལི་ལི། ནག་མོ་ཤ་ལ་རི་ལི་ལི། ནག་མོ་ཁྲག་ལ་རི་ལི་ལི། ནག་མོ་རྩ་ལ་རི་ལི་ལི། ནག་མོ་སྙིང་ལ་རི་ལི་ལི། ནག་མོ་སྲོག་ལ་རི་ལི་<milestone unit="line" n="641.4"/>ལི བམ་རི་ལི་ལི་ཛ་སྨྱོ། ཨོ་ཛ་ཛ་རེ་མ་ཏི་པ་ཤ་ཙ་ལ་ཛ་ཛ། སྙིང་རྒྱུད་ཙ་ལ་ཛ་ཛ། རྩ་རྒྱུད་སྲོག་ལ་ཛ་ཛ། ཤ་རྒྱུད་སྙིང་ལ་ཛ་ཛ། སྙིང་རྒྱུད་དབུགས་ལ་ཛ་ཛ ཛ་ཛ་རེ་མ་ཏི་པ་ཤ་ཙ་པ་ལ་ཛ་ཛ། དགྲ་བོའི་སྙིང་ལ་རྙོ་སྐོ།<milestone unit="line" n="641.5"/>བསྟོད་བསྐུལ་མཚང་འབྲུ་གཞུང་ལྟར་རོ། །སྲོག་ལ་གཅོད་པའི་སྙིང་པོའོ། །མཆེད་བཞི་ཟེར་ཡང་མ་ཡིན་ཏེ། །མ་མོ་ཀུན་གྱི་ལས་མཁན་མ། །རེ་མ་ཏི་ཞེས་བྱ་བར་གྲགས། །དེ་ཡི་ལས་མཁན་མ་མོ་གསུམ། །སྐུ་<milestone unit="line" n="641.6"/>གསུང་ཐུགས་ལས་སྤྲུལ་པར་ཕྱུང་། །མ་ཉིད་སྒ་ལས་བསྐྱེད་པ་ཡིན། །གསུམ་པོ་རུ་ལས་བསྐྱེད་པ་སྟེ། །སྲིན་མོ་ཡིན་ཕྱིར་རུ་ལས་བསྐྱེད། །མིང་ཡང་དེ་ལས་ཟུར་བཏགས་པའོ། །གསོད་པ་མོ་དང་འགུགས་པ་<milestone unit="page" n="642"/><milestone unit="line" n="642.1"/>མོ། །སྟོབ་བྱེད་མ་དང་གསུམ་དུ་བསྟན། །འཛུགས་བྱེད་མ་ནི་རྡེག་པ་ཡིན། །འཛུམ་མེད་མ་ནི་འགུགས་པ་ཡིན། །བསྲེལ་བྱེད་མ་ནི་ལྷ་མོ་ཡིན། །གཅོད་བྱེད་མ་ནི་གསོད་པ་ཡིན། །གནོད་སྦྱིན་སྲིང་མོ་བཙན་གསུམ་<milestone unit="line" n="642.2"/>ལ། །ད་ནི་སྨྲེ་སྔགས་འདི་ལྟར་འཐོན་ཏེ། ཧཱུཾ༷། མ་སྲིང་གཉེན་གྱི་མཐུ་མོ་ཆེ། །དབྱིངས་ལས་བསྐྱེད་པའི་མ་མོ་ནི། །མ་མོ་ཀུན་གྱི་གཙོ་མོ་སྟེ། །དམ་ལ་གནས་པའི་སྲིང་མོ་ཡིན། །ཡིད་ལ་གཞུངས་པའི་གྲོགས་མོ་<milestone unit="line" n="642.3"/>ཡིན། །ལུས་ལ་བསྐྱེད་པའི་བུ་མོ་ཡིན། །བདུད་རྩི་བསྒྲུབ་པའི་རྒྱལ་མོ་ཡིན། །ཕུར་བུ་བསྒྲུབ་པའི་བློན་མོ་ཡིན། །ལས་ལ་གཤིན་པའི་བྲན་མོ་ཡིན། །མ་མོ་ཀུན་གྱི་བདག་མོ་ཡིན། །དམ་ཚིག་ཅན་གྱིས་བསྐུལ་བའི་<milestone unit="line" n="642.4"/>ཚེ། །འགྲོ་བའི་ཚེ་སྲོག་སྲིད་གསུམ་འ་ས། །ད་ནི་ནམ་མཁའི་གུང་ལ་བབ། །ད་ནི་ཆུ་བོའི་གཞུང་ལ་བབ། །དགྲ་སྲོག་ཁོག་ནས་ཕྱུང་ལ་ཤོག །མ་སྲིང་ཆེན་མོ་མཐུ་མོ་ཆེ། །དམག་དཔུང་བསྐྱེད་ལ་བདུད་དཔུང་<milestone unit="line" n="642.5"/>ཆོམས། །རུ་མཚོན་ཕྱོར་ལ་བགེགས་དཔུང་ཆོམས། །དམ་ལ་གནས་པའི་མ་སྲིང་ཚོགས། །མིང་པོ་རྡོ་རྗེ་བདག་འབོད་ཚེ། །བདུད་རྩི་སྨན་གྱིས་གཡབ་འདོར་ན། །མིང་པོའི་ལྟངས་མ་འཛིན་དུ་སྤྱོན། །བདུད་སྲིང་<milestone unit="line" n="642.6"/>གཏིང་ནས་གཡོས་པའི་ཚེ། །ཅི་ལ་ཡང་ནི་རྟགས་ཕྱིན་ཡང་། །རྣལ་འབྱོར་དགྲ་ལ་རྟགས་མ་ཕྱིན། །མ་སྲིང་ཆེན་མོ་དགྲ་ལ་ཆེམ། །མ་སྲིང་ཁྲོལ་ཁྲོལ་དགྲ་ལ་ཁྲོལ། །ཅེས་བསྐུལ་ལོ། །དེ་ལྟར་གདུང་ཞིང་གཏོར་མ་<milestone unit="page" n="643"/><milestone unit="line" n="643.1"/>༄༅། །གཏང་། །རང་ཉིད་ལྷ་ཡི་ང་རྒྱལ་བྱ། །གཏོར་མ་རྟག་པར་སྤྱིན་པར་བྱ། །ཡ༷་ལས་རླུང་གི་དཀྱིལ་འཁོར་བྱ། །གཞུ་བདུངས་འདྲ་བའི་བ་དན་ཕྱར། །ར༷་ལས་མེ་ཡིས་མཎྜལ་བྱ། །གྲུ་གསུམ་མེ་རིས་མཚན་<milestone unit="line" n="643.2"/>པའོ པ༷་ལས་པདྨའི་བྷན་དྷ་མྲ །རྫས་ལྔའི་སྟེང་དུ་ལྕགས་ཀྱུ་ལྔ་བསམ་སྟེ། །དེ་སྟེང་ཨོ༷་ཨུ༷༷ཧཱུཾ་གྲྭ་ཧྭ་བསམ། །ལྕགས་ཀྱུས་བཀུག་ནས་རྫས་ལྔ་འོད་ཞུ་ནས། །འབྲུ་ལྔས་འཕྲོ་འདུས་རྫས་ལྔ་འོད་ཞུ་ནས། །བདུད་རྩིའི་<milestone unit="line" n="643.3"/>གོང་བུ་གཅིག་ཏུ་གྱུར་པར་བསམ། །མདུན་དུ་ལྷ་མོ་ལྕགས་ཀྱུས་དགུག །མདུན་དུ་གནས་བསམ་བ་ལི་དབུལ། །ཨོ༷་རུ་རུ་རག་མོ་མ་ཤ་མ་ནི་ཙ་པ་ལ་ལྷ་མོ་ཡང་མ་མ་དུང་ཧྲིང་ཡག་དུམ་ཛ་ཛ། མ་མ་ཤ་ཏྲུ་མེ་མེ་དྷ་ཛི་བ༷་<milestone unit="line" n="643.4"/>རུ་ཏི་ར་སྙི་ཡ་བྷཀྟ་ནི་ཨི་དམ་བ་ལི་གྲི་ཎྜ་གྲོ་ཎྜ་ཁུ་ཧི་ཁུ་ཧི། ཕུལྤ་ཧོ་བྱུརྫི་ཧོ་ཕི་བ་ཧོ་ཧྲི་ད་མ་ཨ་མྲི་ཏ་མ་ཧྭ་གྲྭ་ཧྭ། ཧུ༷་ས་མ་ཡ་ཁུ་ཧི། ཞེས་གཏོར་མ་དབུལ། དུས་དྲུག་ཏུ་ནི་གཏང་བར་བྱའོ། །གསྭར་་གསོར་ཀུ<milestone unit="line" n="643.5"/>ཞག །འཕགས་མ་ཧེ་སྡུད་དགའ་བར་བྱེད་པའི་རྒྱུད་ལས་དཀྱིལ་འཁོར་རྫས་དང་སྔགས་ཀྱི་ལེའུ་སྟེ་གསུམ་པའོ།། །།དེ་ལྟར་བསྒྲུབས་ཤིང་བྲུབ་ཁུང་ཐུན་བྱ་སྟེ། །ལིདྨ་མཚན་ཉིད་གཞུང་དང་མཐུན་པར་བྱ་སྟེ།<milestone unit="line" n="643.6"/>བསྐུལ་ཞིང་བརྡེག་པ་དང་གསད་པའི་ལས་བྱའོ། །རང་ཉིད་བདུད་ཀྱི་བུ་མོར་བསམ། །སྤྱི་བོར་སྐྲ་བཅིངས་གདོང་མ་ ་ལ་ཀུཁྲག་གིས་བསྐུས། །བདུད་ཀྱི་བུ་མོ་ཉིད་བསྐུལ་བ་འདི་སྐད་དོ། །སྨྱོ་སྨྱོ། མ་བདུད་ཀུན་<milestone unit="page" n="644"/><milestone unit="line" n="644.1"/>གྱི་གཙོ་མོ་སྟེ། །ནག་མོ་ཆེན་མོ་དྲེའུ་ཞོན་མ། ཁྱོད་ནི་མ་བདུད་རྒྱལ་མོ་སྟེ། ཁམས་གསུམ་སྲིད་གསུམ་ཟས་སུ་ཟ། ཁམས་གསུམ་སྲིད་གསུམ་སྐོམ་དུ་འཐུང་། །དམ་ཉམས་ཤ་ཁྲག་ཟས་སྐོམ་ཡིན། །དཔལ་གྱི་བཀའ་<milestone unit="line" n="644.2"/>ལས་མ་འདའ་བར། །དམ་ཉམས་སྙིང་ནས་དྲོངས་ཤིག་ཁུག །ཨ༷་ཀུ་ཤ་ཛ༷༷ བཱ་ཤ་ཧཱུཾ༷། སྒྲོ་ཊ་བ༷། བྷརྟེ་ཧོ༷༷ སྒག་ཤ་དགྲ་བོ་ནི་ཛ༷༷ ནག་མོ་ཧར་ཧུར་ནི་ཆེ་གེ་མོ་ནི་འུས་འུས་ཆེ་གེ་མོ་ནི་ཛ་ཛ༷༷ སྨྱོ། དཔལ་ལྡན་ནག་མོ་རེ་<milestone unit="line" n="644.3"/>མ་ཏི། །སྐྱེ་འགྲོ་ཀུན་གྱི་སྲོག་གཅོད་མ། །གནས་ནི་ཁྲག་གི་མཚོ་ལ་གནས། །མི་ཐོད་སྐྲུངས་པའི་མཁར་ན་བཞུགས། །སྐུ་ལ་རེ་ལྡེ་ནག་པོ་གསོལ། ཁྲག་གི་རལ་པ་ཉི་ལི་ལི། །རལ་པ་དམར་པོའི་སྐྲ་གསེབ་ན། །ཞེ་<milestone unit="line" n="644.4"/>སྡང་མེ་སྟག་ཐ་ར་ར། །དཔྲལ་བའི་དབྱིངས་ན་མིག་གཅིག་གིས། ཁམས་གསུམ་མི་མཐོང་གཅིག་ཀྱང་མེད། །དགྲ་བོ་གང་ཡིན་རྟགས་ལ་ཕོབ། །སྤྱན་མིག་བཟློག་པའི་རྫི་མ་ལ། །ལྕགས་ཀྱི་ཚ་ཚ་སྐར་ལྟར་<milestone unit="line" n="644.5"/>ནབྲུག །དམ་ཉམས་སྙིང་ནས་དྲོངས་ཤིང་ཁུག །སྣ་ནི་དྲི་རྣམས་སྣོམ་བྱད་སྟེ། །དམ་ཉམས་དྲི་དག་ཚོར་བ་ན། །དཔག་ཚད་བརྒྱད་ཁྲི་བཞི་སྟོང་ཡང་། །ཡུན་ཙམ་གྱིས་ནི་འཁོར་བར་རྒྱུག །ཞལ་ནས་ཚེམས་ཆེན་<milestone unit="line" n="644.6"/>གཙིགས་པ་ཡིས། །དམ་ཉམས་ཆེམ་ཆེམ་གསོལ་བར་མཛད། །མཆེ་བ་ཟུར་གསུམ་ཕུར་པ་འདྲ། །དམ་ཉམས་སྲོག་རྩ་སྙིང་རྩ་ཆོད། །བྲང་ནས་ནུ་མ་གཅིག་གིས་ཀྱང་། །རྣལ་འབྱོར་ཡོངས་ཀྱི་གསོས་མཛད་<milestone unit="page" n="645"/><milestone unit="line" n="645.1"/>༄༅། །མ། །གཡས་ན་ཤང་ལམ་ནག་པོ་ཡིས། །དམ་ཉམས་རྩད་ནས་གཅོད་པར་མཛད། །གཡོན་ན་ཏྲི་ཤཱལ་རྩེ་གསུམ་གྱིས། །སྲིད་གསུམ་དགྲ་བོ་ཐལ་བར་རློགས། ཁྲག་གི་ལྕགས་ཀྱུ་འབར་བ་<milestone unit="line" n="645.2"/>ཡིས། །དཀར་ནག་མཚམས་ནས་དྲོངས་ཤིག་ཁུག །དམ་ཉམས་རྩད་ནས་གཅོད་པར་མཛད། །ནད་ཀྱི་རྐྱལ་པ་སྔོན་དམར་གྱིས། །དམ་ཉམས་དགྲ་ལ་ནད་ཀ་ཐོང་། །སྐུ་ལ་བུས་པའི་ཐོད་པས་བརྒྱན། །ལྕགས་ཀྱི་<milestone unit="line" n="645.3"/>དྲེའུ་རྟ་རྐང་གསུམ་བཅིབས། །ཚོན་གྱི་གྲུ་གུ་སྔ་ཤད་བཏགས། །ཁྲམ་བམ་མང་པོ་ཕྱི་ཤད་བཏགས། །མཚན་ན་རྒྱུ་ཞགས་དམར་པོ་བསྡོག །རྒྱུ་ནི་ནམ་གྱི་གུང་ལ་རྒྱུ། །འཁོར་ནི་བདུད་མོ་འབུམ་གྱིས་བསྐོར། །བདུད་<milestone unit="line" n="645.4"/>ནི་མི་ཕྱུགས་ཀུན་གྱི་བདུད། །མཚན་ནས་བུ་སྡུག་ཕྲོལ་ལ་ཤོག །མ་མ་ཏྲག་རསྒ་ཕཊ། ཆེ་གེ་མོ་ནི་ཛ་མུ་ར་ཡ་ནི་ཛ། སྙིང་ཁ་རག་མ་སྨྱོ་ཛ་ཛ། ཆེ་གེ་མོ་ནི་ཛ་མྱ་ར་ཡ་ནི་ཛ། སྙིང་ཁ་རག་མོ་སྨྱོ་ཛ་ཛ། སྨྱོ། དཔལ་ལྡན་<milestone unit="line" n="645.5"/>ནག་མོ་རེ་མ་ཏི། ཁྱོད་ཀྱི་ཁ་རླངས་སེར་པོ་བཏང་བའི་ཚེ། །བུད་མེད་སེར་མོའི་སྤྲུལ་པ་བསམ་མི་ཁྱབ། ནད་དང་མཁྲིས་པ་སྣ་ཚོགས་གཏོང་། སྨྱོ། དཔལ་ལྡན་ནག་མོ་རེ་མ་ཏི། ཁྱོད་ཀྱི་ཁ་རླངས་དམར་པོ་བཏང་བའི་<milestone unit="line" n="645.6"/>ཚེ། །བུད་མེད་དམར་མོའི་སྤྲུལ་པ་བསམ་མི་ཁྱབ། ཁྲད་ནད་རྒྱུ་གཟེར་སྣ་ཚོགས་གཏོང་། སྨྱོ། དཔལ་ལྡན་ནག་མོ་རེ་མ་ཏི། ཁྱོད་ཀྱི་ཁ་རླངས་སྔོན་པོ་བཏང་བའི་ཚེ། །བུད་མེད་སྔོན་མོའི་སྤྲུལ་པ་བསམ་མི་<milestone unit="page" n="646"/><milestone unit="line" n="646.1"/>ཁྱབ། །དབྱིག་དུག་མིག་སྔོན་སྣ་ཚོགས་གཏོང་། །སྨྱོ། དཔལ་ལྡན་ནག་མོ་རེ་མ་ཏི། ཁྱོད་ཀྱི་ཁ་རླངས་སྨུག་པོ་བཏང་བའི་ཚེ། །བུད་མེད་སྨུག་མོའི་སྤྲུལ་པ་བསམ་མི་ཁྱབ །འབྲུམ་ནད་ཤར་པོ་སྣ་ཚོགས་གཏོང་། །སྨྱོ།<milestone unit="line" n="646.2"/>དཔལ་ལྡན་ནག་མོ་རེ་མ་ཏི། །ཁྱོད་ཀྱི་ཁ་རླངས་ནག་པོ་བཏང་བའི་ཚེ། །བུད་མེད་ནག་མོའི་སྤྲུལ་པ་བསམ་མི་ཁྱབ། །བལ་ནད་སྨོར་བུག་ར་ཐོར་ལྷོག་པ་སྣ་ཚོགས་གཏོང་། །སྨྱོ། སྐུ་ཡི་སྤྲུལ་པ་རེ་མ་ཏི། །འཇིག་རྟེན་<milestone unit="line" n="646.3"/>ཁམས་ཀྱི་དཔལ་མོ་བཙན། །བཞུགས་ནི་ནམ་མཁའི་དཀྱིལ་ན་བཞུགས། །རྒྱུ་བ་ཕྱོགས་བཅུར་རྒྱུ་མཛད་མ། །རལ་པ་སེར་པོས་སྟོང་གསུམ་ཁེངས། །སྲིན་མོ་རེ་བཤལ་ཆེན་མོའི་གཟུགས། །ཆུ་རིས་ཨག་ཚོམ་སེར་<milestone unit="line" n="646.4"/>ནག་ལ། །མི་རུས་ཕྲེང་བ་གླད་ལ་བསྐོར། །གླང་ཆེན་ཀོ་རློན་སྐུ་ལ་གསོལ། །གཅན་གཟན་སྟག་གི་ཤམ་ཐབས་ཅན། །གཡས་ཀྱི་ལྕགས་མདུང་དམར་པོ་འབར་བ་ཡིས། །ཉམས་པའི་དགྲ་ལ་གདབ་པར་བྱའོ། །སྨྱོ།<milestone unit="line" n="646.5"/>གསུང་ལས་སྤྲུལ་པའི་རེ་མ་ཛ། །བར་སྣང་ཁམས་ཀྱི་བོ་དེ་མ། །དམར་ནག་མི་སྲུན་མཆེ་བ་ཅན། །རལ་པ་གཡས་ནས་གཡོན་དུ་འཁྱིལ། །སྡང་མིག་དགྲ་ལ་འབྲུ་ཚུགས་བལྟ། །མཆེ་བ་ཟླ་ཚེས་གཙིགས་པ་<milestone unit="line" n="646.6"/>ཡིས། །ནག་པོ་ཤ་ལ་ཆེམ་ཆེམ་ཟ། །སྡང་མིག་དམར་ཟློག་དགྲ་བོ་འདུལ། །མི ལྤགསརློནཔ སྐུལ གསོལ། །སྨྱུག་མའི་རེ་ལྡེས་སྐུ་སྨད་དཀྲིས། །བུས་པའི་ཐོད་པ་སྙན་ཆ་བྱས། །སྦྲུལ་ནག་སྟོང་གི་སྐེ་རགས་<milestone unit="page" n="647"/><milestone unit="line" n="647.1"/>༄༅། །ཅན། །མདུང་ཐུང་ཟླ་མེད་རུ་མཚོན་གྱིས། །དགྲ་བོའི་སྙིང་ལ་གཟེར་བར་བྱེད། །ནད་ཀྱི་རྐྱལ་པ་ཁ་ཐོང་ལ། །དགྲ་ལ་ནད་ཀ་དལ་ཀ་ཕོབ། །གློག་དམར་ཤོན་ལ་ལྕགས་བརྡབས་ཏེ། །དམ་ཉམས་ཁུག་<milestone unit="line" n="647.2"/>ལ་སྙིང་ནས་དྲོངས། །སྨྱོ། ཐུགས་ལས་སྤྲུལ་པའི་རེ་མ་ཛ། །འཇིག་རྟེན་ཁམས་ཀྱི་གློག་མ་སྲིན། །སྔོ་སྐྱ་མི་སྲུན་མཆེ་བ་ཅན། །རལ་པ་ཁམ་ནག་གྱེན་དུ་འཁྱིལ། །གཏི་མུག་མུན་ནག་ཚུབས་མར་འ་ས། །རལ་<milestone unit="line" n="647.3"/>གསེབ་མེ་སྟག་ཚ་ཚ་འཕྲོ། །རྣོ་དབལ་མཆེ་བ་གཙིགས་པ་ཡིས། །དམ་ཉམས་སྙིང་རྩ་གཅོད་མཛད་མ། །ཆུ་དར་ཁྲ་བོ་སྐུ་ལ་གསོལ། །རིན་ཆེན་སྣ་ལྔའི་དབུ་རྒྱན་ཅན། །ཐོད་སྐམ་ཕྲེང་བ་དབུ་ཡི་ཐོད། །རྡོ་རྗེ་འབར་བ་<milestone unit="line" n="647.4"/>རྩེ་དགུ་བསྣམས། །དམ་ཉམས་དགྲ་བོ་རྡུལ་དུ་རློགས། ཁྲག་སྐམ་ལྕགས་ཀྱུ་མང་པོ་ཡིས། །དམ་ཉམས་དགྲ་བོའི་སྙིང་ནས་དྲོངས། །བོང་བུ་གྭ་བ་བསྐྱོན་ནས་ཀྱང་། །དམ་ཉམས་དགྲ་བོ་འདིར་ཁུག་ཅིག །སྙིང་ནས་<milestone unit="line" n="647.5"/>དྲོངས་ཤིག་ཨ༷་ཀུ་ཤ །མགུལ་ནས་ཆིངས་ཤིག་བཱ་ཤ་ཧཱུཾ༷། །དབང་དུ་སྡུས་ཤིག་སྤྲོ་ཊ་བ༷། །ཐལ་བར་རློག་ཅིག་བྷན་ཎྜ་ཧོ༷༷ །ཏྲག་རསྒ་དགྲ་བོ་ནི་ཛ། ནག་མོ་ཧར་ཧུར་ནི། །ཆེ་གེ་མོ་ནི་འུབ་འུབ་ཛ་ཛ། འཕགས་མ་ཧེ་སྡུད་<milestone unit="line" n="647.6"/>དགའ་བར་བྱེད་པའི་རྒྱུད་ལས་སྐུ་གསུང་ཐུགས་ཀྱི་ཕོ་ཉའི་ལེའུ་སྟེ་བཞི་པའོ།། །།གསང་བ་ལས་ཀྱི་ཧོམ་ལས། མ་ཏང་མགོ་བྱང་ཤར་དུ་བསྟན། སྙིང་གར་ཧོམ་ཁུང་ཟུར་གསུམ་བྲུ། །སེ་བ་དབུས་ལ་སྐྱེར་བ་<milestone unit="page" n="648"/><milestone unit="line" n="648.1"/>དང་། །མཇོ་མོ་བྲ་མས་མཐའ་མ་བསྐོར། །བྲ་མེས་རླུད་བུས་མེ་བུས་ལ། །ར༷་ཡ༷་ཁ༷་གསུམ་བསྐྱེད་པར་བྱ། །ཡ༷་གིས་བུས་ལ་ར༷་གྱིས་བསྲེག །དང་པོ་འབར་བའི་སྔགས་འདིས་བསྲེག །ར༷་ར༷་བཛྲ་ཛ་ལ་ར༷་ར༷། མེ་སྦར་<milestone unit="line" n="648.2"/>དེར་ནི་མིང་བྱང་དང་། ་་་དཀར་ཤ་སྣ་དབུལ་ཞིང་བཟླས། །ཧཱུཾ༷་དྲི་སྤོ་མ་མ་ཡ་ཕྲ་ཤ་བུ་ཤ་ཀུ་རུ་རག་ཏ་ཁམ། ཏྲི་རུ་རྩ་ཤིང་ར༷་ཞེས་བསྲེག གསང་སྔགས་མཐའ་དག་དང་། ཐུན་སྔགས་མཐའ་དག་བཟླས་པར་བྱ<milestone unit="line" n="648.3"/>བར་བར་ཕོ་ཉ་གཏོང་བ་ནི། སྲིན་མོ་ནད་གཏོང་བསྐྱེད་བསྐུལ་བྱའོ། ། ་་་་་་་ སྦྱིན་སྲེག་ལེའུ་སྟེ་ལྔ་པའོ།། །།ལྷ་མོ་ཤ་རི་སྒྲུབ་ཐབས། གནས་དང་དུས་ལ་སོགས་པ་ཡང་། །འོག་ནས་ཟུར་གྱིས་<milestone unit="line" n="648.4"/>སྟོན་པའོ། །བསྒྲུབ་པའི་རྟགས་རྣམས་རིམ་པ་ལས། །ལྷ་མོ་དངོས་སུ་སྟོན་པ་དང་། །མོན་པ་ནག་པོར་སྟོན་པ་དང་། །གཏོར་མའི་རྫས་རྣམས་ལུད་པའོ། ཁུབ་རྟགས་གསུམ་པོ་བྱུང་བ་དང་། །བསྟོད་ཅིང་མཆོད་ལ་<milestone unit="line" n="648.5"/>དངོས་གྲུབ་བླང་བའོ། །འོད་དཀར་མེ་ཡི་ཐུམ་པོ་དང་། །གྲང་ཞིང་འཇིགས་ལ་འགྲོ་སྙིང་འདོད། །གཉིད་རྡིབ་སྐྱོ་བ་ངན་པ་གསུམ། །བྱ་ལུག་ཐུགས་དམ་བསྐང་བཤགས་བྱ། །མ་དང་སྲིད་མོ་འོང་བ་དང་། ཁོལ་མོ་<milestone unit="line" n="648.6"/>འོང་ཞིང་ཕྱག་བགྱིད་དང་། །བོང་བུ་དྲེའུ་དམ་བཅའ་འདོད། །གྲུབ་ནས་དབང་འདུས་བཟང་པོ་ཡིན། །ནག་མོ་རལ་བསྙིལ་མདོག་མི་སྡུག །བཙན་མོ་ཇོ་མོ་ཆུང་མར་འོང་། །གཅན་གཟན་རྫུས་དང་ཕྱག་འདོད་<milestone unit="page" n="649"/><milestone unit="line" n="649.1"/>༄༅། །པ། །གྲུབ་ཀྱང་དབང་དུ་མ་འདུས་ཏེ། ལྟ་བའི་གྱབས་བསྐྱེད། ནང་འཐབ་མཚོན་ཆ་མང་བ་དང་། མེ་ཏོག་མང་པོ་བྱ་ནག་འཐབ་པ་དང་། ཁྲག་གི་ན་བུན་སྨུག་པོ་འཐུལ། །མ་མོ་འཁྲུགས་ཏེ་ཁྲག་བསྐང་<milestone unit="line" n="649.2"/>དགོས། །ལྟོ་བཀྲེས་གཡལ་དང་ངུ་སྙིང་འདོད། །སྟུ་རྐུབ་སྟོན་ཅིང་དབང་རྟགས་སྟོན་པ་དང་། །དུད་པ་མང་པོ་ལྟག་པ་དང་། །རྔན་པ་དུས་ལས་ཡོལ་བས་བསྐང་བ་མང་པོ་བྱ། །ལེགས་ཉེས་ཇི་ཡིན། །དེ་ཡི་ཕྱིར་ན་<milestone unit="line" n="649.3"/>གཟབས་ལ་བྱའོ། །ལས་བྱེད་དུ་མི་འདོད་ཅིང་དྲག་པའི་ལས་བྱ་ན། ཧེ་སྡུད་ཀྱི་ནང་གི་མཆོད་མཁན་སྐབས་སུ་ཐོང་། །གདུཀྱཐུརྒྱཁྭ། རྟགས་ཀྱི་ལེའུ་སྟེ་དྲུག་པའོ།། །།ཐོག་མདའ་ནག་པོའི་ལས་འཇུག་འཕང་<milestone unit="line" n="649.4"/>བ་ལ། །གང་མོས་བསམ་པ་འདིར་མ་སྨོས། །ཐོད་པ་ནག་པོ་ཚེག་ཚེར་བྱུག ཁྲག་ཆེན་དག་གིས་བྱུག་པར་བྱ། །ནང་བསྐང་སྔགས་བཟླས་ཕོ་ཉ་གཏོང་། །ནེ་ཚོ་ན་བུན་འཛིན་དུ་ཤེད་ཤེད། །སྔགས་དེ་བཟླས་པའི་ཐོད་<milestone unit="line" n="649.5"/>པ་ལ། །མ་མོ་འཁོར་ལོ་དྲེད་གདོང་མ། །དྲེའུའི་ལུས་ལ་མདོག་ནག་པོ། །སོ་ནི་རལ་གྲི་གཏམས་པ་འདྲ། །སྔགས་བཟླས་བསྐུལ་བ་འདི་དག་གོ །ཧུ༷། སྲིད་པ་གསུམ་གྱི་གཙོ་མོ་ལ། ཁམས་གསུམ་ཁྱབ་པར་གསོད་<milestone unit="line" n="649.6"/>བྱེད་མོ། །འཁོར་ལོ་ཆེན་མོ་དྲེའུ་གདོང་མ། །མིག་ནི་སྐར་ཆེན་རྡོལ་པ་འདྲ། །བྲང་ནི་ཆུ་སྲིན་གཏམས་པ་འདྲ། །དྲེའུ་སྐད་མཁའ་ལ་བཏང་བས་ཀྱང་། །སྲིད་པའི་རྩེ་མོ་ཚངས་པ་ཡང་། །ཐལ་བ་བཞིན་དུ་གཏོང་བར་<milestone unit="page" n="650"/><milestone unit="line" n="650.1"/>བྱེད། །དྲེའུ་སྐད་ས་ལ་བཏང་བས་ཀྱང་། །རྒྱ་མཚོའི་གཏིང་གི་ཀླུ་རྣམས་ཀྱང་། །དྲེའུ་སྡུད་འབྱིན་ཞིང་ཞལ་ལ་བལྟ། །དྲེའུ་མགོ་མཁའ་ལ་བརྡབས་པ་ཡིས། །རི་རབ་རྩེ་ནས་སྙིལ་ཞིང་ལྷ་རྣམས་ཐལ་བར་རློག །དྲེའུ་<milestone unit="line" n="650.2"/>མགོ་ས་ལ་བརྡབས་པ་ཡིས། །རྒྱ་མཚོ་གཏིང་སྐམ་ཀླུ་རྣམས་ཐང་ལ་བྱིན། །དྲེའུ་གདོང་མ་ཡི་དུས་ལ་བབ། །ཅེས་བསྐུལ་ལོ། །ཐོད་པ་ཀླད་ལ་བསྐོར་ལ་སྔགས་འདི་བཟླས་སོ། ཁ་ལ་ཁ་ལ་རསྒ་ཁ་ལ་རསྒ་ནི་ཏིརྟ་<milestone unit="line" n="650.3"/>རྦད། ཐུམ་རི་ལི་ལི། སྙིང་ཁ་ལ་རསྒ་ནི་ཏི་རྦད། ཐུམ་རི་ལི་ལི། ཐོད་པ་དེ་ལྟར་འཕར་བ་ཡིན། །མདའ་ཐུན་བརྡག་པ་འདི་ཡིན་ཏེ། །སྐྱེར་པ་མི་བསད་ཁྱི་བསད་ལ། །སྤྱི་བཞུར་རྩེ་མོས་ལྟོང་བྱས་ཏེ། །འུག་པ་བྱ་རྒོད་<milestone unit="line" n="650.4"/>གོང་རུས་གཉིས། ཁྱི་རྒྱ་པོའི་སྙིང་ཁྲག་སྦྱིན་གྱིས་སྦྱར། །ར་ཁྱིའི་སྤུ་བསྲེས་རྒྱུད་དུ་བྱས། །མིང་རུས་གཟུགས་བཅས་སྙིང་ག་སྲ །མདེའུ་རྩེ་གཏད་ལ་སྔགས་འདི་བཟླས། །ཧུ༷་ཙ་པ་ལ་ཐུན་ཁ། ཁྲག་ལ་ཐུན་ཁ། ཁྲག་<milestone unit="line" n="650.5"/>ཡམ་ཡམ། ཕོ་ཉ་གཏོང་ངོ་། །ཡུལ་ཕྱོགས་སུ་འཕང་བར་བྱ། །གཟུགས་བྱས་སྙིང་གར་བརྡེག་པར་བྱ། ཧུ༷། ཁམས་གསུམ་སྒྲོལ་བྱེད་ཆེན་མོ་ཡིས། །ལྷོ་ཡི་ཕྱོགས་སུ་ཞབས་བརྐྱང་བས། །ཞབས་ཀྱི་དཀྱིལ་འཁོར་ཉིད་<milestone unit="line" n="650.6"/>ལས་ཀྱང་། །མི་བཟད་འབར་བའི་སྐུ་ཕྱུང་སྟེ། །སྐུནིསྔོསྐྱཆེནམོལ། །ཞལ་སྔ་མ་ལ་ཕྱག་བཅུ་སྟེ། །དམར་དང་ལྗང་གུ་དུད་ཀ་སྟེ། །སེར་བའི་ཞལ་ལྔར་བསྟན་པ་སྟེ། །གཡས་ཀྱི་ཕྱག་རྒྱ་ལྔ་ཕྱུང་སྟེ། ཁྲོ་བོ་བཅུ་ཡང་<milestone unit="page" n="651"/><milestone unit="line" n="651.1"/>༄༅། །གསོད་པ་སྙམ། །གཡོན་གྱི་ཕྱག་རྒྱ་ལྔ་བྱུང་བ། ཁྲོ་མོ་བཅུ་ཡི་སྙིང་ཡང་གཟེར། །རྒོལ་བ་ངན་པ་སྨོས་ཅི་དགོས། །ཞལ་ནས་ཁྲག་གི་རལ་གྲི་འབྱུང་། །སྐུ་ནི་མཐིང་ནག་རལ་པ་ཅན། །རལ་པའི་ཟར་བུ་<milestone unit="line" n="651.2"/>རེ་རེ་ལ། །མཆོང་གི་སྤྱང་མོ་འབུམ་འབུམ་འབྱུང་། །སྲིད་པའི་ལྷ་འདྲེ་ཀུན། ཐུགས་དམ་དུས་ལ་བབ། ཀེའུ་ར༷་ཀེའུ་ར༷། འབུམ་བཟླས། འགྲོལ། དེ་ནས་གྲོལ་ན་འདི་བཟླས་སོ། །ཏི་མ་ཏི་མ་ཁ། བྱས་ཏེ་བརྡེག<milestone unit="line" n="651.3"/>བསྐུལ་ལ་བསྙེན་པ་རྫོགས་པར་བྱའོ། །ག་མ་ར་ཐ། ཐུན་གྱི་ལེའུ་སྟེ་བདུན་པའོ།། །།ཁྲག་ཐུན་བརྡེག་པ་འདི་ཡིན་ཏེ། །ཐོད་པ་ནག་པོར་ལིདྷ་གཞུག །ཧུ༷་རྒྱ་མཚོ་མེར་བའི་གཏིང་རུམ་ནས། ཁྲག་གི་བཙུན་མོ་<milestone unit="line" n="651.4"/>ཆེན་མོ་ནི། །ལག་ན་ཟངས་ཀྱི་གཞུ་བདུངས་ནས། ཁྲག་གི་མདའ་འཕེན་ཏ་ལ་ལ། །དགྲ་བགེགས་གདུག་པའི་སྙིང་རུམ་དུ། ཁྲག་མདའ་དམར་པོ་བྲེངས་སེ་བྲེང་། །ཡ་མ་དམ་སྲི་ངན་པ་ལ། ཁྲག་གི་དབལ་ལ་གདབ་<milestone unit="line" n="651.5"/>འཚལ་ལོ། ཁྲག་དུག་དཔལ་གྱིས་བསད་འཚལ་ལོ། ཁྲག་དུག་གིས་ལིརྙ་ལ་གདབ་བོ། །མཁར་ཁྱིམ་ལ་བརྡེག་གོ །མ་མ་་ག་སྙིང་ཁ་རག་སྨྱོ། །བྱས་ལ་བརྡེག་གོ །སྔགས་སྤྱིར་ཡང་བཟླས་སོ། ཁྲག་མདའི་ལེའུ་སྟེ་<milestone unit="line" n="651.6"/>བརྒྱད་པའོ།། །།ཐལ་བ་རྫས་ཀུན་ཀླུ་ལ་གཏད་པ་ནི། །ཆུ་མགོ་བྱང་དུ་བལྟས་པར་གཏད། །ཀླུ་འདུལ་བའི་ཏིང་ངེ་འཛིན་དུ་བྱ། ཀླུ་གཏོར་གཞུངབཞིནདུགཏོངབ གཅེས། །ནཱ་ག་རྭ་ཙའི་སྔགས་་དག་<milestone unit="page" n="652"/><milestone unit="line" n="652.1"/>བཟླས། །དགྲ་བོ་མིང་རུས་གཏོར་མར་གསལ། །ཀླུ་གཉན་ཁྱོད་ཀྱིས་སྔོན་ཇི་ལྟར་དམ་བཅས་པ་བཞིན་དུ་དམ་ཉམས་པ་འདི་བཞེས་ཤིག མ་བཞེས་སམ་བཀའ་བཅག་ན། བེ་ཏ་ལི་ཧ་ཡ་རྒི་བ་དང་བྱ་ཁྱུང་ག་རུ་ཊས་<milestone unit="line" n="652.2"/>ཀླུའི་རྒྱལ་ཁམས་ཕུང་བར་འོང་ངོ་། །ཀླུའི་གཏོར་མ་འདི་ལ་མྱུར་བར་ལས་གྱིས་ཤིག །ཅེས་བྱས་ལ་གཏད་པའི་ལས་བྱའོ། །ག་མ་ཐ་མ། ཀླུ་ལ་གཏད་པའི་ལེའུ་སྟེ་དགུ་པའོ།། །།བཙན་ལ་གཏད་པ་འདི་བཞིན་<milestone unit="line" n="652.3"/>བྱའོ། །རྙེ་བྷ་ཙ་དྷི་བྷ་ཙ་ཙ་ན་སྤྱན་དྲངས། སྟེ་ཙ་ལ་སྙེ་ཙ་ལ་དབུ་ཛལ་དབུ་ཛལ། ཅེས་ཕྱག་འཚལ་ལོ། །བཙན་ཁྱོད་ལ་དགྲ་བོ་འདི་གཏད་དོ། །ཨ་སྟི་ཤུ་ཛ་ཨ་སྟི་ཤུ་ཛ་ཧུ༷་ས་མ་ཡ་ཧུ༷་ཕཊ། འདི་བཞེས་སུ་གསོལ། ཚོན་<milestone unit="line" n="652.4"/>སྐུད་ཀྱིས་བཅིངས་ལ་བཙན་ཆེ་སར་མནན་ནོ། །དང་པོ་གྲུབ་རྟགས་ཕེབས་པ་དང་ཐུན་རྣམས་མྱུར་བར་བརྡེག་གོ། །ཕུར་ཐུན་ཁྲག་ཐུན་ཉུང་ཐུན་ཟན་ཐུན་ཐོད་ཐུན་སྦྱིན་བསྲེག་གི་རིམ་པ་བྱ། ཐ་མ་ཀླུ་བཙན་དག་ལ་<milestone unit="line" n="652.5"/>གཏད། མ་མ་སྒག་རསྒ་རུ་ལུ་རུ་ལུ། རེ་མ་ཏི་ཏྲི་ཏི་རུ་ཏི་སྙིང་ཁ་རག་རག་མོ་ཙ་ཙ་མོ་ཛ། །བཙན་གྱི་ལེའུ་སྟེ་བཅུ་པའོ།། །།སྨྱོ་སྨྱོ་སྨྱོ་སྨྱོ། །ཛུ་ཛུ་ཛུ་ཛུ་། ནག་མོ་བ་མ་ར་ལི་ལི། ནག་མོ་ཁྲག་ལ་རི་ལི་ལི། ནག་མོ་<milestone unit="line" n="652.6"/>སྙིང་ལ་རི་ལི་ལི། ནག་མོ་སྲོག་ལ་རི་ལི་ལི། ནག་མོ་སྲོག་ལ་ཆོམ་ཆོམ བམ་རི་ལི་ལི་སྨྱོ། །མ་རུ་ལུ་རུ་ལུ་སྨྱོ། །ནམ་ནམ་ཧ་ར་ཧེ་དེ་མ་སྨྱོ་རུ་ལུ་རུ་ལུ། རག་མོ་ཙ་ཙ་མུན་ད་ན། རག་མོ་རག་མོ་བྲི་ལ་ཁ་ཐུན། ཏིང་ཏིང་<milestone unit="page" n="653"/><milestone unit="line" n="653.1"/>༄༅། །ཙེམ་ཙེམ། ཀྲོ་ལ་ཀྲོལ་ས་མ་ཡ་བྲེངས། མ་ལས་ལ་སྨྱོ། ཏྲི་མོ་ཤུ་ཤུ་ཡསྣ་ནག་མོ་སྨྱོ་སྨྱོ། ཨཱོཾ༷་ཏབྱ་ཐུ་པདྨ་ར་ཏེ་རུ་ཏི། རུ་ལུ་ཀོ་རུ་ཏི། རུ་ལུ་ཀོ་སྲ ཨུས་སྟི་དུ་རུ་དུ་སྲ ཙལ་པ་ལ་ཨ་ཤུག་མེ། ཨི་དན་རྙུ་པ་<milestone unit="line" n="653.2"/>བུཛི་པ། ཤི་བཱན་ཁ་ར༷་ཁུ་ཧི། ཤི་དེ་བྲི་མ་ཧྭ་ཀ་སྙི་ཁུ་ཧི། མ་ཧྭ་རག་མོ་ཡསྒ་ནག་མོ་ཁུ་ཧི། མ་རག་མོ་དུན་ཏིང་ཁུ་ཧི། མ་མ་རེ་མ་ཏི་རག་ཏི་ཤ་མ་ལ་ཁུ་ཧི། མ་རི་མ་ཏི་མ་ནུ་རག་མོ་ཁུ་ཧི། མ་རག་མོ་ཁྲག་ལ་མ་ཤམ་ཁུ་<milestone unit="line" n="653.3"/>ཧི། མ་མ་མུག་སྟི་གྲོ་ཎྜ་ཁུ་ཧི། མ་མ་ནག་མོ་རེའུ་ཏྲི་གྲོ་ཎྜ་ཁུ་ཧི། ཏྲི་མོ་ཤུ་ཤུ་ཤ་ཤ་ནག་མོ་ཁུ་ཧི། ཛ་ཛ་རེ་མ་ཏི་པ་ཤ་ཙ་པ་ལ་ཛ་ཛ་ནག་མོ་དགྲ་བོའི་སྙིང་ལ་ཐུམ་རིལ་རྦད། ནག་མོ་དགྲ་བོའི་སྲོག་ལ་བམ་རིལ་རྦད<milestone unit="line" n="653.4"/>ནག་མོ་དགྲ་བོའི་རྩ་ལ་བམ་རིལ་རྦད། ནག་མོ་དགྲ་བོའི་དབུགས་ལ་བམ་རིལ་རྦད། རེ་མ་ཏི་པ་ཤ་ཙ་པ་ལ་དགྲ་བོ་མྱ་ར་ཡ་ཐུམ་རིལ་རྦད། ནག་མོ་སྦྱོ། རག་མོ་སྨྱོ། ཡག་མོ་སྦྱོ། འདྲིག་མོ་སྨྱོ། མྱའོ་མྱའོ་མྱའོ་མུའོ།<milestone unit="line" n="653.5"/>རག་མོ་ཏེ་ཀུམ་སྨྱོ་སྦྱོ། ཡབ་མོ་སོད་ཅིག་དྲི་ཛ་ཛ་སྨྱོ། མ་མ་རག་མོ་སྨྱོ་སྨྱོ། ནག་མོ་རེ་མ་ཏི་སྨྱོ། ནག་མོ་རེ་མ་ཏི་སྨྱོ། ནག་མོ་རེ་མ་ཛ་སྦྱོ། ནག་མོ་རེ་མ་འཛུ་སྨྱོ། དགྲ་བོའི་ཤ་ལ་སྨྱོ། དགྲ་བོའི་སྙིང་ལ་སྨྱོ། དགྲ་བོའི་<milestone unit="line" n="653.6"/>རྩ་ལ་སྨྱོ། དགྲ་བོའི་ཁྲག་ལ་སྨྱོ། བྱས་ལ་ཐོད་པའི་ཁྲག་ཐུན་འཕང་ངོ་། །སྤྱིར་བསྒྲུབ་པ་ཐུན་གྱི་ལེའུ་སྟེ་བཅུ་གཅིག་པའོ།། །།ཡེ་ཤེས་ཀྱི་མ་མོ་བརྒྱད་དང་། ལས་ཀྱི་མ་མོ་བརྒྱད་དང་། །འཁོར་ནག་མོ་ས་མ་ཡ་<milestone unit="page" n="654"/><milestone unit="line" n="654.1"/>འབུམ་སྡེ་ལ་སོགས་པ་རྣམས་ལ། རྒྱུད་འདི་ཟུང་ཞིག་ཆོངས་ཤིག ཕྱི་རབས་ཀྱི་བསྟན་པ་སྲུངས་ཤིག འཁོར་རྣམས་ཀྱིས་རྗེས་སུ་ཡི་རངས་ཏེ་མངོན་པར་བསྟོད་པ་འདི་ལྟ་བུའི་དོན་ཡང་དག་པར་བསྟན་པ། བསྟན་པ་<milestone unit="line" n="654.2"/>བསྲུང་བར་བགྱིའོ། །བསྐྱང་བར་བགྱིའོ། །ཞེས་གསུངས་ནས་མངོན་པར་བསྟོད་དོ། །རེ་མ་ཏི་མཆེད་བཞི་ཕྲིན་ལས་ཀྱི་རྒྱུད་རྫོགས་སོཧ། །།ཨི་ཏི།། །། ༄༅། །རྒྱ་གར་སྐད་དུ། ཌའ་ཀི་མ་</p></div1>
        </body>
    </text>
</TEI.2>