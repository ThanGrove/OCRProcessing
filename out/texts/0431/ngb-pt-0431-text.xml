<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0431-text.xml">
    <teiHeader lang="tib">
        <fileDesc>
            <titleStmt>
                <title><!--rdzogs pa spyi gcod/-->རྫོགས་པ་སྤྱི་གཅོད།</title>
            </titleStmt>
            <publicationStmt lang="eng">
                <idno type="thdl">ngb-pt-0431-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=70.1; end=79.1--><milestone unit="page" n="70"/><milestone unit="line" n="70.1"/>བདག་ཉིད་རྡོ་རྗེ་སེམས་དཔའ་ཆེ། །ལྟ་བ་འདི་མེད་སྤྱོད་པ་སྒྱུ་མས་བཅིངས། །ཕྱིན་ཅི་ལོག་དང་མ་ལོག་བྱང་ཆུབ་སྟེ། །རྣམ་རྟོག་གཉིས་ཀྱི་མཐའ་ལས་འདས་པ་ནི། །བསམ་དང་བྲལ་བའི་བྱང་ཆུབ་སེམས་ཆེན་<milestone unit="line" n="70.2"/>པོ། །ནམ་མཁའ་ལྟ་བུའི་བྱང་ཆུབ་སེམས་ཉིད་ནི། །ཡོད་མེད་དབུ་མར་མི་དམིགས་བརྗོད་དུ་མེད། །ནམ་མཁའ་ཙམ་དུའང་བརྗོད་དུ་མེད་པ་ལ། །ཚིག་དང་ནམ་མཁའ་སུ་ཡིས་ཚིག་ཏུ་བརྗོད། །སེམས་དང་ཚིག་<milestone unit="line" n="70.3"/>ལས་འདས་པའི་སྦྱོར་བ་ནི། །མངོན་སུམ་མི་གནས་ཡེ་ནས་སྟོང་པས་དབེན། །ཡེ་ཤེས་དེ་ཉིད་ཀུན་ཏུ་གསལ་བ་ན། །ཐམས་ཅད་རྣམ་པར་དག་པར་གཅིག་པའི་ཕྱིར། །ལས་དང་མཚན་ཉིད་སོ་སོར་མ་ངེས་<milestone unit="line" n="70.4"/>པས། །གཅིག་དང་དུ་མའི་མཐའ་ལས་འདས་པའོ། །ཆོས་ཀྱི་དབྱིངས་ཉིད་ཡུལ་ལས་འདས་མོད་ཀྱང་། །འཛིན་པ་མེད་པའི་མཚན་ཉིད་ཀུན་ལ་བཀྲ། །གཟུགས་ཀྱི་མཚན་ཉིད་ཡེ་ནས་མཐོང་བ་གང་། །རྟོག་པའི་<milestone unit="line" n="70.5"/>མཚན་ཉིད་མེད་ན་དམིགས་པ་གང་། །གཞའ་ཚོན་སྒྱུ་མས་འཕགས་པའི་སྐུ་བསྐྱེད་དེ། །བསྟི་གནས་སྒྱུ་མས་རེ་བའི་རྩོལ་བ་ཡང་། །རྣམ་དག་ལམ་ཆེན་ལྷུན་གྱིས་གྲུབ་པ་ལ། །བསོད་ནམས་མེད་ཀྱང་འགྲུབ་ཅེས་<milestone unit="line" n="70.6"/>རྒྱལ་བས་གསུངས། །ཆོས་ཀྱི་དབྱིངས་ནི་མི་བསྐྱོད་གནས་ཆེ་བ། །ཀུན་ལ་ཁྱབ་པས་སྒྲ་མེད་ཚིག་ལས་འདས། །སྤྲུལ་པ་མང་པོ་རྒྱ་མཚོའི་ཚོགས་ཆེན་གྱིས། །བྱ་མེད་དོན་ལས་རྡུལ་ཙམ་བསྐྱོད་མི་ནུས། །ཞི་ལ་ཕྲ་སྟེ་<milestone unit="page" n="71"/><milestone unit="line" n="71.1"/>༄༅། །མངོན་དུ་རྙེད་པ་དཀའ་འོ། །རྟོག་གེ་སྤྱོད་ཡུལ་འཁྲུལ་ལས་ཤེས་མི་ནུས། །བསྐྱོད་དང་མི་བསྐྱོད་རྟོག་པ་མེད་པ་ནི། །མཚན་ཉིད་ནམ་མཁའ་ལས་ཀྱང་འདས་པའོ། །ཡེ་ནས་ལྷུན་གྱིས་གྲུབ་པའི་ཐབས་<milestone unit="line" n="71.2"/>ཆེན་ལ། །རྒྱུ་བཅོས་རྟོག་པས་གྲུབ་པར་མི་འགྱུར་ཏེ། །སྤྱོད་པའི་སྒོ་དང་མཐའ་ལས་འདས་པ་ལ། །ལོག་རྟོག་འཁྲུལ་པས་བསྲུང་དུ་ག་ལ་ཡོད། །མཚན་ཉིད་མེད་པའི་ཐིག་ལེ་ཆེན་པོ་ནི། །སྤྲུལ་པ་སྒྱུ་མ་ཙམ་དུ་སྣང་<milestone unit="line" n="71.3"/>བ་ཡང་། །ཆོས་ཉིད་དབྱིངས་ལས་དབྱེ་བསལ་མི་འཇུག་པས། །སྒྱུ་མའི་ལམ་དུ་རྒྱལ་བས་ཡོངས་མ་བསྔགས། །མི་གནས་ཆོས་སྐུ་བརྗོད་ལས་འདས་པ་ནི། །དབུ་མ་ཙམ་དུའང་ཡེ་ནས་མི་གནས་པས། །དེ་བཞིན་<milestone unit="line" n="71.4"/>བདེ་བའི་ཡེ་ཤེས་མཐའ་ཀླགས་ཀྱང་། །སྣང་དང་བརྗོད་པའི་མཐའ་ལས་འདས་པའོ། །བྱང་ཆུབ་སེམས་ནམ་མཁའི་རྒྱལ་པོ་རྫོགས་སོ།། །། ༄༅། །རྒྱ་གར་སྐད་དུ། མསྐྲུ་སུ་ཁ། བོད་སྐད་དུ། བདེ་འཇམ།<milestone unit="line" n="71.5"/>བཅོམ་ལྡན་འདས་རྡོ་རྗེ་བདེ་བ་ཆེན་པོ་ལ་ཕྱག་འཚལ་ལོ། །བདེ་འཇམ་དབྱིངས་ཕྱུག་སྡུག་བསྔལ་བྷ་ག་ལ། །དབྱེར་མེད་ལྷུན་རྫོགས་ཐིག་ལ་དབྱིང་ཉིད་ཆེ། །བསྐྱོད་པ་མི་མངའ་ཡེ་ནས་རིན་པོ་ཆེ། །བྱ་བ་མེད་པར་<milestone unit="line" n="71.6"/>ལྷུན་རྫོགས་ཐིག་ལེ་ཆེ། །ཐམས་ཅད་མ་བཀག་དབྱེར་མེད་བདག་ཉིད་ཆེ། །སྐྱེ་མེད་དབྱིངས་ལས་ཐམས་ཅད་འགགས་ཤིང་། །དུས་གསུམ་འདུ་འབྲལ་མེད་པའི་གསལ་བ་ཡང་། །དོན་དམ་ཀློང་དུ་གྱུར་པས་སེམས་<milestone unit="page" n="72"/><milestone unit="line" n="72.1"/>དཔའ་ཆེ། །རྒྱུ་ལས་བསྒྲུབ་ཏུ་མེད་པས་ཡེ་ནས་གནས། །བཙལ་དུ་མེད་པས་བོད་པ་མངོན་སུམ་དབྱིངས། །སྨོན་དུ་མེད་པས་ཐམས་ཅད་རང་ལ་རྫོགས། །ཐ་སྙད་མེད་པས་རྣལ་འབྱོར་ཆེན་པོའི་བདག །གོ་འཕང་<milestone unit="line" n="72.2"/>མེད་པས་ལྟ་བ་ཀུན་གྱི་དབྱིངས། །འདུལ་བའི་ལས་རྣམས་ཐམས་ཅད་ཅི་སྤྱད་ཀྱང་། །རོལ་པ་ཉིད་ལས་མཉམས་ཤིན་ཏུ་བདེ། །ཐིག་ལེ་ཉིད་པས་སྤང་དུ་མེད་པའི་ཕྱིར། །རྩ་བའི་འདོད་ཆགས་ཞེ་སྡང་གཏི་མུག་<milestone unit="line" n="72.3"/>ཀྱང་། །སྤང་དུ་མེད་པས་བྱང་ཆུབ་ཆེན་པོའི་ལམ། །བསམ་དུ་མེད་པའི་ཡེ་ཤེས་གསལ་པ་ནི། །རྣམ་གྲངས་མེད་པས་དབྱིང་ཉིད་བདག་པོའི་ཀློང་། །གཟུགས་རྣམས་མེད་པས་བྱང་ཆུབ་སྙིང་པོའི་སྐུ། །རྣམ་རྟོག་ཞི་<milestone unit="line" n="72.4"/>བས་ཁྱད་པར་ཡེ་ཤེས་ཆེ། །གདོད་ནས་མ་བསྐྱེད་པ་ནི་དངོས་གྲུབ་སྟེ། །འཆི་བ་མེད་པས་བདུད་རྩིའི་དབྱིངས། །ཐིག་ལེ་ཡེ་ནས་གསལ་བའི་དམ་ཚིག་ལ། །ཐ་ཚིག་མིང་དུ་བཏགས་པ་མེད། །རི་རབ་རྩེ་ནས་ཉི་མ་<milestone unit="line" n="72.5"/>སྟོང་ཤར་བས། །ཡེ་ཤེས་ཐུགས་ཀྱི་ཉི་མ་གཅིག་ཤར་དྲོ། །རང་ལ་ཐམས་ཅད་ཤར་བའི་འོད་ཟེར་ནི། ་།ར་བ་ཉིད་ན་དུས་གསུམ་ནུབ་པ་མེད། །མི་གནས་དམིགས་སུ་མེད་པས་གསལ་བ་ནི། །བསྒོམ་དུ་མེད་ཉིད་<milestone unit="line" n="72.6"/>བསྒོམ་དུ་མེད་པས་བདེ། །ཡེ་ནས་མ་བསྒོམསཇིབཞིན གསལབཡང་། །བསྒོམས་པས་གཞན་ནས་རྒྱལ་བའི་ཆོས་མི་རྙེད། །རྡོ་རྗེ་ཉི་མ་དབྱིངས་ནས་ཤར་བ་ཡིས། །ཐམས་ཅད་ཀུན་ཀྱང་དེ་བཞིན་ཉིད་དུ་<milestone unit="page" n="73"/><milestone unit="line" n="73.1"/>༄༅། །གསལ། །འགྱུར་བ་མེད་པས་ལྟ་བ་བལ་ནག་སྟེ། །ཅིར་ཡང་འགྱུར་བས་ཐུགས་རྗེ་བལ་དཀར་བཞིན། །བརྟགས་ན་ཐམས་ཅད་བལ་ནག་ཉིད་ཀྱི་དབྱིངས། །ལྷུན་གྱི་གནས་པས་ལྟ་བའི་གོ་འཕང་<milestone unit="line" n="73.2"/>གཅོད། །གདོད་ནས་དག་པས་སྲིད་པའི་པདྨ་བཞིན། །འགྱུར་བ་མེད་པས་ཐིག་ལེའི་དབྱིངས་ན་བདེ། །བྱ་བ་མེད་པས་ཐམས་ཅད་ཀུན་ལ་འཇམ། །དུས་གསུམ་མེད་པས་ཐིག་ལེ་ཉིད་དུ་འབྱམ། །ཡེ་ནས་སྙིང་པོ་<milestone unit="line" n="73.3"/>བཙལ་དུ་མེད་པ་ལ། །བཙལ་བའི་བསམ་པས་དོན་དམ་དབྱིངས་མི་བསྐྱོད། །དྲ་བ་ཉིད་པས་མུ་ཁྱུད་ཕྱོགས་བཅུར་བདེ། །ཐིག་ལེ་ཉིད་པས་ཐིག་ཕྲན་དགུ་ལ་བདེ། །རྩེ་རྒྱལ་རྟོགས་ན་གྲུབ་པའི་གནས་ཆེན་<milestone unit="line" n="73.4"/>བདེ། །ཐིག་ལེ་ཡེ་ནས་བདེ་བའི་རྡོ་རྗེའི་དབྱིངས། །ཐོགས་མེད་ཡོངས་སུ་སྦྱང་པའི་བྷ་ག་ལ། །དབྱེར་མེད་ལྷུན་རྫོགས་ཐིག་ལེ་དབྱིངས་ཉིད་ཆེ། །སྐུ་གསུང་ཐུགས་ཤར་མུ་ཁྱུད་དཀྱིལ་འཁོར་བདེ། །རྣམ་པར་དག་<milestone unit="line" n="73.5"/>པས་བདེ་བའི་བྱང་ཆུབ་སྐུ། །འགྲོ་པའི་ལམ་ཆེན་མཁའ་དབྱིངས་དག་པ་ལ། །ཐིག་ལེ་ཡེ་ནས་བདེ་བ་རྡོ་རྗེའི་དབྱིངས། །རྡོ་རྗེ་ཉི་མ་དུས་གསུམ་འདུ་འབྲལ་མེད། །དེ་བས་ཐིག་ལེ་ཐམས་ཅད་རྡོ་རྗེའི་<milestone unit="line" n="73.6"/>དབྱིངས། །བརྡལ་པ་ཉིད་ན་དུས་གསུམ་འདུ་འབྲལ་མེད། །བྱང་ཆུབ་སེམས་ནི་ཡེ་ནས་གསལ་བའི་ཕྱིར། །ཀློང་གི་དཀྱིལ་འཁོར་ཆེན་པོ་བདེ་འཇམ་རྫོགས་སོ།། །།<milestone unit="page" n="74"/><milestone unit="line" n="74.1"/>༄༅། །རྒྱ་གར་སྐད་དུ། སརྦ་ཨ་ཏ། བོད་སྐད་དུ། ཀུན་འདུས། བཅོམ་ལྡན་འདས་བྱ་བྲལ་བདེ་བའི་ངང་ལ་ཕྱག་འཚལ་ལོ། །ཆོས་སྐུ་ཡེ་ནས་རྣམ་པར་རབ་དབེན་པའི། །རྣམ་རྟོག་བླ་དགས་ཡུལ་ལས་འདས་<milestone unit="line" n="74.2"/>པའི་ཕྱིར། །ཡོད་མེད་སྟོང་པའི་མཐའ་ནི་དབྱིངས་སུ་གཅིག །དབྱིངས་ཉིད་གཅིག་ལ་ལྟ་བའི་ཁྱད་པར་དགུར་སྣང་སྟེ། །སྣང་འདོད་རྩོལ་བའི་སེམས་ནི་སྡུག་བསྔལ་ནད། །ཆོས་ཉིད་དང་གི་གནས་པའི་རང་བཞིན་<milestone unit="line" n="74.3"/>ལས། །ཐུགས་རྗེ་ཆེན་པོའི་མཁའ་ལྟར་ཁྱབ་པ་ནི། །ཐབས་ཀྱིས་རོལ་པས་འདོད་དགུར་བསྒྱུར་བའི་དཔལ། །ཆོས་རྣམས་སྣ་ཚོགས་ཇི་བཞིན་སྣང་བ་ལས། །ཐ་སྙད་ཐམས་ཅད་བྱང་ཆུབ་མཆོག་གི་ལམ། །སྙིང་པོ་<milestone unit="line" n="74.4"/>བྱང་ཆུབ་མཆོག་ཏུ་ངེས་པ་ལས། །གཟུང་འཛིན་བགྲོད་པའི་ཡུལ་ནི་ག་ལ་ཡོད། །ཐ་སྙད་ཙམ་དུ་འདུ་ཤེས་བྱ་མོད་ཀྱི། །དམ་དུ་བཅས་པའི་ཡུལ་ཡང་རྡུལ་ཙམ་མེད། །དམ་དུ་བཅས་པའི་ཡུལ་མེད་གསལ་བ་<milestone unit="line" n="74.5"/>ན། །དམ་དུ་བཅས་ཀྱང་ཡུལ་མེད་ནམ་མཁའ་འདྲ། །འདོད་དགུར་སྒྱུར་བའི་སྙིང་རྗེ་ཐབས་ཆེན་ལ། །བསམ་དགུ་ལྷུན་གྱིས་གྲུབ་པར་བྱེད་པ་ཡང་། །ཡེ་ཤེས་ཀློང་དུ་ཤར་བའི་རྣལ་འབྱོར་པས། །ས་མཆོག་འདི་ནི་མ་<milestone unit="line" n="74.6"/>བསྒྲུབས་ལྷུན་གྱིས་གྲུབ། །བག་ལ་ཉལ་བའི་སྐྱོན་རྣམས་མ་ལུས་ཀུན། །ཡེ་ཤེས་འོད་གསལ་རང་ལ་ཤར་བའི་ཕྱིར། །ཐེག་ཆེན་འདི་ནི་མཁའ་ལ་ཉིཤརབཞིན། །མཐའཡིམུན་པ་མེད་པར་ཡེ་ནས་གསལ། །སྒོམ་<milestone unit="page" n="75"/><milestone unit="line" n="75.1"/>༄༅། །པའི་ཡུལ་ལ་འཛིན་པའི་གནས་མེད་པས། །སྒོམ་བཅས་དེ་དག་འཛིན་པའི་སྡུག་བསྔལ་ཡིན། །སྒོམ་པའི་གནས་མེད་རིག་བ་རང་དབང་ན། །བསྒོམས་ཀྱང་སྐྱོན་མེད་ཐམས་ཅད་ནམ་མཁའི་<milestone unit="line" n="75.2"/>ཀློང་། །གང་ཡང་མ་བཀོལ་ཀུན་གྱི་རེ་བ་ཀློང་། །མཉམ་པ་ཉིད་ཀྱི་མན་ངག་གཏེར་ཆེན་གྱིས། །ཀུན་ལ་ཁྱབ་ཅིང་ཐམས་ཅད་རང་རྫོགས། །དེ་ལ་ཆ་ཤས་རིམ་པས་བཟའ་བ་མེད། །ཡེ་ནས་བདུད་རྩི་ཆེན་པོ་ཡིན་པ་<milestone unit="line" n="75.3"/>ལ། །གཞན་ནས་བཙལ་བས་འགྲུབ་པར་མི་འགྱུར་ཞིང་། །མ་བཙལ་ལྷུན་གྱིས་གྲུབ་པའི་དབྱིངས་འགྱུར་ལ། །རྣམ་པ་ཀུན་ཏུ་ཆེ་བས་བྱང་ཆུབ་ལམ། །ཐམས་ཅད་དགོངས་སྤྱོད་ཡེ་ནས་དག་པ་ལ། །འཁྲུལ་དང་མ་<milestone unit="line" n="75.4"/>འཁྲུལ་ཅིས་ ཀྱང་ ཉམས་ པ་ མེད། །ཐམས་ཅད་ འདུས་ ཏེ་ཅིར་ ཡང་ མི་ སྣང་ བས། །དུས་ གསུམ་ རྒྱལ་ བའི་ དགོངས་ པ་ དེ་ ན་ གསལ། །བྱང་ཆུབ་ ཀྱི་ སེམས་ ཀུན་ འདུས་ རྫོགས་ སོ།། །།<milestone unit="line" n="75.5"/>༄༅། །བཅོམ་ལྡན་འདས་རྡོ་རྗེ་བསྐལ་པའི་བདག་པོ་ལ་ཕྱག་འཚལ་ལོ། །སྲིད་བར་བཅས་པའི་འཇིགས་རྟེན་དང་། །ཐུགས་རྗེར་བཅས་པའི་ཕོ་བྲང་ཀུན། །སྤྲུལ་པའི་འཁོར་ལོ་འོད་འབར་བའང་། །མངོན་སུམ་<milestone unit="line" n="75.6"/>སངས་རྒྱས་མཁའ་ལ་ཤར། །ཕྱོགས་བཅུའི་འཇིག་རྟེན་མང་པོ་ནས། །སྤྱན་དྲངས་ལ་སོགས་རྩོལ་བའི་གནད། །བདེ་བ་གསལ་བའི་ཐིག་ལེ་ལས། །སངས་རྒྱས་གཞན་དུ་མི་རྩོལ་ལོ། །སེམས་དང་ཆོས་ལས་སངས་<milestone unit="page" n="76"/><milestone unit="line" n="76.1"/>རྒྱས་གཞན་ན་མེད། །མཉམ་ཉིད་ནམ་མཁའ་ལྟ་བུའི་རང་བཞིན་ལས། །སྣ་ཚོགས་མཚན་མ་རྡུལ་དུ་བརླག་བའི་ཕྱིར། །ཕྱག་རྒྱའི་ཚོགས་ཀྱང་བསྐལ་པའི་མེ་ལྟར་འབར། །ཡེ་ནས་ལྷུན་གྱིས་གྲུབ་པའི་རང་བཞིན་<milestone unit="line" n="76.2"/>ལས། །རྩོལ་བའི་སྡུག་བསྔལ་རྒྱ་མཚོའི་རླབས་དང་འདྲ། །ཆོས་སོ་ཅོག་གི་ངོ་བོ་ཉིད། །མ་བཙལ་གཞག་པས་རྡུལ་དུ་བརླག །ཐམས་ཅད་བདག་ཉིད་རང་གི་ལྷ། །དཀྱིལ་འཁོར་ཀུན་ཏུ་ཞུགས་པ་ལ། །དུས་གསུམ་<milestone unit="line" n="76.3"/>མཉམ་སྦྱོར་འབྱུང་འཇུག་མེད། །མ་བཙལ་ལྷུན་གྱིས་གྲུབ་པར་འགྱུར། །ཕྱི་ནང་སྤྱོད་ཡུལ་མ་ལུས་པ། །མཉམ་དག་ལྷུན་གྱིས་གྲུབ་པ་ལ། །དུས་གསུམ་མཉམ་པར་གཞག་པ་ནི། །བཅིང་དུ་མེད་པའི་ཕྱག་རྒྱ་<milestone unit="line" n="76.4"/>ཡིན། །མི་ཕྱེད་ཐིག་ལེར་གཅིག་པ་ལ། །དུས་གསུམ་འབྱུང་འཇུག་མེད་པ་ནི། །སངས་རྒྱས་ཀུན་དང་མཉམ་པའི་ཕྱིར། །བསྲུང་དུ་མེད་པའི་དམ་ཚིག་མཆོག །ཁམས་གསུམ་ངོ་བོ་རང་རིག་དབྱིངས། །ཕྱོགས་བཅུ་རྒྱ་<milestone unit="line" n="76.5"/>དང་བྲལ་བ་ཡི། །བཅོས་པ་མེད་པའི་འཁོར་ལོ་ལ། །མ་བཀོད་ཤར་བའི་དཀྱིལ་འཁོར་མཆོག །ཐམས་ཅད་མངོན་སུམ་ཤར་བ་ཡང་། །བྱིན་རླབས་མཐུ་ལ་མི་ལྟོས་པར། །ཡིད་བཞིན་ལྷུན་གྱིས་གྲུབ་པ་ནི། །བསྔོ་<milestone unit="line" n="76.6"/>དང་བྲལ་བས་མཆོད་པའི་མཆོག །རྟོག་པའི་རྒྱལ་མཚན་ཤར་བའི་ཕྱིར། །ཐམས་ཅད་ངོ་བོ་བདག་ཉིད་སྐུ། །དོན་ལ་རིམ་པས་མི་འགྲུབ་པས། །ཐོག་པ་མེད་པ་དབང་གི་མཆོག །ཕྱོགས་བཅུའི་འཇིག་རྟེན་རབ་<milestone unit="page" n="77"/><milestone unit="line" n="77.1"/>༄༅། །འབྱམས་ན། །གཡོ་ཞིང་བསྐྱོད་པའི་ཆོས་རྣམས་ཀུན། །རང་བྱུང་སྦྲུལ་པ་བསམ་ཡས་ཀྱིས། །བྱ་བྱེད་མེད་པའི་འཕྲིན་ལས་ཕུལ། །མི་དམིགས་བྱམས་པ་ཆེན་པོ་སྟེ། །མཐའ་ཡས་ཐུགས་རྗེ་ཆེན་པོ་<milestone unit="line" n="77.2"/>ཡིན། །རབ་འབྱམས་བདེ་ལ་དགའ་བ་སྟེ། །སྟོང་ཉིད་གསལ་བ་བཏང་སྙོམས་སོ། །གསང་སྔགས་ཆེན་པོའི་ཁྱད་པར་ནི། །རང་རིག་རྒྱལ་བའི་ཐུགས་རྗེ་ཡིས། །བག་ཆགས་རྡུལ་དུ་རློག་པ་དང་། །མཚན་མ་ཟིལ་<milestone unit="line" n="77.3"/>གྱིས་གནོན་པ་ནི། །ཁྱུད་ཆེན་མཁའ་ལ་ཐོགས་མེད་པས། །སྟེང་འོག་རིམ་གྱིས་མི་བགྲོས་དེ། །སྣང་བ་དུས་གཅིག་གསལ་བ་ནི། །སྐྱེ་འགྲོ་འདུལ་བའི་གཉེན་པོ་ཡིན། །སེང་གེའི་སྐད་ལ་འཇིགས་མེད་པ། །གཅན་<milestone unit="line" n="77.4"/>གཟན་རིམ་གྱིས་མི་འདུལ་ཏེ། །གཞན་གྱིས་རྩོལ་པས་མི་ཆུད་པས། །དུད་འགྲོ་འདུལ་བའི་གཉེན་པོ་ཡིན། །རང་བཞིན་གསལ་བའི་བྱང་ཆུབ་སེམས། །རྒྱུ་འབྲས་རིམ་གྱིས་མི་བགྲོད་དེ། །བདེ་ཆེན་མཁའ་ལ་ཐོགས་<milestone unit="line" n="77.5"/>མེད་པས། །རྣམ་རྟོག་སྒྲོལ་བའི་གཉེན་པོ་ཡིན། །བྱང་ཆུབ་སེམས་མི་འགྱུར་བའི་རྡོ་རྗེ་ཐུགས་རྗེ་ཆེན་པོའི་འོད། གནམ་སྤར་འདེབས་རྫོགས་སོ།། །།བཅོམ་ལྡན་འདས་བདེ་ཆེན་རྫོགས་པའི་ཀློང་ལ་ཕྱག་འཚལ་<milestone unit="line" n="77.6"/>ལོ། །བྱང་ཆུབ་སེམས་ནི་ཀུན་ཏུ་བཟང་། །བདག་དང་གཞན་དོན་གནས་མེད་པས། ལྷུན་གྱི་རྫོགས་པའི་ངང་ཉིད་ལ། །སྐྱེ་དང་འཆི་མེད་འགྱུར་བའི་ཆོས་མེད་དོ། །དག་པས་བདུད་རྩི་ཆེན་པོ་ཡང་། །མི་འགྱུར་<milestone unit="page" n="78"/><milestone unit="line" n="78.1"/>གསལ་བས་གསེར་གཞིན་ཏེ། །དགེ་སྡིག་སོ་སོར་བཅིངས་པ་ཡིས། །རྣམ་གྲོལ་ཐར་པ་བཅིངས་པ་ཧ། །གང་གིས་དེ་ལྟར་མ་རིག་སྟེ། །དོན་མེད་སྒྲ་ཕྱིར་འབྲངས་པ་ཡང་། །དགེ་སྡིག་གཉིས་ཀའི་ཕྱོགས་འཛིན་<milestone unit="line" n="78.2"/>པས། །དམིགས་མེད་ལྡོངས་ནས་འགྲོ་བ་ཧ། །དཀར་བས་དཀར་བའི་ཉི་མ་མེད། །གནག་པས་གནག་པའི་མུན་པ་མེད། །ཞི་བས་གསལ་བའི་ཐིག་ལེ་ལ། །ལྷག་པའི་ལྷ་ཡང་ཡོད་མ་ཡིན། །མུ་མེད་བརྡལ་བར་<milestone unit="line" n="78.3"/>གནས་པའི་ཕྱིར། །ཐམས་ཅད་དུ་ནི་གཅིག་པུ་ཉིད། །ནམ་མཁའ་ལྟ་བུའི་བདག་ཉིད་ལ། །སེམས་ཅན་མེད་ཅིང་སངས་རྒྱས་མེད། །རིག་པ་མེད་ཅིང་སངས་རྒྱས་མེད། །བྲི་བ་མེད་ཅིང་འཕེལ་བ་མེད། །དུས་<milestone unit="line" n="78.4"/>གསུམ་ཐིག་ལེ་བདེ་བའི་ཕྱིར། །སུ་ལ་ཕན་མེད་གནོད་མི་འགྱུར། །རྣམ་པར་དག་པའི་སྙིང་པོ་ལ། །མངོན་སུམ་ལྷུན་གྱི་གྲུབ་པ་ཧ། །མི་སྣང་འགྱུར་བ་མེད་པ་ནི། །ཤེས་རབ་ཐབས་ལས་འདས་པའི་ཕྱིར། །ལམ་དང་<milestone unit="line" n="78.5"/>བྱང་ཆུབ་དང་མེད་པ་སྟེ། །མེད་པའི་སྙིང་པོ་ཤར་བ་ཧ། །སྐལ་ལྡན་གང་ཞིག་འབྱུང་བ་ཡི། །དོན་དུ་གསུངས་པའི་དགོངས་སྤྱོད་ཀྱང་། །འདི་དོན་གདེངས་དང་ལྡན་པ་ཡིས། །གང་ལྟར་སྤྱད་ཀྱ་ང་མེ་ཏོག་སྐྱེ། །ཡང་<milestone unit="line" n="78.6"/>དག་ངེས་པའི་ལུང་འདི་ཡང་ ། །རང་རིག་ཀློང་དུ་ཁྲོལ་འདོད་པས། །སེམས་ཀྱི་ཀློང་དུ་བརྣག་པ་ལས། །ཕལ་ལ་སྤྲོ་བར་མི་བྱའོ། །རྫོགས་པའི་སྤྱི་གཅོད་ཅེས་བྱ་བ་རྫོགས་སོ།། །།<milestone unit="page" n="79"/><milestone unit="line" n="79.1"/>༄༅། །བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །ཁམས་གསུམ་ལས་འདས་ཡིད་བཞིན་ནོར་བུ་རིན་པོ་ཆེ། །བགྲོད་མེད་རྣམ་པར་གྲོལ་བའི་ལམ་སྟོན་པ། །གཞན་ནས་བཙལ་བར་རྙེད་</p></div1>
        </body>
    </text>
</TEI.2>