<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0159-text.xml">
    <teiHeader lang="tib">
        <fileDesc>
            <titleStmt>
                <title><!--rin po che rgyas pa chen po'i rgyud/-->རིན་པོ་ཆེ་རྒྱས་པ་ཆེན་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0159-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=480.1; end=582.1--><milestone unit="page" n="480"/><milestone unit="line" n="480.1"/>པའོ།། །། ༄༅། །རྒྱ་གར་སྐད་དུ། རཏྣ་པུཛི་མ་ཧྭ་ཏནྟྲ། བོད་སྐད་དུ། རིན་པོ་ཆེ་རྒྱས་པ་ཆེན་པོའི་རྒྱུད། བཅོམ་ལྡན་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་རྣམ་པར་བཤད་<milestone unit="line" n="480.2"/>པའི་དུས་ཉིད་ན། རང་བྱུང་ལྷུན་གྲུབ་ཕོ་བྲང་གདལ་བ་སྲ །ཡེ་སངས་རྒྱས་པའི་སྟོན་པ་ཀུན་བཟང་དེས། །ཐ་དད་མེད་པའི་སྟོན་པ་རྡོ་རྗེ་སེམས་དཔའ་ལ། །ཐམས་ཅད་དེ་བཞིན་ཉིད་ལས་བྱུང་བ་སྟེ། །དེ་ལས་མ་<milestone unit="line" n="480.3"/>གཏོགས་དངོས་པོ་གང་ཡང་མེད། །དེ་བཞིན་ཉིད་ལ་ཕུན་སུམ་ཚོགས་ལྔ་སྟེ། །བྱུང་བའི་སྐུ་ཡི་ཕུན་སུམ་ཚོགས་ལྔ་དང་། །འབྱུང་བའི་སྐུ་ཡི་ཕུན་སུམ་ཚོགས་ལྔ་དང་། །བྱུང་ནས་གནས་པའི་སྐུ་ཡི་ཕུན་སུམ་ཚོགས་<milestone unit="line" n="480.4"/>ལྔའོ། །ཡེ་ཤེས་ཕུན་སུམ་ཚོགས་པ་ལ་ཡང་རྣམ་ལྔ་སྟེ། །བྱུང་དང་འབྱུང་དང་བྱུང་ནས་གནས་པའོ། །སེམས་སུ་བྱུང་བའི་ཕུན་སུམ་ཚོགས་པ་རྣམས་ལྔ་སྟེ། །སེམས་སུ་བྱུང་དང་འབྱུང་དང་བྱུང་ནས་གནས་པའོ། །ཡིད་<milestone unit="line" n="480.5"/>དུ་བྱུང་བ་ལ་ཡང་ཕུན་སུམ་ཚོགས་པ་རྣམ་ལྔ་སྟེ། །ཡིད་དུ་བྱུང་དང་འབྱུང་དང་བྱུང་ནས་གནས་པའོ། །ཟེར་དུ་བྱུང་བའི་ཕུན་སུམ་ཚོགས་པ་ནི། །སྐུ་ཡི་ཟེར་དུ་བྱུང་བའི་ཕུན་སུམ་ཚོགས་ལྔ་དང་། །ཡེ་ཤེས་ཟེར་དུ་<milestone unit="line" n="480.6"/>འབྱུང་བའི་ཕུན་སུམ་ཚོགས་ལྔ་དང་། །སེམས་ཉིད་ཟེར་དུ་གནས་པའི་ཕུན་སུམ་ཚོགས་ལྔ་དང་། །ཡིད་ཉིད་ཟེར་དུ་ཤར་བའི་ཕུན་སུམ་ཚོགས་ལྔའོ། །སྐུ་ཉིད་སྐུ་རུ་བྱུང་བའི་ཕུན་སུམ་ཚོགས་ལྔ་དང་། །སྐུ་ཉིད་ཡེ་ཤེས་<milestone unit="page" n="482"/><milestone unit="line" n="482.1"/>དང་། །ཀུན་ཏུ་བཟང་པོའི་ངོ་བོ་དང་། །ཀུན་ཏུ་བཟང་པོ་ཉིད་ཀྱི་སྣང་ཚུལ་དང་། །ཀུན་ཏུ་བཟང་པོ་དཔེ་ཡིས་མཚོན་བྱེད་དང་། །ཀུན་ཏུ་བཟང་པོའི་རིགས་རྣམས་དབྱེ་བ་དང་། །ཀུན་ཏུ་བཟང་པོའི་སྐུ་ཡི་སྣང་ཚུལ་<milestone unit="line" n="482.2"/>དང་། །ཀུན་ཏུ་བཟང་པོའི་གསུང་གི་སྣང་ཚུལ་དང་། །ཀུན་ཏུ་བཟང་པོའི་ཐུགས་ཀྱི་སྣང་ཚུལ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཀུན་ཏུ་བཟང་པོ་ང་ཡི་<milestone unit="line" n="482.3"/>གནས་ལུགས་ནི། །བཅོམ་ལྡན་ང་ཡི་དོན་ཆེ་བས། །ཐོག་མ་ཐ་མ་མེད་ནས་རང་བཞིན་ལྷུན་གྱིས་གྲུབ། །དུས་གསུམ་དབྱེ་བ་མེད་པས་སྙིང་པོའི་ངང་དུ་གཅིག །རང་བཞིན་ཡོངས་ལ་ཁྱབ་པས་ཐམས་ཅད་ཀུན་ཏུ་<milestone unit="line" n="482.4"/>བཟང་། །དབྱེར་མེད་མཉམ་པར་གནས་པས་འཕེལ་འགྲིབ་ཀུན་ལས་འདས། །ཀུན་ཏུ་བཟང་པོ་ཉིད་ཀྱི་ངོ་བོ་ནི། །དགེ་དང་མི་དགེ་དག་ལས་དེ་ཉིད་གྲུབ་པ་མེད། །ལས་དང་སྨོན་ལམ་དག་གིས་རྐྱེན་མ་བྱས། །རང་<milestone unit="line" n="482.5"/>བྱུང་ངང་ཞི་འདུས་མ་བྱས་པ་ཡིས། །ཟག་མེད་ཕུང་པོ་རང་བྱུང་ཡེ་ཤེས་ལྔ། །ཡོད་པ་མ་ཡིན་དེ་ནི་མེད་པ་མིན། །སྣང་བ་མ་ཡིན་དེ་ནི་སྟོང་མ་ཡིན། །ང་ཉིད་གང་དུ་མ་གྲུབ་པས། །སྣ་ཚོགས་ཐམས་ཅད་དེ་ཉིད་ང་ཡི་<milestone unit="line" n="482.6"/>ངང་། །ཀུན་འབྱུང་ཡོན་ཏན་རིན་ཆེན་སྐུ། །དབུ་མ་གཉིས་སུ་ཡོད་མ་ཡིན། །ཡོད་དེ་ཡེ་ཤེས་ཆེན་པོའི་སྐུ། །མེད་དེ་ནམ་མཁའ་དག་པའི་ངང་། །དངོས་དང་དངོས་པོ་མ་ཡིན་པས། །རང་བཞིན་སྒྱུ་མ་ལྟ་བུའི་<milestone unit="page" n="481"/><milestone unit="line" n="481.1"/>༄༅། །འབྱུང་བའི་ཕུན་སུམ་ཚོགས་ལྔ་དང་། །སྐུ་ཉིད་སེམས་སུ་གནས་པའི་ཕུན་སུམ་ཚོགས་ལྔ་དང་། །སྐུ་ཉིད་འོད་དུ་ཤར་བའི་ཕུན་སུམ་ཚོགས་ལྔའོ། །ཡེ་ཤེས་ཡེ་ཤེས་ཕུན་སུམ་ཚོགས་ལྔ་དང་། །ཡེ་ཤེས་<milestone unit="line" n="481.2"/>སྐུ་རུ་བྱུང་བའི་ཕུན་སུམ་ཚོགས་ལྔ་དང་། །ཡེ་ཤེས་སེམས་སུ་གནས་པའི་ཕུན་སུམ་ཚོགས་ལྔ་དང་། །ཡེ་ཤེས་ཟེར་དུ་ཤར་བའི་ཕུན་སུམ་ཚོགས་ལྔའོ། །སེམས་ཉིད་སྐུ་རུ་བྱུང་བའི་ཕུན་སུམ་ཚོགས་ལྔ་དང་། །སེམས་<milestone unit="line" n="481.3"/>ཉིད་ཡེ་ཤེས་འབྱུང་བའི་ཕུན་སུམ་ཚོགས་ལྔ་དང་། །སེམས་ཉིད་སེམས་སུ་གནས་པའི་ཕུན་སུམ་ཚོགས་པ་དང་། །སེམས་ཉིད་ཟེར་དུ་ཤར་བའི་ཕུན་སུམ་ཚོགས་པའོ། །ཟེར་ཉིད་སྐུ་རུ་བྱུང་པའི་ཕུན་སུམ་ཚོགས་ལྔ་<milestone unit="line" n="481.4"/>དང་། །ཟེར་ཉིད་ཡེ་ཤེས་འབྱུང་བའི་ཕུན་ཚོགས་ལྔ་དང་། །ཟེར་ཉིད་སེམས་སུ་གནས་པའི་ཕུན་སུམ་ཚོགས་པ་དང་། །ཟེར་ཉིད་ཟེར་དུ་ཤར་བའི་ཕུན་སུམ་ཚོགས་པའོ། །དུས་དང་གནས་དང་སྟོན་པ་འཁོར་ཉིད་<milestone unit="line" n="481.5"/>དང་། །བསྟན་པ་ཀུན་དང་དབྱེར་མེད་གང་གནས་པ། །བྱུང་དང་འབྱུང་ནས་གནས་པ་ཀུན་ལ་ཁྱབ། །སྙིང་པོ་ཉིད་ལ་དེ་བཞིན་གང་གནས་པ། །དེ་ལས་བྱུང་བ་ཀུན་ཀྱང་དེ་བཞིན་ནོ། །རིན་པོ་ཆེ་རྒྱས་པ་ཆེན་པོའི་<milestone unit="line" n="481.6"/>མདོ་ལས། གླེང་གཞིའི་ཕུན་སུམ་ཚོགས་པའི་ལེའུ་སྟེ་དང་པོའོ།། །།སྡུད་པའི་གསང་དབང་རྡོ་རྗེ་སེམས་དཔའ་ལ། །སྟོན་པའི་སྟོན་པ་ཀུན་ཏུ་བཟང་པོ་ལ། །བཅོམ་ལྡན་ཀུན་ཏུ་བཟང་པོའི་གནས་ལུགས་<milestone unit="page" n="483"/><milestone unit="line" n="483.1"/>༄༅། །སྐུ། །བལྟས་ན་སྣང་སྟེ་བརྟགས་ན་སྟོང་། །སྒྱུ་མས་སྒྱུ་མའི་དོན་ཡང་བྱེད། །མ་གཡོས་རང་སྣང་དེ་ཁོ་ན། །སྟོང་པ་སྙིང་པོའི་དོན་ཉིད་མཚོན། །སྒྱུ་མ་དངོས་སུ་མ་གྲུབ་པས། །མེད་པས་འགག་པ་དངོས་<milestone unit="line" n="483.2"/>མ་ཡིན། །མི་རྟོག་ཡེ་ཤེས་ཆེན་པོ་དེས། །ཟག་མེད་སྒྱུ་མའི་སྐུ་ལ་བརྟེན། །ཡོན་ཏན་མ་འགགས་མཚན་དཔེར་སྣང་། །ཆགས་པ་མེད་ཅིང་ཐོགས་པ་མེད། །ཡེ་ཤེས་མཐའ་གཏིང་མེད་པར་གསལ། །མཐའ་དབུས་<milestone unit="line" n="483.3"/>མེད་པ་ཀུན་གྱི་དབྱིངས། །རང་བཞིན་མེད་པ་ཐམས་ཅད་ཆུབ། །རྟོགས་པའི་སྨྲ་བསམ་ཡུལ་ལས་འདས། །སངས་རྒྱས་སྐུ་སྟེ་རང་བྱུང་མཆོག །ཀུན་ཏུ་བཟང་པོ་ཉིད་ཀྱི་སྣང་ཚུལ་ནི། །གང་ཞིག་ང་ལ་གཟུགས་སུ་<milestone unit="line" n="483.4"/>མཐོང་། །གང་དག་ང་སྒྲར་འཛིན་པར་ན། །དངོས་པོ་རྫས་སུ་འདོད་པ་རྣམས། །ལོག་པར་རྟོག་པའི་སྤྱོད་ཡུལ་ཏེ། །དམ་པའི་དོན་ལ་དེ་ཉིད་མེད། །མཐོང་ངོ་ཞེས་ནི་འཁྲུལ་པའི་སྐུ། །དྲན་ནོ་ཞེས་ནི་རྟོག་<milestone unit="line" n="483.5"/>པའི་ཐུགས། །སྒྱུ་མའི་སྐུ་ནི་མེད་པས་སྟོང་། །སྙིང་པོའི་སྐུ་ནི་ཅིར་ཡང་འཆར། །བསམ་དུ་མེད་པས་རྟོགས་པ་དཀའ། །བཙལ་དུ་མེད་དེ་ཡེ་ནས་གནས། །སྤང་ཐོབ་མེད་པའི་འབྲས་བུ་ཉིད། །ཆེའོ་རང་བྱུང་གདོད་<milestone unit="line" n="483.6"/>ནས་ཆེ། །སངས་རྒྱས་མ་ཡིན་སེམས་ཅན་མིན། །འབྲས་བུ་མ་ཡིན་ལམ་མ་ཡིན། །ངོ་བོ་ཉིད་དེ་རང་བྱུང་སྐུ། །ཀུན་ཏུ་བཟངཔོའིམཚོནབྱནི། །མིངཚིག་ཡུལ་ལས་འདསཔསམཚོནདུམེདཔསན། །བརྡའ་ཙམ་<milestone unit="page" n="484"/><milestone unit="line" n="484.1"/>དག་གིས་ཕྱོགས་གཅིག་མཚོན་པས་ན། །འདུས་མ་བྱས་པའི་ནམ་མཁའ་ཆེན་པོ་དེ། །ཐོགས་པར་བྱེད་པའི་རེག་བྱ་ཀུན་དང་བྲལ། །ནམ་མཁའ་དེ་ལ་གནས་ཀྱང་ཐམས་ཅད་གནས། །ནམ་མཁའ་དེ་ལས་བྱུང་<milestone unit="line" n="484.2"/>ཡང་ཐམས་ཅད་བྱུང་། །རང་བྱུང་རང་ཞི་ནམ་མཁའ་དེ་འདྲ་ལ། །ལྷུན་གྲུབ་ཀུན་བཟང་དང་མཚུངས་ཞེས་བྱའོ། །ཀུན་ཏུ་བཟང་པོའི་རིགས་རྣམས་དབྱེ་བ་ནི། །རིས་མེད་ཀུན་ལ་དེ་བཞིན་ཁྱབ་པའོ། །ཡེ་ཤེས་ཀུན་ཏུ་<milestone unit="line" n="484.3"/>བཟང་པོ་ནི། །རང་རིག་རང་གསལ་གདལ་ཁྱབ་དབྱེར་མེད་ཀུན་ཏུ་བཟང་པོ་ནི། །ལྷུན་གྲུབ་སྙིང་པོ་དེ་ཉིད་དོ། །སེམས་ཉིད་ཀུན་ཏུ་བཟང་པོ་ནི། །གསལ་ལ་རྟོག་པ་མེད་པའོ། །ཡིད་ཀྱི་ཀུན་ཏུ་བཟང་པོ་ནི། །ཐམས་<milestone unit="line" n="484.4"/>ཅད་བྱ་བ་བྱེད་པའོ། །ཀུན་ཏུ་བཟང་པོའི་སྐུ་ཡི་རང་བཞིན་ནི། །གྱུར་བ་མེད་པ་སྙིང་པོ་ངེས་པའི་ཀློང་། །གོས་པ་མེད་པ་བདེ་བ་ཆེན་པོའི་ངང་། །ཡོངས་ལ་ཁྱབ་པ་འདུ་འབྲལ་མེད་པ་ཉིད། །འཕེལ་འགྲིབ་མེད་<milestone unit="line" n="484.5"/>པ་ཐམས་ཅད་འབྱུང་བའི་གཞི། །ཀུན་ལ་ཡོད་ཀྱང་དེ་ཉིད་གཟུགས་མ་ཡིན། །རིས་མེད་འདུས་མ་བྱས་པས་མཚོན་དུ་མེད་པ་སྟེ། །ཞི་འགག་མེད་པས་ཐམས་ཅད་འབྱུང་བ་སྟེ། །གོས་པ་མེད་པས་རང་བཞིན་དག་<milestone unit="line" n="484.6"/>པའིསྐུ། །དེབཞིནཐོགསཔམེད་པས་གང་ལྟར་བརྟགས་པར་སྣང་། །དངོས་པོ་སྒྱུ་མར་མེད་པས་ཐམས་ཅད་ཀུན་བཟང་ཉིད། །གོང་ལྟར་མཐོང་བརྟགས་དེ་ཉིད་དག་པ་ལ། །དེ་ལས་གཞན་ཞིག་སྣང་བ་ཡོད་མ་<milestone unit="page" n="485"/><milestone unit="line" n="485.1"/>༄༅། །ཡིན། །སྐྱེ་མེད་རྣམ་དག་ཆོས་ཀྱི་དབྱིངས་ཉིད་ལས། །སྐྱེ་བའི་ཆོ་འཕྲུལ་སྣ་ཚོགས་ཅིར་ཡང་སྣང་། །ཐུགས་རྗེ་ཐབས་མཁས་རོལ་པ་ཅིར་ཡང་འཆར། །སྟོང་དང་སྐྱེ་བར་སྣང་བ་དབྱེར་མེད་<milestone unit="line" n="485.2"/>པས། །མཐའ་རྣམས་ཀུན་ལས་འདས་པས་འདི་ཞེས་བརྗོད་དུ་མེད། །ཡེ་ནས་ང་ནི་དག་པའི་སྐུ། །ཀུན་ཏུ་བཟང་ཞེས་བྱ་བ་ནི། །ཐམས་ཅད་ཀུན་གྱི་སྐུ་ཡིན་པས། །ཡེ་ནས་ང་ནི་རྒྱལ་བའི་སྐུ། །ཡེ་ནས་ང་ནི་བྱང་<milestone unit="line" n="485.3"/>སེམས་སྐུ། །ཡེ་ནས་ང་ནི་འཕགས་པའི་སྐུ། །ཡེ་ནས་ང་ནི་དགྲ་བཅོམ་སྐུ། །ཀུན་ཏུ་བཟང་པོ་མཉམ་པའི་ངང་། །མི་འགྱུར་བདེ་བ་གཡུང་དྲུང་སྐུ། །ཐིག་ལེ་ཉག་གཅིག་སྤྲོས་མེད་སྐུ། །ཐབས་མཁས་ཅིར་ཡང་འཆར་<milestone unit="line" n="485.4"/>བའི་སྐུ། །སྣ་ཚོགས་རང་སྣང་ཆེན་པོ་ཡིས། །ཡེ་འབྱམས་ཆེན་པོའི་བདག་ཉིད་དེ། །རང་བྱུང་འཆར་བའི་སྐུ་ཉིད་ལས། །སྐུ་ལས་སྐུ་འབྱུང་སྐུ་སྣང་བའོ། །ཀུན་ཏུ་བཟང་པོའི་གསུང་གི་སྣང་ཚུལ་ནི། །ལོག་རྟོགས་ཉོན་<milestone unit="line" n="485.5"/>མོངས་སྤངས་པ་ཡིས། །གསུང་མཆོག་འདི་ནི་གྲུབ་པ་མེད། །ངེས་པའི་དོན་གྱི་སྙིང་པོ་ལས། །རང་བྱུང་རང་ཞི་རང་སྒྲ་ཡིས། །ཡེ་ཤེས་རང་བྱུང་རང་སྒྲ་ཡིན། །ཡེ་ཤེས་འགག་མེད་སྙིང་པོའི་གསུང་། །མ་བཙལ་མ་<milestone unit="line" n="485.6"/>བསྒྲུབས་རང་བྱུང་སྒྲ། །བདེ་སྟོང་རིག་སྟོང་གསལ་སྟོང་སྒྲ། །ཀུན་ཁྱབ་གོས་པ་མེད་པའི་སྒྲ། །གསུང་གཅིག་སྒྲ་ཡིས་ཐམས་ཅད་གོ །རྟོག་མེད་སྒྲ་ཆེན་འབྱམས་པའི་གསུང་། །དུས་གསུམ་རྒྱུན་མི་འཆད་པར་<milestone unit="page" n="486"/><milestone unit="line" n="486.1"/>འབྱུང་། །དབྱིངས་ཀྱི་གསུང་ལས་མ་འདས་ཀྱང་། །ཉོན་མོངས་བརྒྱད་ཁྲི་བཞི་སྟོང་ལ། །འདུལ་བའི་གཉེན་པོ་བརྒྱད་ཁྲི་དང་། །བཞི་སྟོང་དེ་དག་འབྱུང་བ་ཡིན། །གང་ལ་གང་འདུལ་དེ་ལ་དེར་སྟོན་པ། །བརྗོད་དུ་<milestone unit="line" n="486.2"/>མེད་པ་བརྗོད་པ་ཆེན་པོའི་མཆོག །མིང་ཚིག་ཡི་གེ་ཀུན་ལས་འདས། །སྒྲ་ལས་རྒྱལ་བའི་གསུང་མཆོག་སྟེ། །ངག་ཏུ་བརྗོད་པ་གསུང་མ་ཡིན། །ཚིག་ཏུ་སྣང་བ་དངོས་མ་ཡིན། །བརྗོད་ཅེས་གསུངས་པ་དོན་མ་<milestone unit="line" n="486.3"/>ཡིན། །འཁོར་རྣམས་སོ་སོའི་སྣང་བ་ལས། །བརྗོད་པའི་རྒྱུ་དང་བརྗོད་པའི་ཡུལ། །ཐ་དད་ང་ཡིས་མ་བརྗོད་ཀྱང་། །རྒྱལ་བའི་སྲས་པོ་ཅང་མི་གསུང་། །མ་གསུངས་པས་ནི་རྒྱ་ཆེར་བཤད། །སྨྲས་པའི་དོན་རྣམས་<milestone unit="line" n="486.4"/>ཡོད་མ་མཐོང་། །རང་བྱུང་རང་ཞིའི་གསུང་ཉིད་དོ། །སྙིང་པོ་སྤྲོས་བྲལ་གསུང་ཉིད་ཀྱིས། །ཐམས་ཅད་དེ་བཞིན་ཉིད་དུ་གསལ། །གདལ་ཁྱབ་རིག་པའི་གསུང་ཉིད་ཀྱིས། །རིག་པ་བརྗོད་དུ་མེད་པའི་<milestone unit="line" n="486.5"/>གསུང་། །གསལ་ལ་རྟོག་མེད་གསུང་ཉིད་ཀྱིས། །དབྱེར་མེད་བྱང་ཆུབ་སེམས་སུ་གསལ། །མཚོན་བྱ་བརྡའ་དོན་གསུང་ཉིད་ཀྱིས། །སྒྲ་མིང་ལ་བརྟེན་དོན་དུ་གསལ། །གསུང་ལས་གསུང་བྱུང་གསུང་སྣང་<milestone unit="line" n="486.6"/>བའོ། །ཀུན་ཏུ་བཟང་པོ་ཐུགས་ཀྱི་སྣང་ཚུལ་ནི། །རང་བྱུང་གདོད་ནས་དག་པ་ཡི། །ཡེ་ཤེས་ཡེ་ཤེས་ལས་བྱུང་བས། །དུས་གསུམ་འབྲལ་བ་མེད་པའི་ངང་། །མི་སྐྱེ་མི་འབྲལ་ནམ་མཁའི་ཐུགས། །ཐུགས་རྗེ་མ་གཡོས་<milestone unit="page" n="487"/><milestone unit="line" n="487.1"/>༄༅། །འགྲོ་བའི་དཔལ། །ཡེ་ཤེས་དབྱིངས་ལས་མ་གཡོས་པར། །སོ་སོའི་ཏིང་འཛིན་སྣ་ཚོགས་གསལ། །རྟོགས་ཏེ་བལྟ་རུ་ཡོད་པ་མིན། །སྣང་སྟེ་བསྒོམ་དུ་ཡོད་པ་མིན། ཁོ།ས་ནས་སྤྱད་དུ་ཡོད་པ་<milestone unit="line" n="487.2"/>མིན། །རང་ལས་བྱུང་ཞིང་རང་ལས་ཞི། །འབྲས་བུ་རང་བྱུང་རང་ཞིའོ། །ཀུན་བཟང་ཐུགས་ཀྱི་རང་བཞིན་ནོ། །སངས་རྒྱས་ཐམས་ཅད་ང་ལས་བྱུང་། །ཡེ་ཤེས་ཐམས་ཅད་ང་ལས་བསྐྱེད། །ང་མེད་ང་ཡི་སྔོན་རོལ་<milestone unit="line" n="487.3"/>ནས། །ང་ཡང་ང་མེད་ང་ཉིད་ངའོ། །ང་ནི་མེ་ལོང་བཞིན་སྣང་བས། །སྒེག་མོས་བལྟས་ན་མཐོང་བའོ། །ཐུགས་ལས་ཐུགས་བྱུང་ཐུགས་སྣང་་བའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། །ཀུན་ཏུ་བཟང་པོའི་རང་<milestone unit="line" n="487.4"/>བཞིན་བསྟན་པའི་ལེའུ་སྟེ་གཉིས་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་ཡིས། །སྟོན་པའི་སྟོན་པ་ཀུན་ཏུ་་བཟང་པོ་ལ། །ཀུན་ཏུ་བཟང་མོའི་གནས་ལུགས་དང་། །ཀུན་ཏུ་བཟང་མོའི་ངོ་བོ་<milestone unit="line" n="487.5"/>དང་། །ཀུན་ཏུ་བཟང་མོའི་སྣང་ཚུལ་དང་། །ཀུན་ཏུ་བཟང་མོ་དཔེ་ཡིས་མཚོན་བྱེད་དང་། །ཀུན་ཏུ་བཟང་མོའི་རིགས་རྣམས་དང་། །ཀུན་ཏུ་བཟང་མོའི་སྐུ་ཡི་སྣང་ལུགས་དང་། །ཀུན་ཏུ་བཟང་མོའི་ཐུགས་ཀྱི་སྣང་<milestone unit="line" n="487.6"/>ལུགས་དང་། །ཀུན་ཏུ་བཟང་མོའི་ཐུགས་ཀྱི་སྣང་ཚུལ་དང་། །དེ་རྣམས་གཅིག་ལས་ཐ་དད་སྣང་བ་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །སྐྱེ་མེད་ཀུན་ཏུ་<milestone unit="page" n="488"/><milestone unit="line" n="488.1"/>བཟང་མོའི་གནས་ལུགས་ནི། །གཞི་ལ་སྐྱེ་བ་མེད་པ་ཀུན་ཏུ་བཟང་མོ་ནི། །སྐྱེ་བ་མེད་པར་ལྡན་པའི་ཆོས་བདུན་ཏེ། །རང་བཞིན་སྐྱེ་བ་མེད་པར་གནས་པས་ངོ་བོ་སྐྱེ་མེད་འབྱུང་། །རང་བཞིན་འབྱུང་བ་མེད་པས་སྙིང་<milestone unit="line" n="488.2"/>པོ་ཅིར་ཡང་འཆར། །རང་བཞིན་འགག་པ་མེད་པས་སྣ་ཚོགས་ཅིར་ཡང་གསལ། །ཐོག་མཐའ་མེད་པར་རང་བཞིན་ལྷུན་གྱིས་གྲུབ། །གཞི་ཉིད་དག་པས་ངོ་བོ་དག་པ་བྱུང་། །རྩལ་ཉིད་དག་པས་སྐྱེ་མེད་ཡོངས་སུ་<milestone unit="line" n="488.3"/>དག །ཡེ་ནས་སྟོང་པས་སྙིང་པོ་གསལ་སྟོང་འབྱུང་། ཀུན་ནི་ཁྱབ་པ་ཡིན་པ་སྟེ། སྐྱེ་མེད་སྟོང་པས་ཀུན་ལ་ཁྱབ། འཁོར་བའི་དུས་ན་སྟོང་པ་ལ། མྱང་འདས་དུས་ན་སྟོང་པ་ཉིད། ཏུ་ནི་འགག་པ་མེད་པ་ཡིན། ངོ་བོ་<milestone unit="line" n="488.4"/>འགག་པ་མེད་པ་ཡིས། ཐམས་ཅད་འབྱུང་བའི་གཞི་ཡང་བྱས། བཟང་ནི་གོས་པ་མེད་ཅིང་འཕེལ་འགྲིབ་མེད། །ཐོག་མ་ཐ་མ་མེད་པར་བཟང་། །མོ་ནི་སྐྱེད་པར་བྱེད་པས་ཏེ། །དབྱིངས་ལས་ཡེ་ཤེས་སྐྱེད་པར་<milestone unit="line" n="488.5"/>བྱེད། །སྐྱེ་མེད་ཀུན་ཏུ་བཟང་མོའི་ངོ་བོ་ནི། །ལྷུན་གྲུབ་སྐྱེ་བ་མེད་པ་དེ་ཉིད་ལས། །ཆོས་ཀྱི་སྐུ་ཉིད་སྐྱེ་བ་མེད་པ་བྱུང་། །ཆོས་སྐུ་སྐྱེ་མེད་རིགས་མེད་དེ་ཉིད་ལས། །རང་བྱུང་ཡེ་ཤེས་རིག་པ་མི་རྟོག་བྱུང་། །ཡེ་ཤེས<milestone unit="line" n="488.6"/>རིག་གསལསྟོངཔཆེནཔོལས། །སེམས་ཀྱི་སེམས་ཉིད་སྟོང་པ་ཆེན་པོ་བྱུང་། །རང་བྱུང་མ་བཅོས་ངོ་བོ་ཉིད་ཀྱི་སྐུ། །ཀུན་ལས་འགྲོ་བས་ཀུན་ཏུ་བཟང་མོ་ཉིད། །སྐྱེ་མེད་ཀུན་ཏུ་བཟང་མོའི་སྣང་ཚུལ་ནི། །སྐྱེ་མེད་<milestone unit="page" n="489"/><milestone unit="line" n="489.1"/>༄༅། །དབྱིངས་སུ་ཤར་བ་ཡིས། །གང་ལྟར་འདོད་པ་བཞིན་དུ་སྣང་། །སངས་རྒྱས་རྣམས་ནི་ཡེ་ཤེས་སྐྱེ། །བྱང་སེམས་རྣམས་ནི་སྒྱུ་ལུས་སྤང་། །འཕགས་པ་རྣམས་ནི་ཏིང་འཛིན་སྐྱེ། །རང་རྒྱལ་རྣམས་ནི་འགྲོ་<milestone unit="line" n="489.2"/>དོན་མཛད། །ཉན་ཐོས་རྣམས་ཀྱང་ཐར་ལམ་སྤང་། །སངས་རྒྱས་རྣམས་ཀྱི་སྐུ་རུ་གནས། །ལམ་ལ་གནས་དང་ལམ་ཡང་ཐོབ། །ཞི་དང་ཁྲོ་ལ་སོགས་པ་ཡིས། །དཀྱིལ་འཁོར་མ་ལུས་སྣ་ཚོགས་འཆང་། །ཆོས་སྐུ་<milestone unit="line" n="489.3"/>ལོངས་སྐུ་སྤྲུལ་པའི་སྐུ། །གང་ལྟར་བཞིན་དུ་འཆར་བའོ། །སྐྱེ་མེད་ཀུན་ཏུ་བཟང་མོའི་མཚོན་དཔེ་ནི། །སྐྱེ་མེད་མཚོན་པའི་དཔེ་ལས་འདས་པ་སྟེ། །བརྡའ་ཙམ་དག་གིས་མཚོན་པར་བྱ་བ་ནི། །ནམ་མཁའ་ཀུན་ལས་<milestone unit="line" n="489.4"/>གྲོལ་བ་ཆོས་ཉིད་ནམ་མཁའ་ནི། །ཀུན་ཡང་འཆར་དུ་རུང་སྟེ་ཀུན་གྱིས་གོས་པ་མེད། །ཐམས་ཅད་ཐམས་ཅད་འཆར་བའི་དཔལ། །ནམ་མཁའ་ཆེན་པོའི་ཚུལ་དུ་གནས་པའོ། །སྐྱེ་མེད་ཀུན་ཏུ་བཟང་མོའི་རིགས་<milestone unit="line" n="489.5"/>རྣམས་ནི། །སྐྱེ་མེད་དེ་ལ་བདེ་གཤེགས་གཟུགས་བརྙན་ཤར། །བདེ་གཤེགས་རྒྱལ་བ་དུ་མ་སོ་སོར་སྣང་། །སྣང་བའི་དུས་ན་རང་བཞིན་སྐྱེ་བ་མེད། །རང་བྱུང་ཡེ་ཤེས་རིག་གསལ་སྐྱེ་མེད་དུ། །ཆོས་ཀྱི་དབྱིངས་ཀྱི་<milestone unit="line" n="489.6"/>རང་བཞིན་སོ་སོར་གསལ། །གསལ་ཙམ་ཉིད་ན་ཡེ་ཤེས་སྐྱེ་བ་མེད། །སེམས་ཉིད་སྟོང་པ་རང་གསལ་སྐྱེ་མེད་དུ། །འགྲོ་དྲུག་རྣམས་ཀྱི་བག་ཆགས་སོ་སོར་གསལ། །གསལ་ཙམ་ཉིད་ན་སེམས་ཉིད་སྐྱེ་བ་མེད། །སྐྱེ་<milestone unit="page" n="490"/><milestone unit="line" n="490.1"/>མེད་འགག་མེད་ཡེ་ནས་རང་བྱུང་དག །སྐྱེ་མེད་ཀུན་ཏུ་བཟང་མོ་སྐུ་ཡི་སྣང་ཚུལ་ནི། །རང་བྱུང་འདུས་མ་བྱས་པ་ཡིས། །རྒྱུ་འབྲས་གཉེན་པོ་ཡོད་མ་ཡིན། །ངོ་བོ་དབྱིངས་འགག་མེད་པ་ཡིས། །སྐུ་དང་ཡེ་ཤེས་སྣ་<milestone unit="line" n="490.2"/>ཚོགས་སྣང་། །རྩལ་ཉིད་དུ་མར་ཤར་བ་ཡིས། །རིགས་རྣམས་སྤྲུལ་སྐུ་སོ་སོར་སྣང་། །ངོ་བོ་གོས་པ་མེད་པ་ཡིས། །གང་ལྟར་བྱས་ཀྱང་གོས་པ་མེད། །སྐུ་ཡི་རང་བཞིན་དེ་དག་ལས། །གང་ལྟར་བརྟགས་པ་ཉིད་དུ་<milestone unit="line" n="490.3"/>ཤར། །དུས་མཐའ་མེད་པར་ཡེ་ནས་གནས། །འཕོ་འགྱུར་མེད་པར་ལྷུན་གྱིས་གྲུབ། །དཀྱིལ་འཁོར་སྣ་ཚོགས་འཆར་བའོ། །སྐྱེ་མེད་ཀུན་ཏུ་བཟང་མོའི་གསུང་གི་རང་བཞིན་ནི། །ཁྱབ་པའི་གསུང་ནི་ནམ་མཁའ་ལྟ་<milestone unit="line" n="490.4"/>བུ་སྟེ། །མ་བཅོས་རང་བྱུང་ནམ་མཁའ་ལྟ་བུ་ཉིད། །ཡོངས་ལ་ཁྱབ་པས་ནམ་མཁའ་ལྟ་བུའི་གསུང་། །གོས་པ་མེད་པས་ནམ་མཁའ་ལྟ་བུའི་གསུང་། །བཅོས་སུ་མེད་པ་ནམ་མཁའ་ལྟ་བུ་ཡིས། །འགག་པ་མེད་པས་<milestone unit="line" n="490.5"/>ནམ་མཁའ་ལྟ་བུའི་གསུང་། །དབྱིངས་ལས་སྒྲ་བྱུང་སྐྱེ་བ་མེད་པའི་གསུང་། །གསུང་མཆོག་འདི་ནི་སྐྱེ་བ་མེད་པའི་གསུང་། །བདག་མེད་སྟོང་པ་བདེ་བ་སེང་གེའི་སྒྲ། །ཀུན་གྱི་རང་བཞིན་བྱེད་པ་མེད་པའོ། །སྐྱེ་མེད་<milestone unit="line" n="490.6"/>ཀུན་ཏུ་བཟང་མོ་ཐུགས་ཀྱི་རང་བཞིན་ནི། །དབྱིངས་ཀྱི་སྙིང་པོ་ཀུན་མཁྱེན་པས། །རྟོག་མེད་མཉམ་ཉིད་བདེ་ཆེན་ཐུགས། །འདུ་འབྲལ་མེད་པའིརངབཞིནཀློང། །རབ་བྱུང་མ་བཅོས་སྙིང་པོའི་ཐུགས། །མཐའ་<milestone unit="page" n="491"/><milestone unit="line" n="491.1"/>༄༅། །མེད་ནམ་མཁའ་སྙིང་པོའི་ཀློང་། །སྤང་ཐོབ་མེད་པའི་འབྲས་བུ་འདི། །ཡེ་ཤེས་དཀྱིལ་འཁོར་ཐིག་ལེའི་ཐུགས། །སྣ་ཚོགས་ཐམས་ཅད་ཐུགས་ལས་བྱུང་། །ཀུན་གྱི་རང་བཞིན་བྱེད་པའོ། །རིན་པོ་ཆེ་<milestone unit="line" n="491.2"/>རྒྱས་པ་ཆེན་པོའང་རྒྱུད་ལས། ཀུན་ཏུ་བཟང་མོའི་རང་བཞིན་བསྟན་པའི་ལེའུ་སྟེ་གསུམ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་ཡིས། །སྟོན་པའི་སྟོན་པ་ཀུན་ཏུ་བཟང་པོ་ལ། །སྲས་མཆོག་སྡུད་<milestone unit="line" n="491.3"/>པའི་གནས་ལུགས་དང་། །ངོ་བོ་ཆོས་རྣམས་དུ་དང་ལྡན་པ་དང་། །སྣང་ཚུལ་ཇི་ལྟར་སྣང་བ་དང་། །དབྱེར་མེད་ཇི་ལྟར་གནས་པ་དང་། །སྐུ་གསུང་ཐུགས་དང་གང་ལྡན་ལགས། །སྟོན་པའི་སྟོན་པ་ཀུན་ཏུ་བཟང་པོ་<milestone unit="line" n="491.4"/>དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །བྱུང་བའི་གནས་ལུགས་འབྱུང་་བའི་གནས་ལུགས་དང་། །བྱུང་ནས་གནས་པའི་གནས་ལུགས་རྣམ་གསུམ་སྟེ། །གཞི་ཡི་རྡོ་རྗེ་སེམས་དཔའི་གནས་ལུགས་<milestone unit="line" n="491.5"/>དེ། །བྱུང་བ་གཞི་ཡི་སྐུ་ཡི་གནས་ལུགས་ནི། །ཐོག་མ་མེད་པའི་དུས་ཉིད་ནས། །སངས་རྒྱས་སེམས་ཅན་མིང་མེད་དེ། །གཞི་ཉིད་གང་དུ་མ་གྱུར་བས། །གང་དུ་ཡང་ནི་མ་བཅོས་པའོ། །གང་དུ་ཡང་ནི་མ་བཅོས་<milestone unit="line" n="491.6"/>པས། །ཆོས་རྣམས་ཐམས་ཅད་བསྡུས་པའོ། །འབྱུང་བའི་སྐུ་ཡི་གནས་ལུགས་ནི། །མི་འགྱུར་བ་ཡི་རྡོ་རྗེ་སྟེ། །ནམ་མཁའ་ཆེན་པོ་དེ་ཉིད་ཡིན། །ཕྱི་ནང་དབྱེར་མེད་གནས་པས་སེམས། །གང་གིས་གོས་པར་མ་གྱུར་<milestone unit="page" n="492"/><milestone unit="line" n="492.1"/>པ། །དེ་ནི་དཔའ་བོ་ཆེན་པོ་ཡིན། །ངོ་བོ་མི་འགྱུར་གནས་པ་ཡིས། །དེ་ལས་བྱུང་བར་འགྱུར་བ་མེད་པར་གནས། །བྱུང་ནས་གནས་པ་སྐུ་ཡི་གནས་ལུགས་ནི། །སེམས་ཀྱི་རང་བཞིན་གང་དུ་མི་འགྱུར་བས། །བྱུང་<milestone unit="line" n="492.2"/>དང་འབྱུང་བའི་ཆོས་རྣམས་ཐམས་ཅད་བསྡུས་ནས་གནས། །ངོ་བོ་ཆོས་རྣམས་གསུམ་དང་ལྡན་པ་སྟེ། །ཀུན་ཏུ་བཟང་པོ་རིགས་མེད་ངོ་བོ་དང་ཡང་ལྡན། །ཀུན་ཏུ་བཟང་མོ་སྐྱེ་མེད་ཡེ་ཤེས་དང་ཡང་ལྡན། །དབྱེར་<milestone unit="line" n="492.3"/>མེད་གནས་པ་སྡུད་པ་པོ་ཉིད་དེ། །བྱུང་བའི་སྡུད་པ་པོས་ནི་ཀུན་ཏུ་བཟང་པོའི་ཆོས་རྣམས་འགག་མེད་བསྡུས། །འབྱུང་བའི་སྡུད་པ་པོས་ནི་ཀུན་ཏུ་བཟང་མོའི་ཆོས་རྣམས་བསྡུས། །བྱུང་ནས་གནས་པའི་སྡུད་པ་པོས་<milestone unit="line" n="492.4"/>ནི་རང་བཞིན་གཅིག་པར་དབྱེར་མེད་སྡུད་པའོ། །རྡོ་རྗེ་སེམས་པ་དཔའ་བོའི་སྣང་ཚུལ་ནི། །གཞི་ཉིད་ཅིར་ཡང་ངེས་པ་མེད་པ་ཡིས། །ཕྱི་ཉིད་དག་པས་ནམ་མཁའ་ལྟ་བུར་སྣང་། །ནང་ཉིད་དག་པས་ཡེ་ཤེས་ལྟ་བུར་<milestone unit="line" n="492.5"/>སྣང་། དབྱེར་མེད་དག་པས་ཕྱི་ནང་གཅིག་པར་སྣང་། །ཕྱོགས་ལྷུང་མེད་པས་གང་ལྟར་འདོད་པར་སྣང་། །ཐམས་ཅད་ང་ཡི་སྣང་བ་ཡིན། །ཕྱི་ནང་གསང་བ་ང་ཡིས་བསྡུས། །ང་ལས་མ་བྱུང་སྣང་བ་ནི། །རྡུལ་ཙམ་<milestone unit="line" n="492.6"/>དག་ནི་ཡོད་པ་མིན། །གང་ལྟར་སྣང་ཡང་རྡོ་རྗེ་སེམས་དཔའོ། །དབྱེར་མེད་ཇི་ལྟར་གནས་དཔེ་ནི། །ཀུན་ཏུ་བཟང་པོ་སྣ་ཚོགས་སྣང་བ་དང་། །ཀུན་ཏུ་བཟང་མོ་སྐྱེ་འགག་མེད་པ་དེ། །དབྱེར་མེད་སྡུད་པ་པོ་ཡིས་<milestone unit="page" n="493"/><milestone unit="line" n="493.1"/>༄༅། །བསྡུས་པ་སྟེ། །དཔེར་ན་ཤེལ་དང་ཤེལ་གྱི་འོད་བཞིན་དུ། །རང་བཞིན་ཐ་དད་མ་ཡིན་ངོ་བོ་གཅིག་པར་གནས། །ཀུན་ཏུ་བཟང་པོ་དར་གྱི་ཁ་དོག་བཞིན། །ཀུན་ཏུ་བཟང་མོ་དར་གྱི་སེང་པ་<milestone unit="line" n="493.2"/>བཞིན། །སྡུད་པ་པོ་ནི་དར་གྱི་སྤྱི་བཞིན་གནས། །ཞི་འགག་མེད་པ་ཀུན་ཏུ་བཟང་པོ་སྟེ། །དེ་ཀུན་ངོ་བོ་སྐྱེ་བ་མེད་པ་ཀུན་ཏུ་བཟང་མོ་ཉིད། །སྐྱེ་འགག་ངོ་བོ་གཅིག་པ་རྡོ་རྗེ་སེམས་དཔའ་སྟེ། །སྐྲུ་གྲིའི་སོ་དང་རྒྱུ་དང་<milestone unit="line" n="493.3"/>ཁ་དོག་བཞིན། །ཀུན་ཏུ་བཟང་མོ་རྒྱུ་ཡ་རང་བཞིན་བྱུང་བ་ལ། །ཀུན་ཏུ་བཟང་པོ་ཁ་དོག་རང་བཞིན་གསལ་བ་ཉིད། །རྡོ་རྗེ་སེམས་དཔའ་སོ་ཡི་རང་བཞིན་གཅོད་པ་སྟེ། །ཉི་མའི་སྙིང་པོ་ཟེར་དང་འོད་དུ་<milestone unit="line" n="493.4"/>གནས། །འོད་དང་ཟེར་ནི་སྙིང་པོས་བསྡུས་པ་སྟེ། །རྡོ་རྗེ་སེམས་དཔའ་ཉིད་ཀྱང་དེ་བཞིན་གནས། །ཀུན་ཏུ་བཟང་མོ་ཆོས་སྐུ་ཉིད་ཡིན་ལ། །ཀུན་ཏུ་བཟང་མོ་ལོངས་སྐུ་ཡིན་པ་སྟེ། །རྡོ་རྗེ་སེམས་དཔའ་སྤྲུལ་པའི་སྐུ་<milestone unit="line" n="493.5"/>ལྟ་བུ། །དཔེར་ན་མེ་ལོང་སྤྱི་དང་གསལ་དངས་གཟུགས་བརྙན་བཞིན། །དབྱེར་མེད་སྡུད་པ་རྡོ་རྗེ་སེམས་དཔའ་ཉིད། །སྣང་ཚད་ཐམས་ཅད་རྡོ་རྗེ་སེམས་དཔའི་སྐུ། །སྒྲ་རྣམས་ཐམས་ཅད་རྡོ་རྗེ་སེམས་དཔའི་<milestone unit="line" n="493.6"/>གསུང་། །དྲན་རྟོག་ཐམས་ཅད་རྡོ་རྗེ་སེམས་དཔའི་ཐུགས། །ཡང་དག་རྫོགས་པའི་སངས་རྒྱས་ཐམས་ཅད་ནི། །རྡོ་རྗེ་སེམས་དཔའ་ཉིད་ལས་བྱུང་བ་སྟེ། །རྡོ་རྗེ་སེམས་དཔའ་ཆེ་ཞེས་རྟོགས་པས་ན། །རྫོགས་པའི་<milestone unit="page" n="494"/><milestone unit="line" n="494.1"/>འབྲས་བུ་འདི་ལས་བྱུང་། །འདི་ལས་མ་རྟོགས་སངས་རྒྱས་མེད་པའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། རྡོ་རྗེ་སེམས་དཔའི་གནས་ལུགས་བསྟན་པའི་ལེའུ་སྟེ་བཞི་པའོ།། །།སྡུད་པའི་གསང་དབང་རྡོ་རྗེ་<milestone unit="line" n="494.2"/>སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཞབྲུལ་པའི་ལུས་ངག་དག་གི་ངོ་བོ་ལ། །ཀུན་ཏུ་བཟང་མོ་གང་ལ་གནས་པ་ཡིན། །ཀུན་ཏུ་བཟང་པོ་གང་ལ་གནས་པ་ཡིན། །རྡོ་རྗེ་སེམས་དཔའ་གང་ལ་<milestone unit="line" n="494.3"/>གནས་པ་ཡིན། །ལུས་གང་དེ་ལ་རྫོགས་མ་རྫོགས་པ་ལགས། །མ་རྫོགས་རྫོགས་པ་ཆེན་པོ་ཇི་ལྟར་ལགས། །དེ་ལ་རྫོགས་ན་རྫོགས་ལུགས་ཇི་ལྷར་ལགས། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་<milestone unit="line" n="494.4"/>གསང་དབང་རྡོ་རྗེ་སེམས་དཔའ་ལ། །ལུས་ངག་དག་ལ་ཀུན་བཟང་ཡབ་ཡུམ་དང་། །རྡོ་རྗེ་སེམས་དཔའ་དངོས་སུ་རྫོགས་པ་སྟེ། །གསལ་བའི་རྣམ་པར་ཤེས་པ་ཀུན་ཏུ་བཟང་མོ་སྟེ། །དེ་ཡི་ཡུལ་དུ་སྣང་བ་ཀུན་ཏུ་<milestone unit="line" n="494.5"/>བཟང་པོ་ཉིད། །ཕྱི་ནང་གཉིས་སུ་བསྡུས་ནས་འཛིན་པ་རྡོ་རྗེ་སེམས། །མིག་གི་རྣམ་པར་ཤེས་པ་ཀུན་ཏུ་བཟང་མོ་ལ། །དེ་ཡི་ཡུལ་དུ་སྣང་བ་ཀུན་ཏུ་བཟང་པོ་ཉིད། །མིག་གི་དབང་པོ་རྡོ་རྗེ་སེམས་དཔའོ། །རྣ་བའི་<milestone unit="line" n="494.6"/>རྣམ་ཤེས་ཀུན་ཏུ་བཟང་མོ་ལ། །དེ་ཡི་ཡུལ་སྒྲ་ཀུན་ཏུ་བཟང་པོ་ཉིད། །རྣ་བའི་དབང་པོ་རྡོ་རྗེ་སེམས་དཔའོ། །སྣ་ཡི་རྣམ་ཤེས་ཀུན་ཏུ་བཟང་མོ་ལ། །དེ་ཡི་ཡུལ་དྲི་ཀུན་ཏུ་བཟང་པོའོ། །སྣ་ཡི་དབང་པོ་རྡོ་རྗེ་སེམས་<milestone unit="page" n="495"/><milestone unit="line" n="495.1"/>༄༅། །དཔའོ། །ལྕེ་ཡི་རྣམ་ཤེས་ཀུན་ཏུ་བཟང་མོ་ལ། །དེ་ཡི་ཡུལ་རོ་ཀུན་ཏུ་བཟང་པོ་ཉིད། །ལྕེ་ཡི་དབང་པོ་རྡོ་རྗེ་སེམས་དཔའོ། །ལུས་ཀྱི་རྣམ་ཤེས་ཀུན་ཏུ་བཟང་མོ་ལ། །ཡུལ་དེའི་རེག་བྱ་ཀུན་ཏུ་བཟང་པོ་<milestone unit="line" n="495.2"/>ཉིད། །ལུས་ཀྱི་དབང་པོ་རྡོ་རྗེ་སེམས་དཔའོ། །ཡིད་ཀྱི་རྣམ་ཤེས་ཀུན་ཏུ་བཟང་མོ་ལ། །དེ་ཡི་ཡུལ་ཆོས་ཀུན་ཏུ་བཟང་པོ་ཉིད། །ཡིད་ཀྱི་དབང་པོ་རྡོ་རྗེ་སེམས་དཔའོ། །ཕྱི་ཡི་ཡུལ་རྣམས་སྣང་ལ་རང་བཞིན་<milestone unit="line" n="495.3"/>མེད། །ནང་གི་ཤེས་པ་གསལ་ལ་རྟོག་པ་མེད། །དབང་པོ་ལྷུག་པ་རིག་ལ་འཛིན་པ་མེད། །ཕྱི་ནང་བཅོས་སུ་མེད་པ་རྫོགས་པ་ཆེན་པོའི་དོན། །དེ་ལྟར་ལྷུན་གྱིས་གྲུབ་པས་བསྒོམ་མེད་བསྒོམ་པའི་དོན། །བྱར་མེད་<milestone unit="line" n="495.4"/>བྱས་པ་མེད་པ་བྱུང་བའི་སྤྱོད་པ་ཡིན། །ལུས་ངག་འཁྲུལ་པར་གནས་པ་དེ་ཉིད་ལ། །སྐུ་གསུང་རང་བཞིན་ལྷུན་གྱིས་གྲུབ་པར་རྫོགས། །ལུས་ངག་རིག་ལ་རྣམ་ཤེས་གསུམ་དང་ལྡན། །སྐུ་ཉིད་གསལ་བའི་རྣམ་པར་<milestone unit="line" n="495.5"/>ཤེས་པ་དང་། །ཡེ་ཤེས་གསལ་བའི་རྣམ་པར་ཤེས་པ་དང་། །སེམས་ཉིད་གསལ་བའི་རྣམ་པར་ཤེས་པའོ། །དབང་པོ་རྣམ་པ་གསུམ་དང་ལྡན་པ་སྟེ། །རྟེན་མེད་གསལ་བ་ཉིད་ཀྱི་དབང་པོ་དང་། །ཐོགས་མེད་སྟོབས་<milestone unit="line" n="495.6"/>དང་ལྡན་པའི་དབང་པོ་དང་། །བག་ཆགས་ལུས་དང་ལྡན་པའི་དབང་པོའོ། །ཡུལ་ནི་རྣམ་པ་གསུམ་དང་ལྡན་པ་སྟེ། །དམིགས་པ་ཀུན་དང་བྲལ་བའི་ཡུལ་ཉིད་དང་། །དམིགས་ཀྱང་འཛིན་པ་མེད་པའི་ལུས་ཉིད་<milestone unit="page" n="496"/><milestone unit="line" n="496.1"/>དང་། །སྣང་བ་སོ་སོར་སྣང་བའི་ཡུལ་ཉིད་དོ། །བྱུང་དང་འབྱུང་དང་བྱུང་ནས་གནས་པའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། འཁྲུལ་པའི་ལུས་ལ་སྐུ་གསུམ་རྫོགས་པའི་ལེའུ་སྟེ་ལྔ་པའོ།། །།སྡུད་པའི་<milestone unit="line" n="496.2"/>གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཡི་གེ་མེད་ལས་ཡི་གེར་བྱུང་བ་གང་། །བརྒྱུད་པ་མེད་ལས་བརྒྱུད་པར་བྱུང་བ་གང་། །རྟོག་པ་མེད་ལས་རྟོག་པ་བྱུང་བ་གང་། །སྣང་བ་<milestone unit="line" n="496.3"/>མེད་ལས་སྣང་བར་བྱུང་བ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཐོག་མ་མེད་པའི་དུས་ཉིད་ནས། །སངས་རྒྱས་སེམས་ཅན་མིང་མེད་པས། །གང་དུ་མ་<milestone unit="line" n="496.4"/>གྲུབ་ནམ་མཁའི་ཚུལ་དུ་གནས། །སྣང་ཚུལ་གང་ཡང་མི་དམིགས་པས། །ཡི་གེ་དག་ནི་ཡོད་མིན་པས། །མཚོན་བྱ་མཚོན་བྱེད་ཀུན་ལས་འདས་པ་ན། །མིང་དང་བརྡའ་དོན་འབྲེལ་པ་ཡོད་མ་ཡིན། །ཡི་གེ་མེད་ལས་<milestone unit="line" n="496.5"/>ཡི་གེ་བྱུང་བ་ནི། །སྐྱེ་མེད་ཀུན་ཏུ་བཟང་མོ་གྲུབ་པ་ཡིས། །དེ་ཡི་མཚོན་བྱེད་བྱུང་བས་ཡི་གེ་ཨ། །ཨ་དེའི་ངོ་བོ་གསུམ་དང་ལྡན་པ་ལ། །ཨ་དེ་སྐྱེ་བ་མེད་པ་ཀུན་ཏུ་བཟང་མོ་ཡིན། །ཨ་དེ་ཨ་རུ་འབྱུང་བ་ཀུན་ཏུ་བཟང་<milestone unit="line" n="496.6"/>པོ་ཡིས། །ཨ་དེ་སྡུད་པར་བྱད་པ་རྡོ་རྗེ་སེམས་དཔའ་ཡིན། །ཨ་ལས་མིང་བྱུང་མིང་ལས་ཚིག་བྱུང་ནས། །མིང་དོན་མཚོན་པར་བྱེད་པའི་ཡི་གེ་བྱུང་། ཁུ།་ཡི་ཡི་གེ་བྱུང་བའི་ཡི་གེ་ཡིན། །འབྱུང་བའི་ཡི་གེ་མིང་དུ་བྱུང་<milestone unit="page" n="497"/><milestone unit="line" n="497.1"/>༄༅། །བ་ཡིན། །བྱུང་ནས་གནས་པའི་ཡི་གེ་ཡུལ་དུ་འགོད་པ་ཡིན། །བརྒྱུད་པ་མེད་པར་བརྒྱུད་པར་བྱུང་བ་ནི། །རང་བཞིན་རྣམ་དག་ཡེ་སངས་རྒྱས་པ་ལས། །རྒྱུ་དང་ལམ་དང་འབྲས་བུར་ཡོད་མ་<milestone unit="line" n="497.2"/>ཡིན། །བསྒྲུབ་བྱ་ཀུན་དང་བྲལ་བ་གཞི་ཡི་རང་བཞིན་ལས། །ངོ་བོ་ཉིད་ཀྱི་སྐུ་ལས་གཞི་ཡི་རྩལ་གསུམ་བྱུང་། །སྐྱེ་མེད་མཚོན་པ་ཀུན་ཏུ་བཟང་མོ་དང་། །སྐྱེ་བ་མཚོན་པ་ཀུན་ཏུ་བཟང་པོ་དང་། །གཉིས་མེད་མཚོན་<milestone unit="line" n="497.3"/>པ་རྡོ་རྗེ་སེམས་དཔའ་དང་། །དེ་ལས་བརྒྱུད་པ་རྣམ་གསུམ་བྱུང་བ་ནི། །ཐུགས་ཀྱིས་ཐུགས་ལ་བརྒྱུད་པ་ཡིས། །ཆོས་ཀྱི་སྐུ་ཡི་སྣང་བ་ཤར་བར་བྱུང་། །སྐུ་ཡིས་སྐུ་ལ་བརྒྱུད་པ་ཡིས། །ལོངས་སྤྱོད་རྫོགས་པ་སྐུ་ཡི་<milestone unit="line" n="497.4"/>སྣང་བ་ཤར་བར་བྱུང་བའོ། །གསུང་གིས་གསུང་ལ་བརྒྱུད་པ་ཡིས། །སྤྲུལ་པའི་སྐུ་ཡི་སྣང་བ་ཤར་བར་བྱུང་བའོ། །རྟོག་པ་མེད་ལས་རྟོག་པ་བྱུང་བ་ནི། །གཞི་ཡི་སྐུ་ལ་རྟོག་དང་བརྟག་ཡུལ་མེད། །དེ་ལས་བྱུང་བ་དག་<milestone unit="line" n="497.5"/>ལ་རྟོག་ཡུལ་གཉིས་སུ་སྣང་། །ནང་ལྟའི་རིག་པར་ཤར་བས་སྐུ་དང་ཡེ་ཤེས་རྟོག །ཕྱི་ལྟའི་རིག་པ་ཤར་བས་བག་ཆགས་ཁམས་གསུམ་རྟོག །སྣང་བ་མེད་ལས་སྣང་བར་བྱུང་བ་ནི། །སྙིང་པོ་ཉིད་ལས་ཕྱི་དང་ནང་<milestone unit="line" n="497.6"/>མེད་ཀྱང་། །དེ་ལས་བྱུང་བས་ཕྱི་དང་ནང་དུ་སྣང་། །ཕྱི་ཡི་སྣང་བ་ཀུན་ཏུ་བཟང་པོ་ལ། །ནང་གི་ངོ་བོ་ཀུན་ཏུ་བཟང་མོ་ཡིན། །དབྱེར་མེད་སྣང་བ་རྡོ་རྗེ་སེམས་དཔའ་ཡིན། །ནང་གི་རིག་པ་དེ་ལྟར་ཤར་བ་ཡིས། །ཕྱི་<milestone unit="page" n="498"/><milestone unit="line" n="498.1"/>ཡི་སྣང་བ་ཀུན་ཡང་དེ་བཞིན་འཆར། །ཕྱི་ཡི་སྣང་བ་ཇི་ལྟར་ཤར་བ་བཞིན། །ནང་གི་རིག་པ་དག་ཀྱང་དེ་བཞིན་འཆར། །དེས་ན་ཕྱི་དང་ནང་དུ་སྣང་བ་དབྱེར་མེད་དོ། །གཞི་ཉིད་དག་ལས་ཐམས་ཅད་རྫོགས་པས་<milestone unit="line" n="498.2"/>ན། །གཞི་རྟོགས་པ་ནི་ཐམས་ཅད་རྟོགས་པའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། གཞི་ལས་བྱུང་བའི་ལེའུ་སྟེ་དྲུག་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་<milestone unit="line" n="498.3"/>ལ། །སྐུ་དང་ཡེ་ཤེས་དག་གི་ངོ་བོ་དང་། །སྐུ་དང་ཡེ་ཤེས་དག་གི་ཚད་ཉིད་དང་། །སྐུ་དང་ཡེ་ཤེས་དག་གི་ཁྱབ་ཚུལ་དང་། །སྐུ་དང་ཡེ་ཤེས་དག་གི་སྣང་ལུགས་དང་། །སྐུ་དང་ཡེ་ཤེས་དག་གི་དབྱེ་བ་གང་། །སྟོན་<milestone unit="line" n="498.4"/>པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །སྐུ་དང་ཡེ་ཤེས་དག་གི་ངོ་བོ་ནི། །གང་དུ་མ་གྲུབ་ཅིར་ཡང་སྣང་བ་དེ། །འཛིན་མེད་ཆགས་པ་མེད་པ་སྐུ་ཡི་ངོ་བོ་ཡིན། །དེ་ལ་<milestone unit="line" n="498.5"/>གསལ་རྟོག་མེད་ན་ཡེ་ཤེས་ངོ་བོ་ཡིན། །ཕྱོགས་བཅུ་དུས་གསུམ་དག་ན་བཞུགས་པ་ཡི། །འཁོར་དང་མྱ་ངན་འདས་པ་ཐམས་ཅད་ཀུན། །སོ་སོའི་གནས་དང་སོ་སོའི་རིགས་རྣམས་ཀུན། །སྣང་བའི་ཡུལ་རྣམས་སོ་<milestone unit="line" n="498.6"/>སོར་སྣང་མོད་ཀྱང་། །ཆོས་ཀྱི་སྐུ་ལས་ཐམས་ཅད་མ་འདས་ཏེ། །ཚོགས་བརྒྱད་ཡུལ་དུ་དེ་ཉིད་མ་གྱུར་པས། །སྟོང་པ་ཡེ་ཤེས་སྐུ་ཡི་སྙིང་པོ་ཅན། །རྟོགས་པའི་སྨྲ་བསམ་ཡུལ་ལས་འདས་པ་དེ། །དེ་ནི་ཆོས་ཀྱི་སྐུ་ཡི་<milestone unit="page" n="499"/><milestone unit="line" n="499.1"/>༄༅། །ངོ་བོ་ཡིན་པའོ། །དེ་རྟོགས་དྲི་མ་མེད་པ་ཡེ་ཤེས་སྙིང་པོ་ཡིན། །སྐུ་དང་ཡེ་ཤེས་དག་གི་ཚད་ཉིད་ནི། །ཇི་བཞིན་གནས་པ་མ་བཅོས་པས། །རྩོལ་བསྒྲུབ་ཀུན་དང་བྲལ་བ་སྐུ་ཡི་ཚད། །རང་བྱུང་ཡེ་ཤེས་<milestone unit="line" n="499.2"/>རིག་པ་མ་གཡོས་པ། །སྣང་ལ་རང་བཞིན་མེད་པ་ཡེ་ཤེས་ཚད། །སྐུ་དང་ཡེ་ཤེས་དག་གི་ཁྱབ་ཚུལ་ནི། །སྟོང་གསུམ་སྟོང་གི་མི་མཇེད་འཇིག་རྟེན་ཁམས། །རྒྱལ་བའི་ཞིང་ཁམས་དུ་མ་ཐམས་ཅད་དང་། །ཁམས་<milestone unit="line" n="499.3"/>གསུམ་རིགས་དྲུག་བག་ཆགས་སོ་སོ་ལས། །སེམས་ཅན་རྒྱུད་ཀྱིས་བསྡུས་པ་ཐམས་ཅད་ཀུན། །སྐུ་དང་ཡེ་ཤེས་དག་ལས་བྱུང་བས་ན། །དེ་ལས་མ་གཏོགས་དངོས་པོ་གང་ཡང་མེད། །དེས་ན་སྐུ་དང་ཡེ་ཤེས་དག་<milestone unit="line" n="499.4"/>གིས་ཀུན་ལ་ཁྱབ། །འདུས་མ་བྱས་ཀྱི་ནམ་མཁའ་ཆེན་པོ་དེ། །ཀུན་ལ་ཁྱབ་ཅིང་ཀུན་ལ་གནས་པས་ན། །སྐུ་དང་ཡེ་ཤེས་དག་ཀྱང་དེ་བཞིན་མཚུངས། །སྐུ་དང་ཡེ་ཤེས་དག་གི་སྣང་ཚུལ་ནི། །སྐུ་ནི་རིག་མེད་ངོ་བོ་<milestone unit="line" n="499.5"/>སྤྲོས་དང་བྲལ། །དེ་ལས་བྱུང་བ་སྐུ་ཡི་སྣང་ཚུལ་ནི། །ཞི་འགག་མེད་པ་སྙིང་པོ་སྟོང་པར་སྣང་། །འབྱུང་བ་སྐུ་ཡི་སྣང་ཚུལ་ནི། །ཡོད་དང་མེད་པའི་མཐའ་རྣམས་མི་དམིགས་ཏེ། །རིག་མེད་སྟོང་པའི་ཚུལ་དུ་སྣང་བ་<milestone unit="line" n="499.6"/>ཡིན། །བྱུང་ནས་གནས་པ་སྐུ་ཡི་སྣང་ཚུལ་ནི། །ཐམས་ཅད་བྱང་ཆུབ་སེམས་ལས་བྱུང་བའི་སྣང་བ་སྟེ། །དེ་ལས་མ་གཏོགས་དངོས་པོ་གང་ཡང་མེད། །དངོས་པོ་འཁོར་བར་སྣང་བ་དང་། །མཚན་མ་ཐེག་པའི་ཁྱད་<milestone unit="page" n="500"/><milestone unit="line" n="500.1"/>པར་རྣམས། །ཡན་ལག་རྟོགས་པའི་སེམས་ཉིད་དེ། །སེམས་ཉིད་རྟོགས་པས་སངས་མི་རྒྱ། །སེམས་ཀྱི་སྣང་བ་ཡན་ལག་སྣང་བ་ཡིན། །ཡན་ལག་ཕུང་པོ་དངོས་པོ་འཁོར་བ་སྟེ། །རྣམ་ཤེས་མཐའ་ཡས་སྐྱེ་མཆེད་<milestone unit="line" n="500.2"/>ཉིད་བཞིན་ནོ། །སེམས་ལས་སེམས་བྱུང་སེམས་ཀྱིས་སྣང་བ་ཤར། །སྐུ་དང་ཡེ་ཤེས་དག་གི་དབྱེ་བ་ནི། །སྐུ་ཡི་ཤར་ལུགས་བསམ་གྱིས་མི་ཁྱབ་ཀྱང་། །སྣང་ལུགས་རྣམ་གསུམ་དུ་ནི་སྣང་བ་ཡིན། །ངོ་བོ་ཉིད་ཀྱི་སྐུ་<milestone unit="line" n="500.3"/>ཡི་གནས་ལུགས་ནི། །རྟོགས་ཏེ་སངས་རྒྱས་དགོངས་པ་མི་འཆར་ཞིང་། །མ་རྟོགས་སེམས་ཅན་བག་ཆགས་མི་སྣང་བ། །གང་དུ་མ་གཡོས་གདལ་བ་ཆེན་པོ་དེ། །མཉམ་པ་ཉིད་ཀྱི་སྐུ་ཞེས་བྱ་བ་ཡིན། །དཔེར་ན་ནམ་<milestone unit="line" n="500.4"/>མཁའ་དག་པའི་ཚུལ་དུ་གནས་པ་ཡིན། །དེ་ལས་བྱུང་བ་སངས་རྒྱས་ཆོས་ཀྱི་སྐུ་ཡི་གནས་ལུགས་ནི། །སྙིང་པོ་དེ་ལས་ཐམས་ཅད་བྱུང་བས་ན། །དེ་ལས་བྱུང་དང་འབྱུང་ནས་གནས་པ་ཀུན། །དེ་ལས་མ་འདས་དབྱེར་<milestone unit="line" n="500.5"/>མེད་རྟོགས་པས་ན། །ཐམས་ཅད་སངས་རྒྱས་ཆོས་ཀྱི་སྐུ་ཉིད་དོ། །དཔེར་ན་ནམ་མཁའ་ནས་བྱུང་ནམ་མཁའི་ཆོ་འཕྲུལ་ཡང་། །ནམ་མཁའ་ཉིད་ལས་ཡོངས་སུ་མ་འདས་སོ། །ཡན་ལག་ཆོས་ཀྱི་སྐུ་ཡི་རང་བཞིན་<milestone unit="line" n="500.6"/>ནི། །སྟོང་པའི་རྩལ་ཉིད་སྟོང་པར་སྣང་བ་ལས། །བྱང་ཆུབ་སེམས་གཅིག་སྟོང་པ་ལྟ་བུར་སྣང་། །སྙིང་པོའི་ཡེ་ཤེས་རིག་པ་མ་གཡོས་པས། །རང་བྱུང་ཡེ་ཤེས་རིག་པ་དབྱེར་མེད་དོ། །ཡན་ལག་ཡེ་ཤེས་སྐད་ཅིག་སྟོང་<milestone unit="page" n="501"/><milestone unit="line" n="501.1"/>༄༅། །པར་རྟོགས། །སྐུ་དང་ཡེ་ཤེས་ཆེན་པོ་འདི་ཉིད་ལས། །རྒྱུ་དང་འབྲས་བུ་དག་ནི་ཡོད་མ་ཡིན། །རྒྱུ་ཡི་དུས་ན་འབྲས་བུ་མངོན་དུ་གནས། །འབྲས་བུ་ཁོ་ན་རྒྱུ་ཉིད་ཁོ་ནའོ། །ལམ་རྣམས་སྦྱང་མེད་པ་<milestone unit="line" n="501.2"/>རྣམས་བགྲོད་མེད་པས། །སྐུ་དང་ཡེ་ཤེས་དག་པ་ཆེན་པོ་ཡིན། །འདུ་འབྲལ་མེད་པའི་ཞིང་ཁམས་ཡོངས་སུ་དག །གཉིས་མེད་རྡོ་རྗེ་འཆང་གི་སྐུ་ཉིད་དོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། སྐུ་དང་ཡེ་ཤེས་ཀྱི་<milestone unit="line" n="501.3"/>ལེའུ་སྟེ་བདུན་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཐེག་པ་ཆེན་པོའི་ཚད་དང་ནི། །ཐེག་པ་ཆེན་པོའི་རྒྱུ་མཚན་དང་། །ཐེག་པ་ཆེན་པོར་གཞག་<milestone unit="line" n="501.4"/>པའི་དཔེ་ཉིད་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །རྒྱུད་ཀྱི་རྒྱལ་པོ་ཆེན་པོ་འདི། །དབྱིངས་དང་ཡེ་ཤེས་འབྲལ་བ་སྟེ། །དུས་གསུམ་སངས་རྒྱས་ཐམས་<milestone unit="line" n="501.5"/>ཅད་ཀྱི། །དགོངས་པ་གཅིག་ཏུ་འབྲེལ་བའི་དོན། །སྐུ་དང་གསུང་དང་ཐུགས་ཀྱི་རྒྱུད། །འབྱུང་གནས་གཏན་ལ་ངེས་པར་འབེབས ཐབས་མང་བ་ཡི་རྒྱུད་ཡིན་པས། །ཐེག་པ་སྣ་ཚོགས་འདུལ་བའི་རྒྱུད། །ཐབས་ཆེ་<milestone unit="line" n="501.6"/>བ་ཡི་རྒྱུད་ཡིན་པས། །མ་ངེས་ཡེ་ཤེས་རང་ལ་འཆར། །དོན་ཆེ་བ་ཡི་རྒྱུད་ཡིན་པས། །གང་ལྟར་བྱས་ཀྱང་འབྲས་བུ་འབྱུང་། །ཐབས་སླ་བ་ཡི་རྒྱུད་ཡིན་པས། །སྐུ་དང་ཡེ་ཤེས་རང་ལ་གནས། །ཐབས་མྱུར་བ་ཡི་རྒྱུད་<milestone unit="page" n="502"/><milestone unit="line" n="502.1"/>ཡིན་པས། །སྐད་ཅིག་གཅིག་གིས་རྫོགས་སངས་རྒྱས། །ཐེག་པ་ཆེན་པོའི་རྒྱུ་མཚན་ནི། །གཅིག་དང་གཉིས་སུ་ཕྱེ་བ་མེད་པས་ན། །ཐེག་པ་ཆེན་པོ་ཞེས་སུ་བྱ་བ་ཡིན། །དབྱིངས་ལས་ཡེ་ཤེས་ཤར་པས་སྣ་ཚོགས་<milestone unit="line" n="502.2"/>རྒྱན་དུ་ཤར། །ཡེ་ཤེས་དབྱིངས་སུ་ཤར་བས་སྟོང་པ་ཆེན་པོའི་དོན། །ཐེག་པ་ཀུན་གྱི་སྙིང་པོ་རང་ཉིད་གནས། །གཅིག་ལས་ཐམས་ཅད་བྱུང་བས་ཐེག་པའི་འབྲས་བུ་ཡིན། །གཅིག་རྟོགས་ཀུན་ཉིད་རྟོགས་པས་ཐེག་<milestone unit="line" n="502.3"/>པ་ཆེན་པོ་ཡིན། །ཐེག་པའི་རང་བཞིན་ཤེས་རབ་སྙིང་རྗེ་སྟེ། །སྤང་ཐོབ་མེད་པའི་ཐེག་པ་ཉེ་བར་གཟུང་། །ཐེག་པ་ཆེན་པོར་བཞག་པའི་དཔེ་ཉིད་ནི། །ཕྱོགས་ལྷུང་མེད་པ་ནམ་མཁའ་ལྟ་བུ་སྟེ། །ཀུན་ལས་གསལ་བ་<milestone unit="line" n="502.4"/>ཉི་མ་ལྟ་བུ་དང་། །གོས་པ་མེད་པ་པདྨ་ལྟ་བུ་དང་། །ཡོན་ཏན་ཀུན་འབྱུང་ཡིད་བཞིན་ནོར་བུ་ལྟར། །ཐེག་པ་ཆེན་པོ་ཉིད་ཀྱང་དེ་དང་མཚུངས། །ཐེག་པ་རྣམས་ནི་དུ་མ་སྟེ། །བློ་ཡི་ཚད་དུ་གྱུར་པ་དེ་བཞིན་<milestone unit="line" n="502.5"/>བས། །གཅིག་ལས་མ་གསུངས་སྣ་ཚོགས་སྣང་མོད་ཀྱང་། །དངོས་གཅིག་ཡིད་ནི་ཐ་དད་ཕྱིར། །དེ་ཡིས་དོན་རྣམས་འགྲུབ་པར་བྱེད། །ཇི་ལྟར་འགྲོ་བའི་མཐོང་སྟངས་ཀྱིས། །རྒྱལ་བ་ཉིད་ཀྱང་སྡུག་བསྔལ་<milestone unit="line" n="502.6"/>རྒྱུ། །དམྱལ་བ་ཡི་དྭགས་དུདའགྲོབཞིན། །ཐེགཔའིདོན་ཡངདེབཞིནནོ། །ཉོནམོངས་གྲངས་ལས་འདས་པས་ན། །ཐེག་པ་རྣམས་ཀྱང་གྲངས་ལས་འདས། །གང་ལ་བརྟེན་ནས་དོན་འཐོབ་པས། །དེ་ལ་ཐེག་པ་<milestone unit="page" n="503"/><milestone unit="line" n="503.1"/>༄༅། །ཞེས་བྱའོ། །འོང་མེད་རང་བཞིན་ལྷུན་གྲུབ་པས། །ཐེག་པ་ཆེན་པོ་ཞེས་བྱའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ཐེག་པ་ཆེན་པོའི་རང་བཞིན་གྱིས་ལེའུ་སྟེ་བརྒྱད་པའོ།། །།སྡུད་པའི་གསང་<milestone unit="line" n="503.2"/>དབང་རྡོ་རྗེ་སེམས་དཔའ་ཡིས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཆོས་ཀྱི་སྐུ་ཡི་ཞིང་ཁམས་སྣང་ཚུལ་དང་། །ལོངས་སྤྱོད་རྫོགས་པའི་སྐུ་ཡི་ཞིང་ཁམས་སྣང་ཚུལ་དང་། །སྤྲུལ་སྐུའི་ཞིང་ཁམས་སྣང་ཚུལ་<milestone unit="line" n="503.3"/>གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་ཀྱི་སྐུ་ཡི་ཞིང་ཁམས་སྣང་ཚུལ་ནི། །ཕྱི་དག་ཀུན་ཏུ་བཟང་པོའི་དགོངས་པ་དང་། །ནང་དག་ཀུན་ཏུ་བཟང་མོའི་<milestone unit="line" n="503.4"/>དགོངས་པ་དང་། །དབྱེར་མེད་དག་པ་རྡོ་རྗེ་སེམས་དཔའ་ཡང་། །དག་པ་ཆོས་ཀྱི་སྐུ་ཡི་ཞིང་ཁམས་ཡིན། །མ་དག་ཆོས་ཀྱི་སྐུ་ཡི་ཞིང་ཁམས་ནི། །འབྱུང་བ་ས་ལ་བརྟེན་པའི་སྣོད་དང་བཅུད་ཉིད་དང་། །འབྱུང་བ་ཆུ་<milestone unit="line" n="503.5"/>ལ་བརྟེན་པའི་སྣོད་དང་བཅུད་ཉིད་དང་། །འབྱུང་བ་མེ་ལ་བརྟེན་པའི་སྣོད་དང་བཅུད་ཉིད་དང་། །འབྱུང་བ་རླུད་ལ་བརྟེན་པའི་སྣོད་དང་བཅུད་ཉིད་དང་། །འབྱུང་བའི་རྩལ་ལ་བརྟེན་པའི་སྣོད་དང་བཅུད་ཉིད་<milestone unit="line" n="503.6"/>དང་། །འབྱུང་བའི་མདངས་ལ་བརྟེན་པའི་སྣོད་དང་བཅུད་ཉིད་དང་། །འབྱུང་བ་མཁའ་ལ་བརྟེན་པའི་སྣོད་དང་བཅུད་ཉིད་ནི། །འབྱུང་དབྱེར་ཡང་མེད་ཆོས་ཀྱི་སྐུ་ཡི་ཞིང་ཁམས་ཡིན། །སངས་རྒྱས་ཆོས་ཀྱི་སྐུ་ཡི་སྣང་<milestone unit="page" n="504"/><milestone unit="line" n="504.1"/>ཚུལ་ནི། །བསམ་གྱིས་མི་ཁྱབ་བརྗོད་ཀྱིས་མི་ལང་ཡང་། །དཔེར་ན་མེ་ལོང་གཡའ་མེད་རང་བཞིན་དག་པ་དེར། །གང་གིས་བལྟས་པས་གཟུགས་བརྙན་དེ་བཞིན་འཆར། །བརྡའ་ཙམ་མཚོན་ན་སྣང་ལུགས་གསུམ་<milestone unit="line" n="504.2"/>ཡིན་ཏེ། །སྣང་ལ་རང་བཞིན་མེད་པ་ཆོས་སྐུའི་སྣང་བ་ཡིན། །གསལ་ལ་རྟོག་པ་མེད་པ་ཡེ་ཤེས་སྣང་བ་ཡིན། །སྣ་ཚོགས་བག་ཆགས་སྣང་བ་སེམས་ཅན་སྣང་བ་ཡིན། །སྐུ་ལ་མ་གཏོགས་སྣང་བ་གང་ཡང་མེད། །ཕྱི་<milestone unit="line" n="504.3"/>ནང་ནང་དུ་སྣང་བ་ཆོས་ཀྱི་དབྱིངས། །ལོངས་སྤྱོད་རྫོགས་པའི་སྐུ་ཡི་ཞིང་ཁམས་ནི། །མདོ་ཙམ་དག་གིས་མཚོན་པར་བྱ་བ་ནི། །རང་བྱུང་ལོངས་སྤྱོད་རྫོགས་པའི་སྐུ་ཉིད་དང་། །ཡན་ལག་ལོངས་སྤྱོད་རྫོགས་པའི་སྐུ་<milestone unit="line" n="504.4"/>དང་ནི། །འཁྲུལ་སྣང་ལོངས་སྤྱོད་རྫོགས་པའི་སྐུ་ཉིད་དོ། །རང་བཞིན་ལོངས་སྤྱོད་རྫོགས་པའི་སྐུ་དེ་ནི། །གཞི་ལས་མ་བཙལ་རང་བྱུང་ལྷུན་གྲུབ་པ། །ཡོན་ཏན་ཐམས་ཅད་རྫོགས་པར་སྣང་བའོ། །སྐུ་ཡི་བྱིན་རླབས་<milestone unit="line" n="504.5"/>ཡེ་ཤེས་ལྔརུ་ཤར། །ཡེ་ཤེས་ལྔ་ལས་བདེ་གཤེགས་རིགས་ལྔར་ཤར། །ཡན་ལག་ལོངས་སྦྱོད་རྫོགས་པའི་སྐུ་དེ་ནི། །སེམས་ཉིད་ཅིར་ཡང་སྣང་བས་ན། །རྣམ་པར་སྣང་མཛད་ལྷུན་གྱིས་གྲུབ། །སེམས་ལ་འགྱུར་བ་<milestone unit="line" n="504.6"/>མེད་པས་ན། །རྡོ་རྗེ་སེམས་དཔར་ལྷུན་གྱི་གྲུབ། །སེམས་ལས་ཐམས་ཅད་བྱུང་བས་ན། །རིན་ཆེན་འབྱུང་ལྡན་ལྷུན་གྱིས་གྲུབ། །སེམས་ལ་ཐམས་ཅད་སྣང་བས་ན། །སྣང་བ་མཐའ་ཡས་ལྷུན་གྱིས་གྲུབ། །སེམས་<milestone unit="page" n="505"/><milestone unit="line" n="505.1"/>༄༅། །ཀྱིས་བྱ་བ་ཀུན་བྱེད་པས། །དོན་ཡོད་གྲུབ་པར་ལྷུན་གྱིས་གྲུབ། །ཟག་པ་མེད་པའི་ཕུང་པོ་ལྔ་ལ་བརྟེན། །ཡེ་ཤེས་ལུས་ཅན་དེ་བཞིན་གཤེགས་པའི་སྐུ། །ཞིང་ཁམས་ཡོངས་སུ་དབང་བ་ཆེན་པོ་དེ། །མ་<milestone unit="line" n="505.2"/>ཆགས་པདྨ་ཅན་གྱི་ས་ལ་དབང་། །དེ་རྫོགས་ཡི་གེ་ཚོགས་ཆེན་འཁོར་ལོའི་ས། །ཞིང་ཁམས་ཡོངས་སུ་དག་པ་ཆེན་པོར་སྣང་། །ཡེ་ཤེས་དབང་ཐོབ་ནང་རྟགས་ཡོན་ཏན་དུ་མ་ཕྱི་རུ་སྣང་། །ཞིང་ཁམས་དེ་ན་སྤྱོད་པའི་<milestone unit="line" n="505.3"/>བདེ་གཤེགས་ལ། །སྣང་བ་རང་གིས་དོན་བྱས་ལྷུན་གྱིས་གྲུབ། །འཁྲུལ་སྣང་ལོངས་སྤྱོད་རྫོགས་པའི་སྐུ་དེ་ནི། སེམས་ཅན་ལས་དང་བག་ཆགས་དག་ལ་ཡང་། །མཚན་དང་དཔེ་བྱད་ལྟ་བུའི་སྣང་བ་ཤར། །རིགས་<milestone unit="line" n="505.4"/>གསུམ་ལྟ་བུའི་རིགས་ཀྱི་དོན་ཉིད་བྱེད། །བསམ་གྱིས་མི་ཁྱབ་བསམ་ལས་འདས་པ་ནི། །དག་པ་ཆེན་པོའི་ཞིང་ཁམས་ཆེན་པོ་ཡིན། །རང་བཞིན་དག་པའི་ཞིང་ཁམས་ཆེན་པོ་ནི། །ཡེ་ཤེས་ལྔ་རུ་སྣང་བའི་ཞིང་<milestone unit="line" n="505.5"/>ཁམས་ཡིན། །རིགས་ཉིད་དག་པའི་ཞིང་ཁམས་བདེ་བ་ནི། །ས་དང་ལམ་ལ་སྦྱོད་པའི་ཞིང་ཁམས་ཡིན། །སྤྲུལ་པའི་སྐུ་ཡི་ཞིང་ཁམས་སྣང་ཚུལ་ནི། །རང་བཞིན་སྤྲུལ་པའི་སྐུ་དེ་ནི། །ཐམས་ཅད་སྤྲུལ་པའི་སྐུ་ཡིན་<milestone unit="line" n="505.6"/>པས། །དེ་ལ་བརྟེན་ནས་དོན་བྱེད་ཐམས་ཅད་ནུས། །འདྲེན་པ་སྤྲུལ་པའི་སྐུ་དེ་ནི། །གང་ལྟར་འདོད་པ་དེ་ལ་དེར་སྣང་བའོ། །གདུལ་བྱ་སྤྲུལ་པའི་སྐུ་ཉིད་ནི། །ཞི་དང་ཁྲོ་བོའི་ཚུལ་དུ་སྣང་བའོ། །ངོ་བོ་མེད་ལས་ངོ་<milestone unit="page" n="506"/><milestone unit="line" n="506.1"/>བོར་སྣང་བ་ནི། །དེ་ནི་སྤྲུལ་པའི་སྐུ་ཞེས་བྱ་བ་ཡིན། །མཐོང་སྟངས་དབང་གིས་ཐ་དད་སྣང་བ་ལས། །དེ་མ་རྟོགས་པའི་སྣང་བ་ཡོད་པ་མིན། །གདུལ་བྱ་ཐམས་ཅད་སྤྲུལ་པའི་སྐུ་ཡི་ཞིང་ཁམས་ཡིན། །རིན་པོ་ཆེ་རྒྱས་<milestone unit="line" n="506.2"/>པ་ཆེན་པོའི་རྒྱུད་ལས། སྐུ་གསུམ་ཞིང་ཁམས་ཀྱི་ལེའུ་སྟེ་དགུ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་ཡིས། །སྟོན་པའི་སྟོན་པ་ཀུན་ཏུ་བཟང་པོ་ལ། །ལུས་ངག་དག་གི་འཁྲུལ་པ་ལས ལུས་<milestone unit="line" n="506.3"/>གསུམ་རིམ་པས་བྱུང་བ་དང་། །ཤེས་རབ་རྣམ་པ་གསུམ་དག་དང་། །སྐུ་ནི་རྣམ་པ་གསུམ་དག་ལས། །འབྲས་བུ་རྣམ་གསུམ་འབྱུང་བ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་<milestone unit="line" n="506.4"/>སེམས་དཔའ་ལ། །ཟག་དང་བཅས་པའི་བག་ཆགས་དག་གི་ལུས། །ཆུ་བུར་སྤྱན་ལྡན་སྣང་བ་ཁ་དོག་གཟུགས། །ཐོས་བྱུང་ཤེས་རབ་མིང་ཚིག་སྒྲ་ལྡན་བརྟེན། །སེམས་ཀྱི་ཡེ་ཤེས་སྣང་ཡང་རྟོག་པ་མེད། །སྣང་བ་<milestone unit="line" n="506.5"/>གཟུང་འཛིན་མེད་པའི་སྐུ་ཉིད་དེ། །འབྲས་བུ་བྱང་ཆུབ་སེམས་དཔའ་ཉིད་འཐོབ་པོ། །ཟག་པ་མེད་པའི་ལུས་ཉིད་ལ། །ལྷ་ཡི་སྤྱན་དང་ལྡན་པ་འབྱུང་། །བསམ་པ་ལས་བྱུང་ཤེས་རབ་སྐྱེ། །རང་བྱུང་ཡེ་ཤེས་ཆེན་པོ་<milestone unit="line" n="506.6"/>དེས། །ཆོས་ཉིད་ནམ་མཁའ་ལྟ་བུར་རྟོགས། །འབྲས་བུབདེབརགཤེགསཔའཐོབ། །མ་བཙལ་རང་བྱུང་ཡེ་ཤེས་ལུས། །རྡོ་རྗེ་ལྟ་བུའི་ལུས་ཉིད་ལ། །ཡེ་ཤེས་སྤྱན་དང་ལྡན་པ་འབྱུང་། །བསྒོམ་པ་ལས་བྱུང་ཤེས་<milestone unit="page" n="507"/><milestone unit="line" n="507.1"/>༄༅། །རབ་ཀྱིས། །སྙིང་པོ་རང་བྱུང་ཡེ་ཤེས་ཤར། །སངས་རྒྱས་ཆོས་སྐུ་དྲི་མེད་འཐོབ། །འབྲས་བུ་སྐུ་གསུམ་ལྷུན་གྱིས་གྲུབ། །ཟག་དང་བཅས་པའི་ལུས་ཉིད་ནི། །གཟུགས་དང་ཚོར་བ་འདུ་ཤེས་དང་། །འདུ་<milestone unit="line" n="507.2"/>བྱེད་རྣམ་པར་ཤེས་པ་རྣམས། །གཅིག་ཏུ་འདུས་པ་གཟུགས་སུ་སྣང་། །དེ་ཉིད་དག་ལ་བརྟེན་ནས་ནི། །ཆུ་བུར་སྦྱན་དང་ལྡན་པ་འབྱུང་། །གསལ་བར་དཔག་ཚད་རྒྱང་གྲགས་མཐོང་། །དབང་པོ་རྣམ་ལྔ་དེ་བཞིན་<milestone unit="line" n="507.3"/>ནོ། །རྐྱེན་གཞན་དག་ལ་བརྟེན་ནས་ནི། །ཐོས་པ་ལས་བྱུང་ཤེས་རབ་ཀྱིས། །མི་རྟོག་པ་ཡི་ཡེ་ཤེས་སྐྱེ། །སེམས་ཉིད་སྟོང་པའི་ཆོས་སྐུ་ཐོབ། །དེ་ཡི་འབྲས་བུ་ཟག་མེད་ལུས། །གཟུགས་ནི་ཐོགས་མེད་ཏིང་འཛིན་<milestone unit="line" n="507.4"/>ལུས། །དེ་ལ་བརྟེན་པའི་ཕུང་ལྔ་ཡང་། །འཇའ་ཚོན་ལྟ་བུའི་ལུས་ཉིད་ལས། །ལྷ་ཡི་སྤྱན་དང་ལྡན་པ་སྟེ། །སྟོང་གསུམ་བྱེ་བ་ཕྲག་བརྒྱ་གཟིགས། །བསམ་པ་ལས་བྱུང་ཤེས་རབ་ཀྱིས། །ཆོས་ཀྱི་སྒ་་མོ་བརྒྱད་ཁྲི་<milestone unit="line" n="507.5"/>དང་། །བཞི་སྟོང་ཐམས་ཅད་ལྷུན་གྱིས་གྲུབ། །རང་བྱུང་ཡེ་ཤེས་ཆེན་པོ་དེས། །ཕྱི་དང་ནང་དུ་སྣང་བ་ཡང་། །ཆོས་སྐུ་ནམ་མཁའ་ལྟ་བུར་རྟོགས། །དེ་ཉིད་དག་ལ་བརྟེན་པས་ན། །རྡོ་རྗེ་ལྟ་བུའི་ལུས་ཉིད་འབྱུང་། །ཡེ་<milestone unit="line" n="507.6"/>ཤེས་ཕུང་པོར་སྣང་བ་ནི། །ཆོས་ཀྱི་དབྱིངས་ཀྱི་ཡེ་ཤེས་དང་། །མེ་ལོང་ལྟ་བུའི་ཡེ་ཤེས་དང་། །མཉམ་པ་ཉིད་ཀྱི་ཡེ་ཤེས་དང་། །སོ་སོར་རྟོག་པའི་ཡེ་ཤེས་དང་། །བྱ་བ་གྲུབ་པའི་ཡེ་ཤེས་རྣམས། །གཅིག་ཏུ་འདུས་<milestone unit="page" n="508"/><milestone unit="line" n="508.1"/>པས་ཡེ་ཤེས་ལུས། །ཡེ་ཤེས་སྤྱན་དང་ལྡན་པ་དེས། །ཐམས་ཅད་ནམ་མཁའ་དཀྱིལ་ལྷར་གཟིགས། །ལྷུན་གྲུབ་རང་བྱུང་ཡེ་ཤེས་དེས། །སངས་རྒྱས་ཆོས་སྐུ་དྲི་མེད་རྟོགས། །འབྲས་བུ་སྐུ་གསུམ་དབྱེར་མེད་<milestone unit="line" n="508.2"/>འགྲུབ། །ཟག་དང་བཅས་པའི་ལུས་ཉིད་ལས། །ཡེ་ཤེས་ལུས་ཅན་བདེ་གཤེགས་འགྲུབ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། རྒྱུ་ཕུང་པོ་ཟག་པ་དང་བཅས་པ་ལ་བརྟེན་ནས་ཡེ་ཤེས་ལུས་སུ་གྲུབ་པའི་ལེའུ་སྟེ་<milestone unit="line" n="508.3"/>བཅུ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ལྟ་བའི་རོ་སྙོམས་ཚད་དང་རྟགས་གཉིས་དང་། །སྒོམ་པའི་རོ་སྙོམས་ཚད་དང་རྟགས་གཉིས་<milestone unit="line" n="508.4"/>དང་། །སྤྱོད་པའི་རོ་སྙོམས་ཚད་དང་རྟགས་གཉིས་དང་། །བར་དོའི་རོ་སྙོམས་ཚད་དང་རྟགས་གཉིས་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཐོག་མཐའ་<milestone unit="line" n="508.5"/>མེད་པའི་དུས་ཉིད་ན། །སྐུ་དང་ཡེ་ཤེས་དབྱེར་མེད་གནས་པ་བཞིན། །སྐུ་དང་ཡེ་ཤེས་རྩལ་དང་ཟེར་དུ་ཆད། །ཡན་ལག་སེམས་ཅན་དེ་ལ་སྐུ་དང་ཡེ་ཤེས་གནས། །ལམ་གྱི་དུས་ན་སྐུ་དང་ཡེ་ཤེས་རྟོགས། །འབྲས་<milestone unit="line" n="508.6"/>བུའི་དུས་ན་སྐུ་དང་ཡེ་ཤེས་འཐོབ། །མུ་སྟེགས་རྟག་ཆད་གཉིས་སུ་འཛིན་པ་དང་། །ཀུན་ཏུ་བཟང་པོའི་སྐུ་དང་ཡེ་ཤེས་གཉིས། །བཟང་ངན་མེད་དེ་དབྱེར་མེད་གཅིག་པར་གནས། །ཡིན་ལ་ཡིན་པར་ཤེས་ན་ལྟ་བ་<milestone unit="page" n="509"/><milestone unit="line" n="509.1"/>༄༅། །སྟེ། །གང་ལ་ཆགས་སྡང་མེད་ན་ལྟ་བའི་ཚད། །འཇིག་རྟེན་ཆོས་བརྒྱད་དག་ལས་འདས་པ་དང་། །དམིགས་པ་གསུམ་འདས་མིང་དང་བརྡའ་མི་སྣང་། །མིང་དང་བརྡའ་དེས་དེ་དོན མཚོན་མི་<milestone unit="line" n="509.2"/>བྱེད། །བརྗོད་དུ་མེད་དེ་ཡིན་ཚུལ་ཡིན་པར་ཤེས། །དཔེར་ན་ལྐུགས་པས་རོ་མྱངས་ཁོང་ན་གསལ་བ་བཞིན། །བརྗོད་པར་འདོད་ཀྱང་བརྗོད་པའི་དོན་མི་ཤེས། །གང་ལྟར་བྱས་ཀྱང་དེ་རྣམས་རྒྱུན་དུ་འབྱུང་། །དེ་ཡི་<milestone unit="line" n="509.3"/>རྟགས་ནི་ལུས་དང་སེམས་ལས་འབྱུང་། །ལུས་ལ་བག་ཚ་མེད་ཅིང་རྩོལ་སོགས་མེད་པ་དང་། །སེམས་ལ་ཆགས་སྡང་མེད་ཅིང་ཁོང་ཁྲོ་མེད་པ་འབྱུང་། །རྐྱེན་གྱིས་བསྐྱོད་དང་མི་བསྐྱོད་གང་ཡང་མེད། །དེ་འདྲ་དེ་ལ་<milestone unit="line" n="509.4"/>དགའ་དང་ཆགས་པ་མེད། །རྡོ་རྗེ་སེམས་དཔའ་ཁོང་ནས་འཆར་བ་ཡིས། །གང་ལྟར་བྱས་ཀྱང་ཀུན་ཏུ་བཟང་པོ་ཉིད། །ཐམས་ཅད་ཀུན་ཏུ་བཟང་པོར་སྣང་བ་ལས། །སྤང་དང་སྤང་བར་བྱ་བ་ག་ལ་ཡོད། །བསྒོམ་པའི་<milestone unit="line" n="509.5"/>རོ་སྙམས་ཚད་དང་རྟགས་གཉིས་ནི། །དམིགས་པ་མེད་པའི་ཆོས་ཉིད་ལས། །འཛིན་པ་མེད་པའི་སྒོ་ལྔ་ཡིས། །མ་གཡོས་ཡིད་ཀྱི་ཡེ་ཤེས་ཀྱིས། །རྟོག་པ་མེད་པའི་ཡེ་ཤེས་ཤར། །ཕྱི་དང་ནང་མེད་དེ་བཞིན་<milestone unit="line" n="509.6"/>སྣང་། །ཡེངས་དང་མ་ཡེངས་གཉིས་མེད་པར། །རང་འབྱུང་རང་གི་ངང་གིས་འབྱུང་། །སྣང་ལ་རང་བཞིན་མེད་པར་ཤར། །རིག་ལ་བརྗོད་དུ་མེད་པར་གྲུབ། །བདེ་ལ་མྱོང་རྒྱུ་མེད་པར་བདེ། །ལོག་འདྲེན་ཅན་གྱི་<milestone unit="page" n="510"/><milestone unit="line" n="510.1"/>ཆགས་སྡང་དང་། །བདེ་གཤེགས་རང་བྱུང་ཡེ་ཤེས་གཉིས། །དབྱེར་མེད་རོ་གཅིག་དེ་ཉིད་ཡིན། །མ་བཅོས་མ་ཕྲི་དགག་བསྒྲུབ་མེད། །གང་ལ་ཆགས་སྡང་མེད་པ་བསྒོམ་པའི་ཚད། །གང་ཡང་བླང་དོར་མེད་པ་<milestone unit="line" n="510.2"/>བསྒོམ་པའི་ཚད། །གང་ལ་བྱིང་རྒོད་མེད་པ་བསྒོམ་པའི་ཚད། །རྐྱེན་རྣམས་ཇི་ལྟར་བསྐྱོད་ཀྱང་ཡེངས་པ་མེད། །ལུས་དང་སེམས་དང་སྣང་བ་གསུམ་ལས་འདས། །དམིགས་པ་གསུམ་ལས་འདས་པ་བསྒོམ་པའི་<milestone unit="line" n="510.3"/>རྟགས། །ཞེན་མེད་ཆགས་མེད་བསམ་གཏན་བདུད་ལས་འདས། །བསྒོམ་པའི་རོ་སྙོམས་བདེ་གཤེགས་ཀུན་དང་མཉམ། །ཚད་དང་རྟགས་ཀྱིས་སྐུ་དང་ཡེ་ཤེས་རྫོགས། །སྤྱོད་པའི་རོ་སྙོམས་ཚད་དང་རྟགས་གཉིས་<milestone unit="line" n="510.4"/>ནི། །གང་ལ་ཆགས་སྡང་མེད་ཅིང་གང་ལ་ཐོགས་པ་མེད། །ཆེད་དུ་བྱས་པ་མེད་པས་ཆེད་དུ་བྱ་རུ་མེད། །གང་ལྟར་བྱས་ཀྱང་སྐུ་དང་ཡེ་ཤེས་ངང་། །སྐུ་ཡི་སྐུ་ནི་གང་དུ་གྲུབ་པ་མེད། །ཡེ་ཤེས་ཡེ་ཤེས་གང་དུ་རྟོག་པ་<milestone unit="line" n="510.5"/>མེད། །གང་ལྟར་བྱས་ཀྱང་སྐུ་དང་ཡེ་ཤེས་ངང་། །དབྱིངས་ཀྱིས་དབྱིངས་ལ་རོལ་པའི་སྤྱོད་པ་ནི། །གང་ལྟར་སྤྱད་ཀྱང་མཉམ་པ་ཉིད་ཀྱི་ངང་། །ཡེ་ཤེས་ཡེཤེས་རོལ་པའི་སྤྱོད་པ་ནི། །གང་ལྟར་རོལ་ཡང་རྟོག་པ་མི་<milestone unit="line" n="510.6"/>མངའོ། །རིག་སྤྱོད་གསང་སྤྱོད་བརྟུལ་ཞུགས་སྤྱོད་པ་ལ། །གང་ལྟར་སྤྱད་ཀྱང་ཡེ་ཤེས་ཁྱད་པར་ཆེ། །སྤྱོད་པའི་ཚད་ནི་གོས་པ་མེད་པའོ། །སྤྱོད་པའི་རྟགས་ནི་བླང་དོར་མེད་པའོ། །རང་བྱུང་ཞེ་འདོད་མེད་པའི་སྤྱོད་<milestone unit="page" n="511"/><milestone unit="line" n="511.1"/>༄༅། །པའོ། །བལྟ་བ་ལས་བྱུང་ཡེ་ཤེས་སྐྱེས་པ་དང་། །བསྒོམ་པ་ལས་བྱུང་ཡེ་ཤེས་སྐྱེས་པ་དང་། །སྤྱོད་པ་ལས་བྱུང་ཡེ་ཤེས་སྐྱེས་པ་དེ། །དབྱེར་མེད་གཅིག་ཡིན་གང་ལྟར་བདེ་བར་བཞག །རང་བཞིན་བར་<milestone unit="line" n="511.2"/>དོར་བལྟ་བསྒོམ་སྤྱོད་པ་དང་། །མཉམ་བཞག་དུས་དང་རྗེས་ཐོབ་མཉམ་པ་ནི། །རྨི་ལམ་བར་དོའི་དུས་སུ་དེ་བཞིན་འབྱུང་། །རྨི་ལམ་དུས་ན་དེ་ཉིད་བརྟན་པ་ན། །སྲིད་པ་བར་དོའི་དུས་སུ་དེ་བཞིན་<milestone unit="line" n="511.3"/>གསལ། །གསལ་བའི་ཡེ་ཤེས་ཟང་ཐལ་སྣང་བ་དེས། །ཐམས་ཅད་ཀུན་ཏུ་བཟང་པོའི་ངང་དུ་ཤར། །འབྲས་བུ་སྐུ་གསུམ་རང་སྣང་ལྷུན་གྱིས་གྲུབ། །རྡོ་རྗེ་སེམས་དཔའ་ཆེནཔོ་དེ་ཉིད་དོ། །རིན་པོ་ཆེ་རྒྱས་པ་ཆེན་པོའི་<milestone unit="line" n="511.4"/>རྒྱུད་ལས། ཐེག་པ་ཆེན་པོ་རོ་སྙོམས་བཞི་བསྟན་པའི་ལེའུ་སྟེ་བཅུ་གཅིག་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ལུས་གང་ཚེ་གཅིག་སངས་<milestone unit="line" n="511.5"/>རྒྱས་ཐོབ་པ་གང་། །སྐུ་དང་ཡེ་ཤེས་བརྟན་པ་ཐོབ་པ་གང་། །བསྲེ་བཀུག་བསྣན་པའི་མན་ངག་ཇི་ལྟ་བུ། །དེ་ལ་ཡེ་ཤེས་རྣམ་གསུམ་གྱིས། །མུན་པ་རྣམ་གསུམ་སེལ་བ་གང་། །ཏིང་འཛིན་རྣམ་གསུམ་སྐྱེས་པ་<milestone unit="line" n="511.6"/>གང་། །འབྲས་བུ་རྣམ་གསུམ་རྫོགས་པ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །སངས་རྒྱས་ཆོས་ཀྱི་སྐུ་ཡི་ཞལ་བསྟན་དང་། །རང་བྱུང་ཡེ་ཤེས་བརྟན་<milestone unit="page" n="512"/><milestone unit="line" n="512.1"/>པ་ཐོབ་པའི་ཐབས། །ནམ་མཁའ་དག་ལ་ནམ་མཁར་མིང་མ་བཏགས། །ཆོས་ཉིད་ནམ་མཁའ་ཆེན་པོ་དེ་ཉིད་ལ། །དེ་ལ་བསྲེ་བཀུག་བསྣན་པའི་མན་ངག་རིམ་པས་བྱ། །ཤེས་པ་གསལ་ལ་དཔངས་བསྟོད་དེ། །མིང་<milestone unit="line" n="512.2"/>མ་བཏགས་པའི་ནམ་མཁའ་ཆེན་པོ་ལ། །སྒོ་ལྔ་རང་སར་བཞག་ནས་ནི། །ཡིད་ཀྱི་རྟོག་པ་རྒྱུན་བཅད་དེ། ཁེས་པ་ལྷུག་པར་བཏང་ལ་བསྒོམ། །སེམས་ལས་བྱུང་བའི་ཡེ་ཤེས་དེ། །སྐད་ཅིག་དང་པོའི་ཤེས་པ་<milestone unit="line" n="512.3"/>དེ། །སྣང་བ་མིང་དང་བྲལ་ནས་ནི། ཁྲེས་པ་ཧད་དེ་ཕྱོད་དེ་སྐྱེ། །མི་རྟོགས་པ་ཡི་ཡེ་ཤེས་ཡིན། །མིང་གིས་ཆོད་པའི་མུན་པ་སངས། །བག་ཆགས་སྒྲིབ་པ་དག་ཅེས་བྱ། །རྣམ་པར་མི་རྟོག་ཏིང་འཛིན་སྐྱེས། །སྣང་བ་<milestone unit="line" n="512.4"/>རྒྱས་གདབ་སྤྱོད་པ་བྱའོ། །དེ་ཡི་བརྟན་པ་ཐོབ་པ་དང་། །ཚོགས་དྲུག་ཡུལ་ལ་དགུག་པ་ཡིས། །ཚོགས་དྲུག་ཡུལ་ལ་མི་སྤྱོད་ན། །རང་བྱུང་ཡེ་ཤེས་སྐྱེས་པ་ཡིན། །མཚན་མའི་མུན་པ་སངས་ཞེས་བྱ། །ཉོན་མོངས་སྒྲིབ་<milestone unit="line" n="512.5"/>པ་དག་པ་ཡིན། །སྣང་བ་བསྐྱེད་ཕྱེདཀྱངཔའི་ཏིང་འཛིན་སྐྱེས། །འབྱུང་བ་ཆེན་པོའི་སྤྱོད་པའོ། །དེ་རྣམས་རྒྱུན་ཏུ་འབྱུང་བ་ནི། །བསྣན་པ་དག་གི་མན་ངག་གིས། །སྐད་ཅིག་དང་པོའི་ཤེས་པ་ཉིད། །གང་དུ་ཡང་ནི་མ་<milestone unit="line" n="512.6"/>གཡོས་པས། །རྣམ་པར་མི་རྟོག་ཡེ་ཤེས་འབྱུང་། །ཤེས་པ་དེ་ཉིད་ངོས་བཟུང་ནས། །སྐད་ཅིག་གཉིས་ལས་ཕར་མི་བཏང་། །རྒྱུན་གྱི་བརྟན་པ་ཐོབ་པ་དང་། །རང་བྱུང་ཡེ་ཤེས་ཆེན་པོ་ཡིན། །རངབཞིནམུན པ<milestone unit="page" n="513"/><milestone unit="line" n="513.1"/>༄༅། །སངས་ཞེས་བྱ། ཁྲེས་བྱའི་སྒྲིབ་པ་དག་པ་ཡིན། །རྡོ་རྗེ་ལྟ་བུའི་ཏིང་འཛིན་ཐོབ། །ཆོས་ཀྱི་སྐུ་ཡི་ཞལ་བསྟན་པས། །རང་བྱུང་ཡེ་ཤེས་དེ་ལ་སྐྱེས། །འབྲས་བུ་སྐུ་གསུམ་ལྷུན་གྱིས་གྲུབ། །སངས་རྒྱས་པ་<milestone unit="line" n="513.2"/>ཡི་སངས་རྒྱས་སོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། །སྐུ་དང་ཡེ་ཤེས་ཞལ་བསྟན་པའི་ལེའུ་སྟེ་བཅུ་གཉིས་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་ཡིས། །སྟོན་པའི་སྟོན་པ་ཀུན་ཏུ་བཟང་པོ་<milestone unit="line" n="513.3"/>ལ། །ཉིན་གུང་རྣལ་འབྱོར་བྱ་བ་དང་། །སྲོད་ལ་རྣལ་འབྱོར་བྱ་བ་དང་། །ནམ་གུང་རྣལ་འབྱོར་བྱ་བ་ཡིས། །རྒྱུན་དུ་ཡེ་ཤེས་ཐོབ་པ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་<milestone unit="line" n="513.4"/>སེམས་དཔའ་ལ། །ཉིན་གུང་རྣལ་འབྱོར་བྱ་བ་ནི། །མཉམ་པར་གཞག་པའི་དུས་ཉིད་ན། །ཚོགས་དྲུག་ནམ་མཁའི་ངང་ལ་བཞག །སྒོ་ལྔ་ལ་བརྟེན་ཤེས་པ་ཀུན། །ཡུལ་ལ་མི་སྤྱོད་ཐལ་ལེ་ཕུང་ངེར་བཞག །བྱིང་ན་<milestone unit="line" n="513.5"/>ཤེས་པ་གཟེངས་ཀྱང་བསྟོད། །རྒོད་ན་ཆོས་ཉིད་རྒྱས་ཀྱང་གདབ། །རྣམ་པར་མི་རྟོག་ཏིང་འཛིན་ཏེ། །དེ་རྣམས་གསལ་བར་མ་གྱུར་ན། །རྗེས་ལས་ཐོབ་པའི་སྣང་བ་འདི། །སྒྱུ་མའི་དཔེ་བརྒྱད་ལྟ་བུར་<milestone unit="line" n="513.6"/>འཆར། །གསལ་ལ་སྟོང་པ་འཇའ་ཚོན་ལྟ་བུར་སྣང་། །སྣང་ལ་མེད་པ་ཆུ་ཟླ་ལྟ་བུ་དང་། །རྟེན་མེད་ཤར་བ་སྨིག་རྒྱུ་ལྟ་བུ་དང་། །བརྟགས་ན་མེད་པ་སྒྱུ་མ་ལྟ་བུ་དང་། །ཡིན་ལ་མིན་པ་གཟུགས་བརྙན་ལྟ་བུ་<milestone unit="page" n="514"/><milestone unit="line" n="514.1"/>དང་། །དངོས་མེད་སྣང་བ་སྤྲུལ་པ་ལྟ་བུ་དང་། །དོན་མི་ལྡན་པ་བྲག་ཆ་ལྟ་བུ་དང་། །རང་བཞིན་རང་སྣང་རྨི་ལམ་ལྟ་བུའོ། །ཆོས་རྣམས་ཐམས་ཅད་དེ་བཞིན་སྣང་བ་ལ། །དེ་ལ་ཞེན་མེད་ཆགས་མེད་དགའ་དང་<milestone unit="line" n="514.2"/>བཏང་སྙོམས་མེད། །ཉིན་གུང་ཡེངས་པ་མེད་པ་ཡིས། །རྒོད་ན་མཉམ་གཞག་ངང་ལ་གནས། །བྱིང་ན་རྗེས་ཐོབ་ངང་ལ་གནས། །ཆོས་སྐུ་ཡེ་ཤེས་རྒྱུན་དུ་འབྱུང་། །སྲོད་ལ་རྣལ་འབྱོར་བྱ་བ་ནི། །བསམ་གཏན་གཉིད་<milestone unit="line" n="514.3"/>དང་བསྲེས་པ་ནི། །ཆོས་ཉིད་ངང་ལ་གནས་བྱས་ལ། །དེ་ལས་གཉིད་བྱུང་ཆོས་ཀྱི་སྐུ། །གཉིད་ཀྱི་རྟོག་པ་མ་ལངས་ན། །ཆོས་ཉིད་མ་ཡི་ཏིང་འཛིན་ཡིན། །གཉིད་ཀྱི་རྟོག་པ་ལངས་པ་ན། །གཉིད་ནི་བྱ་གཉིད་ལྟ་བུར་<milestone unit="line" n="514.4"/>བྱ། །ཡང་དང་ཡང་དུ་ཐུན་དུ་གཅད། །གཉིད་དང་བསམ་གཏན་ཡང་ཡང་བསྲེ། །དེ་ཡི་རྒྱུན་ཉིད་ཐོབ་པ་ན། །རིག་པ་མ་ལ་བཞག་པ་ཡིས། །བག་ཆགས་རྨི་ལམ་མ་བྱུང་ན། །ཡེ་ཤེས་རིག་མ་སྐྱེས་པ་ཡིས། །ཆོས་ཉིད་<milestone unit="line" n="514.5"/>ངང་ལ་ཆོས་སྐུ་གནས། །གཏིང་གསལ་ཆེན་པོའི་ཡེ་ཤེས་འབྱུང་། །དེ་ཡི་བརྟན་པ་ཐོབ་པ་དང་། །གཉིད་སད་ན་ཡང་དེ་བཞིན་འབྱུང་། །རྨི་ལམ་དག་ལ་བརྟེན་ནས་ནི། །སྣང་བ་རྗེས་ཐོབ་ཉིད་དུ་སྣང་། །མཚན་དགུང་<milestone unit="line" n="514.6"/>རྣལ་འབྱོར་བྱ་བ་ལ། །ཡེ་ཤེས་རང་སོ་མི་གཡོ་བས། །འབྱེད་པ་མེད་པའི་ཆོས་སྐུ་དེ། །རང་བྱུང་ཡེ་ཤེས་རང་ལ་གསལ། །གལ་ཏེ་རྨི་ལམ་བྱུང་གྱུར་ན། །སྒྱུ་མ་ལྟ་བུའི་ཏིང་འཛིན་བསྒོམ། །རྨི་ལམ་རྨི་ལམ་ཤེས་པ་<milestone unit="page" n="515"/><milestone unit="line" n="515.1"/>༄༅། །ན། །རྨི་ལམ་བདེ་དང་སྡུག་བསྔལ་མེད། །དེ་ཡི་བརྟན་པ་ཐོབ་པས་ན། །རྨི་ལམ་དག་ལ་བརྟེན་ནས་སུ། །སྐུ་དང་ཡེ་ཤེས་རབ་ཏུ་གསལ། །དཔའ་བར་འགྲོ་བའི་ཏིང་འཛིན་ཐོབ། །རྨི་ལམ་ཐམས་ཅད་<milestone unit="line" n="515.2"/>རྒྱུན་ཆོད་ན། །སྐུ་དང་རང་བྱུང་ཡེ་ཤེས་ཉིད། །དབྱེར་མེད་རྟག་ཏུ་དེར་གནས་སོ། །དེ་ཉིད་འགྱུར་བ་མེད་པ་དང་། །རྡོ་རྗེ་ལྟ་བུའི་ཏིང་འཛིན་ཐོབ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། །རྣལ་འབྱོར་བྱ་བ་བསྟན་<milestone unit="line" n="515.3"/>པའི་ལེའུ་སྟེ་བཅུ་གསུམ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །རང་བཞིན་བར་དོ་གདེང་དང་ལྡན་པ་ལ། །རྨི་ལམ་བར་དོར་རྟགས་སུ་ཤར་བ་<milestone unit="line" n="515.4"/>གང་། །སྲིད་པ་བར་དོར་འབྲས་བུ་ཐོབ་པ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །བར་དོ་རྣམ་གསུམ་ཀུན་དང་ལྡན་པ་ལ། །ཆོས་ཉིད་རྟོགས་པའི་བྱང་<milestone unit="line" n="515.5"/>སེམས་ལ། །རྨི་ལམ་བར་དོ་མི་མངའོ། །བདེ་གཤེགས་རྒྱལ་བའི་སྐུ་ལྔ་དང་། །རྡོ་རྗེ་དམྱལ་བའི་རིགས་ཅན་ལ། །ལས་ཀྱི་ས་བོན་མཐུ་དང་ལྡན་པ་ཡིས། །སྲིད་པ་བར་དོ་དེ་ལ་ཡོད་མ་ཡིན། །དེ་དང་མི་ལྡན་ཀུན་ལ་<milestone unit="line" n="515.6"/>བར་དོ་རྣམ་གསུམ་གནས། །རང་བཞིན་བར་དོར་ལྷ་མཆོག་བསྟན་པ་ན། །རྨི་ལམ་བར་དོར་ལྷ་ཉིད་མཆོག་ཏུ་གསལ། །སྲིད་པ་བར་དོར་ལྷ་ཉིད་མཆོག་འབྲས་ཐོབ། །རང་བཞིན་བར་དོར་སྒྱུ་མར་ཤེས་པས་ན། །རྨི་<milestone unit="page" n="516"/><milestone unit="line" n="516.1"/>ལམ་བར་དོར་སྡུག་བསྔལ་མི་འབྱུང་ཞིང་། །སྲིད་པ་བར་དོར་སྒྱུ་ལུས་མི་ལེན་ནོ། །རང་བཞིན་བར་དོར་སྟོང་པར་རྟོགས་པ་ན། །རྨི་ལམ་བར་དོར་རྨི་ལམ་མི་འབྱུང་ཞིང་། །སྲིད་པ་བར་དོར་ཡེ་ཤེས་སྟོང་ཉིད་<milestone unit="line" n="516.2"/>གསལ། །རང་བཞིན་བར་དོར་རྣམ་པར་མི་རྟོག་པས། །རྨི་ལམ་བར་དོར་རྨི་ལམ་ཡེ་ཤེས་གསལ། །སྲིད་པ་བར་དོར་ཡེ་ཤེས་སྐུ་ཉིད་ཐོབ། །ཞི་གནས་དུས་ན་རྣམ་པར་མི་རྟོག་པས། །རྗེས་ཐོབ་དུས་ན་སྟོང་པ་མཆོག་<milestone unit="line" n="516.3"/>ཏུ་གསལ། །ཞི་གནས་ལྷག་མཐོང་དབྱེར་མེད་མཉམ་པ་ན། །རྨི་ལམ་བར་དོའི་དུས་སུ་དེ་བཞིན་གནས། །རང་བཞིན་བར་དོར་ཡེ་ཤེས་རྟོག་པ་ན། །རྨི་ལམ་བར་དོར་ཡེ་ཤེས་རྟེན་མེད་གསལ། །སྲིད་པ་བར་དོར་ཡེ་<milestone unit="line" n="516.4"/>ཤེས་དངོས་སུ་སྣང་། །རང་བཞིན་བར་དོར་ཆོས་ཉིད་ནམ་མཁའ་རྟོགས་པ་ན། །རྨི་ལམ་བར་དོར་ནམ་མཁའ་མཆོག་ཏུ་གསལ། །སྲིད་པ་བར་དོར་ཆོས་ཉིད་ནམ་མཁའ་འཐོབ། །རང་བཞིན་བར་དོར་ཟག་<milestone unit="line" n="516.5"/>བཅས་ཐོགས་པའི་ལུས། །རྨི་ལམ་བར་དོར་སྒྱུ་ལུས་ཐོགས་མེད་ལུས། །སྲིད་པ་བར་དོར་ཟག་མེད་ཡེ་ཤེས་ལུས། །རང་བཞིན་བར་དོར་ཇི་ལྟར་རྟོགས་པ་བཞིན། །རྨི་ལམ་བར་དོར་བག་ཆགས་དེ་བཞིན་<milestone unit="line" n="516.6"/>སྣང་། །སྲིད་པ་བར་དོར་འབྲས་བུ་དེ་བཞིན་འཐོབ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། བར་དོ་རྣམ་གསུམ་འབྲས་བུ་བསྟན་པའི་ལེའུ་སྟེ་བཅུ་བཞི་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་<milestone unit="page" n="517"/><milestone unit="line" n="517.1"/>༄༅། །ཡིས། །སྟོན་པའི་སྟོན་པ་ཀུན་ཏུ་བཟང་པོ་ལ། །སྲིད་པ་བར་དོའི་ལུས་ཀྱི་སྣང་ལུགས་དང་། །སྲིད་པ་བར་དོ་དག་ལ་ཡེ་ཤེས་སྐྱེ་ལུགས་དང་། །སྲིད་པ་བར་དོ་དག་ལ་འབྲས་བུ་ཐོབ་པ་གང་། །སྟོན་པའི་<milestone unit="line" n="517.2"/>སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ལུས་ནི་རྣམ་པ་གསུམ་དང་ལྡན་པ་སྟེ། །བག་ཆགས་དག་གི་སྣང་ལུགས་ནི། །སྔོན་བྱུང་སྲིད་པའི་ཤ་ཚུགས་ཅན། །དབང་པོ་ཀུན་<milestone unit="line" n="517.3"/>ཚང་ཐོགས་མེད་ལྡན། །རྫུ་འཕྲུལ་ལས་ཀྱི་སྟོབས་དང་ལྡན། །དེ་ལྟའི་ལུས་དང་ལྡན་པར་གནས། །རྫུ་འཕྲུལ་དག་གི་ལུས་དེ་ནི། །འདྲ་མཐུན་རིགས་མཐུན་འདྲ་བར་སྤྲུལ་ནས་ནི། །ཐོགས་མེད་དབང་པོ་ཀུན་ཚང་<milestone unit="line" n="517.4"/>བ། །འོད་དང་ཆས་ནས་བག་ཆགས་གསལ། །སྲིད་པའི་རླུ་་ལ་ཞོན་ནས་སུ། །རིགས་མཐུན་ལྟ་བུའི་བག་ཆགས་སྣང་། །ཡེ་ཤེས་དག་གི་ལུས་དེའི་རང་བཞིན་ནི། །ལུས་མེད་ལུས་ཏེ་འཇའ་ཚོན་སྐུ། །སྐུ་གསུམ་དག་<milestone unit="line" n="517.5"/>གི་སྣང་བ་འཛིན། །ཡེ་ཤེས་སྤྲུལ་སྐུ་ཅིར་ཡང་འཆར། །ཡེ་ཤེས་འོད་དང་ཆས་ནས་གནས། །འབྱུང་བའི་འོད་དང་བག་ཆགས་འོད། །རིམ་པ་བཞིན་དུ་གནས་པའི་ལུས། །སྲིད་པ་བར་དོ་དག་ལ་ཡེ་ཤེས་སྐྱེ་བ་<milestone unit="line" n="517.6"/>ནི། །བསམ་གཏན་ལྡན་པའི་བར་དོ་ནི། །སྲིད་པའི་སྡུག་བསྔལ་དུ་མ་འབྱུང་འགྱུར་ཡང་། །སྡུག་བསྔལ་དེ་ལ་བརྟེན་ནས་རྟོག་མེད་པ། །འཕགས་པ་དགྲ་བཅོམ་ལྟ་བུའི་འབྲས་བུ་ཐོབ། །སྲིད་པ་བར་མ་དོ་ཡི་སྡུག་<milestone unit="page" n="518"/><milestone unit="line" n="518.1"/>བསྔལ་སྣ་ཚོགས་ལ། །དེ་ལ་བརྟེན་ནས་ཡེ་ཤེས་མཆོག་ཏུ་འབྱུང་། །བྱང་ཆུབ་སེམས་དཔའ་ཆེན་པོའི་འབྲས་བུ་ཐོབ། །ཡེ་ཤེས་དེ་ཡི་དམ་པས་ཟིན་པས་ན། །སྲིད་པ་བར་མ་དོ་ཡི་དུས་དེ་སྲ །ཡེ་ཤེས་མཆོག་ཏུ་<milestone unit="line" n="518.2"/>གསལ་བ་བདུན་ཡང་འབྱུང་། །སྔ་ལུས་ལ་བརྟེན་བླ་མའི་གདམས་ངག་དྲན། །ཟག་བཅས་ལུས་དང་བྲལ་བས་ཡེ་ཤེས་མཆོག་ཏུ་གསལ། །སྡུག་བསྔལ་དུ་མ་སྣང་བས་ཡེ་ཤེས་མཆོག་ཏུ་གསལ། །ཐོགས་མེད་ལུས་<milestone unit="line" n="518.3"/>དང་ལྡན་པས་ཡེ་ཤེས་མཆོག་ཏུ་གསལ། ཁྲེས་པ་སྔ་ཕྱི་ཤེས་པས་ཡེ་ཤེས་མཆོག་ཏུ་གསལ། །སྣང་བ་དུ་མར་སྣང་བས་ཡེ་ཤེས་མཆོག་ཏུ་གསལ། །བར་དོ་དམ་པ་དྲན་པའི་རྟེན། །ལུས་དང་བླ་མ་དག་དང་ནི། །སྣང་<milestone unit="line" n="518.4"/>བ་དག་ལས་ཡེ་ཤེས་འབྱུང་། །བསམ་གཏན་ལྡན་པའི་སྣང་བ་ནི། །ཡེ་ཤེས་ཆེན་པོའི་འོད་ལྔ་ཤར། །རྫུ་འཕྲུལ་ལྡན་པའི་སྣང་བ་ནི། །སྲིད་པ་ཉི་མ་ལྟ་བུའི་འོད། །བག་ཆགས་ལྡན་པའི་སྣང་བ་ནི། །ལས་ཀྱི་འོད་དང་<milestone unit="line" n="518.5"/>ལྡན་པར་གནས། །འཆི་བ་དོན་དམ་བདེན་པ་སྟེ། །རྣལ་འབྱོར་པ་ཡི་གྲོགས་ཡིན་པས། །སྲིད་པ་བར་དོ་དང་དུ་བླང་། །སྲིད་པ་བར་དོའི་འབྲས་བུ་ནི། །ཡེ་ཤེས་གསལ་དང་མི་གསལ་གྱིས། །དུས་དེར་འབྲས་བུ་རིམ་<milestone unit="line" n="518.6"/>པར་ཐོབ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། སྲིད་པ་བར་དོ་ལ་ཡེ་ཤེས་འབྱུང་བ་བསྟན་པའི་ལེའུ་སྟེ་བཅོ་ལྔ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་ཡིས། །སྟོན་པའི་སྟོན་པ་ཀུན་ཏུ་བཟང་<milestone unit="page" n="519"/><milestone unit="line" n="519.1"/>༄༅ པོ་ལ། །སངས་རྒྱས་ཆོས་ཀྱི་སྐུ་ཡི་གནས་ལུགས་དང་། །སངས་རྒྱས་ཆོས་ཀྱི་སྐུ་ཡི་ངོ་བོ་དང་། །སངས་རྒྱས་ཆོས་ཀྱི་སྐུ་ཡི་རྩལ་སྣང་དང་། །སངས་རྒྱས་ཆོས་ཀྱི་སྐུ་དེའི་ཁྱད་པར་དང་། །སངས་རྒྱས་<milestone unit="line" n="519.2"/>ཆོས་ཀྱི་སྐུ་དེའི་ཁྱབ་ཚུལ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཐོག་མ་ཐ་མ་མེད་པ་ན། །སངས་རྒྱས་སེམས་ཅན་གཉིས་མེད་དེ། །སངས་རྒྱས་ཆོས་སྐུ་<milestone unit="line" n="519.3"/>ཆེན་པོ་དེས། །བསྒྲུབ་མེད་རྩོལ་བསྒྲུབ་མེད་པས་ན། །ལམ་གྱིས་བཅོས་སུ་ག་ལ་ཡོད། །ནམ་མཁའ་ཆེན་པོའི་ཚུལ་དུ་གནས། །ངོ་བོ་རིག་མེད་རིག་མ་སྐྱེས་པ་དེ། །རྒྱུ་འབྲས་ཀུན་ལས་གྲོལ་བས་གཉེན་པོ་<milestone unit="line" n="519.4"/>མེད། །རྩོལ་མེད་འགག་པ་མེད་པས་སྣང་ཚུལ་ཅིར་ཡང་སྣང་། །རྣམ་རྟོག་ཡུལ་དུ་མེད་པས་འདི་ཞེས་བསྟན་དུ་མེད། །རང་བྱུང་རང་ལ་སྣང་ཡང་གོས་པ་གང་ཡང་མེད། །ཉིད་ལས་མ་རྟོགས་གང་ཡང་རྩལ་ཙམ་<milestone unit="line" n="519.5"/>མེད། །ཐམས་ཅད་སངས་རྒྱས་ཆོས་སྐུའི་ངོ་བོ་ཡིན། །དེ་ཡི་རྩལ་གྱིས་སྣང་བ་ལྔ་པོ་ནི། །གསལ་དངས་མི་གཡོ་མི་འགྱུར་རྒྱ་མ་ཆད། །འགག་པ་མེད་པའི་ཡོན་ཏན་སྣ་ཚོགས་མངའ། །སངས་རྒྱས་ཆོས་སྐུའི་སྣང་བ་<milestone unit="line" n="519.6"/>ཁྱད་པར་ནི། །སྐུ་ཡི་སྐུ་རུ་སྣང་བ་དང་། །ཡེ་ཤེས་སྐུ་རུ་སྣང་བའོ། །མེད་པའི་སྐུ་རུ་སྣང་བ་དང་། །ཡོད་པའི་སྐུ་རུ་སྣང་བའོ། །སེམས་ཀྱི་སྐུ་རུ་སྣང་བ་དང་། །སེམས་ལས་བྱུང་བའི་སྐུ་རུ་སྣང་བའོ། །སྐུ་ཡི་གཞི་ཉིད་དེ་<milestone unit="page" n="520"/><milestone unit="line" n="520.1"/>དག་ལས། །སྐུ་དང་གསུང་དང་ཐུགས་དང་ནི། །ཡོན་ཏན་ཕྲིན་ལས་སྣ་ཚོགས་ནི། །སྐུ་ཉིད་དག་ལས་ཀུན་འབྱུང་བས། །གཞི་ཡི་སྐུ་དང་རང་བཞིན་སྐུ། །ཡན་ལག་སྐུ་ཡིས་ཀུན་ལ་ཁྱབ་པའོ། །རིན་པོ་ཆེ་རྒྱས་པ་ཆེན་<milestone unit="line" n="520.2"/>པོའི་རྒྱུད་ལས། ཆོས་སྐུ་བསྟན་པའི་ལེའུ་སྟེ་བཅུ་དྲུག་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །རང་བྱུང་ཡེ་ཤེས་གནས་ལུགས་དང་། །ངོ་བོ་རྩལ་དང་<milestone unit="line" n="520.3"/>ཡོན་ཏན་ཁྱབ་ཚུལ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །འདུ་འབྲལ་མེད་པའི་ཡེ་ཤེས་སྙིང་པོ་དེ། །ཕྱོགས་བཅུ་དུས་བཞི་དེ་བཞིན་གཤེགས་པ་ཡང་ ཡེ་<milestone unit="line" n="520.4"/>ཤེས་དེ་ལ་བདེ་གཤེགས་ཀུན་གྲུབ་པས། །ཐོབ་པ་མ་ཡིན་ཐག་མ་ཡེ་ནས་གནས། །རང་བྱུང་ཡེ་ཤེས་ངོ་བོ་ནི། །རིག་པ་མི་རྟོག་མ་རིག་མ་སྐྱེས་དེ། །རང་རིག་རང་གསལ་གདལ་ཁྱབ་པ། །མི་རྟོག་མཉམ་པ་ཆེན་པོར་<milestone unit="line" n="520.5"/>གནས། །རང་བྱུང་ཡེ་ཤེས་ཡན་ལག་རིག་སྐྱེས་པས། །རིག་པའི་རྩལ་རྣམས་སྣ་ཚོགས་རིག་པའི་རྩལ། །ལུས་གང་རིག་པའི་རྩལ་ནི་སྒོ་ལྔའི་ཡུལ་དུ་སྣང་། །དེ་ཡི་རྩལ་གྱིས་སྣང་བ་བསམ་གྱིས་མི་ཁྱབ་བོ། །རང་བྱུང་<milestone unit="line" n="520.6"/>ཡེ་ཤེས་གཞི་གཅིག་ལས། །རང་བྱུང་ཡེ་ཤེས་སྙིང་པོ་དང་། །ཡན་ལག་རང་བྱུང་ཡེ་ཤེས་དང་། །སེམས་ཀྱིཡེཤེསཆེནཔོདང། །བྱུང་དང་འབྱུང་ནས་གནས་པའི་ཡེ་ཤེས་སོ། །རིག་པ་འགག་པ་མེད་པ་ཡིས། །ཡོན་<milestone unit="page" n="521"/><milestone unit="line" n="521.1"/>༄༅། །ཏན་བསམ་གྱིས་མི་ཁྱབ་པའོ། །བྱང་ཆུབ་སེམས་ནི་སྤུ་གྲིའི་སོ། །ཏིལ་མར་ངར་བཏགས་རལ་གྲི་བཞིན། །གསལ་ལ་དངས་པའི་ཡོན་ཏན་དང་། །འགག་པ་མེད་པའི་ཡོན་ཏན་ལྡན། །རིག་པ་མི་རྟོག་<milestone unit="line" n="521.2"/>གཞི་ཉིད་ལས། །རིག་པ་སྐྱེས་པ་བསམ་མི་ཁྱབ། །རྒྱལ་བ་རྡོ་རྗེ་སེམས་དཔའ་ནས། །རྡོ་རྗེ་སྡུག་བསྔལ་ལ་ཐུག་པར། །རིག་པ་དེ་ཡིས་ཀུན་ལ་ཁྱབ། །ཡེ་ཤེས་རིག་པ་གསལ་མི་དཔྱོད། །ཡན་ལག་རིག་སྐྱེས་མི་<milestone unit="line" n="521.3"/>གསལ་དཔྱོད་པར་གནས། །སེམས་ཀྱི་རིག་པ་སྐད་ཅིག་འདྲེས་མར་འབྱུང་། །རིག་པའི་སྐྱེ་ལུགས་བསམ་གྱིས་མི་ཁྱབ་པོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། རང་བྱུང་ཡེ་ཤེས་བསྟན་པའི་ལེའུ་སྟེ་བཅུ་བདུན་<milestone unit="line" n="521.4"/>པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཐམས་ཅད་སངས་རྒྱས་ཆོས་སྐུ་ཡིན་པ་ལས། །འཁྲུལ་ཞེས་བྱ་བའི་སྣང་བ་འདི་དག་ཀུན། །སྐུ་ལས་འཁྲུལ་<milestone unit="line" n="521.5"/>ལམ་ཡེ་ཤེས་དག་ལས་འཁྲུལ། །དེ་ལས་མ་རྟོགས་རྒྱུ་གཞན་ཞིག་ལས་འཁྲུལ། །སྐུ་ལས་འཁྲུལ་ན་ཀུན་བཟང་ཉིད་ལས་འཁྲུལ། །ཐམས་ཅད་ཀུན་ཏུ་བཟང་པོ་ཡིན་པས་ན། །ཡེ་ཤེས་འཁྲུལ་ན་ཐུག་པ་མེད་པར་<milestone unit="line" n="521.6"/>འཀྱུར། །རྡོ་རྗེ་སེམས་དཔའ་ཉིད་ཀྱང་འཁྲུལ་ཞེས་བྱ། །རྟོགས་པའི་བལྟ་བསྒོམ་སྤྱོད་པ་དོན་མེད་འགྱུར། །རྒྱུ་གཞན་ཞིག་ལས་འཁྲུལ་ན་སེམས་ན་སངས་རྒྱས་མེད། །འཁྲུལ་ཞེས་བྱ་བའི་སྣང་བ་ཇི་ལྟར་<milestone unit="page" n="522"/><milestone unit="line" n="522.1"/>ལགས། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །རང་བཞིན་རྣམ་པར་དག་པས་བཅོས་སུ་མེད་པས་ན། །སྐུ་དང་ཡེ་ཤེས་ངོ་བོ་དག་ལ་འཁྲུལ་པ་མེད། །དཔེར་ན་ཆུ་<milestone unit="line" n="522.2"/>ཡི་ངོ་བོ་མ་འཁྲུལ་ཆུ་ཡི་རླབས་ཉིད་འཁྲུལ། །མེ་ལོང་ངོ་བོ་མ་འཁྲུལ་གཟུགས་བརྙན་འཁྲུལ། །ཆོས་སྐུ་ངོ་བོ་ཡེ་ནས་རྣམ་དག་པས། །ཆོས་སྐུའི་རྩལ་ཉིད་འགག་པ་མེད་པ་ཡི། །ཡོན་ཏན་མ་འགགས་ཅིར་ཡང་སྣང་བ་<milestone unit="line" n="522.3"/>ཡིས། །སྣང་བ་ཡན་ལག་ཡུལ་དུ་བཟུང་བ་ལས། །འབྱུང་བའི་སྣང་བས་འཁྲུལ་པའི་འདྲ་གཞི་བྱས། །འདྲ་གཞི་དེ་ལ་ཆོས་གསུམ་ལྡན་པ་ཡིས། །འདྲ་མཐུན་རིགས་མཐུན་འདྲ་བ་འདུས་པ་ལས། །ཡིད་རྟེན་ཤེས་པ་<milestone unit="line" n="522.4"/>སྐྱེས་པས་འཁྲུལ་པའི་བག་ཆགས་སྣང་། །བག་ཆགས་དེ་ཡིས་སྐུ་དང་ཡེ་ཤེས་བསྒྲིབས། །དེ་ལ་གནས་པའི་འཁྲུལ་ཞེས་བྱ་བ་ནི། །གཞན་གྱི་འཁྲུལ་པས་སྐུ་ཉིད་བསྒྲིབས་པ་མིན། །འཁྲུལ་ཞེས་བྱ་བའི་ངོ་བོ་དེ་དག་<milestone unit="line" n="522.5"/>ནི། །ཡིན་པ་བཞག་ནས་མིན་པར་བཟུང་བས་འཁྲུལ། །དཔེར་ན་མཐོ་ཡོར་དག་ལ་མི་རུ་བཟུང་བའམ། །ཐག་པ་དག་ལས་སྦྲུལ་གྱི་བློ་བཞིན་ནོ། །རྒྱུ་ཉིད་རང་ལས་བྱུང་བའི་འཁྲུལ་པ་ནི། །སྐུ་དང་སྐུ་ལས་བྱུང་བ་མ་<milestone unit="line" n="522.6"/>ཤེས་པར། །དེ་ཉིད་སོ་སོར་སྣང་བར་བཟུང་བ་ཡིས། །བཟུང་བའི་བག་ཆགས་འདྲ་མཐུན་རིགས་མཐུན་ལ། །གཉིས་སུ་བཟུང་བས་འཁྲུལ་ཞེས་བྱ་བ་ཡིན། །དཔེར་ན་ཉི་མའི་སྙིང་པོ་ཉི་མའི་འོད་དེ་ཡང་། །འོད་དང་<milestone unit="page" n="523"/><milestone unit="line" n="523.1"/>༄༅། །ཉི་མར་བཟུང་བས་འཁྲུལ་ཞེས་བྱ། །དེ་དང་དེ་ལས་བྱུང་བར་མ་ཤེས་སོ། །རྐྱེན་ཉིད་གཞན་ལས་བྱུང་བའི་འཁྲུལ་པ་ནི། །སྐུ་ཡི་རང་བཞིན་ཡུལ་དུ་མེད་པ་ལ། །ཡུལ་དུ་ཆེད་ན་བཟུང་བས་འཁྲུལ་པ་<milestone unit="line" n="523.2"/>ཡིན། །དཔེར་ན་སྨིག་རྒྱུའི་ཆུ་ཡི་ཕུང་པོ་དེ། །མེད་ཀྱང་ཆུ་རུ་མཐོང་བ་བཞིན། །འབྲས་བུ་མ་རིག་པ་ཡི་འཁྲུལ་པ་ནི། །ཆོས་རྣམས་ཐམས་ཅད་གཉིས་སུ་མེད་པ་ལ། །ཕྱི་ནང་སྣོད་བཅུད་གཉིས་སྣང་ཡང་། །དེ་ཡི་བག་<milestone unit="line" n="523.3"/>ཆགས་ཁམས་གསུམ་འཁོར་བར་སྣང་། །སྐྲ་ཟླ་ལ་སོགས་མེད་མཐོང་བཞིན། །རིན་པོ་ཆེ་རྒྱས་པ་ཆེན་པོའི་རྒྱུད་ལས། འཁྲུལ་གཞི་བརྟག་པའི་ལེའུ་སྟེ་བཅོ་བརྒྱད་པའོ།། །།སྡུད་པའི་གསང་དབང་རྡོ་རྗེ་སེམས་<milestone unit="line" n="523.4"/>དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །འཁྲུལ་ཞེས་བྱ་བའི་སྣང་བ་འདི་དག་ཀུན། །གང་ལས་གང་བྱུང་ཚད་ཅི་གང་གི་སྒོ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་<milestone unit="line" n="523.5"/>སེམས་དཔའ་ལ། །རིག་པ་མ་གཡོས་རིག་པ་རང་གསལ་བས། །དེ་ལས་བྱུང་བའི་རིག་པ་སྣ་ཚོགས་ནི། །རང་བྱུང་ཡེ་ཤེས་ཡན་ལག་ཆ་ཕྲ་མོ། །གཡོ་མི་གཡོ་ལས་ཡིད་ཙམ་ཟེར་གཡོས་པས། །སྔར་གཡོ་མ་མྱོང་ཕྱིས་<milestone unit="line" n="523.6"/>ཉིད་གཡོས་པ་ཡིས། །རིག་པ་རང་གསལ་འོད་དང་ཆས་ནས་བྱུང་། །རིག་པ་རང་ལས་བྱུང་བའི་འོད་དེ་ལ། །ཡིན་མིན་ཡིན་གདེང་ངེས་པའི་ཤེས་པ་སྐྱེས། །འོད་དང་རིག་པ་གཉིས་སུ་སོ་སོར་སྣང་། །རིག་པ་རང་གི་<milestone unit="page" n="524"/><milestone unit="line" n="524.1"/>འོད་ཉིད་ཡུལ་དུ་བཟུང་། བཟུང་བའི་བག་ཆགས་ཞེན་ཅིང་བལྟས་པ་ཡིས། །ཡུལ་དང་ཡུལ་ཅན་གཉིས་སུ་སྣང་བའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། འཁྲུལ་པ་མདོར་བསྡུས་པའི་ལེའུ་སྟེ་བཅུ་དགུ་<milestone unit="line" n="524.2"/>པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཆོས་སྐུ་རང་བྱུང་ཡེ་ཤེས་རིག་མེད་དེ། །དེ་ཡི་ཡོན་ཏན་མ་འགགས་ཅིར་ཡང་སྣང་། །ཡོན་ཏན་ཕྱོགས་གཅིག་<milestone unit="line" n="524.3"/>སྣང་བ་དེ་དག་ལ། །ཆོས་སྐུ་གསལ་དངས་མི་གཡོ་མི་འགྱུར་རྒྱ་མ་ཆད། །དེ་ཡི་ཡོན་ཏན་སོ་སོར་སྣང་བ་ལས། ཁ་དོག་རྣམ་འབྱུང་རྣམ་ལྔ་གྲུབ་པ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་<milestone unit="line" n="524.4"/>དབང་རྡོ་རྗེ་སེམས་དཔའ་ལ། །གསལ་བ་ཁ་དོག་དཀར་པོར་མཐོང་། །དངས་པ་ཁ་དོག་དམར་པོར་མཐོང་། །མི་གཡོ་ཁ་དོག་སྔོན་པོར་མཐོང་། །མི་འགྱུར་ཁ་དོག་ནག་པོར་མཐོང་། །མི་འགྱུར་ས་ཡིན་སྙམ་སྟེ་ས་རུ་<milestone unit="line" n="524.5"/>བཟུང་། །བཟུང་བའི་བག་ཆགས་སྲ་བ་ས་རུ་སྣང་། །གསལ་བ་མེ་ཡིན་སྙམ་སྟེ་མེ་རུ་བཟུང་། །བཟུང་བའི་བག་ཆགས་སྨིན་པ་མེ་རུ་སྣང་། །དངས་པ་ཆུ་ཡིན་སྙམ་སྟེ་ཆུ་རུ་བཟུང་། །བཟུང་བའི་བག་ཆགས་སྡུད་པར་<milestone unit="line" n="524.6"/>བྱེད་པ་ཆུ་རུ་སྣང་། །མི་གཡོ་རླུད་ཡིན་སྙམ་སྟེ་རླུད་དུ་བཟུང་། །བཟུང་བའི་བག་ཆགས་གཡོ་བྱེད་རླུད་དུ་བཟུང་། །རྒྱ་མ་ཆད་པ་ནམ་མཁའ་དག་ཏུ་བཟུང་། །བཟུང་བའི་བག་ཆགས་གོ་འབྱེད་ནམ་མཁར་སྣང་། །དེ་<milestone unit="page" n="525"/><milestone unit="line" n="525.1"/>༄༅། །རྣམས་རིགས་མཐུན་འདྲ་མཐུན་འདུ་བ་འདས་པ་ཡིས། །འབྱུང་བ་རྣམ་ལྔ་ཁ་དོག་རྣམ་ལྔ་ཡང་། །བྱུང་དང་འབྱུང་དང་བྱུང་ནས་གནས་པ་ལ། །གཟུགས་དང་ཚོར་བ་འདུ་ཤེས་དང་། །འདུ་བྱེད་རྣམ་པར་<milestone unit="line" n="525.2"/>ཤེས་པ་ཡང་། །འདྲ་ཞིང་དེ་ལས་འཁྲུལ་པ་ཡིན། །འདོད་ཆགས་ཞེ་སྡང་གཏི་མུག་དང་། །ང་རྒྱལ་ཕྲག་དོག་རྣམ་ལྔ་ཡང་། །འདྲ་གཞི་དེ་ལས་བྱུང་བ་ཡིན། །གཟུགས་དང་སྒྲ་དང་དྲི་དང་རོ། །རེག་ལ་སོགས་པའི་ཡུལ་<milestone unit="line" n="525.3"/>རྣམས་ཀུན། །ཞིང་གཅིག་དང་ལས་འཁྲུལ་པའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། འཁྲུལ་གཞི་རྩ་བའི་ལེའུ་སྟེ་ཉི་ཤུ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་<milestone unit="line" n="525.4"/>བཟང་པོ་ལ། བཅུད་དུ་གྲུབ་པའི་སྣང་བ་འདི་དག་ཀུན། །ཕོ་མོ་མ་ནིང་རང་རྒྱུད་སོ་སོ་དང་། །ལུས་གང་འཁྲུལ་པ་གང་ལྟར་འཁྲུལ་པ་ལགས། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་<milestone unit="line" n="525.5"/>སེམས་དཔའ་ལ། །རང་བྱུང་ཡེ་ཤེས་ཡན་ལག་རིག་སྐྱེས་དེ། །སྔར་གཡོས་མ་མྱོང་ཕྱི་ཉིད་གཡོས་པ་ལས། །རིག་པ་དེ་ཉིད་འོད་དང་ཆས་པ་ལས། །རང་ལས་བྱུང་བའི་སྣང་བར་མ་རྟོགས་པར། །སྣང་བའི་འོད་ལ་<milestone unit="line" n="525.6"/>ཡུལ་དུ་བཟུང་བ་ཡིས། །འོད་དེ་གཅིག་ཏུ་མཐོང་བས་གཟུགས་སུ་བཟུང་ བཟུང་བ་རང་གིས་གཟུགས་ཀྱིས་བག་ཆགས་སྣང་། །འོད་ལས་ཉམས་སུ་མྱོང་བས་ཚོར་བར་བཟུང་ བཟུང་བ་རང་གིས་ཚོར་བའི་བག་<milestone unit="page" n="526"/><milestone unit="line" n="526.1"/>ཆགས་སྣང་། །འོད་དེ་མཚན་མར་མཐོང་བས་འདུ་ཤེས་བཟུང་། །བཟུང་བ་རང་གིས་འདུ་ཤེས་མཚན་མར་གསལ། །གསལ་བའི་བག་ཆགས་འདུ་ཤེས་ཉིད་དུ་སྣང་། །འོད་དེ་གཡོ་བར་མཐོང་བས་འདུ་བྱེད་ཉིད་དུ་<milestone unit="line" n="526.2"/>སྣང་། །གཡོ་བའི་བག་ཆགས་འདུ་བྱེད་ཉིད་དུ་གསལ། །འོད་དེས་ཐམས་ཅད་བསྐྱེད་པས་རྣམ་པར་ཤེས་པར་བཟུང་། །བཟུང་བའི་བག་ཆགས་རྣམ་པར་ཤེས་པ་སྣང་། །དེ་ལ་ཞེན་པས་འདོད་ཆགས་དག་ཏུ་<milestone unit="line" n="526.3"/>བྱུང་། ཁེན་ཏུ་གསལ་བས་ཞེ་སྡང་དག་ཏུ་བྱུང་། །བྱུང་བར་མ་ཤེས་མ་རིག་པ་རུ་བྱུང་། །དེ་ཉིད་གྲུབ་པས་ང་རྒྱལ་དག་ཏུ་བྱུང་། །གཉིས་སུ་སྣང་བས་ཕྲག་དོག་དག་ཏུ་བྱུང་། །དེ་རྣམས་གཅིག་ཏུ་འདུས་པས་་གཟུགས་<milestone unit="line" n="526.4"/>ཀྱི་ཕུང་པོ་གྲུབ། །རིག་པ་རང་གསལ་དབང་པོ་སྒོ་ལྔར་སྣང་། །རིག་པ་རང་འོད་ཡུལ་ལྔའི་སྣང་བར་བཟུང་། །བཟུང་བའི་བག་ཆགས་ལུས་གང་འཁྲུལ་པ་གྲུབ། །རིག་པ་ཡུལ་ལ་སྤྱོད་པ་ཕོ་རུ་བྱུང་། །བཟུང་བའི་བག་<milestone unit="line" n="526.5"/>ཆགས་སྐྱེས་པ་ཕོ་རུ་གྲུབ། །རིག་པ་ཡུལ་ལ་མི་སྤྱོད་མོ་རུ་བཟུང་། །བཟུང་བའི་བག་ཆགས་རིག་པ་མོ་རུ་སྣང་། །རིག་པ་རང་སོར་གནས་པ་མ་ནིང་བཟུང་། །བཟུང་བའི་བག་ཆགས་མ་ནིང་དག་ཏུ་སྣང་། །རང་ལས་<milestone unit="line" n="526.6"/>བྱུང་བའི་འོད་ཀྱི་སྣང་བ་དང་། །མིང་དུ་བཏགས་པའི་ཡུལ་གྱི་སྣང་བ་གཉིས། །འདྲ་མཐུན་རིག་མཐུན་འདྲ་བར་མཐོང་བ་ཡིས། །འདྲ་གཞི་དེ་ལས་འཁྲུལ་པའི་རྒྱུ་བྱས་སོ། །བྱུང་དང་འབྱུང་དང་བྱུང་ནས་གནས་པ་མ་<milestone unit="page" n="527"/><milestone unit="line" n="527.1"/>༄༅། །རྟོགས་པས། །འཁྲུལ་པའི་སྣང་བ་སོ་སོར་བྱུང་བ་ཡིན། །གཞི་གཅིག་དག་ལས་སྣ་ཚོགས་སྣང་བར་བྱུང་བའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། བཅུད་དུ་འཁྲུལ་པ་བསྟན་པའི་ལེའུ་སྟེ་ཉེར་<milestone unit="line" n="527.2"/>གཅིག་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་ཡིས། །སྟོན་པའི་སྟོན་པ་ཀུན་ཏུ་བཟང་པོ་ལ། །སྤྱི་ཡི་སྤྱི་ལས་འཁྲུལ་པ་བྱུང་བ་ཇི་ལྟ་བུ། །རྒྱུད་ལས་བྱུང་བའི་འཁྲུལ་པ་ཇི་ལྟ་བུ། །རྒྱུ་མེད་ཞབྲུལ་པ་<milestone unit="line" n="527.3"/>བྱུང་པ་ཇི་ལྟ་བུ། །འདྲ་གཞི་ཡོད་པའི་འཁྲུལ་པ་ཇི་ལྟ་བུ། །འདྲ་གཞི་མེད་པའི་འཁྲུལ་པ་ཇི་ལྟ་བུ། །སྟོན་པའི་སྟོང་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །སྤྱི་ཡི་སྤྱི་ལས་འཁྲུལ་པ་<milestone unit="line" n="527.4"/>ནི། །རིག་པ་མི་རྟོག་རང་སོར་གནས་པ་དེ། །རིག་པའི་རྩལ་ནི་རྣམ་པ་གཉིས་སུ་ཤར། །རིག་པ་དེ་ཉིད་སྟོང་པར་རྟོགས་པ་ཡིས། །ཡུལ་དང་ཡུལ་ཅན་གཉིས་མེད་རིག་པ་རང་གསལ་བ། །དེ་ལས་ཐམས་ཅད་འབྱུང་<milestone unit="line" n="527.5"/>བར་ཤེས་པ་ཡིན། །རྟོགས་ཏེ་སངས་རྒྱས་བྱུང་བའི་གཞི་ཡང་བྱས། །རིག་པ་དེ་ཉིད་ངོ་བོ་སྟོང་པར་མ་རྟོགས་པས། །རིག་པ་རང་གསལ་འོད་དུ་མཐོང་བ་ཡིན། །འོད་དང་རིག་པ་གཉིས་སུ་སྣང་བ་བྱུང་། །འོད་དེའི་<milestone unit="line" n="527.6"/>ཡུལ་ལས་རིག་པ་སྣ་ཚོགས་བརྟགས། །ཁམས་གསུམ་མ་རྟོགས་སེམས་ཅན་འབྱུང་བའི་གཞི། །རིག་པ་སྤྱི་ལ་གཉིས་སུ་མཐོང་བ་ཡིས། །སྤྱི་ཡི་སྤྱི་ལས་འཁྲུལ་པར་སྣང་བ་བྱུང་། །རྒྱུ་ལས་བྱུང་བའི་འབྲས་བུའི་འཁྲུལ་<milestone unit="page" n="528"/><milestone unit="line" n="528.1"/>པའི་སྣང་བ་ནི། །ཡན་ལག་རིག་པའི་ངོ་བོ་ཡུལ་ལ་མི་སྤྱོད་པ། །རིག་པ་རང་སོར་ནང་གསལ་གནས་པ་ལས། །མ་རིག་པ་ཞེས་བརྟགས་ཏེ་མ་རིག་པ་རུ་བཟུང་། །སྟོང་པར་མ་ཤེས་ཡུལ་དུ་མ་ཤེས་པས། །མ་རིག་པ་<milestone unit="line" n="528.2"/>ཞེས་བྱ་བར་སྣང་བ་ཡིན། །རྒྱུ་ཉིད་རང་ལས་བྱུང་བའི་མ་རིག་པས། །རང་ལས་བྱུང་བའི་སྣང་བ་གཞན་དུ་བཟུང་། །བཟུང་བ་རང་གིས་ཡུལ་གཞན་ཉིད་དུ་སྣང་། །ཡུལ་གྱིས་རིག་པ་སྒྲིབ་པས་རྐྱེན་གཞན་མ་རིག་<milestone unit="line" n="528.3"/>པ། །རྒྱུ་ལས་བྱུང་བའི་མ་རིག་པ་རུ་མཐོང་། ཁུ་མེད་དག་ལས་བྱུང་བའི་འཁྲུལ་བ་ནི། །རང་བྱུང་ཆོས་སྐུ་གདོད་ནས་དག་པ་ཡི། །དེ་ལས་བྱུང་བའི་ཡན་ལག་རིག་པ་ཡང་། །མ་བཅོས་སྙིང་པོ་གདོད་ནས་དག་པ་<milestone unit="line" n="528.4"/>ཡིས། །དེ་ལ་རྣམ་རྟོག་འཁྲུལ་པ་གང་ཡང་མེད། །རིག་པའི་ངོ་བོ་སྟོང་པར་གནས་པ་གཏིང་གསལ་ཡིན། །རིག་པའི་ཡན་ལག་ངང་གིས་དག་པ་རང་གསལ་ཡིན། །རིག་པ་གསལ་བར་ཆས་པ་འོད་གསལ་<milestone unit="line" n="528.5"/>ཡིན། །འཁྲུལ་ཞེས་བྱ་བ་བཏགས་པ་ཙམ། །མིན་པར་ཡིན་པར་བཟུང་བས་འཁྲུལ། །དོན་ལ་འཁྲུལ་ཞེས་བྱ་བར་མེད། །རྒྱུ་མེད་གློ་བུར་བཏགས་པ་ཙམ། །འདྲ་གཞི་ཡོད་པའི་འཁྲུལ་པ་ནི། །སྐྱེ་མཆེད་མུ་བཞི་པ་ཡི་<milestone unit="line" n="528.6"/>འདྲ་གཞི་ནི། །རིག་པ་གསལ་བ་རང་གིས་བྱས། །སྣོད་དུ་འཁྲུལ་བའི་འདྲ་གཞི་ནི། །རིག་པ་ཕྱི་རུ་གསལ་བར་བྱས། །འདྲ་གཞི་མེད་པའི་འཁྲུལ་པ་ནི། །སྐྱེ་མཆེད་མུ་བཞིའི་གནས་རྣམས་དང་། །སྲིད་པ་བར་དོར་<milestone unit="page" n="529"/><milestone unit="line" n="529.1"/>༄༅། །འཁྲུལ་པ་ཡིན། །སྣོད་དུ་སྣང་བ་འདི་དག་ཀུན། །སྟོང་པའི་རྩལ་ལས་བྱུང་བར་མ་ཤེས་འཁྲུལ། །བཅུད་དུ་སྣང་བ་འདི་དག་ཀུན། །རིག་པའི་ཟེར་ལས་བྱུང་བར་མ་ཤེས་འཁྲུལ། །དབྱེར་མེད་གཅིག་ཏུ་<milestone unit="line" n="529.2"/>མ་ཤེས་པས། །ཐེག་པ་སྣ་ཚོགས་འཁྲུལ་པ་ཡིན། །གཅིག་ལས་མེད་དེ་སོ་སོར་སྣང་བ་འཁྲུལ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། འཁྲུལ་གཞི་ཐ་དད་ལེའུ་སྟེ་ཉེར་གཉིས་པའོ།། །།སྡུད་པའི་གསང་དབང་<milestone unit="line" n="529.3"/>རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །དོན་དམ་དག་གི་འཁྲུལ་པ་དང་། །ཀུན་རྫོབ་དག་གིས་འཁྲུལ་པ་དང་། །སྒྱུ་མ་དག་གི་འཁྲུལ་པ་དང་། །ལོག་པ་དག་གི་འཁྲུལ་པ་གང་། །སྟོན་པའི་<milestone unit="line" n="529.4"/>སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །དོན་དམ་དག་ལ་འཁྲུལ་པ་མི་མངའ་ཡང་། །ཞེན་ཅིང་ཆགས་ནས་འཁྲུལ་ཞེས་བྱ་བ་ཡིན། །ཆོས་ཉིད་རང་བཞིན་སྟོང་པར་གནས་པ་<milestone unit="line" n="529.5"/>ལ། །སྟོང་པ་སྟོང་པར་བཟུང་ན་འཁྲུལ་ཞེས་བྱ། །སྟོང་པ་ཉིད་ཀྱང་སྟོང་པ་ཉིད་ཀྱིས་གྲོལ། །དཔེར་ན་བསམ་གཏན་དང་པོའི་ཏིང་འཛིན་བདེ་བ་ལ། །ཆགས་ཤིང་ཞེན་ན་དེ་ཡང་འཁྲུལ་པ་ཡིན། །ཀུན་རྫོབ་དག་གི་<milestone unit="line" n="529.6"/>འཁྲུལ་པའི་སྣང་བ་ནི། །རྣམ་ཤེས་བརྒྱད་ལ་བརྟེན་པའི་འཁྲུལ་པ་དང་། །སྒོ་ལྔ་ཡུལ་ལྔ་བརྟེན་པའི་འཁྲུལ་པ་ཡིས། །དགེ་བ་བྱས་ཀྱང་ཉོན་མོངས་འཁྲུལ་པའི་ངང་། །མི་དགེ་བྱས་ཀྱང་ཉོན་མོངས་འཁྲུལ་པ་<milestone unit="page" n="530"/><milestone unit="line" n="530.1"/>དངོས། །རང་སོར་བཞག་ཡང་འཁྲུལ་པའི་སྣང་བ་ཉིད། །སྒྱུ་མ་དག་གི་འཁྲུལ་པའི་སྣང་བ་ནི། །ཡོད་པ་སྒྱུ་མའི་དཔེ་བརྒྱད་ནི། །ཆུ་ཟླ་ལ་སོགས་གཟུགས་བརྙན་བཞིན། །དེ་ཡང་དངོས་ཀྱི་སྣང་བར་འཛིན། །མེད་པ་<milestone unit="line" n="530.2"/>སྒྱུ་མའི་དཔེ་བརྒྱད་ནི། །སྨིག་རྒྱུ་ཆུ་མེད་ཆུར་མཐོང་བཞིན། །སྤྲུལ་པ་དག་གི་སྒྱུ་མ་དང་། །སྒྱུ་མ་དག་གི་སྒྱུ་མ་དང་། །སྨིག་རྒྱུ་དག་གི་སྒྱུ་མ་ཀུན། །དེ་རྣམས་སྒྱུ་མའི་འཁྲུལ་པའོ། །ལོག་པ་དག་གི་འཁྲུལ་པ་ནི། །རྨི་<milestone unit="line" n="530.3"/>ལམ་བདེ་དང་སྡུག་བསྔལ་ལ། །སད་ན་རང་བཞིན་མེད་བཞིན་དུ། །དེ་ལ་དམ་པའི་དོན་བྱས་ནས། །ལོག་པའི་བག་ཆགས་སྣང་བྱེད་པ། །བག་ཆགས་དེ་ཡིས་བསྒོས་པས་ན། །ལོག་པ་དག་གི་འཁྲུལ་པ་ཡིན། །ཕྱི་<milestone unit="line" n="530.4"/>དང་ནང་གི་ཐེག་པ་ཡང་། །གཉིས་འཛིན་བྱུང་ན་འཁྲུལ་པའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། འཁྲུལ་པ་ལས་བྱུང་བའི་རིགས་བསྟན་པའི་ལེའུ་སྟེ་ཉེར་གསུམ་པའོ།། །།སྡུད་པའི་གསང་དབང་རྡོ་རྗེ་<milestone unit="line" n="530.5"/>སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཆོས་སྐུ་རང་བྱུང་དབྱེར་མེད་གཅིག་པ་ལས། །ཕྱི་རོལ་མུ་སྟེགས་རྟག་པ་འཁྲུལ་པའི་རྒྱུ་ཉིད་དང་། །དེ་ཡི་སྐྱེད་པའི་རྐྱེན་གྱི་འདྲ་གཞི་དང་། །དེ་ལྟར་<milestone unit="line" n="530.6"/>རྟོགས་པའི་བལྟ་བ་དང་། །དེ་ལས་བྱུང་བའི་བསྒོམ་པ་དང་། །དེས་བསྐྱེད་འབྲས་བུ་འཁྲུལ་པ་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུ་སྟོང་པ་རང་<milestone unit="page" n="531"/><milestone unit="line" n="531.1"/>༄༅། །བཞིན་མི་འགྱུར་བས། །སྟོང་པ་མ་མཐོང་མི་འགྱུར་མཐོང་བ་ཡིས། །མི་འགྱུར་བ་དེ་རྟག་པའི་བདག་ཏུ་བཟུང་། །ས་དང་ཆུ་དང་མེ་དང་རླུ་་རྣམས་ཀྱང་། །ཕྱེ་ཡི་སྣོད་ཀྱང་དེ་ལསབྱུང་བར་<milestone unit="line" n="531.2"/>མཐོང་། །གཟུགས་དང་ཚོར་བ་འདུ་ཤེས་འདུ་བྱེད་དང་། །རྣམ་པར་ཤེས་པ་ལ་སོགས་ཐམས་ཅད་ཀུན། །ནང་གི་བཅུད་ཀྱང་དེ་ཡིས་བསྐྱེད་པར་མཐོང་། །ཐམས་ཅད་དེ་ལས་བྱུང་བས་བྱེད་པའི་བདག་ཏུ་<milestone unit="line" n="531.3"/>མཐོང་། །མི་འགྱུར་གནས་པས་རྟག་པ་གཅིག་པུར་བཟུང་། །རྒྱུད་ཉིད་བྱེད་པ་པོ་དག་བདག་ཏུ་མཐོང་། །མཐོང་བའི་བག་ཆགས་ཞེན་ཅིང་ཆགས་པ་ཡིས། །འབྲས་བུ་བྱེད་པ་པོ་ཡི་བདག་ཉིད་དེ། །དཀར་ལ་འཚེར་<milestone unit="line" n="531.4"/>ལ་སྣུམ་ལ་འགྲིལ་པར་ཡོད། །ཙིསྟ་གཞལ་ཡས་ཁང་ན་དེ་གནས་སོ། །ཆེ་ན་མཐེ་བོང་ཆུང་ན་ཡུངས་འབྲུ་ཙམ། ནང་གི་རིག་པ་ཀུན་ཀྱང་དེ་ལས་བྱུང་། །ཕྱི་ཡི་ཡུལ་རྣམས་ཀུན་ཀྱང་དེ་ལས་བྱུང་། །ཐམས་ཅད་དེ་ལས་<milestone unit="line" n="531.5"/>བྱུང་ཞིང་དེས་བསྐྱེད་པས། །རྟག་ཅིང་བྱེད་པ་པོ་ཡི་བདག་ཉིད་དེ། །བདག་ཉིད་རྟག་པ་བྱེད་པ་པོ་རུ་རྟོགས། །རྟོགས་པ་དེ་ལྟར་བརྟན་པ་བསྒོམ་པ་ཡིན། །སྲོག་དང་ལོངས་སྤྱོད་ཐམས་ཅད་མཆོད་པ་<milestone unit="line" n="531.6"/>ཡིས། །ཕྱའམ་དབང་ཕྱུག་བྱེད་པ་པོ་དགའ་ནས། ཁེ་ཡང་དེ་ཡི་འབྲས་བུ་དེ་ཡིས་འཐོབ། །རྒྱུ་དང་རྐྱེན་དང་འདྲ་གཞི་ནི། །མི་འགྱུར་བ་ལ་བདག་ཏུ་མཐོང་བས་བྱས། །རིན་པོ་ཆེ་རྒྱས་པ་ཆེན་པོའི་རྒྱུད་ལས། མུ་<milestone unit="page" n="532"/><milestone unit="line" n="532.1"/>སྟེགས་རྟག་པ་འཁྲུལ་པའི་ལེའུ་སྟེ་ཉེར་བཞི་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །མུ་སྟེགས་ཆད་པ་འཁྲུལ་པའི་རྒྱུ་དང་འདྲ་གཞི་དང་། །རྟོགས་<milestone unit="line" n="532.2"/>པའི་ལྟ་སྒོམ་སྤྱོད་པ་འབྲས་བུ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །སྐུ་ཉིད་སྟོང་པ་རྩལ་ཉིད་འགག་མེད་པས། །རྩལ་གྱི་ཡན་ལག་སྟོང་པར་མཐོང་བ་<milestone unit="line" n="532.3"/>ལས། །རྩལ་དང་སྟོང་པ་དབྱེར་མེད་མ་རྟོགས་པས། །རྩལ་ཉིད་རིས་སུ་ཆད་པས་སྟོང་པར་མཐོང་བ་དེས། །མུ་སྟེགས་ཆད་པ་འཁྲུལ་པའི་རྒྱུ་བྱས་སོ། །རྩལ་ཉིད་སྟོང་པར་མཐོང་པས་འཁྲུལ་པའི་འདྲ་གཞི་བྱས། །མུ་<milestone unit="line" n="532.4"/>སྟེགས་རྟོག་པ་ཅི་ཡང་མེད་པ་དང་། །རྩལ་གྱི་སྣང་བ་ཅི་ཡང་མེད་པ་གཉིས། །འདྲ་མཐུན་རིགས་མཐུན་འདྲ་བ་འདུས་པ་ཡིས། །མུ་སྟེགས་ཅི་ཡང་མེད་པས་འདྲ་གཞི་བྱས། །ཕྱི་ནང་ཐམས་ཅད་མེད་པར་མཐོང་བ་<milestone unit="line" n="532.5"/>ཡིས། །ཕ་མ་གཉེན་ཚན་སྦྱོར་བ་མེད་པ་དང་། །རྒྱུ་དང་འབྲས་བུ་ཐམས་ཅད་མེད་པར་རྟོགས། །ཅི་ཡང་མེད་ཅེས་ཟེར་ནས་ཐམས་ཅད་མེད་པར་བསྒོམ། །སེམས་དེ་ཕྱི་ནང་མེད་པས་ན། །ལུས་ཀྱང་སེམས་ཀྱི་ངང་ལ་<milestone unit="line" n="532.6"/>ཞི། །དགེ་བ་བྱས་ཀྱང་སེམས་ལ་ག་ན་ཕན། །སྡིག་པ་སྤྱོད་ཀྱང་སེམས་ལ་ག་ན་གནོད། །ནམ་མཁའ་དག་ལ་སྤྲིན་དེངསབཞིན། །སླརསྐྱེབ་དག་ག་ལ་སྲིད། །དེ་ཡི་བག་ཆགས་འབྲས་བུ་ཡིས། །ཅི་ཡང་མེད་ཅེས་<milestone unit="page" n="533"/><milestone unit="line" n="533.1"/>༄༅། །རྟོགས་པའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། མུ་སྟེགས་ཆད་པ་འཁྲུལ་པའི་ལེའུ་སྟེ་ཉེར་ལྔ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་<milestone unit="line" n="533.2"/>ལ། །མུ་སྟེགས་ཕྱལ་པའི་འཁྲུལ་པའི་རྒྱུ་དང་ནི། །འཁྲུལ་པའི་འདྲ་གཞི་རྟོགས་པའི་ལྟ་བ་དང་། །སྒོམ་དང་སྤྱོད་པ་འབྲས་བུ་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་<milestone unit="line" n="533.3"/>དཔའ་ལ། །ཆོས་སྐུའི་རང་བཞིན་ཅི་ཡང་མེད་པ་ལས། །ཅི་ཡང་མ་ཡིན་ཅིར་ཡང་སྣང་བ་དེ། །སྣང་བ་དེ་དང་སྐུ་ཡི་ངོ་བོ་གཉིས། །གཅིག་ཏུ་མ་མཐོང་ཐ་དད་མཐོང་བ་དེས། །ཐ་དད་སྣང་བས་འཁྲུལ་བའི་རྒྱུ་ཉིད་<milestone unit="line" n="533.4"/>བྱས། །དེ་ལས་བྱུང་བའི་སྣང་བ་དེ་ཉིད་ལས། །ཕྱི་ཉིད་སྟོང་པ་ནམ་མཁའ་ལྟ་བུར་མཐོང་། །ནང་གི་རིག་པ་གང་དུ་མ་གྲུབ་པས། །རིག་པ་དེ་ཡང་ནམ་མཁའ་ལྟ་བུར་མཐོང་། །རིག་པ་ཉིད་དང་རིག་པའི་རྩལ་དེ་<milestone unit="line" n="533.5"/>ལ། །མུ་སྟེགས་ཕྱལ་པ་འཁྲུལ་པའི་འདྲ་གཞི་བྱས། །རིག་པའི་ངོ་བོ་སྟོང་པར་གནས་པ་དང་། །རིག་པའི་རང་འོད་རང་བཞིན་མེད་པ་ཡིས། །སེམས་ཀྱི་རང་བཞིན་སྟོང་པར་གནས་པ་དང་། །སེམས་དེས་ཡུལ་ཡང་<milestone unit="line" n="533.6"/>སྟོང་པར་མཐོང་བ་ཡིས། །དེ་གཉིས་འདྲ་མཐུན་རིགས་མཐུན་འདྲ་བ་འདུས་པ་ཡིས། །དེ་ཡིས་མུ་སྟེགས་འཁྲུལ་པའི་འདྲ་གཞི་བྱས། །སེམས་དེའི་རང་བཞིན་བཙལ་ཀྱང་མི་རྙེད་པས། །སེམས་དེའི་ངོ་བོ་གང་ཡང་མ་<milestone unit="page" n="534"/><milestone unit="line" n="534.1"/>གྲུབ་པས། །གང་གིས་བྱ་རུ་མེད་ཅིང་བྱེད་རྒྱུ་མེད་པར་རྟོགས། །སྣང་བའི་ཆོས་རྣམས་ཐམས་ཅད་མ་ལུས་ཀྱང་། །སྣང་བ་ཇི་ལྟར་སྣང་ཡང་སེམས་ལ་གོས་པ་མེད། །སེམས་དང་ཡུལ་ནི་ཐ་དད་གཉིས་སུ་<milestone unit="line" n="534.2"/>རྟོགས། །སེམས་དེའི་ངོ་བོ་བལྟར་མེད་བསྒོམ་དུ་མེད། །སེམས་ལ་གོས་པ་མེད་པས་ཡུལ་ཉིད་གང་དགར་སྤྱད། །རྒྱུ་ལས་བྱུང་བ་འབྱུང་བ་དེ་ལྟར་རྟོགས། །སེམས་ཀྱི་ངོ་བོ་དེ་ལྟར་གནས་པ་ཡིན། ་།་ལས་བྱུང་བར་<milestone unit="line" n="534.3"/>རྟོགས་པ་བྱུང་བའི་མུ་སྟེགས་ཡིན། །རྟོགས་པ་དེ་ལྟར་འབྱུང་བས་འབྱུང་བའི་མུ་སྟེགས་ཡིན། །འབྲས་བུ་དེ་ལྟར་གྲུབ་པས་བྱུང་ནས་གནས་པའི་མུ་སྟེགས་ཡིན། །རྒྱུ་ཉིད་ཕྱལ་བར་བྱུང་བས་རྟོགས་ཕྱལ་བྱུང་། །རྟོགས་<milestone unit="line" n="534.4"/>པ་ཕྱལ་པ་བྱུང་བས་ལྟ་བསྒོམ་ཕྱལ་པ་བྱུང་། །འབྲས་བུ་ཕྱལ་པ་བྱུང་ནས་གནས་པ་ཡིན། །རིན་པོ་ཆེ་རྒྱས་པ་ཆེན་པོའི་རྒྱུད་ལས། མུ་སྟེགས་ཕྱལ་པ་འཁྲུལ་པའི་ལེའུ་སྟེ་ཉེར་དྲུག་པའོ།། །།སྡུད་པའི་གསང་<milestone unit="line" n="534.5"/>དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཉན་ཐོས་བྱེ་བྲག་སྨྲ་བ་འཁྲུལ་པའི་རྒྱུ་དང་ནི། །རྐྱེན་དང་འཁྲུལ་པའི་འདྲ་གཞི་དང་། །ལྟ་བསྒོམ་སྤྱོད་པ་འབྲས་བུ་ཇི་ལྟ་བུ། །སྟོན་པའི་སྟོན་<milestone unit="line" n="534.6"/>པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཉན་ཐོས་བྱེ་བྲག་སྨྲ་བ་འཁྲུལ་པའི་རྒྱུ་ཉིད་ནི། །སྐུ་ཡི་རྩལ་ཉིད་མ་འགགས་སྣ་ཚོགས་སྣང་བ་ལ། །ངོ་བོ་མ་མཐོང་རྩལ་ཉིད་མཐོང་བ་<milestone unit="page" n="535"/><milestone unit="line" n="535.1"/>༄༅། །ལ། །ཉན་ཐོས་དེ་ཡི་མཐོང་སྟངས་གསུམ་དུ་ཤར། །སྣ་ཚོགས་སྣང་བ་ཕྲ་རབ་རྡུལ་དུ་མཐོང་། །དེ་ལ་རང་བཞིན་མེད་པས་ཆ་ཤས་མེད་པར་མཐོང་། །དེ་ལས་ཐམས་ཅད་གྲུབ་པས་རྡུལ་ལས་གྲུབ་པར་<milestone unit="line" n="535.2"/>མཐོང་། །དེ་གཉིས་འདྲ་མཐུན་རིགས་འདྲ་འདུས་པ་ལས། །ཉན་ཐོས་དག་གི་རྒྱུ་དང་འདྲ་གཞི་བྱས། །ཕྱི་ནང་སྣོད་བཅུད་གཉིས་སུ་སྣང་བ་ཡང་། །ཕྲ་རབ་རྡུལ་ལས་ཐམས་ཅད་གྲུབ་པར་རྟོགས། །གཡོ་བའི་རྡུལ་<milestone unit="line" n="535.3"/>རྣམས་དུ་མ་ཚོགས་པ་ལས། །རླུད་གི་སྣང་བ་ལྟ་བུར་ཤར་བ་ཡིན། །སྡུད་པའི་རྡུལ་རྣམས་དུ་མ་ཚོགས་པ་ལ། །ཆུ་ཡི་སྣང་བ་ལྟ་བུར་གྲུབ་པ་ཡིན། །སྲ་བའི་རྡུལ་རྣམས་དུ་མ་ཚོགས་པ་ལས། །ས་ཡི་སྣང་བ་ལྷ་བུར་<milestone unit="line" n="535.4"/>བྱུང་བ་ཡིས། །སྨིན་པའི་རྡུལ་རྣམས་དུ་མ་ཚོགས་པ་ལས། །མེ་ཡི་སྣང་བ་ལྟ་བུར་གྲུབ་པ་ཡིན། །བརྟན་པའི་རྡུལ་གྱིས་ཀུན་ལ་ཁྱབ་པ་ཡིས། །ཟླུམསྒོརཡངཟུམ་བསྒོམ་ཆ་ཤས་མེད་པར་གནས་པ་ལ། །སྣང་བ་ཐམས་<milestone unit="line" n="535.5"/>ཅད་རྡུལ་གྱིས་སྣང་བ་ཡིན། །རྡུལ་དེ་རང་རང་སོ་སོའི་མཚན་ཉིད་མི་སྣང་ཡང་། །མ་འདྲེས་དབྱིབས་སུ་འདུས་པས་སྣང་བ་ཡིན། །དཔེར་ན་གཡག་རྔ་ནེ་སེང་ལྟ་བུ་ཡིན། །སོར་མོ་མ་འདྲེས་དབྱིབས་སུ་སྣང་བ་<milestone unit="line" n="535.6"/>ཡིན། །དེ་ལས་མ་རྟོགས་སྣང་བ་གང་ཡང་མེད། །གསལ་བའི་རྡུལ་དང་མུན་པའི་རྡུལ་ཉིད་ཀྱིས། །ཉིན་དང་མཚན་དུ་སྣང་བ་བྱུང་བ་པོ། །བཅུད་ཀྱི་སྣང་བ་ཀུན་ཀྱང་རྡུལ་ལས་གྲུབ། །གསལ་བའི་རྡུལ་དེ་རིག་པར་<milestone unit="page" n="536"/><milestone unit="line" n="536.1"/>ཤར་བ་ལས། །འབྱུང་བའི་རྡུལ་གྱི་སྦུབས་སུ་ཆུད་པས་ན། །ཕུང་པོ་ལྔ་ལ་སོགས་པ་སྣང་བ་ཡིན། །རྡུལ་གཅིག་སྟེང་ནས་རྡུལ་གནས་པས། །རྡུལ་ལས་མ་གྲུབ་གང་ཡང་མེད། །རྡུལ་དེའི་མཚན་ཉིད་ཤེས་པ་ན། །དེ་<milestone unit="line" n="536.2"/>རྟོགས་པ་ཡི་ལྟ་བ་ཡིན། །རྡུལ་དེའི་མཚན་ཉིད་བརྟན་པར་སྒོམ་པས་ན། །མུན་པའི་རྡུལ་ལས་གྲོལ་བས་ན། །གསལ་བའི་རྡུལ་ཉིད་སྣང་བ་ལས། །རྡུལ་དེ་སྣང་བ་བརྟན་པ་ཐོབ་པ་ན། །ཁྲུས་དང་གཙང་སྦྲ་དག་ལ་<milestone unit="line" n="536.3"/>བརྟེན་པ་ན། །འབྱུང་བའི་རྡུལ་དེ་བག་ཆགས་དག་པར་འདོད། །འབྱུང་བའི་རྡུལ་དེའི་བག་ཆགས་དག་པ་ཡིས། །འཕགས་པ་དགྲ་བཅོམ་པ་ཡི་འབྲས་བུ་འཐོང་། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ཉན་ཐོས་བྱེ་<milestone unit="line" n="536.4"/>བྲག་ཏུ་སྨྲ་བའི་ལེའུ་སྟེ་ཉེར་བདུན་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཉན་ཐོས་མདོ་སྡེ་པ་ཡི་བལྟ་བ་འཁྲུལ་པའི་རྒྱུ་ཉིད་དང་། །འཁྲུལ་པའི<milestone unit="line" n="536.5"/>འདྲ་གཞི་རྟོགས་པའི་བལྟ་བ་དང་། །ཉམས་ཀྱི་སྒོམ་པ་སྤྱོད་པའི་འབྲས་བུ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུ་རང་བྱུང་ཡན་ལག་འགྱུར་མེད་<milestone unit="line" n="536.6"/>པས། །འགྱུར་མེད་ཡན་ལག་གཅིག་ཏུ་སྣང་བ་དེས། །བྱུང་བར་མ་མཐོང་ཡན་ལག་གཅིག་སྣང་ལ། །མཐོང་སྟངས་དེ་ཡི་འཁྲུལ་པའི་རྒྱུ་ཉིད་བྱས། །རྡུལ་དུ་མཐོང་བས་འཁྲུལ་པའི་འདྲ་གཞི་བྱས། །ཕྱི་དང་ནང་གི་<milestone unit="page" n="537"/><milestone unit="line" n="537.1"/>༄༅། །སྣང་བ་དུ་མ་ཡང་། །རྡུལ་གཅིག་འདུས་པའི་སྣང་བ་ཡིན་པར་རྟོགས། །བདེ་གཤེགས་ཡེ་ཤེས་སེམས་སུ་སྣང་བ་ཡང་། །གསལ་བའི་རྡུལ་རྣམས་དུ་མ་འདུས་པ་ལས། །བདེ་བར་གཤེགས་པའི་སྣང་<milestone unit="line" n="537.2"/>བར་བྱུང་བ་ཡིན། །འགྲོ་དྲུག་བག་ཆགས་སེམས་སུ་སྣང་བ་ཡང་། །མུན་པའི་རྡུལ་རྣམས་དུ་མ་འདུས་པ་ལས། །འགྲོ་དྲུག་བག་ཆགས་སོ་སོའི་སྣང་བ་བྱུང་། །རིག་མེད་རྡུལ་རྣམས་དུ་མ་འདུས་པ་ལས། །ཕྱི་ཡི་སྣོད་<milestone unit="line" n="537.3"/>ཀྱི་སྣང་བར་བྱུང་བ་ཡིན། །སྣང་བ་དུ་མར་སྣང་མོད་ཀྱང་། །རྡུལ་རྣམས་འདུས་པའི་སྣང་བ་ཡིན་པར་རྟོགས། །གསལ་བའི་རྡུལ་དེས་ཀུན་ལ་ཁྱབ་པས་ན། །དེ་ལྟར་རྟོགས་ན་རྟོགས་པའི་ལྟ་བ་ཡིན། །དེ་ལ་མ་ཡེངས་<milestone unit="line" n="537.4"/>འཛིན་ན་སྒོམ་པ་ཡིན། །བག་ཆགས་རྡུལ་དེ་གྲོལ་བར་བྱ་བའི་ཐབས། །ལུས་ངག་ཡིད་གསུམ་དག་པར་སྤྱོད་པ་ཡིས། །གསལ་བའི་རྡུལ་དེ་ཐོབ་པས་ན། །འཕགས་པ་དགྲ་བཅོམ་པ་ཡི་འབྲས་བུ་འཐོབ་པ་<milestone unit="line" n="537.5"/>ཡིན། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ཉན་ཐོས་འཁྲུལ་པའི་ལེའུ་སྟེ་ཉེར་བརྒྱད་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཉན་ཐོས་རང་སྣང་<milestone unit="line" n="537.6"/>པ་ཡི་རྒྱུ་དང་འདྲ་གཞི་དང་། །རྟོགས་པའི་བལྟ་བ་ཉམས་ཀྱི་བསྒོམ་པ་དང་། །དེ་ཡི་སྤྱོད་པ་དེ་ཡི་འབྲས་བུ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུའི་<milestone unit="page" n="538"/><milestone unit="line" n="538.1"/>རང་བཞིན་ཡོན་ཏན་ཀུན་གསལ་བས། །ཡན་ལག་གསལ་བ་སྣང་བའི་རྡུལ་དུ་མཐོང་། །གསལ་བ་དེ་ཡིས་ཐམས་ཅད་སྐྱེད་གཞི་བྱས། །སྐུ་ཉིད་མ་མཐོང་ཡན་ལག་གསལ་བ་ལ། །མཐོང་བ་དེ་ཡིས་འཁྲུལ་པའི་རྒྱུ་<milestone unit="line" n="538.2"/>ཉིད་བྱས། །དེ་གཉིས་འདྲ་མཐུན་རིགས་ཀྱང་མཐུན་པ་ཡིས། །ཉན་ཐོས་རང་སྣང་འཁྲུལ་པའི་འདྲ་གཞི་བྱས། །སྣང་བའི་རྡུལ་དེ་སྣོད་དང་བཅུད་དུ་བྱུང་། །སྐྱེད་པར་བྱེད་པའི་ཡན་ལག་དང་། །རང་སྣང་བ་ཡི་ཡན་<milestone unit="line" n="538.3"/>ལག་གཉིས། །སྣང་བའི་རྡུལ་ལ་གཅིག་པར་རྫོགས། །སྣང་བ་རྡུལ་དེས་ཐམས་ཅད་སྒྲུབ། །སྣང་བའི་རྡུལ་གྱི་བྱིན་རླབས་ལ། །ཕྱི་ཡི་སྣོད་ཀྱི་རྣམ་པ་དེ། །རྡུལ་གྱི་གདངས་ལས་བྱུང་བ་ཡིན། །དཔེར་ན་མེ་མར་འོད་<milestone unit="line" n="538.4"/>བཞིན་གྲུབ། །སྣོད་བཅུད་སྣང་བ་དེ་བཞིན་ཤར། །རྡུལ་ཉིད་མཚན་ཉིད་མེད་པ་སྟེ། །རང་བཞིན་གདངས་དང་ཆས་ནས་བྱུང་། །རྡུལ་གྱི་རང་བཞིན་རང་གསལ་བས། །གསལ་ལ་མི་འགྱུར་རྟོགས་པས་ན། །རྟོགས་པ་<milestone unit="line" n="538.5"/>ཆེན་པོའི་ལྟ་བ་ཡིན། །དེ་ལ་བརྟེན་ནས་སྒོམ་པ་ཡིན། །དབྱེར་མེད་རྡུལ་དུ་སྤྱོད་པས་ན། །རང་བཞིན་བྱུང་བའི་སྤྱོད་པ་ཡིན། །རྡུལ་ཉིད་འོད་དང་ཆས་པས་རྟོགས། །རིག་པ་ཞིང་ཁམས་ཆས་ནས་སྣང་། །འཕགས་པ་<milestone unit="line" n="538.6"/>དགྲ་བཅོམ་འབྲས་བུ་དེ། །གསལ་བའི་རྡུལ་ནས་གྲུབ་པ་ཡིན། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ཉན་ཐོས་རང་སྣང་འཁྲུལ་པའི་ལེའུ་སྟེ་ཉེར་དགུ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་<milestone unit="page" n="539"/><milestone unit="line" n="539.1"/>༄༅། །དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཉན་ཐོས་རང་རྒྱལ་འཁྲུལ་པའི་རྒྱུ་དང་འདྲ་གཞི་དང་། །དེ་ཡི་བལྟ་བསྒོམ་སྤྱོད་པའི་འབྲས་བུ་དེ། །གང་ལས་བྱུང་ཞིང་གང་ལ་སྤྱོད་པ་ལགས། །སྟོན་<milestone unit="line" n="539.2"/>པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུའི་ཡོན་ཏན་མི་འགྱུར་ཡན་ལག་ལས། །ཡན་ལག་གྲངས་མེད་མི་འགྱུར་གནས་པ་དེས། །རང་རྒྱལ་དག་གིས་ཡན་ལག་<milestone unit="line" n="539.3"/>བཅུ་གཉིས་རྟོགས། །ཡན་ལག་དེ་ཉིད་འཁྲུལ་པའི་རྒྱུ་བྱས་ནས། །ཆོས་སྐུ་མ་མཐོང་ཡན་ལག་མཐོང་བས་འཁྲུལ། །ཆོས་སྐུའི་ཡན་ལག་བཅུ་གཉིས་མཐོང་བ་དང་། །རྟེན་ཅིང་འབྲེལ་པ་བཅུ་གཉིས་འདྲ་མཐུན་<milestone unit="line" n="539.4"/>པས། །འདྲ་མཐུན་རིགས་མཐུན་འདྲ་བ་འདུས་པ་ཡིས། །རང་རྒྱལ་འཁྲུལ་པའི་འདྲ་གཞི་བྱས། །ཡན་ལག་ཆོས་ཀྱི་རྩལ་དེ་ལ། །རྩལ་ལ་རྟེན་འབྲེལ་དུ་མར་མཐོང་བ་ཡིས། །ཕྱི་ཡང་རྟེན་ཅིང་འབྲེལ་པར་མཐོང་བ་<milestone unit="line" n="539.5"/>དང་། །ནང་ཡང་རྟེན་ཅིང་འབྲེལ་པར་སྣང་བ་ཡིན། །རྟེན་ཅིང་འབྲེལ་པས་ཐམས་ཅད་བྱེད་པ་ཡིན། །ཆོས་སྐུ་རིག་པ་མེད་པ་ཡིས། །དེ་ཡི་མཐོང་སྟངས་སྣང་བ་ཡིས། །མ་རིག་པ་ལས་བྱུང་བར་མཐོང་། །མ་རིག་པ་<milestone unit="line" n="539.6"/>དང་འདུ་བྱེད་དང་། །རྣམ་པར་ཤེས་པ་མིང་དང་གཟུགས། །སྐྱེ་མཆེད་དྲུག་དང་རེག་པ་དང་། །ཚོར་བ་སྲེད་པ་ལེན་པ་དང་། །སྲིད་པ་སྐྱེ་བ་རྒ་ཤིའོ། །མ་རིག་པ་ལ་བརྟེན་ནས་སུ། །ཐམས་ཅདདེབཞིནདུབྱུང<milestone unit="page" n="540"/><milestone unit="line" n="540.1"/>བའོ། །མ་རིག་པ་ཉིད་འགག་པ་ན། །སྐྱེད་པར་བྱེད་པའི་རྟེན་འབྲེལ་འགག །སྐྱེ་བ་རྒས་པ་ན་བ་ཤི་བ་ལས། །དེ་ལས་འདས་ནས་མྱ་ངན་འདས། །ཚོགས་ན་སྤྱོད་པ་ཤི་བ་བསྒོམ་པ་ན། །རོའམ་དུར་ཁྲོད་རུས་པ་ལ་<milestone unit="line" n="540.2"/>བརྟེན་ནས། །རང་དང་དེ་ཡང་གཉིས་སུ་མེད་པར་བསྒོམ། །དེ་ཉིད་རྟོགས་པས་རྟེན་འབྲེལ་བཅུ་གཉིས་འགག །ནང་གི་རྟེན་འབྲེལ་འགགས་པས་ཕྱི་ཡི་རྟེན་འབྲེལ་འགག །འཆི་མེད་བྱང་ཆུབ་སེམས་དཔའི་ལམ་<milestone unit="line" n="540.3"/>ཉིད་འཐོབ། །རྟེན་འབྲེལ་གཞི་ལ་ཐིམ་པས་རང་གི་འབྲས་བུ་འཐོབ། །ཚོགས་ན་སྤྱོད་ཅིང་གཅིག་པུར་སྤྱོད་པ་ཡིས། །རྟེན་ཅིང་འབྲེལ་པར་འབྱུང་བའི་ཐིམ་ལུགས་ཤེས། །དེ་ལྟར་ཤེས་པས་རང་རྒྱལ་འབྲས་བུ་<milestone unit="line" n="540.4"/>འཐོབ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། རང་རྒྱལ་བལྟ་བ་འཁྲུལ་པའི་ལེའུ་སྟེ་སུམ་ཅུ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ སེམས་ཙམ་<milestone unit="line" n="540.5"/>འཁྲུལ་པའི་རྒྱུ་དང་འདྲ་གཞི་དང་། །རྟོགས་པའི་བལྟ་བ་ཉམས་ཀྱི་བསྒོམ་པ་དང་། །སྤྱོད་པའི་རང་བཞིན་འབྲས་བུ་ཐོབ་པ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་<milestone unit="line" n="540.6"/>ལ། །ཆོས་སྐུ་རང་རིག་གཡོ་བ་མེད་པ་ལས། །ཡན་ལག་རིག་སྐྱེས་རིག་པ་བྱུང་བ་ཡིས། །ཡན་ལག་བྱུང་བར་མ་མཐོང་རིག་གསལ་མཐོང་བ་ཡིས། །མཐོང་སྟངས་དེ་ཡིས་འཁྲུལ་པའི་རྒྱུ་བྱས་སོ། །དེ་གཉིས་འདྲ་<milestone unit="page" n="541"/><milestone unit="line" n="541.1"/>༄༅། །མཐུན་རིགས་མཐུན་འདྲ་བ་འདུས་པ་ཡིས སེམས་ཙམ་འཁྲུལ་པ་དག་གི་འདྲ་གཞི་བྱས། །ཕྱི་དང་ནང་དུ་སྣང་བ་ཐམས་ཅད་ཀུན། །སེམས་ཉིད་དག་གི་སྣང་བ་ཡིན་པ་ལས། །སེམས་ལས་མ་<milestone unit="line" n="541.2"/>གཏོགས་གང་ཡང་ཡོད་མ་ཡིན། །སེམས་དེའི་ངོ་བོ་རང་རིག་རང་གསལ་བ། །རྒྱུ་འབྲས་དག་ལས་གྲོལ་བར་རྟོགས། །གསལ་བ་ཉམས་སུ་མྱང་བ་ལས། །གསལ་བྱེད་གཞན་ལ་མ་ལྟོས་པས། །བེམ་པོ་དག་ལས་<milestone unit="line" n="541.3"/>འོ།ག་པ་དེ། །སེམས་ལས་བྱུང་བའི་རྣམ་པ་ཀུན། །སེམས་ཉིད་ཇི་བཞིན་བདེན་པས་ན། །རྣམ་པ་ཀུན་ཡང་བདེན་པ་ཡིན། །སེམས་དང་རྣམ་པར་སྣང་བ་ཡང་། །བདག་ཉིད་གཅིག་པས་འབྲེལ་པ་ཡང་། །སེམས་ཉིད་<milestone unit="line" n="541.4"/>ཇི་ལྟར་སྣང་བ་དེའི། །རྣམ་པ་ཡང་ནི་དེ་ཁོ་ན། །རྣམ་པ་སྣ་ཚོགས་སྣང་བས་ན། །སེམས་དེ་ཡང་ནི་སྣ་ཚོགས་སྣང་། །སེམས་ལས་བྱུང་བའི་རྣམ་པ་ནི། །སེམས་ཉིད་བདེན་པས་རྣམ་མི་བདེན། །སེམས་ཉིད་ངང་<milestone unit="line" n="541.5"/>གསལ་ཉམས་སུ་མྱོང་། །རྣམ་པར་སྣང་བ་འདི་དག་ཀུན། །དངོས་སུ་ཡོད་པ་མ་ཡིན་ཏེ། །མེད་པ་དེ་ཉིད་སྣང་བ་ཡིན། །དཔེར་ན་སྐྲ་ཟླ་ལ་སོགས་མེད་མཐོང་བཞིན། །ཕྱི་ནང་ཐམས་ཅད་སེམས་སུ་རྟོགས། །དེ་<milestone unit="line" n="541.6"/>རྟོགས་པ་ནི་བལྷ་བ་ཡིན། །དེ་བསྒོམ་པ་ནི་སྒོམ་པ་ཡིན། །དེ་སྤྱོད་པ་ནི་སྤྱོད་པ་ཡིན། །བྱང་ཆུབ་སེམས་དཔའ་རྒྱུན་གྱི་འབྲས་བུ་ཆེན་པོ་འཐོབ་པའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། སེམས་ཙམ་བལྟ་བ་<milestone unit="page" n="542"/><milestone unit="line" n="542.1"/>འཁྲུལ་པའི་ལེའུ་སྟེ་སོ་གཅིག་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །བྱང་ཆུབ་སེམས་དཔའ་འཁྲུལ་པའི་རྒྱུ་ཉིད་དང་། །འཁྲུལ་པའི་འདྲ་གཞི་<milestone unit="line" n="542.2"/>རྟོགས་པའི་བལྟ་བ་དང་། །དེ་ཉིད་ཉམས་དང་སྤྱོད་པའི་འབྲས་བུ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུ་སྤྲོས་དང་བྲལ་བ་ཆེན་པོ་ལས། །ཡན་ལག་<milestone unit="line" n="542.3"/>སྣ་ཚོགས་སྟོང་པ་དེ་ཉིད་ལས། །ཆོས་སྐུ་མ་མཐོང་སྟོང་པ་ཆེན་པོར་མཐོང་། །ཡན་ལག་སྟོང་པ་སྟོང་པ་དེ་ཉིད་ཀྱིས། །ཆོས་རྣམས་ཐམས་ཅད་སྤྲོས་དང་བྲལ་བར་མཐོང་། །མཐོང་བ་དེ་ཡིས་འཁྲུལ་པའི་རྒྱུ་ཉིད་<milestone unit="line" n="542.4"/>བྱས། །ཆོས་སྐུའི་ཡན་ལག་སྟོང་པར་མཐོང་བ་དང་། །བློ་ཡིས་མཐོང་བའི་སྟོང་པ་ཆེན་པོ་གཉིས། །འདྲ་མཐུན་རིགས་མཐུན་འདྲ་བ་འདུས་པ་ལས། །བྱང་ཆུབ་སེམས་དཔའ་འཁྲུལ་པའི་འདྲ་གཞི་བྱས། །ཆོས་<milestone unit="line" n="542.5"/>རྣམས་ཐམས་ཅད་སྟོང་པར་རྟོགས་པ་ཡིས། །མཐའ་དང་དབུས་མེད་སྟོང་པའི་དེ་བཞིན་ཏེ། །ཕྱི་ཉིད་སྟོང་པས་ནང་གི་ཡུལ་ལས་འདས། །ནང་ཉིད་སྟོང་པས་སེམས་ཀྱི་རྟོགས་ལས་འདས། །མཐའ་དབུས་མེད་པར་<milestone unit="line" n="542.6"/>སྟོང་པ་ཆེན་པོར་རྟོགས། །སེམས་ཉིད་སྟོང་པ་མཐའ་དང་དབུས་མེད་པས། །རང་བྱུང་གདོད་ནས་དག་པ་ཆེན་པོ་དེས། །བསམ་དུ་མེད་དེ་བསམ་པའི་ཡུལ་ལས་འདས། །དེ་ཡི་རང་བཞིན་གནས་པ་སྒོམ་པ་ཡིན། །དེ་<milestone unit="page" n="543"/><milestone unit="line" n="543.1"/>༄༅ ལས་ཡེངས་པ་མེད་པ་སྤྱོད་པ་ཡིན། །འབྲས་བུ་བྱང་ཆུབ་སེམས་དཔའ་ཆེན་པོ་འཐོབ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། བྱང་ཆུབ་སེམས་དཔའ་ལྟ་བ་འཁྲུལ་པའི་ལེའུ་སྟེ་གཉིས་<milestone unit="line" n="543.2"/>པའོ།། །།སྡུད་པའི་གསང་དབང་རྡོ་རྗེ་སེམས་དཔའ་ཡིས། །སྟོན་པའི་སྟོན་པ་ཀུན་ཏུ་བཟང་པོ་ལ། །བྱང་སེམས་སྒྱུ་མ་ལྟ་བུ་འཁྲུལ་པའི་རྒྱུ་དང་ནི། །འདྲ་གཞི་རྟོགས་པའི་ཚད་ཉིད་དང་། །ལྟ་བ་སྤྱོད་པ་འབྲས་<milestone unit="line" n="543.3"/>བུ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །རང་བྱུང་ཆོས་སྐུ་ཆེན་པོ་ལས། །འགག་མེད་རྩལ་རྣམས་ཅིར་ཡང་སྣང་། །སྐུ་ལས་བྱུང་བར་མ་མཐོང་བས། །རྩལ་<milestone unit="line" n="543.4"/>རྣམས་སོ་སོར་སྣང་བ་ལས། །སོ་སོའི་སྣང་བ་དེ་ཉིད་ལས། །སྒྱུ་མ་ལྟ་བུར་མཐོང་བ་ཡིས། །བྱང་སེམས་འཁྲུལ་པའི་རྒྱུ་ཉིད་བྱས། །རྩ་རྣམས་བརྟགས་ན་མེད་པ་དང་། །སྒྱུ་མར་བརྟགས་ན་མེད་པ་ཡིས། །འདྲ་མཐུན་<milestone unit="line" n="543.5"/>རིགས་མཐུན་འདྲ་བ་འདུས་པ་ཡིས། །བྱང་སེམས་འཁྲུལ་པ་དེ་ཡི་འདྲ་གཞི་བྱས། །ཕྱི་ཡི་སྣང་བ་འོད་གསལ་སྒྱུ་མར་རྟོགས། །སྣང་ཡང་བརྟགས་ན་མེད་པ་ཡིན། །ནང་གི་སྣང་བ་རིག་གསལ་སྒྱུ་མར་<milestone unit="line" n="543.6"/>རྟོགས། །བརྟགས་ན་ཕུང་པོ་དག་ནི་གཏིང་མི་རྙེད་པའོ། །རིག་པ་སྒྱུ་མ་སྣང་བས་འགྲོ་བ་སྒྱུ་མ་བྱུང་། །སྒྱུ་མས་སྒྱུ་མ་དག་གི་དོན་ཡང་བྱེད། །ཡེ་ཤེས་སྒྱུ་མ་ཙམ་དུ་རྟོགས་པ་ཡིས། །ལམ་ལྔ་བགྲོད་པས་ས་བཅུ་རིམ་<milestone unit="page" n="544"/><milestone unit="line" n="544.1"/>གྱིས་འཐོབ། །འབྲས་བུ་ཕ་རོལ་ཕྱིན་པ་ཡོངས་སུ་རྫོགས་པ་ཡིན། །བྱང་ཆུབ་སེམས་དཔའ་རིགས་གསུམ་འབྲས་བུ་འཐོབ། རིན་པོ་ཆེ་རྒྱས་པ་ཆེན་པོའི་རྒྱུད་ལས། བྱང་ཆུབ་སེམས་དཔའ་སྒྱུ་མ་ཙམ་གྱི་ལྟ་བ་འཁྲུལ་<milestone unit="line" n="544.2"/>སྣང་གི་ལེའུ་སྟེ་སོ་གསུམ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཀྲི་ཡུ་འཁྲུལ་པའི་རྒྱུ་དང་འདྲ་གཞི་དང་། །འཇུག་པའི་སྒོ་དང་ལྟ་སྒོམ་སྤྱོད་པ་<milestone unit="line" n="544.3"/>གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུ་རང་བྱུང་ཡོན་ཏན་མ་འགགས་པས། །ཡོན་ཏན་ཡན་ལག་རྩལ་གསུམ་ཆད་པ་ལས། །རྩལ་གསུམ་དག་ལས་<milestone unit="line" n="544.4"/>སྐུ་གསུམ་སྣང་བར་ཤར། །སྣང་བ་དེ་གསུམ་འོད་དུ་མཐོང་བ་ལས། །ལྷ་ཡི་སྐུ་ཡི་ཕྱག་རྒྱ་གསལ་བ་ལས། །བྱུང་བ་མ་མཐོང་ཡན་ལག་མཐོང་བས་འཁྲུལ། །འོད་དང་ལྷ་གཉིས་འདྲ་མཐུན་རིགས་མཐུན་པས། །འོད་<milestone unit="line" n="544.5"/>ལ་ལྷ་མཐོང་དག་གི་སྣང་བ་དེས། །ཀྲི་ལྭར་འཁྲུལ་པ་དག་གི་འདྲ་གཞི་བྱས། །འོད་ལ་མཐོང་སྟངས་རྣམ་པ་གསུམ་དུ་མཐོང་། །རྒྱུ་ཉིད་དག་པས་འོད་དུ་མཐོང་བ་ཡིན། །ལུས་ངག་ཡིད་གསུམ་དག་པའི་སྒོ་ནས་<milestone unit="line" n="544.6"/>འཇུག །རང་བཞིན་དག་པས་སྣང་བ་ལྷ་ཉིད་སྣང་། །འཇམ་དཔལ་སྤྱན་རས་གཟིགས་དང་ཕྱག་ན་རྡོ་རྗེར་སྣང་། །སྣང་བ་དེ་ཉིད་ཡང་དག་བདེན་པར་རྟོགས། །ལྷ་ཉིད་རྗེར་མཐོང་རང་ཉིད་ཁོལ་དུ་མཐོང་། །ལྷ་<milestone unit="page" n="545"/><milestone unit="line" n="545.1"/>༄༅། །མཆོད་བསྟོད་དང་འབྲས་བུ་སྟེར་བར་མཐོང་། །དེ་ཉིད་མཉེས་པས་ཡོན་ཏན་རང་ལ་དགད། །ལྷ་ཉིད་རྟོགས་པས་སྣང་བ་ཁོ་ནར་ཤར། །ཡུལ་དང་ཡུལ་ཅན་གཉིས་སུ་སྣང་བ་ཡིན། །དམ་ཚིག་སེམས་<milestone unit="line" n="545.2"/>དཔར་གསལ་ཞིང་བརྟན་པ་དང་། །ཡེ་ཤེས་སེམས་དཔའི་འབྲས་བུ་དངོས་སུ་སྣང་། །དེ་རྟོགས་པ་ཡིས་འབྲས་བུ་འཐོབ་པའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ཀྲི་ཡུ་འཁྲུལ་པར་སྣང་བའི་ལེའུ་སྟེ་སོ་བཞི་<milestone unit="line" n="545.3"/>པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཡོ་ག་འཁྲུལ་པའི་རྒྱུ་དང་འདྲ་གཞི་དང་། །འཇུག་པའི་སྒོ་དང་རྟོགས་པའི་ལྟ་བ་དང་། །དེ་ཡི་བསྒོམ་པ་སྤྱོད་<milestone unit="line" n="545.4"/>པའི་འབྲས་བུ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུ་ཡོན་ཏན་མ་འགགས་ལྔར་སྣང་བས། །ཆོས་སྐུའི་དོན་མ་མཐོང་བས་ཡོན་ཏན་སྣང་བ་<milestone unit="line" n="545.5"/>ལ། །ཡོན་ཏན་མ་འགགས་འོད་ལྔར་ཤར་བ་ལས། །འོད་ལ་རིགས་བཞིའི་དེ་བཞིན་གཤེགས་པར་མཐོང་ མཐོང་བ་དེ་ཡིས་འཁྲུལ་པའི་རྒྱུ་ཉིད་བྱས། །ལྷ་དང་འོད་དུ་སྣང་བའི་འདྲ་མཐུན་རིགས་མཐུན་བྱས། །དེ་<milestone unit="line" n="545.6"/>གཉིས་དག་གིས་འཁྲུལ་པའི་འདྲ་གཞི་བྱས། །ལུས་ངག་ཡིད་གསུམ་དག་པ་དེ་ཉིད་ཀྱིས། །དག་ན་ལྷ་ཡི་སྣང་བ་མཆེད་པར་མཐོང་། །ལུས་ངག་ཡིད་གསུམ་དག་པ་ཆེན་པོས་འཇུག །ཁྲུས་དང་གཙང་སྦྲ་དག་ལ་<milestone unit="page" n="546"/><milestone unit="line" n="546.1"/>བརྟེན་པས་ལུས་ཉིད་དག །གསང་སྔགས་བཟླས་བརྗོད་བྱས་པས་ངག་ཉིད་དག །ཚད་མེད་བཞི་བསྒོམ་ཡིད་ཉིད་དག་པ་ཡིས། །དཔོན་དང་གཡོག་ཏུ་མཐོང་ནས་མཆོད་བསྟོད་བྱས་པ་ཡིན། །ཡེ་ཤེས་སེམས་དཔའ་<milestone unit="line" n="546.2"/>དེ་ཉིད་མཉེས་པས་སོ། །དམ་ཚིག་སེམས་དཔའ་དེ་ལ་འབྲས་བུ་འཐོབ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ཡོ་ག་འཁྲུལ་སྣང་གི་ལེའུ་སྟེ་སོ་ལྔ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་<milestone unit="line" n="546.3"/>དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཨུ་པ་ཡ་ཡི་འཁྲུལ་པའི་རྒྱུ་ཉིད་དང་། །འདྲ་གཞི་འཇུག་སྒོ་རྟོགས་པའི་བལྟ་བ་དང་། །དེ་ཡི་སྒོམ་པ་སྤྱོད་པའི་འབྲས་བུ་གང་། །སྟོན་པའི་སྟོན་པ་ཀུན་ཏུ་བཟང་པོ་<milestone unit="line" n="546.4"/>དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུའི་རང་བཞིན་ཡོན་ཏན་མ་འགགས་པས། །ཡོན་ཏན་ཡན་ལག་རྣམ་པ་གཉིས་སུ་སྣང་། །གཉིས་སྣང་དེ་ཡིས་འཁྲུལ་པའི་གཞི་བྱས་ནས། །འོད་ལ་ལྷ་<milestone unit="line" n="546.5"/>མཐོང་ལྷ་ཉིད་དག་པར་མཐོང་། །གཉིས་སུ་མཐོང་བས་འདྲ་མཐུན་རིགས་མཐུན་པས། །འཇུག་པའི་སྒོ་ནི་དག་པ་དག་ལ་འཇུག །རྟོགས་པའི་ལྟ་བ་སྣང་བ་རིགས་ལྔར་རྟོགས། །རྗེ་དང་འབངས་སུ་མཐོང་བ་<milestone unit="line" n="546.6"/>ཡིས། །ཡེ་ཤེས་སེམས་དཔའ་དག་ལ་ནི། །མཆོད་དང་བསྟོད་པས་དངོས་གྲུབ་འབྱུང་། །དམ་ཚིག་སེམས་དཔར་བྱིན་གྱིས་རློབས། །སྒོམ་པ་རིགས་ལྔ་མདུན་དུ་བསྒོམ །ལྟ་བ་ཡར་བལྟ་སྤྱོད་པ་མར་སྤྱོད་<milestone unit="page" n="547"/><milestone unit="line" n="547.1"/>༄༅ པས། །འབྲས་བུ་ལྷ་ཡི་སྣང་བ་གྲུབ་པར་འདོད། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ཨུ་པ་ཡ་འཁྲུལ་པའི་ལེའུ་སྟེ་སོ་དྲུག་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་<milestone unit="line" n="547.2"/>པའི་སྟོན་པ་ཀུན་ཏུ་བཟང་པོ་ལ། །མ་ཧྭ་ཡོ་ག་འཁྲུལ་པའི་རྒྱུ་ཉིད་དང་། །འཁྲུལ་པའི་འདྲ་གཞི་འཇུག་པའི་སྒོ་ཉིད་དང་། །རྟོགས་པའི་ལྟ་བ་ཉམས་ཀྱི་སྒོམ་པ་དང་། །སྤྱོད་པའི་བདག་ཉིད་གྲུབ་པའི་འབྲས་བུ་<milestone unit="line" n="547.3"/>གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུ་རིས་མེད་ཡོན་ཏན་འགག་མེད་པས། །ཡོན་ཏན་མ་འགགས་རང་བཞིན་མེད་པ་ལས། །ཆོས་ཉིད་མ་མཐོང་<milestone unit="line" n="547.4"/>ཡོན་ཏན་མཐོང་བ་ལས། །མཐོང་བ་དེ་ཡིས་འཁྲུལ་པའི་རྒྱུ་ཉིད་བྱས། །ཡོན་ཏན་མ་འགགས་འོད་དུ་སྣང་བ་དང་། །ཤེས་རབ་མིང་མེད་ཤེས་རབ་དག་ཏུ་རྟོགས། །ཐབས་དང་ཤེས་རབ་དག་ཏུ་མཐོང་བ་ཡིས། །ཡོན་<milestone unit="line" n="547.5"/>ཏན་མཐོང་སྟངས་དེ་གཉིས་འདྲ་བ་ཡིས། །འདྲ་མཐུན་རིགས་མཐུན་འདྲ་བ་འདུས་པ་ལས། །ཕྱི་དང་ནང་གི་སྣང་བར་བྱུང་བ་ཡིན། །ཕྱི་ཡི་སྣང་བ་ལྷ་ཡི་གཞལ་ཡས་ཁང་། །རིག་པའི་སྣང་བ་ལྷ་དང་ལྷ་མོ་ཉིད། །དེ་<milestone unit="line" n="547.6"/>གཉིས་ཐབས་དང་ཤེས་རབ་དག་ཏུ་རྟོགས་པ་ཡིས། །ཐམས་ཅད་རྒྱལ་བའི་དཀྱིལ་འཁོར་ལྷུན་གྱིས་གྲུབ། །རྡོ་རྗེ་ཕུང་པོ་ཡན་ལག་རྒྱལ་བའི་དཀྱིལ་འཁོར་ལྷུན་གྱིས་གྲུབ། །ཏིང་འཛིན་རྣམ་གསུམ་སྒོ་ནས་ཞུགས་པ་<milestone unit="page" n="548"/><milestone unit="line" n="548.1"/>ཡིས། །རྒྱལ་བའི་དཀྱིལ་འཁོར་ཆེན་པོར་སྣང་བ་བྱུང་། །དེ་གཉིས་རང་དང་དབྱེར་མེད་བསྒོམ་པ་ཡིས། །འབྲས་བུ་རིགས་ཀྱི་དཀྱིལ་འཁོར་ལྷུན་གྱིས་གྲུབ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། མ་ཧྭ་ཡོ་ག་<milestone unit="line" n="548.2"/>འཁྲུལ་བའི་ལེའུ་སྟེ་སོ་བདུན་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཨ་ནུ་ཡོ་ག་འཁྲུལ་པའི་རྒྱུ་ཉིད་དང་། །དེ་ཡི་འདྲ་གཞི་འཇུག་པའི་སྒོ་དང་<milestone unit="line" n="548.3"/>ནི། །རྟོགས་པའི་ལྟ་བ་ཉམས་ཀྱི་སྒོམ་པ་དང་། །སྤྱོད་པའི་བདག་ཉིད་གྲུབ་པའི་འབྲས་བུ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུ་རང་བཞིན་སྟོང་<milestone unit="line" n="548.4"/>པར་གནས་པ་དང་། །ཡེ་ཤེས་རང་བཞིན་རིག་པ་མི་གཡོ་བ། །སྟོང་པ་སྣང་བར་རྟོགས་ལ་ཡེ་ཤེས་བཅུད་དུ་རྟོགས། །དེ་གཉིས་སོ་སོར་སྣང་བར་འདོད་པ་ཡིས། །སོ་སོར་བཟུང་བས་འཁྲུལ་པའི་རྒྱུ་ཉིད་<milestone unit="line" n="548.5"/>བྱས། །གཟུང་བ་རང་གིས་སོ་སོར་སྣང་བ་བྱུང་། །གཉིས་སྣང་དེ་ཡིས་འཁྲུལ་པའི་འདྲ་གཞི་བྱས། །འདྲ་མཐུན་རིགས་མཐུན་འདྲ་བ་འདུས་པ་ཡིས། །དབྱིངས་དང་ཡེ་ཤེས་གཉིས་ཀྱི་སྣང་བར་ཤར། །ཡེ་ཤེས་<milestone unit="line" n="548.6"/>དབྱིངས་ལ་འཇུག་པར་མཐོང་བ་ཡིས། །ཐམས་ཅད་དབྱིངས་ནི་སྟོང་པར་སྣང་བ་ལས། །རིག་པའི་ཡེ་ཤེས་དག་གིས་ཞུགས་པས་ན། །གཉིས་མེད་འོད་གསལ་ཟུང་འཇུག་བསྒོམས་པ་ཡིས། །དེ་དང་དབྱེར་མེད་སྤྱོད་<milestone unit="page" n="549"/><milestone unit="line" n="549.1"/>༄༅། །པས་སྤྱོད་པ་ཡིན། །དེ་རྟོགས་ལྷུན་གྱིས་གྲུབ་པའི་འབྲས་བུ་ཡིན། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ཨ་ནུ་ཡོ་ག་འཁྲུལ་སྣང་གི་ལེའུ་སྟེ་སོ་བརྒྱད་པའོ།། །།སྡུད་པའི་གསང་དབང་རྡོ་རྗེ་<milestone unit="line" n="549.2"/>སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། རྫོགས་པ་ཆེན་པོའི་རྫོགས་པ་ཇི་ལྟ་བུ། །ཐམས་ཅད་རྫོགས་པའི་འབྲས་བུ་དེ་ཉིད་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་<milestone unit="line" n="549.3"/>དབང་རྡོ་རྗེ་སེམས་དཔའ་ལ། །གཞི་ཡི་དུས་ན་ཆོས་རྣམས་ཐམས་ཅད་རྫོགས། །ཆོས་སྐུ་རང་བཞིན་སྤྲོས་དང་བྲལ་བས་ཆོས་ཀྱི་སྐུ་ཉིད་རྫོགས། །རིག་པ་གསལ་ལ་མ་འགགས་ལོངས་སྐུ་རྫོགས། །རྩལ་ཉིད་ཅིར་<milestone unit="line" n="549.4"/>ཡང་སྣང་བས་སྤྲུལ་སྐུ་རྫོགས། །སྣང་བ་ཡུལ་དུ་གྲུབ་པ་ཉིད་ལས་སྐུ་གསུམ་རྫོགས། །སྣང་བ་རང་བཞིན་སྟོང་པ་ཆོས་སྐུ་རྫོགས། །སྣང་བ་གསལ་བར་གནས་པས་ལོངས་སྐུ་རྫོགས། །སྣང་བ་དོན་དང་མཐུན་པས་<milestone unit="line" n="549.5"/>སྤྲུལ་སྐུ་རྫོགས། །གཏི་མུག་ཆོས་ཀྱི་སྐུ་རུ་སྣང་བ་དང་། །ཞེ་སྡང་གསལ་བ་ལོངས་སྤྱོད་རྫོགས་པའི་སྐུ་རུ་སྣང་། །འདོད་ཆགས་དག་པ་སྤྲུལ་པའི་སྐུ་ཡིན་པས། །སྐུ་གསུམ་རང་བྱུང་དག་ཏུ་ཤར་བ་ཡིན། །ཐམས་ཅད་<milestone unit="line" n="549.6"/>སྐུ་གསུམ་དག་ཏུ་སྣང་བ་ལས། །དུག་གསུམ་སྤངས་པའི་ཕ་རོལ་ན། །སྐུ་གསུམ་དག་ནི་ཡོད་མ་ཡིན། །ཚོགས་བརྒྱད་ཡུལ་དུ་སྣང་བ་ཡང་། །སྐུ་ལས་མ་གཏོགས་གང་ཡང་མེད། །ཐམས་ཅད་དེ་བཞིན་ཉིད་ཀྱི་སྣང་བ་<milestone unit="page" n="550"/><milestone unit="line" n="550.1"/>དེ། །ཆོས་སྐུ་རིས་མེད་ཆེན་པོ་དེ། །རང་བྱུང་ནམ་མཁའ་དག་ཏུ་ཤར། །མཐའ་དབུས་མེད་པར་ཡངས་པ་སྟེ། །སྐྱེ་འགག་མེད་ཅིང་བྲི་གང་མེད། །ལྟ་བ་རང་བཞིན་མེད་པའི་དོན། །དེ་ནི་ཆོས་སྐུ་ཆེན་པོར་འདོད། །དེ་<milestone unit="line" n="550.2"/>ལས་བྱུང་བའི་སྣང་བ་ནི། །རྣམ་པར་སྣང་མཛད་ལོངས་སྐུར་ཤར། །ཆོས་སྐུ་དེ་ཡི་རྩལ་ཉིད་ལས། །རིག་པ་སྣ་ཚོགས་རྩལ་ཤར་བས། །སྤྲུལ་སྐུ་ཆེན་པོའི་སྣང་བ་ཡིན། །སྤྲུལ་སྐུས་ཡུལ་དུ་སྦྱད་པ་དེས། །ཡུལ་དང་<milestone unit="line" n="550.3"/>ཡུལ་ཅན་ཡིན་པའི་ཕྱིར། །ཡིད་སྨོན་བློ་ཡི་ཆོས་ཡིན་པས། །ཇི་ལྟར་སྤྱད་ཀྱང་འདུས་བྱས་ཡིན། །སེམས་ཉིད་དག་པ་རྟོགས་པས་ན། །ཉིད་ལ་ཉིད་རྟོགས་སངས་མི་རྒྱ། །ཡེ་ཤེས་རིག་སྟོང་ཐིག་ལེ་དེ། །རྒྱུ་རྐྱེན་ཀ་<milestone unit="line" n="550.4"/>ནས་ཡིན་ནམ་བཀའ་ལས་མ་གྲུབ་པས། །རང་བྱུང་ཡེ་ཤེས་རིག་གསལ་ཡིན། །འགག་པ་མེད་པས་ཤར་བས་ན། །རང་གསལ་ལོངས་སྐུ་ཆེན་པོ་ཡིན། །རྟོགས་བསམ་བློ་ལས་འདས་པས་ན། །རང་སྣང་གྲོལ་བའི་མེ་<milestone unit="line" n="550.5"/>ལོང་འདི། །རིག་གསལ་སྤྲུལ་སྐུ་ཤར་བ་ཡིན། །རང་བྱུང་སེམས་ཀྱི་སྐུ་དེ་ནི། །བརྗོད་པའི་མཐའ་དང་བྲལ་བས་ན། །ངོ་བོ་ནམ་མཁའ་ལྟ་བུ་དེ། །རྣམ་པར་དག་པ་ཆེན་པོ་ཉིད། །ལོངས་སྐུ་འཇའ་ཚོན་ལྟ་བུ་ལ། །ངོ་<milestone unit="line" n="550.6"/>བོ་རྣམ་པར་སྣང་མཛད་སྣང་། །གང་ཟག་བློ་ལ་ངེས་མེད་པས། །སྤྲུལ་པའི་སྐུ་ཡང་ངེས་མེད་སྣང་། །སྐུ་ཡི་སྐུ་གསུམ་ཆེན་པོ་དང་། །སེམས་ཀྱི་སྐུ་གསུམ་ཆེན་པོ་ནི། །སྐུ་གསུམའདུ་འབྲལ་མེད་པ་ཡིན། །དབྱེར་<milestone unit="page" n="551"/><milestone unit="line" n="551.1"/>༄༅། །མེད་རྩལ་གྱི་སྣང་ཚུལ་ཡིན། །སྐུ་གསུམ་བཙལ་དུ་མེད་པ་གདོད་ནས་ལྷུན་གྱིས་གྲུབ། །དུག་གསུམ་སྤང་དུ་མེད་པས་ཡེ་ཤེས་གདོད་ནས་དག །ཐམས་ཅད་རང་བྱུང་ངང་ལ་རྫོགས་པ་ཡིན། །འབྲས་བུ་<milestone unit="line" n="551.2"/>རྫོགས་པ་ཆེན་པོའི་རང་བཞིན་ནོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ཨ་ཏི་ཡོ་གའི་ལྟ་བ་བསྟན་པའི་ལེའུ་སྟེ་སོ་དགུ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་ཡིས། །སྟོན་པའི་སྟོན་པ་ཀུན་ཏུ་<milestone unit="line" n="551.3"/>བཟང་པོ་ལ། །ཆོས་སྐུ་ཆེན་པོ་ཀུན་ལ་ཁྱབ་པ་ལ། །འགྲོ་དྲུག་རྣམས་ཀྱིས་ཆོས་ཉིད་མི་སྣང་བར། །སྡུག་བསྔལ་སྣ་ཚོགས་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་<milestone unit="line" n="551.4"/>དཔའ་ལ། །རང་བྱུང་ཆོས་སྐུ་ཆེན་པོ་དེ་ཉིད་ནི། །དབྱེར་མེད་གཅིག་ཡིན་བྲི་གང་མེད་པར་ཆགས། །གཅིག་ལས་མཐོང་སྟངས་ཐ་དད་བྱུང་བས་ན། །ཆོས་སྐུ་རང་བྱུང་འོད་གསལ་ཆེན་པོ་དེས། །འོད་གསལ་མེ་རུ་<milestone unit="line" n="551.5"/>མཐོང་བས་དམྱལ་བའི་སྡུག་བསྔལ་རྒྱུ། །མ་གཡོས་ཆུ་རུ་མཐོང་བས་གྲང་བའི་སྡུག་བསྔལ་རྒྱུ། །སྤྲུལ་པ་གཤིན་རྗེར་མཐོང་བས་སྡུག་བསྔལ་ཆེན་པོའི་རྒྱུ། །དོན་བྱེད་འདྲེན་པ་སླར་ལ་སྲོག་གཅོད་མཐོང་། །གསུང་གི་<milestone unit="line" n="551.6"/>ཆོས་སྟོན་ལོག་པའི་སྒྲ་ཉིད་འབྱུང་། །གཏོགས་སོད་ཆོད་ལ་སོགས་པའི་སྒྲ་རུ་ཐོས། །གདུལ་བྱ་ཕྱག་མཚན་སྐྲུ་གྲི་ལ་སོགས་མཐོང་། །གཅིག་ལས་མེད་ཀྱང་ལོག་པའི་སྣང་བ་ཡིན། །ཆོས་སྐུ་སྤྲོསབྲལ ཆེནཔོ<milestone unit="page" n="552"/><milestone unit="line" n="552.1"/>དང་། །རིག་པའི་ཡེ་ཤེས་དབྱེར་མེད་པས། །དེ་གཉིས་ཆགས་པར་མཐོང་སྟེ་འདོད་ཆགས་དག་ཏུ་མཐོང་། །མཐོང་བའི་བག་ཆགས་ཞེན་ཅིང་ཆགས་པ་ཡིས། །དེ་ཡི་རྒྱུ་མཐུན་ལས་ཀྱི་འབྲས་བུ་ཡིན། །ཕྱི་ཡི་སྣང་བ་<milestone unit="line" n="552.2"/>སྒྲིབ་པས་རྣག་ཁྲག་དག་ཏུ་མཐོང་། །ནང་གི་སྣང་བ་སྒྲིབ་པས་ཟས་ལས་མེ་ཉིད་འབྱུང་། །སྐུ་ཉིད་སྣང་བས་ཁ་འབར་མ་རུ་མཐོང་། །འདོད་ཆགས་དབང་གིས་སྣང་བ་སྡུག་བསྔལ་རྒྱུ། །རིགས་མཐུན་སྤྲུལ་པ་སྡུག་<milestone unit="line" n="552.3"/>བསྔལ་སྣ་ཚོགས་མྱང་། །ཆོས་ཉིད་རིག་པ་གཡོ་བ་མེད་པ་དེས། །མ་འགགས་ཡོན་ཏན་ཅིར་ཡང་སྣང་། །རིག་པ་གཡོ་བ་མེད་པ་དེ་ཉིད་ལས། །རིག་པ་མ་རིག་པ་ཡི་རྒྱུ་དེ་ཉིད། །འགག་པ་མེད་པའི་ཡན་ལག་སྣང་བ་<milestone unit="line" n="552.4"/>ལ། །སྣང་བ་མུན་པར་སྣང་བ་དེས། །བྱོལ་སོང་རྣམས་ཀྱིས་སྣང་བ་མུན་པར་མཐོང་། །ཉི་མ་འབུམ་ལྟར་གསལ་ཡང་མུན་པ་ཉིད་དུ་སྣང་། །གླང་མགོ་ཉིད་ཀྱིས་དོན་བྱས་ཀྱང་། །སྤྲུལ་པ་ཉིད་ལ་བརྟེན་ནས་སྡུག་<milestone unit="line" n="552.5"/>བསྔལ་འབྱུང་། །བྱོལ་སོང་རྣམས་ཀྱི་མཐོང་སྟངས་དེ་བཞིན་ནོ། །ཆོས་སྐུ་མ་འགགས་རྩལ་ཉིད་སྣང་བ་ལས། །རྩལ་རྣམས་སོ་སོའི་སྣང་བ་ཤར་བ་ལས། །གླིང་བཞི་མི་ཡི་ཚོགས་དྲུག་སྣང་བར་མཐོང་། །སྣང་བ་དེ་ལ་<milestone unit="line" n="552.6"/>བརྟེན་ནས་བདེ་དང་སྡུག་བསྔལ་རྒྱུ། །འདུ་བྱེད་དག་གི་སྡུག་བསྔལ་སྣང་བ་ཡིས། །ཡན་ལག་དེ་རྩལ་སྣང་བ་སོ་སོ་ལས། །ལྷ་ཡི་སྣང་བ་རིན་ཆེན་སྣ་ཚོགས་ལ། །འདོད་པའི་བདེ་བ་ཆུ་བཅུད་ལྟ་བུ་ཉིད། །འགྱུར་བའི་<milestone unit="page" n="553"/><milestone unit="line" n="553.1"/>༄༅། །སྡུག་བསྔལ་རང་ཉིད་སྣང་བ་ལས། །མཐོང་སྟངས་སོ་སོ་དག་གི་ཡུལ་ཡིན་པས། །རང་རང་བག་ཆགས་སོ་སོའི་རིས་སུ་གྲུབ། །མེད་ཀྱང་སྣང་བས་འཁྲུལ་པའི་སྣང་བ་ནི། །ལོག་རྟོགས་འཁྲུལ་པས་<milestone unit="line" n="553.2"/>ཆོས་ཉིད་གསལ་བ་མིན། །ཆོས་སྐུའི་རྩལ་ཉིད་སྣང་བ་ལས། །སོ་སོའི་རིགས་ཀྱི་སྣང་བ་བྱུང་བ་ཡིན། །རིག་པ་མི་རིག་རིག་པར་ཤར་བ་ལས། །གང་ཟག་རིགས་རྣམས་སོ་སོར་བྱུང་བ་ཡིན། །དཔེར་ན་གཞི་གཅིག་<milestone unit="line" n="553.3"/>དག་ལས་སྣང་ཚུལ་ཐ་དད་པ། །ཆུ་ཡི་རང་བཞིན་ངོ་བོ་གཅིག་པ་ལས། །དམྱལ་བས་མེ་མར་མེ་ཡི་ཕུང་པོར་མཐོང་། །ཡི་དྭགས་རྣག་ཁྲག་དག་ཏུ་མཐོང་བ་ཡིན། །བྱོལ་སོང་དག་གིས་གནས་སུ་མཐོང་བ་དང་། །མི་<milestone unit="line" n="553.4"/>ཡིས་ཆུར་མཐོང་ལྷ་ཡིས་བདུད་རྩིར་མཐོང་། །གཅིག་ལས་མེད་དེ་ཐ་དད་སྣང་བ་ཡིན། །ཆོས་ཉིད་མ་མཐོང་རྩལ་ཉིད་མཐོང་བ་ཡིན། །བག་ཆགས་དབང་གིས་ཐ་དད་འབྱུང་བའོ། །རིན་པོ་ཆེ་རྒྱས་པ་ཆེན་པོའི་རྒྱུད་<milestone unit="line" n="553.5"/>ལས། རིགས་དྲུག་བག་ཆགས་སྣང་བ་བསྟན་པའི་ལེའུ་སྟེ་བཞི་བཅུ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །སྲིད་པ་བར་དོའི་འཁྲུལ་པའི་མཐོང་<milestone unit="line" n="553.6"/>སྟངས་དང་། །ངོ་བོ་སྣང་ཚུལ་ཇི་ལྟར་སྣང་བ་ལགས། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུ་རང་གི་བྱིན་རླབས་རྩལ་ལྔར་ཤར་བ་ལས། །རིག་པ་རྐྱང་པ་<milestone unit="page" n="554"/><milestone unit="line" n="554.1"/>དེ་ཡི་ཁ་དོག་ལྔ་རུ་མཐོང་། །མཐོང་བ་ཉིད་ཀྱིས་རིག་པ་སད་པ་ལས། །ཁ་དོག་ལྔ་རུ་མཐོང་བས་བྱུང་བ་ཡིན། །བྱུང་བ་རང་གི་འཁྲུལ་པའི་རྒྱུ་ཉིད་བྱས། །འོད་ལ་ཁ་དོག་རྣམ་ལྔར་མཐོང་བ་ཡིན། །འདྲ་མཐུན་རིགས་<milestone unit="line" n="554.2"/>མཐུན་འདྲ་བ་འདུས་པ་ཡིན། །བར་དོ་ཞབྲུལ་པ་དག་གི་འདྲ་གཞི་བྱས། །གསལ་བའི་ཡོན་ཏན་རྣམ་པ་གསུམ་དག་ལས། །གཏིང་གསལ་དག་གི་རིག་པའི་ཡེ་ཤེས་གསལ། །དངས་གསལ་དག་གི་དབྱེར་མེད་གནས་<milestone unit="line" n="554.3"/>པ་ཡིན། །འོད་གསལ་དག་གི་ཕྱི་ཡི་ཡོན་ཏན་འཆར། །ཡོན་ཏན་ལྔར་སྣང་འབྱུང་ང་ལྔ་རུ་འཆར། །འབྱུང་བ་རྣམ་ལྔ་ཁ་དོག་ལྔར་ཤར་བས། །དཀར་དང་དམར་བ་སེར་བའི་ཁ་དོག་དང་། །ནག་དང་ལྗང་བར་སྣང་<milestone unit="line" n="554.4"/>བའི་ཁ་དོག་ལ། །ཡུལ་དུ་སྣང་བས་ཉོན་མོངས་དུག་ལྔར་སྣང་། །ནང་དུ་སྣང་བས་རིག་པ་ཁ་དོག་ལྔ། །དབྱེར་མེད་སྤྱད་པས་འདོད་སྤྱོད་རྣམ་ལྔའོ། །སྲིད་པའི་རླུད་ལྔས་བསྐྱོད་པས་ཡིད་ཀྱི་རྒྱུ་བ་རྒྱུ། །ཕྱི་ཡི་ཡིད་<milestone unit="line" n="554.5"/>གསུམ་ཡུལ་ལ་རྟོག་འཇལ་དཔྱོད། །ནང་གི་ཡིད་གསུམ་བག་ཆགས་དྲན་རྟོག་སྣང་། །གསང་བའི་ཡིད་གསུམ་སེམས་ལ་རྟོག་སེམས་དབྱོད། །སྲིད་པ་བར་དོའི་དུས་ན་ལས་དང་བག་ཆགས་སྣང་། །བག་ཆགས་གང་<milestone unit="line" n="554.6"/>དང་ལྡན་པའི་སྣང་བ་ཤར། །ཆོས་ཉིད་དངོས་སུ་སྣང་ཡང་ཡུལ་དང་ཁ་དོག་གསལ། །ཡེ་ཤེས་མཆོག་ཏུ་གསལ་བས་བག་ཆགས་སྡུག་བསྔལ་བསྐྱེད། །འདུན་པའི་འདོད་ཆགས་འོད་ལ་ཤེས་པ་འཇུག །མཆོག་ཏུ་<milestone unit="page" n="555"/><milestone unit="line" n="555.1"/>༄༅། །གསལ་བས་སྡུག་བསྔལ་བསྐྱེད་པའི་རྒྱུ། །ཆོས་སྐུ་ཡན་ལག་སྡུག་བསྔལ་དག་ཏུ་ཤར། །རིན་པོ་ཆེ་རྒྱས་པ་ཆེན་པོའི་རྒྱུད་ལས། བར་དོ་འཁྲུལ་སྣང་གི་ལེའུ་སྟེ་ཞེ་གཅིག་པའོ།། །།སྡུད་པའི་གསང་<milestone unit="line" n="555.2"/>དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །འོད་གསལ་ལྷ་ཡི་སྣང་བ་དང་། །གཟུགས་མེད་ལྷ་ཡི་སྣང་བ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་<milestone unit="line" n="555.3"/>སེམས་དཔའ་ལ། །ཆོས་སྐུ་འགག་མེད་རིག་གསལ་འོད་དུ་ཤར། །འོད་དུ་སྣང་བའི་ཡན་ལག་རང་ལ་གསལ། །རང་འོད་རང་ཤར་གཉིས་སུ་སྣང་བ་ཡིས། །ནམ་མཁའ་དག་ལ་བརྟེན་པས་བག་ཆགས་དེ་ལྟར་<milestone unit="line" n="555.4"/>སྣང་། །རང་གི་སྣང་བ་འོད་དུ་ཤར་བ་ལས། །གསལ་འགྲིབ་དག་གི་སྣང་བ་སྡུག་བསྔལ་རྒྱུ། །འདོད་པའི་ཡོན་ཏན་བྲལ་ནས་སུ། །ཕུང་པོ་འོད་ལུས་ཆེན་པོ་དེས། །འགྱུར་བའི་སྡུག་བསྔལ་དག་པས་ན། །གཟུགས་<milestone unit="line" n="555.5"/>མེད་ལྷ་ཡི་སྣང་བ་ནི། །ཆོས་རྣམས་ནམ་མཁའ་ལྟ་བུར་མཐོང་། །ཆོས་རྣམས་ཅི་ཡང་མེད་པར་མཐོང་། །ཡོད་པ་ནམ་མཁའ་ལྟ་བུ་ལ། །མེད་པ་ཅི་ཡང་མི་དམིགས་པ། །ཆོས་རྣམས་རྣམ་པར་ཤེས་པར་མཐོང་ མེད་<milestone unit="line" n="555.6"/>བཞིའི་ཕུང་པོ་དག་ཏུ་གྲུབ། །སྣང་བ་གཟུགས་སུ་མི་དམིགས་པའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ལྷ་འཁྲུལ་སྣང་གི་ལེའུ་སྟེ་ཞེ་གཉིས་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་<milestone unit="page" n="556"/><milestone unit="line" n="556.1"/>དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཡིད་ཀྱི་རྒྱུ་བ་རྣམ་པ་དགུར་བྱུང་བས། །ལྟ་བསྒོམ་འབྲས་བུ་གོལ་བ་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་<milestone unit="line" n="556.2"/>ལ། །ཆོས་སྐུ་འགག་མེད་རིག་གསལ་འོད་དུ་ཤར། །འོད་དུ་སྣང་བའི་ཡན་ལག་རང་ལ་གསལ། །ཕྱི་ཡི་རྒྱུ་བ་རྣམ་གསུམ་ཡུལ་ལ་གཞལ། །ནང་གི་རྒྱུ་བ་རྣམ་གསུམ་སེམས་ལ་འཇལ། །གསང་བའི་རྒྱུ་བ་རྣམ་གསུམ་<milestone unit="line" n="556.3"/>ལྟ་སྒོམ་དག་ལ་འཇལ། །ཕྱི་ཡི་ཆོས་སྐུ་ཆེན་པོ་དེས། །མ་བཅོས་སོ་མར་རང་སྣང་བས། །དང་པོ་རང་རིག་ཡེ་ཤེས་དེས། །རིག་མ་སྐྱེས་པ་ཡེ་ཤེས་ཡིན། །རིག་པ་སྐྱེས་པ་ཡིད་ཡིན་ཏེ། །རིག་པ་རིག་པ་སྐྱེས་པ་<milestone unit="line" n="556.4"/>ཡིན། །དང་པོ་ཅི་ཡིན་སྙམ་པ་དང་། །བར་དུ་ཡིན་མིན་སྙམ་པ་དང་། །ཐོག་མར་ཡིན་གདེང་ཤེས་པ་ཡིས སོ་མའི་ཆོས་ཉིད་དེ་ཡིས་བསྒྲིབས། །མ་བཅོས་པ་ཡི་སྙིང་པོ་ལ། །བྱས་པའི་བློ་ཡི་སྣང་བར་བྱུང་། །འདུས་<milestone unit="line" n="556.5"/>བྱས་ཆོས་ཉིད་ཆེན་པོ་ཡིན། །ནང་གི་བྱང་ཆུབ་སེམས་ཉིད་དེ། །གསལ་ལ་མི་རྟོག་འཛིན་མེད་པས། །བྱང་ཆུབ་སེམས་སུ་བཟུང་ནས་ནི། །སེམས་ལ་ཡིན་མིན་རྣམ་གསུམ་འབྱུང་། །གཟུང་བ་རང་གི་སེམས་ཉིད་<milestone unit="line" n="556.6"/>བསྒྲིབས། །གསང་བའི་ཆོས་སྐུ་ཆེན་པོ་དེས། །རངབཞིནརྣམདགའགག་པ་མེད། །མ་བཅོས་པ་ཡི་སྙིང་པོ་ལ། །བལྟར་མེད་བལྷས་ན་ཡིད་ཀྱི་ཡུལ། །བསྒོམ་མེད་བསྒོམས་ན་རྟོག་པ་ཡིན། །གསང་བའི་རྒྱུ་བས་<milestone unit="page" n="557"/><milestone unit="line" n="557.1"/>༄༅། །བསྒྲིབས་པ་ཡིན། །དེ་ལྟར་བསྒྲིབས་ལུགས་རྣམ་གསུམ་ལ། །སྣང་བ་རྣམ་པ་གསུམ་དུ་བྱུང་། ཆོས་སྐུ་རིག་པ་མི་གནས་པས། །སྣང་སྣོད་གཉིས་ཀྱང་ཉིད་ལྟ་བུར་སྣང་བ་བྱུང་། །རིག་པ་དེ་ཉིད་མ་<milestone unit="line" n="557.2"/>གཡོས་པས། །བདེར་གཤེགས་ཡེ་ཤེས་སེམས་སུ་བྱུང་། །རིག་པ་དེ་ཉིད་གཡོས་པ་ཡིས། །འགྲོ་དྲུག་བག་ཆགས་སེམས་སུ་བྱུང་། །ཕྱི་ཡི་སྒྲིབ་པ་རྣམ་གསུམ་དང་། །ནང་གི་སྒྲིབ་པ་རྣམ་གསུམ་དང་། །གསང་བའི་<milestone unit="line" n="557.3"/>སྒྲིབ་པ་རྣམ་གསུམ་གྱིས། །ཆོས་སྐུ་ཡིད་བཞིན་ནོར་བུ་དེ། །ཡོད་པ་མ་མཐོང་སྟོར་བ་ཚོར། །སྟོར་བར་ཚོར་བའི་རང་བཞིན་གྱིས། །དེ་ཚེ་དབུ་མ་ཉིད་དུ་གནས། །ཐར་པའི་ལམ་སྟར་ཉིད་དུ་གནས། །མུན་པས་<milestone unit="line" n="557.4"/>འཐིབས་པ་ཉིད་དུ་གནས། །སྐྱབས་མེད་མགོན་དང་བྲལ་བར་གནས། །འཁོར་བའི་ཆུ་བོས་ཁྱེར་བར་གནས། །ཉམ་ཐག་སྡུག་བསྔལ་དག་གིས་ཟིན། །རང་གསང་ཐབས་ཀྱིས་ཆོད་པའོ། །རིན་པོ་ཆེ་རྒྱས་པ་ཆེན་<milestone unit="line" n="557.5"/>པོའི་རྒྱུད་ལས། ཆོས་སྐུ་རང་སྒྲིབ་ཀྱི་ལེའུ་སྟེ་ཞེ་གསུམ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །རང་བྱུང་ཡེ་ཤེས་ཆེན་པོ་ལ། །ཆོས་ཀྱི་ཕུང་པོ་བརྒྱད་<milestone unit="line" n="557.6"/>ཁྲི་དང་། །བཞི་སྟོང་བྱུང་བ་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུ་ལས་བྱུང་ཡེ་ཤེས་རིག་པ་དེ། །རིག་པ་གདངས་གསལ་དེ་ཡི་བྱིན་རླབས་<milestone unit="page" n="558"/><milestone unit="line" n="558.1"/>ལས། །ཆོས་སྐུ་ལོངས་སྐུ་སྤྲུལ་པའི་སྐུར་བྱུང་སྟེ། །ཆོས་སྐུ་ཉིད་ལས་ངེས་པའི་དོན་བྱུང་ངོ་། །ལོངས་སྐུ་དག་ལས་དྲང་བའི་དོན་བྱུང་ངོ་། །སྤྲུལ་སྐུ་དག་ལས་བཀྲི་བའི་དོན་བྱུང་ངོ་། །རང་བྱུང་ཆོས་སྐུ་ཆེན་པོ་<milestone unit="line" n="558.2"/>ལས། །རང་བྱུང་ཡེ་ཤེས་རིག་སྐྱེས་པས། །རིག་པའི་བྱིན་རླབས་ཆེན་པོ་ལས། །བདེར་གཤེགས་སྐུ་གསུམ་ངོ་བོར་བྱུང་། །དེ་ཡི་ཐུགས་རྗེའི་ཤུགས་སྐྱེས་པས། །ཆོས་སྐུ་སྒོ་མོ་མང་པོར་གསུངས། །ཉོན་མོངས་བརྒྱད་<milestone unit="line" n="558.3"/>ཁྲི་བཞི་སྟོང་ལ། །དེ་ཡི་གདུལ་བྱ་བརྒྱད་ཁྲི་དང་། །བཞི་སྟོང་མང་པོར་བྱུང་བ་ཡིན། །སྣང་ཚུལ་གསུང་རབ་ཡན་ལག་བཅུ་གཉིས་བྱུང་། །བཀྲི་དང་དྲང་དང་ངེས་པའི་དོན། །རྣམ་པ་གསུམ་དུ་འདུས་པ་ཡིན། །རིམ་<milestone unit="line" n="558.4"/>པར་བསྟན་པ་ཀུན་ཏུ་རོལ། །རྫོགས་ཆེན་ངེས་པ་གཅིག་ཏུ་བསྟན། །དོན་ལ་གཅིག་ལས་མེད་པ་ལས། །ཐ་དད་དུ་མར་བྱུང་བ་དེ། །རང་བྱུང་ཆོས་སྐུའི་བྱིན་རླབས་སོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། བསྟན་<milestone unit="line" n="558.5"/>པ་ཇི་ལྟར་བྱུང་བའི་ལེའུ་སྟེ་ཞེ་བཞི་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ལུས་གང་འཁྲུལ་པ་རིམ་གྱིས་བཟློག་པས་ན། །སེམས་དེའི་གནས་<milestone unit="line" n="558.6"/>ལུགས་ཇི་ལྟར་གནས་པ་ལ། །སེམས་དེ་གཞག་པའི་ཐབས་དང་སེམས་དེ་བཅོས་པའི་ཐབས། །སེམས་དེ་ཟིན་པའི་རྟགས་དང་སེམས་དེའི་སྒྲིབ་པ་དག་པ་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་<milestone unit="page" n="559"/><milestone unit="line" n="559.1"/>༄༅། །པའི་གསང་དབང་རྡོ་རྗེ་སེམས་དཔའ་ལ། །སེམས་ཉིད་མི་རྟོག་སྟོང་པར་གནས་པ་ལ། །སེམས་ཉིད་ཆོས་སྐུ་སྟོང་པར་གནས་པ་དང་། །སེམས་ཉིད་ཡེ་ཤེས་རིག་པ་སྟོང་པ་དེ། ཡངསེམསཀྱངསཡེཤེསསྟོང<milestone unit="line" n="559.2"/>པརངརགཔདེ། །ཡིད་ཀྱི་སྐད་ཅིག་དང་པོར་བྱུང་བས་ན། །རིག་པ་དེ་དང་སྟོང་པ་གཉིས་མེད་པས། །སྟོང་པ་དེ་ཡི་ངང་ལ་གཞག་པར་བྱའོ། །སེམས་ཀྱིས་ཡེ་ཤེས་དག་པ་སེམས་འཛིན་ན། །རང་རིག་རང་མིང་མེད་པ་<milestone unit="line" n="559.3"/>ལ། །སྐད་ཅིག་རིག་པར་རང་གསལ་དེ། །སྐད་ཅིག་གཉིས་པར་མི་གཏང་བར། །སེང་ངེ་ཡེ་རེ་གཟུང་བར་བྱའོ། །སེམས་ཀྱིས་སེམས་ལ་སེམས་འཛིན་ནི། །སྐད་ཅིག་དང་པོའི་རིག་པ་སྟེང་བྱུང་དེ། །ཡུལ་ལ་ཤེས་པ་<milestone unit="line" n="559.4"/>ཧད་ཀྱིས་སྣང་བ་དེ། །རིག་པ་འཛིན་པ་མེད་པ་དེས། །ཡུལ་ལ་འཛིན་པ་མེད་པར་གཞག །རྒོད་ན་ཤེས་པ་བསྒྲིམས་ལ་གཞག །བྱིང་ན་ཤེས་པ་གློད་ལ་གཞག །སྣང་ན་རང་བཞིན་མེད་པར་གཞག །སྟོང་ན་འཛིན་པ་<milestone unit="line" n="559.5"/>མེད་པར་གཞག །སེམས་དེ་ཟིན་པའི་རྟགས་དེ་ནི། །སྒོ་ལྔ་ཡུལ་ལ་མི་སྤྱོད་ཅིང་། །རྟོག་མེད་ཧད་དེ་གནས་པས་ན། །སེམས་ཀྱིས་སེམས་ནི་ཟིན་པ་ཡིན། །དེ་ཡིས་སྒྲིབ་པ་དག་པའི་རྟགས། །སྣང་བ་མིང་དང་བྲལ་<milestone unit="line" n="559.6"/>བའི་སྣང་བ་ཡིས། །བག་ཆགས་སྒྲིབ་པ་དག་པ་ཡིས། །ཡུལ་ལ་ཉོན་མོངས་མི་སྐྱེ་བས། །ཉོན་མོངས་སྒྲིབ་པ་དག་པ་ཡིན། །སེམས་ཀྱིས་ཆོས་སྐུ་སྤྱོད་པ་ལ། །སེམས་ཀྱི་ཡེ་ཤེས་འཛིན་མེད་པས། ཁོགོས་བྱའི་སྒྲིབ་པ་<milestone unit="page" n="560"/><milestone unit="line" n="560.1"/>དག་པ་ཡིན། །དེ་ལ་མཉམ་གཞག་རྗེས་ཐོབ་གཉིས། །གཉིས་སུ་མེད་པས་དབྱེར་མེད་པས། །མཉམ་ན་སེམས་ཀྱི་འབྲས་བུ་ཡིན། །དེ་ཡི་བརྟན་པ་ཐོབ་པ་ན། །ལུས་ཀྱི་ཞབྲུལ་པ་བཟློག་པའོ། །རིན་པོ་ཆེ་རྒྱས་པ་<milestone unit="line" n="560.2"/>ཆེན་པོའི་རྒྱུད་ལས། སེམས་སེམས་ལ་བཟུང་བའི་ལེའུ་སྟེ་ཞེ་ལྔ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །དབང་པོ་འབྲིང་པོའི་འཁྲུལ་པ་བཟློག་བྱས་<milestone unit="line" n="560.3"/>པ། །ཕྱི་ཡི་ཡེ་ཤེས་དག་ལ་སེམས་གཞག་དང་། །ནང་གི་ཡེ་ཤེས་དག་ལ་གཞག་པ་དང་། །གསང་བའི་ཡེ་ཤེས་དག་ལ་གཞག་པ་དང་། །དེ་ཡི་ཟིན་རྟགས་སྒྲིབ་པ་དག་པ་གང་། །སྟོན་པའི་སྟོན་པ་ཀུན་ཏུ་བཟང་པོ་<milestone unit="line" n="560.4"/>དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །དེ་ཉིད་རིམ་གྱིས་བལྟ་སོ་མ་བཅོས་སྣང་བ་འདི་ཉིད་ལ། །སྒོ་ལྔ་སོ་མ་བཅོས་པས་འཛིན་པར་མེད་པར་གཞག་པར་བྱའོ། །དེ་ཚེ་ཉིད་ན་འབྲས་བུ་ཆོས་སྐུ་<milestone unit="line" n="560.5"/>འཐོབ། །ཆོས་སྐུ་ནམ་མཁའི་སྙིང་པོ་ལ། །ཚོགས་དྲུག་རིམ་ལྟར་རིམ་གྱིས་བླུག །ཚོགས་དྲུག་རིམ་གྱིས་སངས་རྒྱས་པས། །སངས་རྒྱས་པ་ཡི་སངས་རྒྱས་ཡིན། །ཆོས་སྐུ་ནམ་མཁའི་སྙིང་པོ་དེ། །ནམ་མཁའི་མིང་དང་<milestone unit="line" n="560.6"/>བྲལ་བ་ཉིད། །བསམ་མེད་བསམ་གྱིས་མི་ཁྱབ་པས། །བསམ་གྱིས་མི་ཁྱབ་བསམ་མེད་པའོ། །རང་བྱུང་ཆོས་སྐུའི་སྙིང་པོ་ལ། །བལྷ་ཞིང་ཤིན་ཏུ་བརྟན་པ་ནི། །རང་བྱུང་ཆོས་སྐུའི་སྙིང་པོ་དེ། །རང་བྱུང་ཡེ་ཤེས་ཡན་<milestone unit="page" n="561"/><milestone unit="line" n="561.1"/>༄༅། །ལག་ཆོས་ཀྱི་སྐུ། །སྣ་ཚོགས་གྲངས་མེད་སྣང་བའི་སྐུ། །སྣང་བ་མ་བཅོས་པ་དག་ལ། །ཤེས་པ་མ་བཅོས་པ་དག་གཞག །མ་བཅོས་པ་ནི་བཅོས་པའི་མཆོག །བྱུང་བའི་སྐུ་གསུམ་ཆེན་པོ་ལ། །བྱུང་བའི་<milestone unit="line" n="561.2"/>ཡེ་ཤེས་རྣམ་གསུམ་གཞག །འབྱུང་བ་དག་གི་སྐུ་གསུམ་ལ། །འབྱུང་བ་དག་གི་ཡེ་ཤེས་གཞག །བྱུང་ནས་གནས་པའི་སྐུ་གསུམ་ལ། །བྱུང་ནས་གནས་པའི་ཡེ་ཤེས་གཞག །ནམ་མཁར་མིང་མ་བཏགས་པ་<milestone unit="line" n="561.3"/>ཡིས། །ནམ་མཁའི་སྙིང་པོ་བལྟས་བྱས་ན། །དེ་ཚེ་སངས་རྒྱས་ཉིད་དུ་འགྱུར། །སྔོན་མ་མཐོང་བའི་ཆོས་སྐུ་མཐོང་། །བལྟར་མེད་བལྟས་ན་ལྟ་བའི་མཆོག །བསྒོམ་མེད་བསྒོམས་ན་སྒོམ་པའི་མཆོག །དེ་ཡི་སྒྲིབ་པ་<milestone unit="line" n="561.4"/>རྣམ་གསུམ་ནི། །ཕྱི་ནང་གསང་བའི་ཡིད་མེད་པས། །སྒྲིབ་པ་རང་བྱུང་དག་པ་ཡིན། །གནས་ལུགས་དེ་ལྟར་གནས་པ་ལ། །ཡིན་ལུགས་དེ་ལྟར་ཡིན་ཞེ་ན། །བསྒྲིབ་མེད་ཡེ་ནས་དག་པ་ཡིན། །རིན་པོ་ཆེ་རྒྱས་པ་ཆེན་<milestone unit="line" n="561.5"/>པོའི་རྒྱུད་ལས། སྐུ་དང་ཡེ་ཤེས་ལ་སེམས་གཞག་པའི་ཐབས་ཀྱི་ལེའུ་སྟེ་ཞེ་དྲུག་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །བར་དོ་རྣམ་པ་གསུམ་དག་<milestone unit="line" n="561.6"/>ཏུ། །ལུས་གསུམ་གང་དང་ལྡན་པ་ཡིན། །སྤྱན་གསུམ་ཇི་ལྟར་གསལ་བ་ཡིན། །སྐུ་གསུམ་ཇི་ལྟར་ལྡན་པ་ཡིན། །ཡེ་ཤེས་ཇི་ལྷར་སྐྱེས་པ་ཡིན། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་<milestone unit="page" n="562"/><milestone unit="line" n="562.1"/>སེམས་དཔའ་ལ། །རང་བཞིན་བར་དོའི་དུས་དག་ཏུ། །ཟག་དང་བཅས་པའི་ལུས་ཉིད་དེ། །ཕུང་པོ་ཐོགས་དང་བཅས་པ་ལ། ཁྲ་ཁྲག་བཅས་པའི་ལུས་ཉིད་ལ། །ཕུང་པོ་ཁམས་དང་སྐྱེ་མཆེད་ལ། །སེམས་ལས་<milestone unit="line" n="562.2"/>སེམས་བྱུང་བརྟེན་པའི་ལུས། །སེམས་ཀྱི་ཆོས་སྐུ་སྟོང་པ་དང་། །སེམས་ཀྱི་ཡེ་ཤེས་རྟོག་པ་མེད། །མིག་ལ་བརྟེན་ནས་གསལ་བས་ན། །ཉིན་མོ་ནམ་མཁའ་སྟོང་ལ་བལྟ། །ནུབ་མོ་ཀུན་གཞི་ངང་ལ་བལྟ། །ཉིན་མོ་<milestone unit="line" n="562.3"/>སེམས་ཀྱི་ཡེ་ཤེས་རྟོག་མེད་བྱུང་། །ནུབ་མོ་སེམས་ཀྱི་ཡེ་ཤེས་སྟོང་པ་བྱུང་། །ཉིན་མོ་ཆུ་བུར་མིག་ལ་བརྟེན། །ནུབ་མོ་ཡིད་ཀྱི་མིག་ལ་བརྟེན། །དེ་ལ་གནས་ཤིང་གོམས་བྱས་ནས། །སེམས་ཀྱིས་སྐུ་དང་ཡེ་<milestone unit="line" n="562.4"/>ཤེས་ཐོབ། །རྨི་ལམ་བར་དོའི་ལུས་དེ་ནི། །ཟག་པ་མེད་པའི་ལུས་ཡིན་ཏེ། །ཚུལ་ཁྲིམས་ཆེན་པོའི་ཕུང་པོ་དང་། །ཏིང་ངེ་འཛིན་གྱི་ཕུང་པོ་དང་། ཁྲེས་རབ་ཀྱིས་ནི་ཕུང་པོ་དང་། །རྣམ་པར་གྲོལ་བའི་ཕུང་པོ་<milestone unit="line" n="562.5"/>དང་། །རྣམ་གྲོལ་ཡེ་ཤེས་གཟིགས་པའི་ཕུང་པོ་དང་། །དེ་ལྟ་བུ་ཡི་ཕུང་པོ་ལ། །རྟེན་མེད་སྤྱན་དང་ལྡན་པ་ཡིས། །ལྟ་ཡི་སྤྱན་དང་ལྡན་གསལ་བས། །མཐོང་མེད་སངས་རྒྱས་ཆོས་སྐུ་མཐོང་། །རང་བྱུང་ཡེ་ཤེས་བདེ་<milestone unit="line" n="562.6"/>གསལ་སྐྱེས། །ཉིན་མཚན་མེད་པའི་སྣང་བ་ལས། །དབྱེར་མེད་སྐུ་དང་ཡེ་ཤེས་ཐོབ། །སྲིད་པ་བར་དོའི་ལུས་དེ་ནི། །ཡེ་ཤེས་ལུས་ཅནདེབཞིནགཤེགས། །ཡེ་ཤེས་ལྔ་ཡི་ཕུང་པོ་ལ། །རིགསལྔདེབཞིནགཤེགས<milestone unit="page" n="563"/><milestone unit="line" n="563.1"/>༄༅། །པར་སྣང་། །ཕྱི་དང་ནང་གི་སྒྲིབ་མེད་པར། །ཡེ་ཤེས་སྤྱན་དང་ལྡན་པ་འབྱུང་། །དེ་ལྟའི་སྤྱན་དང་ལྡན་པ་དེས། །དབྱེར་མེད་སངས་རྒྱས་ཆོས་སྐུ་མཐོང་། །རང་བྱུང་ཡེ་ཤེས་སྙིང་པོ་བསྐྱེད། །དབྱེར་མེད་<milestone unit="line" n="563.2"/>ལྷུན་གྲུབ་གོལ་མེད་པས། །གང་ལྟརབྱས་ཀྱང་སངས་རྒྱས་སྐུ། །ཡིད་བཞིན་ནོར་བུ་ལྟ་བུ་ཉིད། དགག་བསྒྲུབ་གང་ཡང་མེད་པར་གནས། །སྣང་བ་དེ་ལྟར་རང་ཤར་བས། །འཁོར་བ་ཉིད་ཀྱང་འབྲས་བུའོ། །རིན་པོ་<milestone unit="line" n="563.3"/>ཆེ་རྒྱས་པ་ཆེན་པོའི་རྒྱུད་ལས། བར་དོ་རྣམ་གསུམ་ལས་ཡེ་ཤེས་རིམ་གྱིས་གསལ་བའི་ལེའུ་སྟེ་ཞེ་བདུན་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་<milestone unit="line" n="563.4"/>ལ། །སངས་རྒྱས་ལོངས་སྐུ་ཆེན་པོ་ལ། །སེམས་གཞག་དེ་ཉིད་བརྟན་པ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །སྐུ་ཡི་ལོངས་སྐུ་དག་ལ་སེམས་དེ་གཞག་པ་<milestone unit="line" n="563.5"/>ནི། །སྣ་ཚོགས་ཅིར་ཡང་སྣང་སྐུའི་ལོངས་སྐུ་ལ། །ཚོགས་དྲུག་འཛིན་པ་མེད་པར་བསྲེ་བར་བྱ། །ཕྱི་དང་ནང་གི་ལོངས་སྐུ་བསྲེས་ནས་ནི། །ཁ་དོག་རྣམ་ལྔ་ཡེ་ཤེས་རྣམ་ལྔར་བསྲེ། །སྒོ་ལྔ་འཛིན་པ་མེད་པ་རང་སོར་<milestone unit="line" n="563.6"/>གནས། །སྒོ་ལྔ་ཡུལ་ལྔ་ཤེས་པ་རྣམ་ལྔ་ཡིས། །གཟུང་འཛིན་མེད་པར་ཤེས་པ་རང་སོར་གཞག །གསལ་བའི་ལོངས་སྐུ་གཉིས་མེད་བསྲེས་པ་ན། །སྐུ་ཡི་ལོངས་སྐུ་ཆེན་པོ་ཐོབ་པ་ཡིན། །ལོངས་སྐུ་ལོངས་སྐུ་དག་ལ་<milestone unit="page" n="564"/><milestone unit="line" n="564.1"/>གཞག་པ་ནི། །རིག་པའི་ངོ་བོ་གསལ་ལ་མ་འདྲེས་པས། །ཆོས་སྐུ་གསལ་ལ་མ་འདྲེས་དག་ལ་གཞག །སྣང་ལ་རང་བཞིན་མེད་པ་དང་། །གསལ་ལ་རང་བཞིན་མེད་པ་གཉིས། །དབྱེར་མེད་གཅིག་ཏུ་གཞག་པས་<milestone unit="line" n="564.2"/>ན། །དེ་ཡི་བརྟན་པ་ཐོབ་པ་དང་། །རྨི་ལམ་དུས་སུ་དེ་ཉིད་སྣང་། །བར་དོའི་དུས་སུ་དངོས་སུ་སྣང་། །རིགས་ལྔ་སོ་སོའི་སྣང་བ་ལས། །ཞིང་ཁམས་ཡོངས་སུ་དག་པར་སྣང་། །འཁྲུལ་པའི་ལུས་ལ་བརྟེན་ནས་ནི། །མ་<milestone unit="line" n="564.3"/>འཁྲུལ་པ་ཡི་སྐུ་ཉིད་བྱུང་། །འཁྲུལ་པའི་སྐུ་ལ་བརྟེན་ནས་ནི། །མ་འཁྲུལ་པ་ཡི་ཡེ་ཤེས་འབྱུང་། །འཁྲུལ་པའི་སྣང་བ་ལ་བརྟེན་ནས། །མ་འཁྲུལ་པ་ཡི་སྣང་བ་འབྱུང་། །སྐུ་རུ་ཡིན་པས་སྐུ་ཉིད་འབྱུང་། །གཞན་ལས་<milestone unit="line" n="564.4"/>བྱུང་བ་མ་ཡིན་ནོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ལོངས་སྐུ་ལ་སེམས་བཞག་པའི་ལེའུ་སྟེ་ཞེ་བརྒྱད་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་<milestone unit="line" n="564.5"/>ལ ཐམས་ཅད་ཆོས་སྐུ་ཡིན་པ་ལས། །ས་ལམ་བགྲོད་དུ་མེད་པ་ལ། །བགྲོད་པར་མཐོང་བ་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་སྐུ་ཉིད་ལ་ས་<milestone unit="line" n="564.6"/>དང་ལམ། །ལོག་པར་རྟོག་པའི་སྣང་བ་སྟེ། །ཆོས་ཀྱི་སྐུ་དང་ཡེ་ཤེས་གཉིས། །འོག་མའི་ལམ་ཉིད་འབྱོངས་པ་དང་། །གོང་མའི་ས་ཉིད་ཐོབ་པ་ན། །སྐུ་དང་ཡེ་ཤེས་ཐོབ་པ་མིན། །རང་གི་སྐུ་དང་ཡེ་ཤེས་<milestone unit="page" n="565"/><milestone unit="line" n="565.1"/>༄༅། །གཉིས། །ཐོག་མ་མེད་ནས་རང་ལ་བྱུང་། །རང་ཉིད་སྤངས་པའི་ཕ་རོལ་ན། །སྐུ་དང་ཡེ་ཤེས་ཡོད་པ་མིན། །སངས་རྒྱས་རྣམས་ཀྱི་ཡེ་ཤེས་དེ། །རང་ལ་གནས་ཏེ་གཞན་ན་མེད། །དམྱལ་བའི་གནས་<milestone unit="line" n="565.2"/>དེར་གནས་གྱུར་ཀྱང་། །སྐྲུ་གྲི་ལ་སོགས་སྡུག་བསྔལ་རྣམས། །ཡེ་ཤེས་ཉིད་དུ་སྣང་བ་ལས། །སྡུག་བསྔལ་འབྱུང་བ་ག་ལ་སྲིད། །སེམས་ཅན་དམྱལ་བའི་སྡུག་བསྔལ་དེ། །སངས་རྒྱས་གནས་སུ་གནས་ན་<milestone unit="line" n="565.3"/>ཡང་། །སངས་རྒྱས་རྣམས་ཀྱི་ཡེ་ཤེས་དེ། །སྡུག་བསྔལ་ཉིད་དུ་སྣང་བ་ལས། །ཡེ་ཤེས་སྣང་བ་ག་ལ་སྲིད། །རང་ལ་གནས་པའི་ཡེ་ཤེས་དེ། །རང་ཉིད་རང་ལ་མ་ཤར་ན། །གོང་མའི་ས་ཡི་ཡོན་ཏན་དེ། །རྣམ་གྲངས་<milestone unit="line" n="565.4"/>ཡིན་ཏེ་དོན་མ་ཡིན། །རང་བྱུང་ཡེ་ཤེས་མ་ཤར་ན། །ས་དང་ལམ་ལ་སྤྱད་དུ་མེད། །ཐོབ་བྱ་ཐོབ་རྒྱུ་མེད་པ་ན། །ས་དང་ལམ་ཞེས་བྱ་བ་མེད། །ཕྱི་ནང་ཆོས་སྐུར་མ་ཤར་ན། །སྒྲིབ་དང་བསྒྲིབས་པ་འགོག་པའི་<milestone unit="line" n="565.5"/>ལམ། །ཡང་དག་ཉིད་དུ་མ་གྲུབ་པས། །གང་ལྟར་བྱས་ཀྱང་འདུས་བྱས་ཆོས། །ཆོས་ཀྱི་སྐུ་ཉིད་མ་རྟོགས་ཤིང་། །རིག་པའི་ཡེ་ཤེས་མ་ཤར་ན། །མི་རྟོག་པ་ཉིད་བྱུང་གྱུར་ཀྱང་། །སྙོམས་པར་འཇུག་པ་རྣམ་གཉིས་<milestone unit="line" n="565.6"/>བཞིན། །དགའབདེའི་ཡེ་ཤེས་སྐྱེས་གྱུར་ཀྱང་། །བསམ་གཏན་གཉིས་པའིལྷབཞིནནོ། །ཆོསརྣམས་ནམ་མཁར་ཤེས་གྱུར་ཀྱང་། །རིག་པ་ཡུལ་ལ་སྤྱོད་པ་ན། །ནམ་མཁའ་མཐའ་ཡས་སྐྱེ་མཆེདབཞིན། །སྣངབ<milestone unit="page" n="566"/><milestone unit="line" n="566.1"/>བཀག་ནས་སྟོང་བཟུང་ན། །ཅི་ཡང་མེད་པའི་སྐྱེ་མཆེད་བཞིན། །ཐམས་ཅད་རྣམ་པར་ཤེས་བཟུང་ན །རྣམ་ཤེས་མཐའ་ཡས་སྐྱེ་མཆེད་བཞིན། །སྣང་བ་ངེས་པར་བཟུང་བ་ན། །སོ་སོའི་སྐྱེ་བོའི་ལྟ་བ་<milestone unit="line" n="566.2"/>བཞིན། །དབྱིངས་ཀྱི་རང་བཞིན་ཤེས་པ་ན། །སྣང་བ་སྤང་དུ་མེད་པ་ལ། །སྟོང་པ་དེ་ཉིད་བསྒྲུབ་ཏུ་མེད། །དབྱིངས་ཀྱི་སྣང་བ་ཅིར་ཡང་འཆར། །ཡེ་ཤེས་སྣང་བ་ཅིར་ཡང་གསལ། །དབྱེར་མེད་སྣང་བ་ཅིར་ཡང་<milestone unit="line" n="566.3"/>རོལ། །མ་བཀག་མ་བསྒྲུབས་བདེ་བའི་ངང་ མ་བཅོས་སྙིང་པོ་དེ་ཉིད་དོན། །མ་བསྒྲུབས་མཐའ་རྣམས་ཀུན་ལས་འདས། །མ་བཀག་གོལ་བའི་ས་ལམ་མེད། །འབྲས་བུ་རེ་དོགས་མེད་པ་ཡིས། །འབྱེད་པ་མེད་པ་<milestone unit="line" n="566.4"/>ཀུན་ཏུ་བཟང་། །རྡོ་རྗེ་ཐེག་པ་ཆེན་པོ་འདི། །ཕྱི་དང་ནང་དུ་སྣང་བ་ཡང་། །ཐབས་དང་ཤེས་རབ་འབྲེལ་པའི་བརྡའ། །ཐམས་ཅད་མཁྱེན་པའི་ཡེ་ཤེས་སྐུ། །འདི་ལས་མ་རྟོགས་གང་ཡང་མེད། །རྣམ་པ་ཐམས་ཅད་<milestone unit="line" n="566.5"/>མཁྱེན་པ་ཡང་། །མ་བཅོས་པ་ལས་བྱུང་བ་སྟེ། །བཅོས་ན་ཐམས་ཅད་མཁྱེན་པ་མེད། །སྣང་བ་མ་བཅོས་ཆོས་ཉིད་ལ། །རིག་པ་མ་བཅོས་ཡེ་ཤེས་ཉིད། །དབྱེར་མེད་ཤེས་ན་ཡེ་ཤེས་ཐམས་ཅད་མཁྱེན། །ས་ལམ་<milestone unit="line" n="566.6"/>སྦྱང་ན་གོལ་བའི་ལམ། །རྡོ་རྗེ་སེམས་དཔའ་ཞེས་བྱ་ནི། །རངབཞིནམབཅོསཔལས་བྱུང་། །ས་དང་ལམ་དུ་འཛིན་པ་ཀུན། །ལོག་པར་རྟོག་པའི་སྤྱོད་ཡུལ་ལོ། །རིན་པོ་ཆེརྒྱསཔཆེནཔོའིརྒྱུདལས། སྐུ་དང་ཡེ་<milestone unit="page" n="567"/><milestone unit="line" n="567.1"/>༄༅། །ཤེས་ལ་ས་ལམ་བགྲོད་དུ་མེད་པའི་ལེའུ་སྟེ་ཞེ་དགུ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །དུས་གསུམ་སངས་རྒྱས་ཐམས་ཅད་<milestone unit="line" n="567.2"/>ཀྱི། །སྐུ་དང་ཡེ་ཤེས་རང་ལ་གནས་པ་ལས། །ཕྱི་ནང་དབང་དེ་བསྐུར་བ་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །དུས་གསུམ་འདུ་འབྲལ་མེད་པའི་<milestone unit="line" n="567.3"/>རྟགས། །སྐུ་དང་ཡེ་ཤེས་རང་ལས་བྱུང་། །དེ་ཉིད་མཚོན་པར་བྱེད་པའི་རྟགས། །བརྡའ་ལ་བརྟེན་ནས་དོན་ཉིད་མཚོན། །སྣང་བ་ཐམས་ཅད་དབང་གི་བརྡ། །ཕྱི་ཡི་བརྡ་ལ་བརྟེན་ནས་ནི། །རྣམ་པར་མི་རྟོག་ཡེ་ཤེས་<milestone unit="line" n="567.4"/>སྐྱེས། །ནང་གི་རིག་པ་ལ་བརྟེན་ནས། །ཕྱི་ཡི་སྣང་བ་ཆོས་ཉིད་འཆར། །དབྱེར་མེད་རྟོགས་པ་དབང་མཆོག་ཐོབ། །རང་བྱུང་ཆོས་སྐུ་རྟོགས་ཙམ་ན། །རང་ཉིད་རང་ལ་སྐུ་ལྔ་འབྱུང་། །ཡེ་ཤེས་ལྔ་ཡི་སྣང་བར་<milestone unit="line" n="567.5"/>ཤར། །དབང་ཞེས་བྱ་བ་རང་བཞིན་ནོ། །ཐབས་ལ་བརྟེན་ནས་དོན་མཚོན་པས། །རང་གི་ཡེ་ཤེས་དབང་དུ་གྱུར། །སྐུ་ཡི་རྟོགས་ལུགས་བསམ་མི་ཁྱབ། །ཡེ་ཤེས་སྐྱེ་ལུགས་བསམ་མི་ཁྱབ། །བསམ་གྱིས་མི་ཁྱབ་<milestone unit="line" n="567.6"/>བརྗོད་དུ་མེད། །སྣང་བ་ལ་བརྟེན་ཆོས་ཉིད་སྐྱེ་བ་དང་། །རིག་པ་ལ་བརྟེན་ཡེ་ཤེས་སྐྱེས་པས་ན། །ཡེ་ཤེས་གང་ལྟར་བྱུང་ཡང་དབང་ཡིན་ནོ། །ཐབས་དང་ཐབས་ལས་བྱུང་བའི་དབངམཆོགདེས། །ཐབས་ནི་བསམ་<milestone unit="page" n="568"/><milestone unit="line" n="568.1"/>གྱིས་མི་ཁྱབ་པས། །ཡེ་ཤེས་བསམ་གྱིས་མི་ཁྱབ་སྐྱེ། །འགག་མེད་ཆོས་སྐུར་གང་ལྟར་བལྟས་པ་ཤར། །དེ་དང་ལྡན་པ་ཐམས་ཅད་དབང་ཡིན་ནོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། །དབང་ངེས་པ་བསྟན་པའི་<milestone unit="line" n="568.2"/>ལེའུ་སྟེ་ལྔ་བཅུ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཆོས་སྐུ་སྐྱེ་བ་མེད་པའི་རང་བཞིན་ལ། །ཕ་རོལ་ཕྱིན་དྲུག་རྫོགས་པ་ཇི་ལྟ་བུ། །སྟོན་པའི་<milestone unit="line" n="568.3"/>སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་ཉིད་རྣམ་པར་དག་པའི་རང་བཞིན་ལ། །ཐམས་ཅད་དེ་ལ་གནས་ཤིང་དེ་ལ་སྤྱོད་པ་དེ། །དབྱེར་མེད་མཉམ་པར་གནས་པས་སྦྱིན་<milestone unit="line" n="568.4"/>པའོ། །རང་བཞིན་མེད་པར་ཤེས་པས་ཕ་རོལ་ཕྱིན་པ་ཡིན། །ཆོས་སྐུ་རང་བཞིན་གོས་པ་མེད་པ་ལ། །ངོ་བོ་རང་བཞིན་དག་པའི་ཚུལ་ཁྲིམས་ཏེ། །གང་གིས་གོས་པ་མེད་པ་ཚུལ་ཁྲིམས་ཕ་རོལ་ཕྱིན། །ཆོས་ཉིད་རང་<milestone unit="line" n="568.5"/>བཞིན་གདོད་ནས་ཞི་བ་ལས། །རང་བཞིན་ཁོང་ཁྲོ་མེད་པ་བཟོད་པ་སྟེ། །དབྱེར་མེད་གཉིས་སུ་མེད་པ་ཕ་རོལ་ཕྱིན་པའོ། །སྐྱེ་མེད་གདོད་ནས་རང་བཞིན་ཀུན་ལ་ཁྱབ། །དོན་ཐོབ་ལེ་ལོ་མེད་པ་བརྩོན་པ་སྟེ། །ཀུན་<milestone unit="line" n="568.6"/>ཁྱབ་དབྱེར་མེད་གནས་པ་ཕ་རོལ་ཕྱིན་པའོ། །ཆོས་ཉིད་གདོད་ནས་རང་བཞིན་རྣམ་དག་པས། །རྟོག་མེད་མཉམ་ཉིད་གནས་པ་བསམ་གཏན་ཏེ། །རང་བཞིན་ཡེངས་པ་མེད་པས་ཕ་རོལ་ཕྱིན། །ཆོས་ཀྱི་སྐུ་ཡི་རང་<milestone unit="page" n="569"/><milestone unit="line" n="569.1"/>༄༅། །བཞིན་དེ་ཉིད་ལ། །ཐམས་ཅད་དེ་བཞིན་ཉིད་ན་གནས་པས་ཤེས་རབ་སྟེ། །རང་བཞིན་དེ་ལྟར་རྟོགས་པས་ཕ་རོལ་ཕྱིན། །ཆོས་ཀྱི་སྐུ་ཡི་རང་བཞིན་དོན་རྟོགས་ན། །ཕ་རོལ་ཕྱིན་པ་ཐམས་ཅད་ཡོངས་<milestone unit="line" n="569.2"/>སུ་རྫོགས་པ་སྟེ། །རྫོགས་པ་ཆེན་པོའི་འོད་ལ་གང་གནས་པ། །འདི་བསྒོམ་ཐམས་ཅད་ཡོངས་སུ་བསྒོམས་པའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། དཀའ་ཐུབ་སྒོ་ནས་ཕ་རོལ་ཕྱིན་པ་དྲུག་སྤྱད་དུ་མེད་པས། ཕ་<milestone unit="line" n="569.3"/>རོལ་ཕྱིན་པ་རང་ལ་རྫོགས་པའི་ལེའུ་སྟེ་ང་གཅིག་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །འདུས་བྱས་བློ་ཡི་ནམ་མཁའ་ལ། །འདུས་མ་བྱས་པ་སྐྱེ་བ་<milestone unit="line" n="569.4"/>ཉིད། །སེམས་ཀྱི་གཞག་ཐབས་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཆོས་ཉིད་འདུས་མ་བྱས་པ་དེ། །ནམ་མཁའི་ངོ་བོ་རང་བཞིན་ཡིན། །གང་དུ་མ་<milestone unit="line" n="569.5"/>གྲུབ་སྤྲོས་བྲལ་བ། །དེ་ལ་འདུས་བྱས་བློ་ཉིད་བཞག །མ་བྱས་པ་ཡི་ཤེས་པ་དེ། །དེ་ལ་ཧད་དེ་ཕྱོད་དེ་བཞག །ཡུལ་གྱི་སྣང་བ་མི་དཔྱོད་ཅིང་། །སེམས་ཀྱི་རྟོག་པས་ལྟ་བ་མ་དཔྱད་ན། །མི་དམིགས་པ་རུ་སྣང་བས་<milestone unit="line" n="569.6"/>ན། །རིག་པའི་སྟོང་པ་ཆེན་པོ་དང་། །ནམ་མཁའ་སྟོང་པ་འདྲེས་པ་ཡིན། །གང་དུ་མ་གྲུབ་སྤྲོས་བྲལ་བ། །དེ་ལྟར་རྟོགས་པ་ལྟ་བ་ཡིན། །དེ་ལ་གནས་པ་སྒོམ་པ་ཡིན། །གང་ལྟར་སྤྱོད་པ་སྤྱོད་པ་ཡིན། །སྣང་བ་འཛིན་<milestone unit="page" n="570"/><milestone unit="line" n="570.1"/>མེད་རྟོག་མེད་པས། །བག་ཆགས་སྒྲིབ་པ་ནུབ་པ་ཡིས། །ཚོགས་དྲུག་མཁའ་ལ་གྲུབ་བླུགསཀྱངཔ་ཡིས། །ཡུལ་ལ་མི་སྤྱོད་ཡེ་ཤེས་ཡིན། །ཡུལ་དང་ཡུལ་ཅན་གཉིས་མེད་པས། །ཉོན་མོངས་སྒྲིབ་པ་དག་པ་ཡིན། །སྒོ་<milestone unit="line" n="570.2"/>ལྔ་རང་སར་དག་པ་ཡིས། །ལོངས་སྤྱོད་རྫོགས་སྐུ་ཐོབ་པ་ཡིན། །ཡེ་ཤེས་རྒྱུན་དུ་གནས་པ་ཡིས། །རྟོག་པ་ཀུན་ལ་འདས་པ་ཡིན། །རང་བྱུང་ཡེ་ཤེས་རྫོགས་པས་ན། །རྫོགས་པ་ཆེན་པོའི་སངས་རྒྱས་ཡིན། །ཏིང་<milestone unit="line" n="570.3"/>འཛིན་དོན་ལ་མ་ཆགས་པས། ་ས་བྱའི་སྒྲིབ་པ་དག་པ་ཡིན། །རང་བྱུང་ཡེ་ཤེས་ཆེན་པོ་དེ། །སངས་རྒྱས་ཆོས་སྐུ་མཐོང་ཞེས་བྱ། །མཐོང་མེད་མཐོང་བ་མཐོང་བའི་མཆོག །མཐོང་ལས་འདས་པ་ཡེ་ཤེས་<milestone unit="line" n="570.4"/>མཆོག །འདུས་རྒྱས་བློ་ཡི་ནམ་མཁའ་ལ། །འདུས་མ་བྱས་པའི་ཆོས་ཉིད་བྱུང་། །རང་བྱུང་སྙིང་པོ་སྐུ་ཡི་གནས། །དེ་རྟོགས་སངས་རྒྱས་བཙལ་དུ་མེད། །སྤང་ཐོབ་མེད་པའི་ཡེ་ཤེས་སོ། །རིན་པོ་ཆེ་རྒྱས་པ་ཆེན་པོའི་<milestone unit="line" n="570.5"/>རྒྱུད་ལས། འདུས་མ་བྱས་སེམས་ལ་འདུས་མ་བྱས་བྱུང་བའི་ལེའུ་སྟེ་ང་གཉིས་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །འཁྲུལ་པའི་ལུས་ནས་སེམས་<milestone unit="line" n="570.6"/>ཉིད་དོན་པ་དང་། །སེམས་ཉིད་མཁའ་ལ་བཞག་སྟེ་བརྟག་པ་དང་། །ལུས་ལ་བརྟགས་ཏེ་ནང་དུ་བསྡུ་བ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ལུས་ནི་མི་<milestone unit="page" n="571"/><milestone unit="line" n="571.1"/>༄༅། །དམིགས་པ་ཡི་ཕྱིར། །ནམ་མཁའ་དག་ལ་རིག་པ་གཞག །ལུས་པོར་མཁའ་ལ་བཞག་ནས་ནི། །ཏིང་འཛིན་ལུས་དང་ལྡན་པ་དེ། །རང་བཞིན་མེད་པར་སེང་ངེ་བཞག །ཡེ་ཤེས་གཏིང་གསལ་ཆེན་པོ་<milestone unit="line" n="571.2"/>འབྱུང་། །རང་ལུས་ནམ་མཁའ་སྟོང་པ་ལྟ་བུ་ལ། །སྣང་བ་ནམ་མཁའ་ལྟ་བུར་སྣང་། །ནམ་མཁའ་མི་དམིགས་ལུས་ཀྱང་མི་དམིགས་པས། །རིག་པ་དག་ཀྱང་དམིགས་པ་ཡོད་པ་མིན། །དམིགས་པ་གསུམ་ལས་<milestone unit="line" n="571.3"/>འདས་པས་ཏིང་འཛིན་ལུས། །རིག་པ་མཁའ་ལ་བཏོན་ནས་ནི། །ལུས་ལ་བརྟག་པ་གསུམ་བྱ་སྟེ། །མི་དམིགས་པ་རུ་བརྟགས་ནས་ནི། །སྡུག་བསྔལ་ཀུན་ཡང་མི་འབྱུང་ངོ་། །རྒྱལ་བ་དུ་མར་བརྟགས་ནས་ནི། །ཡོན་<milestone unit="line" n="571.4"/>ཏན་ཐམས་ཅད་ཀུན་འབྱུང་ངོ་། །དུར་ཁྲོད་ལྟ་བུར་བརྟགས་ནས་ནི། །ཆགས་མེད་ཡེ་ཤེས་བདེ་བར་འཆར། །རིག་པ་ནང་དུ་བསྡུ་བ་ནི། །གཏི་མུག་བྱེད་པ་མེད་པ་ཡིས། །རིག་པ་མི་གཡོ་མི་རྟོག་པས། །སྙིང་པོ་དེ་ལ་<milestone unit="line" n="571.5"/>ཚོགས་དྲུག་བསྡུ། །རང་བྱུང་མ་བཅོས་དེ་བཞིན་ནོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། རིག་པ་ཕྱི་ནང་གི་ལེའུ་སྟེ་ང་གསུམ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་<milestone unit="line" n="571.6"/>ཀུན་ཏུ་བཟང་པོ་ལ། །ཆོས་སྐུའི་རང་བཞིན་དབྱེར་མེད་གཅིག་པ་ལས། །གླགས་ཚོལ་བ་དང་བར་དུ་གཅོད་པ་དང་། །བདུད་ཀྱི་སྡེ་པ་བྱུང་བ་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་<milestone unit="page" n="572"/><milestone unit="line" n="572.1"/>དབང་རྡོ་རྗེ་སེམས་དཔའ་ལ། །ཡང་དག་ལམ་དུ་ཞུགས་ལ་བདུད་འབྱུང་བས། །བདུད་ཀྱི་སྡེ་ལ་གནས་པས་བདུད་མི་འབྱུང་། །ཕྱི་ཡི་བདུད་ནི་མཚན་མར་འཛིན་པ་སྟེ། །ནང་གི་བདུད་ནི་ལོག་པར་རྟོགས་པ་<milestone unit="line" n="572.2"/>ཉིད། །གསང་བའི་བདུད་ནི་ཡེ་ཤེས་ངོས་མ་ཟིན། །བར་གཅོད་བདུད་ནི་དོན་ལས་ལོག་པར་ཁྲིད། །དོན་དང་མི་ལྡན་བདུད་ཀྱི་སྡེ་པ་ཡིན། །སྒོ་ལྔ་ཡུལ་ལ་ཆགས་པ་ཕུང་པོའི་བདུད། །ཡིད་གཡོས་ཡུལ་ལ་སྤྱོད་པ་<milestone unit="line" n="572.3"/>ཉོན་མོངས་བདུད། །བལྷར་མེད་ལོག་པར་ལྟ་བ་ལྷ་ཡི་བུའི་བདུད། །ལམ་ཐོབ་བར་དུ་གཅོད་པ་འཆི་བར་བྱེད་པའི་བདུད། །བདུད་ཀྱི་རིགས་ནི་ཉོན་མོངས་དུ་མ་སྟེ། །དེ་ཡི་འབྲས་བུ་ལོག་པར་བལྟ་བ་<milestone unit="line" n="572.4"/>རྣམས། །དགའ་རབ་དབང་ཕྱུག་རིགས་ལ་སོགས་པའོ། །མཆོད་ལེགས་བསྟེན་ན་དངོས་གྲུབ་འབྱུང་བར་བྱེད། །དེ་ལས་ལོག་ན་འཇིག་རྟེན་སྡུག་བསྔལ་བསྐྱེད། །གླགས་ཚོལ་གླགས་རྙེད་བར་དུ་གཅོད་པའི་<milestone unit="line" n="572.5"/>བདུད། །བར་དུ་གཅོད་ན་ཐམས་ཅད་བདུད་ཡིན་ནོ། །རྟོགས་ན་ཆོས་ཉིད་མ་རྟོགས་བདུད་ཡིན་ནོ། །འཛིན་ན་ཡེ་ཤེས་ཉིད་ལ་འཛིན་ཀྱང་བདུད་ཡིན་ནོ། །བསམ་གཏན་ཉིད་ལ་ཆགས་ཀྱང་བདུད་ཡིན་པས། །ཡང་<milestone unit="line" n="572.6"/>དག་ལམ་ལ་གནས་པའི་བདུད་དེ་ནི། །རྡོ་རྗེ་སློབ་དཔོན་བདུད་དུ་སྣང་བ་འབྱུང་། །མཐོང་ན་ལོག་ལྷ་སྐྱེ་ཞིང་དྲེགས་པ་ཞེ་སྡང་སྐྱེས། །གཟུགས་མི་སྡུག་ཅིང་ཡིད་མི་ཆགས་པ་འབྱུང་། །ཕྱི་དང་ནང་དུ་སྣང་བ་ཐམས་<milestone unit="page" n="573"/><milestone unit="line" n="573.1"/>༄༅། །ཅད་ཀུན། །ཡིད་ཀྱིས་དཔྱད་ཅིང་གཟུང་འཛིན་ལྟ་བའི་བདུད། །ཡིད་འཕྲོག་བྱིང་དང་ཐེ་ཚོམ་སྒོམ་པའི་བདུད། །དོན་མེད་བཀའ་བཞིན་མ་གྲུབ་རྒྱ་ཡན་སྤྱོད་པའི་བདུད། །བདུད་དང་ཡེ་ཤེས་གཉིས་ནི་<milestone unit="line" n="573.2"/>དབྱེར་མེད་པས། །ཡིད་ཀྱིས་དཔྱད་ཅིང་བཟུང་ན་བདུད་ཡིན་ནོ། །མ་དཔྱད་རང་སོར་བཞག་ན་ཡེ་ཤེས་ཡིན། །དཔྱོད་དང་མི་དཔྱོད་གཉིས་ལས་མ་འདས་སོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། བདུད་འབྱུང་<milestone unit="line" n="573.3"/>བ་བསྟན་པའི་ལེའུ་སྟེ་ང་བཞི་པའོ།། །།སྡུད་པའི་གསང་དབང་རྡོ་རྗེ་སེམས་དགའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །འབྲས་བུའི་ཐེག་པ་ཆེན་པོ་འདི། །རིགས་ནི་གང་ལ་སྣང་བ་ལགས། །དུས་ནི་<milestone unit="line" n="573.4"/>ཇི་སྲིད་ཞིག་ན་འབྱུང་། །སྣང་ལུགས་ཇི་ལྟར་སྣང་བ་ལགས། །སྟོན་པའི་སྟོན་པ་ཀུན་ཏུ་བཟང་པོ་དེས། སྡུད་པའི་གསང་དབང་རྡོ་རྗེ་སེམས་དཔའ་ལ། །ཚེ་རབས་ཐོག་མ་མེད་པ་ནས། །བླ་མ་མཆོད་ཅིང་བསྙེན་པ་<milestone unit="line" n="573.5"/>དང་། །དཀོན་མཆོག་ཡི་དམ་མཆོད་པ་དང་། །དམ་པའི་དོན་ལ་བློ་སྦྱངས་པས། །ཐེག་པ་ཆེན་པོ་ལ་མོས་པས། །དེ་ཡི་སྨོན་ལམ་དབང་གིས་སུ། །རིན་ཆེན་འཛམ་བུ་གླིང་ཉིད་དུ། །རིགས་རྒྱུད་མི་ལུས་དག་པ་<milestone unit="line" n="573.6"/>འཛིན། །དབང་པོ་རྣམ་ཤེས་ཡན་ལག་རྫོགས། ་།ས་རབ་མིག་དང་ལྡན་པ་ཡིས། །སྙིགས་མ་ལྔ་ཡི་དུས་དེ་མྲ །བདེ་གཤེགས་ཐུགས་ཀྱི་བསྟན་པ་ཤར། །མཁའ་འགྲོ་ཞིང་སྐྱོང་གནང་བ་ཐོབ། །བཅོམ་ལྡན་འདས་<milestone unit="page" n="574"/><milestone unit="line" n="574.1"/>ཀྱི་བསྟན་པ་ནི། །སྐུ་དང་གསུང་གི་བསྟན་པ་ཡང་། །འོ་་ནི་བདུན་བརྒྱ་རྩ་ལྔར་སྣང་། །ཐུགས་ཀྱི་བསྟན་པ་དྲུག་ཅུ་གཅིག །འཛམ་གླིང་ཤར་གྱི་ཕྱོགས་དག་ནས། །དགའ་རབ་དབང་ཕྱུག་སྤྲུལ་པ་ཡིས། །རང་དང་འདྲ་<milestone unit="line" n="574.2"/>བའི་ཚུལ་བཟུང་ནས། །བསྟན་པ་དེ་ཉིད་འཇིག་པར་བྱེད། །ང་ནི་མི་སྣང་མཁའ་འགྲོ་་ཡིས། །ལས་དག་དེ་ལ་སྣང་བར་བྱེད། །དེ་ནས་དེ་ཡི་སྤྲུལ་པའི་སྐུས། །ཐུགས་ཀྱི་བསྟན་པ་ཉི་བཞིན་ཤར། །ལས་དག་རྣམས་ལ་<milestone unit="line" n="574.3"/>སྣང་བར་བྱེད། །ཐེག་པ་འདི་དོན་མཐོང་བ་ན། །སྐད་ཅིག་གཅིག་གིས་རྗོ་གས་སངས་རྒྱས། །སྣོ་ད་དང་མི་ལྡན་གང་ཟག་ལ། །ཐེག་པ་འདི་ཉིད་སྣང་གྱུར་ཀྱང་། །རྡོ་རྗེ་དམྱལ་བ་ཆེན་པོའི་རྒྱུ། །འཆིང་བའི་སྒྲིབ་པ་ལྡན་<milestone unit="line" n="574.4"/>པ་ལ། །ཐེག་པ་འདི་ཉིད་སྣང་མི་སྲིད། །ཐེག་པ་འདི་ཡི་དོན་རྟོགས་ན། །རྡོ་རྗེ་སེམས་དཔའ་ཁོང་ནས་འཆར། །དེ་བཞིན་ང་ཡིས་ལུང་བསྟན་ཏོ། །ཐེག་པ་ཆེན་པོ་འདི་ཉིད་ནི། །གང་ཟག་དེ་ལ་སྣང་བར་ངེས། །སྲིད་<milestone unit="line" n="574.5"/>པ་བར་དོར་འབྲས་བུ་ཐོབ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ཐེག་པ་ཆེན་པོའི་གང་ཟག་ལ་ལུང་བསྟན་པའི་ལེའུ་སྟེ་ང་ལྔ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་<milestone unit="line" n="574.6"/>ཀུན་ཏུ་བཟང་པོ་ལ། །རྡོ་རྗེ་སེམསདཔའཆེནཔོནི། །མྱངན་འདས་པའི་ཚིག་བཅུ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །རྡོ་རྗེ་སེམས་དཔའ་བལྟས་བྱས་<milestone unit="page" n="575"/><milestone unit="line" n="575.1"/>༄༅། །ན། །ཕྱོགས་ལྷུང་མེད་པའི་སེམས་དཔའ་དེས། །སེམས་དཔའ་དེ་ཡི་དོན་རྟོགས་ན། །སྒྲིབ་པ་མེད་པ་ཡེ་ཤེས་སྐུ། །སྐྱེ་འགག་མེད་པ་ཡེ་ཤེས་ཀློང་། །མཐའ་དབུས་མེད་པའི་ཞིང་ཁམས་ན། །རྩལ་<milestone unit="line" n="575.2"/>འགག་མེད་པའི་སངས་རྒྱས་གནས། ཁྲེས་དང་ཡེ་ཤེས་བདག་པོའི་མཆོག །ཐམས་ཅད་མཁྱེན་པའི་ཡེ་ཤེས་སྐུ། །བསྒྲིབ་དང་སྒྲིབ་པ་ག་ལ་ཡོད། །རིན་པོ་ཆེ་རྒྱས་པ་ཆེན་པོའི་རྒྱུད་ལས། རྡོ་རྗེའི་ཚིག་བཅུ་བསྟན་<milestone unit="line" n="575.3"/>པའི་ལེའུ་སྟེ་ང་དྲུག་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །འདི་ཉིད་ལྟ་སྒོམ་སྤྱོད་པ་ཡིས། །དྲོད་དང་རྟགས་དང་ཆོ་འཕྲུལ་དང་། །ཡེ་ཤེས་<milestone unit="line" n="575.4"/>མངོན་ཤེས་འབྱུང་བ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ལྟ་སྒོམ་ཐེག་པ་འདི་དང་ལྡན་པ་ན། །དྲོད་ནི་འདི་རྣམས་འབྱུང་བ་སྟེ། །བྱང་ཆུབ་སེམས་ནི་སྙིང་<milestone unit="line" n="575.5"/>རྗེ་ཆེན་པོ་འབྱུང་། །ཆགས་པ་མེད་ཅིང་སྤྱིན་ལ་དགའ་བ་དང་། །ང་རྒྱལ་མེད་ཅིང་ཉོན་མོངས་ཆུང་བ་དང་། །གཙང་བཙོག་མེད་ཅིང་འདོད་པ་ཆུང་བ་དང་། །ཁོང་ནས་ཤེས་རབ་ཆེན་པོ་གསལ་ལྡན་ཞིང་། །རྟགས་ནི་<milestone unit="line" n="575.6"/>འདི་རྣམས་བྱུང་བ་སྟེ། །གཉིད་མེད་ཉིན་མཚན་མེད་པར་གསལ་བ་དང་། །ཕྱི་དང་ནང་གི་སྲིན་བུ་མེད་པ་དང་། །ལུས་ནི་ཡང་ཞིང་བཀྲག་མདངས་གསལ་བ་དང་། །གཞོན་ནུའི་ལུས་ལྡན་ཡན་ལག་གྲིམས་པས་<milestone unit="page" n="576"/><milestone unit="line" n="576.1"/>འབྱུང་། །འབྲིང་ལ་རྨི་ལམ་ཡེ་ཤེས་སྐྱེ་བ་དང་། །ཐ་མ་རྨི་ལམ་འཁྲུལ་པར་ཤེས་པའོ། །ཆོ་འཕྲུལ་དག་ནི་འདི་རྣམས་འབྱུང་བ་སྟེ། །འབྱུང་བ་དག་ལ་དབང་ཉིད་ཐོབ་པའི་བདག །ས་ལ་འཛུལ་ཞིང་ཆུ་ལ་བྱིང་བ་<milestone unit="line" n="576.2"/>མེད། །མཁའ་ལ་འཕུར་ཞིང་རླུད་ལ་ཞོན་པ་སྟེ། །ལུས་ལས་མེ་འབྱུང་མེ་ཡིས་མི་འཚིག་གོ །སེམས་ཉིད་དག་ལ་དབང་ནི་ཐོབ་པའི་རྟགས། །མང་པོ་བྱེད་ཅིང་ཤི་བ་སློང་ནུས་སོ། །ཆོ་འཕྲུལ་བསམ་གྱིས་མི་ཁྱབ་<milestone unit="line" n="576.3"/>འགྱེད་ཀྱང་ནུས། །ཡེ་ཤེས་མངོན་ཤེས་དྲུག་ཀྱང་འབྱུང་། །ཡེ་ཤེས་མངོན་ཤེས་མ་ལུས་པ་རུ་གཟིགས། །ལྷ་ཡི་སྙན་གྱིས་སྟོང་གསུམ་སྤྱི་ཕུད་ཐོས། །རིགས་དྲུག་སེམས་ནི་མ་ལུས་པ་རུ་ཤེས། །འཆི་འཕོ་དག་དང་སྐྱེ་<milestone unit="line" n="576.4"/>བ་མ་ལུས་ཤེས། །རྫུ་འཕྲུལ་སྤྲུལ་པའི་གདུལ་བྱ་མ་ལུས་ཤེས། །ཟད་པར་ཟིལ་གྱིས་གནོན་པ་མ་ལུས་ཤེས། །གཞི་ལ་རིག་ཤེས་རྫོགས་པ་ཡིས། །མངོན་པར་ཤེས་པ་མ་ལུས་ཤར། །བསྒོམས་པ་ལས་བྱུང་ཤེས་རབ་<milestone unit="line" n="576.5"/>ཁོང་ནས་སྐྱེ། །དྲོད་རྟགས་བསམ་གྱིས་མི་ཁྱབ་འབྱུང་བ་སྟེ། །དེ་ལ་ཆགས་ཞིང་ཞེན་ན་བདུད་ཡིན་ནོ། །རང་བཞིན་མེད་པར་བཞག་ན་ཡོན་ཏན་ནོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། དྲོད་རྟགས་ཀྱི་ལེའུ་སྟེ་ང་<milestone unit="line" n="576.6"/>བདུན་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཐེག་པ་ཆེན་པོ་འདི་ཉིད་ལ། །མོས་སམ་འབྲིའམ་ཀློག་པ་དང་། །འཆང་ངམ་ཡིད་ལ་བྱེད་པ་དང་། །ཉན་<milestone unit="page" n="577"/><milestone unit="line" n="577.1"/>༄༅། །དང་བཤད་དང་བསྒོམ་པ་དང་། །འདི་ལ་རྟག་ཏུ་མཆོད་པ་རྣམས། །དེ་གནས་འབྲས་བུ་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཐེག་པ་<milestone unit="line" n="577.2"/>འདི་ལ་མོས་པ་ཀུན། །མ་ནོར་དམ་པའི་ལམ་ཞུགས་ནས། །སེམས་བསྐྱེད་པ་ཡི་འབྲས་བུ་རྫོགས། །སྲིད་པ་གར་འབྱུང་གར་སྐྱེས་ཡང་། །བར་དོ་རྣམ་པ་གསུམ་ཉིད་དུ། །ཐེག་པ་འདི་དང་མི་འབྲལ་ཞིང་། །བླ་མ་ལྟ་<milestone unit="line" n="577.3"/>བུར་ལུང་ཡང་སྟོན། །འདི་ཉིད་བྲིས་པ་ཙམ་གྱིས་སུ། །ངན་སོང་རྣམས་ལས་རབ་རྒྱལ་ཞིང་། །བདེ་གཤེགས་ཀུན་གྱིས་བྱིན་གྱིས་བརླབ། །སྲས་ཀྱི་དམ་པ་སངས་རྒྱས་སྲས། །མཁའ་འགྲོ་རྣམས་ཀྱི་ལུང་ཡང་<milestone unit="line" n="577.4"/>འཐོབ། །འདི་ཉིད་བཀླགས་པ་ཙམ་གྱིས་སུ། །ཁམས་གསུམ་རྣམས་ལས་རབ་འདས་ཤིང་། །འཆི་ཀའི་རྣ་བུག་བརྗོད་པ་ན། །ངན་སོང་ལས་ནི་ཐར་བར་བྱེད། །མི་མིན་གདོན་ལ་སོགས་པ་ཡིས། །གདུག་པ་ཞི་ནས་<milestone unit="line" n="577.5"/>ཡང་དག་འཐོབ། །ལྷ་དང་མཁའ་འགྲོ་ཐམས་ཅད་ཀྱིས། །རྗེ་བོར་མཐོང་ནས་ངེས་པར་བཀུར། །ཡང་དག་ངེས་པའི་ལུང་ཡང་སྟོན། །འདི་ཉིད་བཅང་བ་ཙམ་གྱིས་སུ། །ངན་སོང་གསུམ་ལས་རབ་ཐར་ཞིང་། །འཇིག་<milestone unit="line" n="577.6"/>རྟེན་འདི་ནས་ཕ་རོལ་གྱི། །དོན་རྣམས་ཐམས་ཅད་འགྲུབ་པར་བྱེད། །འདི་ཉིད་ཡིད་ལ་བྱེད་པ་ཡིས། །བདེརགཤེགསཐམས་ཅད་བཀུར་བས་ན། །ཡང་དག་ལམ་ན་གནས་པ་ན། །བྱང་ཆུབ་སེམས་དཔས་བྱིན་གྱིས་<milestone unit="page" n="578"/><milestone unit="line" n="578.1"/>རློབས། །འདི་ཉིད་ཉན་པ་ཙམ་གྱིས་སུ། །ཐེག་པ་ཐམས་ཅད་མཉན་པས་ན། །སངས་རྒྱས་དགོངས་པ་ཀུན་འགྲུབ་པས། །མཐུན་པའི་ཡེ་ཤེས་རང་སྣང་བས། །སངས་རྒྱས་རྣམས་ཀྱི་སྲས་སུ་མཐོང་། །བྱང་སེམས་<milestone unit="line" n="578.2"/>ཀུན་གྱི་སྐྲུན་དུ་གཟིགས། །མཁའ་འགྲོ་རྣམས་ཀྱིས་བྱིན་གྱིས་བརླབ། །གར་འབྱུང་དེ་ནི་གར་སྐྱེས་ཡང་། །ཐེག་པ་འདི་ལ་རྟག་ཏུ་སྤྱོད། །འདི་ཉིད་བཤད་པ་ཙམ་གྱིས་སུ། །དུས་གསུམ་རྒྱུན་མི་འཆད་པ་མྲ །རྟག་ཏུ་<milestone unit="line" n="578.3"/>ཆོས་ཀྱི་འཁོར་ལོ་བསྐོར། །བར་དོ་རྣམ་པ་གསུམ་དུ་ཡང་། །བདེར་གཤེགས་ཐུགས་ཀྱིས་དམ་པར་གཟིགས། །རྡོ་རྗེ་སེམས་དཔའ་དངོས་སུ་སྣང་། །དེ་ཡི་ལུང་ཉིད་བསྟན་ནས་ནི། །ཡང་དག་ངེས་པའི་འབྲས་<milestone unit="line" n="578.4"/>བུ་ཐོབ། །དེ་ཉིད་བསྒོམས་པ་ཙམ་གྱིས་སུ། །ཚེ་གཅིག་ཡང་དག་འབྲས་བུ་སྟེར། །སྐུ་གསུམ་སྣང་བར་ལྷུན་གྱིས་གྲུབ། །དེ་ཡི་ཡོན་ཏན་བསམ་མི་ཁྱབ། །འདི་ཉིད་མཆོད་བསྟོད་བྱས་པ་ཡིས། །དཀོན་མཆོག་གསུམ་<milestone unit="line" n="578.5"/>པོ་ཀུན་མཆོད་དང་། །ཉེ་བའི་སྲས་ཀྱི་དམ་པར་འཛིན། །སྡུག་བསྔལ་རྣམས་ནི་མི་འབྱུང་ཞིང་། །དབུལ་བ་ཐམས་ཅད་སེལ་བའོ། །སྟོང་གསུམ་རྡུལ་ནི་བསམས་ནུས་ཏེ། །འདི་ཡི་བསོད་ནམས་བསམ་མི་ནུས། །རིན་<milestone unit="line" n="578.6"/>པོ་ཆེ་རྒྱས་པ་ཆེན་པོའི་རྒྱུད་ལས། ཐེག་པ་འདིས་བསོད་ནམས་བསྟན་པའི་ལེའུ་་སྟེ་ང་བརྒྱད་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཐ་དད་གཉིས་<milestone unit="page" n="579"/><milestone unit="line" n="579.1"/>༄༅། །སུ་སྣང་བ་ལ། །གཅིག་ཅེས་བྱ་བ་ཇི་ལྟ་བུ། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །ཐམས་ཅད་རང་བཞིན་རྣམ་པར་དག་པས་ན། །སྣོད་ཅེས་བྱ་བ་<milestone unit="line" n="579.2"/>སངས་རྒྱས་སྣོད། །བཅུད་ཅེས་བྱ་བ་སངས་རྒྱས་བཅུད། །སྣ་ཚོགས་སྣང་བ་ཡེ་ཤེས་ཉིད། །རིགས་དྲུག་སེམས་ཅན་སངས་རྒྱས་ཉིད། །སངས་རྒྱས་ཉིད་ལས་མ་གཏོགས་པ། །རྡུལ་ཙམ་དག་ཀྱང་ཡོད་མ་<milestone unit="line" n="579.3"/>ཡིན། །ཐམས་ཅད་རང་བཞིན་དག་པས་ན། །བལྟར་མེད་བལྟས་ན་འཁྲུལ་པ་ཡིན། །བསྒོམ་མེད་བསྒོམ་ན་འཁྲུལ་པ་ཡིན། །སྤྱོད་མེད་སྤྱོད་ན་འཁྲུལ་པ་ཡིན། །ཐོབ་མེད་ཐོབ་ན་འཁྲུལ་པ་ཡིན། །ཡང་དག་ཉིད་ན་<milestone unit="line" n="579.4"/>བཙལ་དུ་མེད། །འཁོར་བ་ཀ་དག་རིན་ཆེན་གླིང་། །རང་བྱུང་ཀུན་ཏུ་བཟང་པོར་གནས། །ཐམས་ཅད་དབྱེར་མེད་གཅིག་པས་ན། །ཡང་དག་རྫོགས་པ་དེ་ཁོ་ནའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། འཁོར་བ་<milestone unit="line" n="579.5"/>དོང་སྤྲུག་གི་ལེའུ་སྟེ་ང་དགུ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །ཆོས་ཀྱི་སྐུ་ཡི་རང་བཞིན་དེ། །སྐྱེ་འགག་མེད་པའི་མཚན་ཉིད་གང་། །སྟོན་པའི་<milestone unit="line" n="579.6"/>སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །རང་བཞིན་སྐྱེ་བ་མེད་པ་ཡིས། །ཡོན་ཏན་འགག་པ་མེད་པར་ཤར། །སྙིང་པོ་ཡུལ་ལ་མི་དམིགས་པས། །གནས་པར་བྱ་བའི་རང་<milestone unit="page" n="580"/><milestone unit="line" n="580.1"/>བཞིན་མེད། །འགྲོ་འོང་ཡོན་ཏན་རང་ཤར་བས། །བདེ་བ་ཡེ་ཤེས་རང་གསལ་འོད། །དེ་ལ་ཡོན་ཏན་འོད་ལྔར་ཤར། །རང་གསལ་འོད་ནི་ལྷ་བཞིན་གསལ། །ལྷ་དང་འོད་ནི་རང་བཞིན་གཅིག །དེ་དང་དེ་ཡི་འབྲེལ་<milestone unit="line" n="580.2"/>པ་ལས། །སྣང་བ་གཉིས་སུ་ཤར་་བའོ། །ཉི་མའི་སྙིང་པོ་ཟེར་དང་ཆས། །མན་ཤེལ་སྙིང་པོ་འོད་དང་ཆས། །གསེར་གྱི་རང་བཞིན་སེར་དང་ཆས། །མེ་ལོང་རང་བཞིན་གསལ་དང་ཆས། །གསལ་བའི་རང་བཞིན་འོད་<milestone unit="line" n="580.3"/>དང་ཆས། །སེམས་ཅན་རང་བཞིན་ཡིད་དང་ཆས། །སྟོང་པ་ཡེ་ཤེས་གསལ་དང་ཆས། །ཐམས་ཅད་སྐུ་གསུམ་རང་ཆས་བས། །བྱས་པ་མ་ཡིན་བྱུང་བ་ཡིན། །རང་རང་སོ་སོའི་མཚན་ཉིད་ཀྱང་། །ཆོས་ཀྱི་སྐུ་ལས་བྱུང་<milestone unit="line" n="580.4"/>བས་ན། །སྤངས་པས་དེ་ཉིད་སྤངས་པ་མིན། །རང་བཞིན་ཤེས་ན་ཡོངས་ཀྱིས་སྤངས། །སྣང་བ་ཆོས་སྐུ་རང་ལས་བྱུང་། །སྣང་བ་སྤངས་པས་ཆོས་སྐུ་མེད། །དུག་ལྔ་ཡེ་ཤེས་རང་ལས་བྱུང་། །མི་རྟོག་མི་འཛིན་གཏི་<milestone unit="line" n="580.5"/>མུག་ལ། །གསལ་བར་སྣང་བ་ཞེ་སྡང་ལ། །བདེ་བར་སྣང་བ་འདོད་ཆགས་ལ། །སྟོང་པར་སྣང་བ་ཕྲག་དོག་ལ། །གོས་པ་མེད་པ་ང་རྒྱལ་ཉིད། །དེ་ཡང་ཡེ་ཤེས་ཡོད་མ་ཡིན། །ཐམས་ཅད་རང་ལས་བྱུང་བས་<milestone unit="line" n="580.6"/>ན། །རང་ལས་ཤར་བའི་སྣང་བ་ལས། །གང་ལྟར་སྤྱད་ཀྱང་གོས་པ་མེད། །རང་བྱུང་རང་ཤར་མ་ཤེས་ན། །གང་ལྟར་སྤྱད་ཀྱང་ཞབྲུལ་པའོ། །རིན་པོ་ཆེ་རྒྱས་པ་ཆེན་པོའི་རྒྱུད་ལས། ཆོས་ཐམས་ཅད་རང་ལས་བྱུང་<milestone unit="page" n="581"/><milestone unit="line" n="581.1"/>༄༅། །བར་བསྟན་པའི་ལེའུ་སྟེ་དྲུག་ཅུ་པའོ།། །།སྡུད་པའི་གསང་དབང་རྡོ་རྗེ་སེམས་དཔའ་དེས། །སྟོན་པའི་སྟོན་པ་ཀུན་ཏུ་བཟང་པོ་ལ། །རྒྱུད་འདི་གང་ལས་བྱུང་ཞིང་གང་ལ་གཏད་པ་དང་། །རྗེས་སུ་<milestone unit="line" n="581.2"/>ཡི་རང་ཡོངས་སུ་རྫོགས་པ་གང་། །སྟོན་པའི་སྟོན་པ་ཀུན་ཏུ་བཟང་པོ་དེས། །སྡུད་པའི་གསང་དབང་རྡོ་རྗེ་སེམས་དཔའ་ལ། །གཞི་འགག་མེད་པའི་སྙིང་པོ་དེ་ཉིད་ལས། །ཆོས་རྣམས་ཐམས་ཅད་རང་བྱུང་རང་ཤར་<milestone unit="line" n="581.3"/>བས། །དེ་ལས་བྱུང་ཞིང་དེ་ལ་སྤྱོད་པ་ལས། །བྱུང་བ་མ་རྟོགས་ཤར་བ་མཐོང་བ་ཡིས། །ཐེག་པ་རྣམ་པ་བསམ་གྱིས་མི་ཁྱབ་པས། །བྱུང་དང་བྱུང་ནས་གནས་པའི་ཐེག་པ་འདི། །ཀུན་ཏུ་བཟང་པོའི་དགོངས་པ་དེ་<milestone unit="line" n="581.4"/>བཞིན་བསྟན། །ཇི་ལྟར་བྱུང་ཞིང་ཤར་བར་སྣང་བ་འདི། །རྡོ་རྗེ་སེམས་དཔའ་ཉིད་ལ་ངས་བསྟན་ཏོ། །སེམས་དཔའ་ཆེ་ཞེས་སྣང་བའི་ཐེག་པ་འདི། །ཀུན་ལ་ཡོད་དེ་རང་གསང་ཐབས་ཀྱིས་ཆོད། །ཆོད་པའི་མུན་པས་<milestone unit="line" n="581.5"/>ཡེ་ཤེས་རང་འོད་གསལ། རྡོ་རྗེ་སེམས་དཔའ་ང་ཉིད་ཀྱིས། །ཇི་བཞིན་པ་ཡི་དགོངས་པ་དེ། །སངས་རྒྱས་ཀུན་ལ་ངས་བསྟན་ཏོ། །དེ་ནས་འཁོར་རྣམས་ཡི་རང་ནས། །རྣམ་པར་སྣང་མཛད་རྡོ་རྗེ་སེམས། །རིན་ཆེན་<milestone unit="line" n="581.6"/>རིགས་དང་པདྨའི་རིགས། །ལས་ཀྱི་རིགས་མཆོག་ལ་སོགས་པ། །རྗེས་སུ་ཡི་རང་ཐལ་སྦྱར་ནས། །ཐམས་ཅད་རྒྱུན་མི་ཆད་པ་རུ། །དུས་གསུམ་དག་ཏུ་ཆོས་ཀྱི་འཁོར་ལོ་བསྐོར། །བྱང་ཆུབ་སེམས་དཔའ་ལ་སོགས་<milestone unit="page" n="582"/><milestone unit="line" n="582.1"/>པའི། །ལྷ་དང་མཁའ་འགྲོ་ཐམས་ཅད་ཀྱིས། །འདི་ལ་འཆང་ངམ་སྦྱོད་པ་ཡི། །ཚུལ་དང་མཐུན་པའི་དགོངས་པ་སྒྲུབ། །ལེགས་སོ་ལེགས་སོ་དེ་ཕྱིར་བརྗོད། །བཟང་པོའི་བདག་པོ་ཡི་རང་ངོ་། །རིན་པོ་ཆེ་རྒྱས་པ་ཆེན་</p></div1>
        </body>
    </text>
</TEI.2>