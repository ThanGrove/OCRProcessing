<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0543-text.xml">
    <teiHeader lang="tib">
        <fileDesc>
            <titleStmt>
                <title><!--rdo rje mkha' 'gro ma'i 'dre rgyud chen po/-->རྡོ་རྗེ་མཁའ་འགྲོ་མའི་འདྲེ་རྒྱུད་ཆེན་པོ།</title>
            </titleStmt>
            <publicationStmt lang="eng">
                <idno type="thdl">ngb-pt-0543-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=620.1; end=677.1--><milestone unit="page" n="620"/><milestone unit="line" n="620.1"/>༄༅། །རྒྱ་གར་སྐད་དུ། བཛྲ་ཌའ་ཀི་ནི་དུད་ལི་མ་ཧྭ་ཏན་ཏྲ་ནཱ་མ། བོད་སྐད་དུ། རྡོ་རྗེ་མཁའ་འགྲོ་མའི་འདྲེ་རྒྱུད་ཆེན་པོ་ཞེས་བྱ་བ། དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་<milestone unit="line" n="620.2"/>དུས་གཅིག་ན། བཅོམ་ལྡན་ཀུན་ཏུ་བཟང་པོ་དང་། །དཔལ་ལྡན་རྡོ་རྗེ་སེམས་དཔའ་ཡིས། །བྱིན་རླབས་མཁའ་འགྲོར་སྐུ་སྤྲུལ་ཏེ། །མཁའ་འགྲོའི་ཚོགས་ལ་བརྡ་་ཡིས་བཤད། །བརྡ་དང་དོན་རྣམས་བསྟན་པའི་<milestone unit="line" n="620.3"/>དུས། །དུར་ཁྲོད་འབར་བའི་གནས་ཆེན་དུ། །དཔལ་ལྡན་པདྨའི་སྐུ་ཅིག་སྐྱེས། །མཁའ་འགྲོ་མ་རྣམས་རབ་ཏུ་དགྱེས། །ཧེ་ཧེ་བཅོམ་ལྡན་ལོངས་སྐུའི་གཙོ། །བདག་ཅག་མཁའ་འགྲོ་འཁོར་བཅས་ལ། །ཐོག་མ་མེད་<milestone unit="line" n="620.4"/>པའི་སྔོན་རོལ་ན། །དེ་ཡི་གནས་ལུགས་ཇི་ལྟར་ལགས། །བརྡ་དང་བཅས་པ་གསུང་དུ་གསོལ། །ཅེས་ཞུས་སོ། །དེ་ནས་སྟོན་པས་བཀའ་སྩལ་པ། །སྔོན་བྱུང་གཞི་ཡི་དུས་ཉིད་ནས། །གྲོང་ཁྱེར་གསུམ་གྱི་བདག་པོ་<milestone unit="line" n="620.5"/>དེ། །ནོར་བུ་རིན་ཆེན་འབར་བ་ཡི། །ནོར་བུ་ཀུན་གྱི་འབྱུང་གནས་དེ། །ཀུན་གཞི་སྐྱེད་པའི་མ་རུ་གནས། །མཛེས་མ་རླུང་གི་རྐང་པ་ཅན། །རྐང་པ་མེད་པར་འགྲོ་ཡང་སྲིད། །དགུང་མཐའ་སླེབ་པ་ངོ་མཚར་ཆེ། །ཞེས་<milestone unit="line" n="620.6"/>བརྡ་དེ་གསུངས་སོ། །དོན་ནི་ཁམས་གསུམ་སྤྱི་ས་དེ། །ཀུན་གཞི་སྲིད་པའི་མཛོད་ཆེན་ཡིན། །སྐུ་གསུམ་འཆར་བའི་གཞི་ཡིན་ཏེ། །རླུད་གིས་སྐུ་གསུང་འགྲུབ་པར་བྱེད། །མྱུར་མགྱོགས་ཤེས་རབ་རླུད་གི་<milestone unit="page" n="621"/><milestone unit="line" n="621.1"/>༄༅། །གཞི། །དངོས་མེད་ཟང་ཐལ་ནམ་མཁའ་འདྲ། །འཁོར་བ་ཐོག་མའི་གཞི་མ་དེ། །རྣམ་པར་རྟོག་པ་མེད་པ་ལ། །རྟོག་པ་མི་སྲིད་སྲིད་པའི་ཆོས། །རང་ཤར་རྣམ་དྲུག་གཞི་ཤར་བས། །ཐམས་ཅད་རང་<milestone unit="line" n="621.2"/>ཤར་ངོ་མཚར་ཆེ། །ཞེས་གསུངས་སོ། །འདྲེ་རྒྱུད་ཆེན་པོ་ལས། ཕུན་སུམ་ཚོགས་པ་ལྔ་དང་གཞི་བསྟན་པའི་ལེའུ་སྟེ་དང་པོའོ།། །།དེ་ནས་ཟླ་བའི་འོད་ཟེར་གྱིས། །བཅོམ་ལྡན་རྡོ་རྗེ་སེམས་དཔའ་ལ། །དེ་ལ་<milestone unit="line" n="621.3"/>ཤར་ལུགས་ཇི་ལྟར་ལགས། །སྟོན་པ་ཉིད་ཀྱིས་གསུང་དུ་གསོལ། །ཅེས་ཞུསླ་སོ། །སྟོན་པས་བཀའ་སྩལ་པ། ཨ་ནི་ཡིག་འབྲུ་ཀུན་གྱི་མེས། །མ་ནི་ཡིག་འབྲུ་ཀུན་གྱི་ཕྱིར། །ཧ་འགྱུ་རྟེན་མེད་ཡི་གེ་དེ། །དབྱིངས་དང་<milestone unit="line" n="621.4"/>ཡེ་ཤེས་རྩལ་གསུམ་གྱི། །སྤྱི་སའི་གཞི་ལས་གྲུབ་པ་ཡི། །རླུད་གི་རྟ་པོ་བཞི་ལ་ཤར། །སྟོན་གསུམ་རྩ་བ་འདུག་གི་མི། །ཁམས་གསུམ་སྲིད་པ་གསུམ་ལ་དབང་། །མྱུར་མགྱོགས་རླུད་གི་རྐང་པ་ཅན། །ཟ་འོག་མཛེས་<milestone unit="line" n="621.5"/>པའི་སྒ་བསྟད་ནས། །མཐིང་གི་མུ་ཏིག་སྲབ་མཐུར་ཤར། །འཁོར་ལོ་འབར་བའི་གློ་རྨེད་བཅུག །སྲིད་པ་གསུམ་ལ་རྒྱུག་པའི་རྟགས། །ཞེས་གསུངས་སོ། །བརྡ་དོན་བཤད་པ་བསྟན་པ་ནི། །རླུད་ལྔ་གཞི་ལ་ཡེ་ནས་<milestone unit="line" n="621.6"/>གྲུབ། །རླུད་གསུམ་རྩ་བ་དུག་གསུམ་པོ། །ཁམས་གསུམ་སྲིད་པར་བྱེད་པའི་གཞི། །ཐོགས་པ་མེད་པའི་རླུད་པོ་ཤར། །འོད་ལྔ་རང་སྣང་གསལ་བ་ལ། །མ་རིག་གཟུང་འཛིན་གཉིས་སུ་ཤར། །འགྲོ་དྲུག་རྩ་བ་དེ་ཡི་<milestone unit="page" n="622"/><milestone unit="line" n="622.1"/>རྒྱུ། །སྲིད་གསུམ་རྩེ་མོ་ཞེས་ཀྱང་བྱ། །ཁམས་གསུམ་རྩ་བ་ཞེས་ཀྱང་བྱ། །འགྲོ་དྲུག་མེས་ཕྱི་ཞེས་ཀྱང་བྱ། །ཀུན་གྱི་བློན་པོ་ཞེས་ཀྱང་བྱ། །སྲིད་པའི་རྒྱལ་མོ་སྡེ་བརྒྱད་མོ། །ཚོམ་བུ་ལྔ་ཡི་རྩ་བ་ཡིན། །དཀྱིལ་འཁོར་<milestone unit="line" n="622.2"/>གསུམ་གྱི་བརྡ་རྟགས་ཤར། །རང་ཤར་གསལ་བའི་མེ་ལོང་ཡིན། ཁུ་ལས་རྐྱེན་ཤར་ནམ་མཁའི་འཇའ་ལྟར་ཤར། །ཅེས་གསུངས་སོ། །སྭ་ཡ་ཀྭ་ཡ་དྷརྨུ་དྷ་ཏུ་བྷ། ཞེས་བརྡའི་དོན་གསུངས་སོ། །ཐིག་ལེ་འདྲེ་རྒྱུད་<milestone unit="line" n="622.3"/>ཆེན་པོ་ལས། གཞི་ལས་རང་ཤར་བསྟན་པའི་ལེའུ་སྟེ་གཉིས་པའོ།། །།དེ་ནས་ཟླ་བའི་འོད་ཟེར་གྱིས། །བཅོམ་ལྡ་རྡོ་རྗེ་སེམས་དཔའ་ལ། །སྐུ་གསུམ་ཤར་ལུགས་ཇི་ལྟར་ལགས། །ཞེས་ཞུས་སོ། །སྟོན་པས་<milestone unit="line" n="622.4"/>བཀའ་སྩལ་པ། སྔོན་འབྱུང་ཆེན་པོ་ཀུན་གྱི་མེས། །ཡང་རྩེ་གཞི་ལ་ལྷུན་གྱིས་གྲུབ། །ནོར་བུ་རིན་ཆེན་གཞི་ནས་འཕགས། །ནོར་བུ་རྣམས་ཀྱི་མེས་པོ་ཡིན། །ནོར་བུ་སྣ་ཚོགས་སྐྱེད་པའི་མ། །འགག་པ་མེད་པའི་ནོར་<milestone unit="line" n="622.5"/>བུ་འཆང་། །བཅོམ་ལྡན་ཀུན་ཏུ་བཟང་པོ་ཡིས། །ཐོག་མ་གཞི་མོའི་དོན་ལ་མཁས། །བར་དུ་རྒྱུ་རྐྱེན་གཉིས་ལ་མཁས། །ཐ་མར་རང་ཤར་རང་གྲོལ་མཁས། །མཁས་པ་ཆེན་པོ་བཅོམ་ལྡན་འདས། །སུ་ཡང་ཀ་རའི་<milestone unit="line" n="622.6"/>དོན་རྟོགས་མཁས། །ཆོས་སྐུ་གཞི་ནས་རང་ལ་ཤར། །སངས་རྒྱས་ཀུན་གྱི་ཡང་མེས་པོ། །ཆོས་སྐུ་ཐིག་ལེ་ཉག་གཅིག་ཡིན། །དྷརྨ་ཀྭ་ཡ་ཏི་ལ་ཨེ་ཀའི་དོན། །བྱིན་རླབས་སྟོན་པ་རྡོ་རྗེ་སེམས་དཔའ་<milestone unit="page" n="623"/><milestone unit="line" n="623.1"/>༄༅། འང་། །ལོངས་སྤྱོད་རྫོགས་སྐུ་ཀུན་གྱི་མེས། །སྤྲུལ་སྐུ་ཟླ་བའི་འོད་ཟེར་ཁྱེད། །འགྲོ་བའི་དོན་ལ་ཞུ་ཚུལ་སྟོན། །བརྡ་ཡི་དོན་རྣམས་ང་ཡིས་བཤད། །ཅེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས།<milestone unit="line" n="623.2"/>སྐུ་གསུང་ཤར་ལུགས་བསྟན་པའི་ལེའུ་སྟེ་གསུམ་པའོ།། །།དེ་ནས་ཟླ་བའི་འོད་ཟེར་གྱིས། །དཔལ་ལྡན་རྡོ་རྗེ་སེམས་དཔའ་ལ། །འགྲོ་དྲུག་སྲིད་ང་་ཇི་ལྟར་ཆགས། །ཕྱི་ནང་སྣོད་བཅུད་ཇི་ལྟར་འཁྲུལ། །ཅེས་<milestone unit="line" n="623.3"/>ཞུས་པ། སྟོན་པས་བཀའ་སྩལ་པ། །སུ་ཡང་ཀ་རའི་དོན་མ་རྟོགས། །ཧ་ལི་ནག་མོ་ལྷ་མོ་ལྔ་ལ་བཞུགས། ཁུ་རྐྱེན་འདུས་པས་འགྲོ་དྲུག་འཁྲུལ། །དུག་ལྔ་ཁོང་ཁྲོ་དག་ནི་རྒྱུ། །རང་སྣང་འོད་ལྔ་རང་གདངས་<milestone unit="line" n="623.4"/>རྐྱེན། །གཉིས་འཛིན་མ་འགག་འབྲས་བུ་ཡིན། །དུག་ལྔ་ཤུགས་ལ་ཤར་བ་ཡིས། །འབྲས་བུ་འགྲོ་བ་རིས་དྲུག་འཁྱམས། །དུག་ལྔ་འབྱུང་བ་ལྔ་ཡི་མེས། །རང་སྣང་རང་ལ་གསལ་བ་འབྱུང་ལྔའི་ཕྱི་མོ་ཡིན། །གླིང་བཞི་<milestone unit="line" n="623.5"/>གླིང་ཕྲན་འཁྲུལ་པ་ཡིན་པ་ངོ་མཚར་ཆེ། །འཁྲུལ་པའི་འབྲས་བུ་ཕྱི་ནང་གཉིས་སུ་ཤར། །རང་ཤར་འཁྲུལ་པས་འཁོར་བ་ཡིན། །མི་འཁོར་མི་སྲིད་ཤར་བ་སྲིད་པས་ལན། །ཕྱི་ནང་གཉིས་ལ་ལྷོས་ནས་སྐལ་<milestone unit="line" n="623.6"/>པའོ། །སྐལ་པ་རང་ཤར་རང་གིས་སྐལ་བ་ཡིན། །འཁྲུལ་པའི་འབྲས་བུ་ལས་དང་བག་ཆགས་ཡིན། །བག་ཆགས་རང་ཤར་རང་གྲོལ་མ་རིག་ངོ་མཚར་ཆེ། །སྭ་ཨུ་མ་བྷ་ར་ཧ། ཞེས་གསུངས་སོ། །ཐིག་ལེ་འདྲེ་རྒྱུད་<milestone unit="page" n="624"/><milestone unit="line" n="624.1"/>ཆེན་པོ་ལས། ཕྱི་ནང་སྣོད་བཅུད་རང་ཤར་གྱི་ལེའུ་སྟེ་བཞི་པའོ།། །།དེ་ནས་ཟླ་བའི་འོད་ཟེར་གྱིས། །ལུས་ཀྱི་མེས་པོ་ཇི་ལྟར་ལགས། །སྐྱེད་པའི་ཕྱི་མོ་ཇི་ལྟར་ལགས། །ཞེས་ཞུས་པས། སྟོན་པས་བཀའ་སྩལ་<milestone unit="line" n="624.2"/>པ། གཞི་ཡི་རང་ཤར་འབྱུང་བ་དེ། །རང་གདངས་འབྱུང་བ་འོད་དུ་ཤར། །དེ་འཁྲུལ་དེ་ཤར་མ་རིག་འབྱུང་བ་ལྔ། །དེ་ཡིས་རྐྱེན་བྱས་ཕྱི་འབྱུང་ལུས་ལ་རྒྱས། །འབྱུང་བ་མ་རིག་འདུས་པའི་ལུས་འཁྲུལ་པ། །ལུས་ཀྱི་ཕྱི་<milestone unit="line" n="624.3"/>མོ་འབྱུང་བ་རང་གདངས་ཡིན། །ལུས་ཀྱི་མེས་པོ་རླུད་ཆེན་རང་ཤར་ཡིན། །རླུད་དང་རང་དྭངས་འདུས་པས་སྒྲ་ཚིག་སྣ་ཚོགས་སྨིན། །ལུང་བསྟན་ལུང་མ་བསྟན་གྱི་སྒྲ་དང་ནི། །ངོ་བོ་ཉིད་སྒྲ་རུ་ཐམས་ཅད་<milestone unit="line" n="624.4"/>འདུས། །རང་ཤར་སྒྲ་དང་ཕྲད་པས་གསུང་ཚིག་མེས་པོ་ཡིན། །རང་གདངས་སྒྲ་ནི་རླུད་གི་རྩལ་ལས་ཤར། །རླུང་ཡང་ཚ་གླང་རླུང་གིས་ལུས་པོ་སྐྱེད། །མ་རིག་རྒན་མོ་ལོང་མ་མུ་ལྟོ་མ། །རྟེན་འབྲེལ་བཅུ་གཉིས་ལྟ་<milestone unit="line" n="624.5"/>བུའི་ཚུལ་དུ་གྲུབ། །དེས་ན་འཁོར་བ་གྲུབ་ཚུལ་བརྡ་དང་སྦྱར། །དཔེར་ན་ནམ་མཁའ་འབྱུང་བ་ཀུན་གྱི་མེས། །འོད་ལྔ་འབྱུང་བ་ལྔ་ཡི་ཕྱི་མོ་ལས། །རང་གདངས་འོད་ཀྱི་དཀྱིལ་འཁོར་ནས། །འབྱུང་བ་ལྔ་ཡི་རྩ་བ་<milestone unit="line" n="624.6"/>སྨིན། །དེ་ཡིས་བརྡ་བསྟན་འབྱུང་བའི་དཔེ། །བར་སྣང་གློག་འགྱུས་སྣང་སྲིད་གསལ་བ་འགྱུ་བའི་དཔེ། །དུས་མཚུངས་འཁྲུལ་བ་ཐག་པ་སྐྲུལ་ལྟ་བུ། །ཡོན་ཏན་ཕྱོགས་མེད་འཆར་བ་ནོར་བུ་རིན་ཆེན་གླིང་། །འཁྲུལ་<milestone unit="page" n="625"/><milestone unit="line" n="625.1"/>༄༅། །པས་འཁྲུལ་པ་རྒྱུད་པ་ཟོ་ཆུ་བརྒྱུད་མ་འདྲ། །འགྲོ་དྲུག་ལུས་ཀྱི་བག་ཆགས་སྨིན་པ་ལྗོན་ཤིང་འདྲ། །འཁོར་བ་རང་ཤར་ནམ་མཁའི་སྤྲིན་གྱི་ཚུལ། །ས་ཆུ་མེ་རླུ་་ནམ་མཁའི་རང་གདངས་ཡིན། །ཡིད་<milestone unit="line" n="625.2"/>འགྱུ་མ་རིག་གཞི་ཉིད་ཟེར་ལྟར་ཤར། །ཟེར་དང་རང་གདངས་རོལ་པས་རང་ལ་ཤར། །རོལ་པས་མ་འགགས་འཁོར་བའི་རྩ་གཅིག་པུ། །གཅིག་བུ་མ་རིག་འཁྲུལ་པ་རང་ལ་སྣང་། །འཇིག་རྟེན་རྟེན་འབྲེལ་བཅུ་<milestone unit="line" n="625.3"/>གཉིས་ཕྱི་ནང་སྐྱེད། །འཁོར་འདས་གཉིས་ཀྱི་སྤྱི་ས་བ། །ལྷུན་གྲུབ་རང་སྣང་རང་ཤར་ཕྱོགས་མེད་ཡིན། །ལོ་ཀ་ཀརྨ་ཨེ་ཀའོ། །ཞེས་གསུངས་སོ། །འདྲེ་རྒྱུད་ཆེན་པོ་ལས། འབྱུང་བ་ལུས་ཀྱི་དོན་བསྟན་པའི་ལེའུ་སྟེ་<milestone unit="line" n="625.4"/>ལྔ་པའོ།། །།དེ་ནས་ཡང་ཟླ་བའི་འོད་ཟེར་ཅན་གྱིས། སྟོན་པ་རྡོ་རྗེ་སེམས་དཔའ་ལགས། །འདྲེ་ཡི་འཁྲུལ་པ་ཇི་ལྟར་ལགས། །ཞེས་ཞུས་པས། སྟོན་པས་བཀའ་སྩལ་པ། ཉོན་ཅིག་རྡོ་རྗེ་མཁའ་འགྲོ་མ། །ཕྱི་<milestone unit="line" n="625.5"/>ཡི་འདྲེ་དང་ནང་གི་འདྲེ། །གསང་བའི་འདྲེ་དང་གསུམ་དུ་ཤར། །ཕྱི་ཡི་འདྲེ་རུ་ཤར་བ་ནི། །རང་གདངས་འབྱུང་བ་དང་པོའི་དུས། །ཆགས་སྡང་ལྔ་ཡི་ཚོགས་ལྔར་ཤར། །སྡེ་བརྒྱད་འབྱུང་བ་ལྔ་ལ་ཤར། །བདུད་དང་<milestone unit="line" n="625.6"/>རྒྱལ་པོ་བཙན་དག་དམུ། །གཟའ་དང་ཀླུ་དང་མ་མོ་གནོདསྦྱིནདང། །གཤིནརྗེའདྲེཚོགས་རང་གདངས་ཤར། །ཕྱི་ཡི་འདྲེ་དེ་གཞི་ཡི་འདྲེ། །བརྡ་ཡིས་ཟིལ་གྱིས་གནན་པར་བྱ། །ནང་གི་འདྲེ་ནི་རླུད་མཁྲིས་བད་<milestone unit="page" n="626"/><milestone unit="line" n="626.1"/>ཀན་དང་། །འདུས་པ་ནད་བསྡོ་པའི་འདྲེ་རུ་ཤར། །དེ་ཡང་དབང་དུ་བསྡུ་བའི་བརྡ་དང་རྟགས་བསྟན་པ་ཡིན། །གསང་བའི་འདྲེ་ནི་རྣམ་ཤེས་ཞོན། །མིག་དང་རྣ་བ་སྣ་དང་ལྕེ། །ཡིད་དང་རྣམ་ཤེས་ཀུན་གཞི་<milestone unit="line" n="626.2"/>ལས། །ཚོགས་བརྒྱད་འདྲེ་རུ་ཤར་བ་ལམ་དུ་བཀྱེར། །འདྲེ་ཀུན་ངོས་འཛིན་མོ་མ་འཕྲུལ་གྱི་མི། །ཡང་གསང་འདྲེ་དེ་ཀུན་གྱི་མ་མཐོང་བས། །ཐམས་ཅད་འདྲེ་ཆོས་འདྲེ་བསྡུམས་བྱེད། །འདྲ་ལ་དབང་བསྐུར་གཏང་<milestone unit="line" n="626.3"/>རག་གཏོང་། །འདྲེ་ལ་ཚོགས་སོགས་མཆོད་པ་བྱེད། །འདྲེ་ཡིས་མཆོད་གནས་བྱེད་ཅིང་རྟག་ཏུ་ཁུར། །འདྲེ་ཡིས་འདྲེ་བསྲེག་འཚིག་པར་ག་ལ་འགྱུར། །འདྲེ་དེས་དཔོན་བྱས་གཉའ་ཁུང་ཁུར། །འདྲེ་དེ་ཀུན་ལ་གནོད་<milestone unit="line" n="626.4"/>པས་རབ་ཏུ་གནོད་ཆེ་སྟེ། །འདྲེ་རུ་རང་ཤར་འདྲེ་དེ་ངོ་མཚར་ཆེ། །རང་གིས་རང་སྲོག་གཅོད་པས་བདུད། །ཞེ་སྡང་རྒྱལ་པོ་མེ་རློན་མིག་གཅིག་པ། །འདོད་ཆགས་ཁ་ཡན་བཙན་གྱི་འདྲེ། །ང་རྒྱལ་རང་ཤར་འགྱུར་<milestone unit="line" n="626.5"/>མེད་དམུ། །ཀུན་ཏུ་རྒྱུ་ཡིད་སླེབ་པས་གཟའ། །ཡིད་དུ་བྱུང་བས་ཉམས་ཆགས་པས་ཀླུ། །ཀུན་ཏུ་རྒྱུ་ཞིང་རང་ལ་སྣང་བས་མ། །ཐམས་ཅད་འདུས་པས་གནོད་སྤྱིན་ནོ། །རང་ཤར་རང་གིས་ཟ་བས་གཤིན་རྗེའོ། །སྡེ་<milestone unit="line" n="626.6"/>བརྒྱད་གཉའ་གནོན་ཚངས་པ་དུང་གི་ཐོར་ཚུགས་ཅན། །སྡེ་བརྒྱད་དཔོན་པོ་བདུད་རྒྱལ་ནག་པོ་གཉིས། །ཐོད་རུས་འབར་བ་རྩ་བརྒྱད་གདན་སྟེངས་ན། །དཔག་བསམ་ཤིང་གི་མེ་ཏོག་ལ། །ཡལ་ག་གཉིས་ལ་འཇུས་<milestone unit="page" n="627"/><milestone unit="line" n="627.1"/>༄༅། །པ་ཡིས། །བདུད་རྒྱལ་ནག་པོ་དེ་ན་ཡོད། །དེ་ཡི་ཞལ་ལྷོས་སྨན་དུ་རང་ལ་ཤར། ཁྲེལ་སྒོང་སུམ་བརྩེགས་དག་གིས་གནས། །རྨ་བྱ་མདོངས་ཀྱི་ཕུག་ཤེད་ན། །ཉི་ཟླ་གཉིས་ཀྱི་དཀར་ཁུང་བྱས། །བདེ་<milestone unit="line" n="627.2"/>བ་ཆེན་པོ་གདན་དུ་བཏིང་། །གཞོན་ནུ་གཙུག་ཕུད་ཅན་ཞེས་བྱ། །དེ་ལ་བསྟོད་པ་མི་བྱ་འགྲོགས་པ་གཅེས། །དེ་ཡི་མིང་ནི་འོད་མི་འགྱུར། །ཆོས་སྐུ་རང་ལ་ཤར་བ་ངོ་མཚར་ཆེ། །དེ་ཡི་སྤྲུལ་པ་རང་ཤར་བ། །ཤེལ་གྱི་<milestone unit="line" n="627.3"/>ག་འུ་སྦུབ་པའི་གནས། །ཉི་ཟླ་གཉིས་ནི་གདན་དུ་བཏིང་། །འཇའ་ཚོན་སྣ་ལྔས་སྒོ་ཡང་བྱས། །གཞོན་ནུ་བཅུ་དྲུག་ལོན་པའི་སྐུ། །དེ་ཡི་མིང་ནི་འོད་སྲུངས་ཡིན། །ལོངས་སྐུ་རང་ལ་ཤར་བ་ངོ་མཚར་ཆེ། །དེ་ཡི་གསུང་<milestone unit="line" n="627.4"/>གི་སྤྲུལ་པའི་སྐུ། །འོད་ཟེར་སྣ་ལྔའི་གནས་ན་བཞུགས། །རྨ་བྱ་གཉིས་ནི་གདན་དུ་བཏིང་། ཁེལ་གྱི་རྟ་ཕོ་སྒོ་བ་བྱས། །ལོ་བརྒྱད་ལོན་པའི་ཁྱེའུ་ཆུང་སྐུ། །དེ་ཡི་མིང་ནི་མར་མེ་མཛད། །སྤྲུལ་སྐུ་རང་ལ་ཤར་བ་ངོ་<milestone unit="line" n="627.5"/>མཚར་ཆེ། །དབང་དུ་སྡུད་ན་དེ་ལྟར་མཛོད། ཟིལ་གྱིས་གནོན་ན་དེ་ལྟར་གནོན། །ལམ་དུ་ཁྱེར་ན་དེ་ལྟར་ཁྱེར། །ཚོགས་སོགས་གཏང་རག་གཏོར་མ་དང་། །དབང་དང་སྤྱིན་སྲེག་བྱ་མི་དགོས། །ལྷ་དེ་ལོགས་ནས་མ་<milestone unit="line" n="627.6"/>བྱུང་འདྲེ་དེ་གཞན་ནས་མིན། །ཞེས་གསུངས་སོ། །འདྲེ་རྒྱུད་ཆེན་པོ་ལས། ལྷ་འདྲེ་ངོས་གཟུང་བའི་ལེའུ་སྟེ་དྲུག་པའོ།། །།རྡོ་རྗེ་མཁའ་འགྲོ་མས་ཞུས་པ། །ཀྱེ་ཀྱེ་རྡོ་རྗེ་སེམས་དཔའ་ལགས། །ལོངས་སྐུ་རང་<milestone unit="page" n="628"/><milestone unit="line" n="628.1"/>ཤར་ཇི་ལྟར་ལགས། །ཞེས་ཞུས་པས། སྟོན་པས་བཀའ་སྩལ་པ། ཉོན་ཅིག་རྡོ་རྗེ་མཁའ་འགྲོ་མ། །རང་ལུས་རྒྱལ་བའི་དཀྱིལ་འཁོར་འདི། །སྒོ་ལྔ་ཚོགས་བརྒྱད་ཕུང་པོ་ལྔ། །མ་ཧྭ་ད་ལའི་ངོ་བོར་ཤར། །རང་ལ་རང་<milestone unit="line" n="628.2"/>ཤར་ངོ་མཚར་ཆེ། །རིན་ཆེན་ཟུང་བརྒྱད་རྩེ་སོར་བཞི། །སི་ར་ཤེལ་གྱི་མཎྜལ་ན། །དབུས་ན་རྣམ་པར་སྣང་མཛད་བཞུགས། །ཕྱོགས་བཞིའི་སེམས་དཔའི་ངོ་བོར་ཤར། །དེ་ཡི་སྣང་བ་རང་གདངས་ལས། །སེམས་<milestone unit="line" n="628.3"/>དཔའ་སེམས་མ་ཐུབ་པ་དྲུག །ལོངས་སྐུ་རང་ལ་ཤར་བ་ངོ་མཚར་ཆེ། །རིན་ཆེན་རྩིབས་བརྒྱད་འབར་བའི་གནས། །སི་ར་བཞི་ཡི་དབུས་ན་ནི། །འོད་མི་འགྱུར་བ་ཆོས་སྐུར་ཤར། །འོད་སྲུངས་ལོངས་སྤྱོད་རྫོག་་<milestone unit="line" n="628.4"/>སྐུར་ཤར། །མར་མེ་མཛད་ནི་སྤྲུལ་སྐུར་ཤར། །འདུ་འབྲལ་མེད་པའི་སྐུ་གསུམ་མོ། །རང་ལ་ཤར་བ་ངོ་མཚར་ཆེ། །ལྟད་མོ་བསམ་སྡུག་ལྷ་ཁང་ཆེ། །སྐྱོ་གྲོགས་རིག་པའི་ཁྱེའུ་ཆུང་བཟང་། །ཟས་སུ་བདེ་ཆེན་རང་ཤར་<milestone unit="line" n="628.5"/>བཟའ། །རང་ཤར་ཟ་བ་ཉམས་རེ་ཟབ། །ཟབ་མོ་མཐར་ཕྱིན་ཚད་ཡིན་ནོ། །རང་ཤར་ངོ་ཤེས་ཉམས་ཀྱི་གདེང་། །རང་ཤར་གདན་ཤེས་གདམས་པའི་གདེང་། །ཚད་ལ་ཕེབས་པ་ཡིད་ཆེས་གདེང་། །ཚད་ལས་འདས་<milestone unit="line" n="628.6"/>ན་སྒྲིབ་པ་ཡིན། །ཚད་མ་ཟིན་པ་སྒྲིབ་པ་ཡིན། །གོལ་སྒྲིབ་ཚད་ཤེས་ཤིན་ཏུ་དཀའ། །ཀ་ཡ་ར་ཧ་ས་ཡ། ཞེས་གསུངས་སོ། །འདྲེ་རྒྱུད་ཆེན་པོ་ལས། ཕྱི་ནང་དཀྱིལ་འཁོར་སྐུ་གསུམ་ངོ་སྤྲད་ཆེན་པོའི་ལེའུ་སྟེ་བདུན་<milestone unit="page" n="629"/><milestone unit="line" n="629.1"/>༄༅། །པའོ།། །།དེ་ནས་རྡོ་རྗེ་མཁའ་འགྲོ་མས་ཞུས་པ། སྟོན་པ་རྡོ་རྗེ་སེམས་དཔའ་ལགས། །སྣང་སྲིད་འདྲེ་དེ་ཟིན་གྱི་མནན་པ་དང་། །སྐུ་གསུམ་རྒྱལ་བའི་དཀྱིལ་འཁོར་ལ། །བདག་ཅག་མཁའ་འགྲོ་<milestone unit="line" n="629.2"/>འཇུག་པའི་ཚེ། །དབང་གི་གདམས་པ་བདག་ལ་ཞུ། །ཞེས་ཞུས་པས། སྟོན་པས་བཀའ་སྩལ་པ། ཉིན་ཅིག་རྡོ་རྗེ་མཁའ་འགྲོའི་གཙོ། །ལྷ་དབང་ལུས་ལ་བསྐུར་བ་དང་། །ཆོས་དབང་སེམས་ལ་བསྐུར་བ་<milestone unit="line" n="629.3"/>དང་། །བརྟུལ་ཞུགས་རིག་པའི་བྱིན་རླབས་དབང་། །ང་ཡིས་ཁྱོད་ལ་དབང་བསྐུར་རོ། །རིག་པ་ཡེ་ཤེས་མེ་ཏོག་ལ། །རིན་ཆེན་སྣ་ལྔས་སྤྲོས་བྱས་ཏེ། །གུས་པའི་ཚུལ་གྱིས་ཞུ་བར་གྱིས། །སྒོ་ལྔ་རིགས་ལྔའི་དབང་<milestone unit="line" n="629.4"/>བསྐུར་འདི། །འདི་བསྐུར་རང་ལུས་བྱིན་གྱིས་རློབས། །ཚོགས་བརྒྱད་རྒྱལ་བའི་དཀྱིལ་འཁོར་འདིས། །དབང་བསྐུར་བདེ་ཆེན་དངོས་གྲུབ་ཐོབ། །ཕུང་པོ་ལྔ་པོ་རིགས་ལྔ་ཡིས། །དབང་བསྐུར་ངེས་པའི་ལྷ་<milestone unit="line" n="629.5"/>མཆོག་ཐོབ། །རང་ལུས་རྒྱལ་བའི་དཀྱིལ་འཁོར་འདི། །མ་བསྐུར་ཐོབ་པའི་དབང་མ་ཡིན། །བསྐུར་བས་རང་བྱུང་ངོ་མཚར་ཆེ། །བྱིན་རླབས་ནུས་པ་བསམ་མི་ཁྱབ། །དབང་བསྐུར་ཐུན་མོང་མ་ཡིན་ནོ། །ལྷ་དབང་<milestone unit="line" n="629.6"/>ལུས་ལ་བསྐུར་བ་ཡིས། །ལུས་བྱིན་བརླབས་པའི་དབང་བསྐུར་ཡིན། །ཡེ་ཤེས་སྐུ་ཡི་དཀྱིལ་འཁོར་འདི། །རང་ལ་ཤར་བ་ངོ་མཚར་ཆེ། །ལྷ་ནི་ཐུན་མོང་མ་ཡིན་རང་ཤར་ལྷ། །རང་ཤར་ཕུང་པོ་ལྔ་པོ་ལ། །ལྷ་དབང་<milestone unit="page" n="630"/><milestone unit="line" n="630.1"/>ལུས་ལ་བསྐུར་བ་ཡིས། །སྐྱེ་རྒ་ན་འཆི་བཞི་ལས་གྲོལ། །གྲོལ་བ་རང་བྱུང་ངོ་མཚར་ཆེ། །སྐྱེ་བ་མེད་པས་འཆི་ལས་གྲོལ། །ན་བ་མེད་པས་རྒས་ལས་གྲོལ། །རང་གྲོལ་རང་ཤར་དབང་མཆོག་འདི། །གོ་འཕང་དབང་<milestone unit="line" n="630.2"/>གིས་བགྲོད་ཕྱིར་གསུངས། །འདིར་འཇུག་ལམ་གྱི་མཆོག་ཏུ་བཤད། །ཡེ་ཤེས་ལྔ་ཡིས་ཡེ་ནས་ཁྱབ། །ཁྱབ་པར་རང་བྱུང་ཡེ་ཤེས་སྐུ། །ཡེ་ཤེས་སྐུ་ཡི་དབང་བསྐུར་འདི། །ཡེ་ཤེས་ལུས་ལས་རང་ཤར་བ། །རང་<milestone unit="line" n="630.3"/>བྱུང་དབང་བསྐུར་ངོ་མཚར་ཆེ། །ཨ་བི་ཁེ་ཀ་ཨུ་བྷན་དྷི་ཤ །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། ལྷ་དབང་ལུས་ལ་བསྐུར་བའི་ལེའུ་སྟེ་བརྒྱད་པའོ།། །།དེ་ནས་ཡང་མཁའ་འགྲོ་མས་ཞུས་པ།<milestone unit="line" n="630.4"/>ཀྱེ། སྟོན་པ་རྡོ་རྗེ་སེམས་དཔའ་ལགས། །ཆོས་དབང་སེམས་ལ་བསྐུར་བ་བསྟན་པར་ཞུ། །ཞེས་ཞུས་པས། སྟོན་པས་བཀའ་སྩལ་པ། དབང་དང་མན་ངག་བཤད་པ་ནི། །སྣོད་ལྡན་ངང་ཚུལ་ལྡན་ལ་བཤད། །དབང་<milestone unit="line" n="630.5"/>དང་མན་ངག་མ་ཐོབ་པར། །དེ་ནི་ངལ་བ་དོན་མེད་ཡིན། །དབང་དང་མན་ངག་འདོད་པའི་མིས། །སྲོག་ལུས་འཕངས་པ་མེད་པར་གཏོང་། །དེ་ནི་དབང་གི་སྣོད་དུ་རུང་། །དབང་མ་ཐོབ་པས་ཆོས་འཆད་པ། །དེ་ཡི་<milestone unit="line" n="630.6"/>ལྕེ་ལ་ཞིང་རྨོའོ། །དབང་མ་ཐོབ་པར་སྒོམ་པར་བྱེད། །དེནིཕགཚོདཡིདསྨོནམཁན། །ང་ཡིས་བཤད་ཀྱིས་ལེགས་པར་ཉོན། །སྔོན་ཡུལ་ཡངས་པ་ཅན་གྱི་གནས། །དངུལ་གྱི་མེ་ལོང་རང་གདངས་གླིང་། །སྐྱེས་པ་<milestone unit="page" n="631"/><milestone unit="line" n="631.1"/>༄༅། །བུད་མེད་འཚོགས་པའི་གནས། །བྱད་ཀྱི་ལྟ་བའི་གཞི་མ་བྱེད། །མེ་ལོང་ཕྱོགས་རིས་མེད་པ་ལ། །རྒད་པོ་རྨེ་མ་རག་ཤ་གདོང་། །བྱད་བཞིན་སྤ་ལ་གྲུབ་པས་བལྟས། །བྱད་ཀྱི་རྣམ་པ་མ་མཐོག་<milestone unit="line" n="631.2"/>བར། །སྐྲུ་གྲི་གང་ན་འདུག་པ་དེ། །དེ་ག་བྱད་ཡིན་སྙམ་ནས་འདུག །རྒན་མོ་དེ་ཡི་རྩ་ཤེད་ན། །ཁྱེའུ་ཆུང་མཛེས་པ་ཀུན་ལྡན་བྱུང་། །མེ་ལོང་བལྟས་པས་བྱད་བཞིན་མཐོང་། །རྒན་མོས་བལྟས་པས་ཁོ་ཡི་བྱད་མཐོང་<milestone unit="line" n="631.3"/>བས། །རྒན་མོའི་བྱད་ལ་ཡིད་འབྱུང་ནས། །ཁོ་ཡིས་བྱད་ལ་བལྟས་པས་སུ། །རྒན་མོ་ལྷོ་མ་མྱོང་ནས་ཤི །ཆོས་ཉིད་མེ་ལོང་གཡའ་དག་གསལ། །ཐེག་པ་རིམ་དགུ་རྒན་མོ་འདྲ། །རྫོགས་པ་ཆེན་པོ་ཁྱེའུ་ཆུང་འདྲ། །མ་<milestone unit="line" n="631.4"/>རིག་རྒན་མོ་ལོང་མ་འདྲ། །དབང་བསྐུར་ཁྱེའུ་ཆུང་མཛེས་ལྡན་འདྲ། །ལྟ་བ་རིག་པ་རང་རྩལ་དབང་། །ཉན་ཐོས་གང་ཟག་བདག་མེད་ལྟ། །རང་རྒྱལ་ཆོས་ཀྱི་ཕྱོགས་གཅིག་ལྟ། །བྱང་སེམས་བདེན་པ་གཉིས་སུ་<milestone unit="line" n="631.5"/>ལྟ། །ཀྲེ་ཡ་རྗེ་དང་ཁོལ་དུ་ལྟ། །ཡོ་ག་སྐྲུན་དང་གྲོགས་པོར་ལྟ། །མཧྭ་ཐབས་དང་ཤེས་རབ་ལྟ། །ཨ་ནུ་དབྱིངས་དག་ཡེ་ཤེས་ལྟ། །ཨ་ཏི་ཡོ་ག་ཕྱོགས་མེད་ལྟའོ། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས།<milestone unit="line" n="631.6"/>ལྟ་བ་སྟོང་རྫོགས་དབང་གི་ལེའུ་སྟེ་དགུ་པའོ།། །།དེ་ནས་མཁའ་འགྲོ་མས་ཞུས་པ། ཀྱེ་ཀྱེ་སྟོན་པ་རྡོ་རྗེ་སེམས་དཔའ་ལགས། །སྒོམ་པ་རིག་པའི་དབང་ཞུ་འཚལ། །ཅེས་ཞུས་པས། སྟོན་པས་བཀའ་སྩལ་པ།<milestone unit="page" n="632"/><milestone unit="line" n="632.1"/>ཉོན་ཅིག་རྡོ་རྗེ་མཁའ་འགྲོ་མ། །སྒོམ་པའི་མཚན་ཉིད་བསྟན་པ་ནི། །ཉན་ཐོས་གཟུང་འཛིན་བཀག་ནས་ནི། །ཚོགས་དྲུག་བཀག་ནས་སྒོམ་པ་ཡིན། །ཕུང་པོ་མི་གཙང་རུས་ཐིགས་བསྒོམ། །རང་སངས་རྒྱས་ཀྱི་སྒོམ་<milestone unit="line" n="632.2"/>པ་ནི། །རྟེན་འབྲེལ་བཅུ་གཉིས་འཁོར་ལོ་སྒོམ། །དབུ་མ་དག་གི་སྒོམ་པ་ནི། །སྒྱུ་མའི་དཔེ་བརྒྱད་ལྟ་བུ་སྒོམ། །ཀྲི་ཡ་རིགས་གསུམ་མགོན་པོ་བསྒོམ། །ཡོ་ག་སྐུ་ལྔའི་དཀྱིལ་འཁོར་སྒོམ། །མཧྭ་རིགས་ལྔའི་ལྷ་རུ་<milestone unit="line" n="632.3"/>སྒོམ། །ཨ་ནུ་རིག་པའི་ལྷར་སྒོམ་པའོ། །ཨ་ནུ་ཡོ་ག་སྒོམ་ལས་འདས། །བླ་ན་མེད་པའི་ཐིག་ལེ་འདི། །རིན་པོ་ཆེ་ནི་ཁོང་ནས་འཆར། །སྒོམ་སྒྲུབ་རང་ལ་རང་ཤར་གྲོལ། །ཉན་ཐོས་བདག་མེད་ཁོ་ན་སྤྱོད། །རང་<milestone unit="line" n="632.4"/>སངས་རྒྱས་ནི་གཉིས་ཀ་སྤྱོད། །དབུ་མ་ཕ་རོལ་ཕྱིན་བཅུ་སྤྱོད། །ཀྲི་ཡ་འཕྲིན་ལས་རྣམ་བཞི་སྤྱོད། །ཡོ་ག་འཕྲིན་ལས་རྣམ་བཞི་སྤྱོད། །མ་ཧྭ་སྦྱོར་སྒྲོལ་སྤྱོད་པ་བྱེད། །ཨ་ནུ་མ་ཧོརེ་སྤྱོད་པའོ། །ཨུ་ཏི་སྣང་སྲིད་གཞི་<milestone unit="line" n="632.5"/>བཞེངས་སྤྱོད། །གསང་བ་ཡང་གཏེར་སྤྱོད་པ་ནི། །འཛིན་རྒོད་བྱིང་རྒོད་མེད་པ་ཡི། །རང་གྲོལ་ཡེ་ཤེས་འོད་གསལ་སྤྱོད། །ཉན་ཐོས་འབྲས་བུ་དགྲ་བཅོམ་པ། །རང་སངས་རྒྱས་ཀྱི་འབྲས་བུ་ནི། །ནེ་ཙོ་བསེ་རུ་ལྟ་<milestone unit="line" n="632.6"/>བུའོ། །དབུ་མའི་འབྲས་བུ་སྤྲོས་མཐའ་བྲལ། །ཀྲི་ཡའི་འབྲས་བུ་སྣང་མཐའ་ཡས། །ཡོ་ག་ཚེ་ཡི་རིག་འཛིན་ཐོབ། །མ་ཧྭ་ཕྱག་རྒྱ་ཆེན་པོར་འདོད། །ཨ་ནུ་རྣམ་སྣང་ས་ཆེན་འདོད། །བླ་ན་མེད་པའི་ཐིག་ལེ་འདི། །རྒྱུ་<milestone unit="page" n="633"/><milestone unit="line" n="633.1"/>༄༅། །འབྲས་དབྱེར་མེད་ཐིག་ལེའི་དོན། །ཚེ་གཅིག་དག་གིས་ཐོབ་པའོ། །མ་ཧྭ་ཀ་རུ་ལོ་ཀ་ཏི་ལ་ཙྭ་ན་ཨུ། ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། གྲུབ་མཐའི་འབྲས་བུས་དབང་བསྐུར་བའི་ལེའུ་<milestone unit="line" n="633.2"/>དང་། ཐེག་པའི་སྒོ་ལ་འཆིངས་པའི་ལེའུ་སྟེ་བཅུ་པའོ།། །།དེ་ནས་ཡང་མཁའ་འགྲོ་མས་ཞུས་པ། རྡོ་རྗེ་སེམས་དཔའ་ཆེན་པོ་ལགས། །བརྟུལ་ཞུགས་དབང་བསྐུར་གསུང་དུ་གསོལ། །ཅེས་ཞུས་སོ། །སྟོན་<milestone unit="line" n="633.3"/>པས་བཀའ་སྩལ་པ། ཉོན་ཅིག་རྡོ་རྗེ་མཁའ་འགྲོ་མ། །གངས་ཀྱི་རྒྱལ་པོ་ཏི་ཙེ་ལ། །སྲོག་ཆགས་ཆེན་པོ་བཞི་གནས་སོ། །ཆུ་བོ་བཞི་འབབ་དབང་གི་བརྡ། །རྒྱ་མདུད་དབང་གི་དཀྱིལ་འཁོར་ན། ཁོགོལ་གྱི་གའུ་ཁ་སྦྱར་<milestone unit="line" n="633.4"/>ན། །སྲོག་ཆགས་རྣམ་བཞི་དབང་གི་རྟགས། །རྟགས་དང་དོན་དུ་འབྲེལ་བ་ཡིན། །རིན་ཆེན་ཟུར་བརྒྱད་ཕོ་བྲང་ན། །རིག་པའི་རྒྱལ་པོ་ཟང་ཐལ་གནས། །བརྟུལ་ཞུགས་དབང་གི་དོན་ཡིན་ཏེ། །སྲོག་ཆགས་སྲོག་རྩ་<milestone unit="line" n="633.5"/>གཅད་པ་གཅེས། །དབང་རྟགས་རང་ལ་ཡོད་ཀྱིས་ཕྱིར་མ་ཚོལ། །བརྡ་དོན་རྣམ་གསུམ་ཉི་མའི་སྙིང་པོ་འདྲ། །དོན་གསུམ་རང་ལ་གནས་པ་ངོ་མཚར་ཆེ། །ཨེ་མ་རང་ཤར་ལྟད་མོ་ཆེ། །ཕྱི་ནང་གསང་བ་དབང་གི་<milestone unit="line" n="633.6"/>བརྡ། །རང་ཆས་ཡིན་པས་བཙལ་དུ་མེད། །ཚོལ་ན་གསེར་གྱིས་གསེར་ཚོལ་འདྲ། །ཚོལ་ན་ཤིན་ཏུ་རྙེད་པར་དཀའ། །དབང་རྫས་དབང་བསྐུར་ཐོབ་ལུགས་ནི། །ནོར་བུ་རིན་ཆེན་གཞན་གྱི་འོད་འཕྲོག་འདྲ། །རང་ལ་<milestone unit="page" n="634"/><milestone unit="line" n="634.1"/>རང་ཤར་བས་དབང་གི་རྒྱལ་པོ་ཡིན། །རང་གི་ཐོས་པས་དབང་བསྐུར་རྒྱལ་པོ་ཡིན། །དབང་ལྔ་ཤེས་རབ་རིག་པ་ཡེ་ཤེས་དབང་། །ལམ་དུ་སློངས་ན་དབང་ལྔ་ལྷན་ཅིག་སྐྱེས། །དེ་ཤེས་བར་ཆད་མེད་པའི་བརྡ་ནི་<milestone unit="line" n="634.2"/>བུམ་ནང་མར་མེ་འདྲ། །དབང་པོ་རབ་ཀྱི་བརྡ་ནི་ཉི་ཤར་དུས་ཚོད་འདྲ། །འབྲིང་དང་ཐ་མའི་བརྡ་བསྟན་པ། །ནོར་བུ་རིན་ཆེན་སྐུངས་བཅུག་འདྲ། །བར་ཆད་མེད་ན་དབང་གི་རྒྱལ་པོ་ཡིན། ཁུན་མི་འཆད་པས་<milestone unit="line" n="634.3"/>དབང་གི་བསྐུར་ཐབས་ཡིན། །ཨ་བི་ཁེ་ཀ་ན་མ་ཧུ༷། ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། དབང་གི་གདམས་པ་བསྟན་པའི་ལེའུ་ལས། །བཀའ་སྒོ་དྲས་ཐག་གཅད་པའི་ལེའུ་སྟེ་བཅུ་གཅིག་པའོ། །དེ་<milestone unit="line" n="634.4"/>ནས་ཡང་རྡོ་རྗེ་མཁའ་འགྲོ་མས། །ཀྱེ་ཀྱེ་བཅོམ་ལྡན་གསང་བའི་བདག །བླ་མས་ཐབས་མང་བསྟན་པ་ནི། །གང་གི་དོན་དུ་གསུངས་པ་ལགས། །ངེས་པའི་དོན་ལ་གཅིག་ཏུ་འདུས། །སྣ་ཚོགས་བསྟན་པ་ཇི་ལྟར་<milestone unit="line" n="634.5"/>ལགས། །ཞེས་ཞུས་པས། །རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །ངས་ནི་ཐམས་ཅད་གཅིག་ཏུ་བསྟན། །སློབ་དཔོན་ཚད་མར་མ་གོ་དང་། །སློབ་མས་ཚད་མར་མ་གོ་ན། །དེ་ནི་བཀའ་<milestone unit="line" n="634.6"/>བསྒོ་ལམ་ལ་འཆིངས། །གདམས་ངག་ཚད་དང་མ་ལྡན་པར། །སློབ་དཔོན་ཚད་མར་ཁས་ལེན་དང་། །རྡོ་ལ་གསེར་ཆུ་བསྐུས་པ་འདྲ། །སློབ་མས་ཚད་མར་མ་ཤེས་པ། །རྩ་བ་རུལ་པའི་ལོ་མ་འདྲ། །འབྲས་བུ་སྨིན་<milestone unit="page" n="635"/><milestone unit="line" n="635.1"/>༄༅། །པའི་དུས་མི་འཆི། །ལྟ་བ་སྟོང་པའི་རྫོང་ལ་འཆིངས། །ལྟ་བ་ནམ་མཁའི་ཁུངས་ཚོལ་པ། །འབྲས་བུ་སྐྱེ་མཆེད་མུ་བཞི་ལས། །ནམ་མཁའ་མཐའ་ཡས་སྐྱེ་མཆེད་གོལ། །སྤྱོད་པ་ཅིར་སྣང་ཐབས་ཀྱིས་<milestone unit="line" n="635.2"/>འཆིངས། །གཟུང་འཛིན་གཉིས་ཀྱི་ཐག་མ་ཆོད། །འབྲས་བུ་འཁྲིག་སྤྱོད་ལྟ་རུ་གོལ། །སྒོམ་པ་ཉམས་མྱོང་རྟགས་ཀྱིས་འཆིངས། །བློ་སྣང་ཉམས་མྱོང་འགྱུར་བས་ཡེ་ཤེས་དོན་མི་ཕྲད། །ཡེ་ཤེས་བསྒོམས་པས་མི་<milestone unit="line" n="635.3"/>འཆར་རང་སྣང་ངོ་སྤྲོད་གཅེས། །འབྲས་བུ་རྣམ་སྤྱོད་དུས་ཀྱི་འཆིངས། །འབྲས་བུ་ཡུལ་ཅན་དུས་ལ་ལྟོས་པ་ནི། །འབྲས་བུ་ཐོབ་དུས་མི་འོང་སར་ཆུད། །རང་གྲོལ་རང་ཤར་ཤེས་ན་འབྲས་བུའི་རྒྱལ་པོ་ཡིན། །བཀའ་<milestone unit="line" n="635.4"/>བསྒོ་ལམ་རྒྱུས་མེད་པའི་སློབ་དཔོན་གྱིས། །རྣ་བར་ཤུབ་ཤུབ་སླུ་བར་བྱེད། །གདམས་པ་ཚད་མར་མ་ཕྱིན་པས། །ལོང་བས་ལོང་བ་ཁྲིད་པ་འདྲ། །འཇུག་སྒོ་ཐེག་པས་འཆིངས་པ་ནི། །རིམས་བརྒྱད་ཀུན་བརྟགས་<milestone unit="line" n="635.5"/>འཇུག་པའི་སྒོ། །ཚུལ་ཁྲིམས་སྡོམ་པ་དམ་ཚིག་ལ་སོགས་ཀྱིས། །རང་རརྭ་གྲུབ་མཐའ་འཆིངས་ནས་ཕྱོགས་ལྟོས་བྱེད། །ནམ་མཁའ་གུང་དུ་གཅད་པའི་ཕྱོགས་རིས་ཅན། །དེ་ཡི་གྲུབ་མཐས་འཆིངས་པ་གོལ། །ཅེས་<milestone unit="line" n="635.6"/>གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། འཆིང་བ་དྲུག་གི་གདམས་ངག་བསྟན་པ་སྟེ་ལེའུ་སྟེ་བཅུ་གཉིས་པའོ།། །།དེ་ནས་མཁའ་འགྲོ་མས་ཞུས་པ། །སྟོན་པ་རྡོ་རྗེ་སེམས་དཔའ་ལགས། །འཆིངས་པའི་<milestone unit="page" n="636"/><milestone unit="line" n="636.1"/>དྲས་ཐག་གཅད་པ་བསྟན་པར་ཞུ། །ཞེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །ལྟ་བའི་རྐུན་བུས་ཁྱེར་བའི་མི། །དཔེར་ན་ནམ་མཁའ་སྟོང་བ་ལ། །ཕྱོགས་བཅུ་གཅད་ནས་<milestone unit="line" n="636.2"/>སྒྲུབ་པར་བྱེད། །ནམ་མཁའ་ཕྱོགས་མེད་རང་ཤར་ལ། །ཕྱོགས་རིས་གཅད་ནས་རྐུན་བུས་ཁྱེར། །སྟོང་པ་ཉིད་ནི་ཁས་ལེན་པ། །དངོས་པོ་མ་ཤོང་ཕྱོགས་ལྷོས་བྱེད། །རྫོགས་ཆེན་ཁས་ལེན་སྟོང་ཉིད་ཅན། །དབུ་མའི་<milestone unit="line" n="636.3"/>ལྟ་བའི་རྐུན་བུས་ཁྱེར། །རྫོགས་ཆེན་རོལ་བའི་དོན་མ་རྟོགས། །སྟོང་ཉིད་ཕྱི་དུས་འདེབས་པ་ནི། །འབྲས་བུའི་དྲས་ཐག་མ་ཆོད་པས། །ཐིག་ལེར་རང་སྣང་སྒྲིབ་པ་ཡིས། །འབྲས་བུ་རང་གྲོལ་དུས་མི་འཆི། །དེ་ན་<milestone unit="line" n="636.4"/>དྲས་ཐག་གཅད་པ་ནི། །སྣང་སྲིད་རང་གྲོལ་རང་ཤར་འདི། །གོལ་སྒྲིབ་གཉིས་ཀྱི་དོན་རྟོགས་པས། །དབུ་མའི་དོན་རྟོགས་རྫོགས་ཆེན་ཡིན། །ཕྱོགས་མེད་ཤར་ནས་རང་གྲོལ་ཡིན། །ཡེ་ཤེས་རིན་ཆེན་འབར་བ་<milestone unit="line" n="636.5"/>འདི། །ཁོང་ནས་ཤར་བར་འབྲས་བུའི་དྲས་ཐག་ཆོད། །འབྲས་བུའི་དྲས་ཐག་མ་ཆོད་ན། །ཕྱོགས་རྟོགས་འབྲས་བུ་ཐོབ་མི་སྲིད། །ཅེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། ལྟ་བའི་རྐུན་བུ་ངོས་གཟུང་བ་<milestone unit="line" n="636.6"/>དང་དྲས་ཐག་གཅད་པའི་ལེའུ་སྟེ་བཅུ་གསུམ་པའོ།། །།དེ་ནས་ཡང་རྡོ་རྗེ་མཁའ་འགྲོ་མས་ཞུས་པ། ཀྱེ། གསང་བདག་རྡོ་རྗེ་སེམས་དཔའ་ལགས། །སྒོམ་པའི་རྐུན་བུ་ཇི་ལྟར་ལགས། །དེ་ཡི་དྲས་ཐག་ཇི་<milestone unit="page" n="637"/><milestone unit="line" n="637.1"/>༄༅། །ལྟར་གཅད། །ཞེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །སྒོམ་པའི་ཉམས་ལེན་བསྟན་པ་ནི། །རླུད་གི་ཤས་ཆེ་རྒོད་ཅིང་འ་། །འཕྲོ་དང་རྒོད་པའི་རྐུན་བུ་<milestone unit="line" n="637.2"/>འོང་། །རང་བཞིན་ཤུགས་ཀྱི་རྒོད་པ་དང་། །ཆེད་དུ་བྱས་དང་རྟེན་འབྲེལ་རྫས་ཀྱི་རྒོད། །ཉིང་གུང་མཚན་གུང་བསྒོམ་པར་བྱ། །རྟེན་འབྲེལ་རྫས་དང་དུས་ཚོད་དང་། །སྟོང་ཉིད་ཐུན་ཚད་དབྱེ་བ་གཅེས། །བད་ཀན་<milestone unit="line" n="637.3"/>ཤས་ཆེ་ལྕི་ཞིང་བྱིང་། །རང་བཞིན་ཤུགས་ཀྱིས་བྱིང་བ་དང་། །ཆེད་དུ་བྱས་དང་རྟེན་འབྲེལ་རྫས། །ཉིན་དགུང་མཚན་གུང་བོར་བྱས་ལ། །སྲོད་དང་ཐོ་རངས་ཐུན་ཚད་དང་། །འོད་གསལ་ཐུན་ཚད་ཁམས་དང་<milestone unit="line" n="637.4"/>སྦྱར། །རྟེན་འབྲེལ་མན་ངག་འབྲེལ་པ་གཅེས། །མཁྲིས་པ་ཤས་ཆེ་བ་ཡང་བརྟན། །བསམ་གཏན་ཕྱོགས་མེད་འཕེལ་བའི་ཡིན། །རྫས་དང་རྟེ་འབྲེལ་ཐུན་ཚད་ནི། །རབ་ཏུ་སྙོམས་པས་འགྲུབ་པའོ། །ཁྲག་གི་ཤས་ཆེ་<milestone unit="line" n="637.5"/>ཤེས་རབ་ཆེ། །བསམ་གཏན་གང་ཡང་འཕེལ་འགྱུར་ཏེ། །གྲང་བའི་རྫས་དང་ཐུན་ཚད་གཅེས། །འདུས་པའི་རང་བཞིན་ཀུན་ནས་སྙོམས། །སྟོང་ཉིད་ཡེ་ཤེས་རང་བཞིན་འཆང་། །རྫས་དང་ཐུན་ཚད་དབྱེ་བར་<milestone unit="line" n="637.6"/>བྱ། །ང་བདག་ཞི་བའི་སྒོམ་པ་ཡིན། །ཐིག་ལེ་ཁས་ལེན་ཉན་ཐོས་གོལ། །སྒོམ་པའི་རྐུན་བུ་སྤྱོད་ཀུན་ཡིན། །དེ་ཡིས་དྲས་ཐག་གཅད་པ་ནི། །ཡེ་ཤེས་བློ་ལས་གྲོལ་བ་ནི། །ཕྱི་ནང་དབྱེར་མེད་ཟང་ཐལ་ལ། །སྒོམ་པ་<milestone unit="page" n="638"/><milestone unit="line" n="638.1"/>ནི་ནད་ཀྱི་རྐུན་བུས་ཁྱེར། །འབྲས་བུ་སྐྱེ་མཆེད་མུ་བཞིར་སྐྱེ། །འབྲས་བུའི་རྐུན་པ་ཞེས་སུ་བཤད། །ཐིག་ལེ་ངོ་སྤྲོད་ཟང་ཐལ་འདི། །གཞི་ལམ་འབྲས་བུ་དབྱེར་མེད་པས། །ཉག་གཅིག་སྒོམ་པའི་བློ་ལས་གྲོལ། །རྟེན་<milestone unit="line" n="638.2"/>འབྲེལ་རྫས་ལ་རག་མ་ལུས། །རང་གྲོལ་ཡེ་ཤེསརང་ལ་ཤར། །ཨེ་མ་རང་སྣང་ཆེན་པོ་འདི། །རྩོལ་སྒྲུབ་ནད་དང་མ་བྲལ་ན། །ཇི་ལྟར་སྒོམ་པས་འདུས་བྱས་ཡིན། །ཐིག་ལེ་རང་སྒོ་ངོ་སྤྲད་པས། །སྒོམ་མཁན་སྒོམ་<milestone unit="line" n="638.3"/>ཡུལ་འབྲས་བུ་གསུམ། །རང་གྲོལ་ཉིད་དུ་མཁྱེན་པའོ། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། ལྟ་སྒོམ་སྤྱོད་པ་འབྲས་བུའི་རྐུན་བུ་བསྟན་པའི་ལེའུ་སྟེ་བཅུ་བཞི་པའོ།། །།དེ་ནས་རྡོ་རྗེ་མཁའ་<milestone unit="line" n="638.4"/>འགྲོ་མས་ཞུས་པ། གསང་བདག་རྡོ་རྗེ་སེམས་དཔའ་ཆེན། །དབུས་ཀྱི་རི་རབ་གླིང་བཞི་གླིང་ཕྲན་བརྒྱད། །རི་བདུན་མཚོ་བདུན་ཤིང་ཆེན་ལྔ། །ལྕགས་རི་ནག་པོ་ཇི་ལྟར་ཞབྲུལ། །ཞེས་ཞུས་པས། རྡོ་རྗེ་སེམས་<milestone unit="line" n="638.5"/>དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །གཞི་དང་ལམ་དང་འབྲས་བུ་གསུམ། །གཞི་ལ་ཆོས་ལྔ་ལྡན་པ་ཡིན། །ལམ་དུ་འོད་ལྔར་ཞབྲུལ་པ་ཡིན། །འབྲས་བུ་རིན་ཆེན་སྣ་ལྔར་ཞབྲུལ། །ཕྱོགས་བཞི་<milestone unit="line" n="638.6"/>དབུས་དང་ལྔ་རུ་ཞབྲུལ། །ཁ་དོག་སེར་པོ་རི་བདུན་འཁྲུལ། །དཀར་པོ་རོལ་མཚོ་བདུན་དུ་འཁྲུལ། །དཀར་པོ་ཤར་སོགས་གླིང་དུ་ལུབྲུལ། །མཐིང་ཀ་ལྕགས་རི་ནག་པོར་འཁྲུལ། །ཆོས་ལྔ་ཤིང་ཆེན་ལྔ་རུ་<milestone unit="page" n="639"/><milestone unit="line" n="639.1"/>༄༅། །འཁྲུལ། །རང་སྣང་འཁྲུལ་པ་ཤར་བ་ལ། །ཕྱོགས་དང་གླིང་དུ་ཕྱེ་བ་ཡིན། །དེས་ན་རང་གདངས་འཁྲུལ་པར་ཤར། །ཕྱི་ཡི་སྣོད་ཀྱི་ཆ་ལུགས་སོ། །འོད་ཟེར་དཀར་པོ་གྲང་བའི་སྣོད། །འོད་ཟེར་ལྗང་ཁུ་<milestone unit="line" n="639.2"/>ཉི་ཚེའི་སྣོད། །མཐིང་ཀ་རྡོ་རྗེ་དམྱལ་བའི་སྣོད། །འགྱུར་བ་མེད་པས་རྡོ་རྗེ་འདྲ། །མཐིང་ཀ་བྱོལ་སོང་སྣོད་དུ་ཤར། །སེར་པོ་མི་ཡི་སྣོད་དུ་ཤར། །ལྗང་ཁུ་ལྷ་དང་ལྷ་མ་ཡིན། །ཕྱི་སྣོད་ཀྱི་འཇིག་རྟེན་འཁྲུལ་པ་<milestone unit="line" n="639.3"/>ཡིན། །རང་གདངས་འཁྲུལ་པ་ངོ་མཚར་ཆེ། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། ཕྱི་སྣོད་ཀྱི་འཇིག་རྟེན་འཁྲུལ་པའི་ལེའུ་སྟེ་བཅོ་ལྔ་པའོ།། །།དེ་ནས་རྡོ་རྗེ་མཁའ་འགྲོ་མས། །རྡོ་རྗེ་སེམས་<milestone unit="line" n="639.4"/>དཔའ་སྟོན་པའི་མཆོག །ནང་གི་གྲུབ་ཚུལ་བཤད་དུ་གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །གཞི་ལམ་འབྲས་བུ་གསུམ་དུ་འཁྲུལ་པའི་དོན། །གཞི་ནི་ཆེན་པོ་<milestone unit="line" n="639.5"/>ལྔ་རུ་གནས། །ཕྱི་ལྟར་ལྷུན་གྲུབ་ནང་ལྟར་ཆོས་ཉིད་ལ། །གསང་བ་ཀུན་གཞི་སྤྱི་ས་ཡིན། །ལམ་དུ་རང་གདངས་འོད་དུ་ཤར། །འབྲས་བུ་ཕུང་པོ་ལྔ་རུ་ཤར། །དེ་ནི་རང་གདངས་ནང་གི་ཡུལ་དུ་གྲུབ་པའི་རི་རབ་<milestone unit="line" n="639.6"/>འཁྲུལ། །གླིང་བཞི་མཐིལ་བཞི་གླིང་ཕྲན་རྐང་ཆེན་བརྒྱད། །རི་བདུན་མཚོ་བདུན་ཚོགས་བདུན་སྣང་བ་བདུན། ཁེང་ལྔ་སྒོ་ལྔ་ལྕགས་རི་བགས་པར་འཁྲུལ། །དེ་ནི་ནང་གི་གྲུབ་ཚུལ་ཡིན། །གསང་བའི་གྲུབ་ཚུལ་<milestone unit="page" n="640"/><milestone unit="line" n="640.1"/>བསྟན་པ་ནི། །དབུས་ཀྱི་རི་རབ་ཙིསྟ་ལ། །གླིང་བཞི་མཐིལ་བཞི་གླིང་བརྒྱད་ཐེལ་བརྒྱད་དོན། །རི་བདུན་ཐེལ་བདུན་མཚོ་བདུན་ཟུར། ཁེང་ལྔ་རྩ་ལྔ་ལྕགས་རི་སྙིང་། །རྩ་ནག་ཆེན་པོ་ཡིན་པར་བཤད། །ཡང་གསང་<milestone unit="line" n="640.2"/>གྲུབ་ཚུལ་བསྟན་པ་ནི། །རྩ་ཡི་རྒྱལ་པོ་རི་རབ་ལ། །རྩ་བཞི་རྩ་བརྒྱད་གླིང་ཕྲན་བརྒྱད། །ཆགས་སྡང་དྲུག་དང་ངོ་བོ་ནི། །རི་བདུན་ཡིན་པར་རག་གདངས་སོ། །དྲུག་དྲུག་ངོ་བོ་བདུན་ནི་མཚོ། །གཏི་མུག་འབྱེད་མེད་<milestone unit="line" n="640.3"/>མ་རིག་ལྕགས། །སྒོ་ལྔ་རྩ་ལྔ་ཤིང་དུ་ཞབྲུལ་བའོ། །མེ་ལོང་སྣང་བཞི་སྤྱི་སོགས་བཞི། །ཕྱི་ཡི་སྒོ་ལྔ་མངོན་དུ་ཤར། །ནང་གི་སྒོ་ལྔ་སྙིང་ལ་གྲུབ། །གསང་བའི་སྒོ་ལྔ་རྩ་རུ་ཤར། །ཡང་གསང་སྒོ་ནི་འགྱུར་བའི་<milestone unit="line" n="640.4"/>མིག །མཛོད་ཚང་གཡོས་ཆ་རྒན་རྒོན་བུ་རྨད་ཚང་། །ཚང་བང་མུན་ཁང་ཞེས་སུ་བཤད། །ཡུལ་དང་སྲིད་པ་ཀུན་གསལ་ན། །མེ་ལོང་གཅིག་ལ་འོད་བྱུང་བས། །ཕྱོགས་མེད་འོད་ཀྱིས་ཁེངས་པ་ངོ་མཚར་ཆེ། །ཞེས་<milestone unit="line" n="640.5"/>གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། །ཕྱི་ནང་གསང་བ་ཡང་གསང་གྲུབ་ཚུལ་གྱི་ལེའུ་སྟེ་བཅུ་དྲུག་པའོ།། །།དེ་ནས་རྡོ་རྗེ་མཁའ་འགྲོ་མས། །གསང་བའི་བདག་པོ་ལ་ཞུས་པ། །ཐོག་མ་གླིང་བཞི་<milestone unit="line" n="640.6"/>ཆགས་ལུགས་ལས། །ཕྱི་སྣོད་གྲུབ་པ་དེ་ལྟར་ན། །མི་དང་གླང་སོགསགོམཚོནདང། །ནོར་གྱི་རྣམ་པ་ཇི་ལྟར་གྲུབ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །མི་ལ་<milestone unit="page" n="641"/><milestone unit="line" n="641.1"/>༄༅། །རྒྱལ་པོ་བློན་པོ་དང་། །དམངས་དང་བྲམ་ཟེ་མི་རིགས་ལྔ། །རྒྱལ་པོ་རིན་ཆེན་རྒྱལ་པོ་རིགས། །བློན་པོ་རིན་ཆེན་བློན་པོའི་རིགས། །ཐམས་ཅད་འཕེལ་བྱེད་བཙུན་མོ་རིན་པོ་ཆེ། །གླང་པོ་རིན་པོ་ཆེ་<milestone unit="line" n="641.2"/>ལས་བྱོལ་སོང་སོགས། །ཐམས་ཅད་འབྱུང་བས་གླང་པོ་རིན་པོ་ཆེ། །དམག་དཔོན་རིན་པོ་ཆེ་ལས་གྲུབ་པ་ནི། །མ་བླས་ཕུབ་དང་མ་བརྡུངས་མཚོན། །མ་རྒྱུས་ཁྲབ་ལ་སོགས་པ་འབྱུང་བས་རིན་པོ་ཆེ། །རྟ་མཆོག་ཅང་<milestone unit="line" n="641.3"/>ཤེས་རིན་ཆེན་རྟ་མཆོག་གྲུབ། །ནོར་བུ་རིན་པོ་ཆེ་ལས་ནོར་གྱི་ཚོགས་རྣམས་གྲུབ། །རྫས་རྣམས་ཀུན་གྱི་མཆོག་ཏུ་བཤད། །བཅུད་དུ་གྲུབ་པ་རིན་ཆེན་སྣ་བདུན་ཡིན། །འཁོར་ལོ་རིན་པོ་ཆེ་ལས་འགྲོ་དྲུག་འཁྲུལ་<milestone unit="line" n="641.4"/>པའོ། །རརྣ་ལོ་ཀ་ཀརྨ་བུ་དྷ་སྤྲ་ས་ར་ད་དུ། ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། བཅུད་བསྟན་པའི་ལེའུ་སྟེ་བཅུ་བདུན་པའོ།། །།དེ་ནས་རྡོ་རྗེ་མཁའ་འགྲོ་མས་ཞུས་པ། །ཀྱེ་ཀྱེ་རྡོ་རྗེ་སེམས་དཔའ་<milestone unit="line" n="641.5"/>ལགས། །རྣལ་འབྱོར་བར་ཆོད་འབྱུང་པ་ལ། །དེ་ཡི་བཟློག་ཐབས་ཇི་ལྟར་ལགས། །འཆི་ལྟས་རྣམ་པ་དུ་ཞིག་མཆིས། །ཞེས་ཞུསླ་པ། །རྡོ་རྗེ་སེམས་དཔས་བཀའ་སྩལ་པ། །འཆི་ལྟས་རྣམ་པ་གསུམ་ཡིན་ཏེ། །བར་<milestone unit="line" n="641.6"/>ཆད་གདོན་དང་འདུས་པ་ནད། །ལས་ཀྱི་རྣམ་སྨིན་གསུམ་དུ་བསྟན། །ཉོན་ཅིག་རྡོ་རྗེ་མཁའ་འགྲོ་མ། །རྣལ་འབྱོར་བར་ཆོད་བཟློག་པ་དང་། །འཆི་བ་སླུ་བ་བསྟན་པར་བྱ། །དེ་ལ་དང་པོ་བསྟན་པ་ནི། །རྣལ་འབྱོར་<milestone unit="page" n="642"/><milestone unit="line" n="642.1"/>འདྲེ་ནི་རླུད་ལ་འཇུག བ་སྤུའི་བུ་གའི་ཁུང་བུ་ནས། །རླུད་ཡང་དེ་དང་འདྲ་བར་རྒྱུ། །བུག་པ་དགུ་ཡི་རླུད་དགུ་ནས། །རྣམ་ཤེས་རླུ་་ཡང་དགུ་རྒྱུག་སྟེ། །རླུད་ལ་འདྲེ་ཤོན་ནད་དུ་འགྱུར། །དམར་ན་བཙན་དང་མ་མོའི་<milestone unit="line" n="642.2"/>གདོན། །མཐིང་ན་བདུད་དང་ནག་མོའི་གདོན། །སེར་ན་དམུ་དང་བསེན་མོའི་གདོན། །དཀར་ན་རྒྱལ་པོ་དཀར་གདོན། །ལྗང་ན་འདྲེ་གདོན་སྣ་ཚོགས་སོ། །སྟེང་རླུད་འོག་རླུད་རང་ལས་གྲུབ། །འདྲེ་ལྔ་རླུད་ལྔ་རང་<milestone unit="line" n="642.3"/>ལས་གྲུབ། །བཅོས་ཐབས་སོ་སོའི་སྒོ་རུ་བསྟན། །ནུད་པན་ནི་ཀ་ཞེས་གསུངས་སོ། །ཙན་དན་གྱི་ནགས་ཚལ་ལ་མེ་ཏོག་ཧ་ལོ་ལ་སད་བྱུང་སྟེ། །སླར་གསོ་བའི་བརྡ་བསྟན་པའོ། །ཞེས་གསུངས་སོ། །ཐིག་ལེ་འདྲེ་<milestone unit="line" n="642.4"/>རྒྱུད་ཆེན་པོ་ལས། བར་ཆོད་གདོན་ངོས་གཟུང་བ་བསྟན་པའི་ལེའུ་སྟེ་བཅོ་བརྒྱད་པའོ།། །།དེ་ནས་རྡོ་རྗེ་མཁའ་འགྲོ་མས་ཞུས་པ། གསང་བའི་བདག་པོ་ཆེན་པོ་ལགས། །འདུས་པའི་ནད་ཀྱིས་འཆི་བ་ཇི་<milestone unit="line" n="642.5"/>ལྟར་ལགས། །ཞེས་ཞུས་སོ། །སྟོན་པས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །ནད་ལ་བསམ་གྱི་མི་ཁྱབ་སྟེ། །ཉོན་མོངས་བརྒྱད་ཁྲི་བཞི་སྟོང་དང་། །རྟོགས་པ་བརྒྱ་དང་བརྒྱད་ཅུ་ལ། །དེ་ལ་ནད་རྣམས་<milestone unit="line" n="642.6"/>འཇུག་པར་བྱེད། །བསྡུས་པས་འབྱུང་བ་ལྔ་ཡི་ནད། །སེར་ན་མཁྲིས་པ་དམར་ན་ཚ་བ་ནད། །མཐིང་ན་བད་ཀན་དཀར་ན་རླུད་། །ལྗང་ན་འདུས་པའི་ནད་ཡིན་ཏེ། །འབྱུང་བ་ལྔ་ཡི་ཁམས་དང་སྦྱར། ཁུ་དང་རྐྱེན་<milestone unit="page" n="643"/><milestone unit="line" n="643.1"/>༄༅ ལས་བཅོས་ཐབས་རྫས་སྦྱོར་གཅེས། །སོ་སོ་རང་རེའི་གཉེན་པོ་སྦྱོར་བས་བཅོས། །འདུས་པ་ནད་ཀྱིས་འཆི་བ་བསླུ་བ་ཡིན། །གངས་དཀར་གྱི་རྩེ་མོ་ལ། །ཨུ་དུམ་ཝ་རའི་སད་བསྲུང་བའི་མན་<milestone unit="line" n="643.2"/>ངག །བརྡ་དང་དོན་གྱིས་བསྟན་པའོ། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། །འདུས་པ་ནད་ཀྱི་འཆི་ལྟས་ཀྱི་ལེའུ་སྟེ་བཅུ་དགུ་པའོ།། །།རྡོ་རྗེ་མཁའ་འགྲོ་མས་ཞུས་པ། །ཀྱེ། བཅོམ་ལྡན་རྡོ་རྗེ་<milestone unit="line" n="643.3"/>སེམས་དཔའ་ལགས། །ལས་ཀྱི་རྣམ་སྨིན་འཆི་བ་ཡི། །བར་དོ་ངན་འགྲོ་འཁོར་བས་ན། །དེ་ཡི་གདམས་ངག་བསྟན་དུ་གསོལ། །ཅེས་ཞུསླ་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་<milestone unit="line" n="643.4"/>མ། །བར་དོའི་འབྲས་བུ་བཟློག་པ་ནི། །རིན་པོ་ཆེའི་ཟ་མ་ཏོག་འོད་འབར་བ་དེ་ལ། ཐོབ་ཤས་བྱས་པས་ནམ་སྲོས་མུན་རུམ་དུ་ཆུད་དེ་འགྲོ་བས། བར་དོའི་རིན་ཆེན་སྣ་ལྔའི་མེ་མར་བཏེག་པའི་བརྡ། །དྲོད་དང་ཡི་གེ་<milestone unit="line" n="643.5"/>མདོག་གསུམ་པོ། །དཀར་པོ་རྐང་མཐིལ་ཡི་གེ་དུ། །དམྱལ་བ་འགྲོ་བའི་སྔ་ལྟས་ཡིན། །དམར་པོ་གསང་བའི་ཡི་གེ་བྲི། །ཡི་དྭགས་འགྲོ་བའི་སྔ་ལྟས་ཡིན། །མཐིང་ཀ་ལྟེ་བ་ཡི་གེ་སུ། །བྱོལ་སོང་འགྲོ་བའི་སྔ་ལྟས་<milestone unit="line" n="643.6"/>ཡིན། །སེར་པོ་སྙིང་ཁ་ཡི་གེ་ཁེ། །མི་རུ་འགྲོ་བའི་སྔ་ལྟས་ཡིན། །ལྗང་ནག་མགྲིན་པའི་ཡི་གེ་ཨ། །མི་མ་ཡིན་གྱི་སྔ་ལྟས་ཡི། །སྤྱི་བོ་ལྗང་ཁུ་ཡི་གེ་ཨ། །ལྷ་རུ་འགྲོ་བའི་སྔ་ལྟས་སོ། །དམྱལ་བ་ཚ་གྲང་སྡུག་བསྔལ་<milestone unit="page" n="644"/><milestone unit="line" n="644.1"/>དང་། །ཡི་དྭགས་བཀྲེས་སྐོམ་གྱིས་གདུངས་པ། །བྱོལ་སོང་གླེན་ལྐུགས་ཆོས་བྱོལ་ནས། །ལྷ་མ་ཡིན་གྱི་རྩོད་འགྱུར་དང་། །ལྷ་ཡི་གནས་ནས་ལྷུང་བས་ན། །མི་ཡི་རྒྱུ་རྐྱེན་བསྟན་པར་བྱ། །འབྲས་བུ་ངེས་པར་ཐོབ་<milestone unit="line" n="644.2"/>པར་འགྱུར། །རྒྱུ་རྐྱེན་གདམས་བས་འཆི་ལྟས་གདབ། །ཡུལ་འོད་ཟེར་ཅན་གྱི་ལྡུམ་ར་ན། གསེར་གྱི་མཆོད་རྟེན་སྐུརབཞུགས་པའི་བརྡ་བསྟན་པའོ། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། རྣམ་སྨིན་<milestone unit="line" n="644.3"/>བཟློག་པའི་ལེའུ་སྟེ་ཉི་ཤུ་པའོ།། །།དེ་ནས་རྡོ་རྗེ་མཁའ་འགྲོ་མས་ཞུས་པ། སྣང་བ་སྒྱུར་ཐབས་མེད་པ་ཇི་ལྟར་ལགས། །དེ་ཡི་བརྡ་དོན་གསུང་དུ་གསོལ། །ཅེས་ཞུས་སོ། །སྟོན་པ་རྡོ་རྗེ་སེམས་དཔས་བཀའ་<milestone unit="line" n="644.4"/>སྩལ་པ། ཉོན་ཅིག་རྡོ་རྗེ་མཁའ་འགྲོ་མ། སྔོན་བྱུང་བའི་སྤོས་རི་ཞེས་བྱ་བ་ན། རིན་པོ་ཆེ་སྣ་ལྔའི་འོད་ཡོད་པ་ལ། ཅང་ཤེས་ཀྱི་རྟ་ལ་ཞོན་ནས་བརྒྱུགས་པས། མྱུར་མགྱོགས་ཀྱི་རྟ་ཁ་མ་ཐུབ་ནས་མུན་པ་སྨག་གི་བྲག་<milestone unit="line" n="644.5"/>ཕུག་ཏུ་ཆུད་དོ། །བར་དོ་སྣང་བ་བསྒྱུར་ཐབས་མེད་པ་ནི། །མཚམས་མེད་ལྔ་བྱས་རྡོ་རྗེ་སློབ་དཔོན་བསད། །སྣང་བ་བཟློག་པའི་ཐབས་མེད་དེ། །དཔེར་ན་རི་བོའི་རྩེ་མོ་ནས། །འོད་ཟེར་ཕྱོགས་མེད་འཆར་བ་<milestone unit="line" n="644.6"/>ལ སུས་ཀྱང་ཁེགས་པར་གལ་འགྱུར། །མནར་མེད་རང་སྣང་རང་ལ་ཤར་བ་དེ། །གཞན་གྱིས་བཟློག་ཏུ་རང་བྱུང་ཅི་ལ་ཟློགས། །འཆི་ལྟས་མ་བྱུང་བར་དུ་ངོ་སྤྲོད་བྱས་གྱུར་ན། །མནར་མེད་དེ་ཡི་སྣང་བ་ཆོས་<milestone unit="page" n="645"/><milestone unit="line" n="645.1"/>༄༅། །མིན་ཐིག་ལེར་འབར འབར་བའི་རྒྱལ་པོ་རིན་ཆེན་ཁོང་ནས་འཆར། །ཞེས་གསུངས་སོ། །སྐྱེས་བུ་གྱད་པ་གཅོད་བྱེད་བྱ་བས། །བཙུན་མོ་ལེགས་མོ་ཅིག་ལ་མདའ་བཙུགས་པས། མདས་བཙུན་མོ་<milestone unit="line" n="645.2"/>ཟང་ཐལ་དུ་སོང་ནས་བསད་དོ། །དེ་ངོ་མཚར་ཆེ། ཐིག་ལེ་འདྲེ་རྒྱུད་ཆེན་པོ་ལས། སྣང་བ་བསྒྱུར་དུ་མི་བཏུབ་པ་དང་རྣམ་སྨིན་ངོ་སྤྲོད་པས་གྲོལ་བའི་ལེའུ་སྟེ་ཉེར་གཅིག་པའོ།། །།དེ་ནས་རྡོ་རྗེ་མཁའ་འགྲོ་<milestone unit="line" n="645.3"/>མས་ཞུས་པ། སྟོན་པ་རྡོ་རྗེ་སེམས་དཔའ་ལགས། །ཐུན་མོང་འཆི་ལྟས་དེ་ལྟར་ལགས། །ཁྱད་པར་འཆི་རྩིས་བསྟན་དུ་གསོལ། །ཅེས་ཞུས་པས། སྟོན་པས་བཀའ་སྩལ་པ། ཉོན་ཅིག་རྡོ་རྗེ་མཁའ་འགྲོ་མ། །ཁྱད་པར་<milestone unit="line" n="645.4"/>འཆི་ལྟས་བསྟན་པ་ནི། །ཡུལ་ཁྱབ་བྱེད་འབྱུང་བའི་མེ་ལོང་དུ། །སྤྱིན་སྣ་ཚོགས་སྣང་བའི་གཟུགས་ཅན་ལ། །དྲང་སྲོང་གི་ཆད་པ་གསལ་བ་ནི། །ཀུན་ཏུ་བཟང་པོའི་ཐུགས་ཀྱི་འོད། །རྡོ་རྗེ་སེམས་དཔའི་སྐུ་ཡི་<milestone unit="line" n="645.5"/>མདངས། །དགའ་རབ་རྡོ་རྗེས་ལུང་བསྟན་ཏེ། །ས་དང་ནམ་མཁའ་གཉིས་ལ་བརྟག །མཁའ་ལ་བག་རྡུལ་མེད་པས་དུས། །དངུལ་གྱི་གཆོཁུ་པ་ལྟ་བུ་ཡི། །དེ་ཡི་ནང་ན་རང་གདངས་གསལ། །མདོག་སྐྱ་རང་གིས་<milestone unit="line" n="645.6"/>གྲིབ་མ་བརྟག །གྲིབ་མ་རྣམ་པ་གསུམ་ཡིན་ཏེ། །འདུས་པ་ནད་དང་བར་ཆད་གདོན། །ལས་ཀྱི་རྣམ་པར་སྨིན་པའོ། །དེ་རྣམས་གོ་རིམ་ཇི་བཞིན་དུ། །མཚན་མ་རྟགས་ཀྱི་རང་གདངས་ལ། །རང་དང་འཁོར་གྱི་རྟགས་<milestone unit="page" n="646"/><milestone unit="line" n="646.1"/>བསྟན་ཏེ། །ཉིན་མོ་ནུབ་ལྟ་མཚན་མོ་ཤར། །ཟླ་བ་ཉི་མའི་གྲིབ་མ་བརྟག །དེ་ཚེ་མཎྜལ་མ་བྱས་ན། །ཆོ་འཕྲུལ་ལོག་པར་འགྱུར། །དེ་ནས་གསོལ་བ་གདབ་པར་བྱ། །དེ་ནས་མཆོད་པ་རྣམ་ལྔ་དབུལ། །མཎྜལ་པུ་ཙ་<milestone unit="line" n="646.2"/>མ་ཧ་ཧོ། །ཞེས་གསུངས་སོ། །འདྲེ་རྒྱུད་ཆེན་པོ་ལས། སྔོན་དུ་བྱ་བ་བསྟན་པ་སྟེ་ཉེར་གཉིས་པའོ།། །།དེ་ནས་མཁའ་འགྲོ་མས་ཞུས་པ། རྡོ་རྗེ་སེམས་དཔའ་སྟོན་པ་ཀུན་གྱི་རྗེ། །གྲིབ་མའི་མཚན་མ་བསྟན་དུ་<milestone unit="line" n="646.3"/>གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །གྲིབ་མའི་མཚན་ཉིད་བསྟན་པ་ནི། །ལྗོན་ཤིང་ཕུང་པོ་རྒྱས་པ་ལ། །ཡལ་ག་སྡོང་པོ་སོ་སོ་གྱེས། །གྱེས་པ་སླར་ལ་བསྡུ་བ་ནི། །རྡོ་རྗེ་སེམས་དཔའི་མེ་<milestone unit="line" n="646.4"/>ལོང་བསྟན་པ་ནི། །དངུལ་གྱི་མཚོ་མོ་གསེར་གྱི་ཉ་མོའི་ལུས་བརྟགས་པས། །དགའ་རབ་རྡོ་རྗེ་ལུང་བསྟན་པ། །རོ་བལྟུམས་འདྲ་ན་ཟླ་གཅིག་ན། །རྣལ་འབྱོར་པ་ནི་བརླག་པར་འགྱུར། །མགོ་མཇུག་ལོག་ན་གཉིས་<milestone unit="line" n="646.5"/>ན་འཆི། །མགོ་བོ་ཆད་ན་གསུམ་ན་འཆི། །གདུགས་སོགས་པོ་ཏི་མཚན་མ་བརྟགས། །སློབ་དངོ།ན་སློབ་མ་འཆི་བར་འགྱུར། །ལག་པ་གཡས་པ་ཆད་པ་ན། །ཕ་སྐྲུན་མ་སྐྲུན་བཞི་ནས་འཆི། །ལག་པ་གཡོན་པ་ཆད་<milestone unit="line" n="646.6"/>གྱུར་ན། །བུ་དང་ཆུང་མ་བཞི་ན་འཆི། །རྐང་པ་གཡས་པ་ཆད་གྱུར་ན། །མ་དང་བུ་མོ་སྲིང་མོ་དག །བཞི་ན་འཆི་བར་འགྱུར་བ་ཡིན། །རྐང་པ་གཡོན་པ་ཆད་གྱུར་ན། །ཕ་སྤུན་མོ་དང་མ་སྐྲུན་མོ། །ཟླབབཞིནནས<milestone unit="page" n="647"/><milestone unit="line" n="647.1"/>༄༅ འཆི་བར་འགྱུར། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། །རང་གདངས་བརྟགས་པའི་ལེའུ་སྟེ་ཉེར་གསུམ་པའོ།། །།རྡོ་རྗེ་མཁའ་འགྲོ་ཚོགས་ཀྱིས་སུ། །བཅོམ་ལྡན་རྡོ་རྗེ་སེམས་<milestone unit="line" n="647.2"/>དཔའ་ལ། །གདོན་དང་ནད་དང་རྣམ་སྨིན་གསུམ། །དེ་ཡི་རང་གདངས་བསྟན་དུ་གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །གདོན་གྱི་གདངས་བསྟན་པ་<milestone unit="line" n="647.3"/>ནི། །བརྡ་དང་དོན་དུ་བསྟན་པར་བྱ། ཁྱབ་བརྡལ་མཐིང་གི་མེ་ལོང་དུ། །འོད་ཁ་དོག་ལྔ་རང་གདངས་སུ་གསལ་ལོ། །དེ་ལ་བལྟས་ན་རང་གི་ལུས་དངོས་སུ་སྟོན་ནོ། །དེ་ལ་འདྲེ་དག་ཞུགས་འགྱུར་ན། །འདྲ་འབག་<milestone unit="line" n="647.4"/>དཀར་དམར་སྣ་ལྔ་ཡིས། །རང་སྲོག་རང་གི་གཅོད་འགྱུར་བས། །འབག་དེ་ངོ་ཡིས་གཟུང་བར་བྱ། །ངོས་ཟིན་དེ་ལ་མདོས་བསྔོས་ལ། །སྲོག་གི་གླུད་ནི་སྤྱིན་བྱས་ནས། །འབག་དེ་དངོས་སུ་མཁའ་ལ་འགྲོ། །རྡོ་རྗེ་<milestone unit="line" n="647.5"/>མཁའ་འགྲོའི་འབག་བསླུས་ཡིན། །མེ་ཡི་འབག་ནི་དམར་པོ་དེས། །རང་གདངས་ལུས་ལ་ཁྱབ་བྱས་ནས། །མགོ་བོ་ལ་སོགས་གོ་རིམ་བཞིན། །འབག་གི་གདོན་དེ་མཐོང་བ་ན། །རྡོ་རྗེ་ཀླུ་བཙན་སྨུག་མོས་ནི། །རང་<milestone unit="line" n="647.6"/>བི་སྲོག་ལ་བར་ཆད་བྱེད། །དེབཞིནཕསྐྲུནལསོགས་བརྟགས། །ནམ་མཁའི་འདྲ་འབག་མཐིང་ཀ་དག །མགོ་ལ་སོགས་པ་གོརིམབཞིན། །བདུདདང་ནག་མོས་སྲོག་ལ་རྐུ། །དེ་ཡང་གོང་དུ་ཤེས་པར་བྱ། །འཆི་<milestone unit="page" n="648"/><milestone unit="line" n="648.1"/>བདག་བདུད་དེ་གསལ་བར་བྱ། །ཆུ་ཡི་འབག་ནི་དཀར་པོ་དག །མགོ་བོ་ལ་སོགས་ལུས་ལ་ཞུགས། །གོ་རིམས་བཞིན་དུ་རབ་ཏུ་བརྟག །རྒྱལ་པོ་དཀར་མོའི་གདོན་དུ་བསྟན། །ས་ཡི་འབག་ནི་སེར་པོ་དག །ལུས་ལ་<milestone unit="line" n="648.2"/>སོགས་པའི་གདོན་དུ་བསལ། །དེ་ཡིས་བར་དུ་གཅོད་པ་ན། །དམུ་དང་སེར་མོར་ཤེས་པར་བྱ། །རླུད་གི་འབག་ནི་ལྗང་ཁུ་དག །མགོ་ལུས་དག་ལ་ཞུགས་པ་གསལ། །དེ་ནི་སྤྱི་བདུད་བར་ཆོད་ཡིན། །སྣ་ཚོགས་འདྲེ་<milestone unit="line" n="648.3"/>རུ་ཤེས་པར་བྱ། །བར་ཆོད་གདོན་གྱི་བཅོས་ཐབས་དང་། །རྟེན་འབྲེལ་རྫས་ཀྱི་བཅོས་ཐབས་གཅེས། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། གདོན་ངོས་གཟུང་བའི་ལེའུ་སྟེ་ཉེར་བཞི་<milestone unit="line" n="648.4"/>པའོ།། །།རྡོ་རྗེ་མཁའ་འགྲོ་མའི་ཚོགས་ཀྱིས། །བཅོམ་ལྡན་རྡོ་རྗེ་སེམས་དཔའ་ལ། །ལས་ཀྱི་རྣམ་སྨིན་བསྟན་དུ་གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་<milestone unit="line" n="648.5"/>མ། །རང་དང་དོན་གྱི་ངོ་སྤྲོད་བསྟན་པར་བྱ། །རང་སྣང་རྣམ་དག་མེ་ལོང་ལ། །བཙུན་མོ་མཛེས་མ་སྣ་ཚོགས་མདོག །དེ་ཡིས་བསྟན་པའི་དུས་གཅིག་ན། །མོ་ཡི་རང་གིས་མདངས་སྟོར་བས། །སུས་ཀྱང་མི་རྙེད་<milestone unit="line" n="648.6"/>བརླགས་པར་འགྱུར། །ལས་ཀྱི་མེ་ལོང་གསང་བ་ནང་། །སྲིད་པ་འབྱུང་བའི་ལུས་པོ་གསལ། །རྟག་ཏུ་ལྟས་ན་ཆོ་འཕྲུལ་མཐོང་། །མ་ལྟས་བར་ཆད་ཟློག་མི་འགྱུར། །དེས་ན་བརྟག་པ་རབ་ཏུ་གཅེས། །ལུས་ཀྱི་རང་<milestone unit="page" n="649"/><milestone unit="line" n="649.1"/>༄༅། །གདངས་མི་སྣང་ན། །མཎྜལ་མཆོད་པ་ཕུལ་ལ་བལྟ། །དེས་ནི་གསལ་བར་མ་ནུས་ན། །ལུས་ཀྱི་མཐའ་ནི་ཟད་པ་ཡིན། །ཚེ་ཟད་པར་ནི་ཤེས་པར་བྱ། །ངོ་སྤྲོད་དབང་བསྐུར་བྱ་བར་ཤིས། །དེ་ལྟར་མ་<milestone unit="line" n="649.2"/>བྱས་འཁོར་བར་འཁྱམ། །འཁྲུལ་འཁོར་རང་གྲོལ་རང་སྣང་ཡིན། །རང་གྲོལ་རང་བྱུང་རང་ཤར་བའི། །གནད་ཀྱི་དམ་པ་ཤེས་པར་གྱིས། །སྔོན་མཁའ་གསལ་བའི་ནང་ན་བདུད་ཧ་ལི་ཀ་ངོ་བཞིན་དེ། །ཁོའི་སྣང་བ་<milestone unit="line" n="649.3"/>གཡུའི་མེ་ལོང་ལ་གསལ་ཏེ། དུས་དུས་དག་ཏུ་ལྟ་བ་ལ། དུས་ནམ་ཞིག་ན་ཁོའི་ངོ་བཞིན་དེ། བདུད་སྲིད་པའི་ངོ་བཞིན་གྱིས་ཁྱེར་བས། ཁོ་མྱ་ངན་གྱིས་ཟིན་ཀྱང་ཕན་མེད་དོ། །དེ་ལ་མྱ་ངན་གྱིས་མི་ཕན་པ་ངོ་མཚར་<milestone unit="line" n="649.4"/>ཆེ། མ་ལྷ་ནུད་ཏི་ཤ་ཧ་ཨ། ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། ལས་ཀྱི་རྣམ་སྨིན་བསྟན་པའི་ལེའུ་སྟེ་ཉེར་ལྔ་པའོ།། །།རྡོ་རྗེ་མཁའ་འགྲོ་ལ་སོགས་ཀྱིས། །བཅོམ་ལྡན་རྡོ་རྗེ་སེམས་དཔའ་<milestone unit="line" n="649.5"/>ལ། །འཆི་བ་བསླུ་བ་གསུང་དུ་གསོལ། །ཞེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །ཟབ་མོ་བརྡ་ཡི་ངོ་སྤྲོད་བསྟན་པར་བྱ། །ཉི་ཟླ་གཉིས་ལ་རྩེ་ནུས་ན། །འཆི་བ་བསླུ་བར་<milestone unit="line" n="649.6"/>གདོན་མི་ཟ། །དྲང་སྲོང་ཆེན་པོ་ཉེ་ནག་དེ། །རང་གི་དངུལ་དཀར་མེ་ལོང་ལ། །ནང་ནུབ་གཉིས་སུ་བལྟ་བ་ལ། །ཁོ་ཡི་བྱད་ལ་འདྲེ་གདོན་ཞུགས། །འདྲེ་དེ་བསླུ་བར་བྱ་བ་ནི། །ལྟ་བའི་སྟོབས་ཀྱིས་བསླུ་བ་<milestone unit="page" n="650"/><milestone unit="line" n="650.1"/>དང་། །སྤྱོད་པའི་སྟོབས་ཀྱིས་བསླུ་བ་དང་། །སྒོམ་པའི་སྟོབས་ཀྱིས་བསླུ་བ་དང་། །རྟེན་འབྲེལ་རྫས་ཀྱིས་བསླུ་བ་འོ། །མཁའ་འགྲོ་མ་ཡི་ཚོགས་རྣམས་ཉོན། །གངས་དཀར་རྩེ་ཡི་སེང་གེ་ལ། །རྩལ་གསུམ་རྫོགས་<milestone unit="line" n="650.2"/>པས་སྡེར་ཆགས་ཟིལ་གྱིས་མནན། །ཟིན་གནོན་སྟོབས་ཀྱི་འདྲེ་དེ་བསླུ། །རིན་ཆེན་ཐིག་ལེ་རང་འབར་ལ། །བསྐྱེད་རྫོགས་རྣམ་གསུམ་ཟིལ་གྱིས་མནན། །ཟིལ་གནོན་སྟོབས་ཀྱིས་ལྟ་བ་ནི། ཁུ།་རྐྱེན་མེད་པས་ཆོས་<milestone unit="line" n="650.3"/>མིན་ཡིན། །ཕྱི་ནང་མེད་པར་ཐིག་ལེའི་དོན། །རང་གྲོལ་ཡེ་ཤེས་འབྲས་བུ་སྟེ། །གཉིས་མེད་ཡེ་ཤེས་ཐིག་ལེ་ལ། །གཉིས་སྣང་གདོན་གྱིས་འདྲེ་དེ་བསླུས། །ཆོས་ལས་མ་བྱུང་འབྲས་བུ་ཡང་། །མི་སྲིད་སྲིད་པའི་ཆོས་<milestone unit="line" n="650.4"/>ཡིན་ནོ། །ཀུན་བཟང་སློབ་དཔོན་མ་བརྟེན་པ། །མི་སྲིད་སྲིད་པའི་སངས་རྒྱས་ཡིན། །དམྱལ་བའི་གནས་ཀྱི་སྡུག་བསྔལ་སོགས། །རང་གྲོལ་ཤེས་པས་སངས་རྒྱས་པ། །མི་སྲིད་སྲིད་པའི་ཆོས་མིན་ཡིན། །སྡུག་<milestone unit="line" n="650.5"/>བསྔལ་སངས་རྒྱས་རང་སྣང་བ། །མི་སྲིད་སྲིད་པའི་ཡེ་ཤེས་ཡིན། །ཁྱུང་ཆེན་གཟན་མ་མི་དགོས་པ། །མི་སྲིད་སྲིད་པའི་སྲོག་ཆགས་ཡིན། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། ལྟ་བའི་བསླུ་བའི་ལེའུ་<milestone unit="line" n="650.6"/>སྟེ་ཉེར་དྲུག་པའོ།། །།དེ་ནས་རྡོ་རྗེ་མཁའ་འགྲོ་མས། །རྡོ་རྗེ་སེམས་དཔའ་ཀུན་རིག་རྗེ། །སྤྱོད་པའི་སྟོབས་ཀྱིས་བསླུ་བ་གསུང་དུ་གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་<milestone unit="page" n="651"/><milestone unit="line" n="651.1"/>༄༅། །རྗེ་མཁའ་འགྲོ་མ། །རྨ་བྱ་རྒྱལ་པོ་གསེར་འོད་ཀྱིས། །མ་ཟོས་པ་ཡི་ཟས་མེད་པས། །དུག་ལ་ཁམ་གཅིག་ཟ་མ་མྱོང་། །ལན་ཅིག་ནགས་ཁྲོད་གནས་སུ་ཕྱིན། །དུག་གི་རྒྱལ་པོ་ཧ་ལོ་དེ། །ཁ་དོག་ལྔ་དང་<milestone unit="line" n="651.2"/>ལྡན་ནས་འདུག །དེ་ལ་ཁམ་གཅིག་ཟོས་པ་དང་། །རྨ་བྱའི་རྒྱལ་པོ་གསེར་དུ་སྣང་བ་དེ། །སྐྲུ་ཁ་ལྔ་དང་ལྡན་པར་འགྱུར། །རང་སྐད་ཀྲིང་ཀྲིང་སོད་ཅེས་བྱ། །དེ་ནས་རྨ་བྱའི་རྒྱལ་མོ་ཡིས། །དུག་གི་རྒྱལ་པོ་དེ་ལ་<milestone unit="line" n="651.3"/>ཟོས། །རང་སྐད་གདངས་དང་ཆས་པ་ཡིས། །རྨ་བྱ་རྒན་རྒོན་གསོས་སུ་གྱུར། །དུག་གིས་འཚོ་བའི་རྨ་བྱ་རྣམས། །དེ་ཡང་མི་སྲིད་སྲིད་པའི་ཆོས། །ཞེས་གསུངས་སོ། །ཐེག་པའི་རྒྱལ་པོ་འདྲེ་རྒྱུད་འདིས། །གྲུབ་མཐའི་<milestone unit="line" n="651.4"/>རྒྱལ་པོར་རང་ཤར་བསྟན། །སྤྱོད་པའི་རྒྱལ་པོ་དུག་ལྔ་རང་ཤར་ལ། །ལམ་གྱི་རྒྱལ་པོ་རང་ཤར་རང་གྲོལ་བསྟན། །ཉམས་ཀྱི་རྒྱལ་པོ་སྣང་སྲིད་ཐིག་ལེར་བརྡལ། །འདོད་ཆགས་ཞེ་སྡང་རང་རྒྱུད་གྲགས་སུ་<milestone unit="line" n="651.5"/>འགྱུར། །ཐེག་བརྒྱད་ཀུན་བརྟགས་རྣམས་ནི་དུག་ལྔ་སྤོང་། །ཐེག་ཆེན་རྒྱལ་པོ་འདི་ནི་མཉམས་ཉིད་གྲོགས་སུ་འགྱུར། །ཞེས་གསུངས་སོ། །ཟིག་ལེ་འདྲེ་རྒྱུད་ཆེན་པོ་ལས། སྤྱོད་པའི་སྟོབས་ཀྱིས་བསླུ་བའི་ལེའུ་སྟེ་<milestone unit="line" n="651.6"/>ཉེར་བདུན་པའོ།། །།དེ་ནས་རྡོ་རྗེ་མཁའ་འགྲོ་མས། །བཅོམ་ལྡན་རྡོ་རྗེ་སེམས་དཔའ་ལ། །སྒོམ་པས་བསླུ་བ་གསུང་དུ་གསོལ། །ཅེས་ཞུས་སོ། །རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་<milestone unit="page" n="652"/><milestone unit="line" n="652.1"/>འགྲོ་མ། །དྲང་སྲོང་དུར་ཁྲོད་དག་ན་གནས་པ་ལ། །སྟག་དང་དོམ་གྱིས་མི་སྡུག་བྱས། །དྲང་སྲོང་སྙིང་རླུ་་ཞུགས་ནས་ནི། །དེ་ནས་སྨན་པ་བཙལ་བ་ལས། །སྨན་པའི་རྒྱལ་པོ་གཤོན་ནུ་ཁུགས། །སྙིང་རླུད་ཅན་དེའི་<milestone unit="line" n="652.2"/>སྨན་དུ་ནི། །སྨན་ཆེན་ལྔ་པོ་གཅིག་ཏུ་སྦྱར། །དྲང་སྲོང་དེ་ལ་གཏང་བ་ལས། །སྙིང་རླུད་ཞི་ནས་བདེ་བ་སྐྱེས། །བདེ་བའི་ཉམས་ཀྱིས་གཟུང་བ་ནི། །རྒོད་དྲུག་རྙི་ལ་ཟིན་པ་འདྲ། །སྒོམ་པའི་སྟོབས་ཀྱིས་བསླུ་བ་<milestone unit="line" n="652.3"/>ནི། །རིག་པ་དྲང་ཚུགས་བདེ་གསལ་དེ། །ཞེ་སྡང་གཏི་མུག་བསྒོམ་པར་བྱ། །རླུད་གིས་བདེ་བ་བསྐྱེད་པའི་ཕྱིར། །རླུད་གཟུང་བདེ་བ་བསྒོམ་པར་བྱ། །དུག་ལྔ་རང་གསལ་མི་རྟོག་སྒོམ། །མ་རིག་རླུང་ནི་ཞི་གནས་རླུང་<milestone unit="line" n="652.4"/>ལ་གནས། །རླུད་ཟིན་པས་ནི་བསླུས་པར་འགྱུར། །ཕྱི་རླུད་གློད་ལ་ནང་རླུད་བསྡམ། །མཁའ་ལ་གཏད་པས་རྟོག་པ་ཞི། །ཞི་གནས་བསྒོམས་པས་བསླུ་བར་འགྱུར། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་<milestone unit="line" n="652.5"/>ལས། །སྒོམ་པས་བསླུ་བའི་ལེའུ་སྟེ་ཉེར་བརྒྱད་པའོ།། །།དེ་ནས་རྡོ་རྗེ་མཁའ་འགྲོ་མས། །བཅོམ་ལྡན་རྡོ་རྗེ་སེམས་དཔའ་ལ། །རྟེན་འབྲེལ་རྫས་ཀྱིས་བསླུ་བ་བསྟན་པར་ཞུ། །ཞེས་ཞུས་སོ། །རྡོ་རྗེ་སེམས་<milestone unit="line" n="652.6"/>དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །རྟེན་འབྲེལ་རྫས་ཀྱི་བསླུ་བ་ནི། །མི་རྟ་ཁྱི་ཡི་རུས་པ་ལ། །རང་གི་དྲི་མས་བྱུགས་ནས་ནི། །ངར་གླུད་ཁྲུ་གང་ཚད་དུ་བྱ། །གང་གི་གོས་ཀྱང་དེ་ལ་བསྐོན། །ས་<milestone unit="page" n="653"/><milestone unit="line" n="653.1"/>༄༅། །ཕྱོགས་རྒྱ་གྲམ་དག་ཏུ་ནི། །ཁུང་བུ་བྲུས་ཏེ་སྦ་བར་བྱ། །མི་དེ་འཆི་བ་ཟློག་པར་འགྱུར། །དེ་ཡིས་རང་གདངས་མ་གསལ་ན། །འཁོར་གསུམ་ཡོངས་སུ་དག་པ་བྱ། །དེས་ཀྱང་ཐུབ་པར་མ་གྱུར་<milestone unit="line" n="653.2"/>ན། །ཚོགས་ཀྱི་འཁོར་ལོས་བསླུས་པར་འགྱུར། །འབྱུང་པོའི་གཏོར་མ་བཏང་བས་ཀྱང་། །འཆི་བ་བསླུས་པར་འགྱུར་པ་ཡི། །ཚ་ཚྭ་འབུམ་དུ་བཏབ་པས་ཀྱང་། །འཆི་བས་བསླུས་པར་འགྱུར་བ་ཡིན། །ཆུ་ཡི་གཏོར་མ་<milestone unit="line" n="653.3"/>འབུམ་བཏང་ན། །དེས་ཀྱང་བསླུས་པར་འགྱུར་བ་ཡིན། །དེ་རྣམས་དག་གིས་མ་བསླུས་ནི། །ལས་ཀྱི་རྣམ་པར་སྨིན་པ་ཡིན། །རྣམ་སྨིན་རྟགས་དེ་གོང་དུ་ཤེས། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས།<milestone unit="line" n="653.4"/>འཆི་བ་སྦྱོར་བས་བསླུ་བའི་ལེའུ་སྟེ་ཉེར་དགུ་པའོ།། །།དེ་ནས་རྡོ་རྗེ་མཁའ་འགྲོ་མས། །བཅོམ་ལྡན་འདས་རྡོ་རྗེ་སེམས་དཔའ་ལགས། །འཕོ་བའི་གདམས་ངག་གསུང་དུ་གསོལ། །ཅེས་ཞུས་པས། རྡོ་རྗེ་<milestone unit="line" n="653.5"/>སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །འཕོ་བའི་གདམས་ངག་བསྟན་པ་ནི། །དབང་པོ་རབ་འབྲིང་ཐ་མ་གསུམ། །སྐུ་གསུམ་རང་ལུགས་ཤེས་ནས་ནི། །རབ་ནི་སྐད་ཅིག་གསུམ་ལ་<milestone unit="line" n="653.6"/>འཕོ། །དབུགས་ཆད་པ་ཡི་སྐད་ཅིག་མ། །རང་སྣང་ཤར་བའི་སྐད་ཅིག་མ། །མངོན་དུ་གྱུར་བའི་སྐད་ཅིག་མ། །རང་གྲོལ་ལུབ་ཆུད་སྐད་ཅིག་མ། །དུས་བཞི་མཉམ་པར་སྦྱར་ནས་ནི། །རབ་ཀྱིས་འཕོ་བའི་དུས་ཡིན་<milestone unit="page" n="654"/><milestone unit="line" n="654.1"/>ཏེ། །དུས་གསུམ་གཅིག་སྟེ་ཁྱད་པར་མེད། །དུས་བཞི་རང་གྲོལ་དགོངས་པའི་མཆོག །སྐད་ཅིག་རྣམ་པ་བཞི་པོ་དེ། །མཐུན་པ་ཀྲི་ཡའི་ཚུལ་ཙམ་ཡིན། །རང་ཤར་རང་གྲོལ་འདུ་འབྲལ་མེད། །འུབ་ཆུབ་བྱང་ཆུབ་ཀློང་<milestone unit="line" n="654.2"/>དུ་གསལ། །ཐིག་ལེར་བརྩེགས་པའི་རྩེ་མོར་ཕྱིན། །ས་རྣམས་མ་བགྲོད་རང་སར་སླེབ། །ལམ་རིངས་མ་སྦྱངས་རང་ས་ནོན། །འདུ་འབྲལ་མེད་པའི་ཡེ་ཤེས་ཤར། །དབང་པོ་རབ་ཀྱི་འཕོ་བ་ཡིན། །དབུས་ཀྱི་རི་བོ་<milestone unit="line" n="654.3"/>མཆོག་རབ་དེ། །རིན་ཆེན་སྣ་ལྔར་ཤར་བ་ཡིས། །མུན་པ་བྱ་བ་ཡུལ་ན་མེད། །ཉི་ཟླ་ཟུང་གཅིག་འདུ་འབྲལ་མེད། །ཅེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། དབང་པོ་རབ་ཀྱི་འཕོ་བའི་ལེའུ་སྟེ་སུམ་ཅུ་<milestone unit="line" n="654.4"/>པའོ།། །།རྡོ་རྗེ་མཁའ་འགྲོ་མས་ཞུས་བ། །བཅོམ་ལྡན་རྡོ་རྗེ་སེམས་དཔའ་ལགས། །འབྲིང་པོའི་འཕོ་བ་བསྟན་དུ་གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་<milestone unit="line" n="654.5"/>མ། །རིན་ཆེན་གསེར་གྱི་བུམ་པ་ནི། །ཞུགས་མར་འབར་བ་རྟག་ཏུ་གསལ། །གསེར་གྱི་བུམ་པས་ཞུན་མར་བསྒྲིབས། །ཁ་ཕྱེ་བལྟས་ན་ཞུན་མར་གསལ། །ནང་གསལ་ཕྱི་མི་གསལ་བ་ལ། །བུམ་པའི་གཟེར་བུ་ཆད་<milestone unit="line" n="654.6"/>པ་དང་། །ཕྱི་རོལ་འོད་ཀྱི་སྣང་བས་ཁེབས། །བརྡ་ཡི་རྟགས་ནི་འདི་ལྟ་སྟེ། །ཕྱི་ལུས་བུམ་པའི་ནང་ཤེད་ན། །རང་རིག་ཐིག་ལེ་རྟག་ཏུ་གསལ། །རང་ལུས་བུམ་པའི་རང་སྣང་བསྒྲིབསམ། །གདམས་ངག་ཐེབས་པས་<milestone unit="page" n="655"/><milestone unit="line" n="655.1"/>༄༅ མཐོང་བར་འགྱུར། །བློ་ཡི་པདྨ་ཁ་ཕྱེ་ནས། །དོན་གྱི་ཡེ་ཤེས་རྟག་ཏུ་གསལ། །ཐིག་ལེ་ཡེ་ཤེས་ཁོང་གསལ་ཡིན། །དབུགས་ཆད་པ་ཡི་དུས་ཉིད་ན། །བར་དོར་རང་གདངས་འོད་དུ་གསལ། །འོད་དེ་<milestone unit="line" n="655.2"/>ལོངས་སྐུ་འགྱུ་བ་སྤྲུལ་པའི་སྐུ། །གཉིས་མེད་རང་ཤར་ཤེས་པ་ཆོས་ཀྱི་སྐུ། །སྐུ་གསུམ་འདུ་འབྲལ་མེད་པར་འབབ། །བར་མ་དོ་རུ་སངས་རྒྱས་པས། །འཕོ་བ་ཞེས་སུ་བཤད་པ་ཡིན། །ཞེས་གསུངས་སོ། །ཐིག་ལེ་<milestone unit="line" n="655.3"/>འདྲེ་རྒྱུད་ཆེན་པོ་ལས། དབང་པོ་འབྲིང་པོའི་འཕོ་བའི་ལེའུ་སྟེ་སུམ་ཅུ་སོ་གཅིག་པའོ།། །།དེ་ནས་རྡོ་རྗེ་མཁའ་འགྲོ་མས། །བཅོམ་ལྡན་རྡོ་རྗེ་སེམས་དཔའ་ལ། །ཐ་མའི་འཕོ་བ་བསྟན་དུ་གསོལ། །ཅེས་ཞུས་<milestone unit="line" n="655.4"/>པས། རྡོ་རྗེ་སེམས་དཔས་བཀའ་སྩལ་པ། །ཐ་མའི་འཕོ་བ་བསྟན་པ་ནི། །དྲང་སྲོང་གཅིག་དང་བྲམ་ཟེ་གཉིས། །ཁོ་ཡི་ཡུལ་ན་བདེ་ཆེན་གླིང་། །དེ་ན་ནོར་བུ་རིན་ཆེན་ཡོད། །དྲང་སྲོང་ཡུལ་ནི་སྐྱོ་མེད་ཡིན། །དེ་རུ་<milestone unit="line" n="655.5"/>གཉིས་པོ་ཚོགས་པ་ལས། །བྲམ་ཟེས་དྲང་སྲོང་རྒད་པོ་ལ། །ནོར་བུ་རིན་ཆེན་གཏམ་བྱས་པས། །དྲང་སྲོང་ནོར་བུའི་མཆིང་བུ་ལ། །ཡིད་བྱུང་ཁོ་ལ་ང་ཁྲིད་བྱས། །བྲམ་ཟེ་དག་གི་ཞལ་ན་རེ། །ང་ནི་སྣ་ལ་འགྲོ་བ་<milestone unit="line" n="655.6"/>ཡིན། །ཁྱོད་ནི་ཕྱོགས་ནས་འོད་དགོས་ཟེར། །ཡིད་ཆེས་པ་ཡི་རྟགས་དགོས་བྱས། །ང་ཡི་ཡུམ་གྱི་དྲང་ལམ་ན། །འཇིག་རྟེན་ཟམ་པ་ཀུན་རྒྱུ་ཡོད། །དེ་ཡི་ཟམ་པའི་དཀྱིལ་དུ་ནི། །ནོར་བུ་རིན་ཆེན་སྦས་ལ་བཞག །དེ་<milestone unit="page" n="656"/><milestone unit="line" n="656.1"/>མཐོང་བས་ནི་ང་དང་འཕྲད། །ཅེས་བརྡ་རུ་གསུངས་སོ། །སློབ་མ་སློབ་དཔོན་རྣམ་པ་གཉིས། །སངས་རྒྱས་ས་དང་འཁོར་བའི་གནས། །སངས་རྒྱས་ཡོན་ཏན་འཁོར་བའི་སྐྱོན། །དབྱེར་མེད་ཡིན་ཏེ་ངོ་མ་ཕྲད། །སྔ་མ་<milestone unit="line" n="656.2"/>ཕྱི་མ་གཉིས་སུ་གཟུང་། །འདི་དང་བར་དོ་གཉིས་སུ་བསྟན། །བར་དོ་སེམས་ཅན་ཐམས་ཅད་འགྲིམ། །འོད་ལྔའི་ཟམ་ལ་ཐམས་ཅད་འབྱུང་། །སྐུ་གསུམ་ངོ་སྤྲོད་ཤིན་ཏུ་གཅེས། །དེས་ཤེས་པས་ནི་མངོན་སངས་<milestone unit="line" n="656.3"/>རྒྱས། །རིག་པ་འགྱུ་བར་ངོ་སྤྲད་པས། །འགྱུ་བའི་རླུད་ནི་སྤྲུལ་སྐུ་ཡིན། །འོད་ཀྱི་གདངས་ནི་ལོངས་སྐུ་ཡིན། །དབྱེར་མེད་རང་སྣང་ཆོས་ཀྱི་སྐུ། །གཟེར་གསུམ་བཏབ་པས་རང་སར་གྲོལ། །རྡོ་རྗེ་བརྩེགས་པའི་རྩེ་<milestone unit="line" n="656.4"/>མོར་ཕྱིན། །མུ་མཐའ་མེད་ཅིང་ཁྱབ་བརྡལ་ལོ། །ནོར་བུ་རིན་ཆེན་གླིང་དུ་སླེབ། །ཞེ་འདོད་མདུད་པ་དེ་རུ་གྲོལ། །ཅེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། །དབང་པོ་ཐ་མའི་ལེའུ་སྟེ་སོ་གཉིས་<milestone unit="line" n="656.5"/>པའོ།། །།དེ་ནས་རྡོ་རྗེ་མཁའ་འགྲོ་མ། །བཅོམ་ལྡན་རྡོ་རྗེ་སེམས་དཔའ་ལ། །ངོ་སྤྲོད་མ་བྱས་ཇི་ལྟར་འཕོ། །ཞེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །འོད་ལུས་<milestone unit="line" n="656.6"/>ཡིད་ལུས་ཤ་ཁྲག་ལུས། །རང་རང་རྒྱུ་མཐུན་ལས་ཀྱི་འཕོ། ཁུ་ཉིད་རྡོ་རྗེ་རྐྱེན་གྱིས་འཕོ། །ཉི་མ་སྟོང་བས་གསལ་བའི་དཀྱིལ་འཁོར་དེ། །འུག་རྩོགས་མིག་ལ་མུན་མཐོང་འདྲ། །ཐག་པ་སྦྲུལ་འཛིན་རང་གདངས་<milestone unit="page" n="657"/><milestone unit="line" n="657.1"/>༄༅། །སོ། །རྒད་པོ་གཏེར་སྟེངས་ཉལ་ཏེ་ལྟོགས་དྲིར་ཤི །རྒན་མོ་གྲོང་ཁ་འགྲིམས་ཀྱང་འགྲངས་མ་མྱོང་། །བུ་ཚས་སྟོང་ཁམས་འཔྱོས་ཀྱང་ལྟད་མོའི་ཐག་མ་ཆོད། །རྒོད་པོ་རྙིལ་ཟིལ་པ་ངོ་མཚར་ཆེ། །ཞེས་<milestone unit="line" n="657.2"/>གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། །ངོ་སྤྲོད་མ་བྱས་པ་འཁོར་བར་ཁྱམས་པའི་ལེའུ་སྟེ་སོ་གསུམ་པའོ།། །།དེ་ནས་རྡོ་རྗེ་མཁའ་འགྲོ་མས། །བཅོམ་ལྡན་རྡོ་རྗེ་སེམས་དཔའ་ལ། །དེ་ལྟར་འགྲོ་བའི་<milestone unit="line" n="657.3"/>གདམས་ངག་དེ། །སྲིད་པ་ལགས་སམ་ཇི་ལྟར་ལགས། །ཞེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །རང་གདངས་མཁའ་ལ་སྣང་བ་དེ། །མི་སྲིད་སྲིད་པའི་ཆོས་ཅིག་<milestone unit="line" n="657.4"/>ཡིན། །རང་འདྲེ་དངོས་སུ་སྟོན་པ་དེ། །མི་སྲིད་པ་ཡི་སྲིད་པ་ཡིན། །སྡིག་མ་བྱས་པར་འཁོར་བ་དེ། །མི་སྲིད་པ་ཡི་སྲིད་པ་ཡིན། །དགེ་བ་མ་བྱས་མཐོ་རིས་ཐོབ། །མི་སྲིད་པ་ཡི་སྲིད་པ་ཡིན། །ཆོས་མ་བྱས་པར་<milestone unit="line" n="657.5"/>སངས་རྒྱས་པ། །མི་སྲིད་པ་ཡི་སྲིད་པ་ཡིན། །བསྐྱེད་རིམ་མ་བྱས་ལོངས་སྐུ་དེ། །མི་སྲིད་པ་ཡི་སྲིད་པ་ཡི། །སློབ་དཔོན་མེད་པའི་སྟོན་པ་དེ། །མི་སྲིད་པ་ཡི་སྲིད་པ་ཡིན། །རྟོགས་པས་ཆོག་པའི་བྱིན་རྒྱུད་འདི། །མི་<milestone unit="line" n="657.6"/>སྲིད་པ་ཡི་སྲིད་པ་ཡིན། །སྒོམ་པ་བྱས་པས་འཁོར་བར་འཁྱམས། །མི་སྲིད་པ་ཡི་སྲིད་པ་ཡིན། །རྟོགས་པས་གྲོལ་བའི་ངོ་སྤྲོད་ལ། །དགེ་སྡིག་གཉིས་ཀྱིས་ཕན་གནོད་མེད། །མི་སྲིད་པ་ཡི་སྲིད་པ་ཡིན། །ས་ཡི་མེ་མར་<milestone unit="page" n="658"/><milestone unit="line" n="658.1"/>སྟོང་བཏང་ཀྱང་། །ཉི་མ་དག་ལ་སྟོང་མ་ནུས། །རྒྱ་མཚོའི་སྟེང་དུ་དར་ཆགས་ཀྱང་། ཆུ་ལས་འདས་པ་རྡུལ་ཙམ་མེད། །དུག་ལྔའི་སྡོང་པོ་རང་རིག་ཀྱང་། །རྟོགས་པས་དུག་ལྔ་གྲོགས་སུ་འགྱུར། ཁེང་ཕུང་ཆེ་ན་མེ་<milestone unit="line" n="658.2"/>ཕུང་ཆེ། །གཟུང་འཛིན་ཆེ་ན་རྟོགས་པ་སླ། །མི་སྲིད་པ་ཡི་སྲིད་པ་ཡིན། །ཁྱུང་ཕྲུག་མངལ་ཐོན་མ་དང་མཉམ། །མི་སྲིད་པ་ཡི་སྲིད་པ་ཡིན། །སེང་ཕྲུག་མངལ་འཚར་མ་དང་མཉམ། །མི་སྲིད་པ་ཡི་སྲིད་པ་ཡིན། །ཞེས་<milestone unit="line" n="658.3"/>གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། །རྟོགས་སྒོམ་ཁྱད་པར་གྱི་ལེའུ་སྟེ་སོ་བཞི་པའོ།། །།དེ་ནས་རྡོ་རྗེ་མཁའ་འགྲོ་མས། །བཅོམ་ལྡན་རྡོ་རྗེ་སེམས་དཔའ་ལ། །སྲིད་པ་ལུས་ཀྱི་ཆགས་ལུགས་བསྟན་<milestone unit="line" n="658.4"/>དུ་གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ་། །ཉོན་ཅིག་རྡོ་རྗེ་མཁའ་འགྲོ་མ། །སྔོན་ཚེ་དབུས་ཀྱི་རི་བོ་མཆོག་རབ་ཏེ། །རྒྱ་མཚོ་ཆེན་པོའི་དབུས་སུ་སྲིད། །དཔག་ཚད་བརྒྱད་ཁྲི་བཞི་སྟོང་<milestone unit="line" n="658.5"/>ཡང་། །རྒྱ་མཚོ་ཆེན་པོའི་སྟེང་དུ་བྱུང་། །དཔག་ཚད་བརྒྱད་ཁྲི་བཞི་སྟོང་ཡང་། །འོག་གི་རྒྱ་མཚོའི་གཏིང་དུ་སྲིད། །སྲིད་པ་རང་སྣང་ཞེས་སུ་བཤད། །ཁ་དོག་ལྔ་ལས་གྲུབ་པའི་རི། །སྲ་སྲ་འདྲ་སྟེ་འཇིག་པ་<milestone unit="line" n="658.6"/>ཡིན། །ལས་ཀྱི་རླུད་དང་ཉི་མ་ཡིས། །སྐད་ཅིག་ཙམ་ལ་བརླག་པར་འགྱུར། །དེ་ནི་བརྡ་ཡི་བཤད་པའོ། །དོན་ནི་འདི་ལྟར་ཤེས་པར་གྱིས། །འགྱུ་བ་ཀུན་གཞིའི་དབུས་ནས་ཞབྲུལ། །ཁ་དོག་ལྔ་ལས་གྲུབ་པའི་<milestone unit="page" n="659"/><milestone unit="line" n="659.1"/>༄༅། །ལུས། །ཀུན་གཞི་དག་ལས་གནས་བཅས་ནས། །འབྱུང་བ་ལྔ་ལས་གྲུབ་པའི་ལུས། །ཕ་དང་མ་ཡི་ཐིག་ལེ་དེ། །དང་པོ་མཛོད་སྒྲུའི་བུ་གར་ཆགས། །དེ་ལས་རྩ་གཉིས་ཆགས་པ་ནི། །རང་སྣང་མེ་ལོང་<milestone unit="line" n="659.2"/>གཉིས་སུ་ཤར། །དེ་ལས་རྩ་གཉིས་གྱེས་པ་ནི། །ཀུན་གཞིའི་དབུས་སུ་གྲུབ་པ་ཡིན། །སྟོད་ན་རྩ་ཕྲན་བརྒྱད་ཁྲི་བཞི་སྟོང་གནས། །ཆོས་ཀྱི་སྒོ་མོ་བརྒྱད་ཁྲི་བཞི་སྟོང་བརྡ། །ཆོས་ཀྱི་སྒོ་མོ་བརྒྱད་ཁྲི་བཞི་སྟོང་<milestone unit="line" n="659.3"/>ཡང་ རང་ལས་ཤར་བར་བསྟན་པ་ཡིན། །སྨད་ནས་རྩ་བྲན་བརྒྱད་ཁྲི་བཞི་སྟོང་ཤར། །ཉོན་མོངས་བརྒྱད་ཁྲི་བཞི་སྟོང་ཡང་། །རང་བྱུང་འཁོར་བའི་བརྡ་རུ་ཤར། །སྟོད་སྨད་གཉིས་སུ་ཤར་བ་ཡང་། །འཁོར་འདས་<milestone unit="line" n="659.4"/>གཉིས་ཀྱི་བརྡ་རུ་བསྣན། །སྟོང་དུ་སྒོ་དགུར་ཤར་བ་ཡང་། །ཐེག་དགུ་རང་ལ་གྲུབ་པའི་བརྡ། །རྩ་ཡི་འཐེན་ཐག་བཅུ་གཅིག་ཀྱང་། །བཅུ་གཅིག་ས་རྣམས་བགྲོད་དུ་མེད་པའི་བརྡ། །མགྲིན་གནས་རྩ་ཆེན་བཅུ་དྲུག་<milestone unit="line" n="659.5"/>ཀྱང་། །བཅུ་དྲུག་ས་རྣམས་རང་ལ་རྫོགས་པའི་བརྡ། །ཁ་སྣ་གསུམ་གྱི་རྩ་རུ་འདུག་པ་ནི། །དབུགས་ཀྱི་རྒྱུན་སྲང་གཅིག་ཡིན་པས། །ཐེག་དགུ་གསུམ་འདུས་ངོ་བོ་གཅིག །རྩ་གསུམ་འདུ་འབྲལ་མེད་པར་<milestone unit="line" n="659.6"/>འཁྲིལ། །སྐུ་གསུམ་སྤྱན་གསུམ་འདུ་འབྲལ་མེད་པའི་བརྡ། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། །ལུས་ཀྱི་རྫོགས་ལུགས་བསྟན་པའི་ལེའུ་སྟེ་སོ་ལྔ་པའོ།། །།རྡོ་རྗེ་མཁའ་འགྲོས་གསོལ་<milestone unit="page" n="660"/><milestone unit="line" n="660.1"/>པ། །རྡོ་རྗེ་སེམས་དཔའ་སྟོན་པའི་གཙོ། །སྐུ་གསུམ་རྫོགས་ལུགས་བསྟན་དུ་གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །གངས་རི་བརྩེགས་པའི་རྩེ་མོ་ན། །སྲོག་<milestone unit="line" n="660.2"/>ཆགས་རྒྱལ་པོ་སེང་གེ་དེ། །རྩལ་གསུམ་ལུས་ལ་རྫོགས་པར་གནས། །སྡེར་ཆགས་མང་པོའི་འཁོར་གྱིས་བསྐོར། །ཨུ་དུམ་འབར་བ་ཟས་སུ་ཟ། །ཉིན་མོ་མཚན་མོ་མིང་མ་ཐོགས། །ལྷོགས་འཁྱགས་གཉིས་ནི་མ་གྲུབ་<milestone unit="line" n="660.3"/>བོ། །ཨུམ་དུམ་འབར་བ་ཟས་ཀྱི་ཆོ་ག །གངས་དཀར་བརྩེགས་པ་གནས་ཀྱི་མཆོག །སེང་གེ་དཀར་མོ་སྲོག་ཆགས་མཆོག །ཅེས་བརྡ་བསྟན་པའོ། །སྤྱི་བོ་བདེ་ཆེན་གཞལ་ཡས་ཁང་། །ཀླད་པ་གངས་རི་བརྩེགས་<milestone unit="line" n="660.4"/>པའི་སྟེང་། །དེ་ཡི་དབུས་ན་ཆོས་མིན་རྒྱལ་པོའི་ཐིག་ལེ་གནས། །སྐུ་གསུམ་རང་གྲོལ་བདེ་ཆེན་རྫོགས། །གཟུགས་སྐུ་གཉིས་ཀྱི་འཁོར་གྱིས་བསྐོར། །རྩ་འདབ་སུམ་ཅུ་རྩ་བཞི་ལ། །ཐིག་ལེ་ཆོས་མིན་ཁྱབ་ཅིང་<milestone unit="line" n="660.5"/>བརྡལ། །ཁྱབ་བརྡལ་ཆེན་པོའི་འཁོར་ལོ་ཡིན། །ཕྱི་ནང་མེད་དཔས་ཆོས་མིན་སྐུ། །གཉིས་མེད་ཟང་ཐལ་ལུབ་ཆུབ་སྐུ། །སྣང་ཞིང་སྲིད་པ་རྣམ་དག་པས། །འཁོར་བར་རང་གྲོལ་ཆོས་ལས་མིན། །བདེ་བ་ཆེན་པོ་<milestone unit="line" n="660.6"/>གནས་ཀྱི་མཆོག །ཡེ་ཤེས་ཟང་ཐལ་བདུད་རྩིའི་མཆོག །ཐིག་ལེ་ཆོས་མིན་འབྲས་བུའི་མཆོག །ཅེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། །ཐིག་ལེ་ཆོས་མིན་རང་ལ་རྫོགས་པའི་ལེའུ་སྟེ་སོ་དྲུག་<milestone unit="page" n="661"/><milestone unit="line" n="661.1"/>༄༅། །པའོ།། །།དེ་ནས་རྡོ་རྗེ་མཁའ་འགྲོ་མས་ཞུས་པ། །སྟོན་པ་རྡོ་རྗེ་སེམས་དཔའ་ལགས། །ལོངས་སྐུའི་རྫོགས་ལུགས་བསྟན་དུ་གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་<milestone unit="line" n="661.2"/>པ། །ཉོན་ཅིག་རྡོ་རྗེ་མཁའ་འགྲོ་མ། །དུག་གི་དཔོན་པོ་ཧ་ལའི་ཚལ། །ནམ་མཁའི་འཇའ་ཚོན་གནས་མཆོག་ན། །རྨ་བྱ་རྒྱལ་པོ་རབ་དགའ་གནས། །སྤུ་ཁ་ལྦ་དང་རབ་ཏུ་ལྡན། །ཧ་ལ་འབར་བའི་སྔགས་བཏབ་<milestone unit="line" n="661.3"/>ཟ། །སྲོག་ཆགས་རྒྱལ་པོ་རྨ་བྱ་ཡི། །ཟས་ཀྱི་རྒྱལ་པོ་བོང་ང་ཡིན། །གནས་ཀྱི་རྒྱལ་པོ་ཧ་ལའི་ཚལ། །འཁོར་ནི་རྨ་བྱ་རྣམས་ཀྱིས་བསྐོར། །ཅེས་བརྡ་བསྟན་པའོ། །དེ་ཡི་དོན་ནི་འདི་ལྟ་སྟེ། །མགྲིན་པ་ལོངས་སྤྱོད་<milestone unit="line" n="661.4"/>འཁོར་ལོ་ན། །དུག་ལྔའི་ཁང་བཟངས་བྱ་བའི་གནས། །སྟོན་པའི་རྒྱལ་པོ་རྡོ་རྗེ་སེམས་དཔའ་གནས། །ཁ་དོག་ལྔ་ཡི་བདག་ཉིད་ཅན། །དུག་ལྔ་ཡེ་ཤེས་ལྔ་དང་ལྡན། །ལོངས་སྐུའི་རྒྱལ་པོ་རང་ཆས་ཡིན། །ལམ་གྱི་<milestone unit="line" n="661.5"/>རྒྱལ་པོ་དུག་ལྔ་ཡིན། །གནས་ཀྱི་རྒྱལ་པོ་ལོངས་སྤྱོད་འཁོར་ལོ་ཡིན། །རྩ་ཆེན་བཅུ་དྲུག་སེམས་དཔའ་སེམས་མ་ཡིན། །ལོངས་སྐུ་སྒོམ་པས་ཡིད་སྨོན་འདུས་བྱས་ཡིན། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་<milestone unit="line" n="661.6"/>ལས། ལོངས་སྐུ་རྫོགས་ལུགས་ཀྱི་ལེའུ་སྟེ་སོ་བདུན་པའོ།། །།དེ་ནས་རྡོ་རྗེ་མཁའ་འགྲོ་མས། །བཅོམ་ལྡན་རྡོ་རྗེ་སེམས་དཔའ་ལ། །སྤྲུལ་སྐུའི་རྫོགས་ལུགས་བསྟན་དུ་གསོལ། །ཅེས་ཞུས་པས། རྡོ་རྗེ་<milestone unit="page" n="662"/><milestone unit="line" n="662.1"/>སེམས་དཔས་བཀའ་སྩལ་པ། །ལེགས་པར་ཉོན་ཅིག་མཁའ་འགྲོ་མ། །རྒྱ་མཚོ་ཆེན་པོའི་ཀློང་དཀྱིལ་ན། །བྲག་དང་གངས་ཀྱི་ས་མཚམས་སུ། །འདབ་ཆགས་རྒྱལ་པོ་ཁྱུང་ཆེན་གནས། །ཟས་ཀྱི་རྒྱལ་པོ་ཀླུ་ཆེན་<milestone unit="line" n="662.2"/>ཟ། །འཁོར་ཀྱང་ཀླུ་ཟ་མང་པོས་བསྐོར། །མཚོ་བྲན་དྲུག་གི་དབུས་ཤེད་ན། །སྲིད་པ་དྲུག་གི་མཚོ་དཀྱིལ་ན། །ཁྱུང་གི་རྒྱལ་པོ་དེ་ན་བཞུགས། །ངོ་མཚར་ཆེ་སྟེ་མཐོང་བ་ཉུང་། །ཞེས་གསུངས་སོ། །དེ་ཡི་དོན་ནི་འདི་<milestone unit="line" n="662.3"/>ལྟ་སྟེ། །ཀུན་གཞི་སྲིད་པའི་མཚོ་མོ་ལ། །སྙིང་ག་རིན་ཆེན་ཟུར་བརྒྱད་ན། །འཁོར་བ་མྱ་ངན་འདས་སྦྱོར་བ། །འགག་པ་མེད་པའི་ཤེས་རབ་ཤར། །ཉམས་མྱོང་རྒྱལ་པོ་ཡེ་ཤེས་རླུད་། །སྤྲུལ་སྐུ་ཐུགས་ཕྲད་ཐམས་ཅད་<milestone unit="line" n="662.4"/>གསལ། །ཐུབ་པ་དྲུག་གི་གཙོ་བོ་སྟེ། །ཀུན་གཞི་ཕྱོགས་མེད་ཟང་ཐལ་ན། །ཐིག་ལེ་ཟང་ཐལ་རང་གསལ་གནས། །ཡེ་ཤེས་རླུད་གིས་འཐོར་བར་འགྱུར། །རྩ་བརྒྱད་ཐིག་ལེའི་ཡོན་ཏན་ལས། །ཐིག་ལེ་ཡེ་ཤེས<milestone unit="line" n="662.5"/>བརྒྱད་གནས་སོ། །འབྲས་བུ་རང་ཤར་ངོ་མཚར་ཆེ། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། སྤྲུལ་པ་སྐུའི་རྫོགས་ལུགས་བསྟན་པའི་ལེའུ་སྟེ་སོ་བརྒྱད་པའོ།། །།དེ་ནས་རྡོ་རྗེ་མཁའ་འགྲོ་<milestone unit="line" n="662.6"/>མས། །བཅོམ་ལྡན་རྡོ་རྗེ་སེམས་དཔའ་ལ། །སྐུ་གསུམ་འབྲེལ་བ་ཇི་ལྟར་ལགས། །ཞེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །སྔོན་ཡུལ་ཡངས་པ་ཅན་ཞེས་བྱ་བ་ན། །སྲིད་<milestone unit="page" n="663"/><milestone unit="line" n="663.1"/>༄༅། །པའི་རྒྱལ་མོ་མེ་ལོང་གདོང་ཞེས་བྱ་བ་གསེར་གྱི་ནོར་བུ་རིན་པོ་ཆེ་རྒྱན་སྣ་ཚོགས་འཕྲོ་བ་ཅིག་ཡོད་དེ། དེ་ལ་མིང་བཏགས་པས། སྲིད་པའི་མུན་སེལ་འོད་འབར་བ་ཞེས་བྱ་བར་བཏགས་སོ། །དུས་ནམ་<milestone unit="line" n="663.2"/>ཞིག་ན་ཉི་མ་ནུབ་པས། ནོར་བུ་ལ་ཉི་མ་སྟོང་ཤར་བས། མུན་པ་སྨག་རུང་གྲོལ་ལོ། །ཞེས་བརྡ་བསྟན་ཏོ། །དེ་ཡི་དོན་ནི་འདི་ལྟ་སྟེ། །ཀུན་གཞི་རིན་ཆེན་དཔེ་དང་འདྲ། །ཆོས་སྐུ་ལོངས་སྐུ་སྤྲུལ་སྐུ་གསུམ། །ཉི་མ་<milestone unit="line" n="663.3"/>འོད་དང་ཟེར་བཞིན་གསལ། །འདུ་འབྲལ་མེད་པའི་བྱིན་རླབས་བརྒྱུད། །བདེ་ཆེན་མཛོད་ན་སྙིང་པོ་གནས། །དེ་ཡི་ཟེར་ལ་ལོངས་སྐུར་གནས་ཏེ་མགྲིན། །དེ་ཡི་འོད་ལས་སྤྲུལ་སྐུ་སྙིང་། །རྩ་ཡི་རྒྱལ་པོ་རྟེན་གྱི་ཐག་<milestone unit="line" n="663.4"/>པས་སྦྲེལ། །རང་ཆས་སྐུ་གསུམ་ངོ་སྤྲོད་བསྟན་པ་ཡིན། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། སྤྲུལ་སྐུ་རྫོགས་ལུགས་བསྟན་པའི་ལེའུ་སྟེ་སོ་དགུ་པའོ།། །།དེ་ནས་རྡོ་རྗེ་མཁའ་འགྲོ་<milestone unit="line" n="663.5"/>མས། །བཅོམ་ལྡན་རྡོ་རྗེ་སེམས་དཔའ་ལ། །དེ་ལྟར་མ་རིག་ཇི་ལྟར་ལགས། །ཞེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །སྔོན་ཡུལ་ཡངས་པའི་དུར་ཁྲོད་དུ། །རྒན་མོ་ལོང་<milestone unit="line" n="663.6"/>མ་གཅིག་ལརྟརླུདགིགཤོག་པ་ཅན་བྱ་བ་ཅིག་ཡོད་པས། སྔར་རྒན་མོས་ཞོན་ཏེ་འོངས་པས། །རྒན་མོས་རྟ་མ་ཐུབ་ནས་རྒན་མོ་ཕྱིའི་རྒྱ་མཚོར་བསྐྱལ་ལོ། །དེར་རྒན་ནོ་སྡུག་བསྔལ་གྱིས་ཟིན་ནོ། །ཞེས་བརྡ་བསྟན་<milestone unit="page" n="664"/><milestone unit="line" n="664.1"/>པའོ། །ཀུན་གཞི་འཕྲུལ་གྱི་མེ་ལོང་ནས། །མ་རིག་པ་ཡི་འཛིན་པ་རྒྱས། །སྲིད་གསུམ་རླུད་གིས་རྟ་པོས་བསྐྱོད། །སྲིད་གསུམ་རྩ་བ་དེ་རུ་སྨིན། །རླུད་ངོ་མ་ཤེས་འཁོར་བ་སྨིན། །སྡུག་བསྔལ་ཆུ་བོ་གཞུང་དང་<milestone unit="line" n="664.2"/>འདྲ། །ལྟེ་བུག་རྩ་དང་གསང་བའི་རྩ། །འོག་སྒོའི་རྩ་ནི་བརྒྱད་ཁྲི་དང་། །བཞི་སྟོང་དག་ཏུ་སྲིད་པས་ན། །ཉོན་མོངས་བརྒྱད་ཁྲི་བཞི་སྟོང་སྨིན། །གསང་བའི་བུག་པ་གསུམ་ཤར་བ། །ངན་འགྲོ་རྣམ་གསུམ་སྒོ་རུ་<milestone unit="line" n="664.3"/>ཤར། །ཅེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། ངན་འགྲོ་རང་ལུས་ལ་ངོ་སྤྲོད་པའི་ལེའུ་སྟེ་བཞི་བཅུ་པའོ།། །།རྡོ་རྗེ་མཁའ་འགྲོ་མས་ཞུས་པ། །སྒྲ་ཡི་གདམས་པ་གསུང་དུ་གསོལ། །ཅེས་ཞུས་<milestone unit="line" n="664.4"/>པས། །རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །སྒྲ་ཡི་དོན་ནི་འདི་ལྟ་སྟེ། །སྔོན་ཡུལ་གསལ་ལྡན་ཞེས་བྱ་བ་ན། །རྒྱལ་པོ་གཅིག་ལ་རིན་པོ་ཆེའི་འཕྲེང་བ་གཅིག་ཡོད་པས། དེ་ལ་ངོ་སྤྲད་<milestone unit="line" n="664.5"/>ན་དགོས་དགུ་འབྱུང་ངོ་། །ཀ་ཁ་ག་བྷ་ང་། ཙ་ཚ་ཛ་རྙོ་ཉ། ཏ་ཐ་ད་དྷ་ན། ཊ་ཋ་ཌ་རྟེ་ཎ། པ་ཕ་བ་བྷ་མ། ཡ་ར་ལ་ཝ། ཤ་ཥ་ས་ཧ། ཀྟ ། ཨ་མ་ཊ་ཐ་ཌ་ཎ། རྟོ་བི་ཧུ༷་སྙེ། དེ་ལ་སྒྲ་ཕྱི་ལྟར་བཤད་པ་དང་། ནང་ལྟར་<milestone unit="line" n="664.6"/>བཤད་པ་དང་། གསང་བ་ལྟར་བཤད་པ་དང་། རང་གི་ངོ་བོ་ལྟར་བཤད་པའོ། །དེ་ཡང་སྒྲའི་དབྱིངས་དང་། སྒྲའི་སྒྲུབ་བྱེད་དང་། སྒྲ་ཕན་ཕའི་རྐྱེན་ཅན་དང་། །སྒྲུབ་པར་བྱེད་པའི་ཚད་མའོ། །ཞེས་གསུངས་<milestone unit="page" n="665"/><milestone unit="line" n="665.1"/>༄༅། །སོ། །ཐིག་ལེ་འདྲེ་རྒྱུད་ཆེན་པོ་ལས། །སྒྲ་འདུས་པའི་ལེའུ་སྟེ་ཞེ་གཅིག་པའོ།། །།དེ་ནས་རྡོ་རྗེ་མཁའ་འགྲོ་མས། །གསང་བའི་བདག་པོ་ཆེན་པོ་ལ། །སྒྲ་ཡི་འཁོར་ལོ་ཇི་ལྟར་ལགས། །ཞེས་<milestone unit="line" n="665.2"/>ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྫོ་རྗེ་མཁའ་འགྲོ་མ། །ཀ་ནི་སྐུ་གསུང་འབྱུང་བའི་སྒྲ། །འཕྲིན་ལས་ཀུན་གྱི་བདག་པོ་བསྒྲུབ། །སྐུ་གསུམ་ཡིན་པ་དེ་སེལ། །ཡི་གེ་ཞེ་གཉིས་དབྱིངས་སུ་<milestone unit="line" n="665.3"/>བཤད། །གྲོགས་ནི་འདོགས་དང་གོང་འོག་བཙན། །སྒྲུབ་བྱེད་སྐུ་གསུམ་འདུ་འབྲལ་མེད། །མཐུན་རྐྱེན་ཉི་མའི་སྙིང་པོའོ། །ཨ་ནི་སྐྱེ་བ་མེད་པ་སྒྲུབ། །དབྱིངས་ནི་ཡི་གེ་རྩ་བཞི་པོ། །ཕན་པའི་རྐྱེན་ནི་བཞི་སྟོང་<milestone unit="line" n="665.4"/>ངོ་། །བསྒྲུབ་བྱ་རང་གི་སོ་ལ་བཞག །གཞན་སེལ་སྐྱེ་བ་ཅན་དུ་བཤད། །མ་ནི་མཉམ་ཉིད་ཆེན་པོས་སྒྲུབ། །མི་མཉམ་པ་ཡི་སྒྲ་དག་སེལ། །གྲོགས་ནི་རང་གི་འདོགས་ལས་ཤེས། །དབྱིངས་ནི་ཡི་གེའི་འཁོར་ལོར<milestone unit="line" n="665.5"/>ཤེས། ཁྲས་ནི་ཤེས་རབ་སྒྲུབ་པར་བྱེད། ཁྲེས་རབ་མ་ཡིན་གཞན་སེལ་ཏེ། །ཕན་པའི་རྐྱེན་ནི་གོང་འོག་ལྟོས། །དབྱིངས་ནི་གོང་དུ་ཤེས་པར་བྱ། །ཧས་ནི་ཐིག་ལེ་འགག་མེད་སྒྲུབ། །མི་འགག་པ་ཡི་ཐིག་ལེ་<milestone unit="line" n="665.6"/>སེལ། །གྲོགས་དང་དབྱིངས་ནི་གོང་དུ་བསྟན། །ཅེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། གཞིའི་ཡི་གེའི་འཁོར་ལོ་བསྟན་པའི་ལེའུ་སྟེ་ཞེ་གཉིས་པའོ།། །།དེ་ནས་རྡོ་རྗེ་མཁའ་འགྲོ་མས། །གསང་<milestone unit="page" n="666"/><milestone unit="line" n="666.1"/>བའི་བདག་པོ་ཆེན་པོ་ལ། །སྒྲ་ཡི་ལྷག་མ་གསུང་དུ་གསོལ། །ཅེས་ཞུས་པས། བཀའ་སྩལ་པ། ཉོན་ཅིག་རྡོ་རྗེ་མཁའ་འགྲོ་མ། །ཀ་ཁ་ལ་སོགས་པ་ཐམས་ཅད་ཀྱང་། །དབྱིངས་ནི་རང་རང་ཚོམ་བུ་གཅད། །སྒྲུབ་བྱེད་<milestone unit="line" n="666.2"/>འ་མོས་འབོད་པ་ཡིན། །ཕན་རྐྱེན་འདོགས་ཀྱིས་ཤེས་པར་གྱིས། །གཞན་སེལ་གནོད་པ་མི་མཐུན་པ། །ཡི་གེ་ཉི་ཤུ་རྩ་ལྔ་དང་། །ཁ་ཡར་ཡི་གེ་དྲུག་པོ་ནི། །དབྱིངས་ཀྱི་ཁྱུད་ནས་རན་ཏུ་འབྲེལ། །ཅེས་གསུངས་<milestone unit="line" n="666.3"/>སོ། །ཐིག་ལེ་འདྲེ་རྒྱུད་ཆེན་པོ་ལས། །ཀ་ཁ་ལ་སོགས་རྐྱང་པའི་ལེའུ་སྟེ་ཞེ་གསུམ་པའོ།། །།དེ་ནས་རྡོ་རྗེ་མཁའ་འགྲོ་མས། །བཅོམ་ལྡན་རྡོ་རྗེ་སེམས་དཔའ་ལ། །འདོགས་ཀྱི་སྒྲ་རྣམས་གསུང་དུ་<milestone unit="line" n="666.4"/>གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། ཁྲ་ཏ་མ་ལེ་ཀ་ར། ག་ཡི་སྒྲ་ལས་གྲུབ་པ་ནི། །གི་གུ་ཡིན་པར་ཤེས་པར་བྱ། །ར་དང་ན་ལས་སྒྲུབ་པ་ནི། །ན་རོ་ཡིན་<milestone unit="line" n="666.5"/>པར་ཤེས་པར་བྱ། །ང་ཡི་སྒྲ་ལས་སྒྲུབ་པ་ནི། །འགྲེང་བུ་ཡིན་པ་ཤེས་པར་བྱ། །ཞ་ཡི་སྒྲ་ལས་ཕུལ་བ་ནི། །ཞབས་བསྐྱེད་དག་ཏུ་རབ་ཏུ་བསྟན། །ཡ་ཡི་སྒྲ་ལས་སྒྲུབ་པ་ནི། །ཡ་ཏག་དག་ཏུ་ཤེས་པར་བྱ། །ར་ཡི་སྒྲ་<milestone unit="line" n="666.6"/>ལས་སྒྲུབ་པ་ནི། །ར་ཏའི་སྒྲ་ཞེས་བཤད་པ་ཡིན། །ཨ་ཡི་མིག་གི་སྒྲ་ཡིས་ནི། །ཡི་གེའི་མིག་ཏུ་བྱུང་བ་ཡིན། །དཔུང་པ་བརྩེགས་དང་རྐང་པ་བཤད། །ལག་པ་བེར་ཀ་རིས་སྒྲུབ། །ཅེས་གསུངས་སོ། །སྔོན་གངས་<milestone unit="page" n="667"/><milestone unit="line" n="667.1"/>༄༅། །དཀར་གྱི་ལྷོངས་ན་སྲོག་ཆགས་མང་པོ་གནས་སོ། །སྲོག་ཆགས་དབྱིངས་སུ་རབ་ཏུ་བཤད། །དེ་ནང་སྒྲུབ་པའི་སྲོག་ཆགས་ནི། །སེང་གེ་དཀར་མོ་ཞེས་སུ་གྲགས། །ཕ་རྐྱེན་གཡུ་ཡི་རལ་པ་<milestone unit="line" n="667.2"/>ཅན། །གཞན་སེལ་དབྱེ་ལས་སོགས་པའོ། །དེ་ནི་སྒྲ་ཡི་ཚད་མའོ། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། སྒྲའི་ལེའུ་སྟེ་ཞེ་བཞི་པའོ།། །།དེ་ནས་རྡོ་རྗེ་མཁའ་འགྲོ་མས། །སྟོན་པ་རྡོ་རྗེ་སེམས་<milestone unit="line" n="667.3"/>དཔའ་ལ། །ལོག་དང་འཐུག་དང་རིང་པོ་དང་། །ཆེ་དང་ཐུང་བའི་ཡི་གེ་དང་། །ཕོ་ཡིག་མོ་ཡིག་བཤད་དུ་གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །ཊ་ལོག་རིག་<milestone unit="line" n="667.4"/>པ་རང་གྲོལ་ལོ། །ཐ་ལོག་ཐིག་ལེ་རང་ལ་ཤར། །ན་ལོག་རྟོག་པ་རང་ས་ཟིན། །དྷ་ལོག་དུས་གསུམ་གཅིག་ཏུ་རྟོགས། །ཎ་ལོག་མཉམ་ཉིད་རང་སྣང་ངོ་། །རང་རང་བརྩེགས་པ་འཐུག་པོ་སྟེ། །ཐིག་ལེ་ཡེ་ཁྱབ་རྩོལ་<milestone unit="line" n="667.5"/>མེད་ཡིན། །གང་ལ་འ་བརྒྱན་རིང་པོ་སྟེ། །ཡེ་ཤེས་རྒྱུན་ཆད་མེད་པ་ཡིན། །གང་ལ་ཧས་བརྒྱན་ཆེན་པོའི་སྒྲ། །ཆོས་སྐུ་འདུ་འབྲལ་མེད་པའོ། །ཧུ༷་ཞེས་བྱ་བ་ཐུང་ངུ་སྟེ། །ཆོས་མིན་ཀློང་དུ་འདུས་པའོ། །ཞེས་གསུངས་<milestone unit="line" n="667.6"/>སོ། །ཐིག་ལེ་འདྲེ་རྒྱུད་ཆེན་པོ་ལས། སྒྲ་རང་སོའི་ལེའུ་སྟེ་ཞེ་ལྔ་པའོ།། །།དེ་ནས་རྡོ་རྗེ་མཁའ་འགྲོ་མས། །བཅོམ་ལྡན་རྡོ་རྗེ་སེམས་དཔའ་ལ། །དེ་རྣམས་སྒྲུབ་བྱེད་སེལ་བ་རྣམས། །གོ་རིམ་ངེས་པ་བསྟན་དུ་<milestone unit="page" n="668"/><milestone unit="line" n="668.1"/>གསོལ། །ཅེས་ཞུས་པས། རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །འདྲེན་དང་འབྲེལ་གཅོད་མཁྱེན་པའི་སྒྲ། །སྟོད་ཀྱི་གྲོགས་སུ་ཤེས་པར་གྱིས། །སྡུད་དང་འབྲེལ་དང་ཁྱབ་བའི་<milestone unit="line" n="668.2"/>སྒྲ། །སྨད་ཀྱི་གྲོགས་སུ་ཤེས་པར་གྱིས། །སྒྲུབ་བྱེད་དབྱིངས་དང་ཕན་རྐྱེན་དང་། །གནོད་པ་ཅན་སེལ་ཚད་མའི་སྒྲ། །རང་རང་གྲོགས་ཀྱི་སྐབས་སུ་སྦྱར། །ཅེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། འདོགས་<milestone unit="line" n="668.3"/>ཀྱི་སྒྲའི་ལེའུ་སྟེ་ཞེ་དྲུག་པའོ།། །།དེ་ནས་རྡོ་རྗེ་མཁའ་འགྲོ་མས། །སྟོན་པ་རྡོ་རྗེ་སེམས་དཔའ་ལ། །ཡེ་ཤེས་རྒྱལ་པོ་རྟོག་འདས་པའི། །གནས་ལུགས་བདག་ལ་བཤད་དུ་གསོལ། །ཅེས་ཞུས་པས། རྡོ་རྗེ་<milestone unit="line" n="668.4"/>སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །རང་བྱུང་ཡེ་ཤེས་ཆོས་མིན་ལ། །རང་རིག་ཡེ་ཤེས་ས་ལེ་གསལ། །ལྷག་མཐོང་རིག་པའི་ཡེ་ཤེས་ཀྱིས། །སྣང་སྲིད་སྟོང་གསུམ་ཐིག་ལེས་<milestone unit="line" n="668.5"/>ཁྱབ། །འབྲེལ་ཁྱབ་དྭངས་པ་ནམ་མཁའི་དཔེ། །ཆོས་ལས་མ་བྱུང་འབྱུང་བའི་སེམས། ཁུ།ད་ལས་མ་བསྟེན་ངོ་བོའི་སྐུ། །ལུང་དང་མ་འབྲེལ་ཀུན་ཁྱབ་ལ། །མན་ངག་རྟོག་གེའི་ཚད་མ་ཅི། །མངོན་དང་ལྐོག་གིས་དོན་<milestone unit="line" n="668.6"/>མི་མཐོང་། །མངོན་སུམ་ཞབྲུལ་པ་རང་ག་འདི། །འདི་ཉིད་རང་ཤར་ཐིག་ལེ་ཡིན། །དཀོན་གྱུར་བར་དོན་འདི་རང་ཤར། །སྒོམ་པས་ལྐོག་གྱུར་མུན་པ་འཇིལ། །མངོན་སུམ་རང་ཤར་སྒོམ་མི་དགོས། །ཐ་སྙད་ཚིག་གི་<milestone unit="page" n="669"/><milestone unit="line" n="669.1"/>༄༅། །སྒྲ་ལས་གྲོལ། །ཉམས་མྱོང་ཕྱོགས་རྟོགས་ཚད་མ་ཅི། །ཉམས་གྲོལ་གྱུར་ན་ཚད་མའི་དོན། །དབྱེར་མེད་སྟོང་པར་དབུ་མའི་སྒྲ། །ཕྱོགས་ཆ་མ་གྲུབ་ཕྱོགས་མེད་ལ། །དེ་ནི་ཐིག་ལེ་ཡེ་བརྡལ་ཡིན། །རྒྱ་<milestone unit="line" n="669.2"/>མཚོ་དར་དང་རླབས་ནང་ཆུ། །སྤྲིན་དང་ཆར་པ་མཁའ་སྣང་ཉིད། །དུག་ལྔ་རྒྱུད་དྲུག་ཐིག་ལེར་བརྡལ། །མ་རིག་པ་ཉིད་ཡེ་ཤེས་གཞི། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། གནས་ལུགས་རང་ཤར་གྱི་<milestone unit="line" n="669.3"/>ལེའུ་སྟེ་ཞེ་བདུན་པའོ།། །།དེ་ནས་རྡོ་རྗེ་མཁའ་འགྲོ་མས། །རྡོ་རྗེ་སེམས་དཔའ་སྟོན་པའི་རྒྱལ། །དེ་ཡི་ལམ་ནི་བསྟན་པར་ཞུ། །ཞེས་ཞུས་པས། །རྡོ་རྗེ་སེམས་དཔས་བཀའ་སྩལ་པ། །ཉོན་ཅིག་རྡོ་རྗེ་<milestone unit="line" n="669.4"/>མཁ་་འགྲོ་མ། །མ་རྟོག་མ་རིགས་མ་རྟོགས་པས། །དེ་ཡི་རང་ཤར་ལམ་གྱི་མཆོག །ཐུན་ཚད་གཟུང་དང་སེམས་སྒོམ་རྣམས། །དེ་ནི་ལམ་གྱི་གོལ་ས་ཡིན། །རང་གྲོལ་ལམ་གྱི་རྒྱལ་པོ་ལ། །འཇུག་རྩོལ་བྱེད་པ་ལམ་<milestone unit="line" n="669.5"/>སྒྲིབ་ཡིན། །གོང་དུ་ཐོབ་འདོད་སྒྲིབ་པ་གཉིས། །དེ་ཉིད་མ་ཤེས་གོལ་པ་ཡིན། །གོལ་དང་སྒྲིབ་པ་རང་ཤར་ལ། །རང་གྲོལ་རང་ཤར་ལམ་ཆེན་པོ། །རིག་པའི་གསང་ལམ་བཞི་ཤེས་ནས། །དེ་ནི་རང་གྲོལ་རང་བྱུང་<milestone unit="line" n="669.6"/>ཡིན། །ཐིག་ལེ་ཆོས་མིན་རང་ལ་གནས། །རང་གནས་རྡོ་རྗེ་གསང་བའི་ལམ། །འཕོ་བ་དུས་ཀྱི་གདམས་ངག་ཡིན། །འཕོ་བ་རང་གྲོལ་མྱ་ངན་འདས། །གཞན་ལས་མ་བྱུང་རང་ལས་ཤར། །ཞེས་གསུངས་སོ། །རྣམ་<milestone unit="page" n="670"/><milestone unit="line" n="670.1"/>རྟོག་དུག་ལྔ་ཡེ་ཤེས་ལྔ་རུ་སྤྲོད། ཁུ་རྐྱེན་དཔེ་ལས་འདས་པར་མ་ཤེས་ན། །དཔེ་ལས་འདས་པས་དོན་གྱི་དཔེ་དེ་འགོག །དཔེ་ཟླ་མེད་པས་ཉག་གཅིག་པོ། །མ་བཅོས་ཕུང་པོ་རྫོགས་ཆེན་སྐུ་ལྔར་རྫོགས། །སྤྱན་ལྔ་<milestone unit="line" n="670.2"/>སྐུ་ལྔ་ཡེ་ཤེས་ལྔ། །ཨ་ནུ་མན་ཆད་དག་ལས་གྲོལ་བ་ཡི། །རང་སྒོའི་ཐིག་ལེའི་ངོ་སྤྲོད་རབ་ཏུ་གཅེས། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། ལམ་གྱི་ལེའུ་སྟེ་ཞེ་བརྒྱད་པའོ།། །།དེ་ནས་རྡོ་རྗེ་<milestone unit="line" n="670.3"/>མཁའ་འགྲོ་མས། །སྟོན་པ་རྡོ་རྗེ་སེམས་དཔའ་ལ། །འབྲས་བུའི་དོན་ནི་ཇི་ལྟར་ལགས། །ཞེས་ཞུས་སོ། །ཞུས་པས་སྟོན་པས་བཀའ་སྩལ་པ། །ཉོན་ཅིག་རྡོ་རྗེ་མཁའ་འགྲོ་མ། །སྤྱི་དང་རང་གི་མཚན་ཉིད་གཉིས། །སྤྱི་<milestone unit="line" n="670.4"/>ནི་ལྐོག་གྱུར་མུན་པ་འཇིལ། །ཅི་ཕྱིར་ཕྱི་དུས་འདེབས་པའི་ཕྱིར། །ལོག་རྟོག་ཕྱི་དུས་འདེབས་པ་དང་། །ཕྱོགས་རྟོགས་ཕྱི་དུས་འདེབས་པ་གཉིས། །འཁོར་བ་རྣམ་པ་བཞི་ཡིན་ཏེ། ཁུ་ལྟར་འཁོར་བ་མུ་སྟེགས་<milestone unit="line" n="670.5"/>དང་། །མ་རྟོགས་པ་ཡི་འབྲས་བུའོ། །མཚན་ཉིད་སྡེ་གསུམ་དཀར་པོར་འཁོར། །མཐོ་རིས་ཐར་པའི་ལམ་ཡང་གནས། ཁུ་ལྟར་འཁོར་བ་ཐོག་མའི་དུས། །འབྲས་བུ་ལྟར་འཁོར་གསང་སྔགས་པ། །ལོངས་སྐུའི་<milestone unit="line" n="670.6"/>འབྲས་བུ་ཐོབ་པ་ཡིན། །དག་པ་ཡང་དག་མ་དག་གསུམ། །ཡང་དག་འབྲས་བུ་ཡང་དག་གསུམ། །སྔ་མ་ཕྱི་མ་ད་ལྟ་གསུམ། །སྒོམ་མཁན་བསྒོམ་བྱ་སྒོམ་དུས་གསུམ། །སྤྱོད་མཁན་སྤྱད་བྱ་སྤྱོད་དུས་གསུམ། །ཐོབ་<milestone unit="page" n="671"/><milestone unit="line" n="671.1"/>༄༅། །མཁན་ཐོབ་བྱ་ཐོབ་དུས་གསུམ། །གནས་ས་རྟོགས་ས་གོལ་ས་གསུམ། །གཞི་དང་ལམ་དང་འབྲས་བུ་གསུམ། །རང་ཡིན་རང་སྣང་རང་སྒྲོལ་ལ། །རང་ཤར་རང་བྱུང་རང་རིག་ཡིན། །དུས་གསུམ་<milestone unit="line" n="671.2"/>དབྱེར་མེད་ཆེན་པོ་ཡིན། །བསྲེ་བ་འདྲེས་པའི་འདྲེས་ཚད་གསུམ། །རང་སྒོ་ཟང་ཐལ་ཆོས་མིན་གསུམ། །མ་རིག་གཟུང་འཛིན་ཆགས་སྡང་གསུམ། །བག་དང་ཆགས་དང་འཁོར་བར་གསུམ། །མཐོ་རིས་ངན་སོང་རྣམ་<milestone unit="line" n="671.3"/>པ་གསུམ། །སངས་རྒྱས་སེམས་ཅན་སྤྱི་ས་གསུམ། །ཆོས་དང་སྡིག་པ་སློབ་དཔོན་གསུམ། །དེ་གསུམ་གང་སྔ་འབྲེལ་བ་གཅེས། །ཟང་ཐལ་དབྱེར་མེད་ཆོས་མིན་གསུམ། ཁེས་རབ་ཡེ་ཤེས་ཐིག་ལེ་གསུམ། །རང་<milestone unit="line" n="671.4"/>བྱུང་རང་གནས་རང་རིག་གསུམ། །ཉི་མ་འོད་དང་ཟེར་དང་གསུམ། །བྱིན་དང་རླབས་དང་རྒྱུད་པ་གསུམ། །སྟོན་པ་བསྟན་པ་འཁོར་དང་གསུམ། །གནས་དང་དུས་དང་ཆོས་དང་གསུམ། །ལུང་དང་རྒྱུད་དང་མན་ངག་<milestone unit="line" n="671.5"/>གསུམ། །སྡིག་པ་བག་ཆགས་ལས་དབང་གསུམ། །དགེ་བ་ལས་དབང་འབྲས་བུ་གསུམ། །སྒོམ་པ་བརྟན་པ་ལས་འབྲས་གསུམ། །ཐོག་མ་ཐ་མ་བར་དོ་གསུམ། །སངས་རྒྱས་ཆོས་དང་དགེ་འདུན་གསུམ། །ཚུལ་<milestone unit="line" n="671.6"/>ཁྲིམས་སྦྱིན་སོགས་མི་ལུས་གསུམ། །མཚམས་མེད་དམྱལ་བའི་ལས་འབྲས་ཀུན། །ཞབྲུལ་པའི་དོན་དང་གནས་ལུགས་གཅེས། །ཞབྲུལ་བ་ཞབྲུལ་གཞི་དངོས་པོའི་དོན། །ཐམས་ཅད་འདི་རུ་ཤེས་པར་གྱིས། །རང་<milestone unit="page" n="672"/><milestone unit="line" n="672.1"/>གཞི་རང་འཁྲུལ་རང་དངོས་གསུམ། །གཞི་དང་ལམ་དང་འབྲས་བུ་གསུམ། །ཐམས་ཅད་རང་ཤར་ཡིན་གྱིས་དེ་ལྟར་ཤེས་པར་གྱིས། །ཞེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། གནས་ལུགས་འཁྲུལ་བ་<milestone unit="line" n="672.2"/>འབྲས་བུའི་ལེའུ་སྟེ་ཞེ་དགུ་པའོ།། །།དེ་ནས་བཅོམ་ལྡན་རྡོ་རྗེ་སེམས་དཔའ་ཡིས། །ཐུན་མོང་དངོས་གྲུབ་བསྟན་པ་ནི། །རྡོ་རྗེ་སློབ་དཔོན་སྨོད་པ་དང་། །སངས་རྒྱས་བསྟན་པ་འཇིག་པ་དང་། །རྣལ་འབྱོར་དམ་<milestone unit="line" n="672.3"/>སྲི་བྱེད་པ་ལ། །འགལ་བ་ཆན་ལ་དབབ་པ་གསུངས། །དེ་དག་དགུག་པར་བྱ་བ་ནི། །རྐང་རྗེས་ས་དང་རོ་རས་ལ། །རྒྱ་མཚོ་ཆུ་ཡིས་གཟུགས་བྲིས་ལ། །རླུད་གིས་ཁྱེར་བའི་ཤིང་ལོ་ལ། །དེ་ལ་གོང་དང་འདྲ་བར་<milestone unit="line" n="672.4"/>བྲིས། །ནུབ་ནས་བྱུང་བའི་རླུད་མར་ལ། །ཉི་མ་ནུབ་ཏུ་ཉེ་བ་ལ། །ལྕགས་ཀྱུས་ཁྲིད་ནས་དགུ་ཡི་ནུབ། །རང་གི་འོག་ཏུ་བཅུག་གྱུར་ན། །དེ་དག་ཁུགས་པར་གདོན་མི་ཟ། །དེ་ནས་གསད་པར་བྱ་བ་ནི། །དེ་ཡི་ནང་<milestone unit="line" n="672.5"/>པར་བཏོན་ནས་ནི། །དུག་གི་ཤིང་བུ་སྣ་ཚོགས་དང་། །ཕུར་བུ་ལྕགས་ཕུར་སྙིང་ཁར་གཟུགས། །གནས་ལྔ་དག་ཏུ་བཏབ་ལ་བཞག །གུ་གུལ་དུད་པས་མྱོས་སུ་གཞུག །ཡུངས་ཀར་དུག་ཆུས་ཡང་ཡང་བྲན། །དེ་ནས་<milestone unit="line" n="672.6"/>གཟུགས་དེ་ཐིག་བཏབ་ལ། །ཉི་ཤརདུསཚོད མཚོན གྱིས ག་ས། །ཕོ་མོའི་མཚན་མ་ཐད་ཀར་གཏུབ། །དེས་ནི་སྙིང་འགས་འཆི་བར་འགྱུར། །དེ་ནས་མནན་པའི་ལས་བྱ་སྟེ། །རྔ་ལ་སྦྲུལ་དང་སྦལ་པ་<milestone unit="page" n="673"/><milestone unit="line" n="673.1"/>༄༅། །གཡོགས། །རྡོ་རྗེ་བྱ་ཁྱུང་ཐུགས་ཀར་བཏགས། །རྟ་མཆོག་གཙུག་གི་ཁ་ལའོ། །རང་ལུས་ཕྱག་ན་རྡོ་རྗེའོ། །གོང་གི་ལིང་ག་མིང་རུས་བཅས། །རྣམ་སྣང་དག་དང་བཅས་པ་ཡིས། །རི་ལུ་བརྒྱ་དང་རྩ་<milestone unit="line" n="673.2"/>བརྒྱད་བྱས། །ཆུ་མིག་རེ་རུ་དོར་བྱས་ན། །མནན་གཏད་བརྒྱ་དང་རྩ་བརྒྱད་ཡིན། །ཁ་རལ་ཞབ་མས་རྐང་པ་དཀྲི། །ཉིན་མོ་ནུབ་ནས་མཚན་མོ་འདྲེས། །ཆུ་དང་གྲིབ་མ་བསྟུན་པར་བྱ། །དེ་ནས་བསྐྲད་པའི་ལས་བྱ་<milestone unit="line" n="673.3"/>ན། །རྟ་དྲེའུ་གཉིས་ཀྱི་མཚུལ་པ་ལ། །དགྲ་ཡི་མིང་རུས་གཟུགས་སུ་བྲི། །ཉི་ཤུ་ལྔ་ལ་འཐབ་ཏུ་གཞུག །དུག་ཆུས་བྲན་ནས་ཆུ་ལ་ནི། །ཤར་རླུད་དག་དང་བཅས་ལ་བསྐུར། །དེས་ནི་སྐྲོད་པར་གདོན་མི་ཟ། །དབྱེ་བར་<milestone unit="line" n="673.4"/>བྱ་བའི་ལས་དག་ནི། །འུག་པའི་མགོ་དང་བྱ་རོག་མགོ །གཉིས་པར་མིང་རུས་གཟུགས་བྱས་ལ། །དམར་ཐག་ཆད་པའི་དུས་དག་ཏུ། །ཐོད་པ་གཉིས་པོ་འཐབ་ཏུ་གཞུག །དགྲ་བོ་དབྱེ་བར་གདོན་མི་ཟ། །བཅིང་བ་<milestone unit="line" n="673.5"/>དག་གིས་ལས་བཤད་པ། །གྲོ་གའམ་ཡང་ན་རོ་རས་ལ། །དགྲ་ཡི་མིང་རུས་གཟུགས་སུ་བྲི། །ལྕགས་ཀྱུའི་ཕྱག་རྒྱས་བསྡམས་བྱས་ནས། །ཞགས་པའི་ཕྱག་རྒྱས་སྔོན་དམར་བསྡམ། །གུ་གུལ་ནག་པོས་བདུག་པར་<milestone unit="line" n="673.6"/>བྱ། །ཉིན་མཚན་གུང་གི་དུས་ཚོད་ལ། །རང་གི་རྐང་པས་ཁྲིད་ནས་ནི། །དོང་ཁུང་ནང་དུ་བཅུག་བྱས་ན། །ངེས་པར་འགྲོ་མི་ཤེས་པར་འགྱུར། །གལ་ཏེ་སྐམས་པའི་ལས་བྱས་ན། །དུག་དང་སྐེ་ཚེ་ལན་ཚྭ་དང་། །འབྲུ་<milestone unit="page" n="674"/><milestone unit="line" n="674.1"/>མར་ཤིང་མར་རབ་བསྲེགས་ལ། །ཐོད་པ་དུམ་བུ་དྲུག་པ་མྲ །དགྲ་གཟུགས་བཅུག་ལ་བཞག་ནས་ནི། །དུག་གི་ཚེར་མས་གཟུགས་ལ་དབུག །གོང་མས་ཐོད་པ་དགང་བར་བྱ། །ཚེར་མའི་མེ་ཡིས་བསྐམ་བྱས་<milestone unit="line" n="674.2"/>ལ། །དགྲ་ཡི་སྒོ་འམ་རྒྱ་རམ་མནན། །ངེས་པར་སྐམས་པར་འགྱུར་བ་ཡིན། །ཞེས་གསུངས་སོ། །ད་ནི་བརྟུལ་ཞུགས་བརྟན་པར་བྱ། །ཕ་དང་ཁུ་བོ་མེས་པོ་དེ། །རབ་བསྟུན་མྱུར་དུ་བསྒྲལ་བྱས་ན། །རྡོ་རྗེ་སེམས་<milestone unit="line" n="674.3"/>དཔའི་ཞལ་ཡང་མཐོང་། །མ་དང་སྲིང་མོ་བུ་མོ་དེ། །འདོད་ཆགས་རབ་ཏུ་སྦྱར་བྱས་ན། །སྣང་བ་མཐའ་ཡས་དངོས་གྲུབ་ཐོབ། །ཚངས་པ་ཆེན་པོའི་ཚེ་ཚད་ཐུབ། །རྡོ་རྗེ་སློབ་དཔོན་དག་ལ་ནི། །བརྫུན་ཚིག་སྣ་ཚོགས་<milestone unit="line" n="674.4"/>སྨྲས་པ་ན། །ངེས་པར་སྐྱེ་མེད་དངོས་གྲུབ་ཐོབ། །རྡོ་རྗེ་སློབ་དཔོན་མ་མཆེད་ལྕམ། །གསད་གཅད་ཚིག་ཏུ་བརྗོད་པ་ནི། །དོན་ཡོད་གྲུབ་པའི་དངོས་གྲུབ་ཐོབ། །ཁྱིམ་ཚེས་སློབ་མའི་ནོར་བརྐུས་ན། །རིན་ཆེན་འབྱུང་<milestone unit="line" n="674.5"/>ལྡན་དངོས་གྲུབ་ཐོབ། །རིག་པ་བརྟུལ་ཞུགས་ཆེན་པོ་བྱས། །ཐིག་ལེ་ཉག་གཅིག་དངོས་གྲུབ་ཐོབ། །རང་རིག་ཡེ་ཤེས་བརྟུལ་ཞུགས་བྱས། །འགྲོ་དྲུག་རང་གྲོལ་དངོས་གྲུབ་ཐོབ། །སྣང་བ་རྒྱ་ཡན་བརྟུལ་<milestone unit="line" n="674.6"/>ཞུགས་སྤྱད། །སྐྱེ་བ་མེད་པའི་དངོས་གྲུབ་ཐོབ། །རིག་པར་རང་གྲོལ་བརྟུལ་ཞུགས་སྤྱོད། །འཆི་མེད་རྡོ་རྗེའི་དངོས་གྲུབ་ཐོབ། །ཆོས་ཉིད་འོད་གསལ་བརྟུལ་ཞུགས་སྤྱད། །སྐྱེ་བ་མེད་པའི་དངོས་གྲུབ་ཐོབ། །འཁོར་<milestone unit="page" n="675"/><milestone unit="line" n="675.1"/>༄༅། །བ་རང་སྣང་བརྟུལ་ཞུགས་སྤྱད། །ཐམས་ཅད་མཁྱེན་པའི་དངོས་གྲུབ་ཐོབ། །གཟུང་འཛིན་གཉིས་ཀྱི་བརྟུལ་ཞུགས་སྤྱད། །ཐེག་པ་ཆེན་པོའི་དངོས་གྲུབ་ཐོབ། །ཚེས་བརྒྱད་སྲོག་ལ་འུག་མིག་<milestone unit="line" n="675.2"/>བླངས། །མིག་ལ་བྱུགས་ན་མི་མེད་མཐོང་། །འུག་པའི་མིག་དང་སྲིན་བྱ་དང་། །བྱི་བའི་མིག་གསུམ་བསྲེས་བྱས་ལ། །མངར་གསུམ་དག་ལ་རི་ལུ་བྱ། །སྲོད་ལ་ཟླ་གཅིག་སྲན་ཙམ་མུར། །མུན་པ་ཐམས་ཅད་མཐོང་<milestone unit="line" n="675.3"/>བར་འགྱུར། །ས་གཡོས་བྱུང་བའི་དུས་སུ་ནི། །རང་གི་འདོམས་ནས་ས་བླངས་ཏེ། །གནས་ལྔར་གཏོར་བར་བྱས་འགྱུར་ན། །ཚེ་ནི་འདབ་ཏུ་འགྱུར་བའོ། །ཉི་མ་ཤི་བའི་དུས་དག་ཏུ། །སྐྱོབས་སུ་འགྲོ་བྱས་འཆི་<milestone unit="line" n="675.4"/>ལས་ཐར། །ཆོས་སྟོན་སྦྱིན་པས་ཕྱུག་པོར་འགྱུར། །སྙིང་རྗེ་སྐྱེས་ན་སེམས་བསྐྱེད་ན། །ཚེ་རིང་མཐོ་རིས་ཐོབ་པར་འགྱུར། །ཟླ་བ་ཤི་ནའང་དེ་བཞིན་ནོ། །མདོ་བཏོན་པས་ནི་དགྲ་ལས་གྲོལ། །ལྕེ་སྤྱང་མིག་དང་འུག་<milestone unit="line" n="675.5"/>པ་དང་། །བྱི་ལ་ཕ་ཝང་རི་བོང་དང་། །ནུབ་མོ་མཐོང་བའི་མིག་དག་ལ། །མངར་གསུམ་དང་སྦྱར་རི་ལུ་བྱས། །གནམ་སྟོང་དག་ནས་བཟུང་ནས་སུ། །ཟླ་བ་གཅིག་ཏུ་ཟོས་འགྱུར་ན། །སྐྱེ་བ་སྔ་ཕྱི་དྲན་པ་དང་། །མུན་<milestone unit="line" n="675.6"/>པའི་འཇིགས་ལས་གྲོལ་བར་འགྱུར། །ཆུ་ཡི་བྱི་བ་སྔོན་མོ་བླངས། །ཨ་མུ་ཀ་ཡི་དྲི་ཆུ་དྲོན་མོ་བླུགས། །གཡག་པོ་རུ་རུའི་རང་བཅུག་ན། །དྲི་ཆུ་འགགས་ནས་འཆི་བར་འགྱུར། །རྟ་དང་དྲེའུ་ཁྱིའི་འབྲས་བུ་དང་། །མཛོ་<milestone unit="page" n="676"/><milestone unit="line" n="676.1"/>དང་རྟོལ་གྱི་མཁྲིས་པར་སྦྱར། །དགྲ་ལ་བྱིན་ན་སྐྱེ་བརྒྱུད་ཆད། །སྐྱེ་བ་སྔ་ཕྱི་དྲན་པའི་མིག །ནུབ་མོ་སོ་སོར་འཆི་བའི་སྙིང་། ཨུ་རིངས་ཐོད་པའི་མིག་ཕྱུང་ནས། །སླ་ང་བྱི་རླིང་ནང་དུ་བཙོ། །དེ་ཟོ་རིམས་ནད་ཐམས་<milestone unit="line" n="676.2"/>ཅད་ཐུབ། །མི་ཡི་ཚིལ་བུ་རྟ་ཚལ་དང་། །ཁྱི་ཚིལ་རྩི་བོ་ཆེ་དང་སྦྱར། །གླ་རྩི་མུ་ཟི་སྦྱར་བྱུགས་ན། །འབྲུམ་བུའི་གདོན་དང་ས་བདག་ཐུབ། །ཅེས་གསུངས་སོ། །ཐིག་ལེ་འདྲེ་རྒྱུད་ཆེན་པོ་ལས། ཐུན་མོང་ཁྱད་པར་སྦྱོར་<milestone unit="line" n="676.3"/>བའི་ལེའུ་སྟེ་ལྔ་བཅུ་པའོ།། །།དེ་ནས་རྡོ་རྗེ་མཁའ་འགྲོ་མ་རྣམས་ཀྱིས་བསྐོར་བ་ལན་མང་དུ་བྱས་ནས། །རྡོ་རྗེ་སེམས་དཔའ་སྟོན་པ་ཀུན་གྱི་རྗེ། །བདག་ཅག་མཁའ་འགྲོའི་གས་རྣམས་ལ། །འདྲེ་རྒྱུད་ཆེན་པོ་<milestone unit="line" n="676.4"/>བཤད་པ་ལེགས། །སངས་རྒྱས་པ་ཡི་འབྲས་བུ་ཐོབ། །བདག་ཅག་རབ་ཏུ་ཡི་རང་ངོ་། །མགོན་པོ་གསང་བའི་བདག་པོ་ཁྱོད་ཉིད་ཀྱིས། །འགྲོ་བ་རྣམས་ཀྱི་དོན་དུ་གསུངས་པ་ཡི། །འདྲེ་རྒྱུད་ཆེན་པོ་བསྟན་པ་<milestone unit="line" n="676.5"/>འདི། །བདག་གིས་ལེགས་པར་གཟུང་བར་བྱ། །སྟོན་པ་རྡོ་རྗེ་སེམས་དཔའ་ཡིས། །མཁའ་འགྲོ་རྣམས་ལ་བཀའ་སྩལ་པ། །ཡང་གཏེར་བླ་ན་མེད་པའི་ཆོས། །གསང་བ་བླ་ན་མེད་པ་མངོན་དུ་གྱུར་བའི་རྒྱུད། ངས་<milestone unit="line" n="676.6"/>ཁྱོད་ལ་བསྟན་ཏོ། །ལེགས་པར་བསྟན་ཏོ། །རབ་ཏུ་ལེགས་པར་ཆོངས་ཤིག །ལེགས་པར་ཟུང་ཞིག །བསྒྲུབ་པའི་ཆོས་མ་ཡིན་པ་ཁོང་དུ་ཆུད་པར་གྱིས་ཤིག །ཅེས་གསུངས་ནས། མི་མངོན་དབྱིངས་སུ་གཤེགས་<milestone unit="page" n="677"/><milestone unit="line" n="677.1"/>༄༅། །སོ། །ཐིག་ལེ་འདྲེ་རྒྱུད་ཆེན་པོ་ལས། ཡོངས་སུ་གཏད་པའི་ལེའུ་སྟེ་ང་གཅིག་པའོ།། །།ཡོངས་སུ་གཏད་པའི་རྫོགས་སོ།། །།རྒྱ་རྒྱ་རྒྱ། ཐིག་ལེ་འདྲེ་རྒྱུད་རིན་པོ་ཆེ་སྐྲུངས་པ་ཞེས་བྱ་བ་བླ་མ་</p></div1>
        </body>
    </text>
</TEI.2>