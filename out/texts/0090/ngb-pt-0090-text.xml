<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0090-text.xml">
    <teiHeader lang="tib">
        <fileDesc>
            <titleStmt>
                <title><!--lha rgyud dbang rin po che'i rgyud/-->ལྷ་རྒྱུད་དབང་རིན་པོ་ཆེའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0090-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=71.2; end=91.6--><milestone unit="line" n="71.2"/>རྗེ་ཆོས་ཀྱི་བློ་གྲོས་རྗེས་སུ་ཡི་རང་ངོ་། །འབྱུང་པོ་ཀུན་འདུལ་གྱི་རྒྱུད་ཅེས་བྱ་བ་རྫོགས་སོ།། །། ༄༅། །རྒྱ་གར་སྐད་དུ། །དེ་བ་ཏནྟྲ་སྟི་ཁེ་ཀ་ཏ་རཏྣ་ཙཀྲ་ནཱ་མ། །བོད་སྐད་དུ། །ལྷ་རྒྱུད་<milestone unit="line" n="71.3"/>དབང་རིན་པོ་ཆེའི་འཁོར་ལོ་ཞེས་བྱ་བ། །བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་གཅིག་ན། །ཆོས་ཀྱི་དབྱིངས་གདལ་བ་ཆེན་པོའི་ཕོ་བྲང་ན། །རྒྱ་ཡོངས་<milestone unit="line" n="71.4"/>སུ་མ་ཆད་པའི་ཞིང་ཁམས། །གསེར་གྱི་འོད་ཟེར་རབ་ཏུ་འཕྲོ་བ་ཞེས་བྱ་བ། །བིཌརུ་ཞུན་མས་རང་ནན་དུ་བྱས་པའི་ས་གཞི། །མ་འདྲེས་པ་ཡོངས་སུ་རྫོགས་པའི་གནས་ཆེན་པོ། །གསེར་ལ་རིན་པོ་ཆེས་སྤྲས་པའི་<milestone unit="line" n="71.5"/>གནས་དེ་ན་བཅོམ་ལྡན་འདས་ཀུན་ཏུ་བཟང་པོ་བཞུགས་ཏེ། །འཁོར་ཉིད་ལས་མི་གཞན་པའི་འཁོར། །ཡེ་ཤེས་རྣམ་པ་ལྔ་ལ་སོགས་ཏེ་རྒྱལ་སྲས་སྤྲུལ་པའི་འཁོར། །རྡོ་རྗེ་སེམས་དཔའ་དང་། །དབང་མེད་དད་པས་<milestone unit="line" n="71.6"/>འདུས་པའི་འཁོར་མཁའ་འགྲོ་མ་རྡོ་རྗེ་དྲག་མོ་ཁྲོ་གཉེར་གདོང་ཞེས་བྱ་བ་དང་། །སྒྲོལ་མ་དང་འོད་ཟེར་ཅན་དང་། །ཕག་གདོང་ཅེ་སྤྱང་ལ་སོགས་ཏེ། །དུར་ཁྲོད་ཀྱི་བདག་མོ་གློག་གི་ཕྲེང་བ་ལ་སོགས་པས་བསྐོར་<milestone unit="page" n="72"/><milestone unit="line" n="72.1"/>ཏེ། །དེ་ཡི་ཚེ་དེའི་དུས་སུ་གསང་བའི་བདག་པོས་བཅོམ་ལྡན་འདས་ལ་གསོལ་པ། །ཀྱེ་བཅོམ་ལྡན་འདས་ཀུན་ཏུ་བཟང་པོ་ལགས། །བདག་ཅག་འཁོར་དང་བཅས་པ་ལ། །དབང་བསྐུར་བརྡ་དང་བཅས་པ་བསྟན་དུ་<milestone unit="line" n="72.2"/>གསོལ། །ཞེས་ཞུས་པས། །ཀུན་ཏུ་བཟང་པོས་བཀའ་སྩལ་པ། །རྒྱལ་ཐབས་སྤྱི་བླུགས་དབང་དང་ནི། །སྤྲུལ་སྐུ་ཐུག་ཕྲད་དབང་དང་ནི། །རིག་པ་རྩལ་གྱི་དབང་དང་ནི། །མཚན་མ་ཟིལ་གནོན་དབང་དང་<milestone unit="line" n="72.3"/>ནི། །དབུལ་མོ་གཏེར་གྱི་དབང་དང་ནི། །རྒྱལ་པོའི་བཀའ་རྟགས་དབང་དང་ནི། །བློན་པོའི་བཀའ་ཆད་དབང་དང་ནི། །བཙུན་པོ་དཔའ་མོའི་དབང་བསྟན་ཏོ། །ཞེས་གསུངས་སོ། ། དབང་རིན་པོ་ཆེ་འཁོར་ལོའི་རྒྱུད་<milestone unit="line" n="72.4"/>ལས། །གླེང་གཞིའི་ལེའུ་སྟེ་དང་པོའོ།། །།བཅོམ་ལྡན་འདས་ཀྱིས་བཀའ་སྩལ་པ། །རྒྱལ་ཐབས་སྤྱི་བླུགས་དབང་བསྟན་པ། སྔོན་རྒྱ་གར་ཡུལ་གྲོང་ཁྱེར་སེར་སྐྱ་ཞེས་པ་མྲ །རྒྱལ་པོའི་ཕྲུག་གུ་ལྟད་མོ་ལ་<milestone unit="line" n="72.5"/>ཕྱིན་པས། །རྒྱལ་བུ་རྐང་འཁྱམས་སོ། །སྤྲང་པོ་དང་ཁྱད་མེད་དོ། །དེ་ནས་བློན་པོས་ངོ་ཤེས་སོ། །རྒྱལ་བུ་ལ་ཁྲུས་བྱས་ཏེ་དབང་བསྐུར་རོ། །དུས་དེ་ཚུན་ཆོད་དུ་མངའ་འོག་ཏུ་འདུས་སོ། །དཔེ་དེ་བཞིན་དུ། །ཐོག་མ་<milestone unit="line" n="72.6"/>སངས་རྒྱས་ཀྱི་སྤྱི་ས་ནས། །འགྱུ་བའི་འོད་ལྔ་མཐོང་བ་ལས། །འཁོར་བའི་འཁྲུལ་པ་ལ་སོགས་སྤྱད། །འགྲོ་དྲུག་གནས་ལས་ཐར་བ་མེད། །དེ་ནས་ངོ་སྤྲད་བསྟན་པ་ཡིས། །སངས་རྒྱས་ས་ཡི་དབང་བསྐུར་<milestone unit="page" n="73"/><milestone unit="line" n="73.1"/>༄༅། །བས། །རྒྱལ་ཐབས་ཡེ་ཤེས་དབང་བསྐུར་ཡིན། །ཡེ་ཤེས་དབང་བསྐུར་ཟང་ཐལ་བསྟན། །འཁོར་བའི་མཚན་མ་རང་སར་གྲོལ། །རང་གྲོལ་ཐིག་ལེའི་རྩེ་མོར་ཆིབ། །རྩེ་མོར་ཆིབ་པས་མཚན་མ་<milestone unit="line" n="73.2"/>དངས། །ཡེ་ཤེས་ཡེ་ཤེས་ཁྱད་པར་ཆེ། །ཡེ་ཤེས་ཟང་ཐལ་རང་ལ་ཤར། །འགྱུ་བ་སྤངས་ནས་ཡེ་ཤེས་གང་། །གཟུང་འཛིན་སྤངས་ནས་གཉིས་མེད་གང་། །མ་རིག་སྤངས་ནས་རིག་པ་གང་། །དུག་ལྔ་སྤངས་ནས་ཡེ་<milestone unit="line" n="73.3"/>ཤེས་གང་། །ཕུང་པོ་ལྔ་སྤངས་སྐུ་ལྔ་གང་། །སྒོ་ལྔ་སྤངས་ནས་ཟང་ཐལ་གང་། །འབྱུང་ལྔ་སྤངས་ནས་ཞིང་ཁམས་གང་། །རྟོག་བཅས་སྤངས་ནས་རྟོག་མེད་གང་། །སྤྲང་པོ་སྤངས་ནས་རྒྱལ་པོ་གང་། །སེམས་ཅན་<milestone unit="line" n="73.4"/>སྤངས་ནས་སངས་རྒྱས་གང་། །དེ་རྣམས་གདམས་པས་ཟིན་པ་ན། །དབྱེར་མེད་རང་གྲོལ་ཆོས་ལས་འདས། །ཞེས་གསུངས་སོ། །དབང་རིན་པོ་ཆེ་འཁོར་ལོའི་རྒྱུད་ལས། །རྒྱལ་ཐབས་སྤྱི་བླུགས་ཀྱི་དབང་གི་ལེའུ་སྟེ་<milestone unit="line" n="73.5"/>གཉིས་པའོ།། །།དེ་ནས་བཀའ་སྩལ་པ། །གསང་བའི་བདག་པོ་ཁྱོད་ཉོན་ཅིག །སྤྲུལ་སྐུ་ཐུག་ཕྲད་དབང་བསྟན་པ། །དཔེར་ན་རལ་གྲིའི་རྒྱལ་པོ་ཁ་མང་དེ། །ལྕགས་སྣ་ལྔ་ལས་གྲུབ་པ་ཡིན། །མགར་བ་བི་<milestone unit="line" n="73.6"/>ཤཱ་ཀརྨ་ལྷར། །བཟོ་སྣ་དགུ་ལས་མ་རྨོངས་པས། །ཆུ་ལ་གྲང་བ་ག་པུར་ཆུ། །མེ་ལ་ཚ་བ་ཙསྡོན་མེ། །དེ་རྣམས་ཚོགས་ནས་བརྡུངས་པ་ཡིན། །རལ་གྲི་ཁམངསཆེནཔོདེས། །མ་བརྒྱབ་འོད་ཀྱིས་ཐམས་ཅད་<milestone unit="page" n="74"/><milestone unit="line" n="74.1"/>གཅོད། །དེ་བཞིན་འགྱུ་བ་སྣ་ཚོགས་དེ། །དུག་ལྔ་ལམ་དུ་ངོ་སྤྲོད་པའི། །བཅོམ་ལྡན་རྡོ་རྗེ་སེམས་དཔའ་ཡིས། །ཚོགས་བརྒྱད་འགྱུ་བ་དག་དང་དགུ །ཐབས་མ་འགགས་པས་སྣང་བ་ཆེ། །དེ་ལས་གཅོད་པས་ཤེས་<milestone unit="line" n="74.2"/>རབ་ཡིན། །དེ་གཉིས་ཟུང་དུ་འབྲེལ་བ་ནི། །གཉིས་མེད་རང་སྣང་ཆེན་པོ་དེ། །མ་བསྒོམས་ཡེ་ཤེས་ཟང་ཐལ་འཆར། །མིག་ནི་ཡེ་ཤེས་ཟང་ཐལ་ཡིན། །རྣ་བ་མེ་ལོང་ལྟ་བུ་ཡིན། །སྣ་ནི་མཉམ་ཉིད་ཡེ་ཤེས་ཡིན། །ལྕེ་<milestone unit="line" n="74.3"/>ནི་ཀུན་རྟོག་ཡེ་ཤེས་ཡིན། །འོག་སྒོ་བྱ་བ་གྲུབ་པ་ཡིན། །ཡིད་ནི་ལྷག་མཐོང་ཡེ་ཤེས་ཡིན། །ཡིད་ནི་རང་བྱུང་ཡེ་ཤེས་ཡིན། །ཀུན་གཞི་ཆོས་དབྱིངས་ཡེ་ཤེས་ཡིན། །འགྱུ་བ་རང་རིག་ཡེ་ཤེས་ཡིན། །ཉོན་མོངས་<milestone unit="line" n="74.4"/>བརྒྱད་ཁྲི་བཞི་སྟོང་གིས། །འཁོར་བའི་འདམ་ལས་མི་ཐར་བས། །ཐར་པ་ཆེན་པོའི་ས་བོན་ཡིན། །ཆོས་ཀྱི་སྒོ་མོ་བརྒྱད་ཁྲི་ཡང་། །ཐུགས་རྗེའི་གཟུངས་ཀྱི་ཐག་པ་ཡིན། །རྩ་བ་གཅིག་ལས་ལོ་མ་སྟོང་། །སངས་རྒྱས་<milestone unit="line" n="74.5"/>སྟོང་དང་རྩ་གཅིག་གིས། །ཡང་དག་སྙིང་པོ་གཅིག་ལས་མེད། །ཡང་སྙིང་སྲོག་གི་འབྲུ་གཅིག་ཡིན། །ལྷ་སྲིན་སྡེ་བརྒྱད་སྲོག་གི་འབྲུ་གཅིག་པོ། །དེ་ཤེས་པས་ནི་སྲོག་ཀུན་དབང་དུ་འདུས། །ཚོགས་བརྒྱད་ཐེག་པ་<milestone unit="line" n="74.6"/>བརྒྱད་དུ་བསྟན། །ཐེག་པའི་རྩ་བ་ཨ་ཏི་ཡོ་གར་འདུས། །ཚོགས་བརྒྱད་རྩབ་འགྱུ་བ་གཅིག་པུར་འདུས། །མིག་ནི་འགྱུར་མེད་ཁྲག་མེད་པས། །ནག་པོ་ཁྲག་མེད་བྱ་བ་ཡིན། །རྣ་བས་མཉན་ནས་བློ་དང་<milestone unit="page" n="75"/><milestone unit="line" n="75.1"/>༄༅། །བགྲོས། །དེས་ནི་ང་རྒྱལ་སྣ་ཚོགས་སྐྱེ། །རྒྱལ་པོ་བློ་གྲོས་སྤྱན་གཅིག་ཡིན། །ལྕེ་ནི་རྣམ་ཤེས་ཐམས་ཅད་སྒྲུབ། །སྒྲ་སྐད་སྣ་ཚོགས་འབྱིན་པ་ཡིས། །གྱད་ཀྱི་གསུང་མཆོག་དམར་པོ་ཡིན། །སྣ་ཡི་རྣམ་<milestone unit="line" n="75.2"/>ཤེས་སྟག་དང་འདྲ། །ནགས་ཁྲོད་དྲི་ལ་མྱང་བས་ན། །དེས་ན་སྟག་གུ་སྤྱན་གཅིག་ཡིན། །འོག་སྒོར་ཐམས་ཅད་འབྱིན་ཅིང་བརླབས་པ་དང་། །དྲི་མི་ཞིམ་པས་གནོད་སྤྱིན་ཀུན་ལ་སྒྲིབ། །ཡིད་ཀྱི་རྣམ་ཤེས་ཐམས་ཅད་<milestone unit="line" n="75.3"/>དུ། །སླེབས་ཤིང་དབུགས་ལ་བརྟེན་པས་ན། །ཧ་ནུ་པགས་བཤུ་རྐང་མགྱོགས་ཡིན། །ཡིད་ནི་འཁོར་བར་རྒྱུ་ཞིང་ཀུན་བསླུ་བས། །ཀླུ་རྒྱལ་དགའ་བོ་ཀུན་བསྨུ་ཡིན། །ཚོགས་བདུན་ཀུན་གཞི་དག་ལ་འདུས་པ་<milestone unit="line" n="75.4"/>ན། །སྲིད་པའི་རྒྱལ་མོ་ཀུན་འདུ་མ་དང་བརྒྱད། །ལྷ་སྲིན་སྡེ་བརྒྱད་རང་ལ་ཤར་བ་ཡིན། །སྡེ་བརྒྱད་དཔོན་པོ་དབང་ཕྱུག་ཆེན་པོ་ཡིན། །དེ་རྣམས་སྲོག་བཅད་དབང་དུ་བསྡུ་བའི་ཕྱིར། །དབང་ཕྱུག་ཆེན་པོ་དབང་དུ་<milestone unit="line" n="75.5"/>བསྡུས། །སྲིད་པའི་རྒྱལ་མོ་དབྱིངས་སུ་བསྟིམ། །ལྷ་སྲིན་སྡེ་བརྒྱད་སྲོག་སྙིང་བརྒྱད། །ཡང་སྙིང་འབྲུ་གཅིག་པ་ལ་དྲིལ། །ཡང་སྙིང་དཔའ་བོ་འབྲུ་གཅིག་ཧ། །དུ་དང་ཏྲི་དང་ཡ་དང་ཤུ་དང་ནི། །ཙི་དང་མ་དང་ན་དང་<milestone unit="line" n="75.6"/>ཀྟ་དང་བརྒྱད། །ཡང་སྙིང་དཔའ་བོ་འབྲུ་གཅིགཡིན། །འབྲུགཅིགཔལདབང་བསྐུར་ན། །ལྷ་བརྒྱད་ཚངས་པའི་དབང་ཐོབ་འགྱུར། །ཚངས་པ་དུང་གི་ཐོར་ཚུགས་ཅན། །ལྷ་ནི་ཟུག་རྔུ་མེད་པ་ཡིན། །ཚངས་པ་ཡེ་<milestone unit="page" n="76"/><milestone unit="line" n="76.1"/>ཤེས་ཟང་ཐལ་ཡིན། །དུང་ནི་དྲི་མ་མེད་པ་ཡིན། །ཐོར་ཚུགས་གོང་ན་མེད་པ་ཡིན། །དེ་ནི་ཅིར་ཡང་སྤྲུལ་པས་ན། །སྤྲུལ་སྐུ་ཐུག་ཕྲད་དབང་ཞེས་བཤད། །ཅེས་གསུངས་སོ། །དབང་རིན་པོ་ཆེའི་རྒྱུད་ལས། སྤྲུལ་<milestone unit="line" n="76.2"/>སྐུ་ཐུག་ཕྲད་ལྷ་སྲིན་སྡེ་བརྒྱད་དབང་ཕྱུག་ཆེན་པོའི་དབང་དུ་བསྡུས་ཏེ་བསྟན་པའི་ལེའུ་སྟེ་གསུམ་པའོ།། །།དེ་ནས་ཡང་བཀའ་སྩལ་པ། གསང་བའི་བདག་པོ་ཉོན་ཅིག །རིག་པ་རྩལ་གྱི་དབང་བསྐུར་བསྟན་པ་<milestone unit="line" n="76.3"/>ནི། །དཔེར་ན་རུས་སྦལ་རྩལ་དང་ལྡན་པ་ལ། །འཁར་གཞོང་ནང་དུ་བཅུག་གྱུར་ན། །འཁར་གཞོང་རང་བཞིན་འཇམ་པ་དང་། །རུས་སྦལ་རྐང་ལག་འཇམ་པ་ཡིས། །རུས་སྦལ་དེ་ཡི་ཁུག་མི་ནུས། །དེ་བཞིན་རིག་པ་<milestone unit="line" n="76.4"/>རང་རྩལ་དབང་། སྣང་བ་ཟང་ཐལ་སྣང་ཞེན་ལྡོག །རང་སྣང་ཡེ་ཤེས་ཟང་ཐལ་དེ། །ཕྱི་ནང་མེད་པས་སངས་རྒྱས་ཡུལ་མེད་ཤར། །རིག་པ་རང་གྲོལ་ཤར་བས་མངོན་ཞེན་ལྡོག །རིག་པ་ཟང་ཐལ་སྣང་སྲིད་འུབ་ཆུབ་<milestone unit="line" n="76.5"/>ཀློང་དུ་ཐིམ། །འགྱུར་མེད་རིག་པའི་རྩལ་ཆེན་རྫོགས་ནས་ནི། །གདམས་པས་དབང་དུ་གྱུར་པས་སངས་རྒྱས་ཡུལ་མེད་ཤར། །རིག་པ་རང་དབང་གྱུར་པས་མཁའ་ལ་རལ་བསྐོར་འདྲ། །སེང་གེའི་ཕྲུ་གྲུ་རུམ་ན་<milestone unit="line" n="76.6"/>གནས་པ་ལྟར། །སངས་རྒྱས་དགོངས་པ་ཁོང་དུ་རྫོགས་པ་ཡིན། །རུས་སྦལ་རྐང་ལག་ནང་དུ་བསྐུམས་པ་ལྟར། །འགྱུ་བ་སངས་པས་རིག་པ་ཁོང་དུ་གྲོལ། །མཚན་མའི་རྣམ་པར་རྟོག་པ་ཅི་སྐྱེས་ཀྱང་། །ཆོས་ཉིད་<milestone unit="page" n="77"/><milestone unit="line" n="77.1"/>༄༅། །འོད་གསལ་གནད་ཀྱི་དམ་པ་ཡིན། །རིག་པའི་རང་སྒོ་མ་ཤེས་མ་རིག་བདུད། །རང་སྒོར་རང་སྣང་ཤེས་པས་རྩི། །དུག་ལྔ་ཁོང་ཁྲོ་བདུད་ལྟར་འབྱུང་། །རང་བྱུང་ཡེ་ཤེས་ཤར་བས་རྩི། །རྣམ་རྟོག་<milestone unit="line" n="77.2"/>འཁོར་བ་མ་རིག་བདུད། །རང་རིག་ཡེ་ཤེས་རང་ཤར་རྩི། །སྡེ་བརྒྱད་བསྡོངས་པས་ནད་དང་བདུད། །རང་རིག་ཡེ་ཤེས་ལྷ་ཡི་ལྷ། །ལྷག་པའི་ལྷ་ནི་བླ་མའི་རྩི། །ཆགས་སྡང་གཟུགས་ཀྱི་ཕུང་པོ་དང་། །བར་ཆད་བྱེད་<milestone unit="line" n="77.3"/>པའི་བགེགས་ནི་བདུད། །འགྱུར་མེད་རིག་པ་བཟློག་པས་རྩི། །རླུད་མཁྲིས་བད་ཀན་འདུས་པས་བདུད། །འགྱུ་བ་ཟང་ཐལ་ཤེས་པས་རྩི། །འབྱུང་བ་རྣམ་ལྔ་བདུད་དུ་ཤར། །བླ་མའི་ཐབས་མི་འགག་པས་རྩི། །སྣང་<milestone unit="line" n="77.4"/>བ་དཀར་དམར་བདུད་དུ་ཤར། །བལྟས་པས་ཟང་ཐལ་རྩི་ཡིན་ནོ། །དེས་ན་རིག་པ་རང་རྩལ་དབང་། །ཞེས་གསུངས་སོ། །དབང་ཡེ་ཤེས་འཁོར་ལོའི་རྒྱུད་ལས། །རིག་པ་རྩལ་གྱི་ལེའུ་སྟེ་བཞི་པའོ།། །།དེ་<milestone unit="line" n="77.5"/>ནས་བཀའ་སྩལ་པ། །གསང་བའི་བདག་པོ་ཉོན་ཅིག །མཚན་མ་ཟིལ་གནོན་དབང་བསྟན་པ། །དཔེར་ན་ཉི་མ་ཤར་བ་ཡིས། །མུན་པའི་སྨག་རུམ་རང་སར་གྲོལ། །ཉི་མའི་སྙིང་པོ་མཁའ་ལ་ཤར། །ཐུགས་རྗེའི་འོད་<milestone unit="line" n="77.6"/>ཀྱིས་ཀུན་ལ་གདལ། །ཕྱོགས་མེད་རྒྱུ་ཞིང་རིས་མི་མངའ། །ཉི་མའི་འོད་ཟེར་ཁྱབ་གདལ་དེས། །མུན་པ་སྐད་ཅིག་མ་ལ་སེལ། །དེབཞིནཡེཤེསཐིགལེའི་དབང་། ཁྲེས་རབསྐདཅིགགཅིགགིསཐོབ། ཁྲེས་བྱ་<milestone unit="page" n="78"/><milestone unit="line" n="78.1"/>འགག་པ་མེད་པ་དེ། །དེ་ནི་ཤེས་རབ་དབང་ཡིན་ཏེ། ཁྲེས་རབ་དབང་ཆེན་བསྐུར་བ་ཡིས། །མ་རིག་མུན་པ་རང་སར་གྲོལ། །ཡེ་ཤེས་ཁྱབ་གདལ་ཆེན་པོ་ཡིན། །ཐུགས་རྗེ་འགག་མེད་ཤེས་རབ་དབང་། །ཕྱོགས་<milestone unit="line" n="78.2"/>མེད་ཡེ་ཤེས་ཟང་ཐལ་ཤར། །ཆོས་མིན་ཡེ་ཤེས་ཉིད་དུ་ཤར། །མ་རིག་ཡེ་ཤེས་ཉིད་དུ་ཤར། །ཕྱི་ཡི་ཤེས་རབ་གདམས་པའི་དབང་། །མཚན་མ་ཟིལ་གནོན་ཐབས་ཀྱི་དབང་། །ནང་གི་ཤེས་རབ་རྟོག་ཆོད་<milestone unit="line" n="78.3"/>དབང་། །སྣང་བ་ལམ་དུ་སློང་བའི་དབང་། །གསང་བ་ཤེས་རབ་འགྱུ་བའི་དབང་། །ཡེ་ཤེས་ལམ་དུ་སློང་པའི་དབང་། །ཕྱི་ཡི་དབང་མཆོག་མ་ཐོབ་ན། །སྣང་བའི་རྒྱ་ལ་འཆིང་སྟེ་འཆི། །ནང་གི་དབང་མཆོག་མ་ཐོབ་<milestone unit="line" n="78.4"/>ན། །ཆགས་སྡང་རྒྱ་ལ་འཆིང་སྟེ་འཆི། །གསང་བའི་དབང་མཆོག་མ་ཐོབ་ན། །ཉམས་མྱོང་རྒྱ་ལ་འཆིང་སྟེ་འཆི། །དབང་མཆོག་རང་གྲོལ་མ་བསྐུར་ན། །གདམས་པའི་རྒྱ་ལ་འཆིང་སྟེ་འཆི། །ཕྱི་ཡི་དབང་མཆོག་ཐོབ་<milestone unit="line" n="78.5"/>པ་ལ། །རང་དབང་འོད་གསལ་དཔང་པོ་དགོས། །མཁའ་འགྲོ་དབང་དུ་འདུས་པ་ཡིད་ཆེས་ཡིན། །སྣང་བ་ཟང་ཐལ་འཆར་བ་ངོ་སྤྲོད་ཡིན། །འགྲོ་དྲུག་གཡང་ས་ཆོད་པ་སྒོམ་ཆེན་ཡིན། །རིག་པའི་ལམ་སྣ་ཟིན་པ་<milestone unit="line" n="78.6"/>ཡོན་ཏན་ཡིན། །སངས་རྒྱས་རང་སྣང་ཤར་བ་འབྲས་བུ་ཡིན། །ནང་གི་དབང་མཆོག་ཐོབ་པ་ལ། །ཆགས་སྡང་རང་གྲོལ་དཔང་པོ་དགོས། །རིག་པ་རང་དབང་ཐོབ་པ་ཡིད་ཆེས་ཡིན། །དུག་ལྔ་ཟང་ཐལ་ཤར་བ་ངོ་<milestone unit="page" n="79"/><milestone unit="line" n="79.1"/>༄༅། །སྤྲོད་ཡིན། །རྒྱུད་དྲུག་ཆགས་སྡང་གྲོལ་བ་དགོས་པ་ཡིན། །སངས་རྒྱས་དགོངས་པ་གང་ཤར་འབྲས་བུ་ཡིན། །གསང་བའི་དབང་མཆོག་ཐོབ་པ་ལ། །འགྱུ་བ་དངས་སངས་དཔང་པོ་དགོས། །ཡེ་ཤེས་<milestone unit="line" n="79.2"/>ཟང་ཐལ་ཤར་བ་ཡིད་ཆེས་ཡིན། །འགྱུ་བ་རང་སར་གྲོལ་བས་ངོ་སྤྲོད་ཡིན། །མ་རིག་རྩད་ནས་ཆོད་པས་དགོས་པ་ཡིན། །འདས་པ་ལྔ་རུ་ཤར་བས་འབྲས་བུ་ཡིན། །དབང་མཆོག་རང་གྲོལ་ཐོབ་པ་ལ། །ཐིག་ལེ་<milestone unit="line" n="79.3"/>ཉག་གཅིག་དཔང་པོ་དགོས། །ཐིག་ལེ་རང་སྣང་ཡིད་ཆེས་ཡིན། །ཆོས་མེད་རང་གྲོལ་ངོ་སྤྲོད་ཡིན། །རྩོལ་མེད་ཉག་གཅིག་ཡོན་ཏན་ཡིན། །ཆོས་ལས་འདས་པས་འབྲས་བུའི་མཆོག །རྒྱ་བཞི་དྲེས་ཐག་བཅད་པ་<milestone unit="line" n="79.4"/>ཡིན། །ཞེས་གསུངས་སོ། །དབང་རིན་པོ་ཆེ་འཁོར་ལོའི་རྒྱུད་ལས། མཚན་མ་ཟིལ་གྱིས་གནོན་པའི་དབང་གི་ལེའུ་སྟེ་ལྔ་པའོ།། །།དེ་ནས་ཡང་བཀའ་སྩལ་པ། །གསང་བའི་བདག་པོ་ཁྱོད་ཉོན་<milestone unit="line" n="79.5"/>ཅིག །དབུལ་མོ་ནོར་གྱི་དབང་བསྐུར་བསྟན་པ་ནི། །དབུལ་མོ་བདེ་བ་སྐྱོང་པ་ཡིས། །གསེར་གྱིས་སྒྱེད་པུ་ཕུག་ཏུ་བཅུག །མོ་རང་ཁ་ཟས་མི་ལ་ཚོལ། ཁེན་ཏུ་དབུལ་ཞིང་ཉམ་ཐག་ནས། །གྲོང་ཁྱེར་ཀུན་ཏུ་ཉལ་པ་<milestone unit="line" n="79.6"/>ལས། །ནང་མ་གཅིག་ལ་སྒྱེད་པུ་དེ། །ངོ་ཤེས་པ་ཡིས་དབུལ་བ་སེལ། །དེ བཞིན འགྲོདྲུག འ་ས་པ་ཡི། །མ་རིག་རྒན་མོ་ལོང་མ་དེས། །རིག་པའི་ཡེ་ཤེས་ངོ་མ་ཤེས། །ཆོས་སྤྱོད་སྤྱོད་ཅིང་མཐོ་རིས་<milestone unit="page" n="80"/><milestone unit="line" n="80.1"/>འཚོལ། །འབྲས་བུ་འཁོར་བར་ཉམ་ཐག་པས། །འགྲོ་དྲུག་ཞབྲུལ་པར་སྤྱོད་པ་ལ། །བླ་མའི་གསང་དབང་སྐད་ཅིག་གིས། །འཁོར་བའི་སྡུག་བསྔལ་གྲོལ་བར་བྱེད། །རང་སྣང་ཐིག་ལེ་ཉམས་ཀྱི་གཟེར། །འགྱུར་བ་<milestone unit="line" n="80.2"/>མེད་པའི་དགོས་པ་ཡོད། །རྟོགས་པ་ཡེ་ཤེས་ཀུན་གྱི་གཟེར། །འཕེལ་འགྲིབ་མེད་པའི་དགོངས་པ་ཡོད། །བྱིང་རྨུགས་མེད་པ་ཡེ་ཤེས་གཟེར། །བསྒོམ་མི་དགོས་པའི་དགོས་པ་ཡོད། །གཉིས་མེད་ཡེ་ཤེས་རང་བྱུང་<milestone unit="line" n="80.3"/>གཟེར། །སྤྱད་མི་དགོས་པའི་དགོས་པ་ཡོད། །སྣང་སྲིད་གཞིར་བཞེངས་རང་གྲོལ་གཟེར། །འབྲས་བུ་ཐོབ་མེད་དགོས་པ་ཡོད། །ཚོགས་དྲུག་ལྷུག་པ་གདམས་པའི་གཟེར། །དགག་ཏུ་མེད་པའི་དགོས་པ་ཡོད། །འགྱུ་<milestone unit="line" n="80.4"/>བ་ལྟ་སྟངས་གནད་ཀྱི་གཟེར། །འདྲེ་རྐུན་ངོས་འཛིན་དགོས་པ་ཡོད། །འགྱུ་བ་ཟང་ཐལ་གདམས་པའི་གཟེར། །ཉམས་ཀྱིས་མི་འཆིངས་དགོས་པ་ཡོད། །ལྷན་སྐྱེས་རྩ་རླུད་ཐིག་ལེའི་གཟེར། །བཙལ་མི་དགོས་པའི་<milestone unit="line" n="80.5"/>དགོས་པ་ཡོད། །ཆོས་ལ་འདས་པའི་ངོ་སྤྲོད་གཟེར། །ཁ་མི་འཕྱར་བའི་དགོས་པ་ཡོད། །ཅེས་གསུངས་སོ། །དབང་རིན་པོ་ཆེ་འཁོར་ལོའི་རྒྱུད་ལས། །དབུལ་མོ་གཏེར་གྱི་དབང་གི་ལེའུ་སྟེ་དྲུག་པའོ།། །།དེ་<milestone unit="line" n="80.6"/>ནས་ཡང་ངག་བཤད་བྱ་བ། །གསང་བའི་བདག་པོ་ཁྱོད་ཉོན་ཅིག །རྒྱལ་པོ་བཀའ་རྟགས་དབང་བསྟན་པ། །རྒྱལ་པོས་བཙུན་མོ་བླངས་ནས་ནི། །དབང་བསྐུར་ཁྲུས་སོགས་བྱས་ཙམ་ན། །སྐྱེས་པ་བསམ་གྱིས་མི་<milestone unit="page" n="81"/><milestone unit="line" n="81.1"/>༄༅། །ཁྱབ་ཀྱང་། །བཙུན་མོ་དེ་ལ་འཇུག་མི་ནུས། །རྒྱལ་པོའི་བཀའ་རྟགས་ཕྱག་རྒྱའི་དབང་ཞེས་བྱ། །དེ་བཞིན་བླ་མ་དམ་པ་ཡིས། །རིག་པའི་ཡེ་ཤེས་ངོ་སྤྲད་ན། །སྣང་བ་རྣམ་པ་སྣ་ཚོགས་ཀྱིས། །གནོད་<milestone unit="line" n="81.2"/>པ་འབྱུང་བར་མི་འགྱུར་རོ། །ཉོན་མོངས་བརྒྱད་ཁྲི་བཞི་སྟོང་ཡང་། །ཕྱག་རྒྱའི་དབང་ལ་འདའ་མི་ནུས། །མ་འདའ་ཡེ་ཤེས་ཐུགས་ཀྱི་རྒྱ། །གཉིས་མེད་ཡེ་ཤེས་གསུང་གི་རྒྱ། །མི་བསྐྱོད་པ་ནི་སྐུ་ཡི་རྒྱ། །མི་འདའ་བས་<milestone unit="line" n="81.3"/>ན་ཡུལ་གྱི་རྒྱ། །རྒྱ་བཞི་གནད་ཀྱིས་ཐེབས་ཙ་ན། །རྒྱལ་པོའི་བཀའ་རྟགས་ཕྱག་རྒྱ་བཞིན། །སུས་ཀྱང་འདའ་བར་མི་ནུས་སོ། །གདམས་པ་བཀའ་ཡི་གཟེར་དང་རྒྱ། །རྣལ་འབྱོར་སྣོད་དང་ལྡན་ལ་གདབ། །རིག་པ་<milestone unit="line" n="81.4"/>ཡེ་ཤེས་ལྷ་ཡི་གཟེར་དང་རྒྱ། །ལྷ་སྲིན་སྡེ་བརྒྱད་སྲོག་ལ་གདབ། །ཕུང་བྱེད་སྡེ་བརྒྱད་སྲོག་རྩ་བཅད། །བྱིན་རྒྱུད་ཉམས་མྱོངས་ཡེ་ཤེས་གཟེར་དང་རྒྱ། །མཁའ་འགྲོ་རྣམས་ཀྱི་སྲོག་ལ་གདབ། །མཁའ་འགྲོའི་སྲོག་རྩ་<milestone unit="line" n="81.5"/>མ་ཆོད་ན། །ཡ་མ་དམ་སྲི་གདོན་དུ་ཆེ། །ཐུགས་རྒྱུད་གདམས་པ་གནད་ཀྱི་གཟེར་དང་རྒྱ། །འཁོར་བ་རྣམ་བཞིའི་སྲོག་ལ་གདབ། །འཁོར་བའི་སྲོག་རྩ་མ་ཆོད་ན། །འགྲོ་དྲུག་འཁྲུལ་པ་གཡང་ས་ཆེ། །སྙན་རྒྱུད་ངོ་<milestone unit="line" n="81.6"/>སྤྲོད་གནད་ཀྱི་གཟེར་དང་རྒྱ། །ཚོགས་ཀྱི་འཁོར་ལོ་དབང་བསྐུར་དུས་སུ་གདབ། །བླ་མའི་གདམས་པ་མ་ཆོད་ན། །ཐེག་པའི་སྲོག་ལ་ཐུག་པ་མེད། །དཔེ་རྒྱུད་གདམས་པ་གགས་དང་ཐེམ་གྱི་རྒྱ། །མཚོན་པར་བྱེད་པ་<milestone unit="page" n="82"/><milestone unit="line" n="82.1"/>དང་པོའི་དུས་སུ་གདབས། །དཔེ་ཡང་མཐུན་དཔེ་ཁྱད་པར་ཆེ། །ཡིད་མ་ཆེས་པའི་སྲོག་རྩ་བཅད། །གནད་ལ་འབེབས་པའི་གཟེར་དང་རྒྱ། །མི་གཅིག་པོ་ཡི་སྲོག་ལ་གདབ། །ཐམས་ཅད་བཅད་པས་ག་ལ་<milestone unit="line" n="82.2"/>ལངས། །གཅིག་ཆོད་པ་ཡིས་ཁམས་གསུམ་སྒྲོལ། །སྲོག་གི་ངོ་བོ་འཛིན་པ་ཡིན། །ངེས་པའི་ཚིག་ནི་རྔུབ་པ་ཡིན། །དབྱེ་བ་རྣམས་པ་གསུམ་ཡིན་ཏེ། །འཇིག་པ་དང་ནི་འཇིག་རྟེན་འདས། །ཡང་དག་ཤེས་རབ་སྲོག་<milestone unit="line" n="82.3"/>ཆེན་པོ། །མཐུན་དཔེ་དྲ་བའི་སྙིང་པོ་འདྲ། །དེ་ནི་ཐུན་མོང་སྲོག་ཡིན་ནོ། །ཁྱད་པར་སྲོག་ནི་རྣམ་པ་གསུམ། །འགྱུ་བའི་ཕྲོག་དང་ལུས་ཀྱི་སྲོག །དབུགས་གང་བ་ཡི་སྲོག་དང་གསུམ། །མཆོག་གི་སྲོག་ནི་འདི་ལྟ་<milestone unit="line" n="82.4"/>སྟེ། །འགྱུ་བས་བཟུང་བ་ཞབྲུལ་པའི་སྲོག །འགྱུ་བ་ཟང་ཐལ་ཉམས་ཀྱི་སྲོག །ཡེ་ཤེས་རང་སྣང་ཐིག་ལེའི་སྲོག །ཐིག་ལེའི་སྲོག་ཅན་འཕོ་འགྱུར་མེད། །རྒྱལ་པོའི་ཕྱག་རྒྱ་དབང་གི་སྲོག །ཅེས་གསུངས་སོ། །དབང་<milestone unit="line" n="82.5"/>རིན་པོ་ཆེ་འཁོར་ལོའི་རྒྱུད་ལས། །བཀའ་རྟགས་ཕྱག་རྒྱའི་ལེའུ་སྟེ་བདུན་པའོ།། །།དེ་ནས་ཡང་དག་བཤད་བྱ་བ། །ཉོན་ཅིག་གསང་བའི་བདག་པོ་ཁྱོད། །བློན་པོ་བཀའ་ཆད་དབང་བསྟན་པ། །དཔེར་ན་<milestone unit="line" n="82.6"/>བློན་པོས་རྒྱལ་པོའི་ཁྲིམས་བཅས་ན། །དམངས་ཀྱིས་ཁྲིམས་ལས་འདའ་མི་ནུས། །གལ་ཏེ་ཁྲིམས་ལས་འདས་པ་ན། །ཆདཔཐེངསགཅིགབཅདཔ་ཡིས། །དེ་ནས་སུས་ཀྱང་འདའ་མི་ནུས། །དེབཞིནཡེཤེསངོ<milestone unit="page" n="83"/><milestone unit="line" n="83.1"/>༄༅། །སྤྲོད་ན། །རྟོག་པ་སྐྱེ་བའི་ས་མི་རྙེད། །གལ་ཏེ་སྐྱེས་ན་ངོ་སྤྲད་པས། །ཕྱིས་ནི་སྐྱེ་བར་མི་ནུས་སོ། །ཡང་དག་ངེས་པའི་ངོ་སྤྲོད་འདི། །དཔེར་ན་གསེར་ལ་ནག་ཚུར་བཞིན། །ཕྱིས་ནི་གཡའ་ཡི་སྐྱོན་དང་<milestone unit="line" n="83.2"/>བྲལ། །དེ་བཞིན་མ་རིག་ཡེ་ཤེས་བསྟན། །ཕྱིས་ནི་འཁོར་བར་མི་ལྟུང་ངོ་། །འཁོར་བའི་བག་ཆགས་རྟོག་པ་ཡིན། །བག་ཆགས་སྲོག་རྩ་མ་ཆོད་ན། །འཁོར་བའི་འདམ་དུ་བྱིང་བར་མཆི། །དེ་ལ་གནད་ཀྱི་གདམས་པ་<milestone unit="line" n="83.3"/>བསྟན་པ་ནི། །ཉོན་མོངས་བརྒྱད་ཁྲི་བཞི་སྟོང་ཆགས་སྡང་ལྔ། །ལྔ་པོ་གསུམ་དུ་འདུས་ཏེ་མ་རིག་པ། །དེ་ཡང་ངོ་བོ་རྩལ་དང་ལས་དང་གནས། །ལམ་དང་སྒོ་དང་སྐྱོན་དང་འབྲས་བུ་བརྒྱད། །མི་དགེ་ལུང་མ་བསྟན་<milestone unit="line" n="83.4"/>དང་དགེ་བ་དང་། །མཚན་བཅས་མཚན་མེད་རྣལ་འབྱོར་དང་། །དགེ་བཅུ་སྤྱོད་པའི་གང་ཟག་དང་། །སྡིག་བཅུ་ཆགས་སྡང་སྒོ་ནས་སྤྱོད་པ་དང་། །ལུང་དུ་མ་བསྟན་སྡིག་སོགས་བྱེད་པ་རྣམས། །ལས་དང་ལས་ཀྱི་<milestone unit="line" n="83.5"/>འབྲས་བུར་བསྟན་པར་བྱ། །རིག་པའི་ངོ་བོ་རྩལ་དང་ལས་དང་གནས། །ལམ་དང་སྒོ་དང་ཡོན་ཏན་འབྲས་བུ་བརྒྱད། །རྟོགས་པ་ཡེ་ཤེས་ཁོང་གསལ་ཤེས་རབ་མེ་བོ་ཡིན། །འབྲས་བུ་ཕྱིར་མི་ལྡོག་པས་ཡེ་ཤེས་<milestone unit="line" n="83.6"/>དབང་པོ་ཡིན། །འགྱུ་བ་དཀར་ནག་གློ་རྩའི་མཚམས་ན་གནས། །ལྷན་ཅིག་སྐྱེས་པའི་ལྷ་དང་ལྷན་སྐྱེས་འདྲེ། །དེ་གཉིས་ལྷན་སྐྱེས་ལྷན་ཅིག་ཁ་སྦྱོར་འཁྱུད་ནས་ཡོད། །འདྲེ་དང་བསྡོངས་པའི་དབང་པོ་རྣམ་ཤེས་<milestone unit="page" n="84"/><milestone unit="line" n="84.1"/>བརྒྱད་ཀྱིས་བྱེད། །ལྷ་དང་བསྡོངས་པའི་དབང་པོ་རིག་པའི་ལྷ་ཡིས་བྱེད། །ལྷ་འདྲེ་གཉིས་ཀྱི་དབང་པོ་ཀུན་ཏུ་རྒྱུ་ཡིས་བྱེད། །ཕྱི་ཡི་ལྷ་འདྲེ་སེལ་བ་ལ། །སྣང་བ་ཐུག་་་་་ཕྲད་དབང་པོ་དགོས། །འོད་གསལ་འཁོར་ལོ་<milestone unit="line" n="84.2"/>ཡིད་ཆེས་དགོས། །སྣང་བ་རང་དག་འབྲས་བུའི་མཆོག །ངེས་པའི་ཤེས་པ་ཁོང་ནས་འཆར། །ནང་གི་ན་ཚ་སེལ་བ་ལ། །རིག་པའི་འོད་གསལ་འཁོར་ལོ་དགོས། །གང་ན་སེལ་བ་དཔའ་བོ་ཡིན། །ནད་རྣམས་སེལ་<milestone unit="line" n="84.3"/>བའི་དགོས་པ་ཡོད། །བར་མི་ཆོད་པ་འབྲས་བུ་ཡིན། །བར་གྱི་རྣམ་རྟོག་སེལ་བ་ལ། །ཚོགས་དྲུག་འོད་གསལ་འཁོར་ལོ་དགོས། །རྟོག་པ་རང་གྲོལ་འཁོར་ལོ་དགོས། །རང་བྱུང་ཐིག་ལེའི་འབྲས་བུ་ཡིན། །རྩོལ་བའི་<milestone unit="line" n="84.4"/>རྟོག་པ་སེལ་བ་ལ། །འགྱུ་བ་འོད་གསལ་འཁོར་ལོ་དགོས། །རང་བྱུང་རང་སྣང་དགོས་པ་ཡོད། །འགྱུ་བ་དངས་སངས་དབང་པོ་ཡིན། །འདས་པ་རྣམ་ལྔ་འབྲས་བུའི་མཆོག །འཁོར་ལོ་ཐམས་ཅད་གཅོད་པ་<milestone unit="line" n="84.5"/>ལྟར། །འགྱུ་བའི་འཁོར་ལོས་འཁོར་བ་གཅོད། །ཅེས་གསུངས་སོ། །དབང་རིན་པོ་ཆེ་འཁོར་ལོའི་རྒྱུད་ལས། །བློན་པོའི་བཀའ་ཆད་ཀྱི་དབང་གི་ལེའུ་སྟེ་བརྒྱད་པའོ།། །།དེ་ནས་ཡང་དག་བཤད་བྱ་<milestone unit="line" n="84.6"/>བ། །ཉོན་ཅིག་གསང་བའི་བདག་པོ་ཁྱོད། །དཔེར་ན་མོ་བཙུན་དཔའ་བོའི་དབང་བརྟེན་པ། །དཔའ་བོ་རྩལ་དང་ལྡན་པ་ལ། །མོ་བཙུན་མཛེས་མས་གཡོ་བརྩམ་ནས། །མོ་ཡི་ཕར་ལ་གླག་བཙལ་ཡང་། །སྐྱེས་པ་<milestone unit="page" n="85"/><milestone unit="line" n="85.1"/>༄༅། །རྣམས་ཀྱིས་འཇུག་མི་ནུས། །དེ་བཞིན་ཡེ་ཤེས་དབང་ཐོབ་ན། །དུག་ལྔ་སྣ་ཚོགས་རང་དབང་འདུས། །འགྱུ་བ་བཙལ་བས་མི་རྙེད་དེ། །བཙལ་བས་ཡེ་ཤེས་གྲོགས་སུ་ཤར། །དུག་ལྔའི་མཚན་མ་རང་<milestone unit="line" n="85.2"/>སར་གྲོལ། །འགྱུ་བ་བྱ་བ་མིང་ཡང་མེད། །སྣང་སྲིད་ཐིག་ལེའི་ཀློང་དུ་གྲོལ། །དུག་ལྔ་སྐྱེ་ས་མིང་ཡང་མེད། །ཕྱི་ནང་མེད་པར་རང་སྣང་བས། །ཉམས་སུ་མྱོང་དགུའི་ཡུལ་མི་རྙེད། །ཐམས་ཅད་ཐིག་ལེའི་ངང་དུ་<milestone unit="line" n="85.3"/>གྲོལ། །ཐ་སྙད་ཚིག་ཚོགས་ཡུལ་ན་མེད། །དཔེ་ལས་འདས་པའི་ཡེ་ཤེས་ཡིན། །རྣམ་རྟོག་ཡེ་ཤེས་འཆར་བ་ལ། །རླུང་གི་གདམས་པའི་དབང་པོ་དགོས། །རླུད་གི་ངོ་བོ་གཡོ་བའོ། །ངེས་པའི་ཚིག་ནི་འདེགས་བསྐྱོད་<milestone unit="line" n="85.4"/>དོ། །དབྱེ་བ་གཞི་ལམ་འབྲས་བུའོ། །འབྲས་བུ་རྣམ་པ་གཉིས་ཡིན་ཏེ། །མ་རིག་རླུང་དང་ཡེ་ཤེས་རླུང་། །མ་རིག་འགྱུ་བའི་རླུང་ཆེན་དེ། །མི་འགག་བསྐྱོད་པས་འགྱུ་བའི་རླུད་། །དུག་ལྔ་ཁོང་ཁྲེའི་རླུང་རྒྱུ་བས། །གློ་<milestone unit="line" n="85.5"/>སྒང་གཉིས་ལ་དབུགས་ཅན་རྒྱུ། །དབུགས་རྒྱུ་མ་རིག་ཐུགས་ཀ་ལ། །འགྱུས་པ་རྣམ་རྟོག་མ་རིག་རླུང་། །ཉོན་མོང་བརྒྱད་ཁྲི་བཞི་སྟོང་རྒྱུ། །སྲོག་རྩ་དབུགས་མེད་རླུང་རྒྱུ་བ། །ཁུག་པ་འཁོར་བའི་རླུད་རྒྱུའོ། །མཛོད་<milestone unit="line" n="85.6"/>སྤུ་ཡེ་ཤེས་རླུང་རྒྱུ་བ། །འདས་པ་ལྔ་ཡི་རླུང་རྒྱུའོ། །སྙིང་ནས་ཡེ་ཤེས་རླུང་རྒྱུ་བ། །ཟང་ཐལ་འགག་པ་མེད་པའི་རླུང་། །སྙིང་མཚམས་ཤེས་རབ་རླུང་རྒྱུ་བ། ཁྲེས་བྱ་འགག་པ་མེད་པའི་རླུང་། །གློ་མཚམས་ཡེ་ཤེས་<milestone unit="page" n="86"/><milestone unit="line" n="86.1"/>རླུ་་རྒྱུ་བས། །ཐོགས་པ་མེད་པའི་ཡེ་ཤེས་རླུང་། །མགྲིན་པ་ཡེ་ཤེས་རླུང་རྒྱུ་བས། །རྟོག་པ་འགག་པ་མེད་པའི་རླུང་། །ཁ་སྣ་དབུགས་ཆེན་རླུང་རྒྱུ་སྟེ། །འགྲོ་བ་འོང་པ་གནས་པ་རྒྱུ། །གློ་སྒང་དབུགས་ཆེན་རླུང་རྒྱུ་<milestone unit="line" n="86.2"/>བ། །སྐྱེ་བ་གཅོད་པ་གནས་པ་མྲ །སྙིང་ནས་འགྱུ་བ་འགག་མེད་རླུང་། །འཆར་བ་འདུག་པ་གནས་པ་རྒྱུ། །དེ་ནས་གསང་ལམ་འོད་ལྔའི་རླུང་། །རྟོག་མེད་ཤེས་པའི་རླུང་རྒྱུའོ། །མཛོད་སྐྲུ་འགྱུ་བའི་དཀར་དམར་<milestone unit="line" n="86.3"/>རླུ་་། །ལྐོག་ཏུ་འགྱུ་བའི་རླུང་རྒྱུའོ། །མིག་ལ་ཡེ་ཤེས་ཟང་ཐལ་རླུང་། །འགག་མེད་ཡེ་ཤེས་མངོན་གྱུར་རྒྱུ། །རྣ་བ་ཆོས་ཉིད་རླུང་རྒྱུའོ། །སྙིང་ག་ཤེས་རབ་རླུང་རྒྱུའོ། །སྨད་ན་འཁོར་བའི་རླུང་རྒྱུའོ། །རོ་སྟོད་མྱ་ངན་<milestone unit="line" n="86.4"/>འདས་པའི་རླུང་། །བར་ན་འཁོར་འདས་རུ་གཅོད་རླུང་། །འགག་པ་མེད་པར་རྒྱུ་བ་ཡིན། །ཞེས་གསུངས་སོ། །དབང་རིན་པོ་ཆེ་འཁོར་ལོའི་རྒྱུད་ལས། །རླུད་དང་དཔའ་བོ་དབང་གི་ལེའུ་སྟེ་དགུ་པའོ།། །།དེ་<milestone unit="line" n="86.5"/>ནས་བཀའ་སྩལ་པ། །གསང་བའི་བདག་པོ་ཁྱོད་ཉོན་ཅིག །རྩ་ཡི་མདོར་བསྡུས་ངོ་སྤྲོད་བསྟན་པར་བྱ། །དེ་ལ་རྩ་ཡི་ངོ་བོ་སྟོང་པ་ཡིན། །ངེས་པའི་ཚིག་ནི་གནས་པའོ། །མཚན་ཉིད་གཉིས་སུ་མེད་པའོ། །དབྱེ་བ་རྣམ་<milestone unit="line" n="86.6"/>པ་གསུམ་ཡིན་ཏེ། །དཔེ་ནི་དྲ་བའིཚུལབཞིནནོ། །ཐུནམོངཁྱད་པར་མཆོག་དང་གསུམ། །ཐུན་མོང་འཁོར་ལོ་བཞི་ལ་གནས། །དེ་ཡང་བསྡུ་ན་གསུམ་དུ་འདུས། །རྐྱང་མ་རོ་མ་ཀུན་འདར་མ། །ཁྱད་པར་རྩ་ལ་<milestone unit="page" n="87"/><milestone unit="line" n="87.1"/>༄༅། །བསྡུ་ན་གསུམ། །རྣ་བ་ཆོས་ཀྱི་རྩ་དང་ནི། །སྙིང་ག་ཤེས་རབ་རྩ་དང་ནི། །མིག་ལ་ཡེ་ཤེས་རྩ་དང་གསུམ། །སྙིང་ལ་ཤེས་རབ་རྩ་གནས་པ། །རྩ་ཆེན་བཞི་རུ་གྱེས་པ་ཡིན །རྣ་བ་ཆོས་ཉིད་རྩ་དང་<milestone unit="line" n="87.2"/>འབྲེལ། །མིག་ནི་ཡེ་ཤེས་རྩ་དང་འབྲེལ། །མགྲིན་པ་ཆོས་ཉིད་རྩ་དང་འབྲེལ། །གློ་སྒང་སྐྱོན་ཡོན་རྩ་དང་འབྲེལ། །མིག་ལ་ཡེ་ཤེས་རྩ་གནས་པས། །ཁ་དོག་ལྔ་དང་ལྡན་པ་ནི། །རྟགས་ཀྱི་ཡེ་ཤེས་ཕྱི་རུ་<milestone unit="line" n="87.3"/>ཤར། །མགྲིན་པ་འོད་དུ་ཤར་བ་ནི། །ལོངས་སྐུ་གཞི་ལ་གབ་པའི་རྩ། །སྙིང་ག་ཆོས་གསུམ་འདུས་པ་ནི། །ཆོས་སྐུའི་རྩ་སྟེ་རང་ཆས་ཡིན། །འགྱུ་བ་སྟོང་པའི་ལམ་སྣ་སྟེ། །དེ་ནི་རྩ་བའི་ལམ་ཆེན་ཡིན། །གློ་སྙིང་<milestone unit="line" n="87.4"/>གཉིས་ཀྱི་མཚམས་ཤེད་ན། །སྦུ་གུ་ལྟ་བུའི་རྩ་གནས་ཏེ། །དེ་ལ་འགྱུ་བ་བརྟན་པ་ཡིན། །གློ་བར་སོང་བས་སྒྲོག་འདྲའི་རྩ། །སྐྱེ་བ་གཅོད་པ་གནས་པའི་རྩ། །མགྲིན་པ་གཉིས་མཚོན་ལྟ་བུའི་རྩ། །དབུགས་ཀྱི་འགྲོ་<milestone unit="line" n="87.5"/>འོང་གནས་པའི་རྩ། །མགྲིན་པ་བ་ཐག་སྦྲེལ་འདྲའི་རྩ། །འོད་ལྔ་རང་ཆས་གནས་པའི་རྩ། །བདེ་ཆེན་ཀ་བ་བཅུག་འདྲའི་རྩ། །ཐིག་ལེའི་རང་གདངས་རླངས་པ་རྒྱུ། །མཛོད་སྐྲུ་ཡེ་ཤེས་ཟར་བུའི་རྩ། །འགྱུར་བ་རང་<milestone unit="line" n="87.6"/>བྱུང་གནས་པའི་རྩ། །བར་དོའི་འོད་གསལ་གནས་པའི་རྩ། །འགྱུ་བ་སྟོང་པ་རྩ་ཡི་རྒྱུ། །རྩ་ཡི་སྲོག་དང་སྲོག་གི་རྟེན། །དེ་གཉིས་འབྲེལ་བས་ཚེ་དང་ཟུངས། །ཚེ་སྲོག་རྩ་དང་ཟུངས་ཆད་རྩ། །སྦྱོར་སྒྲོལ་འགྲོ་ལྡོག་ཤེས་<milestone unit="page" n="88"/><milestone unit="line" n="88.1"/>པར་བྱ། །ཆོས་ཉིད་མ་བུ་སྤྲད་པ་ལ། །རྩ་རླུད་གཉིས་ཀྱི་གདམས་པ་དགོས། །ཚེ་ཟུངས་རྩ་གཅོད་ཤེས་པ་དགོས། །ཆོས་ཉིད་བར་དོའི་ངོ་སྤྲོད་གཅེས། །བར་དོ་ཚད་ལ་ཕེབས་ཙ་ན། །ཆོས་ཉིད་མ་བུ་འཕྲད་པ་<milestone unit="line" n="88.2"/>ཡིན། །ཡེ་ཤེས་ཚད་ལ་ཕེབས་ཙམ་ན། །རྣམ་རྟོག་རང་སར་གྲོལ་བ་ཡིན། །ཐོས་པ་ཚད་ལ་ཕེབས་པ་ན། །སྒྲོ་འདོགས་ཐག་པ་ཆོད་པ་ཡིན། །འོད་གསལ་ཚད་ལ་ཕེབས་ཙམ་ན། །སངས་རྒྱས་ཞིང་ཁམས་ཤར་བ་<milestone unit="line" n="88.3"/>ཡིན། །གཉིས་མེད་ཚད་ལ་ཕེབས་ཙམ་ན། །སངས་རྒྱས་ཡུལ་མེད་ཤར་བ་ཡིན། །རྣམ་རྟག་ཚད་ལ་ཕེབས་ཙམ་ན། །སྣང་བའི་ཞེན་པ་ལོག་པ་ཡིན། གདམས་པ་ཚད་ལ་ཕེབས་ཙམ་ན། །ཉམས་མྱོང་ཁོང་ནས་ཤར་བ་<milestone unit="line" n="88.4"/>ཡིན། །བྱིན་རླབས་ཚད་ལ་ཕེབས་ཙམ་ན། །འཁོར་བའི་ཞེན་པ་ལོག་པ་ཡིན། །བཀའ་རྒྱུད་ཚད་ལ་ཕེབས་ཙམ་ན། །སངས་རྒྱས་དགོངས་པ་ཤར་བ་ཡིན། །ཐུགས་རྒྱུད་ཚད་ལ་ཕེབས་ཙམ་ན། །སྐྱེ་རྒྱུན་ཐག་པ་ཆོད་<milestone unit="line" n="88.5"/>པ་ཡིན། །སྙན་རྒྱུད་ཚད་ལ་ཕེབས་ཙམ་ན། །ཡེ་ཤེས་ཁོང་ནས་ཤར་བ་ཡིན། །ཡེ་ཤེས་ཡེ་ཤེས་ཁྱད་པར་ཆེ། །རྒྱུན་ཆད་མེད་ན་ཡེ་ཤེས་ཡིན། །སྣང་བ་ཚད་ལ་ཕེབས་ཙམ་ན། །མཁའ་འགྲོ་དབང་དུ་འདུས་པ་<milestone unit="line" n="88.6"/>ཡིན། །གོ་བ་ཚད་ལ་ཕེབས་ཙམ་ན། །རིག་འཛིན་དབང་དུ་འདུས་པ་ཡིན། །རྟོགས་པ་ཚད་ལ་ཕེབས་ཙམ་ན། །སངས་རྒྱས་རང་ལ་རྙེད་པ་ཡིན།ཁྲར་བ་ཚད་ལ་ཕེབས་ཙམ་ན། །མཚན་མ་རང་སར་གྲོལ་བ་<milestone unit="page" n="89"/><milestone unit="line" n="89.1"/>༄༅། །ཡིན། །གྲོལ་བ་ཚད་ལ་ཕེབས་ཙམ་ན། །ཐམས་ཅད་མཁྱེན་པ་ཐོབ་པ་ཡིན། །ཚད་མ་གཏན་ལ་ཕེབས་ཙམ་ན། །ཕྱིར་མི་ལྡོག་པའི་དགོངས་པ་འཆར། །ཞེས་གསུངས་སོ། །དབང་རིན་པོ་ཆེ་འཁོར་ལོའི་<milestone unit="line" n="89.2"/>རྒྱུད་ལས། །རྩ་དང་ཚད་མའི་ལེའུ་སྟེ་བཅུ་པའོ།། །།དེ་ནས་ཡང་དག་བཤད་བྱ་བ། །ཉོན་ཅིག་གསང་བའི་བདག་པོ་ཁྱོད། །ཐིག་ལེའི་གདམས་ངག་བསྟན་པ་ནི། །ཕྱི་ནང་གསང་བ་རྣམ་པ་གསུམ། །དེ་ཡང་<milestone unit="line" n="89.3"/>ངོ་བོ་ངེས་ཚིག་དང་། །དབྱེ་བ་མཐུན་པའི་དཔེ་དང་བཞི། །ཐིག་ལེའི་ངོ་བོ་གསལ་བ་ཡིན། །ངེས་ཚིག་འགྱུར་མེད་བདེ་བ་ཡིན །དབྱེ་བ་ཐུན་མོང་ཁྱད་པར་མཆོག །དཔེ་ནི་ཐིག་དང་འདྲ་བའོ། །ཐུན་མོང་ཐིག་ལེ་<milestone unit="line" n="89.4"/>དབབ་པ་དང་། །གཟུང་བ་དང་ནི་བཟློག་པ་དང་། །དགྲམ་པ་དང་ནི་གཏོང་བའོ། །དངས་མ་གཟུང་དང་སྙིགས་མ་གཏན། །དེ་ལས་ཡེ་ཤེས་ངོས་འཛིན་པ། །ཐུན་མོང་ཐིག་ལེར་ཤེས་པར་བྱ། །ཁྱད་པར་ཐིག་ལེ་རྣམ་<milestone unit="line" n="89.5"/>པ་གསུམ་། །གཞི་ཡི་ཐིག་ལེ་ངོ་བོ་ཡིན། ཁུ།་ཡི་ཐིག་ལེ་འགྱུ་བ་གསལ། །ལམ་གྱི་ཐིག་ལེ་འོད་ལྔ་གསལ། །དེ་ནི་ཕྲ་ཐིག་ཟགས་ཐིག་ཡིན། །དངོས་པོ་གཞི་ལམ་འབྲས་བུ་གསུམ། །རིག་པ་འོད་གསལ་གཞི་ཡི་ཐིག་<milestone unit="line" n="89.6"/>ལེ་ཡིན། །སྣང་བ་འོད་གསལ་ལམ་གྱི་ཐིག་ལེ་ཡིན། །ཡེ་ཤེས་འོད་གསལ་འབྲས་བུའི་ཐིག་ལེ་ཡིན། །ཞི་བ་འོད་གསལ་གནད་ཀྱི་ཐིག་ལེ་ཡིན། །འགྱུས་ཚད་རང་གསལ་གདམས་པའི་ཐིག་ལེ་ཡིན། །དབྱེར་མེད་<milestone unit="page" n="90"/><milestone unit="line" n="90.1"/>རང་གསལ་བཀའ་རྒྱུད་ཐིག་ལེ་ཡིན། །འགྱུ་བ་ཚད་ལ་ཕེབས་ཙམ་ན། །ཡེ་ཤེས་མཐིལ་དུ་ཕེབས་པ་ཡིན། །ཐིག་ལེ་ཚད་ལ་ཕེབས་ཙམ་ན། །ཆད་པའི་གོལ་ས་ཆོད་པ་ཡིན། །རྩ་རྒྱུད་ཚད་ལ་ཕེབས་ཙམ་ན། །རྟག་<milestone unit="line" n="90.2"/>པའི་གོལ་ས་ཆོད་པ་ཡིན། །རླུད་རྒྱུད་ཚད་ལ་ཕེབས་ཙམ་ན། །མཐའ་བཞིའི་གོལ་ས་ཆོད་པ་ཡིན། །རྩ་ཡི་གདམས་ངག་བསྟན་ཙམ་ན། །ཆོས་སྐུའི་དགོངས་པ་ཤར་བ་ཡིན། །ཐིག་ལེའི་གདམས་པ་བསྟན་ཙམ་<milestone unit="line" n="90.3"/>ན། །ལོངས་སྐུ་མངོན་དུ་བྱུང་བ་ཡིན། །རླུད་གི་གདམས་ངག་བསྟན་ཙམ་ན། །སྤྲུལ་སྐུ་ཁོང་ནས་ཤར་བ་ཡིན། །མཆོག་ནི་འདུ་འབྲལ་མེད་པ་ཡིན། །ཞེས་གསུངས་སོ། །དབང་རིན་པོ་ཆེ་འཁོར་ལོའི་རྒྱུད་ལས། །ཐིག་<milestone unit="line" n="90.4"/>ལེའི་གདམས་པ་སྐུ་གསུམ་ངོ་སྤྲོད་ཀྱི་ལེའུ་སྟེ་བཅུ་གཅིག་པའོ།། །།དེ་ནས་ཡང་བཀའ་སྩལ་པ། །གསང་བའི་བདག་པོ་ཉོན་ཅིག །དབང་གི་ཆུ་བོ་བཞི་པོ་བསྟན་པར་བྱ། །དེ་ལ་བརྡའ་ཡི་ཆུ་བོ་ཆེན་པོ་<milestone unit="line" n="90.5"/>བཞི། །གང་གྭ་པཀྱུ་སི་ཏྲ་སིནྟྲ་ཏེ། །གང་གྭ་གླང་པོའི་ཁ་ནས་འབབ། །སིནྟྲ་རྨ་བྱའི་ཁ་ནས་འབབ། །སི་ཏྭ་སེང་གེའི་ཁ་ནས་འབབ། །པཀྱུ་རྟ་ཡི་ཁ་ནས་འབབ། །དེ་བཞི་ཏི་སེའི་གངས་ལ་གནས། །རྒྱུན་ཆད་མེད་པའི་<milestone unit="line" n="90.6"/>བརྡའ་ཡི་དབང་། །རྟགས་ནི་ཀླད་པ་དུང་ཁང་ལ། །རྣ་བ་གླང་ཆེན་ཉལ་བ་འདྲ། །མིག་ནི་རྨ་བྱ་མེ་ཏོག་བཟའ་བ་འདྲ། །ཁ་ནི་སེང་གེ་གནམ་དུ་མཆོང་པ་འདྲ། །སྣ་ནི་རྟ་སྔོན་ཐུར་དུ་རྒྱུག་པ་འདྲ། །གཏི་མུག་འདོད་<milestone unit="page" n="91"/><milestone unit="line" n="91.1"/>༄༅། །ཆགས་ཞེ་སྡང་དང་། །ང་རྒྱལ་ཆུ་བཞི་རྟག་ཏུ་འབབ། །རྟོགས་པ་ཡེ་ཤེས་རྣམ་པ་བཞི། །རྒྱུན་མི་ཆད་པས་དབང་གི་ཆུ། །དེ་བཞིན་སྙིང་ལ་རིག་པའི་ཡེ་ཤེས་གནས། །ཆོས་ཉིད་རྩ་ན་རྨ་བྱ་འདྲ། །ཐབས་<milestone unit="line" n="91.2"/>ཀྱི་རྩ་ནི་གླང་ཆེན་འདྲ། །ཡེ་ཤེས་རྩ་ནི་སེང་གེ་འདྲ། །སྐྱོན་ཡོན་རྩ་ནི་རྟ་མཆོག་འདྲ། །ཆོས་ཉིད་རྩ་ལ་འོད་ལྔ་རྒྱུ། །ཡེ་ཤེས་རྩ་ལ་འགྱུ་བ་རྒྱུ། །སྐྱོན་ཡོན་རྩ་ལ་ཉོན་མོངས་རྒྱུ། །གློ་བུར་རྩ་ལ་རྣམ་ཤེས་རྒྱུ། །རྩ་ནི་སྲོག་<milestone unit="line" n="91.3"/>ཆགས་ཆེན་པོ་བཞི། །འགྱུ་བ་ལ་སོགས་ཆུ་བཞི་འབབ། །དབང་གི་ཆུ་བོ་ཆེན་པོ་བཞི། ཁུན་ཆད་མེད་པའི་དབང་བསྐུར་བཞི། །ད་ནི་དབང་གི་ཡོན་ཏན་བསྟན་ཏེ། །ཨ་ནི་ཏི་སེའི་གངས་དང་འདྲ། །ཝ་དང་འ་དང་དུ་<milestone unit="line" n="91.4"/>དང་ནི། །ཡི་གེ་བཞི་པོ་དབང་དངོས་ཡིན། །དོན་ནི་ཚིག་དབང་གསང་དབང་ཐབས། །ཤེས་རབ་བུམ་པའི་དབང་དང་ལྔ། །རྩ་དང་ཡི་གེ་དབང་གསུམ་པོ། །ཕྱི་ནང་གསང་བའི་དབང་བསྐུར་ཡིན། །རྟགས་དང་བརྡའ་<milestone unit="line" n="91.5"/>དང་དོན་དང་གསུམ། །བསྐུར་ཐབས་དབང་རྫས་ཐིམ་ལུགས་གསུམ། །ལྷ་དང་ལུས་ལ་བསྐུར་བ་ནི། །ལུས་ཀྱི་ཞེན་པ་ལྡོག་པ་ཡིན། །ཡེ་ཤེས་ཆོས་ཀྱི་དབང་བསྐུར་བས། །ལྷ་ཡི་རང་རྒྱུད་ལྡོག་པ་ཡིན། །ཆོས་དབང་<milestone unit="line" n="91.6"/>སེམས་ལ་བསྐུར་བ་ནི། །དུག་ལྔ་རང་སར་དག་པ་ཡིན། །དབང་གི་ཆུ་བཞི་བསྟན་པ་ནི། །བཙལ་མི་དགོས་པའི་ཡོན་ཏན་ཡོད། །དབང་ལྔ་དངོས་སུ་བསྟན་པ་ནི། །ངོ་སྤྲོད་ཁ་མི་འཁྱར་བའི་གཟེར། །དབང་ལྔ་ལམ་</p></div1>
        </body>
    </text>
</TEI.2>