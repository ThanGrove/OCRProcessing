<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0759-text.xml">
    <teiHeader lang="tib">
        <fileDesc>
            <titleStmt>
                <title><!--ral gcig ma 'dus pa nag po'i rgyud/-->རལ་གཅིག་མ་འདུས་པ་ནག་པོའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0759-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=304.2; end=309.2--><milestone unit="line" n="304.2"/>སོ། མཉམ་ས་དག་ན་རྙེད་པར་འགྱུར། དམ་ཚིག་གཙང་ན་དངོས་གྲུབ་ཐོབ། གསུང་གི་རྒྱུད་མ་མོའི་ཟླ་གསང་གི་སྐབས་བཅུ་པའོ། གསུང་གི་རྒྱུད་མ་མོ་ཟླ་གསང་ཞེས་བྱ་བ་རྫོགས་སོ།། རྒྱ་གར་སྐད་དུ། ཨེ་ཀ་ཛི་ཏི་<milestone unit="line" n="304.3"/>མན་ཀྭ་ལ་ནཱ་མ་ཏ་ནྟྲ། བོད་སྐད་དུ། རལ་གཅིག་མ་འདུས་པ་ནག་པོའི་རྒྱུད་ཅེས་བྱ་བ། དཔལ་ཡ་མན་ཏ་ཀ་ལ་ཕྱག་འཚལ་ལོ། །དེ་ནས་དཔལ་ཡ་མརྙ་ཀས། ཕྱག་ན་རྡོ་ལ་བཀའ་སྩལ་པ། ཕྱག་ན་རྡོ་རྗེ་ཉོན་ཅིག ལྷ་<milestone unit="line" n="304.4"/>མོ་ཨེ་ཛ་ཏི་ནི་ལྟ་བ་དང་ལྡན་པས་བསྒྲུབ་པར་བྱའོ། ལྟ་བ་དང་མི་ལྡན་ན་བརྩེ་ལོག་ཆེ། གདུག་པ་ཆེ། དགྲ་ལ་རྦད་ནས་གུས་པ་བླང་དུ་མི་འདོད་མི་བ་་པས། ལྟ་བ་མི་དམིགས་པ་གསུམ་དང་ལྡན་ན་གུས་པ་བླང་<milestone unit="line" n="304.5"/>དུ་བཏུབ་པའོ། །འཁོན་ནག་རང་སར་གཞག་ན་གུས་པ་བླང་དུ་བཏུབ་པའོ། དགྲ་ལ་རྦད་ཙ་ན་ཆེ་གེ་མོ་སོད་ཅིག་ཅེས་བརྗོད་པ་ལས་རྩད་ནས་ཆོད་ཅིག་མ་བྱས་ན་གུས་པ་བླང་དུ་བཏུང་པོ། །དེ་གསུམ་དང་ལྡན་ནས་<milestone unit="line" n="304.6"/>གུས་པ་བླང་བར་བྱའོ། དེ་ལ་མི་དམིགས་པ་གསུམ་ནི་བདག་ཀྱང་མི་དམིགས་པས་སྟོང་པ་ཉིད་དུ་བསྒོམ་སྟེ། ཨོ་བཛྲ་ཤུ་རྒྱ་ཏ་ཙྭ་ན་ཧཱུཾ༷། ཞེས་བརྗོད་དོ། གུས་པའི་གཟའ་ནོར་ཡང་མི་དམིགས་ཏེ། ཨོ་བཛྲ་སྭ་བྷ་བ་བི་<milestone unit="page" n="305"/><milestone unit="line" n="305.1"/>༄༅། ཁུད་རྙོ་ཧཱུཾ༷། ཞེས་བརྗོད། དགྲ་ལ་འཁོན་ཡང་མ་དམིགས་སྟོང་པ་ཉིད་དེ། ཨོ་བཛྲ་སརྦ་ཤུད་རྙོ་ཧཱུཾ༷། ཞེས་བརྗོད་པས་ཐམས་ཅད་མི་དམིགས་པའོ། དེ་བཞིན་དུ་མ་མོ་ཡང་མི་དམིགས་པ་ཆོས་ཉིད་དུ་<milestone unit="line" n="305.2"/>བསྒོམ་མོ། ཞེས་གསུངས་སོ། ལེའུ་དང་པོའོ།། །།དེ་ནས་འཁོན་ནག་རང་སར་བཞག་པ་ནི། འཁོན་འགྲས་རང་སར་བཞག་ཅེས་བྱ་བ་ཡོད་མ་མྱོང་། འཁོན་འདྲས་ཡོད་མི་སྲིད། ཐམས་ཅད་ཆོས་ཉིད་རོལ་པ་<milestone unit="line" n="305.3"/>ཡིན། གལ་ཏེ་ཡོད་ན་ཡང་དམ་ཉམས་ཁོ་རང་སྡིག །བདག་དང་མ་མོ་ཡང་ཡེ་གདོད་ནས་ཡོད་མ་མྱོང་སྙམ་ལ་རང་སར་བཞག་གོ །དེའི་སྔགས་ན། ཨོ་ཨི་ཧོ་ཤུད་དེ། བི་ཧོ་ཤུད་དེ་ཤུད་དེ་ར༷་ཧོ་ཡང་ཤུད་དེ་ཤུད་དེ་ཨ་<milestone unit="line" n="305.4"/>ཧི་ར༷་བ༷་ན་ར༷་ཨུ་ཨ་ཨ་གྲྭ་ཧྭ། ཞེས་བཟླས་ནས་ཁོང་རང་ལ་དགོས་པར་བསམ་མོ། བདག་དང་མ་མོ་ལ་མགོས་པར་བསམ་མོ། ཞེས་གསུངས་སོ། ལེའུ་གཉིས་པའོ།། །།དེ་ནས་དགྲ་བོས་རྒྱལ་དང་གུས་པ་བྱས་<milestone unit="line" n="305.5"/>པའི་ཡོ་བྱད་ཐམས་ཅད་སྤུངས་ལ། གང་གི་ཨི་ཧོའི་སྔགས་དེ་ལན་བདུན་བཏབ་ལ་བདུད་རྩི་གཏོར་ལ་ཆ་གཅིག་དཀོན་མཆོག་ལ་འབུལ། ཆ་གཅིག་ལྷ་དང་མཁའ་འགྲོ་དམ་ཅན་ཆོས་སྐྱོང་ཚོགས་ལ་དབུལ། ཆ་<milestone unit="line" n="305.6"/>གཅིག་འགྲོ་བ་ལ་བསྔོ། ཆ་གཅིག་ཆེར་བྱས་ལ་རྣལ་འབྱོར་བ་སྤྱད་ན་ཅི་ཡང་ཉེས་པ་དང་སྐྱོན་མི་ཡོང་ཞེས་དཔལ་ཆེན་པོ་ཡ་མན་ཏ་ཀས་བཀའ་སྩལ་ནས། ཕྱག་ན་རྡོ་རྗེ་ཡི་རང་ངོ། ལེའུ་གསུམ་<milestone unit="page" n="306"/><milestone unit="line" n="306.1"/>པའོ།། །།འདུས་པ་ནག་པོའི་རྒྱུད་ཅེས་བྱ་བ་རྫོགས་སོ།། སམཐ །།དེ་ནས་ཡང་དཔལ་ཡ་མན་ཏ་ཀས། ཕྱག་ན་རྡོ་རྗེ་ལ་བཀའ་སྩལ་པ། སྤྱིར་དྲེགས་པ་སྐྲུབ་པ་ལ་ཕོ་མོ་གཉིས་ཡིན་ཏེ། ཐབས་དང་<milestone unit="line" n="306.2"/>ཤེ་རབ་ཀྱི་ཚུལ་ལོ། །ཕོའི་རང་བཞིན་ཅད་ལ་བཙན། ཆགས་པ་ཆུང་། མོའི་རང་བཞིན་ཆགས་པ་ཆེ། ཟ་ལ་དགའ། འཁུ་ལྡོག་ཆེ་བ་ཡིན། དེས་ནམ་མོ་ཙམ་སྒྲུབ་པའི་དུས་སུ། མི་དམིགས་པས་ཟིན་པ་དང་འཁོན་<milestone unit="line" n="306.3"/>ནག་རང་སར་བཞག་པ་ནི་ཤིན་ཏུ་ཡང་གནད་ཆེ་སྟེ། ཐམས་ཅད་ཀུན་ལ་རྒྱུག་ཅིང་གནད་དུ་འགྲོའོ། །ཕོ་སྒྲུབ་ཀུན་ལ་ཡང་ཕན་པར་འགྱུར་བ་ཡིན་ནོ། །ཞེས་གསུངས་སོ། ལེའུ་བཞི་པའོ།། །།དེ་ནས་ཡང་<milestone unit="line" n="306.4"/>བཀའ་སྩལ་པ། བྲས་པ་ལེན་པའི་དུས་སུ་གོང་ལྟར་ཤེས་ཀྱང་འདི་ལྟར་བྱ་བ་གནད་ཡིན་ཏེ། དགྲའི་སྲོག་དབུགས་བསྡུ་བ་ཞེས་བྱ་བ། ཁོའི་གོས་བྱུང་བ་ཐམས་ཅད་དགྲའི་པགས་པར་བསྒོམ། ཟས་བྱུང་བ་ཐམས་<milestone unit="line" n="306.5"/>ཅད་དགྲའི་ཤ་ཡི་རང་བཞིན་དུ་བསམ། སྐོམ་དྲངས་པ་ཐམས་ཅད་དགྲའི་སྙིང་ཁྲག་ཏུ་བསམ། བདག་ཡི་དམ་ལྷར་བསམ། ཐུགས་ཁར་ཉི་མའི་སྟེང་དུ་ཛ་བསམ། དེ་ལ་འོད་འཕྲོས་པས་ཐུགས་ཉི་མའི་སྟེང་དུ་དགྲ་<milestone unit="line" n="306.6"/>བོའི་ཚེ་སྲོག་བཀུག་ལ་གོས་དང་བཏུང་བ་དང་ཟས་ལ་བསྟིམ། དེའི་སྔགས་ལ་ཡི་དམ་ལྷ་གང་རུང་གསལ་བས་སྤོ་ཛ་ཨུ་ཡུ་པ་ལ་ཛུ་ཛ། ཞེས་ཤིང་བུར་བཟློས་སོ། ཡི་དམ་ལྷ་ལ་ཕུལ་བས་དགེས། བདག་གི་གསོལ་<milestone unit="page" n="307"/><milestone unit="line" n="307.1"/>༄༅། །བས་ཚེ་དང་ལྡན། མཁའ་འགྲོ་ཆོས་སྐྱོང་ལ་ཕུལ་བས་མཉེས་པར་བསམ། དེས་དགྲ་ལ་ཡང་ཁ་བསྟན་དུ་འགྲོ་བ་ཡིན་ཏེ་ཐམས་ཅད་ཀྱི་མན་ངག་གོ། ཞེས་གསུངས་སོ། ལེའུ་ལྔ་པའོ།། །།དེ་ནས་<milestone unit="line" n="307.2"/>ཡང་བཀའ་སྩལ་པ། བསྟན་པ་བསྲུང་བར་འདོད་པས། བརྣག་པ་བསྲུང་བར་འདོད་པས། བརྣག་པའི་དགྲའོ་ཤི་ན་གཏང་རག་གཏང་བ་ལ། དགྲ་དེ་ཚན་ཆེ་སྟོབས་དྲག་རྗེས་དྲུང་པ་དྲག་པ་མང་བ་ཡོད་ན་ལྷས་མཐོང་<milestone unit="line" n="307.3"/>བའི་གཏང་རག་བྱས་ལ། ཡི་དམ་ལྷ་དང་མཁའ་འགྲོ་ཆོས་སྐྱོང་ལ་རང་རང་གི་གང་ལྟར་དགོས་པའི་མཆོད་པ་བྱ། དར་ཕག་ཏུ་ཕྱར། ཁ་ཚགས་དམ་པར་བྱ། དགྲ་དེ་སྟོབས་ཆུང་བ་རྩད་ཞན་པ་རྗེས་མེད་པ་ཡོད་ན་<milestone unit="line" n="307.4"/>གཏང་རག་མིས་མཐོང་བ་བྱས་ལ་སྔོན་དུ་དར་ཕྱར་བ་ལ་སོགས་བྱའོ། ཞེས་གསུངས་སོ། ལེའུ་དྲུག་པའོ།། །།དེ་ནས་ཡང་བཀའ་སྩལ་པ། རྣལ་འབྱོར་པ་ལ་བསྟན་པ་སྲུང་བར་བྱེད་པའི་དུས་སུ། དགྲ་དེ་ལ་<milestone unit="line" n="307.5"/>འབྲེལ་པ་གང་ན་ཡོད་པ་དང་རྩད་གང་ན་ཡོད་དྲིས་ཏེ་བཏགས་ལ་རང་གི་བག་ཟོན་ཆེ་བར་བྱ་སྟེ། སྙིགས་མའི་དུས་སུ་གལ་ཆེའོ། ཞེས་གསུངས་སོ། ལེའུ་བདུན་པའོ།། །།ཡང་བཀའ་སྩལ་པ། སྤྱིར་རྣལ་འབྱོར་<milestone unit="line" n="307.6"/>པ་ལྷ་མོ་རེ་མ་ཏི་བསྒྲུབ་པར་འདོད་ན། དམ་སྲི་བརྡུང་བ་དང་བསྐྲད་པ་གཙོ་བོར་བྱེད་དགོས། དེ་ནི་ལས་ཀྱི་ཉུལ་བ་ཡིན་ནོ། །ཡང་དཔལ་མགོན་པོ་དང་སྦྲེལ་ན་བཀྲ་ཤིས་སོ།ཞེས་གསུངས་སོ། ལེའུ་བརྒྱད་<milestone unit="page" n="308"/><milestone unit="line" n="308.1"/>པའོ།། །།དེ་ནས་ཡང་བཀའ་སྩལ་བ། སྦྱིར་དམ་ཅན་དང་ཆོས་སྐྱོང་སྒྲུབ་པ་ལ། ཕོ་དང་མོ་མ་སྦྲེལ་བར་མོ་རྐྱང་དུ་བསྒྲུབས་ན། དེ་ནང་ཟན་བྱེད་པའི་ཁྱི་མོ་དང་འདྲའོ། །མོ་དང་མ་སྦྲེལ་བར་ཕོ་རྐྱང་དུ་བསྒྲུབ་ན།<milestone unit="line" n="308.2"/>རྗེ་བོས་མ་ཆུན་པའི་འཁོར་པོ་དང་འདྲའོ། དེ་བས་ན་ཐབས་ཤེས་རབ་ཟུང་དུ་སྦྲེལ་ལ་བསྒྲུབ་པར་བྱའོ། །ཞེས་གསུངས་སོ། །ལེའུ་དགུ་པའོ།། །།དེ་ནས་འཇམ་དཔལ་ཡ་མན་ཏ་ཀས་གསང་བདག་ལ་བཀའ་སྩལ་<milestone unit="line" n="308.3"/>བ། ཉོན་ཅིག་རྒྱུད་འདི་ནི་འདུས་པ་ནག་པོ་གསངབའི་རྒྱུད་བྱ། ཤིན་ཏུ་གསང་བ་རྣལ་འབྱོར་པ་བདེ་བ་དང་ལྡན་པར་བྱ་བའི་ཐབས་ཁྱད་པར་ཅན་ཡིན་ཏེ། ཡོད་ཅེས་ཀུན་ལ་མི་བསྟན་པར་སེམས་ལ་བཅང་ཞིང་<milestone unit="line" n="308.4"/>གཟུང་བར་བྱ། ཤིན་ཏུ་གསང་བ་རྣལ་འབྱོར་བ་བདེ་བ་དང་ལྡན་པར་བྱ་བའི་ཐབས་ཁྱབ་པར་ཅན་ཡིན་ཏེ། ཡོད་ཅེས་ཀུན་ལ་མི་བསྟན་པར་སེམས་ལ་བཅང་ཞིང་གཟུང་བ་བྱ། ཡོད་ཅེས་གྲགས་པས་མི་ངོམ། བློ་ལ་<milestone unit="line" n="308.5"/>བླངས་ལ་རི་དང་རྫ་འམ་བྲག་ལ་རྦའོ། །ཞེས་དཔལ་ཡ་མན་ཏ་ཀས་གསུངས་པ་དང་། གསང་བའི་བདག་པོ་ཡི་རངས་ནས་མངོན་པར་བསྟོད་པར་གྱུར་ཏེ། ལེའུ་བཅུ་པའོ།། །།རལ་གཅིག་ནག་མོ་འདུས་པ་ནག་<milestone unit="line" n="308.6"/>པོའི་རྒྱུད་བྱ་བ་རྫོགས་སོ།། །། ༑ རྒྱུད་འདི་སློབ་དཔོན་རོམ་བུ་ལྷུ་ཡ་དེ་བ་ཙན་ཏྲས་རྡོ་རྗེ་གདན་གྱི་བྱང་ངོས་ནས་བྲག་ཕུག་སྒོ་ང་རང་འཁྲུངས་ཀྱི་ནང་ནས་བཏོན་ཏེ། བོད་ཀྱི་བན་དེ་རྡོ་རྗེ་ཡང་དབང་<milestone unit="page" n="309"/><milestone unit="line" n="309.1"/>༄༅། །གཏེར་ལ་གཏད་པའོ། །ས་མཐན། རྒྱ་རྒྱ་རྒྱ། བདག་འདྲ་སངས་རྒྱས་ཡེ་ཤེས། རྒྱ་གར་མཁས་པའི་ཞལ་བརྒྱུད་ནས། གསང་བའི་རྒྱུད་འདི་ཞུས་ནས་སྒྱུར། སྤེལ་བར་བྱ་མིན་སྙིང་དང་འདྲ། ལས་<milestone unit="line" n="309.2"/>འཕྲོ་ཅན་ལ་བཙས་སུ་སྦས། དམ་ཚིག་ཅན་ལ་ཕན་ཐོགས་ཤོག །ས་མ་ཐ་རྒྱ་རྒྱ་རྒྱ་ཨཐ། ། ༄༅། །རྒྱ་གར་སྐད་དུ། ཁམས་ཐ་ཐར་ཐ་ཐ༷༷ བོད་སྐད་དུ། ཨེ་ཀ་ཛ་གི་སྙིང་ཐུན་གསང་བ་སྤུ་གྲིའི་རྒྱུད་ཅེས་</p></div1>
        </body>
    </text>
</TEI.2>