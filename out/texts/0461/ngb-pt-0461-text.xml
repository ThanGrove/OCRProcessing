<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0461-text.xml">
    <teiHeader lang="tib">
        <fileDesc>
            <titleStmt>
                <title><!--srog gi 'byung ba rgyud kyi rgyal po chen po zhes bya ba/-->སྲོག་གི་འབྱུང་བ་རྒྱུད་ཀྱི་རྒྱལ་པོ་ཆེན་པོ་ཞེས་བྱ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0461-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=357.1; end=388.1--><milestone unit="page" n="358"/><milestone unit="line" n="358.1"/>༄༅། །རྒྱ་གར་སྐད་དུ། ཧྲི་ད་ཡོ་ད་ཡ་མ་ཧྭ་ཏནྟྲ་རྭ་ཛ་མ་ཧྭ་ནཱ་མ། བོད་སྐད་དུ། སྲོག་གི་འབྱུང་བ་རྒྱུད་ཀྱི་རྒྱལ་པོ་ཆེན་པོ་ཞེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་<milestone unit="line" n="358.2"/>འཚལ་ལོ། །འདི་སྐད་བདག་གིས་བཤད་པའི་དུས་གཅིག་ན། བཅོམ་ལྡན་འདས་སྲོག་གི་འབྱུང་བ་ནམ་མཁའ་ཆེ་ལ། སངས་རྒྱས་དང་བྱང་ཆུབ་སེམས་དཔའ་བྱེ་བ་དགུ་བཅུ་རྩ་དགུ་<milestone unit="line" n="358.3"/>ཅི་དེསེཆེ་་ཏེ་ཏེ་་ཞི་<milestone unit="line" n="358.4"/>དང་ལྷན་ ག་བཞུགས་ས། ། ་ནས་བྱང་ཆུབ་ མས་དཔའ་ ན་པ་ཀུན་ཏུ་བཟང་པ་སྟན་ལས་ལངས་ ་བླ་གས་ཕྲག་པ་ལ་གཟར་ ། བཅམ་ལྡན་འདས་ལ་ཐལ་མ་སྦྱར་ ང་བཅམ་<milestone unit="line" n="358.5"/>་དེངཅེ་་་་གིཞེདེ་ངཆེ་་སྙི་སྙི་<milestone unit="line" n="358.6"/>ལྡན་འདས་ལ་ཕྱག་བྱས་ནས་མཆད་ ་འད་སྐད་ ས་གསལ་ཏ། །བཅམ་ལྡན་འདས་སྲག་ ་འབྱུང་བ་ ས་བྱ་བ་ ་ཁ་ན་ཉད་ ན་པ་མཆག་ཏུ་གསང་བ་ ང་པ་ལས་ཀྱང་ ང་པ་<milestone unit="page" n="359"/><milestone unit="line" n="359.1"/>་་དེ་ང་རྗེ་ལེ་ལེ་ངཞིང་་ཇི<milestone unit="line" n="359.2"/>༄༅། །མཆག་ཏུ་བཤད་དུ་གསལ། ། ་ནས་བཅམ་ལྡན་འདས་ཀྱས་རྡ་ ་འཆང་ཀུན་ཏུ་བཟང་པ་ལ་ གས་ས་ གས་ས་བྱན་ ང་འད་སྐད་གསུངས་ས། །ཀུན་ཏུ་བཟང་པ་ ་<milestone unit="line" n="359.3"/>ལྟར་ཞུས་པ་བཤད་པ་དེ་ཉོན་ཅིག །འཇིག་རྟེན་འདི་དག་ལྟ་བ་ན། །ལོག་པའི་ང་རྒྱལ་དང་ལྡན་པ། །རྟོག་གེ་ཉན་ཐོས་སེམས་ཙམ་པ། །དེ་བཞིན་དབུ་མ་པ་རྣམས་ཀྱང་། །རང་གི་ངོ་བོ་<milestone unit="line" n="359.4"/>རྗེ་ངརྟེབྱེདེ་ངང་ངདེང་་མེ་་་མེ<milestone unit="line" n="359.5"/>བ ད་འགྱུར་བས། །ལམ་ལག་པ་ན་བ ན་པར་ ད། ། ་རྣམས་རྟགས་པར་བྱ་བའ་ཕྱར། །མདར་བསྡུས་པ་ན་ ་ཉད་ཉན། །ཡད་ ད་རྟག་པ་ལ་ཁྱབ་པ། །དངས་དང་དངས་ ད་<milestone unit="line" n="359.6"/>གཉིས་ལ་གནས། །བླང་དོར་དག་ལས་ཐ་དད་མིན། །སྒྱུ་དང་སྒྱུ་མིན་མཉམ་པའི་གནས། །ཕྱི་དང་ནང་གི་གཟུགས་སོགས་དང་། །མིག་ལ་སོགས་པ་ཐ་མི་དད། །ཁྱད་པར་བྱེད་པ་<milestone unit="page" n="360"/><milestone unit="line" n="360.1"/>གནས་པ་སྟེ། །མུ་ཏིག་འཕྲེང་བ་སྲད་བུ་བཞིན། །དེ་ཉིད་སྲོག་ཆགས་རྣམས་ཀྱི་སྲོག །གཟུགས་དང་གཟུགས་མེད་གཉིས་ཀར་གནས། །གོ་རིམ་གྱི་ནི་ཇི་བཞིན་དུ། །དེ་ཡི་འབྱུང་བ་བཤད་པར་བྱ། །བཏགས་པདང་<milestone unit="line" n="360.2"/>ནི་རྫས་ཡོད་དང་། །དངོས་པོ་རྣམས་ཀྱིས་རྟོག་པ་གཉིས། །རྟོགས་པ་ཡོད་པ་ཀུན་བཏགས་པ། །མཁས་པས་ཚད་མ་དེ་མི་འདོད། །འཁྲུལ་བའི་ངོ་བོ་ཡིན་ཕྱིར་དང་། །མི་གསལ་ཕྱིར་ན་ཡང་དག་མིན། །རྫས་ཡོད་<milestone unit="line" n="360.3"/>པས་ནི་དེ་ལོག་པས། །ཕུང་པོ་ལ་སོགས་ཚད་མར་ཡོད། །དེ་ལྟར་ཉན་ཐོས་སྤྱོད་པ་ཅན། །ཡེ་ཤེས་སྤངས་པས་འདོད་པས་ཡིན། །དེ་རྣམས་རྟོགས་པར་བྱ་བའི་ཕྱིར། །སྲོག་གི་འབྱུང་བ་ཉན་པར་གྱིས། །དོན་དམ་པ་<milestone unit="line" n="360.4"/>ཡི་བཏགས་པ་ནི། །ཆོས་ཀྱི་སྐུ་ཡི་བདག་ཉིད་འདོད། །རྫས་ཀྱང་ཐ་མི་དད་པའི་ཕྱིར། །གང་ཚེ་དེ་ཡི་ངོ་ཡིན་ན། །ཚད་མ་དང་ནི་ཚད་མིན་ལ། །དེ་ཚེ་དེ་དག་ཁྱད་ཅི་ཡོད། །ཚད་མའམ་་ནི་ཚད་མིན་པ། །རངབཞིན་<milestone unit="line" n="360.5"/>གྱིས་ནི་ནམ་མཁས་ཁྱབ། །གཞལ་བྱ་གཞལ་བྱ་མ་ཡིན་པ། །སྲོག་གི་འབྱུང་བ་ལ་བརྟེན་ཏེ། །བླང་དང་དོར་བའི་རྟོག་པ་ནི། །ངོ་བོ་ཉིད་དུ་ཡོད་མ་ཡིན། །དངོས་པོ་ཀུན་གྱི་རང་བཞིན་ནི། །ནམ་མཁའ་ཆེན་པོ་གཅིག་<milestone unit="line" n="360.6"/>པུ་ཉིད། །ཉོན་མོངས་སྤང་བར་བྱ་བའི་ཕྱིར། །ལམ་སྒོམ་པ་ཡང་དོན་མེད་དོ། །སྤངས་པའམ་ནི་མ་སྤངས་པ། །ཉོན་མོངས་ཤེས་བྱ་ནམ་མཁའ་ཆེ། །འགོག་པའི་སྙོམས་པར་འཇུག་པ་དང་། །དགྲ་བཅོམ་པ་ཉིད་ཐར་<milestone unit="page" n="361"/><milestone unit="line" n="361.1"/>༄༅། །པ་འདོད། །སེམས་ཅན་འཆིང་བར་བྱ་བའི་ཕྱིར། །ཉོན་མོངས་པ་རྣམས་འཁོར་བ་ཡིན། །དེ་ལྟར་གང་ཞིག་ལྟ་དམན་པའི། །གྲུབ་མཐའ་སྲིད་པའི་བཅིངས་སྟེར་བ། །དེ་ལ་དེ་ལྟར་ཁོ་ན་ཉིད། །མདོར་<milestone unit="line" n="361.2"/>བསྡུས་པས་ནི་བཤད་པར་བྱ། །ཉོན་མོངས་བཅོམ་པ་ཉིད་གཅིག་ཕྱིར། །བཅིང་དང་ཐར་པ་གཅིག་ཡིན་ཏེ། ཁྱབ་བྱེད་སེལ་བྱ་མིན་པའི་ཕྱིར། །གཉིས་པོ་དེ་དག་མཁའ་དང་མཚུངས། །ནམ་མཁའ་ནམ་མཁའ་དང་<milestone unit="line" n="361.3"/>སྦྱོར་བ། །ཐམས་ཅད་ནམ་མཁའ་ནམ་མཁའ་ཆེ། །ས་དང་ཆུ་དང་མེ་དང་རླུད་། །ཕུང་པོ་ལྔ་དང་དབང་པོ་དྲུག །གཟུགས་ལ་སོགས་པ་ཡུལ་ཚོགས་ནི། །ཐམས་ཅད་ནམ་མཁའ་བཞིན་དུ་མིན། །ཁྱབ་བྱ་དང་ནི་ཁྱབ་<milestone unit="line" n="361.4"/>བྱེད་བློ། །ནམ་མཁའ་ཡི་ནི་ངོ་བོ་ཉིད། །སངས་རྒྱས་མ་ཐོབ་པ་ཉིད་མེད། །འགྲོ་བ་དེ་ཉིད་ལ་ནི་གནས། །སྒོམ་པ་དོན་མེད་པ་ཉིད་དེ། །དེ་ནི་འབའ་ཞིག་ངལ་བ་ཡིན། །དེ་ཕྱིར་ཆོས་རྣམས་མཁའ་དང་<milestone unit="line" n="361.5"/>མཚུངས། །ནམ་མཁའ་ཡང་ནི་ཡེ་ཤེས་མཆོག །ཡེ་ཤེས་ནམ་མཁའ་ཕན་ཚུན་ནི། །དོན་དམ་པར་ནི་དབྱེར་མེད་པའོ། །སྲོག་གི་འབྱུང་བ་ཞེས་བྱ་བ་རྒྱུད་ཆེན་པོ་ལས། ཐེག་པ་དམན་པ་སེལ་བ་བསྟན་པ་ཞེས་བྱ་བའི་<milestone unit="line" n="361.6"/>ལེའུ་སྟེ་དང་པོའོ།། །།དེ་ནས་གཞན་ཡང་བཤད་བྱ་བ། །ང་རྒྱལ་པ་ཡི་ཡང་དག་གཞུང་། །དེ་ཡི་ལམ་དང་སེལ་བ་དང་། །གང་གིས་འཇིག་རྟེན་འགྲོལ་བར་འགྱུར། །གཟུངས་བའི་ཆ་ནི་ཚད་མ་ཡིན། །གནོད་པར་<milestone unit="page" n="362"/><milestone unit="line" n="362.1"/>འགྱུར་བས་ཡོད་མ་ཡིན། །འཛིན་པའི་ཆ་ནི་ཚད་མ་ཡིས། །གྲུབ་པ་ཉིད་དུ་ཡོད་མ་ཡིན། །རྣམ་ཤེས་བསྐྱེད་པའི་ཤུགས་ཀྱིས་ནི། །རྗེས་སུ་དཔག་པས་གཏན་ལ་ཕབ། །གཟུང་བའི་ཆ་ཡང་ཡོད་མ་ཡིན། །འདི་ལ་འདི་<milestone unit="line" n="362.2"/>ལྟར་རིག་པར་ལྡན། །རྒྱུ་མེད་པས་ནི་འབྲས་བུ་ནི། །ཁ་ཅིག་ཏུ་ནི་མཐོང་མ་ཡིན། །ས་བོན་མེད་པས་མྱུ་གུ་དག །གང་དུ་ཡང་ནི་སྲིད་མ་ཡིན། །དེ་ཕྱིར་གཟུང་བའི་ཆ་བཞིན་དུ། །འཛིན་པའི་ཆ་ཡང་ཡོད་མ་<milestone unit="line" n="362.3"/>ཡིན། །ཕྱེད་ཡོད་པ་དང་ཕྱེད་མེད་ཅེས། །རིག་པར་སྨྲ་བ་མ་ཡིན་ནོ། །གཟུང་བའི་ཆ་ནི་མེད་གྱུར་ན། །དོན་དམ་པ་སྟེ་ཡོད་མ་ཡིན། །དེ་ཉིད་ཀྱི་ཕྱིར་ང་རྒྱལ་པས། །འདོད་པའི་སྨྲ་བའི་རིག་ལྡན་མིན། །གཟུང་བ་དང་<milestone unit="line" n="362.4"/>ནི་འཛིན་པའི་ཆ། །ཡོད་གཅིག་དང་ནི་མེད་གཅིག་སྟེ། །སྲོག་གི་འབྱུང་བ་གཅིག་ཤེས་པས། །དེ་དག་ལ་ནི་ཁྱབ་པར་གནས། །ཇི་ལྟར་པདྨ་ར་ག་སོགས། །གཟུགས་དང་ཁ་དོག་ཐ་དད་པས། །དེ་ཀུན་ལ་ནི་ནོར་བུ་<milestone unit="line" n="362.5"/>ཉིད། །ཁྱབ་པ་ཉིད་དུ་གནས་པ་སྟེ། །རྟེན་ཅིང་འབྱུང་བའི་ཆོས་བསྟན་པས། །དེ་བཞིན་དངོས་པོ་ཐམས་ཅད་ལ། །སྲོག་འབྱུང་བ་ནི་གཅིག་པུ་ཉིད། །ནམ་མཁའ་བཞིན་དུ་ཁྱབ་པར་གནས། །ཇི་ལྟར་ཆུ་དང་ཆུ་བྲན་<milestone unit="line" n="362.6"/>ཀུན། །རྒྱ་མཚོ་ལ་ནི་ཞུགས་འགྱུར་བ། །དེ་བཞིན་འཁོར་བ་མྱ་ངན་འདས། །ནམ་མཁའ་ཆེ་ལ་རབ་ཏུ་གནས། །འཆིང་བ་དང་ནི་གྲོལ་བ་སྟེ། །དོན་དམ་པར་ནི་སུ་ཞིག་ཡོད། །སྐྱེ་བོ་འཇིག་པ་འཁོར་བ་དང་། །ཐར་པ་<milestone unit="page" n="363"/><milestone unit="line" n="363.1"/>༄༅། །འབའ་ཞིག་ནམ་མཁའ་ཡིན། །གཟུང་བའི་ཆ་དང་འཛིན་པའི་ཆ། །ཡང་ན་ཕྱེད་ཆ་གང་ཡིན་པ། །དེ་ཉིད་ཤིན་ཏུ་ཟབ་པ་ཡི། །ནམ་མཁའི་བདག་ཉིད་གཞན་དུ་མིན། །མེད་པ་གང་ཞིག་ལ་རིགས་<milestone unit="line" n="363.2"/>ཏེ། །ཡང་ན་ཡོད་པ་གང་ལ་རིགས། །ངོ་བོ་གཅིག་པའི་ནམ་མཁའ་ལ། །དབྱེ་བ་གཉིས་ནི་ངོ་ཚ་ཡིན། །རང་རིག་ཉིད་ཀྱི་འཛིན་པའི་ཆ། །གལ་ཏེ་ཚད་མ་ཉིད་ཡིན་ན། །རང་རིག་མ་ཡིན་ཚད་མ་ཡིན། །ཁྱོད་ལ་གང་<milestone unit="line" n="363.3"/>ལ་ངེས་པ་ཡོད། །ཤེས་པ་དེའམ་གཞན་མ་དེ། །དེ་ལྷར་རྟོག་པ་ཉིད་ལ་ནི། །དེས་ན་འདིར་ནི་འགལ་འགྱུར་ཏེ། །རལ་གྲི་སོས་ནི་རང་གཅོད་བཞིན། །གལ་ཏེ་གཞན་གྱི་དེ་ཡི་ཚེ། །རང་རིག་ལ་ནི་གནོད་ཐལ་<milestone unit="line" n="363.4"/>འགྱུར། །དེ་ཡང་གཞན་གྱིས་དེ་བཞིན་གྱིས། །དེ་ལྟར་མཐར་ཐུག་མེད་ཐལ་འགྱུར། །སྐྱོན་གཉིས་ཐལ་བར་འགྱུར་བའི་ཕྱིར། །འཛིན་པའི་ཆ་ནི་རིག་ལྡན་མིན། །གཟུང་ཆ་ཕྱེད་ཡོད་ཕྱེད་མེད་ལྟར། །འདི་འདྲ་བྱིས་<milestone unit="line" n="363.5"/>པའི་སྨྲ་བ་ཡིན། །རིག་པ་མིན་པའི་གྲུབ་པའི་མཐའ། །སྨྲ་བ་པོ་རྣམས་འདི་ལྟར་གནས། །དེ་ཕྱིར་གཟུང་བ་ཡོད་མེད་དམ། །འཛིན་པ་ཡང་ནི་ཡོད་མེད་གཅིག །འབའ་ཞིག་ཡེ་ཤེས་བདག་ཉིད་ཆེ། །ཕྱོགས་འདི་ལ་ནི་<milestone unit="line" n="363.6"/>རྣམ་པར་རོལ། །བསམ་གྱིས་མི་ཁྱབ་ཡེ་ཤེས་ཆེ། །དེ་ཉིད་གཅིག་ལ་ཡིད་ཞུགས་པ། །མཁས་པས་གང་ཞིག་བཀག་པ་འམ། །གང་ཞིག་ངེས་པར་བཞག་པར་བྱེད། །དེ་ཕྱིར་ལོག་པའི་ལྟ་བ་འདི། །གལ་ཏེ་ལྟ་བ་<milestone unit="page" n="364"/><milestone unit="line" n="364.1"/>བཟང་འདོད་ན། །བརྫུན་དང་རྫུན་མིན་ང་རྒྱལ་འདི། །ཐམས་ཅད་ནམ་མཁའ་དང་མཚུངས་པའོ། །སྲོག་གི་འབྱུང་བ་ཞེས་བྱ་བ་རྒྱུད་ཆེན་པོ་ལས། བསེ་རུའི་ཐེག་པ་སེལ་བ་ཞེས་བྱ་བའི་ལེའུ་སྟེ་གཉིས་<milestone unit="line" n="364.2"/>པའོ།། །།དེ་ནས་ཡང་དག་བཤད་བྱ་བ། །སེམས་ཙམ་ལ་གནས་བདག་ཉིད་ཀྱི། །གྲུབ་མཐའ་སེལ་བ་གང་གིས་ནི། །ཡང་དག་དེ་ཉིད་གསལ་བར་འགྱུར། །ཕྱི་རོལ་དོན་ནི་ཡོད་མ་ཡིན། །ཇི་ལྟར་བྱིས་པ་<milestone unit="line" n="364.3"/>རྣམས་ཀྱི་བརྟགས། བག་ཆགས་ཀྱིས་ནི་དཀྲུགས་པའི་སེམས། །དོན་ལྟར་སྣང་བ་རབ་ཏུ་འཇུག །ཕྱི་རོལ་གཞན་གྱི་དོན་བྱེད་མིན། །བྱ་བ་དེ་ནི་སེམས་ཉིད་དེ། །དོན་ནི་ཐུན་མོང་ཡིན་ཕྱིར་དང་། །བློ་ནི་དེ་ལས་<milestone unit="line" n="364.4"/>བཟློག་ཕྱིར་རོ། །རབ་ཏུ་བྱུང་བ་འདོད་རྣམས་ཀྱིས། །བུད་མེད་ཀྱི་ནི་རོ་གཅིག་ལ། །རོ་དང་རོལ་མ་བཟའ་བ་ཞེས། །རྣམ་པར་རྟོག་པ་གསུམ་འབྱུང་ངོ། །གང་དང་གང་སྣང་དེ་དང་དེ། །རང་རིག་ཙམ་ནི་བཤད་པ་<milestone unit="line" n="364.5"/>ཡིན། །སྣང་བ་ཐ་མི་དད་པའི་ཕྱིར། །དོན་མིན་དེ་ནི་རྣམ་ཤེས་མིན། །གང་ཞིག་རྣམ་པ་སྣང་བ་སྟེ། །དེ་དེ་རྣམ་ཤེས་སྣང་བ་སྟེ། །བློ་ནི་ཤེལ་སྒོང་དང་འདྲ་བ། །གཅིག་ཀྱང་དུ་མ་ཉིད་དུ་གྱུར། །དེ་ཕྱིར་དེ་ཉིད་རྣམ་<milestone unit="line" n="364.6"/>གྲོལ་དང་། །དེ་ཉིད་རྣམ་པར་རིག་ཙམ་ཉིད། །ཡང་དག་མཐའ་ཡང་དེ་ཉིད་དང་། །དེ་ཉིདདེབཞིནདེསྟོངཉིད། །ཆོས་ཀུན་ནང་དུ་ཆུད་པའི་ཕྱིར། །རིང་དུ་མ་ཡིན་གང་དུ་མིན། །དེ་ཉིད་དཀའ་བ་རྟོགས་པའི་<milestone unit="page" n="365"/><milestone unit="line" n="365.1"/>༄༅། །ཕྱིར། །དེ་ཡི་ངོ་བོ་སྤྱོད་པ་ཡིན། །ཕྲ་བར་ལྟ་བའི་སངས་རྒྱས་ཀྱིས། །དེ་ནི་ཕྲ་ཕྱིར་རང་རིག་ཡིན། །བདག་དང་འདྲ་བའི་བློ་རགས་པས། །རང་གནས་ཀྱང་ནི་མཐོང་མི་འགྱུར། །དེ་ལྟར་རྣམ་ཤེས་སྣ་<milestone unit="line" n="365.2"/>ཚོགས་པ། །སྨྲ་བ་པོ་གང་བློ་ཆེན་པོ། །རང་གི་གྲུབ་མཐའ་རབ་སྨྲ་བ། །དེ་ལ་དེ་ཉིད་བཤད་པར་བྱ། །འདི་ནི་ཐམས་ཅད་སེམས་ཙམ་ཞེས། །ཉན་ཐོས་པ་ལ་ཕན་པའི་ཕྱིར། །དྲང་བའི་དོན་དུ་བསྟན་ཡིན་གྱི། །ངེས་<milestone unit="line" n="365.3"/>པའི་དོན་ནི་མ་ཡིན་ནོ། །སེམས་ནི་སྔ་དང་ཕྱིར་གྱུར་པའི། །རང་རིག་སྐད་ཅིག་མའི་བདག་ཉིད། །མི་གནས་གནས་པའི་སྦྱོར་བ་ཡིས། །དེ་དང་འདྲ་བའི་རང་ངོ་མེད། །སྔ་མ་སྐད་ཅིག་འཇིག་པ་དང་། །མ་ཕྲད་པས་<milestone unit="line" n="365.4"/>ནིཕྱི་མ་མེད། །ད་ལྟར་བྱུང་བ་མི་གནས་པས། །སེམས་ཙམ་ཡོད་པ་མ་ཡིན་ནོ། །ཐུན་མོང་ཐུན་མོང་ཉིད་དག་གིས། །སེམས་ནི་ཡང་དག་གནས་པས་ནི། །ཐུན་མོང་མ་ཡིན་པ་ཉིད་ཅེས། །བྱིས་པ་རྣམས་ཀྱིས་ལོག་<milestone unit="line" n="365.5"/>པར་བཏགས། །རྟོགས་པའི་བདག་ཉིད་ངོ་བོ་ནི། །སེམས་ཀྱི་ཐུན་མོང་གི་བདག་ཉིད། །ཁྱད་པར་དང་ནི་དབྱེར་མེད་པས། །ཐུན་མོང་ཉིད་དུ་རྣམ་པར་གནས། །སྣང་བ་འམ་ནི་མི་སྣང་བ། །དེ་ནི་བློ་ཉིད་འབའ་ཞིག་<milestone unit="line" n="365.6"/>སྟེ། །དོན་དང་དོན་མིན་ངོ་བོ་ཡིས། །ནམ་མཁའ་ཉིད་དུ་འགའ་ཞིང་སྣང་། །ཀ་བ་ཁང་དང་བུམ་སོགས་པ། །ཇི་ལྟར་ནམ་མཁའ་འབའ་ཞིག་ཁྱབ། །དེབཞིནཆོསརྣམསཐམས་ཅད་ལ། །ཆོས་ཀྱི་སྐུ་ནི་ཁྱབ་པར་<milestone unit="page" n="366"/><milestone unit="line" n="366.1"/>གནས། །ཕྱི་རོལ་དངོས་པོ་ཡོད་མིན་དང་། །སེམས་ནི་དངོས་པོ་སྣང་བ་སྟེ། །དེ་ལྟར་ཆུང་བ་ཡེ་ཤེས་ནི། །དེ་ཉིད་རིག་པས་རིག་སྨྲ་མིན། །ཁྱབ་བྱེད་རྒྱ་ཆེན་དག་པ་དང་། །ཐོག་པ་མེད་ཅིང་བསྟན་དུ་མེད། །ཐམས་<milestone unit="line" n="366.2"/>ཅད་བདག་ཉིད་ཡེ་ཤེས་ནི། །ནམ་མཁའ་ཆེན་པོ་ཤེས་པར་བྱ། དེ་ཕྱིར་དེ་དག་ཕྱོགས་གཅིག་པ། །སེམས་ཙམ་རབ་ཏུ་སྨྲ་བ་སྟེ། །ནམ་མཁའི་སྤྱོད་ཡུལ་སེམས་ཉིད་ཆེ། །དེ་དག་སྙིང་རྗེའི་གནས་ཡིན་ནོ། །སྲོག་གི་<milestone unit="line" n="366.3"/>འབྱུང་བ་ཞེས་བྱ་བའི་རྒྱུད་ཆེན་པོ་ལས། རྣལ་འབྱོར་སྤྱོད་པའི་གཞུང་སེལ་ཞེས་བྱ་བའི་ལེའུ་སྟེ་གསུམ་པའོ།། །།དེ་ནས་གཞན་ཡང་བཤད་བྱ་བ། བྱང་ཆུབ་སེམས་དཔའ་ལམ་གྱི་རིམ། །ཇི་ལྟར་རང་གཞུང་དེ་<milestone unit="line" n="366.4"/>སྤངས་ནས། །ནམ་མཁའ་ཆེ་ལ་ཞུགས་པར་བྱ། །དངོས་པོ་ཀུན་ནི་རང་བཞིན་མེད། །གཅིག་དང་དུ་མ་བྲལ་བའི་ཕྱིར། གཟུགས་བརྙན་དང་མཚུངས་དེ་དག་ཀྱང་། །དེ་ཉིད་གཞན་ཉིད་རྣམ་སྤངས་བ། །ཁྱབ་པར་བྱེད་<milestone unit="line" n="366.5"/>པ་མི་དམིགས་པས། །དངོས་པོ་བརྟགས་པ་བདག་ཉིད་ཀྱི། །ཡང་དག་ངོ་བོ་ཡོད་མ་ཡིན། །དེ་མེད་པས་ཀྱང་དེ་རྣམས་མེད། །སྣང་བའམ་ནི་མི་སྣང་བ། །ཇི་ལྟར་ཀློང་ནི་ཡོད་མ་ཡིན། །སྣང་བའམ་ནི་མི་སྣང་བ། །དེ་<milestone unit="line" n="366.6"/>བཞིན་དུ་ནི་དངོས་པོ་མེད། །ཇི་ལྟར་སྨིག་སྒྱུ་སོས་དུས་སུ། །རི་དྭགས་ཀྱིས་ནི་ཆུ་འཛིན་པ། །སེམས་ཀྱི་ཡུལ་ལ་སྣང་བ་ཡང་། །དེ་ལ་དངོས་པོ་ཡོད་མ་ཡིན། །ཕུང་པོ་འདི་དག་སྙིང་པོ་མེད། །རྟོག་པ་ལས་ནི་ཡང་དག་<milestone unit="page" n="367"/><milestone unit="line" n="367.1"/>༄༅། །བྱུང་། །གང་གིས་སྟོང་པ་ཞེས་བཏགས་པས། །རྟོག་པ་དེ་ཡང་སྟོང་པ་ཉིད། །ནང་ནི་སྙིང་པོར་ལྟ་བ་དང་། །ཕྱི་རོལ་ཡང་ནི་སྟོང་པར་ལྟ། །གང་གིས་སྟོང་པ་ཉིད་སྒོམ་པ། །དེ་ཡང་ཁ་ཅིག་ཡོད་མ་<milestone unit="line" n="367.2"/>ཡིན། །བསམ་མེད་བསམ་གཏན་བསམ་བྱ་དང་། །སྤོང་བ་དང་ནི་བདེན་པ་མཐོང་། །འདི་དག་རྟོག་པ་ཙམ་ཉིད་དེ། །གང་གི་ཞེས་པ་དེ་གྲོལ་འགྱུར། །གཟུགས་ནི་ལྦུ་བ་ལྟ་བུར་བཤད། །ཚོར་བ་ཆུ་བུར་ལྟ་བུ་<milestone unit="line" n="367.3"/>སྟེ། །འདུ་ཤེས་སྨིག་སྒྱུ་ལྟ་བུ་སྟེ། །འདུ་བྱེད་ཆུ་ཤིང་དང་མཚུངས་ཏེ། །རྣམ་པར་ཤེས་པ་སྒྱུ་མ་བཞིན། །ཁམས་རྣམས་མིག་ཡོར་ལྟ་བུ་སྟེ། །དབང་པོ་རྣམས་དང་ཡུལ་རྣམས་ནི། །དྲི་ཟའི་གྲོང་ཁྱེར་དང་འདྲ་བ། །དེ་<milestone unit="line" n="367.4"/>ལྟར་གང་དག་དབུ་མ་པ། །སྨྲས་པ་དེ་ནི་མཆོག་མ་ཡིན། །ཆད་པའི་ཕྱོགས་ཀྱི་སྐྱོན་གྱིས་ནི། །བྱིས་པའི་བློ་གྲོས་དེ་དག་ཉིད། །སྣང་བ་སྒྱུ་མའི་རང་བཞིན་ཡིན། །དེ་ཚེ་རྟག་པའི་ཕྱོགས་སུ་འགྱུར། །མཐའ་གཉིས་ཐལ་<milestone unit="line" n="367.5"/>བར་འགྱུར་བའི་ཕྱིར། །ཡང་དག་ཡེ་ཤེས་དེ་མ་ཡིན། །མཐའ་ཡས་མཚུངས་མེད་ཁྱབ་བྱེད་པ། །རྟག་པ་ཆད་པ་རྣམ་སྤངས་པ། །རྣམ་པར་མི་རྟོག་འགྱུར་བ་མེད། །སྲོག་འབྱུང་ཆེན་པོ་དེ་ཉིད་ཡིན། །ཇི་ལྟར་སྲོག་<milestone unit="line" n="367.6"/>ཆགས་འཚོ་འགྱུར་བ། །འགྲོ་དང་འོང་བ་བདག་ཉིད་ཅན། །ལས་ལ་རབ་ཏུ་སྦྱར་བསྟེ། །དེབཞིནདེཉིདཤིནཏུ་བསྟན། །སྟོང་པ་བཅོ་བརྒྱད་ཡེ་ཤེས་ནི། །ཉེས་པ་གང་གིས་ངེས་བྱས་པ། །ངེས་པའི་ཉེས་པ་ཡོད་<milestone unit="page" n="368"/><milestone unit="line" n="368.1"/>པའི་ཕྱིར། །དེ་ནི་ཇི་ལྟར་སྟོང་པར་བཤད། །ངེས་པའི་རྟོགས་པས་སྟོང་པར་ན། །བེམ་པོས་ཇི་ལྟར་གཞག་པར་བྱེད། །རྟག་ཏུ་རང་གི་གྲུབ་པའི་མཐའ། །མེད་ཕྱིར་ངེས་པ་ཡོད་མ་ཡིན། ཁུབ་པའི་མཐའ་ནི་ཁས་<milestone unit="line" n="368.2"/>བླངས་ན། །ཕྱོགས་ནི་རབ་ཏུ་ཐལ་བར་འགྱུར། །དེ་ཕྱིར་སྟོང་པ་ཉིད་སྨྲ་བ། །ཚིག་ཙམ་ལ་ནི་མཁས་པ་ཡིན། །ཨེ་མ་སྐྱེས་བུ་ང་རྒྱལ་ཅན། །དེ་ཉིད་ཀྱི་ཕྱིར་མི་གནས་པས། །སྒྲུབ་པ་དང་ནི་སུན་འབྱིན་པས། །ཅི་<milestone unit="line" n="368.3"/>འདོད་དོན་ནི་གཞག་པར་བྱེད། །དེ་ཉིད་སྨན་པ་དེ་རྣམས་ནི། །ཡང་དག་ལམ་ནི་མི་ཤེས་ལ། །སྙིང་རྗེ་ཆེན་པོ་རིགས་ཡིན་ཏེ། །མིན་ན་དམྱལ་བར་འགྲོ་བར་འགྱུར། །སྲོག་འབྱུང་བ་ཡི་ལམ་སྤངས་ནས། །ཐམས་ཅད་<milestone unit="line" n="368.4"/>ཁྱབ་པ་ནམ་མཁའ་ཆེ། །འཁོར་བ་ནས་ནི་སྐྱེ་བ་རྣམས། །འདོད་པ་ཡི་ནི་ཐབས་གཞན་མེད། །སྲོག་གི་འབྱུང་བ་ཞེས་བྱ་བ་རྒྱུད་ཆེན་པོ་ལས། བྱང་ཆུབ་སེམས་དཔའི་ལས་སེལ་བ་ཞེས་བྱ་བའི་ལེའུ་སྟེ་བཞི་<milestone unit="line" n="368.5"/>པའོ།། །།དེ་ནས་གཞན་ཡང་བཤད་བྱ་བ། །ལྷ་ཡི་སྐུ་ནི་བསྒོམ་པ་རྣམས། །སེལ་བ་གང་གི་དེ་ཁོ་ན། །བྱིས་པས་ཡང་དག་ཤེས་པར་འགྱུར། །ཕུང་པོ་ལྔ་ནི་མདོར་བསྡུས་པས། །སངས་རྒྱས་ལྔར་ནི་རབ་ཏུ་<milestone unit="line" n="368.6"/>གྲགས། །རྡོ་རྗེ་སྐྱེ་མཆེད་ཉིད་དག་ནི། །བྱང་ཆུབ་སེམས་དཔའི་དཀྱིལ་འཁོར་མཆོག །ས་ནི་སངས་རྒྱས་སྤྱན་བཤད་དང་། །ཆུ་ཡི་ཁམས་ནི་བཱ་མ་ཀི། །མེ་ནི་གོས་དཀར་མོ་ཡིན་ཏེ། །རླུད་ནི་སྒྲོལ་མར་རབ་ཏུ་<milestone unit="page" n="369"/><milestone unit="line" n="369.1"/>༄༅། །གྲགས། །ནམ་མཁའི་ཁམས་ནི་བཅོམ་ལྡན་འདས། །ཁྱབ་བདག་རྡོ་རྗེ་འཆང་ཆེན་ཡིན། །དེ་ལྟར་ལྷ་ཡི་རྣམ་པ་ནི། །ཁམས་གསུམ་པ་རྣམས་ཐམས་ཅད་ཡིན། །དེ་ནི་རིག་པ་ལྡན་མིན་ཏེ། །དྲང་བའི་<milestone unit="line" n="369.2"/>དོན་དུ་བདག་གིས་བསྟན། །སངས་རྒྱས་དགོངས་པ་ལ་སོགས་པ། །དགོངས་པ་མིན་པར་གསུངས་པ་མིན། །གལ་ཏེ་སྣ་ཚོགས་ཐམས་ཅད་ནི། །ལྷ་ཡི་སྐུ་ནི་འཛིན་པ་ན། །དེ་ཚེ་བྱིས་པའི་སྐྱེ་བོ་ལ། །ཇི་ལྟར་མངོན་<milestone unit="line" n="369.3"/>ཤེས་འབྱུང་མི་འགྱུར། །མི་འཇིགས་པ་དང་དབང་རྣམས་དང་། །ཐུན་མོང་མིན་པའི་སངས་རྒྱས་ཀྱི། །ཡོན་ཏན་མཚན་དང་དཔེ་བྱད་སོགས། །ཇི་ལྟར་འདི་ལ་མ་མཐོང་སྟེ། །མ་མཐོང་བ་ལ་ལྷ་སྟེ་མིན། །ཀུན་མཁྱེན་<milestone unit="line" n="369.4"/>ཡེ་ཤེས་འབྲལ་ཕྱིར་དང་། །ཉོན་མོངས་ཀུན་ཏུ་འབྱུང་ཕྱིར་དང་། །སྦྱིན་སོགས་ཕ་རོལ་མ་ཐོབ་དང་། །འཇིག་རྟེན་པ་ལ་རྟེན་ཕྱིར་དང་། །སྨན་དང་སེམས་ཅན་དོན་མེད་ཕྱིར། །འགྲོ་བ་ལྷ་ཡི་རང་བཞིན་མིན། །དང་པོ་<milestone unit="line" n="369.5"/>ཉོན་མོངས་སྦྱངས་བྱས་ནས། །གལ་ཏེ་ཕྱི་ནས་བསྒོམ་པ་ཡིས། །འགྲོ་བ་ལྷ་ཡི་སྐུ་ཐོབ་ན། །དེ་ཡང་རིགས་པ་ལྡན་པ་ཡིན། །ལྷ་ཡི་སྐུ་ནི་རང་བཞིན་ནམ། །གལ་ཏེ་རང་བཞིན་མ་ཡིན་པ། །རང་བཞིན་ཡིན་ན་ཉོན་<milestone unit="line" n="369.6"/>མོངས་པ། །སྦྱོང་བ་ཡིན་ཞེས་མི་རིགས་ཏེ། །ལྷ་ཡི་སྐུ་དང་ཉོན་མོངས་པའི། །ཕྱོགས་དག་འགལ་བ་ཡིན་པའི་ཕྱིར། །གཅིག་འབྱུང་བས་ན་གཉིས་པ་ནི། །གནས་པ་ཡིན་པར་མ་མཐོང་ངོ་། །གལ་ཏེ་ལྷ་སྐུ་ངོ་མིན་<milestone unit="page" n="370"/><milestone unit="line" n="370.1"/>ན། །དེ་ཚེ་དེ་ཉིད་ཐོབ་པའི་ཕྱིར། །ཉོན་མོངས་ཆེན་པོ་སྦྱངས་ན་ཡང་། །སུས་ཀྱང་དེ་ཉིད་ཐོབ་མི་འགྱུར། །ས་ལས་མར་ཁུ་བའི་རྭ་ལས། །འོ་མ་དང་ནི་མེ་ལས་ཆུ། །རང་བཞིན་མེད་པ་མི་རྙེད་པ། །དེ་བཞིན་དུ་ནི་ལྷ་<milestone unit="line" n="370.2"/>དེ་ཡིན། །ཞལ་གསུམ་ཕྱག་དྲུག་ཞི་བ་ནི། །ཇི་ལྟར་སྐུ་དེ་མཐོང་མི་འགྱུར། །དེ་ཕྱིར་ལྷ་ཡི་སྐུ་བསྒོམས་པ། །དེ་ནི་རྟོག་པ་ཅན་ཡིན་ནོ། །དེ་ཉིད་ཀྱི་ཕྱིར་བདག་གི་བུ། །རྟོག་པའི་རྣལ་འབྱོར་བསྟན་པ་ཡིན། །བཅེས་<milestone unit="line" n="370.3"/>བའི་ལམ་ལ་བརྟེན་ནས་སུ། །དངོས་པོའི་རང་བཞིན་ཇི་ལྟ་བུ། །ས་རྣམས་ཐོབ་པར་གྱུར་པས་ཀྱང་། །དེ་ཉིད་ཡིན་ཏེ་མ་རྟོགས་སོ། །རྟོགས་པ་དང་ནི་རྫོགས་པ་སྟེ། །རྣལ་འབྱོར་རྣམ་པ་གཉིས་སུ་བསྟན། །དེ་ལ་<milestone unit="line" n="370.4"/>སོགས་པ་མི་བྱ་ཡིས། །ནམ་མཁའ་ལ་ནི་རྩོལ་བ་བྱ། །ཆོས་སྐུ་གཉིས་མེད་ཁྱབ་བྱེད་པ། །རྣལ་འབྱོར་ཐམས་ཅད་བདག་ཉིད་བཤད། །རྟོག་དང་མི་རྟོག་རྣམས་ལ་ནི། །དེ་ཉིད་བདག་པོ་མཆོག་ཡིན་ནོ། །རྣལ་<milestone unit="line" n="370.5"/>འབྱོར་ཐམས་ཅད་བཅོམ་ལྡན་འདས། །རྡོ་རྗེ་སེམས་དཔའ་དེ་བཞིན་གཤེགས། །ཁམས་གསུམ་པ་འདི་མ་ལུས་པ། །དེ་ཡི་ལོངས་སྤྱོད་ཀུན་ཡིན་ནོ། །སྲོག་གི་འབྱུང་བ་ཞེས་བྱ་བ་རྒྱུད་ཆེན་པོ་ལས། རྟོག་པའི་རྣལ་<milestone unit="line" n="370.6"/>འབྱོར་སེལ་བ་ཞེས་བྱ་བ་སྟེ་ལེའུ་ལྔ་པའོ།། །།དེ་ནས་གཞན་ཡང་བཤད་བྱ་བ། །རྫོགས་པའི་རིམ་པ་སེལ་བ་དེ། །གང་གིས་ཕྱོགས་གཅིག་སྤངས་ནས་ནི། །ནམ་མཁའ་ཆེལདེབཞིནགཞག །སྲོགདང་རྩོལ་<milestone unit="page" n="371"/><milestone unit="line" n="371.1"/>༄༅། །བ་མེ་མཉམ་དང་། །གྱེན་དུ་འགྲོ་བ་ཁྱབ་བྱེད་ཉིད། །རླུད་ནི་ལྔ་པོ་དེ་དག་ཉིད། །ལུས་མ་རྟག་ཏུ་རྒྱུ་བ་ཡིན། །རྒྱུ་བ་ལ་སོགས་དེ་བཞིན་ལྔ། །ཉེ་བའི་རླུ་་ནི་གང་ཡིན་པ། །དེ་རྣམས་དེ་ཉིད་ཡོངས་ཤེས་<milestone unit="line" n="371.2"/>པས། །གསུང་རྡོ་རྗེ་ཉིད་ཐོབ་པར་འགྱུར། །ཉུངས་ཀར་འདྲ་བ་དེ་ཉིད་ནི། །ཐིག་ལེ་སྔགས་སོགས་མཚན་ཉིད་དེ། །དགྲ་རྣམས་ཆེ་བའི་དུས་སུ་ནི། །དེ་ཡི་ངོ་བོ་རྟོགས་པར་འགྱུར། །འོད་གསལ་བ་ནི་རྟག་པའི་<milestone unit="line" n="371.3"/>གནས། །མ་ནིང་གོ་འཕང་ལ་གནས་པ། །འཇུག་དང་མདངས་དང་གནས་པ་དང་། །དགྲལ་བས་དེ་ན་ཐོབ་པར་འགྱུར། །དེ་ལྟར་རླུད་གི་དེ་ཁོ་ན། །བློ་དམན་པས་ནི་སྨྲ་བར་བྱེད། །དེ་རྣམས་ལ་ནི་མདོར་བསྡུས་<milestone unit="line" n="371.4"/>པས སེལ་བ་མཆོག་ནི་བཤད་པར་བྱ། །རླུད་ནི་བེམས་པོ་ཇི་ལྟར་དེ། །ཁྱོད་ཀྱི་དེ་ཉིད་རྩོལ་བར་བྱས། །གང་གིས་དེ་ཉིད་ཕ་རོལ་ཕྱིན། །མགར་བ་ཡི་ནི་སྦུད་པ་ལ། །རླུང་གི་དེ་ཉིད་ཅིར་མི་འཀྱུར། །དེ་བེམས་ཡིན་<milestone unit="line" n="371.5"/>ན་འདི་ཡང་བེམས། །དེ་ཉིད་བརྟགས་པ་ཅི་དགོས་སོ། །འཇུག་ཟློགས་དགག་པ་དེ་ཉིད་ན། །དེ་ནི་དཀའ་ལས་བདག་ཉིད་ཆེ། །མགུལ་ལ་སྲད་བུ་བཏགས་ནས་ནི། །ཅི་ཕྱིར་སྐད་ཅིག་འཆིང་མི་འགྱུར། །དུས་གསུམ་<milestone unit="line" n="371.6"/>ངལ་བ་ཆེན་པོ་ལས། །སྐད་ཅིག་ངལ་བ་བསྔགས་པ་ཡིན། །བདག་ཉིད་ངལ་བའི་སྦྱོར་བ་ཡིས། །ཁ་ཅིག་དེ་ཉིད་ཐོབ་མི་འགྱུར། །རངབཞིནརྣམསནིའགོག་པ་ཡིས། །ཐམས་ཅད་སྟོང་པར་ཐོབ་འདོད་ན། །རོས་<milestone unit="page" n="372"/><milestone unit="line" n="372.1"/>ཀྱང་ཐམས་ཅད་སྟོང་པའི་ཕྱིར། །བྱང་ཆུབ་ཐོབ་པར་ཐལ་བར་འགྱུར། །གལ་ཏེ་སྒྱུ་མའི་དེ་ཉིད་ན། །མིག་འཕྲུལ་མཁན་ཡང་ཐལ་བར་འགྱུར། །འོད་གསལ་དེ་ཉིད་མ་ཡིན་ཏེ། །དེ་ནི་འཆད་པའི་ངོ་བོའི་ཕྱིར། །ཟུང་<milestone unit="line" n="372.2"/>འཇུག་རིམ་པ་གཉིས་པོ་ནི། །ཡོད་དམ་ཡང་ན་མེད་པ་དེ། །ཡོད་ན་གཉིས་སུ་སྣང་བར་འགྱུར་བ་དང་། །མེད་ན་ཆད་པའི་ཕྱོགས་ཐལ་འགྱུར། །རྩ་ཡི་འདབ་མའི་དབྱེ་བ་ཡིས། །འཁོར་ལོ་བཞི་པོ་བསྒོམ་པ་ནི། །ཡོད་<milestone unit="line" n="372.3"/>པའི་རང་བཞིན་དངོས་པོ་ལ། །སྒ་བ་དག་ནི་མི་རིགས་སོ། །གཏུམ་མོ་སྤར་བའི་སྙམ་པ་ཅན། །མི་རྣམས་ཀྱིས་ནི་བསྒོམ་པར་རིགས། །རང་བཞིན་གྲུབ་པའི་ཆོས་ལ་ནི། །སུ་ཞིག་གིས་ནི་བསྒོམ་པར་བྱེད། །ས་ལ་<milestone unit="line" n="372.4"/>སོགས་པ་འབྱུང་བ་ཆེ། །སྲ་བ་ལ་སོགས་ཆོས་རྣམས་ནི། །སྒོམ་པ་མེད་ཀྱང་འགྲུབ་པ་སྟེ། །རྫོགས་པ་ཡང་ནི་དེ་བཞིན་ཡིན། །བཅོས་མ་གཉིས་ཀྱི་ངོ་བོ་ནི། །རྨོངས་པ་རྣམས་ཀྱི་བསྒོམ་བྱ་ཡིན། །མ་བཅོས་གཉིས་<milestone unit="line" n="372.5"/>མེད་དེ་ལོང་ན། །དེ་ནི་ནམ་ཡང་ཁོམ་མི་འགྱུར། །མིག་འཛུམ་པ་དང་ངག་བསྡམས་པ། །རྐང་པ་དང་ནི་བཅིངས་པ་དང་། །དབེན་པར་གནས་དང་ལོངས་སྤྱོད་སྤངས། །བསམ་གཏན་གྱི་ནི་བཟའ་བ་སྟེ། །དེ་རྣམས་<milestone unit="line" n="372.6"/>བཅོས་མ་དང་འདྲ་བ། །དེ་ཁོ་ན་ཡི་སྒྱུ་མ་ཡིན། །རྟག་ཏུ་ཁྱབ་བྱེད་ནམ་མཁའ་ཆེ། །ཆོས་ཀྱི་སྐུ་ནི་སྙོག་པ་མེད། །དངོས་པོ་ཀུན་གྱི་རང་དག་ཉིད། །རྣལ་འབྱོར་དམ་པས་ཤེས་པར་བྱ། །སུས་ཀྱང་མ་ཐོབ་པ་ནི་<milestone unit="page" n="373"/><milestone unit="line" n="373.1"/>༄༅། །མེད། །གང་ཕྱིར་དེ་ནི་ཀུན་གྱིས་ཐོབ། །ཡོངས་སུ་ཤེས་ན་འགྲོ་བ་རྣམས། །སངས་རྒྱས་ཡིན་པས་ཐེ་ཙོམ་མེད། །སྲོག་གི་འབྱུང་བ་ཞེས་བྱ་བའི་རྒྱུད་ཆེན་པོ་ལས། རྫོགས་པའི་རིམ་པ་སེལ་བ་ཞེས་བྱ་བ་<milestone unit="line" n="373.2"/>སྟེ་ལེའུ་དྲུག་པའོ།། །།གཙང་དང་མི་གཙང་གཏན་ལ་ཕབ། །དེས་ནི་ཡང་དག་བཤད་བྱ་སྟེ། །གང་གི་ཐམས་ཅད་ནམ་མཁའ་ཆེ། །ཐོབ་པར་འགྱུར་ཏེ་ཐེ་ཙོམ་མེད། །འོ་མ་འབྲས་ཆན་རྒུན་འབྲུམ་སོགས། །གཙང་<milestone unit="line" n="373.3"/>མ་ཡིན་པས་སྐྱེ་བོས་བཟའ། །བདུད་རྩི་ལྔ་ནི་མི་གཙང་བས། །བློ་དམན་པས་ནི་སྨོད་པ་ཡིན། །དེ་ལ་ཚད་མ་གཉིས་སྣང་ནས། །གང་གིས་མི་གཙང་བཞག་པ་ཡིན། །ཚད་མ་གང་གིས་གཙང་བ་སྟེ། །དང་པོ་རབ་<milestone unit="line" n="373.4"/>ཏུ་སྤྱད་པར་བྱ། །རེ་ཞིག་ཚད་མ་དང་པོ་ཡིས། །བདུད་རྩི་མི་གཙང་མི་བརྟགས་ཏེ། །རྣམ་པར་མི་རྟོག་ངོ་ཕྱིར་དང་། །འཁྲུལ་པ་མེད་ཕྱིར་མི་འབྱུང་ཕྱིར། །གང་གིས་མི་གཙང་མི་བརྟགས་པ། དེ་ནི་ཚད་མ་མ་ཡིན་<milestone unit="line" n="373.5"/>ཏེ། །འཁྲུལ་པ་ཡིན་ཕྱིར་རྟོག་བཅས་ཕྱིར། །ཕྱི་ཡི་རྣམ་པ་ཡིན་ཕྱིར་རོ། །ཕྱི་ཡི་རྣམ་པ་བློ་རྣམས་ནི། །གལ་ཏེ་མཚན་མ་ཉིད་བཏགས་ན། །རྨི་ལམ་ལ་སོགས་སྣང་བ་ཡི། །བློ་རྣམས་ཀྱང་ནི་དེ་འདྲ་འགྱུར། །གལ་ཏེ་<milestone unit="line" n="373.6"/>ཚད་མ་གཉིས་པ་ཡིས། །དེ་ནི་མི་གཙང་བཞག་པས་ན། །རྟགས་མེད་མི་འབྱུང་པ་ཡི་ཕྱིར། །འདི་ལ་རྟགས་ནི་ཡོད་མ་ཡིན། །ཁ་དོག་སེར་པོ་དྲི་ང་བ། །མི་གཙང་བ་ཡི་རྟགས་ཡིན་ན། །གསེར་དང་སྒོག་པ་ལ་སོགས་<milestone unit="page" n="374"/><milestone unit="line" n="374.1"/>པ། །མི་གཙང་བ་ཉིད་ཐལ་བར་འགྱུར། །ལྷོ་བའི་དྲོད་ཀྱིས་ཡོངས་སྨིན་པས། །ཁ་དོག་སེར་པོ་མི་གཙང་ན། །བ་ཡིས་ལྟོ་བའི་དྲོད་མིན་པ། །འོ་མ་ཡང་ནི་མི་གཙང་འགྱུར། །དེ་ཕྱིར་ཚད་མ་གཉིས་ཀྱི་ནི། །གང་ཞིག་<milestone unit="line" n="374.2"/>རང་བཞིན་མ་གྲུབ་པ། །དེ་ནི་མི་གཙང་བ་འམ། །སྲིད་པ་བཅིང་བས་ཇི་ལྟར་བཏགས། །འབྱུང་བ་ཆེན་པོ་ལས་བྱུང་ཀུན། །མི་གཙང་པ་ནི་ཇི་ལྟར་བཤད། །ཇི་ལྟར་གཙང་བ་བཤད་པ་སྟེ། ཐེག་པ་ཆེན་པོ་མ་མཐོང་<milestone unit="line" n="374.3"/>ཕྱིར། །དག་བྱེད་བསམ་པ་དམ་པ་དང་། །མི་འགྱུར་སྐྱེ་བ་དང་བྲལ་བ། །དག་དང་འཆིང་བའི་གནོད་པ་ཡིས། །མི་གནོད་པ་དང་སྐྱོན་མེད་པ། །འདུ་འཛི་མེད་ཅིང་གདབ་ཐབས་མེད། །ཁྱབ་བདག་བདག་ཆེན་ཀུན་<milestone unit="line" n="374.4"/>ལ་ཁྱབ། །ལོངས་སྤྱོད་འགྲོ་བ་འབྲས་བུ་ཡི། །ལུས་ཅན་ཀུན་གྱིས་རྟེན་གྱུར་པ། །རྟོག་དང་རྟོག་མེད་ལས་འདས་པ། །ཆ་ཤས་མེད་ཅིང་ཆ་ཤས་ཅན། །འགྱུར་བ་མེད་ཅིང་སྣང་བ་མེད། །དངོས་དང་དངོས་མེད་སྣང་བ་<milestone unit="line" n="374.5"/>བཅས། །ཁྱབ་བྱེད་ནམ་མཁའ་དང་འདྲ་བ། །ཡེ་ཤེས་ཉིད་ལ་དཔྱད་པར་བྱ། །རང་བཞིན་སྤྱོད་ཡུལ་བསམ་མི་ཁྱབ། །ཡང་ན་རྣམ་པར་སྤྱོད་མི་བྱ། །སེམས་ཀྱི་ངོ་བོ་བསམ་མི་ཁྱབ། །དེ་ལྟར་ཚིག་གི་བྱས་པ་<milestone unit="line" n="374.6"/>རྣམས། །སེམས་ནི་རྟོག་པར་བྱེད་པ་ཡིས། །སེམས་ཀྱི་སེམས་ཉིད་མ་ཡིན་ནོ། །བོང་བ་སྐྱར་བ་གྱིས་འཛིན་ཏེ། །སྐྱར་བ་པོ་ལ་མ་ཡིན པ། །དེབཞིནདུནིསེམསཤེས་ཀྱིས། །སེམས་ཀྱི་སེམས་ཉིད་མ་ཡིན་<milestone unit="page" n="383"/><milestone unit="line" n="383.1"/>༄༅། །ལས་སྤྱོད་ཡུལ་འདས། །ཉེ་བར་བརྟགས་པའི་དབང་གིས་ནི། །དེ་ནི་བརྗོད་ཀྱང་བརྗོད་བྱ་མིན། །དེ་ཉིད་ཀྱི་ཕྱིར་ཁྱབ་པ་ཆེ། །དེ་ནི་རྡོ་རྗེ་འཆང་ཆེན་འདོད། །ཐམས་ཅད་དུ་ནི་སྣང་བས་ན། །དེ་ནི་རྣམ་<milestone unit="line" n="383.2"/>པར་སྣང་མཛད་བཤད། །སངས་རྒྱས་རང་བཞིན་འབྱུང་བའི་ཕྱིར། །དེར་ནི་རིན་ཆེན་འབྱུང་ལྡན་ཡིན། །མཐའ་ཡས་སྣང་བ་ལྡན་པ་བས། །དེ་ནི་འདོད་ཆགས་མེད་པར་བཤད། །སེམས་ཅན་ཐམས་ཅད་དོན་མཛད་<milestone unit="line" n="383.3"/>ཕྱིར། །དེ་ནི་དོན་མཆོག་ཡིན་པར་བཤད། །ལུས་དང་ཐ་མི་དད་པའི་ཕྱིར། །མཐོང་བས་དེ་ནི་སྤྱན་ཡིན་ནོ། །འགྲོ་བ་དང་ནི་དབྱེར་མེད་པས། །མྱ་མ་ཀིར་ནི་བསྟན་པ་ཡིན། །ལྟ་ངན་དྲི་མ་དག་པས་ན། །གོས་དཀར་<milestone unit="line" n="383.4"/>མོ་ཡང་དེ་ཉིད་བཤད། །འཁོར་བའི་རྒྱ་མཚོ་ལས་གྲོལ་བས། །ནམ་མཁའ་ཆེ་སྟེ་གྲོལ་བ་ཡིན། །བླང་དོར་སྙིང་རྗེས་འཇོམས་པས་ནི། །དེ་ནི་གཤིན་རྗེ་མཐར་བྱེད་བཤད། །ཐ་དད་བློ་ངན་རྣམས་འཇོམས་པས དེ་<milestone unit="line" n="383.5"/>ནི་ཤེས་རབ་མཐར་བྱེད་ཡིན། །ཐ་མལ་དངོས་པོས་མ་གོས་པས། །དེ་ནི་པདྨ་མཐར་བྱེད་ཡིན། །ཉན་ཐོས་ལ་སོགས་ལྟ་བའི་བགེགས། །འཇོམས་པས་བགེགས་ནི་མཐར་བྱེད་དོ། །ཀུན་ཏུ་ཀུན་ནས་ཐམས་ཅད་<milestone unit="line" n="383.6"/>ནི། །ཀུན་གཟིགས་དཔལ་དང་ཀུན་སྤྱོད་པ། །གང་ཕྱིར་ཆོས་སྐུ་དེ་ཕྱིར་ནི། །དེ་ནི་རྡོ་རྗེ་འཆང་ཆེན་ཡིན། །དེ་ལྟར་བློ་ནི་རྣམ་སྤྱད་ན། །དེ་ཉིད་དུ་ནི་གནས་པར་རིག །གཞན་དུ་འཁྲུལ་པའི་སེམས་ཀྱིས་ནི། །འཁོར་བ་<milestone unit="page" n="384"/><milestone unit="line" n="384.1"/>ལ་ནི་ངལ་བ་ཡིན། །སྲོག་གི་འབྱུང་བ་ཞེས་བྱ་བའི་རྒྱུད་ཆེན་པོ་ལས། །ལྷ་ཐམས་ཅད་ཀྱི་ངོ་བོ་བསྟན་པ་ཞེས་བྱ་བའི་ལེའུ་སྟེ་བཅུ་གཉིས་པའོ།། །།དེ་ནས་ཀུན་ཏུ་བཟང་པོ་སྟན་ལས་ལངས་ཏེ་བླ་གོ་་་ཕྲ་བ་པ་<milestone unit="line" n="384.2"/>གཅིག་ཏུ་བྱས་ནས། བཅོམ་ལྡན་འདས་ལ་མཆོད་ཅིང་ཕྱག་འཚལ་ནས། ཐལ་མོ་སྦྱར་ནས་འདི་སྐད་གསོལ་ཏོ། །བཅོམ་ལྡན་ཐེ་ཙོམ་གཅིག་ཅིག་ནི། །བདག་གི་སེམས་ལ་ཡང་དག་གནས། །སྐུ་དྲིན་གྱི་ནི་ཐུགས་<milestone unit="line" n="384.3"/>བསྐྱེད་ནས། །དེ་ནི་བདག་ལ་སོལ་བར་འདོད། །དབང་པོ་རྣོ་བའི་སེམས་ཅན་ལ། །སྒོམ་པ་ཡོད་དམ་མེད་པ་དེ། །དབང་པོ་བར་མའི་སེམས་ཅན་དང་། །དེ་བཞིན་དབང་པོ་དམན་པ་ལའོ། །བཅོམ་ལྡན་ཀུན་མཁྱེན་<milestone unit="line" n="384.4"/>བཀའ་སྩལ་པ། །རིམ་པ་ཇི་བཞིན་བུ་ཁྱོད་ཉོན། །ཇི་ལྟར་ཅུང་ཟད་མི་སྒོམ་པ། །ཇི་ལྟར་ཁྱོད་ལ་བདག་གིས་བཤད། །སྒོམ་པ་པོས་ནི་བསྒོམ་བྱ་བསྒོམས། །བསྒོམ་བྱ་མེད་པས་སྒོམ་བྱེད་མིན། །དེ་ཕྱིར་ཡང་དག་<milestone unit="line" n="384.5"/>བསྒོམ་པ་ཡང་། །དོན་དམ་པར་ཡང་གྲུབ་མ་ཡིན། །ནམ་མཁའ་ལ་ཡང་སྒོམ་པ་མེད། །རང་བཞིན་གྱིས་ནི་གྲུབ་ཕྱིར་རོ། །བེམས་པོ་རྣམས་ལ་སྒོམ་པ་མེད། །དེ་མེད་པ་སྟེ་གྲུབ་ཕྱིར་རོ། །སེམས་ལ་སྒོམ་པ་ཡོད་མིན་<milestone unit="line" n="384.6"/>ཏེ། །རང་རིག་པ་ལ་དེ་དོན་མེད། །ཡུལ་རྣམས་སྒོམ་པར་བྱ་བ་ཡིན། །དེ་དག་ཐོག་མར་གྲུབ་ཕྱིར་རོ། །ཐོག་མར་གྲུབ་པ་ནམ་མཁའ་ནི། །ཆོས་ཀྱི་སྐུ་ནི་སྐྱོན་མེད་པས། །ཡོད་མེད་རྟོག་པ་ལས་འདས་པ། །སྒོམ་པ་<milestone unit="page" n="385"/><milestone unit="line" n="385.1"/>༄༅། །ཁྲེལ་ཡོད་ཆེན་པོ་ཡིན། །ཕུང་པོ་ཁམས་སོགས་བཅོས་མ་ནི། །དབྱེར་མེད་པ་ནི་གང་ཞིག་གནས། །དེ་ཉིད་ལ་ནི་སྒོམ་པ་ཡིས། །ཅུང་ཟད་ཀྱང་ནི་དགོས་པ་མེད། །མ་བཅོས་གཉིས་མེད་ཡེ་ཤེས་<milestone unit="line" n="385.2"/>ནི། །ནམ་མཁའ་ཆེན་པོ་རྟག་ཏུ་བསྟན། །རྒ་ཤི་ལ་སོགས་གནོད་པ་ནི། །གང་ཞིག་ལ་ནི་ཡོད་མ་ཡིན། ཁྲེལ་སྒོང་བཞིན་དུ་དགེ་བ་ནི། །གང་ཞིག་ལ་ནི་དག་པ་ཡོད། །རྣལ་འབྱོར་པ་དེ་གང་སྒོམ་པ། །དེ་ནི་རྨོངས་པ་<milestone unit="line" n="385.3"/>ཆེན་པོ་ཡིན། །རྒྱུ་དང་འབྲས་བུ་ངོ་བོ་དང་། །ངོ་བོ་ཉིད་དུ་གང་ཡིན་པ། །སྲིད་པར་ངོ་བོ་རྣམས་གནས་པ། །དེ་ནི་མཁའ་དང་མཚུངས་པའོ། །དེ་ཕྱིར་བདག་གིས་ཅི་སྒོམ་སྟེ། །ཐོག་མ་མཐོང་བ་ཅུང་ཟད་མེད། །སེམས་<milestone unit="line" n="385.4"/>ཅན་ཀུན་གྱི་ནམ་མཁའ་ཆེ། །ཐོག་མ་ཉིད་དུ་ཐོག་མ་ཡིན། །ཕྲག་པའི་སྟེང་དུ་བུ་གནས་པ། །བློན་པོ་ཕལ་གྱིས་མ་མཐོང་བས། །གྲོང་ཁྱེར་ལ་ནི་བསྐོར་བའམ། །དེ་ཡིས་སྐྱེ་བ་ཐོབ་འགྱུར་བ། །དེ་བཞིན་ཀུན་ཁྱབ་དེ་<milestone unit="line" n="385.5"/>ལ་སོགས། །ཐོག་མར་འགྲོ་བ་ཡང་དག་ཐོབ། །བསྒོམ་པའི་གྲོང་ཁྱེར་བསྐོར་བ་ཡིས། །གདུང་བ་ཡང་དག་ཐོབ་པར་འགྱུར། །དེ་ཕྱིར་དབང་པོ་རྣོ་སོགས་ལ། །སྒོམ་པ་རྣམ་པར་སེལ་བ་ཡིན། །དེ་ཉིད་ངེས་པ་གང་<milestone unit="line" n="385.6"/>ཡིན་པ། །སྒོམ་པ་དེ་ནི་བསྟན་པའོ། །སྲོག་གི་འབྱུང་བ་ཞེས་བྱ་བའི་རྒྱུད་ཆེན་པོ་ལས། དབང་པོ་རྣོ་བ་ལ་སོགས་པའི་སྒོམ་པ་སེལ་བ་ཞེས་བྱ་བའི་ལེའུ་སྟེ་བཅུ་གསུམ་པའོ།། །།དེ་ནས་གཞན་ཡང་བཤད་བྱ་<milestone unit="page" n="386"/><milestone unit="line" n="386.1"/>བ། །དབང་བསྐུར་བ་ཡི་ཆོ་གའི་རིམ། །སྤྲོས་པ་དང་བྲལ་གང་གིས་ནི། །དངོས་གྲུབ་ལག་པའི་དཀྱིལ་གནས་འགྱུར། །དང་པོ་ཡང་དག་བླ་མ་ཡི། །མཚན་ཉིད་ཁྱོད་ལ་བསྟན་པར་བྱ། །དེ་ནས་ཡང་དག་ལམ་ལ་<milestone unit="line" n="386.2"/>གནས། །སློབ་མ་ཡི་ནི་མཚན་ཉིད་བཤད། །བརྟན་ཅིང་དུལ་བ་དང་ལྡན་པ། །བཟོད་ལྡན་དྲང་པོ་གཡོ་སྒྱུ་མེད། །ཐོས་པ་མང་བ་ཆོས་འཛིན་པ། །གཏོང་བ་པོ་དང་སེར་སྣ་མེད། །བླང་དོར་དག་ལས་རྣམ་གྲོལ་<milestone unit="line" n="386.3"/>བ། །དངོས་པོ་ཀུན་ལ་ཆགས་པ་མེད། །སྲོག་གི་འབྱུང་བ་ནམ་མཁའ་ཆེ། །རྟག་ཏུ་དད་པ་དང་ལྡན་བའོ། །སློབ་མ་ཡང་ནི་དད་ལྡན་མཁས། །བླ་མའི་བཀའ་ནི་རྗེས་བསྲུང་བ། །ལན་གཅིག་གཞལ་བྱ་སྟོན་ན་<milestone unit="line" n="386.4"/>ཡང་། །དྲན་པ་དང་ནི་ཡང་དག་ལྡན། །གཏོང་སོགས་ཡོན་ཏན་ཕུན་སུམ་ཚོགས། །སྲོག་འབྱུང་བ་ལ་རྟག་ཏུ་དགའ། །དེ་ལྟར་ཡོན་ཏན་ཁྱད་པར་ལྡན། །སློབ་མསའདི་འདྲའི་བླ་མ་ལ། །མཆོད་པ་བཀུར་སྟི་སྔོན་འགྲོ་<milestone unit="line" n="386.5"/>བས། །ནམ་མཁའ་ཐོབ་ཕྱིར་གསོལ་གདབ་བྱ། །བླང་དོར་དག་ལས་རྣམ་གྲོལ་བ། །ཡོད་དང་མེད་དང་གཉི་ཀ་ཁྱབ། །སྲོག་གི་འབྱུང་བ་ནམ་མཁའ་ཆེ། །སློབ་དཔོན་ཆེན་པོ་བདག་ལ་སྩོལ། །གསོལ་བ་གདབ་པ་<milestone unit="line" n="386.6"/>ལ་མཁས་པའི། །དེ་ལྟར་སློབ་མའི་ཚིག་གསན་ནས། །སྙིང་རྗེ་ཡི་ནི་སེམས་བསྐྱེད་ཅིང་། །དེ་ནས་བླ་མས་དབང་བསྐུར་སྦྱིན། །ཁམས་གསུམ་པ་ནི་ཐམས་ཅད་ནི། །བུམ་པ་ཆེན་པོ་ཡིན་པར་བཤད། །དེ་ཡི་རང་<milestone unit="page" n="387"/><milestone unit="line" n="387.1"/>༄༅། །བཞིན་ཡོངས་ཤེས་པས། །ལྟ་ངན་དེ་དག་ཐ་མི་དད། །མགོན་པོ་ཁྱེད་ལ་གསོལ་བ་གདབ། །སྲོག་གི་འབྱུང་བ་ནམ་མཁའ་ཆེ། །གང་ཟག་གང་ལ་སྦྱིན་པ་དང་། །ཇི་ལྟར་བུར་ནི་ནན་ཏན་བྱ། །བཅོམ་<milestone unit="line" n="387.2"/>ལྡན་འདས་ཀྱིས་བཀའ་སྩལ་པ། །སློབ་མ་གང་ལ་སྦྱིན་པ་དང་། །ཇི་ལྟར་ནན་ཏན་བྱ་བ་སྟེ། །ཀུན་ཏུ་བཟང་པོ་བློ་གྲོས་མཆོག །ཁྱོད་ལ་བསྟན་པས་ཉན་པར་གྱིས། །དུལ་བ་དད་པ་ཤེས་རབ་ཅན། །བསྟན་བཅོས་<milestone unit="line" n="387.3"/>མང་པོ་མཐར་ཕྱིན་པ། །རྣམ་པར་རྟོག་པའི་ལམ་བྲལ་བ། །ལྷན་ཅིག་སྐྱེས་པའི་ཤེས་རབ་ལྡན། །སྐྱེ་བ་བདུན་པ་བདེན་པར་སྨྲ། །གཞན་གཞུང་མི་དགའ་སྨྲ་བ་པོ། །དཀོན་མཆོག་གསུམ་ལ་དད་པ་ཅན། །རིན་ཆེན་<milestone unit="line" n="387.4"/>གང་ཟག་ཅེས་བྱ་བ། །སྲོག་གི་འབྱུང་བ་ནམ་མཁའ་ཆེ། །དེ་ལ་མཚུངས་མེད་སྤྱིན་པར་བྱ། །དེ་ནས་དེས་ན་རང་དོན་ཕུན་སུམ་ཚོགས། །གཞན་དོན་ཕུན་སུམ་ཚོགས་རུང་འཀྱུར། །མ་དད་པ་དང་རྨོངས་པ་དང་། །ང་<milestone unit="line" n="387.5"/>རྒྱལ་བག་ཆགས་བདག་ཉིད་ཅན། །ཐོས་པ་ཆུང་དང་འཇིགས་པ་དང་། །རྟོག་པ་དུ་མའི་རང་བཞིན་ཅན། །ཙན་དན་ལ་སོགས་གང་ཟག་ལ། །བློ་དང་ལྡན་པས་སྦྱིན་མི་བྱ། །ནོར་ལ་ཆགས་སམ་བག་མེད་<milestone unit="line" n="387.6"/>དམ། །རྨོངས་པ་འམ་ནི་ང་རྒྱལ་བས། །གལ་ཏེ་དེ་རྣམས་ལ་བྱིན་ན། །བླ་མ་དམྱལ་བར་འགྲོ་བ་ཡིན། །གང་ལ་སྦྱིན་པ་དེ་རྣམས་ཀྱང་། །འོག་ཏུ་ཁ་བལྟས་ངན་སོང་འགྲོ། །དེ་ཕྱིར་འབད་པ་ཐམས་ཅད་ཀྱིས། །ཡོངས་<milestone unit="page" n="388"/><milestone unit="line" n="388.1"/>སུ་བརྟགས་ཏེ་སྦྱིན་པར་བྱ། །རྒྱུད་ཀྱི་རྒྱལ་པོ་བློ་བཟང་བས། །གང་ཞིག་རང་གི་ཡོངས་བརྟགས་ཏེ། །ཡང་དག་སློབ་མ་ལ་སྦྱིན་བྱ། །དེ་ནི་རྡོ་རྗེ་འཆང་འདྲ་འགྱུར། །སློབ་མས་ཀྱང་ནི་སྐལ་བ་དང་། །བདེ་དང་གྲགས་</p></div1>
        </body>
    </text>
</TEI.2>