<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0038-text.xml">
    <teiHeader lang="tib">
        <fileDesc>
            <titleStmt>
                <title><!--rin po che bdud rtsi bcud thigs kyi rgyud/-->རིན་པོ་ཆེ་བདུད་རྩི་བཅུད་ཐིགས་ཀྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0038-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=376.4; end=405.6--><milestone unit="line" n="376.4"/>༄༅། །རྒྱ་གར་སྐད་དུ། རཏྣ་ཨ་མྲི་ཏ་ར་ས་བིནུ་ཏནྟྲ་ནཱ་མ། བོད་སྐད་དུ། རིན་པོ་ཆེ་བདུད་རྩི་བབ་ཐིགས་ཀྱི་རྒྱུད་ཅེས་བྱ་བ་བཅོམ་ལྡན་འདས་གསང་བདག་ཆེན་པོ་ལ་ཕྱག་འཚལ་ལོ། །འདི་སྐད་བདག་གིས་<milestone unit="line" n="376.5"/>རྟོགས་པའི་དུས་གཅིག་ན། འོག་མིན་གྱི་གནས་སེམས་ཉིད་གདལ་བ་ཆེན་པོ། མ་བྲིས་པའི་དཀྱིལ་འཁོར་འོད་ཁ་དོག་སྣ་ཚོགས་འབར་བར་རང་བྱུང་བ། མ་བརྩིགས་པའི་གཞལ་ཡས་ཁང་ཡེ་ཤེས་ཀྱི་འོད་ཟེར་རྣམ་<milestone unit="line" n="376.6"/>ལྔ་འཕྲོ་བ། ཆོས་དབྱིངས་གཡོ་མེད་མཁའ་གསལ་དངས་པའི་གཞལ་ཡས་ཁང་དེ་ན། སྟོན་པའི་རྒྱལ་པོ་རང་བྱུང་གི་ཡེ་ཤེས་གསང་བདག་ཆེན་པོ་བཞུགས་སོ། །འཁོར་གྱི་ཚོགས་ནི་འདི་ལྟ་སྟེ། འབྱུང་བ་ལྔ་དང་།<milestone unit="page" n="377"/><milestone unit="line" n="377.1"/>༄༅། །འདོད་ཡོན་ལྔ་དང་། ཕུང་པོ་ལྔ་དང་། ཡེ་ཤེས་ལྔ་དང་། དུག་ལྔ་དང་། སྐུ་ལྔ་དང་བཅས་ཏེ་འདུ་འབྲལ་མེད་པར་འཁོད་དོ། །དུས་ནི་འདི་ལྟ་སྟེ། འདས་མ་འོངས་ད་ལྟ་དུས་གསུམ་དུ་དབྱེར་མེད་པའི་ཚེ།<milestone unit="line" n="377.2"/>བསྟན་པའི་རྒྱལ་པོ་སེམས་ཉིད་རྣལ་མ་སྐྱེ་མེད་ཀ་དག་བདུད་རྩི་བཅུད་ཐིགས་འདི་སྐད་དོ། །རིན་པོ་ཆེ་བདུད་རྩི་བཅུད་ཐིགས་སངས་རྒྱས་ཐམས་ཅད་ཀྱི་དགོངས་པ་འདུས་པའི་རྒྱུད་ལས། གླེང་གཞི་ཡོངས་སུ་<milestone unit="line" n="377.3"/>བཀོད་པའི་ལེའུ་སྟེ་དང་པོའོ།། །།དེ་ནས་འཁོར་གྱི་ནང་ནས་ཀུན་རིག་ཁྱེའུ་ཆུང་རང་བྱུང་གི་རྩལ་དུ་ལངས་ཏེ་སྟོན་པ་གསང་བདག་ཆེན་པོ་ལ་ཞུས་པ། ཨེ་མ་སྟོན་པ་གསང་བའི་བདག །དགུ་རྩེ་སེམས་ཉིད་སྤྱི་<milestone unit="line" n="377.4"/>ཏི་འདིར། །ཀ་དག་ཕྱོགས་བྲལ་ཆེན་པོ་ལ། །མཚོན་བྱ་མཚོན་བྱེད་མ་གྲུབ་ན། །ཕྱི་རབས་བསྟན་པའི་ཐ་མ་ལ། །བློ་འདས་མཚོན་པར་བྱེད་པ་ཡི། །བརྡའ་དོན་སྟོན་བྱེད་དགོས་མི་དགོས། །དགོས་ན་བླ་མའི་མཚན་<milestone unit="line" n="377.5"/>ཉིད་གང་། །དེ་མེད་ཇི་ལྟར་རྟོགས་པར་འགྱུར། །ཞེས་ཞུས་པ་དང་། དེ་ནས་སྟོན་པ་གསང་བའི་བདག་པོ་དེ་ཕྱོགས་མེད་ཡོངས་རྫོགས་ཀྱི་ཏིང་ངེ་འཛིན་ལ་སྙོམས་པར་ཞུགས་སོ། །དེ་ལས་བཞེངས་ནས་བཀའ་སྩལ་<milestone unit="line" n="377.6"/>པ། །ང་ཡི་བླ་མེད་སྤྱི་ཏི་ལ། །མཚོན་བྱ་མཚོན་བྱེད་ཀ་དག་ཀྱང་། །མ་མཚོན་གོ་བར་མི་འགྱུར་བས། །མཚོན་བྱེད་ཕྱི་ཡི་བླ་མ་དགོས། །དེ་ཡི་མཚན་ཉིད་ངས་བཤད་ཀྱིས། །ཀུན་རིག་ཁྱེའུ་ཆུང་གུས་པས་ཉོན། །ཕྱི་<milestone unit="page" n="378"/><milestone unit="line" n="378.1"/>རབས་བསྟན་པའི་ཐ་མ་ལ། །འབྲས་བུའི་བསྟན་པ་དར་བའི་ཚེ། །སེམས་ཉིད་དགུ་རྩེ་སྤྱི་ཏི་འབྱུང་། །དེ་འཛིན་བླ་མའི་མཚན་ཉིད་ནི། །མི་མཇེད་འཛམ་གླེང་ས་ཕྱོགས་སུ། །རྣལ་འབྱོར་གཙང་མའི་ལུས་བླངས་<milestone unit="line" n="378.2"/>ལ། །རིགས་བཟང་རྒྱུད་དུལ་དད་རྩོན་ལྡན། ཁྲེས་རབ་སྙིང་རྗེས་འགྲོ་དོན་བྱེད། ཁུ་འབྲས་ཐེག་པའི་ཐོས་བསམ་རྫོགས། །སྤྱོད་པ་དབང་དང་བལྟ་བར་ལྡན། ཁུད་ལུང་མན་ངག་ཀུན་ལ་མཁས། །བློ་ལྡན་ངེས་<milestone unit="line" n="378.3"/>དོན་ཐུགས་སུ་ཆུད། །ཐབས་མཁས་རིན་ཆེན་ལྟ་བུ་ཡིས། །བླ་མས་དགུ་རྩེ་སྟོན་པར་འགྱུར། །དེ་ལ་ཕྱི་རབས་སྐལ་ལྡན་གྱིས། །དད་བརྩོན་གུས་པས་བསྟན་པར་གྱིས། །དེ་ལྟར་མི་ལྡན་སློབ་དཔོན་ནི། ཁུད་ངན་མ་<milestone unit="line" n="378.4"/>སྦྱངས་མུ་ཅོར་སྨྲ། །བློ་དམན་དམ་མེད་དོན་མ་རྟོགས། །དུག་ལྔ་ཤས་ཆེ་འཇིག་རྟེན་སྒྲུབ། །སྙིང་རྗེ་ཤེས་རབ་ཐབས་དང་བྲལ། །ཚད་མར་མ་གྱུར་སྤྲེའུ་འདྲ། །མ་རིག་ལོང་བ་ལྟ་བུ་ལ། །བསྟན་པའི་ལམ་ནོར་ལོག་<milestone unit="line" n="378.5"/>པར་འཁྲིད། །རྟོག་ཆོས་ཞེན་པའི་དུག་གིས་འཛིན། །འཁོར་བའི་རྒྱ་མཚོར་བསྐྱུར་བ་ཡི། །བདུད་དེ་ལེགས་པར་བརྟགས་ཏེ་སྤངས། །ཞེས་གསུངས་སོ། །རིན་པོ་ཆེ་བདུད་རྩི་བཅུད་ཐིགས་སངས་རྒྱས་ཐམས་ཅད་ཀྱི་<milestone unit="line" n="378.6"/>དགོངས་པ་འདུས་པའི་རྒྱུད་ལས། བཅུད་ཀྱི་མཚན་ཉིད་བསྟན་པའི་ལེའུ་སྟེ་གཉིས་པའོ།། །།དེ་ནས་ཀུན་རིག་ཁྱེའུ་ཆུང་གིས། །གསང་བདག་སྟོན་པ་ལ་ཞུས་པ། །དགུ་རྩེ་ངེས་དོན་སྤྱི་ཏི་འདི། །ནམ་ཞིག་དར་<milestone unit="page" n="379"/><milestone unit="line" n="379.1"/>༄༅། །བའི་དུས་ཀྱི་ཚེ། །དམན་པའི་རིགས་ཅན་བྱིས་པ་ཡིས། །སྤྱོད་ཡུལ་ཡིན་པར་མ་གསུངསཔས། །ཕྱི་རབས་སྣོད་ལྡན་མཚན་ཉིད་གང་། །སྤང་བར་བྱ་བ་ཇི་ལྟ་བུ། །ཞེས་ཞུས་པས། གསང་བདག་སྟོན་<milestone unit="line" n="379.2"/>པས་བཀའ་སྩལ་པ། །ངེས་དོན་འདིར་འཇུག་སློབ་མ་ནི། །རིགས་བཟང་རྒྱུད་དུལ་སྙིང་རྗེ་ཅན། །འཁོར་བ་མངོན་བྱུང་བྱང་ཆུབ་འདོད། །དད་དང་བརྩོན་འགྲུས་ཤེས་རབ་ཆེ། ཁུད་སྦྱངས་དབང་ཐོབ་དམ་ཚིག་<milestone unit="line" n="379.3"/>གཙང་། །གཏོང་ཕོད་ཁེངས་མེད་རྨོངས་པ་སངས། །དྲང་བརྟན་དྲི་མེད་ཐེ་ཚོམ་བྲལ། །ལུས་སྲོག་མི་ལྟོས་ངེས་དོན་ཚོལ། །བསྒྲུབ་རྩོལ་ཐོད་རྒལ་བློ་ལྡན་ནི། །ང་ཡི་བླ་མེད་སྤྱི་ཏིའི་སྣོད། །མཚོན་བྱེད་སློབ་མ་དེ་ལ་<milestone unit="line" n="379.4"/>བསྟན། །བསྟན་པའི་སྙིང་པོ་འཛིན་པར་འགྱུར། །དེ་དང་མི་ལྡན་སློབ་མ་ནི། །ཁ་འཇམ་ཁོང་གྱོང་གཡོ་སྒྱུ་ཅན། །རང་བཟོ་བཀའ་རྐུ་ཐབས་ཀྱི་འདོད། །བདག་བསྟོད་མཁས་སྨོད་ང་རྒྱལ་ཆེ། །ཐོས་ཆུང་བློ་དམན་ལོག་<milestone unit="line" n="379.5"/>ལྟ་ཅན། །དད་བརྩོན་ཤེས་མེད་གཞན་ལ་སྐུར། །སྙིང་བརྩེ་སྡོམ་པར་དམ་ཚིག་བྲལ། །འཁྲུལ་པའི་ལས་བརྩོན་བསྒྲུབ་ལ་གཡེལ། །བླ་མར་གུས་བྲལ་ཐེ་ཚོམ་ཅན། །འཕྱར་སྲབ་ཁ་གསག་ཚིག་ལ་ཞེན། །གཞུང་ཐོག་<milestone unit="line" n="379.6"/>བཀའ་སྨོད་སྐུར་པ་འདེབས། །དུག་སྦྲུལ་ལྟ་བུའི་སྐལ་མེད་ལ། །སྲིད་པ་ཞབྲུགས་ཀྱང་བསྟན་མི་བྱ། །དོན་འདིར་སྐྱོན་ཡོད་མ་ཡིན་ཏེ། །བློ་དམན་ལོག་རྟོག་སྒྲོ་སྐུར་འདོགས། །ཡང་དག་དོན་ལ་མ་མོས་<milestone unit="page" n="380"/><milestone unit="line" n="380.1"/>པས། །འཁྲུལ་སྣང་དམྱལ་བར་འཕེན་པས་གསང་། །ཞེས་གསུངས་སོ། །རིན་པོ་ཆེ་བདུད་རྩི་བཅུད་ཐིགས་སངས་རྒྱས་ཐམས་ཅད་ཀྱི་དགོངས་པ་འདུས་པའི་རྒྱུད་ལས། སྣོད་ཀྱི་མཚན་ཉིད་བསྟན་པའི་ལེའུ་སྟེ་<milestone unit="line" n="380.2"/>གསུམ་པའོ།། །།དེ་ནས་ཀུན་རིག་ཁྱེའུ་ཆུང་གིས། །གསང་བདག་སྟོན་པ་ལ་ཞུས་པ། །ཕྱི་རབས་སྐལ་ལྡན་དགུ་རྩེ་འདིར་དད་ནས། །འཇུག་སྒོ་གཡོ་བ་མེད་པར་བསྟན་པ་ལ། །རིམ་དང་ཅིག་ཅར་ཇི་ལྟར་<milestone unit="line" n="380.3"/>འཇུག་པར་བྱ། །ཞེས་ཞུས་པས། གསང་བདག་སྟོན་པས་འཁོར་ལ་བཀའ་སྩལ་པ། །ང་ཡི་སྐྱེ་མེད་ཀ་དག་ཕྱོགས་བྲལ་ལ། །དེ་ལས་མ་གཡོས་འཇུག་པས་རྩོལ་བ་མེད། །གར་ཡང་མ་ཞུགས་འཇུག་པས་མཆོག་ཡིན་<milestone unit="line" n="380.4"/>པས། །དེ་ཉིད་མ་མཚོནི་ཡོད་མེད་མི་རྟོགས་པས། རྩོལ་མེད་འཇུག་པས་གདམས་ངག་བསྟན་གྱི་ཉོན། །ཕྱི་རབས་འདིར་འཇུག་རིགས་གཉིས་ཏེ། །བློ་ལྡན་ཐེག་པར་སྦྱངས་མ་སྦྱངས། །ཐེག་པར་སྦྱངས་པ་རྣམ་<milestone unit="line" n="380.5"/>གཉིས་ཏེ། །རྒྱུ་དང་འབྲས་བུའི་ཐེག་པའོ། །རྒྱུ་ཡི་ཐེག་པར་སྦྱངས་པ་ལ། །འབྲས་བུའི་ཐེག་པ་ཀུན་བསྟན་ལ། །དེ་ནས་ཅིག་ཅར་དོན་དེར་འཇུག ཁུ་འབྲས་གཉིས་ཀར་སྦྱངས་པ་ལ། །ཅིག་ཆར་ཆོས་འདས་སྤྱི་ཏི་<milestone unit="line" n="380.6"/>བསྟན། །བློ་ལྡན་གང་ཡང་མ་སྦྱངས་ན། །སྣོད་ངན་སྐྱོན་བཅོས་སྤྲོས་པ་བཅད། །དེ་ནས་བླ་མེད་དོན་ལ་སྦྱར། །སྣོད་ངན་ཐ་མལ་ལོག་ལྟ་དང་། །ཐེག་དམན་གྲུབ་མཐའི་དྲི་མ་གསལ། །ཐ་མལ་གནས་ལུགས་མ་ཤེས་<milestone unit="page" n="381"/><milestone unit="line" n="381.1"/>༄༅། །པས། །འཁྲུལ་སྣང་རང་རྒྱུད་གཟུང་འཛིན་སྤྱོད། །དེ་ལས་ལྡོག་པ་ཐར་ལམ་དགོད། །ལོག་ལྟ་མུ་སྟེགས་རྟག་ཆད་དང་། །ཐུན་མོང་ཐེག་པའི་ལམ་ལ་ཞུགས། །དམན་པ་ཉན་ཐོས་རང་རྒྱལ་ཏེ། །རྒྱུ་<milestone unit="line" n="381.2"/>ཡི་ཐེག་ཆེན་ལམ་ལ་ཞུགས། །སྤྲོས་པའི་འཆིང་བ་རྣམ་གསུམ་སྟེ། །སྤྱི་དང་བྱེ་བྲག་ཁྱད་པར་རོ། །སྤྱི་ནི་ཐེག་པ་གྲུབ་མཐའ་སྟེ། །བློས་བཏགས་གཟུང་ཞེན་སྤྲོས་པ་ཆོད། །བྱེ་བྲག་འབྲས་བུའི་ཐེག་པ་སྟེ། །རྩོལ་<milestone unit="line" n="381.3"/>བསྒྲུབ་ཡིད་སྨོན་སྤྲོས་པ་ཆོད། །ཁྱད་པར་ཐེག་པའི་རྩེ་མོ་སྟེ། །ཨ་ཏི་སྡེ་གསུམ་སྤྲོས་པ་བཅད། །འདི་ནི་རིམ་འཇུག་མ་ཡིན་ཏེ། །དེ་ལྟར་མ་སྦྱངས་མ་བསྟན་ན། །ཆོས་འདས་ཀློང་ལས་མི་གྲོལ་བས། །ངེས་ཤེས་<milestone unit="line" n="381.4"/>བསྟན་ཕྱིར་དེ་བསྟན་གཅེས། །དེ་ནས་བླ་མེད་དོན་ལ་སྦྱར། །བསྐུར་ཐོབ་མཐའ་སྟོང་དབང་ལྡན་ཏེ། །སྐྱེ་མེད་ཆོས་འདས་རང་ངོ་སྤྲོད། །མ་བཙལ་རྫོགས་པར་མཐའ་ལས་འདས། །དེ་ནས་བྱ་བ་ཀུན་བཏང་<milestone unit="line" n="381.5"/>ལ། །ཡོངས་རྫོགས་མཐའ་རླག་ཆོས་འདས་པའི། །གནས་ལུགས་སྤྱི་ཡི་རང་སར་ཞོག །རིམ་འཇུག་རྩོལ་བསྒྲུབ་ཀ་ནས་དག །ཅེས་གསུངས་སོ། །རིན་པོ་ཆེ་བདུད་རྩི་བཅ་ཐིགས་སངས་རྒྱས་ཐམས་ཅད་ཀྱི་<milestone unit="line" n="381.6"/>དགོངས་པ་འདུས་པའི་རྒྱུད་ལས། རྒྱ་ཆད་མེད་པའི་འཇུག་ཚུལ་བསྟན་པའི་ལེའུ་སྟེ་བཞི་པའོ།། །།དེ་ནས་ཀུན་རིག་ཁྱེའུ་ཆུང་གིས། །གསང་བདག་སྟོན་པ་ལ་ཞུས་པ། །ཡང་དག་ཆོས་འདས་སྤྱི་ཏི་<milestone unit="page" n="382"/><milestone unit="line" n="382.1"/>ཡི། །གནས་ལུགས་བསྟན་དུ་ཡོད་དང་མེད། །ཡོད་ན་བློ་ཡི་ཡུལ་དུ་གྱུར། །མེད་ན་ཇི་ལྟར་རྟོགས་པར་བྱེད། །ཅེས་ཞུསླ་པས། གསང་བདག་སྟོན་པས་བཀའ་སྩལ་པ། །གནས་ལུགས་ཆོས་འདས་མཚོན་མེད་<milestone unit="line" n="382.2"/>ལ། །བསྟན་བྱ་སྟོན་བྱེད་མཐའ་ལས་གྲོལ། །འདི་ཞེས་གཅིག་ཏུ་མཚོན་དུ་མེད། །བསམ་འདས་བརྗོད་མེད་ཚུལ་དུ་མཚོན། །ཀ་དག་ང་ཡི་གནས་ལུགས་ནི། ཁུ་རྐྱེན་མེད་པར་ཀུན་འཆར་བས། །རྒྱ་ཆད་ཕྱོགས་ལྷུང་<milestone unit="line" n="382.3"/>གྲོལ་བར་གནས། །རྟོགས་ཐབས་མཚན་མ་མིང་མེད་པས། །མི་རེ་དོགས་པའི་གཞི་དང་བྲལ། །ཕྱི་ནང་བར་གསུམ་རང་བརླག་པར། །གསལ་དག་ཡེ་ཤེས་འཆར་ནུབ་མེད། །ཅིར་སྣང་ཆོས་ཉིད་ཟང་ཀ་ལ། །གཉིས་<milestone unit="line" n="382.4"/>འཛིན་རྟོགས་པའི་སེལ་མ་ཞུགས། ཁྲེས་པ་འཛིན་མེད་རྒྱ་ཡན་ལ། །ཏིང་འཛིན་བསམ་བཞག་གནས་པ་མེད། །སྲིད་གསུམ་རྒྱལ་བའི་ཞིང་ཁམས་ལ། །འཁོར་བའི་སྣོད་བཅུད་གདོད་ནས་དག །མཐོང་མེད་ཡེ་ཤེས་<milestone unit="line" n="382.5"/>ཟང་ཐལ་ལ། །གསལ་འགྲིབ་གཉིས་འཛིན་མཐའ་ལས་གྲོལ། །མིང་མེད་ཆོས་དབྱིངས་ངང་གསལ་ལ། །འབྱུང་འཇུག་མེད་པར་ཡེ་ནས་གནས། །ས་ལམ་རྣམ་གྲོལ་གཅིག་རྫོགས་ལ། །འགྲོ་འཇུག་ལམ་ལ་བགྲོད་<milestone unit="line" n="382.6"/>དང་བྲལ། །གྲུབ་མཐའ་འཛིན་མེད་དགོངས་པ་ལ། །ལྟ་བའི་འདོད་པ་ཉིད་མཐའ་སྟོང་། །བསྒོམ་མཁན་རིག་པ་རང་བཅུད་པས། །མཐོང་བྲལ་དངོས་མེད་ཟང་ཀར་དངས། །འགག་མེད་སྣང་ཚུལ་མ་ངེས་པས རང་<milestone unit="page" n="383"/><milestone unit="line" n="383.1"/>༄༅། །རྒྱུད་རྟག་ཞེན་མཐའ་དང་བྲལ། །ཀ་དག་རིག་པ་གཞིར་སྨིན་པས། །རྩོལ་བསྒྲུབ་ཡིད་སྨོན་རེ་འདོད་ཆད། །ཆོས་རྣམས་རིག་པས་ཕར་བཏགས་པས། །ཝལ་པོ་འགག་མེད་ཚིག་ལས་འདས། །ཅིར་<milestone unit="line" n="383.2"/>སྣང་སེམས་ཉིད་རང་སྣང་བས། །གཉིས་འཛིན་གོལ་ས་གདོད་ནས་དག །རང་བྱུང་རང་ཤར་རང་གསལ་བས། །གཉེན་པོས་བཅོས་མེད་རང་སར་སངས། །གནས་ལུགས་དོན་རྟོགས་སངས་རྒྱས་པས། །རྟོགས་པའི་<milestone unit="line" n="383.3"/>ངང་ལ་བོགས་འདོན་མེད། །མ་བཅོས་ལྷུག་པར་ཡེ་གྲོལ་བས། །ཉམས་ལེན་གོམས་འདྲིས་ཀ་ནས་དག །རྟོགས་ཐོབ་དུས་གཅིག་གཅིག་ཏུ་རྫོགས། །བསགས་སྦྱངས་དགེ་ལ་རེ་ལྟོས་མེད། །འཁོར་འདས་རྒྱབ་ཤ་<milestone unit="line" n="383.4"/>ཆོད་པ་ཡིས། །སྤྲོས་མཐའ་མ་བཅད་རང་སར་ཆོད། །ཕྱོགས་བྲལ་ཡེ་ཤེས་རང་ཤེས་པས། །བསྒོམ་བྱ་སྒོམ་བྱེད་རྩོལ་དང་བྲལ། །ཡེ་ནས་གདོད་དག་སྐྱོན་བྲལ་བས། །མཚན་མའི་བསྲུང་མཚམས་ཕྱོགས་རིས་<milestone unit="line" n="383.5"/>མེད། །སེམས་ཉིད་ངོས་ཟུང་ཡུལ་མེད་པས། །དམིགས་པའི་གཟའ་གཏད་བསམ་དང་བྲལ། །གཟུང་ཡུལ་ཡེ་གྲོལ་ཆེན་པོ་བས། །སྣང་བའི་མཚན་མ་དགག་བྱ་སྟོང་། །སྣང་སྟོང་གཉིས་མེད་མཁའ་གསལ་<milestone unit="line" n="383.6"/>བས། །ཤེས་རིག་ཡོངས་གྲོལ་ཀློང་དུ་གཏོར། །རང་འཛིན་རང་སར་རང་འགག་པས། །འབྲས་བུའི་སྒྲུབ་བྱེད་རེ་སྨོན་མེད། །མཐའ་མེད་ཕྱོགས་བྲལ་མཉམ་ཉིད་པས། །ཤེས་བརྗོད་མཚོན་པའི་ཚིག་དང་བྲལ། །ཡང་<milestone unit="page" n="384"/><milestone unit="line" n="384.1"/>དག་དོན་གྱི་གནད་ལུགས་སོ། །ཞེས་གསུངས་སོ། །རིན་པོ་ཆེ་བདུད་རྩི་བཅུད་ཐིགས་སངས་རྒྱས་ཐམས་ཅད་ཀྱི་དགོངས་པ་འདུས་པའི་རྒྱུད་ལས། སེམས་ཉིད་ཡང་དག་དོན་གྱི་གནས་ལུགས་ཀྱིས་ཆོས་ཐམས་ཅད་<milestone unit="line" n="384.2"/>ལ་བཟླ་བའི་ལེའུ་སྟེ་ལྔ་པའོ།། །།དེ་ནས་ཀུན་རིག་ཁྱེའུ་ཆུང་གིས། །གསང་བདག་སྟོན་པ་ལ་ཞུས་པ། །གནས་ལུགས་མཉམ་ཉིད་སྤྱི་ས་ན། །སངས་རྒྱས་སེམས་ཅན་གཞི་གཅིག་ལས། །འཁོར་<milestone unit="line" n="384.3"/>འདས་གཉིས་སུ་སྣང་བ་ཅི། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །སྤྱི་གཞི་གནས་ལུགས་ག་བུར་འདྲ། །སྨན་དུག་གར་ཡང་རྒྱ་མ་ཆད། །གཉིས་ཀ་ག་བུར་སྤྱི་སར་གཅིག །རྐྱེན་དང་གང་ཕྲད་གཉིས་<milestone unit="line" n="384.4"/>སུ་སྣང་། །སྤྱི་གཞིའི་མིང་མེད་སྤྱི་ས་ན། །འཁོར་འདས་གང་དུ་རྒྱ་མ་ཆད། །སངས་རྒྱས་སེམས་ཅན་སྤྱི་སར་གཅིག །རྐྱེན་གྱི་འཆར་སྒོ་ཞབྲུལ་སྒོ་སྣང་། །སྤྱི་གཞི་ནམ་མཁའ་ལྟ་བུ་ལས། །རྩལ་སྣང་སྐར་སྐྱེའི་ཚུལ་དུ་<milestone unit="line" n="384.5"/>བྱུང་། །རླུད་གཡོས་ནམ་མཁའ་སྒོ་ཕྱེ་ནས། །རིག་ཡིད་བསྐྱོད་པའི་རྩལ་གཉིས་བྱུང་། །ཡེ་ཤེས་འཇམ་རླུད་རང་གྲོལ་གྱི། །རིག་པ་རང་ཤར་འཛིན་མེད་དུ། །རང་ངོ་ཤེས་པས་ཡེ་ཤེས་ཤར། །རང་ནི་རླུད་གིས་འགྱུ་མ་<milestone unit="line" n="384.6"/>ནུས། །ཁུ་རླངས་ནམ་མཁར་ཡལ་བ་འདྲ། །ཡིད་གཉིས་རྟོགས་པར་འཕྱོ་མ་ནུས། །སེར་བུ་བར་སྣང་དངས་པ་འདྲ། །སེམས་ཀྱིས་ཡུལ་ལ་འཛིན་མ་ནུས། །འཇའ་ཚོན་མཁའ་ལ་དག་པ་འདྲ། །རྩལ་སྣང་གར་ཡང་<milestone unit="page" n="385"/><milestone unit="line" n="385.1"/>༄༅། །འགྲོ་བ་མེད། །རྦ་རླབས་རྒྱ་མཚོར་ཐིམ་པ་འདྲ། །ངོ་བོ་ཡེ་ནས་ཀ་དག་གི། །རང་ས་ཟིན་པ་ཆོས་ཀྱི་སྐུ། །རང་བཞིན་ལྷུན་གྲུབ་ཆེན་པོ་ཡི། །རང་ས་ཟིན་པ་ལོངས་སྤྱོད་སྐུ། །ཐུགས་རྗེ་ཀུན་ཁྱབ་ཕྱོགས་<milestone unit="line" n="385.2"/>བྲལ་གྱི། །རང་ས་ཟིན་པ་སྤྲུལ་པའི་སྐུ། །གསུམ་དུ་དབྱེར་མེད་མཐའ་སྟོང་པའི། །རང་ས་ཟིན་པ་ངོ་བོའི་སྐུ། །ཆོས་འདས་ཐོག་མའི་གནས་ལུགས་ཀྱིས། །རང་ས་གཟུང་འཛིན་མིང་མེད་པ། །བདེ་ཆེན་མངོན་པར་<milestone unit="line" n="385.3"/>བྱང་ཆུབ་སྐུ། །སྔོན་ཐོག་ཡེ་ཤེས་སངས་རྒྱས་ཡིན། །སྲིད་པ་ལས་ཀྱི་རྩུབ་རླུད་གིས། །རྣམ་པར་མ་གྱུར་རང་བཅས་ཉིད་མ་རིག །གནས་ལུགས་རང་ངོ་མ་ཤེས་པས། །མ་རིག་ཞེས་བྱའི་ཞབྲུལ་འཁོར་བྱུང་། །ང་ཡིས་<milestone unit="line" n="385.4"/>གནས་ལུགས་རིག་སྙམ་པའི། ཤེས་པ་དེ་ཉིད་འཁྲུལ་པར་སོང་། །མིང་མེད་མིང་དུ་སོང་བ་འདྲ། །རིག་པས་ཡུལ་བཅད་གཉིས་འཛིན་ཞུགས། །རང་གཅིག་བྱུང་ན་གཞན་ཡོད་འདྲ། །གཞི་ལས་མ་གྲུབ་གློ་བུར་<milestone unit="line" n="385.5"/>འཁྲུལ། །ནམ་མཁའ་སྤྲིན་གྱིས་འཁྲུག་པ་འདྲ། །རིག་པ་རང་ས་མ་ཟིན་འབྱོས། །ཡུལ་བྲལ་འ་་པའི་དབུལ་པོ་འདྲ། །ཡིད་ཀྱིས་རང་ས་མ་ཟིན་འགྱུས། །སྤྲིན་པ་རླུད་གིས་བསྐྱོད་པ་འདྲ། །སེམས་ཀྱིས་རང་ས་མ་<milestone unit="line" n="385.6"/>ཟིན་རྟགས། །བྲ་བྱི་ཁུང་སྟོར་ཚོལ་བ་འདྲ། །དེ་ཡིས་འཁོར་བའི་འཁྲུལ་པར་སྣང་། །སྨིག་རྒྱུ་ཆུ་རུ་འཁྲུལ་པ་འདྲ། །བདག་འཛིན་དབང་གིས་དུག་ལྔར་སྤྱོད། །རང་སྲོག་རང་གིས་གཅོད་པ་འདྲ། །རིགས་དྲུག་གནས་<milestone unit="page" n="386"/><milestone unit="line" n="386.1"/>སུ་སྡུག་བསྔལ་མྱོང་། །རི་དྭགས་རྒྱ་ལ་ཆུད་པ་འདྲ། །ཅི་བྱས་མར་འགྲོའི་གནས་སུ་སོང་། །གླང་ཆེན་འདམ་དུ་བྱིང་བ་འདྲ། །དེས་ན་ངར་འཛིན་རྩད་ཆོད་ལ། །ཡང་དག་ཆོས་འདས་ཀློང་དུ་སྡོད། །ཅེས་གསུངས་<milestone unit="line" n="386.2"/>སོ། །རིན་པོ་ཆེ་བདུད་རྩི་བཅུད་ཐིགས་སངས་རྒྱས་ཐམས་ཅད་ཀྱི་དགོངས་པ་འདུས་པའི་རྒྱུད་ལས། གནས་ས་སྤྱི་ནས་འཁོར་འདས་སུ་སྣང་ཚུལ་གཏན་ལ་ཕབ་པའི་མཚན་མའི་ལེའུ་སྟེ་དྲུག་པའོ།། །།དེ་ནས་<milestone unit="line" n="386.3"/>ཀུན་རིག་ཁྱེའུ་ཆུང་གིས། གསང་བདག་སྟོན་པ་ལ་ཞུས་པ། །འཁྲུལ་པའི་ངོ་བོ་ངར་འཛིན་དེ། །དེ་མ་ཡིན་ལ་དེར་འཛིན་པས། །དེ་ཉིད་རྩད་ནས་གཅོད་པ་ལ། །ཀུན་བརྟགས་ཐེག་པ་ཇི་ལྟར་སྤྱོད། །ཅེས་ཞུས་<milestone unit="line" n="386.4"/>པས། །གསང་བདག་སྟོན་པས་བཀའ་སྩལ་པ། །ངང་འཛིན་རྩད་ནས་གཅོད་པ་ལ། །ཕྱི་ནང་ཐེག་པའི་ཆོས་སྒོ་ལ། །གཅོད་ཚུལ་བསམ་གྱིས་མི་ཁྱབ་སྟེ། །ཕྱི་པ་བསྡུས་པས་རྟག་ཆད་གཉིས། །ནང་པ་བསྡུས་པས་རིམ་<milestone unit="line" n="386.5"/>པ་དགུ། །རང་རང་འདོད་པ་རྣམ་མང་སྟེ། །སྤྱི་ཏི་མ་རྟོགས་གོལ་བར་ཆད། །དེ་ཡང་མུ་སྟེགས་རྟག་པ་ནི། །གཞི་ཡི་ངོ་བོ་འགྱུར་མེད་ལ། །བརྟགས་པས་ཁ་དོག་དབྱིབས་སུ་མཐོང་། །སྒྲོ་འདོགས་ལོག་པའི་ལམ་<milestone unit="line" n="386.6"/>ལ་སྤྱོད། །ཆད་པར་ལྟ་བའི་མུ་སྟེགས་ལ། །རངབཞིནཁདོགདབྱིབས་མེད་ལ། ཁུ་འབྲས་རྟེན་མེད་སྟོང་པར་མཐོང་། །སྐུར་འདེབས་འཁྲུལ་པའི་ལས་ལ་སྤྱོད། །ནང་པ་ཐེག་པ་ཆུང་ངུ་ཡི། །ཉན་ཐོས་སྣང་བ་ཕྲ་<milestone unit="page" n="387"/><milestone unit="line" n="387.1"/>༄༅། །རགས་ཡུལ། །གང་ཟག་བདག་མེད་པར་རྟོགས་ཀྱང་། །ཆོས་ཀྱི་བདག་མེད་མ་རྟོགས་འཁྲུལ། །དམན་པའི་དཀའ་ཐུབ་མཚན་མར་སྤྱོད། །རང་རྒྱལ་ཅང་མེད་ཅིར་སྣང་ལ། །མ་རིག་འཁོར་བའི་གཞིར་<milestone unit="line" n="387.2"/>མཐོང་བས། །རྟེན་འབྲེལ་འབྱུང་ལྡོག་ངན་རྟོག་སྤོང་། །སེམས་ཙམ་འགག་མེད་རང་གསལ་ལ། །སྣང་བ་སེམས་སུ་མཐོང་བ་ཡིས། །རང་རིག་རང་གསལ་འདོད་པ་གོལ། །དབུས་མ་སེམས་ཉིད་དངོས་མེད་<milestone unit="line" n="387.3"/>ལ། །གཏན་ཚིགས་ཀྱིས་དཔྱད་སྟོང་པར་མཐོང་ ཅིར་ཡང་མེད་པའི་སྐྱེ་མཆེད་གོལ། །ཀྲི་ཡ་ཡི་དྭགས་ཆོས་ཉིད་ལ། །འཁོར་འདས་གཞི་མེད་མ་ཤེས་པས། །གཙང་སྦྲས་དངོས་གྲུབ་འདོད་པ་གོལ། །ཨུ་པ་རང་<milestone unit="line" n="387.4"/>བཞིན་གནས་ལུགས་ལ། །འཁོར་འདས་གཉིས་མེད་ཡིན་པ་ལ། །མར་སྤྱོད་ཡར་ལ་བལྟ་བ་འཁྲུལ། །ཡོ་ག་གནས་ལུགས་ཡུལ་བྲལ་ལ། །སྐྱེ་འགག་གཉིས་སུ་མེད་བཟུང་ནས། །བྱང་ཆུབ་རྣམ་ལྔ་འདོད་པ་<milestone unit="line" n="387.5"/>འཁྲུལ། །མ་ཧྭ་སྣང་སྟོང་དབྱེར་མེད་ལ། །རྟོག་ཚོགས་ལྷ་རུ་བསྒོམ་པས་གོལ། །ཨ་ནུ་ཀུན་གཞི་མཁའ་ཀློང་ལ། །དབྱིངས་དང་ཡེ་ཤེས་དབྱེར་མེད་མཐོང་། །བལྟ་སྤྱོད་རྩེ་གཉིས་རབ་ཏུ་གོལ། །ཨ་ཏི་ཕྱོགས་མེད་<milestone unit="line" n="387.6"/>མཐའ་གྲོལ་ལ། །ལྷུན་གྲུབ་ཀ་དག་ངེས་མེད་མཐོང་། །བློས་བཏགས་ཁ་འཇམ་ཚིག་ཏུ་གོལ། །དེ་ལྷར་ཐེག་པའི་རིམ་པ་རྣམས། །ང་ལས་བྱུང་བས་སྐུ་གསུམ་གྱིས། །རང་སྣང་འཁོར་གྱི་ངོ་བོ་ལ། །གང་འཐད་རིམ་<milestone unit="page" n="388"/><milestone unit="line" n="388.1"/>པར་སྦྱར་ནས་བསྟན། །སྤྱི་ཏིའི་གནས་ལུགས་མ་རྟོགས་ན། །མཐོ་དམན་གྲུབ་མཐའ་གང་འདོད་ཀྱང་། །རྟག་ཆད་གཉིས་ལས་མ་འཕགས་པས། །ངར་འཛིན་སྤྱད་པས་སླར་ལ་འཛིན། །ང་ཡི་བླ་མེད་ཨ་ཏི་<milestone unit="line" n="388.2"/>འདིར། །སྣ་ཚོགས་ཅིར་ཡང་སྣང་དུས་ན། །གང་ཡང་མ་བཀག་མ་ཞེན་པར། །རང་སྣང་རང་དག་ཆེན་པོར་གྲོལ། །གྲོལ་དང་མ་གྲོལ་མུ་མཐའ་སྟོངས། །ཞེས་གསུངས་སོ། །རིན་པོ་ཆེ་བདུད་རྩི་བཅུད་ཐིགས་སངས་<milestone unit="line" n="388.3"/>རྒྱས་ཐམས་ཅད་ཀྱི་དགོངས་པ་འདུས་པའི་རྒྱུད་ལས། ཐེག་པའི་གྲུབ་མཐའ་བཟུང་བས་གོལ་བར་བསྟན་པའི་ལེའུ་སྟེ་བདུན་པའོ།། །།དེ་ནས་ཀུན་རིག་ཁྱེའུ་ཆུང་གིས། །གསང་བདག་སྟོན་པ་ལ་ཞུས་<milestone unit="line" n="388.4"/>པ། །བློས་བཏགས་ཐེག་པ་ཀུན་གོལ་ན། །བཅུ་རྩིའི་ཞབྲུལ་པ་ཇི་ལྟར་བཅད། །ཅེས་ཞུས་པ་དང་། གསང་བདག་སྟོན་པས་བཀའ་སྩལ་པ། །ང་ཡི་སེམས་ཉིད་སྤྱི་ཏི་འདིར། །གཅད་བྱ་གཅོད་བྱེད་མཐའ་སྟོངས་<milestone unit="line" n="388.5"/>ཀྱང་། །དེ་ལྟར་མ་རྟོགས་བློ་ཅན་ལ། །རང་རིག་ཉིད་ཀྱི་རང་ངོ་དེ། །སྐྱེ་མེད་ཀ་དག་མཐོང་སྟོངས་སུ། །མ་ཤེས་ཤེས་པར་བྱ་བའོ། །མ་གོ་གོ་བར་བྱ་བ་ཙམ། །མ་རྟོགས་རྟོགས་པར་བྱ་བ་ཙམ། །མ་གྲོལ་གྲོལ་བར་བྱ་<milestone unit="line" n="388.6"/>བ་ཙམ མ་མཐོང་མཐོང་བར་མཚོན་ཙམ་ལས། །བཙལ་བྱ་བསྒྲུབ་བྱ་ཐོབ་བྱའི་ཆོས། །རྡུལ་ཆ་ཙམ་ཡང་གུད་ན་མེད། །རྟོགས་བྱེད་ཐབས་སུ་ངས་མཚོན་གྱིས། །རང་དངས་རང་རིག་ངང་དུ་ལྟོས། །འཁྲུལ་པའི་གཞི་<milestone unit="page" n="389"/><milestone unit="line" n="389.1"/>༄༅ མ་ངར་འཛིན་འདི། །ཀ་དག་སྐྱེ་མེད་ཟང་ཀ་ཡིན། །ཡེ་ཤེས་ཆེན་པོ་རང་བྱུང་བས། །བསམ་བརྗོད་ཀུན་བྲལ་ཐོགས་རྡུགས་མེད། །རིན་ཆེན་གསེར་གྱི་ཐོག་མཐོངས་འདྲ། །ཞབྲུལ་རྐྱེན་ཡུལ་གྱི་སྣང་བ་<milestone unit="line" n="389.2"/>འདི། །ཡུལ་མེད་ཆོས་སྐུ་རང་དངས་པས། །སངས་རྒྱས་དགོངས་པ་རྒྱུན་ཆད་མེད། །ཆུ་བོ་ཆེན་པོའི་རྒྱུན་དང་འདྲ། །ལོག་པར་རྟོག་པའི་དྲི་མ་འདི། །གནས་ལུགས་ཀློང་དུ་རང་དག་པས། །ཀ་དག་ཡེ་ཤེས་ཟང་ཀའི་<milestone unit="line" n="389.3"/>ངང་། །རིན་ཆེན་མན་ཤེལ་དངས་པ་འདྲ། །རྣམ་རྟོག་སྣང་སྲིད་འཁོར་འདས་འདི། །སྐུ་ལྔའི་ཞིང་དུ་རང་གྲུབ་པས། །བླང་དོར་དབྱེ་གསལ་སེལ་དང་བྲལ། །རིན་ཆེན་གསེར་གླིང་ཕྱིན་པ་འདྲ། །ཕྱི་ནང་གཉིས་སུ་སྣང་<milestone unit="line" n="389.4"/>བ་འདི། །སེམས་ཉིད་ཡེ་ཤེས་རང་དངས་པས། །སྣང་སྟོང་གསལ་འགྲིབ་ཟང་ཐལ་འདི། །འཕྲུལ་གྱི་མེ་ལོང་བརྩེགས་པ་འདྲ། །བསྐལ་པར་བསགས་པའི་མུན་པ་འདིར། །ཤེས་རབ་སྒྲོན་མ་རང་ཤར་བས། །མ་རིག་<milestone unit="line" n="389.5"/>མུན་པ་མ་བསལ་སངས། །གསལ་བའི་སྒྲོན་མེ་བཏེགས་པ་འདྲ། །མ་ངེས་སྣང་བ་དཀར་དམར་འདི། །མཁའ་གསལ་ཡེ་ཤེས་རང་གསལ་བས། །ཉིན་མཚན་མེད་པར་གསལ་འགྲིབ་མེད། །མཁའ་ལ་ཉི་མ་ཤར་<milestone unit="line" n="389.6"/>བ་འདྲ། །མཚན་མའི་དངོས་པོ་སྣ་ཚོགས་འདི། །ཆོས་ཉིད་སྐྱེ་མེད་རང་སྣང་བས། །མཐོང་ཡུལ་དམིགས་པའི་ངོས་གཟུང་མེད། །བར་སྣང་དག་པའི་སེར་བུ་འདྲ། །གཉིས་སྣང་མེད་པའི་ཆོས་ཉིད་འདི། །བཙལ་མེད་<milestone unit="page" n="390"/><milestone unit="line" n="390.1"/>ངང་བཞག་རང་བསོ་བས། །བྱ་བཙལ་སྤྲོས་པའི་སྣང་བ་མེད། །འབྱེད་མེད་མུན་པའི་སྨག་དང་འདྲ། །སེམས་ཉིད་རྣམ་དག་ཡེ་ཤེས་འདི། །མ་བཅོས་སོར་བཞག་རང་སྟོང་པས། །བརྟགས་ཞེན་མཚན་མའི་ཡུལ་ལས<milestone unit="line" n="390.2"/>འདས། །མཐའ་མེད་ནམ་མཁའ་ཆེན་པོ་འདྲ། །སངས་རྒྱས་སེམས་ཅན་གཉིས་འཛིན་འདི། །ལམ་གྱིས་བཅོས་མེད་རང་རིག་པས། །ཆེ་བའི་རེ་སྨོན་བསྒྲུབ་རྩོལ་མེད། །འཁོར་ལོས་སྒྱུར་བའི་རྒྱལ་པོ་འདྲ། །སྐྱེ་མེད་<milestone unit="line" n="390.3"/>རང་བྱུང་ཡེ་ཤེས་འདི། །མ་བཙལ་མ་བསྒྲུབས་རང་ཉིད་ལས། །འགག་མེད་གྲོལ་ནས་གྲོལ་ལམ་སྟོན། །བར་སྣང་འཁྲུལ་པའི་གློག་དང་འདྲ། །མ་བྱུང་མ་སྐྱེས་སྙིང་པོ་འདི། །མིང་དུ་བསྟན་མེད་རང་སར་<milestone unit="line" n="390.4"/>སངས། །གཞན་ལ་བསྟན་ཅིང་སྨྲ་རུ་མེད། །གཤོན་ནུ་མ་ཡི་བདེ་བ་འདྲ། །ཀ་དག་ཆོས་སྐུ་བུན་ཁྱབ་འདི། །རྒྱ་ཆད་མེད་པར་རང་དངས་པས། །ཡོན་ཏན་ཀུན་རྫོགས་འཕེལ་འགྲིབ་མེད། །དགོས་འདོད་ཀུན་འབྱུང་<milestone unit="line" n="390.5"/>ནོར་བུ་འདྲ། །བློ་འདས་མུ་མེད་ཆོས་འདས་འདི། །སློབ་དཔོན་མེད་པར་རང་གྲོལ་བས། །བཙལ་མེད་བདེ་ཆེན་རང་ལས་རྙེད། །རྟ་རྔ་སྦྲུལ་གྱི་མདུད་པ་འདྲ། །མ་རྟོགས་དམན་པའི་གོལ་སྒྲིབ་འདི། །ཐིག་ལེའི་ཀློང་<milestone unit="line" n="390.6"/>དུ་རང་ཞི་བས། །བསྒྲིབ་བྱ་སྒྲིབ་བྱེད་ཀ་ནས་དག །ནམ་འཁར་ནམ་མཁའ་ཐིམ་པ་འདྲ། །གཉིས་འཛིན་གཟུང་ཡིད་ཞགས་པ་འདི། །དབྱེ་བསལ་མེད་པར་རང་ཆད་པས། །སྲིད་པའི་འཆིང་བ་མ་ལུས་གྲོལ། །མདུད་<milestone unit="page" n="391"/><milestone unit="line" n="391.1"/>༄༅། །རྒྱའི་སྤྱི་མདུད་བཅད་པ་འདྲ། །ཉོན་མོངས་བརྒྱད་ཁྲིའི་དམག་དཔུང་འདི། །རྟེན་པ་མེད་པར་རང་བརླགས་པས། །འཁོར་བའི་གཡུལ་ངོ་མ་ལུས་བཟློག །རྡོ་ཚན་ཁ་བ་བབས་པ་འདྲ། །སྣང་བརྟགས་<milestone unit="line" n="391.2"/>གཟུང་ཞེན་སྤྲོས་པ་འདི། །མཐའ་གསལ་བར་སྣང་རང་བཅད་དེ། །བདག་གཞན་ཕྱོགས་བྲལ་མིང་མེད་པ། །མཚོན་ཆའི་འཁོར་ལོ་བསྐོར་བ་འདྲ། །དྲང་དོན་ཐེག་པའི་བྱ་བཙལ་འདི། །བླང་དོར་མེད་པར་རང་བཞག་<milestone unit="line" n="391.3"/>པས། །དགེ་སྡིག་ལས་ཀྱི་མཐའ་ལས་གྲོལ། །མཁའ་ལ་མདུད་པ་བོར་བ་འདྲ། །བཙལ་མེད་ཤུགས་འབྱུང་ཐུགས་རྗེ་འདི། །འགག་པ་མེད་པར་རང་འཆར་བས། །རྩོལ་བའི་ཕྲིན་ལས་སྤྱད་དུ་མེད། །ནམ་མཁའི་ངང་<milestone unit="line" n="391.4"/>ནས་ཆོ་འཕྲུལ་འདྲ། །ཡང་དག་ངེས་དོན་གནས་ལུགས་ལ། །འདྲ་བཞི་ཕྱོགས་མཐུན་དང་པོ་ཡི། །རང་ངོར་དཔེ་ཡིས་མཚོན་ཚུལ་འདས། །ང་ཡི་དགུ་རྩེའི་སྤྱི་ཏི་འདིར། །སྤྲོས་པ་རང་གི་ཐོག་ཏུ་བཅད། །རང་ངོ་རང་<milestone unit="line" n="391.5"/>གིས་རང་ལ་སྤྲད། །རང་གདང་རང་གྲོལ་ཐོག་ཏུ་བཅའ། །ཆོས་འདས་རང་ལ་རང་གིས་བཟླའོ། །ཞེས་གསུངས་སོ། །རིན་པོ་ཆེ་བདུད་རྩི་བཅུད་ཐིགས་སངས་རྒྱས་ཐམས་ཅད་ཀྱི་དགོངས་པ་འདུས་པའི་རྒྱུད་ལས།<milestone unit="line" n="391.6"/>འཁྲུལ་པའི་རྩ་བ་སྤྲོས་པ་རང་ཐོག་ཏུ་བཅད་པའི་ལེའུ་སྟེ་བརྒྱད་པའོ།། །།དེ་ནས་ཀུན་རིག་ཁྱེའུ་ཆུང་གིས། །གསང་བདག་སྟོན་པ་ལ་ཞུས་པ། །དོན་ལ་འཁྲུལ་རྩད་མ་ཆོད་ན། །ཚིག་ཏུ་འབྱམས་པའི་ཉེས་པ་<milestone unit="page" n="392"/><milestone unit="line" n="392.1"/>གང་། །ངོ་སྤྲོད་གནད་ཀྱི་ཇི་ལྟར་སྤྲད། །དོན་གྱི་ཀློང་དུ་བཞག་ཐབས་གང་། །ཞེས་ཞུསླ་པས། སྟོན་པས་འཁོར་ལ་བཀའ་སྩལ་པ། །ཁྱོད་ཀྱིས་དེ་ལྟར་ཞུས་པ་ལེགས། །ཚིག་ཏུ་མཚོན་གྱིས་ལེགས་པར་ཉོན། །མ་<milestone unit="line" n="392.2"/>རྟོགས་ཚིག་ལ་འབྱམས་པ་འདིས། །སྤྱི་ཏི་མི་མཐོང་འཁོར་བར་འ་ས། །འཁོར་བའི་མཚན་ཉིད་མ་ཤེས་ན། །འཁྲུལ་སྣང་འདི་ལ་བློ་མི་བཟློག །འཇིག་རྟེན་བྱ་བ་མ་བཏང་ན། །བདེ་ཆེན་རྣམ་གྲོལ་ལམ་མི་<milestone unit="line" n="392.3"/>རྙེད། །དུག་ལྔ་རང་སར་མ་ཟད་ན། །རིག་པ་འཆིང་བ་ལས་མི་གྲོལ། །དྲན་རིག་དབྱིངས་སུ་མ་ཐིམ་ན། །ཆེ་བའི་ཡེ་ཤེས་དོན་མི་རྙེད། །རང་སྣང་རང་སར་མ་གྲོལ་ན། །སྐྱེ་མེད་ཆོས་སྐུའི་ངོ་མི་མཐོང་། །འཁོར་འདས་<milestone unit="line" n="392.4"/>ཀློང་དུ་མ་གྲོལ་ན། །སྣང་སྲིད་གཉིས་འཛིན་འཕྲང་དུ་ཆུད། །གནས་ལུགས་རང་ངོ་མ་ཤེས་ན། །བསྐལ་པར་བཙལ་ཡང་རང་ཚི་ཆད། །རང་བྱུང་རྟེན་དང་མ་བྲལ་ན། །ཕུག་པས་རི་རྡིབ་བརྟེན་རྗེ་ཕུང་། །འདུ་འབྲལ་<milestone unit="line" n="392.5"/>མེད་པར་མ་རྟོགས་ན། །གཞན་ནས་ཐོབ་བྱེད་ནོར་བའི་ལམ། །ཀུན་བཟང་ཆོས་འདས་མ་ཤེས་ན། །བཟང་བརྩོན་སངས་རྒྱས་འཕྲང་དུ་ཆུད། ཁྲེས་རིག་སྟོང་སངས་མ་གྲོལ་ན། །འཁོར་བ་དོང་ནས་སྤྲུག་མི་<milestone unit="line" n="392.6"/>ནུས། །རྒྱལ་སྲས་རང་རིག་མ་ཤེས་ན། །སྲིད་པའི་མཚོ་ལས་སྒྲོལ་མི་ནུས། །དོན་མེད་བསྒོམ་མེད་གཞིར་འཇོག་པ། །རང་རྒྱུད་ཐ་མལ་ལས་མི་འཕགས། །ཏིང་འཛིན་བསམ་གཏན་ལམ་འཛིན་པ། །འགྲོ་འདོད་ཆོས་<milestone unit="page" n="393"/><milestone unit="line" n="393.1"/>༄༅། །ཀྱིས་རང་ཉིད་འཆིངས། །ཐོག་མཐའི་རྩིས་གདབ་མ་གྲོལ་ན། །ཆོས་ཉིད་འགྱུར་བའི་སྐྱོན་དུ་གོལ། །འཁོར་འདས་ཀ་ནས་མ་དག་ན། །སྣང་བ་ངེས་པ་མེད་པར་འགྱུར། །གདེང་དུ་མ་གྱུར་ཐེ་ཚོམ་<milestone unit="line" n="393.2"/>ན། །གོལ་སྒྲིབ་ཞབྲུལ་པའི་འཔྲང་མི་ཆོད། །རེ་དོགས་སྤང་བླང་མ་ཆོད་ན། །རྒྱུ་འབྲས་དམན་པའི་ལམ་དུ་གོལ། །གཡོ་མེད་ཕྱོགས་འཛིན་མ་སྟོངས་ན། །ཇི་ལྟར་འབད་ཀྱང་རྟག་ཆད་ཉིད། །མིང་མེད་མཐའ་སྟོངས་<milestone unit="line" n="393.3"/>མ་རྟོགས་པར། །རྒྱུ་འབྲས་རིམ་དགུར་སྤྱོད་པ་སྡུག །རང་དངས་འབྲལ་མེད་མི་ཤེས་པར། །མཉམ་བཞག་རྗེས་ཐོབ་སྙིང་རྗེའི་ཡུལ། །སྐྱེ་ཤིའི་གཞི་རྩ་མ་ཆོད་ན། །ཚོགས་གཉིས་བསགས་སྦྱངས་བདག་འཛིན་<milestone unit="line" n="393.4"/>གྲོགས། །བླ་མེད་སྤྱི་ཏི་མ་རྟོགས་ན། །སྣང་བརྟགས་ཞེན་གསུམ་ལས་མི་གྲོལ། །དེ་ན་ཀུན་རིག་ཁྱེའུ་ཆུང་ཁྱོད། །ཟང་ཐལ་འཛིན་མེད་ཆོས་འདས་སུ། །ཕྱོགས་འཛིན་སྤྲོས་ཐག་ཆོད་པར་གྱིས། །གཞི་ཡི་ཆོས་རྣམས་<milestone unit="line" n="393.5"/>རླུད་ལ་བསྐུར། །ལམ་ཀྱི་ཆོས་རྣམས་ཕྱགས་མས་ཐོབ། །འབྲས་བུའི་ཆོས་རྣམས་ཆུ་ལ་འཕོས། །གྲུབ་མཐའ་སྤྱི་མེས་དུར་དུ་སྐྱོལ། །ཞེས་གསུངས་སོ། །རིན་པོ་ཆེ་བདུད་རྩི་བཅུད་ཐིགས་སངས་རྒྱས་ཐམས་ཅད་ཀྱི་<milestone unit="line" n="393.6"/>དགོངས་པ་འདུས་པའི་རྒྱུད་ལས། སྤྱི་ཏི་མ་རྟོགས་པའི་སྐྱོན་ངོས་བཟུང་ཞིང་ལ་བཟླ་བའི་ལེའུ་སྟེ་དགུ་པའོ།། །།དེ་ནས་གསང་བདག་སྟོན་པ་ཡིས། །འདུས་པའི་འཁོར་ལ་བཀའ་སྩལ་པ། །ང་ཡི་བླ་མེད་སྤྱི་ཏི་<milestone unit="page" n="394"/><milestone unit="line" n="394.1"/>འདིར། །ཡེ་གྲོལ་ཕྱོགས་མེད་ཀ་ནས་དག །ཡེ་གྲོལ་ཀུན་རྫོབ་རང་བཞིན་ལ། །བསྟན་བྱ་སྟོན་བྱེད་གཉིས་མེད་ཀྱང་། །སྐལ་ལྡན་མ་རྟོགས་དོན་མཚོན་ཕྱིར། །ངོ་སྤྲོད་གདམས་པ་བསྟན་གྱིས་ཉོན། །སེམས་ཉིད་<milestone unit="line" n="394.2"/>གདོད་ནས་ཆོས་སྐུ་འདི། །དང་པོའི་བྱུང་ས་མ་ཤེས་ན། །མ་བུ་རང་ངོ་མི་འཕྲོད་དེ། །དམུས་ལོང་སྣང་མེད་འ་ས་པ་འདྲ། །ད་ལྟ་གནས་ས་མ་ཤེས་ན། །སྙིང་པོའི་ཁྱེར་ལུགས་མི་ཤེས་པས། །བྲ་བྱི་འཚང་སྒོ་སྟོང་པ་<milestone unit="line" n="394.3"/>འདྲ། །ཐ་མ་ཐིམ་ས་མ་ཤེས་ན། །དོན་ལ་ངེས་ཤེས་མི་ཐོབ་སྟེ། །ཁ་དྲག་ལམ་དུ་ཕྱིན་པ་འདྲ། །དེས་ན་དང་པོ་བྱུང་ས་ནི། །ཆོས་དབྱིངས་བརྡལ་བ་ཆེན་པོ་ཡི། །རིན་ཆེན་འོད་འབར་གཞལ་ཡས་ཁང་། །སྐྱེ་མེད་ཀ་<milestone unit="line" n="394.4"/>དག་ཉིད་དུ་བྱུང་། །བར་དུ་གནས་ས་བསྟན་པ་ནི། །ཙིསྟ་རིན་ཆེན་གཞལ་ཡས་ཁང་། །རྩ་བརྒྱད་དངས་མ་ལྔ་ཡི་དབུས། །ཀུན་གཞི་འོད་ཀྱི་གཞལ་ཡས་ཁང་། །ཆོས་དབྱིངས་གཏིང་གསལ་གཡོ་མེད་ན། །ཕྱི་ནང་<milestone unit="line" n="394.5"/>གསང་བའི་འཁོར་ཚོགས་དང་། །འདུ་འབྲལ་མིང་འདོགས་མི་བྱེད་པར། །དུས་གསུམ་དུས་མེད་རྒྱུན་གནས་སུ། །དོན་གྱི་སྟོན་པ་སྐུ་གསུམ་ནི། །གཡོ་མེད་རྩིས་གདབ་མེད་པར་བཞུགས། །དེ་ཉིད་རང་ངོ་སྤྲོད་<milestone unit="line" n="394.6"/>པའི་ཐབས། །སྣོད་བཅུད་ལྡན་པའི་དཔོན་སློབ་གྱིས། །རྐྱེན་མེད་དབེན་པའི་གནས་སུ་འགྲོ། །ལུས་ངག་ཡིད་གསུམ་བྱ་བ་བཏང་། །སྣང་ཚུལ་རོལ་པའི་སྐུར་གནས་མཆོད། །ལུས་ངག་ཡིད་གསུམ་རང་རིག་<milestone unit="page" n="395"/><milestone unit="line" n="395.1"/>༄༅། །བཅའ། །སྒོ་ལྔ་གཡོ་མེད་ཧར་པོར་བཞག །ལྟ་སྟེངས་མཁའ་གསལ་དག་པ་ལ། །དྲན་རིག་ནམ་མཁར་འཕང་སྟེ་བོར། །ཡིད་ཀྱི་འགྱུ་བ་རོལ་ཏུ་བསད། །སེམས་ཉིད་གཏིང་གསལ་དངས་པར་<milestone unit="line" n="395.2"/>བཞག །ཐོག་མའི་སངས་རྒྱས་ངོ་སྤྲད་པ། །བསམ་གྱིས་མི་ཁྱབ་ལྷ་ཁང་ན། །ཀུན་ཁྱབ་དངོས་མེད་ཆོས་ཀྱི་སྐུ། །ཡང་དག་སངས་རྒྱས་རང་གནས་འབར། །དེ་ཉིད་རང་ངོ་སྤྲོད་པའི་ཐབས། །གཉིས་འཛིན་ཐམས་ཅད་<milestone unit="line" n="395.3"/>སྤྲོས་བཅད་ལ། །བསམ་ཡས་ངང་དངས་རིན་ཆེན་སྐུ། །ཐིག་ལེ་ཁོང་ཤར་རང་ངོ་སྤྲད། །གསལ་དག་ལོངས་སྐུ་ངོ་སྤྲད་པ། །རང་དག་ཟང་ཐལ་གཞལ་ཡས་ན། །སྙིང་པོ་དྲི་མེད་ཀ་དག་བཞུགས། །དེ་དང་རང་ངོ་སྤྲད་<milestone unit="line" n="395.4"/>པའི་ཐབས། །མ་རིག་མུན་པ་གཉིས་མེད་གསལ། །ཆོས་ཉིད་རིན་ཆེན་ཀ་དག་ལྷ། །རྣལ་མ་ཟང་ཀ་རང་ངོ་སྤྲད། །དེ་འདོད་ལོངས་སྤྱོད་རྫོགས་སྐུ་སྤྲད། །ཐ་མའི་སངས་རྒྱས་ངོ་སྤྲད་པ། །ཆོས་དབྱིངས་སྣང་གསལ་<milestone unit="line" n="395.5"/>དཀྱིལ་འཁོར་ན། །གཉིས་མེད་སོར་བཞག་སྤྲུལ་སྐུ་བཞུགས། །དེ་དང་རང་ངོ་སྤྲད་པའི་ཐབས། །ཞེ་འདོད་ཐམས་ཅད་སྤྲོས་བཅད་ལ། །རང་དག་རང་གྲོལ་དབྱེ་བསལ་མེད། །གང་སྣང་ཆགས་འཛིན་དགག་བསྒྲུབ་<milestone unit="line" n="395.6"/>བྲལ། །གཉིས་མེད་སྤྲུལ་པའི་སྐུ་དང་ཕྲད། །རེ་མེད་རང་གནས་དོན་མཐོང་ནས། །བྱ་རྩོལ་རེ་དོགས་མཐའ་ལས་གྲོལ། །ཐ་མ་ཐིམ་ས་བསྟན་པ་ནི། །ཆོས་འདས་དངོས་མེད་ཟང་ཀའི་ངང་། །ཡུལ་མེད་མཁའ་གསལ་<milestone unit="page" n="396"/><milestone unit="line" n="396.1"/>ཆེན་པོའི་ཀློང་། །གཞི་འདས་སྐྱེ་མེད་ཀུན་མཁྱེན་ཐུགས། །མཚོན་འདས་བསམ་རྡུགས་ཕྱོགས་བྲལ་དོན། །སྐུ་འདས་མིང་མེད་མཐའ་སྟོངས་སུ། །ཆོས་སྐུ་རྒྱ་ཆད་མེད་པར་ཐིམ། །རྩིས་གདབ་དབྱེ་བསལ་ཡུལ་ལས་<milestone unit="line" n="396.2"/>འདས། །ཞེས་གསུངས་སོ། །རིན་པོ་ཆེ་བདུད་རྩི་བཅུད་ཐིགས་སངས་རྒྱས་ཐམས་ཅད་ཀྱི་དགོངས་པ་འདུས་པའི་རྒྱུད་ལས། ཆོས་འདས་དོན་གྱི་སྐུ་གསུམ་རང་ངོ་སྤྲད་པའི་ལེའུ་སྟེ་བཅུ་པའོ།། །།དེ་ནས་གསང་<milestone unit="line" n="396.3"/>བདག་སྟོན་པ་ཡིས། །འདུས་པའི་འཁོར་ལ་བཀའ་སྩལ་པ། །སྤྱི་ཏིའི་དོན་ལ་གཞག་པ་ནི། །གཞག་བྱ་འཇོག་བྱེད་ཀ་དག་ཀྱང་། །རེ་ཞིག་མ་རྟོགས་བློ་ཅན་ལ། །ཆོས་འདས་དོན་ལ་བཞག་ཐབས་བསྟན། །མཁའ་<milestone unit="line" n="396.4"/>གསལ་དཔེ་ནི་ནམ་མཁའ་ལ། །འཆར་སྒོ་གསལ་བྱེད་མི་བསྐྱོད་བགྲད། །ཀ་དག་དོན་གྱི་ཆོས་ཉིད་ལ། །སེམས་ཀྱིས་འཛིན་པ་མེད་པར་བཞག །ཆོས་དབྱིངས་གསལ་ཁྱབ་དངས་པ་ལ། །རིག་པ་གཏིང་གསལ་ཆེན་<milestone unit="line" n="396.5"/>པོར་བཞག །མ་བཅོས་སྤྲོས་བྲལ་ཀློང་ཡངས་སུ། །འགྱུར་བ་དངས་སངས་ཆེན་པོར་བཞག །འགག་མེད་རྩལ་གྱི་རང་འོད་རྣམས། །ཚོར་བ་རྗེས་མེད་རང་སར་བཞག །ངང་དངས་ཀུན་ཁྱབ་ཟང་ཐལ་ལ ཆོས་སྐུ་<milestone unit="line" n="396.6"/>གཅེར་བུ་ཀློང་དུ་བཞག །ཆོས་དབྱིངས་སྣང་གསལ་དཀྱིལ་འཁོར་དུ། །བསམ་བྲལ་སྟོང་པ་ཧལ་པོར་བཞག །གཉིས་མེད་ཐིག་ལེ་ཉག་གཅིག་ལ། །ཤེས་རབ་རང་བརྡོལ་ཆེན་པོར་བཞག །ཅང་མེད་ཅིར་སྣང་རོལ་པ་<milestone unit="page" n="397"/><milestone unit="line" n="397.1"/>༄༅། །རྣམས། །ཡུལ་མེད་སྣང་གྲོལ་རང་སར་བཞག །དབྱིངས་ལས་ཤར་བའི་རིག་པ་འདི། །མ་བུ་དབྱེར་མེད་རང་སོར་བཞག །སྒོ་ལྔའི་རྣམ་ཤེས་རང་བྱུང་འདི། །འཇའ་ལྷར་མཁའ་ལ་རང་ཡལ་<milestone unit="line" n="397.2"/>བཞག །དགོངས་པ་ཕྱོགས་མེད་མཐའ་གྲོལ་ལ། །ཡངས་དོག་རྒྱ་ཆད་མེད་པར་བཞག །ཀུན་གཞི་མཁའ་ལྟར་དག་པ་ལ། །ཡིད་གཉིས་འགྱུ་སྟོང་རྗེས་མེད་བཞག །སྣང་ཡུལ་མེ་ལོང་ལྟར་གསལ་ལ། །སྐྱེན་སྣང་སྐྱེ་<milestone unit="line" n="397.3"/>མེད་རང་གྲོལ་བཞག །གནས་ལུགས་འདུ་འབྲལ་གནས་མེད་པས། །གང་ནས་བཙལ་མེད་ངང་དུ་བཞག །སྒྲིབ་གཉིས་ཡེ་ནས་རང་དག་པས། །བླང་དོར་དབྱེ་བསལ་མེད་པར་བཞག །རང་བྱུང་ཡེ་ཤེས་རང་ཤར<milestone unit="line" n="397.4"/>བས བཙལ་སེམས་སྒྲིབ་པ་མེད་པར་བཞག །འཁོར་འདས་ཆོས་ཀུན་ཡེ་གྲོལ་ལ། །གྲོལ་འདོད་འཆང་པ་མེད་རང་བཞག །གདོད་དག་སྐྱོན་བྲལ་མཐོང་མེད་ལ། །འདོད་རློམས་རྩིས་གདབ་མེད་པར་བཞག །སྐུ་<milestone unit="line" n="397.5"/>གསུམ་རེ་མེད་རང་གནས་ལ། །བསྒྲུབ་འདོད་རེ་སྨོན་མེད་པར་བཞག །ས་ལམ་བགྲོད་མེད་གཅིག་རྫོགས་ལ། །བགྲོད་མེད་རང་བརླག་ཆེན་པོར་བཞག །སེམས་ཉིད་མཚོན་འདས་བླ་མེད་ལ། །དཔེ་དོན་མཚོན་<milestone unit="line" n="397.6"/>བརྗོད་མེད་པར་བཞག །ཆོས་དབྱིངས་གཏིང་ཡངས་མཐའ་གྲོལ་ལ། །མཐའ་ཐུག་རྩལ་དང་བྲལ་བར་བཞག །དམ་ཚིག་བསྲུང་མཚམས་ཕྱོགས་མེད་ལ། །གཉིས་འཛིན་སྒྲིབ་པ་མེད་པར་བཞག །སྣོད་བཅུད་རྒྱལ་<milestone unit="page" n="398"/><milestone unit="line" n="398.1"/>བའི་ཞིང་ཁམས་ལ། །འཁོར་འདས་གཉིས་འཛིན་རང་སངས་བཞག །ཅིར་སྣང་སྐྱེ་མེད་ཆོས་སྐུ་ལ། །སྐྱེ་འཆི་འཕོ་འགྱུར་མེད་པར་བཞག །མཁའ་གསལ་རང་དངས་ཡེ་ཡིན་ལ། །དབང་བཞི་བསྐུར་ཐོབ་མིན་པར་<milestone unit="line" n="398.2"/>བཞག །ཅིར་སྣང་གསལ་སྟོང་དུས་མཉམ་ལ། །སྐྱོན་ཡོན་སྤང་བླང་མེད་པར་བཞག །སྙིང་པོ་མཐོང་རྟོགས་དུས་མཉམ་ལས། །ཞེ་འདོད་ལྟོས་པ་མེད་པར་བཞག །འགག་མེད་ཐོལ་བྱུང་ཀློང་ཐིམ་ལ། །གོལ་སྒྲིབ་<milestone unit="line" n="398.3"/>བྱིང་རྒོད་གསལ་བ་མེད། །གཞན་སྐྱོན་སེལ་མེད་ཀ་དག་ལ། །ངན་རྟོག་དགག་ཏུ་མེད་པར་བཞག །ངང་དངས་ཡེ་ཤེས་རྒྱུ་མ་ལ། །མཉམ་རྗེས་ཐུན་མཚམས་མེད་པར་བཞག །དམིགས་འཛིན་གཟའ་གཏད་བསམ་<milestone unit="line" n="398.4"/>བྲལ་ལ། །བསྒོམ་བྱ་སྒོམ་བྱེད་མེད་པར་བཞག །ཕྱོགས་མེད་རང་ཤར་མཐའ་སྟོངས་ལ། །གཞན་དུ་བཀོལ་བ་མེད་པར་བཞག །ཡེ་ནས་གཏད་མེད་ཟང་ཐལ་ལ། །གོམ་འདྲིས་ཀ་དག་རྣམ་པར་བཞག ཁུ་རྐྱེན་<milestone unit="line" n="398.5"/>འཕེལ་འགྲིབ་མིང་མེད་ལ། །དགེ་སྡིག་བློ་ལས་གྲོལ་བར་བཞག །གཞག་བྱ་འཇོག་བྱ་མཚོན་པ་ཉིད། །མིང་འདོགས་མཐའ་ལས་འདས་པ་སྟེ། །མཐའ་ལྔའི་རྒྱ་ལས་གྲོལ་བའོ། །ཞེས་གསུངས་སོ། །རིན་པོ་ཆེ་བདུད་<milestone unit="line" n="398.6"/>རྩི་བཅུད་ཐིགས་སངས་རྒྱས་ཐམས་ཅད་ཀྱི་དགོངས་པ་འདུས་པའི་རྒྱུད་ལས། བཞག་ཏུ་མེད་པའི་བཞག་ཐབས་མཚོན་པའི་ལེའུ་སྟེ་བཅུ་གཅིག་པའོ།། །།དེ་ནས་ཀུན་རིག་ཁྱེའུ་ཆུང་གིས། །གསང་བདག་སྟོན་<milestone unit="page" n="399"/><milestone unit="line" n="399.1"/>༄༅། །པ་ལ་ཞུས་པ། །གེགས་སེལ་ཤན་འབྱེད་ལ་བཟླ་བ། །དགུ་རྩེ་སྤྱི་ཡི་མན་ངག་གང་། །ཞེས་ཞུས་པས། སྟོན་པས་འཁོར་ལ་བཀའ་སྩལ་པ། །སྤྱི་ཡི་ཞུས་དོན་བཤད་ཀྱིས་ཉོན། །གནས་ལུགས་གཏན་་ ་<milestone unit="line" n="399.2"/>མ་ཕེབས་ན། །བྱ་སྒྲོ་རླུད་གིས་ཁྱེར་བ་འདྲ། །ཀུན་གཞི་ཆོས་སྐུ་མ་ཕྱེད་ན། །ཆུ་དང་འོ་མ་འདྲེས་པ་འདྲ། འཁྲུལ་པ་རྩད་ནས་མ་ཆོད་ན། །ལྗོན་ཤིང་ཡལ་ག་བྲེགས་པ་འདྲ། །སེམས་དང་སེམས་ཉིད་མ་ཕྱེད་ན། །བུ་<milestone unit="line" n="399.3"/>རམ་སྦྲང་རྩི་འདྲེས་པ་འདྲ། །མ་རིག་ཡེ་ཤེས་མ་ཕྱེད་ན། །གསེར་དང་གཡའ་རུ་འདྲེས་པ་འདྲ། །སེམས་དང་བག་ཆགས་མ་ཕྱེད་ན། །དུག་དང་སྨན་དུ་འདྲེས་པ་འདྲ། །འཁོར་འདས་བྱེ་བྲག་མ་ཕྱེད་ན། །མཁའ་ལ་<milestone unit="line" n="399.4"/>བགྲོད་པར་འདོད་པ་འདྲ། །བལྟ་མཁན་རང་ངོས་མ་ཟིན་ན། །དམུས་ལོང་ཐང་སྟོང་བོར་བ་འདྲ། །སྒོམ་མཁན་རང་ངོས་མ་ཟིན་ན། །རི་དྭགས་སྨིག་རྒྱུ་བསྙེགས་པ་འདྲ། །སྤྱོད་མཁན་རང་ངོ་མ་ཤེས་ན། །རི་དྭགས་<milestone unit="line" n="399.5"/>རྒྱ་ལ་ཚུད་པ་འདྲ། །སྒྲུབ་མཁན་རང་ངོ་མ་ཟིན་ན། །ཁྱུང་ཆེན་ནམ་མཁའི་མཐའ་ཚོལ་འདྲ། །འབྲས་བུ་རང་ངོས་མ་ཟིན་ན། །རྒྱལ་བུ་གང་འ་ས་སྤྱོད་པ་འདྲ། །གནས་ལུགས་ཕྱོགས་བྲལ་ཀུན་རྫོགས་<milestone unit="line" n="399.6"/>ཀྱང་། །རྒྱ་ཆད་མེད་པས་ནོར་བུ་འདྲ། །དབྱིངས་ཀྱི་ཀློང་ལས་འདས་པ་མེད། །མཁའ་ལ་བྱ་ཡིས་ཕུར་པ་འདྲ། །ཀུན་གཞི་འཁོར་འདས་འབྱུང་གཞིར་ཡོད། །ཀུན་འབྱུང་རྒྱལ་པོའི་བང་མཇོད་འདྲ། །ཆོས་སྐུ་སྐྱེ་མེད་མུ་<milestone unit="page" n="400"/><milestone unit="line" n="400.1"/>མཐའ་སྟོངས། །ལྡོག་མེད་བསེ་ཞིང་འབྲས་བུ་འདྲ། །འཁྲུལ་རྩ་རང་འཛིན་རྩད་ནས་བཅད། །སྡོང་པོ་རྩད་ནས་བཅད་པ་འདྲ། །སེམས་ནི་རྣམ་ཤེས་ཚོགས་བརྒྱད་དེ། །འགག་མེད་ནམ་མཁའི་ཆོ་འཕྲུལ་<milestone unit="line" n="400.2"/>འདྲ། །སེམས་ཉིད་སྨྲ་བསམ་ཡུལ་འདས་ཏེ། །སྐྱོན་བྲལ་ནམ་མཁའ་དག་པ་འདྲ། །མ་རིག་འཛིན་བྱེད་ཤེས་པ་སྟེ། །མཐོང་མེད་འཛིན་ཡོད་ལོང་བ་འདྲ། །ཡེ་ཤེས་གསལ་དག་ཟང་ག་སྟེ། །མཁའ་ལ་ཉི་མ་ཤར་བ་<milestone unit="line" n="400.3"/>འདྲ། །སེམས་ནི་འཁོར་འདས་གཉིས་ཀར་འཀྱུར། །རས་དཀར་དྲི་མ་མེད་པ་འདྲ། །བག་ཆགས་འཁོར་བའི་ས་བོན་ཏེ། །མཐོང་མེད་གནོད་པ་འདྲེ་རྐུན་འདྲ། །གཉིས་འཛིན་རྟོག་པ་འཁོར་བ་སྟེ། །ཐོ་ཡོར་མི་རུ་<milestone unit="line" n="400.4"/>འཁྲུལ་པ་འདྲ། །དེ་ཉིད་གྲོལ་བ་མྱང་འདས་ཏེ། །འཁྱག་རོམ་ཆུ་རུ་ཞུ་བ་དང་། །བལྟ་མཁན་ངོས་ཟིན་གྲུབ་མཐའ་སྟོར། །གཞི་མེད་བར་སྣང་ནམ་མཁའ་འདྲ། །སྒོམ་མཁན་ངོས་ཟིན་རང་སར་གྲོལ། །ཆུ་བུར་ཆུ་<milestone unit="line" n="400.5"/>ལ་ཐིམ་པ་འདྲ། །སྤྱོད་མཁན་ངོས་ཟིན་མཚན་མ་སངས། །རང་གི་རོལ་པ་གར་མཁན་འདྲ། །སྒྲུབ་མཁན་ངོས་ཟིན་འདུ་འབྲལ་མེད། །མོ་གཤམ་བུ་ཡི་ཆུང་མ་འདྲ། །འབྲས་བུ་ངོས་ཟིན་རེ་དོགས་ཆད། །རྒྱལ་<milestone unit="line" n="400.6"/>སྲིད་ཐོབ་པའི་རྒྱལ་པོ་འདྲ། །དེ་ལྟར་བསྟན་པ་ཐམས་ཅད་ཀྱང་། །ཅང་མེད་ཅིར་སྣང་རང་སར་གྲོལ། །དབྱིངས་ལས་མ་རྟོགས་ཡུལ་མེད་པས། །དངོས་པོའི་མཚན་མ་ཀ་ནས་དག །ཆོས་ཀུན་བཏགས་ཆགས་མིང་<milestone unit="page" n="401"/><milestone unit="line" n="401.1"/>༄༅། །ཡིན་པས། །བདེན་རྫུན་ཆགས་སྡང་ཀ་ནས་དག །རང་ངོ་མཐོང་ལས་བལྟ་བ་མེད། །གོལ་སྒྲིབ་འཁྲུལ་པ་ཀ་ནས་དག །སེམས་ཉིད་མཐོང་ལས་བསྒོམ་པ་མེད། །བྱིང་རྒོད་བག་ཆགས་ཀ་ནས་<milestone unit="line" n="401.2"/>དག །རང་སྣང་གྲོལ་ལས་སྤྱོད་པ་མེད། །བྱ་བཙལ་གཉིས་འཛིན་ཀ་ནས་དག །སྐྱེ་མེད་རྟོགས་པས་དབང་བསྐུར་མེད། །བསྐུར་ཐོབ་རིམ་པ་ཀ་ནས་དག །གཡོ་རྩོལ་བྲལ་ལ་ས་ལམ་མེད། །ལམ་ལྔ་ས་བཅུ་ཀ་ནས་<milestone unit="line" n="401.3"/>དག །སྙིང་པོར་གནས་ལ་དམ་ཚིག་མེད། །བསྲུང་ཉམས་མཚན་མ་ཀ་ནས་དག །སྐུ་གསུམ་གཞིར་སྨན་འབྲས་བུ་མེད། །རེ་དོགས་སྨོན་ཐོབ་ཀ་ནས་དག །རང་ངོ་སྤྲད་པས་སངས་རྒྱས་མེད། །སྐྱེ་ཤི་ཐ་སྙད་ཀ་ནས་<milestone unit="line" n="401.4"/>དག །སྤྱི་ཏི་རྟོགས་ལ་ཐམས་ཅད་མེད། །མེད་པ་མ་ཡིན་ཐམས་ཅད་རྫོགས། །ཡོད་མེད་གཉིས་མིན་གཅིག་མེད་ཡིན། །མཐའ་བཞིའི་རྒྱལ་ས་རྣམ་པར་གྲོལ། །ཞེས་གསུངས་སོ། །རིན་པོ་ཆེ་བདུད་རྩི་བཅུད་ཐིགས་<milestone unit="line" n="401.5"/>སངས་རྒྱས་ཐམས་ཅད་ཀྱི་དགོངས་པ་འདུས་པའི་རྒྱུད་ལས། སྤྱིའི་གེགས་བསལ་ཞིང་ཤན་དབྱེ་ལ་བཟླ་བའི་ལེའུ་སྟེ་བཅུ་ གཉིས་པའོ།། །།དེ་ནས་ཀུན་རིག་ཁྱེའུ་ཆུང་གིས། །གསང་བདག་སྟོན་པ་ལ་ཞུས་<milestone unit="line" n="401.6"/>པ། །སེམས་ཉིད་བླ་མེད་སྤྱི་ཏི་འདིར། །ཆོས་རྣམས་དགོངས་པ་ཇི་ལྟར་འདུས། །ཞེས་ཞུས་པས། གསང་བདག་སྟོན་པས་བཀའ་སྩལ་པ། །ང་ཡི་བླ་མེད་སྤྱི་ཏི་འདིར། །ཆོས་རྣམས་འདུས་ལུགས་བསྟན་གྱིས་<milestone unit="page" n="402"/><milestone unit="line" n="402.1"/>ཉོན། །སྣང་སྲིད་འཁོར་འདས་ཆོས་རྣམས་ཀུན། །བྱང་ཆུབ་སེམས་ཀྱི་ངང་དུ་འདུས། །འཁྲུལ་སྣང་འཁོར་བའི་སྡུག་བསྔལ་ཀུན། །མ་རིག་གཟུང་འཛིན་གཉིས་ལ་འདུས། །ལོག་པར་ལྟ་བ་མ་ལུས་པ། །རྟག་ཆད་<milestone unit="line" n="402.2"/>གཉིས་ཀྱི་ནང་དུ་འདུས། །ཉན་ཐོས་རང་རྒྱལ་དགོངས་པ་ནི། །གཅིག་ཏུ་ཐར་པ་བསྒྲུབ་པར་འདུས། །རྒྱུ་ཡི་ཐེག་ཆེན་དགོངས་པ་ནི། །གཞན་དོན་གཉིས་མེད་སྤྱོད་པར་འདུས། །ཐེག་ཆེན་སྤྱི་ཡི་དགོངས་པ་<milestone unit="line" n="402.3"/>ནི། ཁྲེས་རབ་སྙིང་རྗེ་ཆེ་ལ་འདུས། །བྱང་ཆུབ་སེམས་དཔའི་ཏིང་འཛིན་རྣམས། །སྣང་ལ་རང་བཞིན་མེད་པར་འདུས། །སྤྲུལ་སྐུ་སངས་རྒྱས་དགོངས་པ་ནི། །མེད་ལས་འདོད་དགུ་འབྱུང་བར་འདུས། །བཀའ་ལུང་<milestone unit="line" n="402.4"/>ཀུན་གྱི་ཕྱི་མོ་ནི། །རང་རིག་ཡེ་ཤེས་འདི་ལ་འདུས། ་ཕྱི་་ཡི་ཡུལ་རྣམས་མ་ལུས་པ། །མ་བཅོས་ཆོས་ཀྱི་དབྱིངས་ལ་འདུས། །ཕྱི་ནང་སྣོད་བཅུད་མ་ལུས་པ། །སྙིང་པོ་ཀུན་ཁྱབ་ཀློང་དུ་འདུས། །གསང་སྔགས་ཕྱི་ནང་<milestone unit="line" n="402.5"/>དགོངས་པ་ཀུན། །སྣོད་བཅུད་ཞེན་པ་གྲོལ་ལ་འདུས། །ཁྱད་པར་སྣང་བའི་དགོངས་པ་ཀུན། །བླང་དོར་གཉིས་འཛིན་གྲོལ་ལ་འདུས། །སྐུ་དང་ཡེ་ཤེས་མ་ལུས་པ། །རང་རིག་གསལ་དག་འདི་ལ་འདུས། །ཆོས་<milestone unit="line" n="402.6"/>རྣམས་སྤྱི་ཡི་རང་བཞིན་ནི། །སྟོང་ཞིང་བདག་དང་བྲལ་ལ་འདུས། །ཡང་དག་ངེས་དོན་གདམས་ངག་ཀུན། །གསལ་དང་ཡེངས་མེད་ངང་ལ་འདུས། །ཉོན་མོངས་བརྒྱད་ཁྲི་བཞི་སྟོང་རྣམས། །རྩ་བ་ངར་འཛིན་གཅིག་<milestone unit="page" n="403"/><milestone unit="line" n="403.1"/>༄༅། །པུར་འདུས། །འདུལ་བྱེད་ཆོས་སྒོ་དཔག་མེད་རྣམས། །བདག་འཛིན་རྩད་ནས་གཅོད་པར་འདུས། །གཅོད་ཚུལ་བསམ་གྱིས་མི་ཁྱབ་ཀྱང་། །བསྡུས་ན་ཐེག་པ་རིམ་དགུར་འདུས། །རིམ་དགུའི་འདོད་<milestone unit="line" n="403.2"/>པ་རྣམ་མང་ཡང་། །ཡང་རྩེ་རྫོགས་པ་ཆེན་པོར་འདུས། །ཆོས་སྐུའི་བསྟན་པ་རྫོགས་ཆེན་རྣམས། །སྡེ་གསུམ་ནང་དུ་འདུས་པར་བསྟན། །སེམས་སྡེ་ཀློང་སྡེ་མན་ངག་སྡེ། །དེ་ཡང་རྫོགས་ཆེན་སེམས་སྡེ་ནི། །གཞི་ཉིད་<milestone unit="line" n="403.3"/>མདུང་སྒྱུར་ཆེན་པོར་བསྟན། །ཀློང་སྡེའི་རྫོགས་པ་ཆེན་པོ་ནི། །འབྲས་བུ་ཡེ་གྲོལ་ཆེན་པོར་བསྟན། །མན་ངག་སྡེ་ཡི་རྫོགས་ཆེན་ནི། །ལམ་གསུམ་ཐ་དད་ཉིད་དུ་བསྟན། །དེ་དག་ཀུན་གྱི་སྤྱི་ཕུད་ནི། །བཅུ་རྩི་སྤྱི་ཏི་<milestone unit="line" n="403.4"/>འདིར་འདུས་ཏེ། །ཐེག་པའི་ཆོས་ཀུན་ལ་བཟླར་བཤད། །ལ་བཟླའི་ཕྱོགས་སུ་རྒྱ་མ་ཆད། །གཉིས་ཀའི་ཕྱོགས་སུ་རྒྱ་མ་ཆད། །གཉིས་མེད་དུ་ཡང་རྒྱ་མ་ཆད། །སྐྱེ་མེད་ཀ་དག་མཐའ་ལས་གྲོལ། །ཞེས་གསུངས་<milestone unit="line" n="403.5"/>སོ། །རིན་པོ་ཆེ་བདུད་རྩི་བཅུད་ཐིགས་སངས་རྒྱས་ཐམས་ཅད་ཀྱི་དགོངས་པ་འདུས་པའི་རྒྱུད་ལས། ཆོས་ཐམས་ཅད་ཀྱི་དགོངས་པ་འདུས་པའི་ལ་བཟླ་བའི་ལེའུ་སྟེ་བཅུ་གསུམ་པའོ།། །།དེ་ནས་ཀུན་རིག་<milestone unit="line" n="403.6"/>ཁྱེའུ་ཆུང་གིས། །གསང་བདག་སྟོན་པ་ལ་ཞུས་པ། །རྒྱུད་འདིའི་མཚན་དོན་ཇི་ལྟར་གཟུང་། །གཏད་པའི་གནད་ནི་གང་ལ་གཏད། །ཅེས་ཞུས་པས། གསང་བདག་སྟོན་པས་བཀའ་སྩལ་པ། །དགོས་འདོད་ཀུན་འབྱུང་<milestone unit="page" n="404"/><milestone unit="line" n="404.1"/>རྒྱ་ཆད་མེད། །ཀུན་བྱུང་རིན་ཆེན་རྒྱུད་ཅེས་བྱ། །བཏགས་ཆགས་བཟུང་ཞེན་ཀུན་བདུད་ལ། །ཀ་དག་ཕྱོགས་བྲལ་རྩིས་འདེབས་པས། བླ་མེད་བདུད་རྩིའི་རྒྱུད་ཅེས་བྱ། །གསང་བདག་ང་ཡི་ཐུགས་ཀྱི་བཅུད། །ཀུན་<milestone unit="line" n="404.2"/>རིག་འཁོར་ལ་འདིར་ཐིགས་པས། །སྙིང་པོ་བཅུད་ཐིགས་རྒྱུད་ཅེས་བྱ། །འབྲེལ་དང་མ་ཚང་མེད་རྫོགས་པས། །རྒྱ་མ་ཆད་པས་རྒྱུད་ཅེས་བྱ། །ང་ཡི་སྐུ་གསུང་སངས་རྒྱས་ཀྱི། །དགོངས་པ་ཐམས་ཅད་འདིར་འདུས་<milestone unit="line" n="404.3"/>པས། །དགོངས་འདུས་ཆེན་པོའི་རྒྱུད་ཅེས་བྱ། །ཐེག་དགུའི་འདོད་པ་ལ་ཟློས་པས། །བཅུ་རྩེ་སྤྱི་ཏིའི་རྒྱུད་ཅེས་བྱ། །ཕྱི་རབས་རྒྱུད་དག་སྐལ་བར་ལྡན། །ཐོད་རྒལ་བློ་ལྡན་རྣམས་ལ་གཏོད། །ཅེས་གསུངས་<milestone unit="line" n="404.4"/>སོ། །རྒྱུད་ཐམས་ཅད་ཀྱིས་རྒྱལ་པོ་རིན་པོ་ཆེ་བདུད་རྩི་བཅུད་ཐིགས་ཀྱི་རྒྱུད་ལས། མཚན་དང་གཏད་རྒྱ་བསྟན་པའི་ལེའུ་སྟེ་བཅུ་བཞི་པའོ།། །།དེ་ནས་ཀུན་རིག་ཁྱེའུ་ཆུང་གིས། །གསང་བདག་སྟོན་པ་ལ་<milestone unit="line" n="404.5"/>ཞུས་པ། །སེམས་ཉིད་སྤྱི་ཏིའི་རྒྱུད་ཆེན་རྣམས། །སྟོན་པའི་ཐུགས་ལས་བཅུད་ཕྱུང་ནས། །འདུས་པའི་འཁོར་ཚོགས་རྣམས་ལ་གཏད། །མ་འོངས་ཐ་མའི་དུས་ཀྱི་ཚེ། །མི་མཇེད་སྐལ་ལྡན་སྐྱེས་བུ་ཡིས། །ཚིག་རྒྱུད་<milestone unit="line" n="404.6"/>འཛིན་པའི་ཕན་ཡོན་གང་། །ཞེས་ཞུས་པས་། སྟོན་པས་འཁོར་ལ་བཀའ་སྩལ་པ། །འདི་ཡི་ཕན་ཡོན་བསམ་ཡས་ཏེ། །རེ་ཞིག་མཚོན་པ་ཙམ་བསྟན་པ། །གནས་སུ་བཅང་བས་བར་ཆད་བསྲུངས། །ལུས་ལ་བཅང་<milestone unit="page" n="405"/><milestone unit="line" n="405.1"/>༄༅། །བས་སྒྲིབ་གཉིས་སེལ། །བཀླག་པ་ཙམ་གྱིས་ཚོགས་གཉིས་རྫོགས། །མཐོང་བ་ཙམ་གྱིས་དོན་དང་འཕྲད། །ཐོས་པ་ཙམ་གྱིས་སྤྲོས་ཐག་ཆོད། །བཟུང་བས་ཆོས་ཀུན་བཟུང་དང་མཚུངས། །བསྐལ་པར་<milestone unit="line" n="405.2"/>བསགས་པའི་སྒྲིབ་པ་ཡང་། །འདི་ནི་རྣ་བར་ཐོས་པས་སེལ། །མོས་པ་བྱས་པ་ཙམ་ལ་ཡང་། །ས་བཅུའི་སྲས་དང་ཡོན་ཏན་མཉམ། །དོན་རྟོགས་གདེང་དུ་འདི་འཆང་ན། །ཡོན་ཏན་བསམ་དང་བརྗོད་ལས་<milestone unit="line" n="405.3"/>ངང་ངཆེཞེ་ང་ཆེངངང་ངངངང་ངལེ<milestone unit="line" n="405.4"/>འདས། །ཡད་བཞན་ནར་བུ་རན་ ན་འདྲ། ། ས་གསུངས་ས། །རན་པ་ ་བདུད་རྩ་བཅུད་ཐགས་སངས་རྒྱས་ཐམས་ཅད་ཀྱ་དགངས་པ་འདུས་པའ་རྒྱུད་ལས། ཕྱ་རབས་ཀྱས་བཟུང་བའ་ཕན་ཡན་བསྟན་པའ་ འུ་<milestone unit="line" n="405.5"/>སྟེ་བཅོ་ལྔ་པའོ།། །།རྒྱུད་ཐམས་ཅད་ཀྱི་རྒྱལ་པོ་རིན་པོ་ཆེ་བདུད་རྩི་བཅུད་ཐིགས་སངས་རྒྱས་ཐམས་ཅད་ཀྱི་དགོངས་པ་འདུས་པའི་རྒྱུད་རྫོགས་སོ།། །།ཨུ་རྒྱན་གྱི་མཁས་པ་པདྨ་འབྱུང་གནས་དང་།<milestone unit="line" n="405.6"/>བོད་ཀྱི་ལོ་སྣྲོ་བ་སྐ་བ་དཔལ་བརྩེགས་ཀྱིས་བསྒྱུར་ཅིང་གཏན་ལ་ཕབ་པ། རྒྱལ་པོ་ཁྲི་སྲོང་ལྡེའུ་བཙན་ལ་གདམས་པ། ད་ལྟ་སྤེལ་བའི་གནས་མེད་པའི་གཏེར་དུ་སྦས། གཏེར་རྒྱ། སྦས་རྒྱ། གཏད་རྒྱ།། །།</p></div1>
        </body>
    </text>
</TEI.2>