<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0410-text.xml">
    <teiHeader lang="tib">
        <fileDesc>
            <titleStmt>
                <title><!--la zlo gsang ba'i 'khor lo zhes bya ba'i rgyud/-->ལ་ཟློ་གསང་བའི་འཁོར་ལོ་ཞེས་བྱ་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0410-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=78.1; end=102.1--><milestone unit="page" n="78"/><milestone unit="line" n="78.1"/>པའི་ཏིང་ངེ་འཛིན་ལ་རྙོམས་པར་ཞུགས་ནས། ཆེད་དུ་བརྗོད་པ་འདི་ཆེད་དུ་བརྗོད་དོ། །ཡེ་ནས་མཉམ་སྙོམས་ཐིག་ལེ་ཡངས་པ་ཡིན། །གང་ལའང་མི་བརྟེན་ཐིག་ལེའི་ངོ་བོ་སྟེ། །རྒྱལ་བ་སངས་རྒྱས་ཉིད་དེ་ཡང་<milestone unit="line" n="78.2"/>དག་ཡིན། །ཅི་ལའང་མི་རྟོག་མཆོག་གི་སྙིང་པོ་ཉིད། །ཡངས་ཤིང་རྒྱ་ཆེ་གཏིང་ཁུང་རིང་པ་ཡིན། །ཅུང་ཟད་འདི་ལ་སུས་ཀྱང་སྤོགས་མི་རུང་། །ནམ་མཁའ་ཡིན་ཏེ་སུས་ཀྱང་བསྙད་པ་མེད། །སྐུ་གསུང་ལས་<milestone unit="line" n="78.3"/>འདས་ཐུགས་སུ་གདགས་པའང་མིན། །ངེས་པ་ཡིན་ཏེ་འདི་ཞེས་བསྟན་དུ་མེད། །ཡེ་ནས་སངས་རྒྱས་འདི་ཞེས་བཅོས་སུ་མེད། ཁྱུང་ཆེན་མཁར་ལྡིང་བྱ་ལམ་རྗེས་མེད་འདྲ། །བྱ་བྲལ་ལུང་གི་རྒྱལ་པོ་འདི་ནི་ཀུན་<milestone unit="line" n="78.4"/>གྱིས་རྨད། །སློབ་མར་མི་གནས་ཡེ་གནས་འབྲས་བུའི་མཆོག །ཅིར་ཡང་འདི་ལ་མི་དགོས་ཡེ་སངས་རྒྱས། །སྤུ་གྲི་པདྨ་རལ་གྲི་འཁོར་ལོ་སྟེ། །ཀུན་འབྱུང་སྙིང་པོ་རྒྱུད་ཀྱི་རྒྱལ་པོའོ། །རྒྱས་པ་ཆེན་པོའི་རྒྱུད།<milestone unit="line" n="78.5"/>རྒྱུད་ཐམས་ཅད་ཀྱི་རྒྱལ་པོ། རྒྱུད་ཀྱི་ཁོག་པའི་ལེའུ་སྟེ་ཉེར་དྲུག་པའོ།། །།རྫོགས་སོ། །རྒྱ་གར་གྱི་མཁན་པོ་ཤི་སེདྷ་དང་། བོད་ཀྱི་ལོསྣྲོ་བ་བི་རོ་ཙ་ནས་བསྒྱུར་བའོ།། །། ་། ལ་ཟློ་གསང་<milestone unit="line" n="78.6"/>བའི་འཁོར་ལོ་ཞེས་བྱ་བའི་རྒྱུད། དེ་ནས་སེམས་དཔའ་ཆེན་པོ་ལ། བྱང་ཆུབ་ཀྱི་སེམས་ཀུན་བྱེད་རྒྱལ་པོས། ཆོས་ཐམས་ཅད་ལ་ངེས་པ་དང་། དམིགས་སུ་མེད་པར་དགོངས་ནས། ལ་ཟློ་གསང་བའི་འཁོར་ལོ་འདི་<milestone unit="page" n="79"/><milestone unit="line" n="79.1"/>༄༅། །གསུངས་སོ། །དེ་ཡང་ཇི་ལྟར་གསུངས་པ་ཡིན་ཞེ་ན། སྟོན་པ་དང་ནི་བསྟན་པ་འཁོར་དུས་གནས། །རང་བྱུང་ཆོས་ཀྱི་དབྱིངས་སུ་ལ་བཟླས་པས། །རང་བྱུང་ངོ་བོ་མངོན་དུ་ཕྱུང་བ་ལ། །ཕུན་སུམ་ཚོགས་<milestone unit="line" n="79.2"/>པ་རྣམ་པ་ལྔ་པོ་ཡང་། །རང་ལ་རྫོགས་ཤིང་རང་ལ་ཚང་བར་སྟོན། །རང་ལ་དམིགས་སུ་མེད་པ་དབྱིངས་སུ་ལ་ཟློ་ཡིན། །སྟོན་པའི་སྟོན་པ་ཀུན་བྱེད་རྒྱལ་པོ་ལགས། །རྣམ་ལྔ་རང་ལ་ཇི་ལྟར་ཚང་བར་སྟོན། །རང་ལ་<milestone unit="line" n="79.3"/>དམིགས་སུ་མེད་པས་ལ་བཟླ་ཅི་ཡི་ཕྱིར། །ཞེས་ཞུས་སོ། །ཀྱེ་སེམས་དཔའ་ཆེན་པོ་དགོངས་ཤིག །མིག་གི་དབང་པོ་སྟོན་པའི་ངོ་བོར་བྱུང་། །ལྕེ་ཡི་དབང་པོ་བསྟན་པའི་ངོ་བོར་བྱུང་། །རྣ་བའི་དབང་པོ་འཁོར་གྱི་ངོ་<milestone unit="line" n="79.4"/>བོར་བྱུང་། །སྣ་ཡི་དབང་པོ་དུས་ཀྱི་ངོ་བོར་བྱུང་། །ལུས་ཀྱི་དབང་པོ་གནས་ཀྱི་ངོ་བོར་བྱུང་། །ཇི་ལྟར་བྱུང་བའི་གཏན་ཚིགས་བསྟན་པ་ནི། །མིག་གི་དབང་པོས་གཟུགས་རྣམས་ཅིར་ཡང་སྟོན། །ཀུན་བྱེད་རྒྱལ་པོའི་<milestone unit="line" n="79.5"/>སྐུ་རུ་བསྟན་པ་ཡིན། །དེ་ལས་གཞན་པའི་སྟོན་པ་དམིགས་སུ་མེད། །དེ་ལས་སྟོན་པ་རང་ལ་ཚང་ཞེས་གསུངས། །ལྕེས་ནི་སྣང་སྲིད་ཚིག་དང་ཡི་གེར་བརྗོད། །སྒྲ་རྣམས་བསྒྲགས་པ་སྟོན་པའི་གསུངས་ཡིན་<milestone unit="line" n="79.6"/>པས། །བསྟན་པའི་ཆོས་ཞེས་ཀུན་ལ་གྲགས་པ་ཡིན། །རྣ་བས་སྒྲ་རྣམས་ཇི་ལྟར་གསན་པ་ཡང་། །ཀུན་བྱེད་རྒྱལ་པོའི་སྒྲ་བསྒྲགས་གསན་པ་ལས། །དེ་ལས་གཞན་པའི་སྒྲ་ནི་ཐོས་པ་མེད། །དེ་ཐོས་འཁོར་གྱི་དམ་<milestone unit="page" n="80"/><milestone unit="line" n="80.1"/>པར་བྱུང་བ་ཡིན། །དྲི་རྣམས་སྣ་ཚོགས་ཇི་ལྟར་བྱུང་བ་ཡང་། །སྣ་ཡི་དབང་པོ་གཅིག་ལས་མ་འདས་པས། །དབྱེར་མེད་དུས་གསུམ་གཅིག་ཏུ་བསྟན་པ་ཡིན། །མིག་དང་རྣ་བ་སྣ་དང་ལྕེ་ལ་སོགས། །ཐམས་ཅད་ལུས་<milestone unit="line" n="80.2"/>ལ་གནས་པས་གནས་སུ་བསྟན། །ལུས་གནས་པ་ལ་ཀུན་ཀྱང་གནས་པ་ལས། །ལུས་མི་གནས་ལ་སུ་ཡང་གནང་་་པ་མེད། །དེ་བས་ལུས་འདི་གནས་སུ་བསྟན་པ་ཡིན། །ཀྱེ་སེམས་དཔའ་ཆེན་པོ་ད་དགོངས་<milestone unit="line" n="80.3"/>ཤིག །ཐམས་ཅད་རང་ལ་ཡེ་ནས་བཙལ་བས་ན། །སྟོན་པ་གཞན་དུ་རྟོག་པར་མ་བྱེད་ཅིག །གདུང་རྒྱུད་བཟང་ངན་རིགས་རྒྱུད་བཙུན་པ་ལ། །སེམས་དཔའ་རྡོ་རྗེ་ལྟོས་པ་མ་འཇོག་ཅིག །མིག་གིས་མཐོང་བ་སྟོན་<milestone unit="line" n="80.4"/>པའི་གཟུགས་མཐོང་ཡིན། །དེ་ལས་ལྷག་པའི་ལུང་ནི་ངས་མ་བསྟན། །དེ་བཞིན་པ་ལ་གཞན་དུ་རྟོག་མ་བྱེད། །དུས་དང་གནས་དང་འཁོར་ལ་སོགས་པ་ཡང་། །གཞན་དུ་མ་རྟོགས་རང་དུ་བསྟན་པར་ཟད། །བདེན་<milestone unit="line" n="80.5"/>ཚིག་གཞན་ལ་རྟོག་པར་མ་བྱེད་ཅིག །སྒྲ་ནི་ཇི་བཞིན་མ་ཡིན་བརྗོད་མི་ལང་། །འཁོར་ཡང་བཀྲོལ་བས་མི་ཁྲོལ་དགྲོལ་མི་ལང་། །དད་མོས་བཀུར་སྟི་ཅན་ལ་དམིགས་མ་བྱེད། །དུས་ཀྱང་དུས་བཟང་འདི་ཞེས་<milestone unit="line" n="80.6"/>དམིགས་མ་བྱེད། །ཡེ་ནས་དབྱེར་མེད་དུས་སུ་ཚོགས་པ་ཡིན། །གནས་ཀྱང་གླ་གབ་གཞན་ལ་མ་ལྟོས་ཤིག །ཡེ་ནས་གནས་པས་གཞན་གྱིརངབཞིནཡིན། །དེབས་རང་ལ་རྫོགས་པར་བསྟན་པ་ཡིན། །རང་ལ་<milestone unit="page" n="81"/><milestone unit="line" n="81.1"/>༄༅། །དམིགས་སུ་མེད་པར་ལ་བཟླས་ཡིན། །ཀྱེ་སེམས་དཔའ་ཆེན་པོ་ཇི་ལྟར་དགོངས། །སྟོན་པ་ལ་སོགས་ཆོས་ལྔ་སྣང་བ་ཡང་ སེམས་ལ་བསྒོམ་པར་བྱ་བ་ཡོད་མ་ཡིན། །བསྒོམས་ན་གོང་ལྟར་བསྒོམས་<milestone unit="line" n="81.2"/>ཀྱང་ལ་མ་ཟློས། །རང་ལ་རང་གིས་དམིགས་པ་མེད་པས་ན། །མི་བསྒོམ་ཞེས་ཀྱང་བཞག་པའི་གནས་མ་ཡིན། །བསྒོམས་ན་གང་བསྒོམས་གང་གིས་ཇི་ལྟར་བསྒོམ། །མི་བསྒོམ་གང་གིས་གང་ལ་ཅི་མི་བསྒོམ། །དེ་<milestone unit="line" n="81.3"/>བས་བསྒོམ་དང་མི་བསྒོམ་ཐ་སྙད་ནི། །རྩིས་གདབ་ཀུན་ལས་འདས་པས་གཞན་དུ་འོས་མ་ཡིན། །ལྕེས་སྨྲས་རྣ་བས་ཐོས་པས་ཐོས་པའི་ཤེས་རབ་ཡིན། །རྣ་ཐོས་ཡིད་ཀྱིས་བསམས་པས་བསམ་པའི་ཤེས་རབ་<milestone unit="line" n="81.4"/>ཡིན། །ཡིད་ལ་དམིགས་སུ་མེད་པས་བསྒོམ་པའི་ཤེས་རབ་ཡིན། །ཤེས་རབ་རྣམ་གསུམ་སེམས་ཀྱི་རང་བཞིན་ལ། །སེམས་ལ་འདི་ཞེས་བརྗོད་དུ་ཡོད་མ་ཡིན། །མ་བརྗོད་སྙན་གྱིས་དེ་ལ་གསན་དུ་མེད། །དེ་བཞིན་<milestone unit="line" n="81.5"/>ཡིད་ཀྱི་བསམ་པ་ཀུན་དང་བྲལ། །ཞེས་ཕུན་སུམ་ཚོགས་པ་ལྔ་རང་དུ་ལ་བཟླ་བའི་ལེའུ་སྟེ་དང་པོའོ།། །།དེ་ནས་ལྟ་བསྒོམ་དམ་ཚིག་ལ་བཟླ་བའི་དགོངས་པ་འདི་གསུངས་སོ། །ཀྱེ་སེམས་དཔའ་ཆེན་པོ་<milestone unit="line" n="81.6"/>དགོངས་ཤིག །སེམས་ཉིད་ངོ་བོ་མངོན་དུ་ཕྱུང་བ་ཡི། །སྣང་སྲིད་ལྟ་བའི་ཆོ་འཕྲུལ་ཤར་བ་ལ། །ཡིད་འཇོག་སེམས་ཀྱིས་སྒོམ་པར་མ་བྱེད་ཅིག །རང་བྱུང་སྒོམ་པ་རྫོགས་པར་མ་བསྒོམས་ན། །བསྒོམས་པས་སྣང་<milestone unit="page" n="83"/><milestone unit="line" n="83.1"/>༄༅། །དགོངས་ཤིག །སྐྱེ་མེད་རང་བཞིན་གཞན་དུ་མ་བསྒོམས་ཤིག །རང་ལ་བལྟ་བའི་ཡུལ་མེད་ལྟ་བའི་ལ་ཡང་ཟློས། །དམ་ཚིག་རང་ཡིན་གཞན་དུ་མ་བསྲུངས་ཤིག །བསྲུངས་པས་རང་བྱུང་ཆོས་ལ་ཕྲག་<milestone unit="line" n="83.2"/>དོག་བྱས། །རང་བྱུང་ཆོས་རྣམས་ཅི་བྱུང་ཅི་ཤར་ཡང་། །ཕྲག་དོག་མེད་པར་རང་སར་རང་བཞག་ནས། །བསྲུང་དུ་མེད་པའི་དམ་ཚིག་ཀུན་བསྲུངས་ན། །བདག་མེད་དམ་ཚིག་མེད་པར་ལ་ཡང་བཟླས། །གང་གིས་<milestone unit="line" n="83.3"/>མཚམས་མེད་ལྔ་ཡི་ལས་སྤྱད་ཀྱང་། །རང་བྱུང་གཉིས་སུ་མེད་པའི་དོན་རྟོགས་ནས། །ཞུམ་པ་མེད་པའི་གདེང་དང་ལྡན་གྱུར་ནས། །ཀུན་བྱེད་ང་ཡི་དམ་ཚིག་ལ་བཟླས་ཡིན། །རྩ་བ་ཡན་ལག་དམ་ཚིག་གཞུང་<milestone unit="line" n="83.4"/>བསྲུངས་ཀྱང་། །རེ་དོགས་འཇིགས་པའི་སེམས་དང་མ་བྲལ་ན། །དམ་ཚིག་ལ་གནས་དམ་ཚིག་ལ་མི་ཟློས། །བསྲུང་དང་མ་བསྲུངས་དམ་ཚིག་ཡུལ་ལས་འདས། །ཉམས་དང་མ་ཉམས་བློ་ཡིས་བླང་བ་<milestone unit="line" n="83.5"/>མེད། །མཚམས་མེད་བསྲུང་མཚམས་རྩིས་གདབ་ཀུན་ལས་འདས། །དེ་ལྟར་དགོངས་ཤིང་དགོངས་པའི་ཡུལ་མེད་ན། །དམ་ཚིག་ཀུན་གྱི་ལ་ཡང་ཟློས་པ་ཡིན། །ལྟ་བ་སྒོམ་དུ་མེད་ཅིང་དམ་ཚིག་སྲུང་དུ་མེད་པར་<milestone unit="line" n="83.6"/>ལ་བཟླ་བའི་ལེའུ་སྟེ་གཉིས་པའོ།། །།དེ་ནས་བྱང་ཆུབ་ཀྱི་སེམས་ཀུན་བྱེད་རྒྱལ་པོས། སྐྱེ་ཤི་ལས་འདས་པའི་དགོངས་པ་འདི་གསུངས་སོ། །ཀྱེ་སེམསདཔའཆེནཔོདདགོངས་ཤིག །སྐྱེ་ཤི་མེད་པའི་བྱང་<milestone unit="page" n="84"/><milestone unit="line" n="84.1"/>ཆུབསེམས་འདི་ནི། །ཀུན་ལ་གནས་ཏེ་ངེས་པར་དགོངས་པར་དཀའ། །ལུས་ནི་འབྱུང་བ་བཞི་ཡི་རང་བཞིན་ཏེ། ཁྲ་ནི་ས་ཡི་ངོ་བོ་འཛིན་པ་ཡིན། །མི་འགྱུར་བ་ཡི་རང་བཞིན་བསྟན་པ་ཡིན། ཁྲག་ནི་ཆུ་ཡི་ངོ་བོ་<milestone unit="line" n="84.2"/>འཛིན་པ་ཡིན། །རླན་ཞིང་སྡུད་པའི་རང་བཞིན་བསྟན་པ་ཡིན། །དྲོད་ནི་མེ་ཡི་ངོ་བོ་འཛིན་པ་ཡིན། །མི་འབྲུལ་སྨིན་པས་རང་བཞིན་བསྟན་པ་ཡིན། །དབུགས་ནི་རླུང་གི་ངོ་བོ་འཛིན་པ་ཡིན། །ཡང་ཞིང་གཡོ་བའི་རང་<milestone unit="line" n="84.3"/>བཞིན་བསྟན་པཡིན། །དེ་ལྟརཀུན་འདུས་འབྱུང་བ་བཞི་པོ་ཡང་། །རང་གི་མཚན་ཉིད་རང་གིས་འཛིན་པས་ན། །ལུས་ལ་སྐྱེ་འཇིག་ཡོད་པར་ཡོངས་མ་གསུངས། །སེམས་ནི་ནམ་མཁའི་མཚན་ཉིད་འཛིན་པ་<milestone unit="line" n="84.4"/>ཡིན། །དེ་ཡངདམིགས་མེད་རང་བཞིན་བསྟན་པ་ཡིན། །དྲན་པ་ཅི་སྐྱེས་རང་བཞིན་ཉིད་དུ་སྟོན། །སེམས་ལ་སྐྱེ་འཆི་ཡོད་པར་ངས་མ་གསུངས། །ང་ཡི་ལུས་འདི་མ་ཐོས་གང་ཟག་གིས། །ལུས་ཀྱི་ཀྱི་རིགས་བྱེད་<milestone unit="line" n="84.5"/>པས་གཟུང་བྱས་ནས། །འབྱུང་བའི་དར་གུདསྐྱེ་འཇིག་བྱུང་བ་ལ། །སྐྱེ་ཤི་ཡིན་ཞེས་མྱང་ངན་འབྱུང་བ་ཡིན། །བྱང་ཆུབ་སེམས་ལ་སྐྱེ་ཤི་ཡོད་མ་མྱོང་། །དཔེར་ན་ནམ་མཁའ་སྐྱེ་འཆི་མེད་པ་བཞིན། །དེ་བཞིན་སེམས་<milestone unit="line" n="84.6"/>ལ་སྐྱེ་འཆིམེད་པ་ཡིན། །འབྱུང་བ་ས་ཆུ་མེ་རླུང་བཞི་པོ་ཡང་། །སྐྱེ་ཤིའི་ཐ་སྙད་ཡེ་ནས་མེད་པ་བཞིན། །དེ་བཞིན་ལུས་ལ་སྐྱེ་ཤི་ཡོད་མ་ཡིན། །ཀྱེ་སེམས་དཔའ་ཆེན་པོ་ད་དགོངས་ཤིག །འདི་ལས་ལྷག་པའི་ཆོས་ལ་<milestone unit="page" n="85"/><milestone unit="line" n="85.1"/>༄༅། །མ་རྟོགས་ཤིག །བརྟགས་ན་སྙིང་པོའི་དོན་ལ་སྒྲིབ་པ་ཡིན། །ལུས་ངག་རྩོལ་བ་དང་དུ་མ་ལེན་ཅིག །བླངས་ན་རྩོལ་བའི་ནད་ཀྱིས་གོལ་བ་ཡིན། །གོལ་ས་སྒྲིབ་པ་རང་སར་མ་འཛིན་ཅིག །གང་གིས་རང་<milestone unit="line" n="85.2"/>ས་གཟུང་བ་འདི་ཡིས་ནི། །ལྷུན་གྲུབ་སྙིང་པོའི་དོན་ལ་ལ་མི་ཟློས། །ལ་ཟློས་ཆོས་སུ་གསུངས་པ་དེ་ལ་ནི། །བདག་དང་གཞན་དུ་གྲུབ་པ་གཉིས་མེད་པས། །རྩིས་མེད་རྩིས་ལས་འདས་པར་ང་ཡིས་བསྟན། །རང་ལ་<milestone unit="line" n="85.3"/>ལྷུན་གྱིས་གྲུབ་པས་བསྒྲུབ་མི་དགོས། །དམིགས་པའི་ཡུལ་ལས་འདས་པས་བསྒོམ་མི་དགོས། །མཚོན་པའི་ཚིག་ལས་འདས་པས་ཤེས་མི་དགོས། །ཡིད་ཀྱིས་བྱས་པས་ཀུན་དང་བྲལ་བས་ན། །གཞུངས་པའི་ཡིད་<milestone unit="line" n="85.4"/>ཀྱིས་དེ་ལ་བསམ་དུ་མེད། །རྒྱུ་མེད་རྐྱེན་ལས་བྱུང་བ་མ་ཡིན་པས། །བསོད་ནམས་ཚོགས་ཀུན་ངེས་པར་བསག་ཏུ་མེད། །ཡེ་ནས་ང་ཡིས་བྱས་པས་ཆོས་ཡིན་པས། །འབྲས་བུ་དུས་ལ་ལྟོས་པའི་རེ་བ་བཅའ་མི་<milestone unit="line" n="85.5"/>དགོས། །རིག་སྟོང་རྩ་བ་ཡེ་ནས་མེད་པ་ལ། ་རྒོ་ནས་སྐྱེ་བའི་དགོངས་བསམ་མ་བྱེད་ཅིག །རང་གི་སེམས་འདི་སྐྱེ་བ་མེད་སེམས་ནས། །ཕ་རོལ་མི་འབྱུང་སྙེམས་སེམས་མ་འཆའ་ཞིག །ཐོས་དང་བསམ་དང་<milestone unit="line" n="85.6"/>དགོངས་པའི་ཆོས་རྣམས་ནི། །བྱིས་ཆོས་རྩེད་མོ་ཙམ་དུ་དགོངས་མཛོད་ལ། །དམིགས་མེད་ཕྱོགས་བྲལ་ཕྱོགས་ལས་འདས་པར་མཛོད། །ཕྱོགས་ཆ་བྲལ་བའི་གང་ཟག་སུ་ཡང་རུང་། །འཁོར་བར་མི་གནས་མྱ་ངན་<milestone unit="page" n="87"/><milestone unit="line" n="87.1"/>༄༅། །དམིགས་པ་བཅུག་ན་ཤིན་ཏུ་ནོར། །ཆོས་སྐུ་གཏི་མུག་ཆེན་པོར་ལ་ཟློས་ཤིག །འཇིག་རྟེན་ཆགས་འཇིག་འབྱུང་བའི་ལོངས་སྤྱོད་རང་བཞིན་ལས། །རྣམ་སྣང་ལྷག་པར་བསྒྲུབས་པས་འགྲུབ་པ་<milestone unit="line" n="87.2"/>མེད། །ཀུན་ཀྱང་རྣམ་སྣང་རང་བཞིན་ལོངས་སྤྱོད་ཡིན། །སེམས་དཔའ་དེ་ལ་སྒྲུབ་པར་མ་སེམས་ཅིག །རྣམ་སྣང་མིང་དུ་བཏགས་པའང་ངེས་ནོར་ན། །ངེས་པར་གཞན་དུ་བསྒྲུབས་ན་ཤིན་ཏུ་ནོར། །སྣང་སྲིད་སྤྲུལ་<milestone unit="line" n="87.3"/>པར་མ་གྱུར་ཡེ་ནས་མེད། །གཞི་མེད་གཅིག་ལས་སྣང་ཞིང་སྲིད་པས་ན། །སྤྲུལ་པ་ཡིན་པར་སེམས་དཔས་རྟོགས་པར་རིགས། །ཀུན་ཀྱང་སྤྲུལ་པའི་རང་བཞིན་མ་ཡིན་ན། ཁྲཀ་ཐུབ་མི་བཞུགས་འགྲོ་དོན་སུ་ཡིས་<milestone unit="line" n="87.4"/>བྱེད། །དེ་བས་སྤྲུལ་པར་མ་གྱུར་གཅིག་ཀྱང་མེད། །སྤྲུལ་པ་ཤཱཀ་ཐུབ་ངེས་པར་བརྗོད་པས་ནོར། །ཀྱེ་སེམས་དཔའ་ཆེན་པོ་ད་དགོངས་ཤིག །ཕྱོགས་ཆ་ཞེན་པའི་མཐའ་ལས་མ་གྲོལ་ན། །ཞེ་འདོད་བསྒྲུབ་པའི་<milestone unit="line" n="87.5"/>འཁོར་བའི་གཏིང་རྡོ་ཡིན། །ཕྱོགས་འདོད་ངེས་པ་མེད་པའི་དོན་ལ་དགོངས། །སྣང་བ་མ་ངེས་སྟོན་པའི་དབྱིངས་ན་འབྱམས། །སྟོང་པ་ཕྱོགས་བཟློག་སྣང་བ་རང་ས་འཛིན། །སེམས་དཔའ་རྡོ་རྗེ་དེ་ལ་ཇི་ལྟར་<milestone unit="line" n="87.6"/>དགོངས། །ཆོས་སྐུའི་མཆོག་ནི་གཏི་མུག་ཆེན་པོས་གསུངས། །དུས་གསུམ་སངས་རྒྱས་ན་རག་གནས་ན་འབྱམས། །དམྱལ་ཁམས་བཅོ་བརྒྱད་སྐྱེ་མེད་བཙན་ས་ཟིན། །ཡི་དྭགས་བཀྲེས་སྐོམ་བདུད་རྩིའི་ཀློང་ན་<milestone unit="page" n="89"/><milestone unit="line" n="89.1"/>༄༅། །རྒྱུ་རྐྱེན་མེད། །ཆུ་ལ་མེ་དང་རླུད་ལ་རྒྱུ་མེད་པར། །འབྱུང་བ་མ་འགགས་ཅིར་ཡང་འཆར་བ་ལྟར། །བྱང་ཆུབ་སེམས་ཀྱང་བྱས་པ་མེད་པར་གྲུབ། །ཚོགས་བསགས་ལས་ཀྱི་དོན་ལ་སྦྱར་བ་མེད། །མ་<milestone unit="line" n="89.2"/>མཐོང་གང་ལ་གང་གིས་ཇི་ལྟར་བསྒོམ། །ཡེ་ནས་དོན་དུ་གཅིག་པས་བར་ཆད་ཡོངས་ཀྱིས་མེད། །ལམ་ལྔ་རྒྱུ་རུ་བྱས་ནས་གང་བསྒོམ་པ། །འབྲས་བུ་སྤྲུལ་སྐུ་ཐོབ་པར་འདོད་པའི་ཆོས། ཁུ།་འབྲས་གཉིས་མེད་<milestone unit="line" n="89.3"/>སེམས་སུ་ལ་ཟློས་ཤིག །ས་ལམ་འོག་མ་རྒྱུ་ཡི་ཆོས་བྱས་ནས། །གོང་མ་གོང་མ་འབྲས་བུར་འདོད་པ་ཡང་། །སེམས་ལ་གོང་འོག་མེད་པས་རྒྱུ་འབྲས་མེད། །དོན་ལ་སྔ་ཕྱི་མེད་པས་རྒྱུ་འབྲས་མེད། །རྒྱུ་འབྲས་གཉིས་<milestone unit="line" n="89.4"/>སུ་མེད་པར་ལ་ཟློས་ཤིག །ཕྱི་པ་ཐུབ་པའི་རྒྱུད་དུ་གསུངས་པ་ཡི། །ལྷ་ལ་གྲོགས་པོ་ཇོ་བོ་སོགས་མཐོང་ནས། །དངོས་གྲུབ་རབ་བསྒྲུབས་བཞིན་དུ་འདོད་པ་ཡང་། །སྒྲུབ་པ་རྒྱུ་ལས་གྲུབ་པ་འབྲས་བུ་འདོད་པ་<milestone unit="line" n="89.5"/>ན། །རྒྱུ་འབྲས་གཉིས་མེད་རྟོགས་པའི་ལྟ་བ་མིན། །སྒྲུབ་དང་གྲུབ་པ་དོན་ལ་དབྱེར་མེད་པས། །གཉིས་འཛིན་རྟོག་པ་མེད་པར་ལ་ཟློས་ཤིག །ནད་པ་ཐབས་ལ་མཁས་པའི་རྣལ་འབྱོར་ཀྱང་། །ཏིང་འཛིན་རྣམ་<milestone unit="line" n="89.6"/>གསུམ་བསྒོམ་པའི་ཡན་ལག་གིས། །ཐབས་དང་ཤེས་རབ་གཉིས་མེད་དོན་བལྟས་ནས། །རྡོ་རྗེ་འཆང་གི་འབྲས་བུ་སྒྲུབ་པ་ཡང་། །རྒྱུ་འབྲས་གཉིས་སུ་མེད་པའི་ལྟ་བ་མིན། །ཐབས་དང་ཤེས་རབ་ཏིང་འཛིན་རྣམ་<milestone unit="page" n="91"/><milestone unit="line" n="91.1"/>༄༅། །འདི་གསུངས་སོ། །ཆོས་ཉིད་དབྱིངས་སུ་རང་བཞིན་སྐྱེད་བྱེད་པས། །འདས་དང་མ་འོངས་ད་ལྟར་སངས་རྒྱས་ཀྱིས། །སྔར་ཡང་མ་བཅོས་ད་ལྟ་འཆོས་པ་མེད། །ཕྱིས་ཀྱང་འཆོས་པར་མི་འགྱུར་བཅོས་<milestone unit="line" n="91.2"/>མེད་དབྱིངས། །མིག་ལ་གཟུགས་སུ་ཤར་བའི་སྣང་བ་ཡང་ མིང་ཡང་ཆེད་དུ་གཟུང་བ་མེད་པའི་ངང་། །མ་གཟུང་སྣང་བ་ཅི་ཤར་ཀུན་བྱེད་སྐུ། །རྣ་བར་སྒྲ་རུ་གྲག་པའི་ཆོས་རྣམས་ཀྱང་། །སྙན་དང་མི་སྙན་བྱུང་ཚོར་<milestone unit="line" n="91.3"/>ཅི་བྱུང་ཡང་། །མ་བཅོས་མི་བཅོས་བཅོས་པ་མེད་པར་བཞག །རང་ལ་ལྷུན་གྱིས་གནས་པས་བཅོས་མི་དགོས། །བཅོས་ན་བཅོས་པས་འཛིན་པའི་ལ་མི་ཟློས། །དྲི་དང་རོ་དང་རེག་བྱ་ལ་སོགས་པ། །གང་ལ་བཅོས་<milestone unit="line" n="91.4"/>པར་མི་བྱ་མི་བཅོས་པར་ཡང་མིན། །གང་ལ་གཉེན་པོ་མ་ཞུགས་བཅོས་མེད་མཆོག །བསམ་པ་ཅི་སྐྱེས་རང་བྱུང་ཡེ་ཤེས་ལ། །དེ་ལས་ལྷག་པ་འདོད་ན་རྩོལ་བའི་ནད། །རང་ཤར་འདོད་མེད་ཆོས་ཀྱི་ལ་བཟླས་<milestone unit="line" n="91.5"/>ན། །འདི་ལ་འདོད་པར་མི་བྱ་དོར་མི་བྱ། །ཕྱི་མར་འདོད་པར་མི་བྱ་དུས་གསུམ་འདོད་དང་བྲལ། །འདོད་དང་བྲལ་ན་བཅོས་མེད་དབྱིངས་ན་གནས། །ཆོས་ཀྱི་དབྱིངས་ལ་སྔ་ཕྱི་འགྱུར་བ་མེད། །གང་ཟག་བློ་ཡིས་དེ་<milestone unit="line" n="91.6"/>ལ་བཅོས་སུ་མེད། །འཁོར་བས་ལུས་ངག་ཡིད་ནི་བཅོས་པ་ལ། །ལ་བཟླའ་བ་ནི་རང་བྱུང་ཤར་བས་བཟླས། །ལུས་ལ་མ་བཅོས་སྐུ་ཡི་ལ་བཟླའ་ཡིན། །ངག་མ་བཅོས་པ་གསུང་གི་ལ་བཟླའ་ཡིན། །དྲན་པ་མ་<milestone unit="page" n="92"/><milestone unit="line" n="92.1"/>བཅོས་ཐུགས་ཀྱི་ལ་བཟླའ་ཡིན། །སངས་༷རྒྱས་འདོད་བྲལ་སངས་རྒྱས་ལ་བཟླའ་ཡིན། །དངོས་པོ་སྤང་མེད་སྟོང་པའི་ལ་བཟླའ་ཡིན། །སྡུག་བསྔལ་དོར་མེད་བདེ་བའི་ལ་བཟླའ་ཡིན། །ཆོས་ཉིད་ཡུལ་ལས་འདས་པ་<milestone unit="line" n="92.2"/>ལྟ་བུའི་ལ་བཟླའ་ཡིན། །དམིགས་སུ་རྡུལ་ཙམ་མེད་པས་བསྒོམ་པའི་ལ་བཟླའ་ཡིན། །ལུས་ངག་རྩོལ་བ་མེད་པས་སྤྱོད་པའི་ལ་བཟླའ་ཡིན། །སངས་ལ་རྒྱ་བ་མེད་པས་འབྲས་བུ་ལ་བཟླའ་ཡིན། །གཞན་དུ་བཙལ་དུ་<milestone unit="line" n="92.3"/>མེད་པས་ལམ་གྱི་ལ་བཟླའ་ཡིན། །བཅོས་སུ་མེད་པར་སེམས་དཔས་དགོངས་པར་གྱིས། །བཅོས་སུ་མེད་པར་ལ་བཟླའ་བའི་ལེའུ་སྟེ་དྲུག་པའོ།། །།དེ་ནས་བྱང་ཆུབ་ཀྱི་སེམས་ཀུན་བྱེད་རྒྱལ་པོས། དགོངས་<milestone unit="line" n="92.4"/>པ་ནམ་མཁའ་ལྟར་ཀུན་ལ་ཁྱབ་པ་འདི་གསུངས་སོ། །ཀྱེ་སེམས་དཔའ་ཆེན་པོ་ད་དགོངས་ཤིག །ཆོས་ཉིད་བྱང་ཆུབ་སེམས་ནི་ནམ་མཁའ་འདྲ། །ནམ་མཁའ་ཀུན་ཁྱབ་བདག་ཏུ་འཛིན་པ་མེད། །ཆོས་ཉིད་བྱང་ཆུབ་<milestone unit="line" n="92.5"/>སེམས་ཀྱང་ཀུན་གྱི་རང་བཞིན་ཏེ། །བདག་༷དང་བདག་ཏུ་གྲུབ་པ་རྡུལ་ཙམ་མིན། །ནམ་མཁའི་ངང་ན་སྣ་ཚོགས་ཀུན་ཁྱབ་གནས། །འཁོར་དང་མྱང་འདས་ཆོས་ཉིད་དབྱེར་མི་ཕྱེད། །སྣ་ཚོགས་ཇི་ལྟར་ཤར་ཡང་ནམ་<milestone unit="line" n="92.6"/>མཁའི་ངང་དུ་རྫོགས། །དྲན་རྟོག་བདེ་དང་སྡུག་བསྔལ་ཆོས་རྣམས་ཀྱང་། །སེམས་ཉིད་སྐྱེ་མེད་དབྱིངས་སུ་མ་རྫོགས་མེད། །སངས་རྒྱས་རང་ལ་རྫོགས་པས་སངས་རྒྱས་ས། །སངས་རྒྱས་འདོད་སྒྲུབ་མེད་པས་ལ་<milestone unit="page" n="93"/><milestone unit="line" n="93.1"/>༄༅། །བཟླ་རང་དུ་བཟླ། །འཁོར་བ་རང་ལ་རྫོགས་པས་ལྟུང་བའི་གཡང་ས་མེད། །བདེ་སྡུག་སེམས་སུ་རྫོགས་པས་ལ་བཟླ་རང་དུ་བཟླ། །གཉིས་མེད་རང་ལ་རྫོགས་པས་ཐ་དད་འདུ་ཤེས་བྲལ། །ཉག་གཅིག་<milestone unit="line" n="93.2"/>སེམས་སུ་རྫོགས་པས་ལ་བཟླ་རང་དུ་བཟླ། །ཐེག་པ་རང་དུ་རྫོགས་པས་གྲུབ་མཐའི་ཁ་འཛིན་བྲལ། །ལྟ་སྒོམ་སེམས་སུ་རྫོགས་པས་ལ་བཟླ་རང་དུ་བཟླ། །ཀྱེ་སེམས་དཔའ་ཆེན་པོ་ད་དགོངས་ཤིག །ནམ་མཁའ་<milestone unit="line" n="93.3"/>མཐའ་དབུས་དམིགས་སུ་མ་མཆིས་པས། །དོན་ལ་དམིགས་སུ་མེད་པར་ལ་ཟློས་ཤིག །ནམ་མཁའ་ཀུན་ལ་གཙང་སྨེ་མ་མཆིས་པས། །གཙང་སྨེ་མེད་པར་སེམས་དཔས་ལ་ཟློས་ཤིག །ནམ་མཁའི་ངང་ལ་ཉིན་<milestone unit="line" n="93.4"/>མཚན་མ་མཆིས་པས། །ཉིན་མཚན་གསལ་འགྲིབ་མེད་པར་ལ་ཟློས་ཤིག །ནམ་མཁའ་དག་ལ་སྐྱེ་འཆི་མ་མཆིས་པས། །སྐྱེ་ཤིའི་འདུ་ཤེས་མེད་པར་ལ་ཟློས་ཤིག །ནམ་མཁའ་དག་ལ་སངས་རྒྱས་མ་མཆིས་<milestone unit="line" n="93.5"/>པས། །སངས་རྒྱས་འདུ་ཤེས་མེད་པར་ལ་ཟློས་ཤིག །ནམ་མཁའ་དག་ལ་སེམས་ཅན་མ་མཆིས་པས། །སེམས་ཅན་འདུ་ཤེས་མེད་པར་ལ་ཟློས་ཤིག །ནམ་མཁའ་དག་ལ་རེ་དོགས་མ་མཆིས་པས། །རེ་དོགས་འདུ་<milestone unit="line" n="93.6"/>ཤེས་མེད་པར་ལ་ཟློས་ཤིག །ནམ་མཁའ་དག་ལ་མཐོ་དམན་མ་མཆིས་པས། །མཐོ་དམའ་གཉིས་སུ་མེད་པར་ལ་ཟློས་ཤིག །ནམ་མཁའ་དག་ལ་རྩིས་གདབ་མ་མཆིས་པས། །རྩིས་གདབ་འདུ་ཤེས་མེད་པར་ལ་<milestone unit="page" n="95"/><milestone unit="line" n="95.1"/>༄༅། །བའི་སྒྲོགས་ལས་གྲོལ་བར་མི་འགྱུར་རོ། །དགོངས་པ་ནམ་མཁའ་ལྟར་ལ་བཟླ་བའི་ལེའུ་སྟེ་བདུན་པའོ།། །།བྱང་ཆུབ་སེམས་དཔའ་ཀུན་བྱེད་རྒྱལ་པོས། རྒྱ་མཚོ་ལྟ་བུའི་དགོངས་པ་འདི་<milestone unit="line" n="95.2"/>གསུངས་སོ། །ཀྱེ་སེམས་དཔའ་ཆེན་པོ་ད་ཉོན་ཅིག །ཆོས་ཉིད་རྒྱ་མཚོ་ལྟ་བུར་གཏིང་དཔག་དཀའ་བའི་ཆོས། །སུས་ཀྱང་འདི་ལ་དགོངས་པ་རྡུལ་ཙམ་མེད་པ་སྟེ། །རྒྱ་མཚོ་ཆེན་པོའི་ཆུ་ལ་ཁ་གཏིང་དབྱེ་རུ་ཡོད་མ་<milestone unit="line" n="95.3"/>ཡིན། །དེ་བཞིན་ཆོས་ཉིད་བྱང་ཆུབ་སེམས་ལ་སྒོ་ཕུག་མེད། །རྦ་དང་རླབས་དང་ཆུ་བུར་རྒྱ་མཚོ་ཆེན་པོར་གཅིག །དེ་བཞིན་འཁོར་དང་མྱང་འདས་རྟོག་དང་མི་རྟོག་ཡང་། །ཆོས་དབྱིངས་ཀློང་ན་དབྱེར་མེད་གཅིག་ཏུ་<milestone unit="line" n="95.4"/>རྫོགས་པ་ཡིན། །ཕྱོགས་བཞི་མཚམས་བརྒྱད་ཆུ་བྲན་ཐམས་ཅད་འབྱུང་བ་ཡང་། །རྒྱ་མཚོ་ཉིད་ལས་བྱུང་ཞིང་རྒྱ་མཚོ་ཉིད་དུ་འདུ་བ་ལྟར། །བརྒྱ་ཁྲི་བཞི་སྟོང་ཆོས་རྣམས་ཐམས་ཅད་འབྱུང་བ་ཡང་། །ཆོས་ཉིད་<milestone unit="line" n="95.5"/>དབྱིངས་ལས་བྱུང་ཞིང་ཆོས་ཉིད་དབྱིངས་སུ་གཅིག །རྒྱ་མཚོའི་འཇིང་ལ་གཡོ་འགུལ་ཡེ་ནས་མེད་པ་བཞིན། །སྐྱེ་མེད་དོན་ལ་དུས་གསུམ་འཕོ་དང་འགྱུར་བ་མེད། །རྦ་དང་རླབས་ལ་འགག་པ་མེད་པ་བཞིན། །སྐྱོན་<milestone unit="line" n="95.6"/>དང་ཡོན་ཏན་མི་འགག་ཅིང་ཡང་འཆར་བར་ངེས། །ཤར་ཡང་སྐྱེ་མེད་དབྱིངས་ལས་མ་འདས་དགོངས་མཛོད་ལ། །མ་རྟོགས་སེམས་ཅན་གཞན་ལ་ལེགས་པར་ལུང་སྟོན་ཞིག །ཀྱེ་མ་འཁོར་དང་མྱང་འདས་དབྱེར་<milestone unit="page" n="96"/><milestone unit="line" n="96.1"/>མེད་དབྱིངས་སུ་སྟོར། །སྣང་སྟོང་དབྱེར་མེད་རྩ་བྲལ་ཕྱོགས་ལས་འདས་པ་ཡིན། །སྲོག་དང་མ་བྲལ་འབྱུང་བ་རང་རང་རང་ས་འཛིན། །སྐྱེམེད་བྱང་ཆུབ་སེམས་ལ་དམིགས་པ་ཉིད་དང་བྲལ། །ཞེ་ འདོད་རེ་དོགས་<milestone unit="line" n="96.2"/>མཐའ་ནི་ངེས་པ་མེད་པར་གྲོལ། །སེམས་ཅན་ཉིད་ནི་ཡེ་ནས་སངས་རྒྱས་དགོངས་པ་འཛིན། །ཆོས་ཉིད་བྱང་ཆུབ་སེམས་ནི་རང་བཞིན་སྐྱེམེ་ད་དེ། །འབྱུང་བ་ལྔ་རུ་གྲོལ་བས་བར་དོའི་འདུ་ཤེས་བྲལ། །ཐེག་གཅིག་<milestone unit="line" n="96.3"/>བྱང་ཆུབ་སེམས་ལ་ཀུན་ཀྱང་གནས་པ་ཡིན། །རང་བྱུང་ཡེ་ཤེས་རྟོགས་ལ་རིང་བ་ནམ་ཡང་མེད། །མ་རིག་ཞབྲུལ་པ་རྣམས་ཀྱང་སྐྱེ་མེད་དབྱངས་ལ་འབྱམས། །ཟུག་རྔུ་བྱུང་བ་ཆོས་ཉིད་རང་མ་ཚོར། །མི་སྲིད་སྲིད་<milestone unit="line" n="96.4"/>པར་ཤར་བ་སེམས་དཔས་ཇི་ལྟར་དགོངས། །ཆོས་ཉིད་དོན་གྱི་གནས་ལུགས་སྐྱེ་མེད་བདེ་ཆེན་དེ། །ཡོངས་ལ་རྫོགས་པར་ཤེས་ནས་སྨོན་པ་སུ་ལ་འབུལ། །རྒྱ་མཚོའི་ཆུ་ཡིས་ཆུ་ལ་སྨོན་པ་མེད་པ་བཞིན། །བྱང་ཆུབ་<milestone unit="line" n="96.5"/>སེམས་ཀྱིས་སེམས་ལ་སྨོན་དུ་མེད་པ་ཡིན། །སྨོན་པ་གཞན་དུ་འབུལ་ན་རང་གི་དོན་རྟོགས་མིན། །དེ་བཞིན་ངོ་ས་པ་བྱེད་པའང་དེ་དང་མཚུངས་པ་ཡིན། །ཡུལ་ལ་དམིགས་པ་བཅུག་ན་རེ་དོགས་ནམ་<milestone unit="line" n="96.6"/>ཡང་འབྱུང་། །སེམས་ཀྱི་རང་བཞིན་སྐྱེ་མེད་ཡིན་པས་དགོངས་ནས་ནི། །རེ་དོགས་དམིགས་པ་རྡུལ་ཙམ་མེད་པར་ཤི་བས་ཆོག །ཀུན་ཏུ་བཟང་པོའི་རང་བཞིན་ཉིད་དུ་དེ་འགྱུར་རོ། །བདག་དང་བཅས་པའི་ཡུལ་ལ<milestone unit="page" n="97"/><milestone unit="line" n="97.1"/>༄༅། །འཇུག་པའི་རྒྱུ་མ་མཆིས། །བདག་མེད་སྐུ་གསུང་ཐུགས་ཀྱི་འགྲོ་དོན་རྫོགས་པར་བྱེད། །རྟག་དང་ཆད་པའི་རྩིས་གདབ་བློ་ཡིས་མ་ལེན་ཅིག །བློས་བླངས་ཐམས་ཅད་རེ་དོགས་མཐར་ལྷུང་འཆིང་བའི་<milestone unit="line" n="97.2"/>རྒྱུ། །རྟོགས་པའི་སེམས་ལ་བཅིང་བྱ་འཆིང་བྱེད་གཉིས་ལས་གྲོལ། །སྣང་བ་ཙམ་མ་ལམ་མེ་འདི་ཡིས་ལྷག་པ་མེད། །དབང་པོ་འགགས་ན་དེར་འཛིན་སྣང་བ་གྲོལ་བར་འགྱུར། །སེམས་ཉིད་བྱང་ཆུབ་སེམས་ལ་འཕོ་<milestone unit="line" n="97.3"/>འགྱུར་ཡེ་ནས་མེད། །སེམས་དཔའ་ཆེན་པོས་དེ་ལྟར་དགོངས་པ་ལོང་མཛོད་ཅིག །ཆོས་ཉིད་རྒྱ་མཚོ་ལྟར་ལ་བཟླ་བའི་ལེའུ་སྟེ་བརྒྱད་པའོ།། །།བྱང་ཆུབ་སེམས་ཀུན་བྱེད་རྒྱལ་པོས། ཁྱུང་ཆེན་རྩལ་རྫོགས་<milestone unit="line" n="97.4"/>ལྟ་བུའི་དགོངས་པ་འདི་གསུངས་སོ། །ཀྱེ་སེམས་དཔའ་ཆེན་པོ་ད་དགོངས་ཤིག ཁྱུང་ཆེན་རྩལ་རྫོགས་མཁའ་ལ་ལྡིང་བས་སྤྲོ་བསྡུ་མེད། །སེམས་ཉིད་སྐྱེ་མེད་ཡེ་ནས་རྩལ་རྫོགས་བྱ་བཙལ་བྲལ། །མི་སྤྲོ་མི་བསྡུ་རང་<milestone unit="line" n="97.5"/>བཞིན་བཞག་པས་ལྷུན་གྱིས་གྲུབ། །མྱ་ངན་འདས་པ་མི་སྤྲོ་འཁོར་བ་ལས་མི་བསྡུ། །ཡོན་ཏན་སེམས་སུ་མཉམ་པས་སྤྲོ་བསྡུ་བྱ་མི་དགོས། །རྣལ་འབྱོར་ཆོས་ལ་མི་སྤྲོ་རྣམ་རྟོག་བསྡུ་མི་བྱ། །ཀྱེ་སེམས་དཔའ་ཆེན་པོ་<milestone unit="line" n="97.6"/>ད་དགོངས་ཤིག ཁྱུང་ཕྲུག་སྒོ་ངའི་རྒྱ་ལས་གྲོལ་བས་མ་དང་མཉམ། །རྩལདངགཤོགརྫོགསམཁའ་ལ་དབང་སྒྱུར་ལྟར། །བྱང་ཆུབ་སེམས་ཀྱི་རྒྱ་ནི་རྣམ་པ་གསུམ་ཡིན་ཏེ། །སྣང་བ་ཁོ་ནར་འཛིན་པའི་རྒྱ་དང་ལུས་<milestone unit="page" n="98"/><milestone unit="line" n="98.1"/>རྒྱ་དང་། །བདག་ཏུ་འཛིན་པའི་རྒྱ་ཡིས་ཡོངས་སུ་ཟིན་པ་གསུམ། །རྣལ་འབྱོར་རྒྱ་རུ་གསུངས་པ་ང་ཡིས་སྨྲས། །སྣང་བ་ངེས་མེད་དབང་པོ་འགགས་པས་སྣང་བ་གྲོལ། །འབྱུང་བཞི་རང་སར་དེངས་པས་རྣལ་འབྱོར་<milestone unit="line" n="98.2"/>ལུས་རྒྱ་གྲོལ། །ཡུལ་མེད་དྲན་པ་འགགས་པས་བདག་འཛིན་རྒྱ་ལས་གྲོལ། །སྣང་བ་ངེས་མེད་རྟོགས་པས་སྣང་བའི་སྒོང་རྒྱ་ཆག །འབྱུང་བ་རང་ས་ཟིན་པས་ལུས་ཀྱི་སྒོང་རྒྱ་ཆག །དམིགས་པ་རྡུལ་ཙམ་མེད་པས་<milestone unit="line" n="98.3"/>བདག་འཛིན་སྒོང་རྒྱ་ཆག །སྒོ་ང་རྣམ་གསུམ་ཆག་པས་གནས་ལུགས་མ་བུ་མཇལ། །གནས་ལུགས་གཞི་ནས་སྣང་སྲིད་ཁ་ལོ་སྒྱུར་བར་བྱེད། །བསྒྱུར་ཡང་བདག་འཛིན་མི་གནས་རྩལ་གྱི་འཆར་ལུགས་ཡིན། །དེ་ནི་<milestone unit="line" n="98.4"/>ཀུན་བཟང་སྐུ་ཡི་ངོ་བོ་ལ་བཟླ་ཡིན། །མ་བུ་དབྱེར་མེད་ཀུན་ལ་གནས་པ་ཡིན། །དཔེ་ནི་ཉི་ཟླ་ཁ་སྦྱོར་དགོངས་པས་བསྟན་པ་ཡིན། །ཉི་མ་མ་ལ་ཟླ་བ་བུ་ཡི་ཚུལ་དུ་བྱུང་བ་ཡིན། །དེ་བཞིན་སྐྱེ་མེད་མ་ལ་ཡེ་ཤེས་བུ་<milestone unit="line" n="98.5"/>ཡི་ཚུལ་དུ་བསྟན་པ་ཡིན། །སྐྱེ་མེད་ཉི་མའི་ཀློང་དུ་ཟླ་བ་ལྟ་བུའི་ཡེ་ཤེས་ཟིལ་གྱིས་མནན། །ཉི་མ་ཕྱེད་ན་ཟླ་བ་གསལ་དང་མི་གསལ་རྩིས་གདབ་མེད། །སྐྱེ་མེད་དབྱིངས་ན་གནས་པ་རྟོགས་དང་མ་རྟོགས་མེད། །ཟླ་<milestone unit="line" n="98.6"/>བ་གསལ་ལ་ཉི་མ་ཉེ་བ་མ་ཡིན་དེ་དགོངས་སམ། །འདུ་ཤེས་གསལ་ལ་སྐྱེ་མེད་ཉེ་བ་མ་ཡིན་རིང་། །སྐྱེ་མེད་ཡེ་ཤེས་ཉིད་ཀྱིས་ཡེ་ཤེས་རྒྱང་དུ་འཕང་། །འདུ་ཤེས་དྲན་པའི་ཆོས་ལ་དགོངས་པ་མ་ལེན་ཞིག །འདུ་བྱེད་<milestone unit="page" n="99"/><milestone unit="line" n="99.1"/>༄༅ ང་ཡི་ཆོས་ལ་འདུ་ཤེས་མ་འཇུག་ཅིག །བྱང་ཆུབ་སེམས་ཀྱི་རོ་ལ་མྱོང་བར་མ་བྱེད་ཅིག །དམིགས་སུ་མེད་པའི་ཆོས་ལ་དམིགས་པ་མ་འཇུག་ཅིག །བླ་དགས་ཙམ་གྱི་ཆོས་ལ་རྩོལ་བས་མ་བསྒྲུབས་<milestone unit="line" n="99.2"/>ཤིག །ཆོས་ཉིད་བྱང་ཆུབ་སེམས་ཀྱི་རང་བཞིན་ཆེན་པོ་ལ། །ངེས་མེད་རྩོལ་བྲལ་སྔོན་ནས་ཀུན་ལ་ཁྱབ་པར་ཤར། །ང་ལུང་ཐོས་པས་ངེས་མེད་དགོངས་པ་ད་ལྟ་ཤར། །ཕུང་པོ་བོར་བས་ཞི་བ་མཆོག་ལ་ཕྱིན་པར་<milestone unit="line" n="99.3"/>འགྱུར། །ལྟ་བ་ཁྱུང་ཆེན་ལྡིངས་པའི་དགོངས་པ་ལ་བཟླའ་བའི་ལེའུ་སྟེ་དགུ་པའོ།། །།བྱང་ཆུབ་སེམས་ཀུན་བྱེད་རྒྱལ་པོས། ཁམས་གསུམ་ཡོངས་གྲོལ་གྱི་དགོངས་པ་འདི་གསུངས་སོ། །འདོད་ཁམས་<milestone unit="line" n="99.4"/>གཟུགས་ཁམས་གཟུགས་མེད་ཁམས་སུ་བསྟན་པ་ཡང་། །ཆོས་ཉིད་བྱང་ཆུབ་སེམས་ཀྱི་ངོ་བོར་བྱུང་བ་ཡིན། །གཟུགས་མེད་ཁམས་ལ་གཟུང་དུ་མ་མཆིས་ངོ་བོས་སྟོང་། །འཛིན་མེད་ཆོས་ཀྱི་སྐུ་རུ་ཡེ་ནས་བཞུགས་<milestone unit="line" n="99.5"/>པ་ཡིན། །འདོད་པའི་ཁམས་ནི་ལོངས་སྤྱོད་སྐུ་རུ་བཞུགས་པ་ཡིན། །ཉིད་ཀྱིས་ཉིད་ལ་ལོངས་སྤྱོད་སེམས་དཔས་དགོངས་ལགས་སམ། །སེམས་ཀྱི་ལོངས་སྤྱོད་མིན་པ་ཡེ་ནས་ཡོད་མི་སྲིད། །སྔ་མའི་རྒྱགས་ཟད་ཕྱི་<milestone unit="line" n="99.6"/>མའི་རྒྱགས་ལ་ལོངས་སྤྱོད་བཞིན། །སྔ་མ་གྲོལ་ཞིང་ཕྱི་མའི་འདོད་ཡོན་ལོངས་སྤྱོད་ཡིན། །དེས་འདོད་ཁམས་ལོངས་སྤྱོད་སྐུ་རུ་བསྟན་པ་ཡིན། །སྣང་སྲིད་གཟུགས་སུ་ཤར་བ་བྱང་ཆུབ་སེམས་ཀྱི་<milestone unit="page" n="100"/><milestone unit="line" n="100.1"/>གཟུགས། །གཟུགས་ལ་ངེས་པ་མེད་པ་སྣ་ཚོགས་སྤྲུལ་པའི་སྐུ། །སེམས་ཉིད་སྐྱེ་མེད་གཅིག་ལས་སྣ་ཚོགས་འབྱུང་བས་ན། །མེད་བཞིན་སྣ་ཚོགས་འབྱུང་བས་སྤྲུལ་སྐུ་ཡིན་པས་གསུངས། །སྤྲུལ་སྐུ་ཡིན་མིན་དྲན་པ་<milestone unit="line" n="100.2"/>བརྟག་པར་རིགས་སོ་ཨང་། །འཁོར་དང་མྱང་འདས་གཉིས་ཀ་སྤྲུལ་པ་འདྲ་བ་ལ། །འོག་མ་རྣམས་ནི་མྱང་འདས་སྤྲུལ་པས་གསུངས་པ་ཡིན། །སྐྱེ་མེད་རྟོགས་ན་སྤྲུལ་པ་ཡོན་ཏན་མཉམ་པར་གསུངས། །དེ་བས་<milestone unit="line" n="100.3"/>ཁམས་གསུམ་སྐུ་གསུམ་དབྱིངས་སུ་གྲོལ་བ་ཡིན། །གཅིག་ལ་མ་ཡིན་ཀུན་ལ་གྲོལ་བས་ཡོངས་གྲོལ་ཡིན། །ཡོངས་ན་ནམ་མཁའི་ཁམས་སུ་སྤྲིན་དང་ན་བུན་གྲོལ་བ་བཞིན། །སྐྱེ་མེད་དབྱིངས་སུ་ཁམས་གསུམ་ངང་<milestone unit="line" n="100.4"/>གིས་གྲོལ་བ་ཡིན། །ཕ་ཤི་བུ་སྐྱེ་ཕ་ལ་བུ་ཡིས་རྩིས་མེད་བཞིན། །སྔ་གྲོལ་ཕྱིས་སྲིད་སྔ་མས་ཕྱི་མའི་གཉེར་སུས་བྱེད། །དེ་བས་སྲིད་གསུམ་རྣམ་དག་མཚན་མ་རང་སར་དག །སྔ་ཕྱི་རེ་དོགས་མི་བྱེད་ཀུན་བཀའ་ལ་<milestone unit="line" n="100.5"/>གནས། །འདོད་ཆགས་ཞེ་སྡང་གཏི་མུག་གཏན་ནས་བརླག །ཡུལ་ལ་འདས་པར་གོ་ན་ཡུལ་སྣང་ངང་དུ་རྫོགས། །དགོངས་པའི་མཐར་ཐུག་དགོངས་པ་ཀུན་ལས་འདས་པ་ཡིན། །ཡོངས་གྲོལ་དུ་ལ་བཟླའ་བའི་ལེའུ་<milestone unit="line" n="100.6"/>སྟེ་བཅུ་པའོ།། །།བྱང་ཆུབ་ཀྱི་སེམས་ཀུན་བྱེད་རྒྱལ་པོས། བློ་ཐག་བཅད་ཅིང་བསྟན་པ་གཏན་པ་འདི་གསུངས་སོ། །ཀྱེ་སེམས་དཔའ་ཆེནཔོདཉོནཅིག །ཆོས་ཉིད་བྱང་ཆུབ་སེམས་ཀྱིརངབཞིནསྤྲོསཔ<milestone unit="page" n="101"/><milestone unit="line" n="101.1"/>༄༅། །བཅད་པ་ནི། བྱང་ཆུབ་སེམས་ནི་བློ་ཡིས་བསམ་པ་མིན། །བསམས་ཤིང་བརྟགས་པའི་ཆོས་ནི་རིག་བྱེད་ཡེ་ཤེས་ཡིན། །རང་བྱུང་ཡེ་ཤེས་རང་ཤར་དེ་ལ་མེད་པ་ན། །བློ་ཡིས་བསམས་ཤིང་བསྒོམས་པའི་<milestone unit="line" n="101.2"/>ཆོས་ལ་རེ་མ་འཇོག །ཆོས་རྣམས་ཀུན་གྱི་ཐག་ནི་བྱང་ཆུབ་སེམས་སུ་བཅད། །མ་བལྟས་མ་བསྒོམས་བསམ་པ་མེད་པས་ཐག་ཆོད་ན། །དེ་ལ་རང་བྱུང་ཡེ་ཤེས་ཤར་བས་ཐག་དེར་བཅད། །ཆོས་སྐུ་དམིགས་སུ་མེད་<milestone unit="line" n="101.3"/>པར་སེམས་དཔས་བློ་ཐག་ཆོད། །འདོད་ཡོན་ལོངས་སྐུ་ཡིན་པར་སེམས་དཔས་བློ་ཐག་ཆོད། །སེམས་སྤྲུལ་སྐུ་ཡིན་པར་སེམས་དཔས་བློ་ཐག་ཆོད། །སྣང་བ་རང་སེམས་ཡིན་པར་སེམས་དཔས་བློ་ཐག་<milestone unit="line" n="101.4"/>ཆོད། །སེམས་ལ་གཉིས་སུ་མེད་པར་བག་ཆགས་སྦྱང་དུ་མེད། །ཡུལ་མེད་རང་གསལ་ཡིན་པར་སེམས་དཔས་བློ་ཐག་ཆོད། །ཐིག་ལེ་ཉག་གཅིག་སེམས་ཀྱི་རང་བཞིན་ཡིན་མོད་ཀྱང་། །ཉག་གཅིག་ཅིར་ཡང་འབྱུང་<milestone unit="line" n="101.5"/>བས་སྤང་དང་བསྒྲུབ་མ་བྱེད། །ཀུན་ཀྱང་ཡོན་ཏན་མཉམ་པར་སེམས་དཔས་བློ་ཐག་ཆོད། །ད་ལྟར་སྣང་བའི་སྒྱུ་ལུས་འདི་ཀུན་སེམས་དཔས་ཇི་ལྟར་དགོངས། །འབྱུང་བའི་ཆོ་འཕྲུལ་ཙམ་དུ་སེམས་དཔས་དགོངས་<milestone unit="line" n="101.6"/>མཛོད་ལ། །སེམས་ནི་བླ་མེད་ནམ་མཁའ་ལྟ་བུར་བློ་ཐག་ཆོད། །ཀྱེ་སེམས་དཔའ་ཆེན་པོ་ད་དགོངས་ཤིག །རྩ་རྒྱུད་ལེའུ་ལྔ་བཅུ་རྩ་བདུན་གསུངས་པ་ཡང་། །རང་བྱུང་ཡེ་ཤེས་ཚིག་ཏུ་བསྟན་པའི་མདོ་ལུང་<milestone unit="page" n="102"/><milestone unit="line" n="102.1"/>ཡིན། །སེམས་ལས་རང་བྱུང་ཡེ་ཤེས་གཅིག་ཏུ་ལ་ཟློས་ཤིག །ཕྱི་མ་ལེའུ་བཅུ་དང་གཉིས་སུ་གསུངས་པ་ཡང་། །རང་བྱུང་ཡེ་ཤེས་བསམ་པས་བརྟགས་པ་ཡིན། །དེ་ཡང་རང་བྱུང་གཅིག་ཏུ་སེམས་དཔས་ལ་ཟློས་</p></div1>
        </body>
    </text>
</TEI.2>