<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0120-text.xml">
    <teiHeader lang="tib">
        <fileDesc>
            <titleStmt>
                <title><!--[\[]spyod pa nyi zla dang mnyam pa'i rgyud kyi dka' 'grel/-->[སྤྱོད་པ་ཉི་ཟླ་དང་མཉམ་པའི་རྒྱུད་ཀྱི་དཀའ་འགྲེལ།</title>
            </titleStmt>
            <publicationStmt lang="eng">
                <idno type="thdl">ngb-pt-0120-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=413.3; end=420.3--><milestone unit="line" n="413.3"/>རིག་རྒྱལ་པོས་གསུངས་པ་རྫོགས་སོ། །ཤི་སིདྷ་དང་བི་རོ་ཙ་ནས་བསྒྱུར་བའོ།། །། ༄༅། །རྒྱ་གར་སྐད་དུ། ཙབྱ་སྒུརུ་ཙནྟྲ་ས་མ་ཏནྟྲ་པྱ་པལྗི་ཀ །བོད་སྐད་དུ། སྤྱོད་པ་ཉི་ཟླ་དང་མཉམ་པའི་<milestone unit="line" n="413.4"/>རྒྱུད་ཀྱི་དཀའ་འགྲེལ། རྩ་བྲལ་རིག་པའི་ལྷ་ལ་ཕྱག་འཚལ་ལོ། །ཨེ་མ་རྒྱུད་དོན་གསུམ་དུ་བཤད། །གླེང་གཞི་རྣམ་པར་དག་པ་དང་། །རྒྱུད་ཀྱི་དངོས་པོ་བསྟན་པ་དང་། །མཐར་ཕྱིན་ཡོངས་སུ་གཏད་པའོ། །གླེང་<milestone unit="line" n="413.5"/>གཞི་གཉིས་སུ་བཤད་པར་བྱ། །ཕུན་སུམ་ཚོགས་དང་ཞུས་ལན་ནོ། །ཕུན་སུམ་ཚོགས་པ་ལྔར་བཤད་དོ། །གཅིག་གིས་དུས་བསྟན་བཞི་ཡིས་གནས། །བཞི་ཡིས་བསྟན་པ་དགུ་ཡིས་འཁོར། །གཅིག་གིས་སྡུད་པ་<milestone unit="line" n="413.6"/>གཉིས་སུ་བསྟན། །ཞུས་ལན་ལ་ནི་གསུམ་ཡིན་ཏེ། །སེམས་དཔས་ཞུས་དང་སྟོན་པས་ལན། ཁེན་ཏུ་རྒྱས་པར་ཞུས་པའོ། །དེ་ཡི་དང་པོ་དྲུག་དོན་གསུམ། །ཚིགས་བཤད་བརྒྱད་ལ་སྦྱར་ཏེ་བཤད། །སྟོན་པའི་ལན་<milestone unit="page" n="414"/><milestone unit="line" n="414.1"/>ནི་གསུམ་ཡིན་ཏེ། །ཐོས་བསམ་བསྒོམ་གསུམ་ཚིགས་བཤད་ནི། །བཅུ་བཞི་དག་ལ་སྒྱུར་ཏེ་བཤད། །རྒྱས་པར་ཞུས་པ་ཐ་མའི་བརྒྱད། །ཚིག་ལྔ་དག་ཏུ་ཤེས་པར་བྱ། །དེ་ནས་ཡང་དག་བཤད་པར་བྱ། ་།ད་ཀྱི་<milestone unit="line" n="414.2"/>དངོས་པོ་དྲུག་ཚན་ལྔ། །བསྡུས་དང་རྒྱས་དང་རྣམ་པར་རྒྱས། །ཡོངས་སུཤེས་དང་ཤིན་ཏུ་རྒྱས། །དེ་ལས་བསྡུས་པའི་ཚིག་དྲུག་སྟེ། །ལྟ་སྒོམ་སྤྱོད་འབྲས་་ཐུགས་རྗེ་དང་། །གཞི་མའི་ཚིག་དང་རྣམ་པ་དྲུག །རིམ་དང་<milestone unit="line" n="414.3"/>རིམ་པར་སྦྱར་ལ་བཤད། །དེ་ནས་ཡང་དག་བཤད་པར་བྱ། །རྒྱས་པ་ལ་ནི་དོན་དྲུག་སྟེ། །ལྟ་བའི་དོན་དང་སྒོམ་པའི་དོན། །སྤྱོད་པའི་དོན་དང་འབྲས་བུའི་དོན། །ངེས་ཚིག་དོན་དང་ལྡང་ཚང་དོན། །གསུམ་དང་<milestone unit="line" n="414.4"/>གཉིས་དང་བཞི་དང་ལྔ། །གསུམ་དང་གཉིས་ལ་རིམ་གྱིས་སྦྱར། །བཞི་པ་འབྲས་བུ་གཉིས་སུ་བསྟན། །ལམ་འབྲས་གཉིས་ཀྱི་ཆོས་སྐུ་དང་། །ཐུགས་རྗེ་སྤྲུལ་པ་འཆར་བའོ། །དེ་ནས་ཡང་དག་བཤད་པར་བྱ། །རྣམ་<milestone unit="line" n="414.5"/>པར་རྒྱས་པ་རྩལ་དྲུག་སྟེ། །ལྟ་བའི་རྩལ་དང་སྒོམ་པའི་རྩལ། །སྤྱོད་པའི་རྩལ་དང་འབྲས་བུའི་རྩལ། །གོལ་ས་དང་ནི་སློབ་དཔོན་རྩལ། །དང་པོ་ཐོག་མའི་གཞི་ཡིན་ཏེ། །གཉིས་པ་བཞི་འདས་བཞི་ཡིན་ནོ། །གསུམ་<milestone unit="line" n="414.6"/>པ་གསུམ་པའི་གཉིས་ཡིན་ཏེ། །བཞི་པ་གཉིས་པ་གཉིས་ཡིན་ནོ། །ལྔ་པའི་ལྔ་པ་ལྔ་ཡིན་ཏེ། ། ག་པ་ ག་པའི་ལྔ་ལ་བཀྲལ། །དེ་ལ་བཟང་ངན་སྐྱོན་ཡོན་གཉིས། །མཁས་པས་ཐུགས་རྗེར་ཤེས་པར་བྱ། །དེ་ནས་<milestone unit="page" n="415"/><milestone unit="line" n="415.1"/>༄༅། །ཡང་དག་བཤད་པར་བྱ། །ཡོངས་སུ་རྒྱས་པ་དྲུག་ཏུ་བཤད། །ལྟ་བ་སྒྱུ་མ་ལྟ་བུར་ཆེ། །བསྒོམ་པ་རྒྱ་མཚོ་ལྟ་བུར་ཆེ། །སྤྱོད་པ་ཁྱུང་ཆེན་ལྟ་བུར་ཆེ། །འབྲས་བུ་ཀུན་བཟང་ལྟ་བུར་ཆེ། །གོལ་ས་ནམ་<milestone unit="line" n="415.2"/>མཁའ་ལྟ་བུར་ཆེ། །ཀུན་གཞི་སྣང་བ་ལྟ་བུར་ཆེ། །དང་པོ་ལ་ནི་གསུམ་དུ་བཤད། །ཐེག་པ་དྲུག་གི་ལ་བཟླ་དང་། །ཨ་ཏི་ཡོ་གའི་འདུག་ཚུལ་དང་། །ཟབ་མོ་ཆོས་ཀྱི་འཆར་སྒོའོ། །དང་པོ་གཞི་མིན་གཞི་ཚད་<milestone unit="line" n="415.3"/>གསུམ། །གསུམ་པོ་རིམ་གྱིས་སྦྱར་བར་བྱ། །དེ་འོག་བདུན་གྱིས་སྤྱོད་པ་སྟེ། །དེ་བཞིན་བརྒྱད་ལ་བསྒོམ་པར་བྱ། །འབྲས་བུ་ལ་ནི་གཉིས་སུ་བཤད། །དང་པོ་གཞི་བཞག་སྐུ་བཞི་ལ། །ཀུན་བཟང་མན་ཆད་བཅུ་བཞི་<milestone unit="line" n="415.4"/>ནི། །ཐུགས་རྗེར་བསྟན་ཏེ་དབྱེ་ན་གསུམ། །རྟེན་འབྲེལ་ཆོས་དང་འགྲོ་བའི་ཆོས། །འཇིག་རྟེན་ཆོས་དང་བཞི་ཚོ་གསུམ། །རིམ་གྱིས་སྦྱར་ཏེ་ཀུན་བཟང་གཉིས། །གསུམ་པོའི་མགོ་ལ་རྣམ་པར་བརྒྱན། །གོལ་ས་དེ་<milestone unit="line" n="415.5"/>འོག་བདུན་ཡིན་ཏེ། །ཀུན་ཀྱི་ཐ་མའི་གཞི་ལ་བཀྲལ། །དེ་ནས་ཡང་དག་བཤད་པར་བྱ། ཁེན་ཏུ་རྒྱས་པ་དྲུག་ཡིན་ཏེ། །བལྟ་བ་ཆོས་ཉིད་ཐིག་ལེ་དང་། །བསྒོམ་པ་དབྱིངས་ཀྱི་ཐིག་ལེ་དང་། །སྤྱོད་པ་རྣམ་དག་ཐིག་<milestone unit="line" n="415.6"/>ལེ་དང་། །འབྲས་བུ་ཀུན་བཟང་ཐིག་ལེ་དང་། །ཐུགས་རྗེ་ཡེ་ཤེས་ཐིག་ལེ་དང་། །ཀུན་གཞི་ལྷུན་གྲུབ་ཐིག་ལེའོ། །དེ་ལ་བལྟ་བ་གཉིས་སུ་བཤད། །སྐུ་གསུམ་རང་ཆས་བལྟ་བ་དང་། །ཐུགས་རྗེ་རང་བྱུང་བལྟ་<milestone unit="page" n="416"/><milestone unit="line" n="416.1"/>བའོ། །དང་པོ་བཞི་སྟེ་གཉིས་པ་བརྒྱད། །རིམ་དང་རིམ་གྱིས་སྦྱར་ལ་བཤད། །དེ་ནས་ཡང་དག་བཤད་པར་བྱ། །བསྒོམ་པ་ལ་ནི་ལྔར་བཤད་དོ། །རང་བཞིན་གནས་པའི་ཡེ་ཤེས་དང་། །བླ་མས་བསྟན་པའི་རྟོགས་<milestone unit="line" n="416.2"/>པ་དང་། །རྟོག་པའི་ཡོན་ཏན་རང་ལས་བྱུང་། །མ་བཅོས་རང་བཞག་བསྒོམ་པའི་མཆོག །དེ་ལ་བརྗོད་དུ་མེད་པའོ། །དེ་ལྔ་བཞི་ཚན་ལྔ་ལ་ནི། །རིམ་དང་རིམ་གྱིས་སྦྱར་ལ་བཤད། །དེ་ནས་ཡང་དག་བཤད་པར་<milestone unit="line" n="416.3"/>བྱ། །སྤྱོད་པ་རྣམ་པ་བཞིར་བཤད་དེ། །སྡུག་བསྔལ་ཆོས་ཉིད་སྦྱོད་པ་དང་། །ལས་ལས་གྲོལ་བའི་སྤྱོད་པ་དང་། །རྣམ་རྟོག་ཡེ་ཤེས་སྤྱོད་པ་དང་། །ཐེག་པ་ལ་བཟླའི་སྤྱོད་པའོ། །བཞི་དང་བརྒྱད་དང་ཡང་ནི་<milestone unit="line" n="416.4"/>བཞི། །ཉི་ཤུ་དག་ལ་རིམ་གྱིས་སྦྱར། །ཐེག་པ་ལ་བཟླ་བྱེད་ལ་གཞི། །རྣམ་རྟོག་བསྒོམ་པའི་ཉན་ཐོས་དང་། །དགེ་སྡིག་སེལ་བའི་རང་རྒྱལ་དང་། །སྟོང་པར་འདོད་པའི་དབུ་མ་དང་། །དུག་ལྔ་མ་སྤངས་གསང་སྔགས་<milestone unit="line" n="416.5"/>རྣམས། །བཞི་ཚན་གསུམ་དང་བརྒྱད་ལ་ནི། །རིམ་གྱིས་སྦྱར་ཏེ་བཤད་པར་བྱ། །དེ་ནས་ཡང་དག་བཤད་པར་བྱ། །འབྲས་བུ་ལ་ནི་གསུམ་དུ་བཤད། །ཆོས་སྐུ་བྱ་བཙལ་བྲལ་བ་དང་། །ལོངས་སྐུ་ཡོངས་སུ་རྫོགས་པ་<milestone unit="line" n="416.6"/>དང་། །སྤྲུལ་པ་ཀུན་ལ་ཁྱབ་པའོ། །དེ་ལ་ཆོས་སྐུ་གསུམ་དུ་བཤད། །སྐུ་གསུམ་ཐུགས་རྗེའི་གཟུགས་དང་ནི། །རང་ལས་གཞན་ནས་འབྱུང་བ་མིན། །བྱ་བྲལ་བགྲོད་དུ་མེད་པའོ། །བརྒྱད་དང་བཞི་དང་བཞི་ལས་<milestone unit="page" n="417"/><milestone unit="line" n="417.1"/>༄༅། །བཀྲལ། །ཡོངས་སུ་རྫོགས་པ་གཞིར་བཤད་དེ། །སངས་རྒྱས་རང་ལས་འབྱུང་བ་དང་། །དུས་གསུམ་རྒྱལ་བའི་འབྱུང་གནས་དང་། །མཉམ་ཉིད་ཕྱོགས་ཆས་མི་འགྲུབ་པས། །བདེ་བར་འདོད་ན་གོལ་<milestone unit="line" n="417.2"/>བའོ། །བཞི་ཚན་བཞི་ལ་རིམ་གྱིས་སྦྱར། །ཀུན་ལ་ཁྱབ་པ་བཞིར་བསྟན་ཏེ། །དུས་གསུམ་ཆོས་སྐུར་གདོད་ནས་གཅིག །རང་བཞིན་གནས་པ་བདེ་བའི་སྐུ། །སྤྲུལ་སྐུ་སྒྱུ་མ་ལྟ་བུར་འཆར། །ཐུགས་རྗེ་ཐབས་ཀྱི་རོལ་<milestone unit="line" n="417.3"/>པའོ། །གསུམ་དང་བཞི་དང་གཅིག་དང་བཞི་དང་ནི། །བཅུ་དྲུག་དག་དང་སྦྱར་ཏེ་བཤད། །དེ་ལ་ཐུགས་རྗེ་བཞིར་བཤད་དེ། །རེ་སྨོན་དྲང་དོན་ཐུགས་རྗེ་དང་། །གཅིག་ཆོས་སྒྲོ་སྐུར་བྲལ་བ་དང་། །ཟབ་མོའི་ཆོས་ལ་<milestone unit="line" n="417.4"/>རྟོག་པ་གོལ། །དུས་གསུམ་དེ་ཉིད་ཐ་ཚིག་གོ། །བཞི་ཚན་བཞི་ལ་སྦྱར་ཏེ་བཤད། །དེ་ནས་ཡང་དག་བཤད་པར་བྱ། །ཐུགས་རྗེ་ལ་ནི་ལྔར་བསྟན་ཏེ། །མཉམ་ཉིད་ཐུགས་རྗེའི་སྤྲུལ་པ་དང་། །གོལ་སྒྲིབ་བསྟན་<milestone unit="line" n="417.5"/>པའི་ཐུགས་རྗེ་དང་། །ཡེ་ཤེས་སྒྱུ་མའི་ཐུགས་རྗེ་དང་། །ངོ་བོ་རྨད་བྱུང་ཐུགས་རྗེ་དང་། །མཛད་པ་ཕྲིན་ལས་ཐུགས་རྗེའོ། །མཉམ་ཉིད་སྤྲུལ་པ་དྲུག་ཏུ་བཤད། །མཉམ་པ་རིས་མེད་ཐུགས་རྗེ་དང་། །རིས་མེད་ཀུན་གྱི་<milestone unit="line" n="417.6"/>འབྱུང་གནས་དང་། །དེ་ཉིད་རྩོལ་བ་བྲལ་བ་དང་། ཁེས་རབ་ཐབས་ཀྱི་རྒྱུ་མ་རྟོགས། །མ་ངེས་སྤྲུལ་པ་འགྱེད་པ་དང་། །འགྲོ་རྣམས་རང་གི་སྒྲིབ་པའོ། །བཞི་ཚན་གཉིས་དང་གཉིས་ཚན་བཞི། །རིམ་གྱིས་སྦྱར་ལ་<milestone unit="page" n="418"/><milestone unit="line" n="418.1"/>རྣམ་པར་བཤད། །གོལ་སྒྲིབ་རྣམ་པ་གསུམ་དུ་བཤད། །ཕྱི་པར་གོལ་དང་ནང་པར་གོལ། །རྒྱུ་འབྲས་ཆོས་ནི་བཀག་པ་མེད། །བཞི་ཚན་གསུམ་ལ་འཆོལ་བར་བཀྲལ། །ཡེ་ཤེས་སྒྱུ་མ་གཉིས་སུ་བཤད། །རྟོགས་<milestone unit="line" n="418.2"/>ན་ཐུགས་རྗེ་ཞོར་འབྱུང་དང་། །ལྷུན་གྲུབ་རང་ལ་འབྱུང་བའོ། །བཞི་བཞག་ཐོག་མཐའ་བཞི་བཞི་ཡིན། །ངོ་བོ་རྨད་བྱུང་གཉིས་སུ་བསྟན། །ཆོས་ཉིད་མཚོན་དུ་མེད་པ་དང་། །ཟབ་མོ་བཞི་ཡི་གདམས་ངག་གོ། །བཞི་<milestone unit="line" n="418.3"/>བཞི་ལ་ནི་སྦྱར་ལ་བཤད། །མཛད་པ་ཕྲིན་ལས་བཞིར་བཤད་དེ། །དག་པའི་ལམ་ཆེན་ཀུན་ལ་ཁྱབ།།མ་ཤེས་བསླད་པས་འགྲོ་བ་འཁྲུལ། །རྟོགས་ཏེ་ཤེས་ན་མངོན་སངས་རྒྱས། །དེ་ཡི་ཡོན་ཏན་ཕྲིན་ལས་<milestone unit="line" n="418.4"/>རྫོགས། །གཉིས་དང་གཅིག་སྟེ་གསུམ་དང་དྲུག །གོ་རིམ་བཞིན་དུ་སྦྱར་ཏེ་བཤད། །དེ་ནས་ཡང་དག་བཤད་པར་བྱ། །ཀུན་གཞི་རྣམ་པ་གསུམ་དུ་བསྟན། །གནས་པ་གཞི་ཡི་ཀུན་གཞི་དང་། །སྦྱོར་བ་དོན་གྱི་ཀུན་<milestone unit="line" n="418.5"/>གཞི་དང་། །ལྡོག་པ་དུས་ཀྱི་ཀུན་གཞིའོ། །གནས་པ་གཞི་ལ་བཅུ་གཅིག་སྟེ། །དཀྱིལ་འཁོར་དགོད་དུ་མེད་པ་དང་། །རིམ་པ་བསྒྱུར་དུ་མེད་པ་དང་། །མཆོད་པ་བསྔོ་རུ་མེད་པ་དང་། །ཚོགས་ལ་བསག་ཏུ་མེད་པ་<milestone unit="line" n="418.6"/>དང་། །སྨོན་ལམ་བསྔོ་རུ་མེད་པ་དང་། །བདུད་རྩི་སྦྱང་དུ་མེད་པ་དང་། །ལྷ་ལ་བསྒོམ་དུ་མེད་པ་དང་། །སྡིག་པ་བཤག་ཏུ་མེད་པ་དང་། །ཐང་སྐུ་དགྲམ་དུ་མེད་པ་དང་། །དངོས་གྲུབ་བསྒྲུབ་ཏུ་མེད་པ་དང་། །ཐམས་<milestone unit="page" n="419"/><milestone unit="line" n="419.1"/>༄༅། །ཅད་མཉམ་ཉིད་རྫོགས་པའོ། །འདིས་ནི་བཅུ་ལ་རྣམ་པར་བརྒྱན། །དང་པོ་གཉིས་ནི་གཅིག་ལ་དབྱེ། །དེ་འོག་གཅིག་ནི་དེ་ནས་གཉིས། །དེ་ནས་གཉིས་ཏེ་རེ་རེ་ལ། །ཡང་ནི་གཉིས་ཏེ་དེ་རེ་ལ། །རིམ་<milestone unit="line" n="419.2"/>གྱིས་སྦྱར་ལ་བཤད་པར་བྱ། །སྤྱོར་བའི་གཞི་ལ་གསུམ་དུ་བཤད། །དུས་གསུམ་ཆོས་ཉིད་སྦྱོར་བ་དང་། ་ས་རབ་དམ་ཚིག་སྦྱོར་བ་དང་། །ཐབས་ཀྱི་གཉིས་མེད་སྦྱོར་བའོ། །དུས་གསུམ་ཆོས་ཉིད་ཐོག་མའི་<milestone unit="line" n="419.3"/>གཞི། །གནས་པ་གཞི་ཡི་གང་ནས་བསླད། །སྦྱོར་བ་གཉིས་པ་བཅུ་གཅིག་འོག །གཉིས་གཉིས་དག་ལ་སྦྱོར་ཏེ་བཤད། །ལྡོག་པའི་ཀུན་གཞི་བདུན་དུ་བཤད། །གཏོང་མ་གཏང་དུ་མེད་པ་དང་། །ཕྲིན་ལས་བཙལ་དུ་<milestone unit="line" n="419.4"/>མེད་པ་དང་། །མཚམས་ལ་གཅད་དུ་མེད་པ་དང་། །བཟླས་བརྗོད་བྱ་རུ་མེད་པ་དང་། །བལྟ་བས་ཟིན་མ་ཟིན་གྱི་ཁྱད། །རྟོགས་པ་ལུང་གི་མན་ངག་དང་། །ཆོས་ཉིད་འགྱུར་བ་མེད་པའོ། །གཞི་ལ་བཞིར་<milestone unit="line" n="419.5"/>བསྟན་གཅིག་ལ་བཞི། །དེ་ནི་གཅིག་ལ་བཞིར་བསྟན་གཅིག་གི་གཞི། །ཐུགས་རྗེ་གཞིར་བཞག་འདི་རུ་བླངས། །དེ་ནས་ཡང་དག་བཤད་པར་བྱ། །མཐར་ཕྱིན་ཡོངས་སུ་གཏད་པ་ནི། །རྣམ་པ་གཉིས་སུ་བཤད་པར་<milestone unit="line" n="419.6"/>བྱ། །སྟོན་པས་འཁོར་ལ་གཏད་པ་དང་། །འཁོར་གྱིས་རྗེས་སུ་ཡི་རང་ངོ་། །དེ་ཡི་དང་པོ་གསུམ་དུ་བཤད། ཁུད་ཀྱི་ཡོན་ཏན་བསྟན་པ་དེར། །རྒྱུད་ཀྱི་རྣམ་གྲངས་བསྟན་པ་དང་། །ཆེ་བ་དང་ལྡན་གཏད་པའོ། །དང་<milestone unit="page" n="420"/><milestone unit="line" n="420.1"/>པོ་དང་པོའི་རྣམ་པ་་བརྒྱད། །གཉིས་པ་དེ་འོག་བཞི་ཡིན་ཏེ། །གསུམ་པ་དེ་ཡི་ཡང་ནི་བཞི། །རིམ་གྱིས་སྦྱར་ཏེ་བཤད་པར་བྱ། །རྗེས་སུ་ཡི་རང་གཉིས་སུ་བཤད། །སེམས་དཔས་གཙོ་ལ་བསྟོད་པ་དང་། །འཁོར་<milestone unit="line" n="420.2"/>གྱིས་རྗེས་སུ་ཡི་རང་ངོ་། །དང་པོ་ལ་ནི་བདུན་ཡིན་ཏེ། །ཐ་མ་ལ་ནི་དྲུག་ཏུ་བཤད། །རིམ་དང་རིམ་པར་སྦྱར་བྱས་ལ། །ཡང་དག་ས་རུ་བཤད་པར་བྱ། །དེ་ལས་ལུས་ན་སིརྙི་ཀན། །སྤྱོད་པ་ཉི་ཟླ་དང་མཉམ་པའི་རྒྱུད་<milestone unit="line" n="420.3"/>ཀྱི་དཀའ་འགྲེལ། རིན་པོ་ཆེ་སྣང་བའི་འོད་ཟེར་ཞེས་བྱ་བ། སློབ་དཔོན་དགའ་རབ་རྡོ་རྗེས་མཛད་པ་རྫོགས་སོ།། །། ༄༅། །རྒྱ་གར་སྐད་དུ། སརྦ་དྷརྨུ་མ་ཧྭ་སརྙི་སྙོ་དྷི་ཙིཏི་ས༷་སྭ་ར་མྱུ་ལ་སྣྲོ་</p></div1>
        </body>
    </text>
</TEI.2>