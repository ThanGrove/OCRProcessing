<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0545-text.xml">
    <teiHeader lang="tib">
        <fileDesc>
            <titleStmt>
                <title><!--phyag na rdo rje drag po lta stangs ye shes thog 'bebs kyi rgyud/-->ཕྱག་ན་རྡོ་རྗེ་དྲག་པོ་ལྟ་སྟངས་ཡེ་ཤེས་ཐོག་འབེབས་ཀྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0545-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=688.4; end=699.4--><milestone unit="line" n="688.4"/>༄༅། །རྒྱ་གར་སྐད་དུ། བཛྲ་བཱ་ཁི་ཏྲ་ཐ་ཐི་ལ་དུ་ཏ་ཏན་ཏྲ་ནཱ་མ། བོད་སྐད་དུ། ཕྱག་ན་རྡོ་རྗེ་དྲག་པོ་ལྟ་སྟངས་ཡེ་ཤེས་ཐོག་འབེབས་ཀྱི་རྒྱུད་ཅེས་བྱ་བ། དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །རང་བཞིན་<milestone unit="line" n="688.5"/>གྱི་ནི་བྱིན་གྱིས་བརླབས། །སྟོན་པ་ཀུན་ཏུ་བཟང་པོའི་སྐུ། །བདེ་གཤེགས་ཀུན་གྱི་ངོ་བོའི་སྐུ། །རང་བཞིན་དག་པའི་ནམ་མཁའ་ལ། །ཕྱོགས་ལྷུང་མེད་པའི་དགོངས་པ་ཤར། །རང་གི་དགོངས་པ་མ་བཅོས་ངང་ བྱ་<milestone unit="line" n="688.6"/>བཙལ་མེད་པའི་ཀློང་དུ་ཁྱབ། །ཁྱབ་པར་རང་བྱུང་སྤྲུལ་པའི་སྐུ། །རྡོ་རྗེ་སེམས་དཔའ་རང་བྱུང་སྐུ། །བདེ་གཤེགས་ཀུན་གྱི་གཙོ་བོ་སྐུ། །སྐུ་མདོག་དཀར་པོ་གངས་རི་འདྲ། །གཡས་པ་རྡོ་རྗེ་རྩེ་ལྔ་བསྣམས། །ཡེཤེས་<milestone unit="page" n="689"/><milestone unit="line" n="689.1"/>༄༅། །ལྔ་དང་ལྡན་པའི་རྟགས། །གཡོན་པ་དྲིལ་བུ་བསྣམས་པ་ནི། །ཐབས་དང་ཤེས་རབ་འབྲེལ་བའི་རྟགས། །སྐུ་སྟོད་དར་དཀར་རྒྱན་གསོལ་བ། །ཡོན་ཏན་ཀུན་དང་ལྡན་པའི་རྟགས། །སྐུ་སྨད་བ་ཏི་ཙི་གུ་<milestone unit="line" n="689.2"/>ནི། །ཉོན་མོངས་སྐྱོན་གྱིས་མ་གོས་རྟགས། །དེ་ཡི་ངང་ལས་རང་བྱུང་བ། །སྤྲུལ་སྐུ་ཕྱག་ན་རྡོ་རྗེ་ནི། །སྐུ་མདོག་ལྗང་ཁུའི་འོད་ཟེར་ལྔ། །གཡས་པ་རྡོ་རྗེ་རྩེ་དགུ་ནི། །ས་དགུ་རང་སར་ནོན་པའི་རྟགས། །གཡོན་པ་<milestone unit="line" n="689.3"/>དྲེལ་བུ་བསྣམས་པ་ནི། །གསང་ཡུམ་དབྱིངས་ན་གནས་པའི་རྟགས། །ན་བཟའ་ལྗང་ཁུ་གསོལ་བ་ནི། །འཕྲིན་ལས་འགྲོ་དོན་མཛད་པའི་རྟགས། །ཞལ་མདོག་མཐིང་ཁར་བསྟན་པ་ནི། །ཆོས་སྐུ་འགྱུར་བ་མེད་པའི་<milestone unit="line" n="689.4"/>རྟགས། །བདེ་གཤེགས་དེ་ཡི་བྱིན་བརླབས་ལས། །མཁའ་འགྲོ་རྣམ་པ་ལྔ་སྤྲུལ་ཏེ། །རྡོ་རྗེ་མཁའ་འགྲོ་སྐུ་མདོག་དཀར། །རྡོ་རྗེ་རང་རྟགས་སྡིགས་མཛུབ་དང་། །ལྕགས་ཀྱུ་ཐོགས་ནས་འགྲོ་བ་འདྲེན། །དབྱིངས་ཀྱི་<milestone unit="line" n="689.5"/>མཁའ་འགྲོ་སྐུ་མདོག་སེར། །རྡོ་རྗེ་ཞགས་པས་རྣམ་རྟོག་འཆིང་། །དམ་ཚིག་མཁའ་འགྲོ་ལྕགས་སྒྲོག་གིས། །གཟུང་འཛིན་འཆིང་ཞིང་འགྲོ་བ་སྒྲོལ། །ལས་ཀྱི་མཁའ་འགྲོ་སྐུ་མདོག་དམར། །རྡོ་རྗེ་ལྕགས་སྒྲོག་<milestone unit="line" n="689.6"/>རྣམ་རྟོག་སྡོམ། ཁྲ་ཟའི་མཁའ་འགྲོའི་སྐུ་མདོག་ལྗང་། །རྡོ་རྗེ་དྲིལ་བུ་སྡུག་བསྔལ་འཇོམས། །ཡེ་ཤེས་མཁའ་འགྲོ་སྐུ་མདོག་མཐིང་། །རྡོ་རྗེ་ཐོད་ཁྲག་འཁོར་བ་རྔུབ། །གཙོ་བོ་མཁའ་འགྲོ་རྣམས་ལ་ནི། །ལས་བྱེད་<milestone unit="page" n="690"/><milestone unit="line" n="690.1"/>མཁའ་འགྲོ་མང་པོས་བསྐོར། །དམ་ཉམས་ཆད་པ་གཅོད་པར་བྱེད། །ཀུན་ཏུ་བཟང་པོའི་ཆོས་སྐྱོང་མ། །རྡོ་རྗེ་ཛ་ཏི་རལ་པ་ཅན། །གཡས་ན་སྐྲུ་གྲི་གཡོན་ན་བན་དྷའོ། །རྡོ་རྗེ་མཁའ་འགྲོ་མ་ཚོགས་རྣམས། ཁྲ་ཟ་<milestone unit="line" n="690.2"/>ཁྲག་འཐུང་འཁོར་གྱིས་བསྐོར། །བདེ་གཤེགས་དེ་ཡི་བྱིན་བརླབས་ལས། །མ་གཅིག་མཁའ་འགྲོ་དྲག་མོ་ཡི། །ལྷུམས་ནས་དགའ་རབ་རྡོ་རྗེ་སྤྲུལ། །མཁའ་འགྲོ་མ་རྣམས་རབ་ཏུ་དགྱེས། །མཁའ་འགྲོ་མ་ཡི་ཚོགས་<milestone unit="line" n="690.3"/>རྣམས་ཀྱིས། །དྲག་པོ་ལྟ་སྟངས་ཐོག་འབེབས་ཞུས། །དེ་ནས་རྡོ་རྗེ་སེམས་དཔའ་ཡིས། །དྲག་པོ་ཀུན་འདུལ་ཏིང་འཛིན་ལ། །སྙོམས་པར་ཞུགས་ནས་འདི་སྐད་ཞུས། །དྲག་པོ་དྲག་མོ་འདུལ་བ་ཡི། །ཐབས་མཆོག་བླ་<milestone unit="line" n="690.4"/>མེད་ང་ཡིས་བཤད། །ཅེས་གསུངས་སོ། །ཕྱག་ན་རྡོ་རྗེ་དྲག་པོ་ལྟ་སྟངས་ཡེ་ཤེས་ཐོག་འབེབས་ཀྱི་རྒྱུད་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་མཁའ་འགྲོ་རྣམས་ཀྱིས་སུ། །དཔའ་བོ་རྡོ་རྗེ་སེམས་<milestone unit="line" n="690.5"/>དཔའ་ཁྱོད། །བདག་ཅག་མཁའ་འགྲོ་མ་རྣམས་ཀྱིས། །དེ་ཡི་འདུལ་བའི་ཆོས་ཞུ་འཚལ། །ཞེས་ཞུས་པ། ཧེ་ཧེ་རྡོ་རྗེ་མཁའ་འགྲོའི་ཚོགས། །ཡེ་ཤེས་རྒྱལ་པོ་ཐོག་འབེབས་འདི། །མཁའ་འགྲོའི་ཚོགས་ལ་ང་ཡིས་<milestone unit="line" n="690.6"/>བཤད། །རྩེ་གཅིག་ཉོན་ཅིག་མཁའ་འགྲོ་མ། །ཟ་འོག་གུར་ཁྱིམ་བླ་རེ་ལ། །རི་མོའི་རྣམ་པ་བསམ་ཡས་ཀྱང་། །བསྡུས་པས་ཟ་འོག་གུར་ཁྱིམ་ཡིན། །ཁ་དོག་སྣ་ཚོགས་འཇའ་གསལ་བ། །ཆོས་སྐུ་ལོངས་སྐུ་སྤྲུལ་པའི་<milestone unit="page" n="691"/><milestone unit="line" n="691.1"/>༄༅། །སྐུ། །འདུ་འབྲལ་མེད་ན་དགོངས་པ་ཡིན། །འཁོར་བ་རང་བྱུང་འགྲོ་དྲུག་འདི། །ཐིག་ལེ་ཡེ་ཤེས་གཟུགས་སྣང་ཡིན། །དམྱལ་བའི་མེ་ལྕེ་འབར་བ་དང་། །རང་སྣང་ཞབྲུལ་པའི་ངོ་བོ་ནི། །ཆོས་སྐུ་ཐིག་<milestone unit="line" n="691.2"/>ལེ་རང་སྣང་ཡིན། །རྣམ་པར་སྣང་མཛད་ལ་སོགས་དང་། །སྤྲུལ་སྐུ་ཐུབ་པ་དྲུག་པོ་ནི། །འགྲོ་དྲུག་དྲང་ཕྱིར་ལུང་བསྟན་ཡིན། །རང་བྱུང་རྡོ་རྗེ་སེམས་དཔའ་དེ། །མཁའ་འགྲོ་མ་ཡི་སྙིང་ལ་གནས། །ཆོས་སྐུ་ཀུན་ཏུ་<milestone unit="line" n="691.3"/>བཟང་པོ་དེ། །རྡོ་རྗེ་མཁའ་འགྲོའི་གཙུག་ན་གནས། །སྤྲུལ་སྐུ་དགའ་རབ་རྡོ་རྗེ་དེ། །མཁའ་འགྲོ་མ་ཡི་མདུན་ན་གནས། །མཁའ་འགྲོ་རིག་པའི་ཡེ་ཤེས་དེ། །ཆོས་མིན་རྩོལ་སྒྲུབ་བློ་ལས་གྲོལ། །ལྟ་བ་ཐོད་རྒལ་ཉམ་<milestone unit="line" n="691.4"/>ང་མེད། །སྤྱོད་པ་ཐོད་རྒལ་ཐབས་སྣང་གྲོལ། །སྒོམ་པ་བློ་གྲོལ་ཡེ་ཤེས་ཤར། །འབྲས་བུ་རང་བྱུང་ལྷུན་གྱིས་གྲུབ། །ཅེས་གསུངས་སོ། །ཡེ་ཤེས་ཐོག་འབེབས་ཀྱི་རྒྱུད་ལས། ཡེ་ཤེས་ཐོག་ཏུ་དབབ་གསུང་བའི་ལེའུ་<milestone unit="line" n="691.5"/>སྟེ་གཉིས་པའོ།། །།དེ་ནས་རྡོ་རྗེ་མཁའ་འགྲོ་མས། །ཧེ་ཧེ་སྟོན་པ་རྡོ་རྗེ་སེམས་དཔའི་སྐུ། །བདག་ཅག་མཁའ་འགྲོ་ཚོགས་རྣམས་ལ། །དྲི་མེད་ཡེ་ཤེས་ཐོག་འབེབས་གསུང་དུ་གསོལ། །ཞེས་ཞུསླ་སོ། །སྟོན་<milestone unit="line" n="691.6"/>པས་བཀའ་སྩལ་པ། ཉོན་ཅིག་རྡོ་རྗེ་མཁའ་འགྲོ་མ། །སྔོན་ཀླུའི་རྒྱལ་པོ་དགའ་བོ་ཡིས། །དྲང་སྲོང་དྲི་མེད་བལྟར་ཕྱིན་པས། ཁྲེལ་གྱི་སྒོ་ཁང་ནང་དུ་ཚུད། །ནོར་བུ་རིན་ཆེན་དེ་རུ་རྙེད། །ནོར་བུ་དེ་ལ་འོད་བྱུང་<milestone unit="page" n="692"/><milestone unit="line" n="692.1"/>བས། །འདོད་པ་སྣ་ཚོགས་དེ་རུ་ཀྲུབ། །བསམ་གཏན་སྒོམ་པ་མ་ཡིན་ཏེ། །དྲི་མེད་ཡེ་ཤེས་ཟང་ཐལ་དེ། །ངོ་ཤེས་པ་ཡིས་དྲི་མེད་ཤ། །རང་བྱུང་ཡེ་ཤེས་དྲི་མེད་རྙེད། །ཡོན་ཏན་ཕྱོགས་མེད་རང་སྣང་བས། །ཆོས་ཀྱི་<milestone unit="line" n="692.2"/>སྤྲོས་པ་དེ་རུ་ཆོད། །ཅེས་གསུངས་སོ། །ཡེ་ཤེས་ཐོག་འབེབས་ཀྱི་རྒྱུད་ལས། ཡེ་ཤེས་དྲི་མེད་རང་ཆས་སུ་བསྟན་པའི་ལེའུ་སྟེ་གསུམ་པའོ།། །།དེ་ནས་མཁའ་འགྲོ་རྣམས་ཀྱིས་སུ། །སྟོན་པ་རྡོ་རྗེ་སེམས་དཔའ་<milestone unit="line" n="692.3"/>ལ། །སྦྱོར་སྒྲོལ་མཆོད་པ་དབུལ་ལགས་ན། །བཞེས་ཏེ་དངོས་གྲུབ་བདག་ལ་སྩོལ། །གཟུགས་ལ་རྣམ་གསུམ་ཞེས་བྱ་བ། །དེ་ཉིད་ཆོས་སྐུར་སྦྱོར་སྒྲོལ་ནས། །གཟུགས་ཀྱི་དབང་མཆོག་དམ་པ་འདིས། །བཅོམ་<milestone unit="line" n="692.4"/>ལྡན་སྤྱན་ལ་མཆོད་པར་འབུལ། །སྒྲ་ལ་རྣམ་གསུམ་ཤེས་བྱས་ནས། །དེ་ཉིད་ལོངས་སྐུར་སྦྱོར་སྒྲོལ་ནས། །སྒྲ་ཡི་དབང་མཆོག་དམ་པ་འདིས། །བཅོམ་ལྡན་སྙན་ལ་མཆོད་པར་འབུལ། །རོ་ལ་རྣམ་གསུམ་ཤེས་བྱས་<milestone unit="line" n="692.5"/>ཏེ། །དེ་ཉིད་སྤྲུལ་སྐུར་སྦྱོར་སྒྲོལ་ན། །རོ་ཡི་དབང་མཆོག་དམ་པ་འདིས། །བཅོམ་ལྡན་ལྗགས་ལ་མཆོད་པར་འབུལ། །དྲི་ལ་རྣམ་གསུམ་ཤེས་བྱས་ནས། །ངོ་བོ་ཉིད་ཀྱི་སྐུ་རུ་སྦྱོར་སྒྲོལ་ཏེ། །དྲི་ལ་དབང་བའི་མཆོག་<milestone unit="line" n="692.6"/>ཡིན་ཏེ། །བཅོམ་ལྡན་ཤངས་ལ་མཆོད་པར་འབུལ། །རེག་ལ་རྣམ་གསུམ་ཤེས་བྱས་ནས། །ངོ་བོ་ཉིད་ཀྱི་སྐུ་རུ་སྦྱོར་སྒྲོལ་ཏེ། །དྲི་ལ་དབང་བའི་མཆོག་ཡིན་ཏེ། །བཅོམ་ལྡན་ཤངས་ལ་མཆོད་པར་འབུལ། །རེག་ལ་<milestone unit="page" n="693"/><milestone unit="line" n="693.1"/>༄༅། །རྣམ་གསུམ་ཤེས་བྱས་ཏེ། །མངོན་བྱང་སྐུ་རུ་སྦྱོར་སྒྲོལ་ནས། །རེག་གི་དབང་མཆོག་དམ་པ་ཡིན། །སྐུ་ལ་མཆོད་འབུལ་བཞེས་སུ་གསོལ། །ཡིད་ལ་རྣམ་གསུམ་ཤེས་བྱས་ཏེ། །དེ་ཉིད་ཡེ་ཤེས་སྐུ་རུ་<milestone unit="line" n="693.2"/>སྦྱོར་ཞིང་སྒྲོལ། །ཡིད་ལ་མཆོད་འབུལ་བཞེས་སུ་གསོལ། །ཞེས་གསུངས་སོ། །ཡེ་ཤེས་ཐོག་འབེབས་ཀྱི་རྒྱུད་ལས། སྦྱོར་སྒྲོལ་མཆོད་པའི་ལེའུ་སྟེ་བཞི་པའོ།། །།དེ་ནས་རྡོ་རྗེ་མཁའ་འགྲོ་རྣམས་ཀྱིས་<milestone unit="line" n="693.3"/>སུ། །སྟོན་པ་རྡོ་རྗེ་སེམས་དཔའ་དང་། །བཅོམ་ལྡན་ཕྱག་ན་རྡོ་རྗེ་ལ། །དཀྱིལ་འཁོར་མཎྜལ་དབུལ་བ་ནི། །འབྱུང་ལྔ་དབུས་ཀྱི་དཀྱིལ་འཁོར་དུ། །རིན་ཆེན་སྣ་བདུན་ཚོམ་བུ་བཀོད། །མཁའ་འགྲོ་རྣམས་ཀྱིས་བྱིན་<milestone unit="line" n="693.4"/>བརླབས་ན། །རྡོ་རྗེ་སེམས་དཔའ་ཉིད་ལ་དབུལ། །སྐྱེ་མེད་དངོས་གྲུབ་སྩལ་དུ་གསོལ། །རྩ་འདབ་ལྔ་ཡིས་དཀྱིལ་འཁོར་དུ། །ཐིག་ལེ་རླུད་གི་ས་ཚོན་ལ། །རང་བྱུང་ཡེ་ཤེས་ས་ཚོན་བཀོད། །རྡོ་རྗེ་སེམས་དཔའ་ཉིད་<milestone unit="line" n="693.5"/>ལ་དབུལ། །རང་བྱུང་དངོས་གྲུབ་སྩལ་དུ་གསོལ། །ཞེས་གསུངས་སོ། །ཡེ་ཤེས་ཐོག་འབེབས་ཀྱི་རྒྱུད་ལས། དཀྱིལ་འཁོར་མཎྜལ་ཕུལ་བའི་ལེའུ་སྟེ་ལྔ་པའོ།། །།རྡོ་རྗེ་མཁའ་འགྲོ་རྣམས་ཀྱིས་སུ། །བཅོམ་<milestone unit="line" n="693.6"/>ལྡན་རྡོ་རྗེ་སེམས་དཔའ་ལ། །ཚོགས་ཀྱི་འཁོར་ལོ་བསྐོར་བ་ནི། །སྣང་སྲིད་ཚོགས་པའི་གཞལ་ཡས་ན། །རང་བྱུང་བདུད་རྩི་སྣ་ཚོགས་གསོག །གཉིས་སུ་མེད་པའི་ཆོས་སྐུ་རྫོགས། །གཉིས་མེད་རང་བྱུང་འཁོར་ལོ་<milestone unit="page" n="694"/><milestone unit="line" n="694.1"/>འདི། །རྡོ་རྗེ་སེམས་དཔའ་ཉིད་ལ་བསྐོར། །སྐྱེ་བ་མེད་པ་འཁོར་ལོ་འདི། །རྡོ་རྗེ་སེམས་དཔའ་ཉིད་ལ་འབུལ །རང་ལུས་ཚོགས་པའི་གཞལ་ཡས་ན། །རང་རིག་སྐུ་ལྔ་ཡེ་སོགས་ལ། །དབྱེར་མེད་རང་གྲོལ་ཐིག་ལེར་<milestone unit="line" n="694.2"/>རྫོགས། །རང་རིག་རང་ཤར་འཁོར་ལོ་འདི། །རྡོ་རྗེ་སེམས་དཔའ་ཉིད་ལ་བསྐོར། །རང་བྱུང་དག་པའི་དངོས་གྲུབ་གསོལ། །སི་ར་ཚོགས་པའི་གཞལ་ཡས་ན། །རང་རིག་ཡེ་ཤེས་ལྷ་མཐོང་ཚོགས། །རང་སྣང་དག་<milestone unit="line" n="694.3"/>པའི་འཁོར་ལོ་འདི། །རྡོ་རྗེ་སེམས་དཔའ་ཆེ་ལ་འབུལ། །རང་སྣང་རང་གྲོལ་དངོས་གྲུབ་སྩོལ། །ཞེས་གསུངས་སོ། །ཡེ་ཤེས་ཐོག་འབེབས་ཀྱི་རྒྱུད་ལས། ཚོགས་ཀྱི་འཁོར་ལོའི་ལེའུ་སྟེ་དྲུག་པའོ།། །།དེ་ནས་<milestone unit="line" n="694.4"/>མཁའ་འགྲོ་མ་རྣམས་ཀྱིས། །རང་ལ་རང་བྱིན་གྱིས་བརླབས། །རྡོ་རྗེ་སེམས་དཔའ་སྟོན་པའི་གཙོ། ཁྲ་དང་ཁྲག་དང་རུས་པ་མེད། །ཆུ་ཡི་ཟླ་བ་ལྟ་བུའི་སྐུ། །སྐྱོན་མེད་དྲི་མ་རྣམ་པར་དག །ཉི་མའི་འོད་བས་གསལ་<milestone unit="line" n="694.5"/>ཞིང་འཚེར། །བྱིན་བརླབས་མཁའ་ལ་ཉི་ཤར་འདྲ། །རྣམ་དག་པདྨའི་སྐུ་ལྟ་བུའི། །འཇའ་ཚོན་དང་བ་ལྟར་མཛེས་པ། །འགྲོ་མགོན་ཁྱོད་ལ་ཕྱག་འཚལ་བསྟོད། །ཧུ༷། མཁའ་འགྲོ་མ་རྣམས་ཚུར་ཉོན་དང་། །ང་ནི་རྡོ་རྗེ་<milestone unit="line" n="694.6"/>མཁའ་འགྲོ་སྟེ། །སྐྱེ་འཆི་མེད་པའི་བྱིན་གྱིས་བརླབས། །ང་ནི་རིན་ཆེན་མཁའ་འགྲོ་སྟེ། །འགྱུར་བ་མེད་པའི་བྱིན་གྱིས་བརླབས། །ང་ནི་པདྨའི་མཁའ་འགྲོ་སྟེ། །དྲི་མེད་དག་པར་བྱིན་གྱིས་རློབས། །ང་ནི་ལས་ཀྱི་<milestone unit="page" n="695"/><milestone unit="line" n="695.1"/>༄༅། །མཁའ་འགྲོ་སྟེ། །རང་གྲོལ་ལྷུབ་ཆུབ་བྱིན་གྱིས་བརླབས། །ང་ནི་དབྱིངས་ཀྱི་མཁའ་འགྲོ་སྟེ། །ཡེ་ཤེས་རང་སྣང་བྱིན་གྱིས་བརླབས། །རང་རིག་རང་བྱུང་བྱིན་རླབས་འདི། །མཁའ་ལ་ཉི་མ་ཤར་བ་<milestone unit="line" n="695.2"/>འདྲ། །རང་ལས་བྱུང་བའི་བྱིན་རླབས་འདི། །ནམ་མཁའི་དཀྱིལ་ནས་གློག་འགྱུ་འདྲ། །རང་ལས་འབར་བའི་ཡེ་ཤེས་འདི། །ཧ་ལི་འབར་ལ་མེ་བྱུང་འདྲ། །རང་ལ་སྣང་བའི་ཐིག་ལེ་འདི། །མེ་མར་འོད་དང་ཆས་པ་<milestone unit="line" n="695.3"/>འདྲ། །རང་ལས་ཤར་བའི་ཟང་ཐལ་འདི། །བར་སྣང་འཇའ་ཚོན་དྭངས་པ་འདྲ། །རང་ལས་བྱུང་བའི་འགྱུ་བ་འདི། །བུ་ཆུང་སྐད་དང་ཆས་པ་འདྲ། །རང་ལ་རྫོགས་པའི་སྐུ་ལྔ་འདི། །དཀྱིལ་འཁོར་གསལ་དང་ཆས་པ་<milestone unit="line" n="695.4"/>འདྲ། །རང་ལས་ཤར་བའི་བྱིན་རླབས་འདི། །མན་ཤེལ་འོད་དང་ཆས་པ་འདྲ། །ཞེས་གསུངས་སོ། །ཡེ་ཤེས་ཐོག་འབེབས་ཀྱི་རྒྱུད་ལས། རང་ལས་བྱིན་གྱིས་བརླབས་པའི་ལེའུ་སྟེ་བདུན་པའོ།། །།དེ་ནས་<milestone unit="line" n="695.5"/>མཁའ་འགྲོ་མ་རྣམས་ཀྱིས། །སྟོན་པ་སྤྱན་སྔར་དགོངས་པ་ཕུལ་བ་ནི། །མཁའ་འགྲོ་མེད་པའི་སྔོན་རོལ་ན། །ལྟ་སྒོམ་སྤྱོད་པའི་མིང་ཡང་མེད། །འབྲས་བུ་རང་གྲོལ་བར་མཚམས་མེད། །མཁའ་འགྲོ་མེད་པའི་སྔོན་<milestone unit="line" n="695.6"/>རོལ་ན། །འབྱུང་བ་ལྔ་པོ་ཡེ་ནས་མེད། །རང་བྱུང་དབྱིངས་ཀྱི་དགོངས་པ་བསྟན། །རྒྱུན་ཆད་མེད་ན་ལམ་གྱི་མཆོག །བར་ཆད་མེད་ན་འབྲས་བུ་འཕགས། །སྣང་སྲིད་རང་གསལ་གཞི་ལས་གྲོལ། །འཁོར་བ་རང་བྱུང་<milestone unit="page" n="696"/><milestone unit="line" n="696.1"/>གནས་ཀྱི་མཆོག །སྣང་བར་འོད་འབར་ལོངས་སྐུའི་གཙོ། །རིག་པ་འོད་གསལ་སྤྲུལ་སྐུའི་གཙོ། །འདུ་འབྲལ་མེད་པས་ཀུན་ཁྱབ་སྐུ། །དབྱེར་མེད་རང་གྲོལ་འོད་གསལ་ཡེ་ཤེས་སྐུ། །འགྱུ་བ་རང་གྲོལ་རྡོ་རྗེའི་<milestone unit="line" n="696.2"/>སྐུ། ཁྲེས་རབ་དག་པ་རྡོ་རྗེའི་སྐུ། །འདུ་འབྲལ་མེད་པས་ཀུན་ཁྱབ་སྐུ། །ཐེག་དམན་སྐུ་དང་ཡེ་ཤེས་རྣམས། །ཕྱོགས་སུ་ལྷུང་བའི་གོལ་ས་ཡིན། །རྫོགས་ཆེན་རང་གྲོལ་རང་སྣང་སྐུ། །ཡེ་ཤེས་རང་བྱུང་ཁྱད་པར་<milestone unit="line" n="696.3"/>ཆེ། །སྣང་སྲིད་རྣམ་དག་ངོ་མཚར་ཆེ། །སྣང་བ་འོད་ལས་གྲུབ་པ་ཡི། །མཁའ་འགྲོ་ལྔ་ནི་ངོ་མཚར་ཆེ། །རང་བྱུང་ལུས་ལས་གྲུབ་པ་ཡི། །རྡོ་རྗེ་མཁའ་འགྲོ་ངོ་མཚར་ཆེ། །རིག་པ་སེམས་ལས་གྲུབ་པ་ཡི། །རང་ཤར<milestone unit="line" n="696.4"/>མཁའ་འགྲོ་ངོ་མཚར་ཆེ། །འགྱུ་བ་འོད་ལས་གྲུབ་པ་ཡི། །རང་རིག་མཁའ་འགྲོ་ངོ་མཚར་ཆེ། །རང་རིག་ཐིག་ལེ་མཁའ་འགྲོ་མ། །སི་ར་ལྔ་ཡི་དབུས་ན་འགྱིང་། །སྣང་བ་དབྱིབས་ཀྱི་གཏོར་མ་ཟ། །བདུད་རྩི་རྣམ་ལྔའི་<milestone unit="line" n="696.5"/>གཏོར་མ་ཟ། །རང་བྱུང་འདོད་ཡོན་གཏོར་མ་ཟ། །རང་གྲོལ་བདེ་བའི་གཏོར་མ་ཟ། །སྣང་སྲིད་ཐིག་ལེའི་གཏོར་མ་ཟ། །གཏོར་ཟན་མཁའ་འགྲོ་དམ་ལ་གནས། །དམ་ལ་གནས་ཀྱི་དམ་ལ་ཐོགས། །མཆོག་དང་ཐུན་<milestone unit="line" n="696.6"/>མོང་དངོས་གྲུབ་སྩོལ། །ཞེས་གསུངས་སོ། །ཡེ་ཤེས་ཐོག་འབེབས་ཀྱི་རྒྱུད་ལས། དགོངས་པ་བསྟན་ཅིང་གཏོར་མ་རག་ལས་བྱུང་བའི་ལེའུ་སྟེ་བརྒྱད་པའོ།། །།ཨེ་མ་ཧོ་མཁའ་འགྲོ་མ་རྣམས། །གར་གྱི་<milestone unit="page" n="697"/><milestone unit="line" n="697.1"/>༄༅། །མཆོད་པ་གསུང་དུ་གསོལ། །ཞེས་སྟོན་པས་སླར་གསུངས་པས། མཁའ་འགྲོ་མ་ཡིས་གར་བྱས་ཏེ། །རྡོ་རྗེ་མཁའ་འགྲོ་གར་གྱི་གླུ། །ཧུ༷་ཧུ༷་ཧུ༷་བཛྲ་ཌའ་ཀི་ཧྭ༷་ཏེ་ཏེ་ཏེ་ན་ཧུ༷་བུ་དྷ་ཧུ༷། རྡོ་རྗེ་རྩེ་ལྔ་སྤྱི་གཙུག་<milestone unit="line" n="697.2"/>བཞག །དྲིལ་བུ་གསང་བའི་ཁ་རུ་བསྟན། །མཁའ་འགྲོ་མ་ཡི་གར་བྱས་ཏེ། །ཐབས་དང་ཤེས་རབ་བརྡ་རུ་བསྟན། །ཧུ༷་ཧུ༷་ཧུ༷་རཏྣ་ཌའ་ཀི་ཧུ༷་ཏེ་ཏེ་ཏེ་ན་བུ་རྙ་ཧུ༷། རིན་པོ་ཆེ་ནི་སྙིང་ཁར་བཞག །སྙན་པའི་པི་ཝང་རྣ་བར་<milestone unit="line" n="697.3"/>གཏད། །རིན་ཆེན་སྤྱན་གསུམ་བརྡ་རུ་བསྟན། །ཧུ༷་ཧུ༷་ཧུ༷་པདྨ་ཌའ་ཀི་ཧུ༷་ཏེ་ཏེ་ཏེ་ན་བྲརྙ་ཧུ༷། པདྨ་མདོག་གསལ་གསང་བར་བཞག །སྣ་ཚོགས་ཞལ་སྣོད་ཁ་ལ་གདེངས། །སྐྱོན་མེད་རྣམ་དག་བརྡ་རུ་བསྟན། །ཧུ༷་ཧུ༷་ཧུ༷་ཀརྨ་<milestone unit="line" n="697.4"/>ཌའ་ཀི་ཧུ༷་ཏེ་ཏེ་ཏེ་ན་ཧུ༷་བུརྙ་ཧུ༷། རྒྱ་གྲམ་རྐང་པའི་མཐིལ་དུ་བཞག །ཆོས་ཀྱི་དུང་ནི་ལྟེ་བར་བསྟན། །རང་བྱུང་རང་གྲོལ་བརྡ་རུ་བསྟན། །ཧུ༷་ཧུ༷་ཧུ༷་བྲརྙ་ཌའ་ཀི་ཧུ༷་ཏེ་ཏེ་ཏེ་ན་ཧུ༷། འཁོར་ལོ་འབར་བ་སྙིང་ཁར་བསྟན། །རྡོ་རྗེ་<milestone unit="line" n="697.5"/>དྲེལ་བུ་སྙིང་ཁར་བསྟན། །རང་བྱུང་འཁོར་བ་རང་གྲོལ་དང་། །ཀུན་ཀྱང་བསྐྱེད་པ་ལྟེ་བ་ན། །ཕྱག་རྒྱ་གར་རྟགས་འགྲོ་བ་འདུལ། །རང་བྱུང་འབྱུང་པོ་འདུལ་བ་ཡི། །ཐབས་ཀྱི་ཕྱག་རྒྱ་ཅིང་ཡང་བསྟན། །གཟུགས་ཀྱི་<milestone unit="line" n="697.6"/>སྐུ་ནི་ངེས་མེད་པ། །རང་བྱུང་ཉོན་མོངས་མ་ངེས་བརྡ། །རང་གྲོལ་སྟོན་པའི་ཐབས་ཆེན་ཡིན། །ཞེས་གསུངས་སོ། །ཡེ་ཤེས་ཐོག་འབེབས་ཀྱི་རྒྱུད་ལས། གར་ཐབས་བརྡའི་ལེའུ་སྟེ་དགུ་པའོ།། །།བཅོམ་ལྡན་<milestone unit="page" n="698"/><milestone unit="line" n="698.1"/>རྡོ་རྗེ་མཁའ་འགྲོ་མས། །རྡོ་རྗེ་སེམས་དཔའ་སྟོན་པའི་གཙོ། །བདག་གིས་རྟོགས་པ་འདི་བཞེས་ཤིག །དུག་གསུམ་ཡེ་ཤེས་ཐིག་ལེར་སྣང་། །རང་སྣང་བདུད་རྩི་ངོ་མཚར་ཆེ། །སྡུག་བསྔལ་ཐིག་ལེ་བདེ་བར་<milestone unit="line" n="698.2"/>ཤར། །རང་གྲོལ་རྒྱལ་པོ་ངོ་མཚར་ཆེ། །ཉོན་མོངས་རང་བྱུང་ཡེ་ཤེས་འབར། །ཆོ་འཕྲུལ་སྔོན་འབྱུང་ངོ་མཚར་ཆེ། །ལུས་པོ་ཆོ་འཕྲུལ་ཆོས་སྐུར་སྣང་། །རང་ལས་སྣང་བ་ངོ་མཚར་ཆེ། །ངག་གི་ཆོ་འཕྲུལ་ལོངས་སྐུར་<milestone unit="line" n="698.3"/>ཤར། །རང་ལས་བྱུང་བ་ངོ་མཚར་ཆེ། །སེམས་ཀྱི་ཆོས་ཞབྲུལ་སྤྲུལ་སྐྲུ་འབར། །རང་ལ་ཤར་བ་ངོ་མཚར་ཆེ། །མ་རྟོགས་ང་་ལ་སྐུ་གསུམ་གསང་། །རངགསང་ཐབས་ཀྱི་ཆོད་པ་ཨེ་མ་ཧོ། །རྟོགས་པས་ཐིག་ལེ་ཆོས་<milestone unit="line" n="698.4"/>མིན་ལ། །རྩོལ་སྒྲུབ་རང་གྲོལ་ཨེ་མ་ཧོ། །སྤྱོད་པ་ཚད་ལས་འདས་པས་སྣང་སྲིད་ཐིག་ལེར་གྲོལ། །སྒོམ་པ་ཚད་ལས་འདས་པ་ཡེ་ཤེས་རྒྱུན་མི་འཆད། །ལྟ་བ་ཚད་ལས་འདས་པས་དབྱེར་མེད་རང་སྒོར་<milestone unit="line" n="698.5"/>གསལ། །འབྲས་བུ་ཚད་ལས་འདས་པས་འཕོ་བའི་ཡུལ་མ་རྙེད། །རང་བྱུང་ཚད་ལས་འདས་པས་རྩོལ་བའི་གནད་དང་བྲལ། །མ་རིག་ཚད་ལས་འདས་པས་སྐྱེ་འཆི་དག་ལས་གྲོལ། །རིག་པ་ཚད་ལས་འདས་པས་<milestone unit="line" n="698.6"/>སངས་རྒྱས་ཡུལ་མེད་ཤར། །ཡེ་ཤེས་ཚད་ལས་འདས་པས་ཐིག་ལེ་ཁོང་ནས་རྡོལ། །ཉམས་མྱོང་ཚད་ལས་འདས་པས་འགྱུ་བ་དཀར་ནག་སངས། །བདེ་བ་ཚད་ལས་འདས་པས་ཚོགས་དྲུག་རང་སར་གྲོལ། །རྟོགས་<milestone unit="page" n="699"/><milestone unit="line" n="699.1"/>༄༅། །པ་ཚད་ལས་འདས་པས་ཐིག་ལེ་ཆོས་མིན་ཤར། །ཞེས་གསུངས་སོ། །ཕྱག་ན་རྡོ་རྗེ་དྲག་པོ་ལྟ་སྟངས་ཡེ་ཤེས་ཐོག་འབེབས་ཀྱི་རྒྱུད་ལས། དགོངས་པའི་ལེའུ་སྟེ་བཅུ་པའོ།། །།སྟོན་པ་ཀུན་<milestone unit="line" n="699.2"/>བཟང་རྡོ་རྗེ་སེམས། །ཕྱག་ན་རྡོ་རྗེའི་བྱིན་བརླབས་ལས། །མཁའ་འགྲོ་མ་ཡི་བརྡར་ཤར་བས། །རྡོ་རྗེ་སེམས་སོགས་རབ་ཏུ་དགེས། །ཞེས་གསུངས་སོ། །ཡེ་ཤེས་ཐོག་འབེབས་ཕྱག་ན་རྡོ་རྗེ་དྲག་པོ་ལྟ་སྟངས་ཀྱི་རྒྱུད་<milestone unit="line" n="699.3"/>ལས། རྗེས་སུ་ཡི་རང་བའི་ལེའུ་སྟེ་བཅུ་གཅིག་པའོ།། །།ཕྱག་ན་རྡོ་རྗེ་དྲག་པོ་ལྟ་སྟངས་ཀྱི་རྒྱུད་ཡེ་ཤེས་ཐོག་འབེབས་ཀྱི་རྒྱུད་ཡེ་ཤེས་ཐོག་འབེབས་ཞེས་བྱ་བ་རྫོགས་སོ།། །།<milestone unit="line" n="699.4"/>༄༅། །རྒྱ་གར་སྐད་དུ། ཨུརུ་བོ་ཏྲ་ལོ་ཀ་ཏྲ་ཏ་ཏན་ཏྲ་ནཱ་མ། བོད་སྐད་དུ། འཕགས་པ་མི་གཡོ་བ་འཁོར་བ་དང་གྲོལ་གྱི་རྒྱུད་ཅེས་བྱ་བ། དཔལ་ཀུན་ཏུ་བཟང་པོ་རྟོགས་པ་རང་བྱུང་གི་རྒྱལ་པོ་ལ་ཕྱག་འཚལ་</p></div1>
        </body>
    </text>
</TEI.2>