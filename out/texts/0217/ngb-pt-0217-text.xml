<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0217-text.xml">
    <teiHeader lang="tib">
        <fileDesc>
            <titleStmt>
                <title><!--bla ma yi dam mkha' 'gro thams cad kyi gsung rgyud rin chen 'brug sgra zhes bya ba/-->བླ་མ་ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག་སྒྲ་ཞེས་བྱ་བ།</title>
            </titleStmt>
            <publicationStmt lang="eng">
                <idno type="thdl">ngb-pt-0217-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=221.1; end=253.3--><milestone unit="page" n="221"/><milestone unit="line" n="221.1"/>༄༅། །ཉེར་དགུ་པའོ།།སྙི། །།དེ་ལྟར་འཁོར་གྱིས་ཞུས་པའི་དོན། །དཔག་མེད་རྒྱལ་པོས་རབ་གསུངས་པས། །སེམས་དཔའ་གཟུགས་ཀྱི་རྡོ་རྗེ་དང་། །སྒྲ་ཡི་རྡོ་རྗེ་དྲི་རྡོ་རྗེ། །རོ་དང་རེག་བྱའི་རྡོ་རྗེ་<milestone unit="line" n="221.2"/>དང་། །སེམས་དཔའ་ཆོས་ཀྱི་རྡོ་རྗེ་སོགས། །གདུལ་བྱར་གྱུར་པའི་འཁོར་རྣམས་ལ། །ཚིམས་པར་གྱུར་པའི་དོན་གསུངས་པས། །དགའ་ཞིང་མགུ་ནས་ཐལ་མོ་སྦྱར། །རངས་པའི་སེམས་ཀྱིས་སྤྱི་བོས་འདུད། །ལྷ་<milestone unit="line" n="221.3"/>དང་མི་དང་ལྷ་མིན་དང་། །ཀླུ་དང་རིག་སྔགས་འཆང་ལ་སོགས། །འཇིག་རྟེན་པ་རྣམས་ཡི་རངས་ཤིང་། །བཅོམ་ལྡན་འདས་ལ་མངོན་པར་བསྟོད། བླ་མ་ཡི་དམ་མཁའ་འགྲོ་ཐམས་ཅད་ཀྱི་སྐུ་རྒྱུད་ཤེལ་གྱི་རི་བོ་<milestone unit="line" n="221.4"/>ལས། རྗེས་སུ་ཡི་རངས་ཤིང་མངོན་པར་བསྟོད་པའི་ལེའུ་སྟེ་སུམ་ཅུ་པའོ།། སྤྱི། །།བདེ་བར་གཤེགས་པ་ཐམས་ཅད་ཀྱི་གསུང་གི་དབང་ཕྱུག་བཅོམ་ལྡན་འདས་འོད་དཔག་མེད་ཀྱི་སྤྲུལ་པ། རང་བྱུང་དུ་<milestone unit="line" n="221.5"/>བབས་པའི་རྒྱུད་ཀྱི་རྒྱལ་པོ་ཤེལ་གྱི་རི་བོ་རྣམ་པར་བཀོད་པ་ཞེས་བྱ་བ་རྫོགས་སོ།། །་་མ་ཡ། རྒྱ་རྒྱ་རྒྱ། བདག་འདྲ་པདྨ་འབྱུང་གནས་ཀྱིས། སྒྲ་རང་འགྱུར་དུ་བཀོད་པའོ། །དྷ་ཐིམ། སྤྲུལ་སྐུ་སངས་རྒྱས་གླིང་<milestone unit="line" n="221.6"/>པས་བླ་དཀར་དུང་གི་སྒོ་མོ་ནས་གདན་དྲངས་པའི་ཟབ་ཆོས་ཕྱོགས་དུས་ཀུན་ཏུ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག །མ་་་་༷ང༷་ །ཨུ་རྒྱན་གསང་བ་བརྡ་སྐད་དུ་བསྟན་པ། རྒྱ་གར་སྐད་་་་་་་་་<milestone unit="page" n="222"/><milestone unit="line" n="222.1"/>དུ། སྟུ་རུ་དྷི་ཝ་ཌའསྐི་ནི་སརྦ་ལྷུ་ཀ་ཏནྟྲ་རཏྣ་གརྫི་ཏ་ནཱ་མ། བོད་སྐད་དུ། བླ་མ་ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག་སྒྲ་ཞེས་བྱ་བ། བཅོམ་ལྡན་འདས་ཆོས་གསུང་སྨྲ་བའི་དབང་པོ་གཟི་བརྗིད་<milestone unit="line" n="222.2"/>རྒྱལ་པོ་མཐའ་ཡས་པའི་དཔལ་ལ་ཕྱག་འཚལ་ལོ། །རྣམ་པར་རྒྱན་བཀོད་མཛེས་པ་ཡི། །ཕོ་བྲང་གཞལ་ཡས་བརྩེགས་པ་ན། །མཛེས་བྱེད་རྨ་བྱའི་ཁྲི་སྟེང་དུ། །སྟོན་པ་དཔག་མེད་རྒྱལ་པོ་དང་། །དཔའ་བོ་བདེ་སྦྱོར་<milestone unit="line" n="222.3"/>མཉམ་བཞུགས་ནས། །དགོངས་པ་ཆེན་པོ་བཞུགས་པའི་ཚེ། །ཉིད་ཀྱི་སྤྲུལ་པ་ལས་བྱུང་བའི། །བདེ་བར་རོལ་པའི་འཁོར་རྣམས་ཀྱིས། །སྙན་པའི་དབྱངས་ཀྱིས་འདི་སྐད་ཞུས། །ཨེ་མ་སྟོན་པ་བཅོམ་ལྡན་<milestone unit="line" n="222.4"/>འདས། །མི་མཉམ་པ་དང་མཉམ་པ་དང་། །ཡང་དག་ལྗགས་ཀྱི་པདྨ་ལས། །མཉམ་དབྱངས་ཆེན་པོའི་དཔལ་མངའ་བའི། །གཡང་ས་ཆེན་པོ་གཅོད་མཛད་ཅིང་། །སྔགས་ཀྱི་སྤྲིན་ཆར་འབེབས་པ་པོ བརྩེ་<milestone unit="line" n="222.5"/>བའི་ཐུགས་ཀྱིས་འདིར་དགོངས་ཤིག །ཡེ་ཤེས་དབྱིངས་ཀྱི་ལྷ་རྣམས་ཀུན། །ཉེ་བར་བསྒྲུབ་པར་བྱེད་པ་ལ། །སྙིང་པོ་སྔགས་ཀྱི་བཟླས་བརྗོད་རྣམས། །ངེས་པའི་དོན་དུ་སྩལ་དུ་གསོལ། །དེ་ཡང་སྔགས་ཀྱི་ངོ་བོ་<milestone unit="line" n="222.6"/>དང་། །ངེས་ཚིག་དབྱེ་བ་རྣམ་གྲངས་དང་། །སྔགས་དངོས་བགྲང་ཚུལ་བསྙེན་པའི་ཚད། །དྲོད་རྟགས་དང་ནི་བཟླས་པའི་ཚེ། །དག་དང་མ་དག་སྐྱོན་ཡོན་དང་། །སྔགས་ཀྱི་བསྒྲུབ་ཚུལ་རིམ་པ་རྣམས། །ལྗགས་ཀྱི་<milestone unit="page" n="223"/><milestone unit="line" n="223.1"/>༄༅། །དབང་པོ་བཀྲམ་ནས་ཀྱང་། །བདག་ཅག་ཡིད་ཀྱི་འདོད་པ་རྣམས། །དུས་འདིར་སྐོང་བར་མཛད་དུ་གསོལ། །ཨེ་མ་འདུས་པའི་འཁོར་རྣམས་ཉོན། །དད་དང་དམ་ཚིག་ལྡན་པ་ཡིས། །མཆོག་དོན་བསྒྲུབ་<milestone unit="line" n="223.2"/>འདོད་རྣལ་འབྱོར་པས། །ཡེ་ཤེས་ལྷ་དང་དབྱེར་མེད་དུ། །བསྲེ་བར་འདོད་ན་སྔགས་ལ་བརྩོན། །སྔགས་པས་སྔགས་ལ་མི་བརྩོན་པ། །སེམས་ཀྱི་རེ་བ་སྐོང་མི་འགྱུར། །གང་གིས་སྔགས་ལ་བརྩོན་བྱེད་ན། །སྔགས་<milestone unit="line" n="223.3"/>ཀྱི་ངོ་བོ་ངོས་ཟིན་གཅེས། །དེ་བཞིན་སྔགས་ཀྱི་ངེས་ཚིག་ཀྱང་། །གནད་དུ་ཆེ་བས་ཤེས་པ་གཅེས། །སྔགས་ཀྱི་དབྱེ་བ་མ་ཤེས་ན། །རང་གིས་རང་ཉིད་འཆིང་བར་འགྱུར། །རྣམ་གྲངས་མ་ཤེས་སྔགས་ཟློ་བ། །མུན་<milestone unit="line" n="223.4"/>ནག་འཐོམ་འགྲོས་བྱེད་དང་མཚུངས། །སྔགས་དངོས་ངོ་ཡིས་མ་ཟིན་ན། །སོལ་བ་གསེར་དུ་བསྒྲུབ་དང་མཚུངས། །སྔགས་ཀྱི་བགྲང་ཚུལ་མ་ཤེས་ན། །མཚོན་མེད་གཡུལ་དུ་ཞུགས་དང་མཚུངས། །བསྙེན་ཚད་<milestone unit="line" n="223.5"/>གཏན་ལ་མ་ཕེབས་ན། །ནད་ངོས་མ་ཟིན་སྨན་པ་འདྲ། །སྔགས་ཟློས་དྲོད་རྟགས་མ་ཤེས་ན། །ཚོད་མེད་མདའ་རྒྱང་འཕེན་པ་འདྲ། །སྔགས་ཀྱི་སྐྱོན་ཡོན་མ་ཤེས་ན། །དུག་དང་འདྲེས་པའི་ཁ་ཟས་འདྲ། །སྔགས་ཀྱི་<milestone unit="line" n="223.6"/>བསྒྲུབ་ཚུལ་མ་ཤེས་ན། །ལོང་བས་ལོང་བ་ཁྲིད་བྱེད་འདྲ། །དེས་ན་དེ་དག་རིམ་པ་རྣམས། ཁྲེས་པར་གྱུར་པའི་སྔགས་པ་ཡིས། །ལྷ་བསྒྲུབ་བསྔགས་ལ་འབད་པ་ན། །སྟོབས་དང་ནུས་པ་བསམ་མི་ཁྱབ། །མཆོག་<milestone unit="page" n="224"/><milestone unit="line" n="224.1"/>དང་ཐུན་མོང་ལ་སོགས་པའི། །ཇི་ལྟར་ཡིད་ལ་འདོད་པ་རྣམས། །འགྲུབ་འགྱུར་འདི་ལ་ཐེ་ཚོམ་མེད། །འཇིག་རྟེན་འདས་པའི་ལོངས་སྤྱོད་ཀུན། །སྔགས་ལ་བརྩོན་པས་འགྲུབ་གྱུར་ན། །འཇིག་རྟེན་ལོངས་སྤྱོད་སྨོས་<milestone unit="line" n="224.2"/>ཅི་དགོས། །དེས་ན་སྣང་སྲིད་འཁོར་འདས་ཀྱི། །ཆོ་འཕྲུལ་ནུས་སྟོབས་སྔགས་ཀྱིས་བྱེད། །སྔགས་ཀྱི་ནུས་སྟོབས་བསམ་མཐའ་ཡས། །དེ་ཕྱིར་སྔགས་པས་སྔགས་ལ་བརྩོན། །བླ་མ་ཡི་དམ་མཁའ་འགྲོ་ཐམས་ཅད་<milestone unit="line" n="224.3"/>ཀྱི་གསུང་རྒྱུད་རིན་ཆེན་འབྲུག་སྒྲ་ལས། གླེང་གཞིའི་ལེའུ་སྟེ་དང་པོའོ།། ྅། །།རང་བྱུང་སྤྲུལ་པའི་འཁོར་རྣམས་ཉོན། །ཡེ་ཤེས་ལྷ་རྣམས་བསྒྲུབ་པ་ལ། །སྙིང་པོ་སྔགས་ཀྱི་ངོ་བོ་བསྟན། །ཡེངས་་བྲུལ་མེད་<milestone unit="line" n="224.4"/>པར་ཡིད་ཀྱིས་ཟུང་། །ཡེ་ཤེས་ལྷ་སྔགས་ངོ་བོ་དང་། །འཇིག་རྟེན་ལྷ་སྔགས་ངོ་བོ་སྟེ། །ཡེ་ཤེས་ལྷ་སྔགས་ལ་ཡང་གསུམ། །བླ་མ་ཡི་དམ་མཁའ་འགྲོ་སྟེ། །བླ་མ་བླ་ན་གཉན་པོའི་གཙོ། །སྤྱི་ཕུད་དཀོན་མཆོག་རིན་<milestone unit="line" n="224.5"/>ཆེན་པས། །ཡོངས་ཀྱི་ཐོག་མར་བྱུང་བས་གཅེས། །དེ་དག་སྔགས་ཀྱི་ངོ་བོ་ནི། །གདུང་བས་གསོལ་བ་བཏབ་པའི་དོན། །བརྗོད་པ་སྔགས་སུ་བྱུང་བ་སྟེ། །ངོ་བོ་གཡེལ་བ་མི་མངའ་བར། །རྗེས་སུ་འཛིན་པ་བྱེད་<milestone unit="line" n="224.6"/>པའོ། །ཡི་དམ་ཞི་བ་ཁྲོ་བོ་དང་། །ཞི་མ་ཁྲོ་དང་རྣམ་པ་གསུམ། །ཞི་བ་གཡོ་མེད་ཏིང་འཛིན་ནི། ཁྱབ་གདལ་ཆེན་པོ་ཀུན་ལ་སྤྲོ། །འདི་བསྒྲུབ་ཚངས་པའི་གནས་གཞིར་འགྱུར། །ངོ་བོ་འགྱུར་མེད་དགོངས་པའི་་་་་་་་་་་་་<milestone unit="page" n="225"/><milestone unit="line" n="225.1"/>༄༅། །ཀློང་། །ཡེངས་འཁྲུལ་བྲལ་བར་བསྔགས་པའོ། ཁྲོ་བོ་རྔམ་བྱེད་རབ་ག་་པ། །རྡོ་རྗེ་འབར་བ་མ་རུངས་འཇོམས། །འདི་བསྒྲུབ་འབྱུང་པོ་ལ་སོགས་པ། །མ་རུངས་པ་རྣམས་སྐྲག་ཅིང་བྱེར། །ངོ་བོ་<milestone unit="line" n="225.2"/>རྩུབ་ཁྲོ་ག་་པ་སྟེ། །གནོད་བྱེད་དགྲ་བགེགས་གཉེན་པོར་བསྔགས། །ཞི་ཁྲོ་ལས་རྣམས་ཡོངས་ཀྱི་བདག །ཞི་བར་འདོད་པ་ཞི་བ་དང་། །དེ་བཞིན་ཁྲོ་བར་འདོད་ལ་ཁྲོ། །གང་ཡང་རྒྱས་པར་བྱེད་པ་དང་། །དབང་<milestone unit="line" n="225.3"/>མཛད་དབང་གི་རྒྱལ་པོ་སྟེ། །དྲག་པོ་རབ་ཏུ་དྲག་པར་བྱེད། །ངོ་བོ་གང་ལའང་འཇུག་པ་སྟེ། །སྣ་ཚོགས་ལས་ལ་བསྔགས་པའོ། །དེ་ལྟར་ཞི་དང་ཁྲོ་ལ་སོགས། །ཡི་དམ་ལྷ་ཡི་ས་བོན་དང་། །སྙིང་པོ་སྔགས་སུ་འབྱུང་<milestone unit="line" n="225.4"/>བའི་ཕྱིར། །སྔགས་ཀྱི་ངོ་བོ་ཡང་དག་བརྗོད། །མཁའ་འགྲོའི་སྔགས་ཀྱི་ངོ་བོ་ནི། །སྲོག་གནད་གནད་ནས་བསྐུལ་ནས་ཀྱང་། །ཕྲིན་ལས་དམིགས་སུ་བསྐུལ་བྱེད་ཏེ། །བཀའ་ཉན་གུས་ཕྱིར་བསྔགས་པའོ། །ལས་<milestone unit="line" n="225.5"/>བྱེད་ཕོ་ཉ་བྲན་གྱི་ཚུལ། །གང་དང་གང་ལ་འཇུག་བྱེད་པ། །དེ་དང་དེ་ཡི་ལས་ལ་བསྔགས། །དྲེགས་པ་ག་་དང་དྲེགས་བྱེད་རྔམ། །གང་ཡང་མཁའ་འགྲོ་ཤུགས་ཀྱིས་འགྲོ། །སྲོག་ཡིག་གནད་ནས་བོས་པའི་<milestone unit="line" n="225.6"/>ཚེ། །དབང་ཚིག་དབང་གིས་དབང་མེད་དུ། །དེ་ཕྱིར་དགུག་དང་འཁྲིལ་བ་དང་། །འདུ་འབྲལ་མེད་པར་འགྲོགས་པ་དང་། །བཀའ་ཉན་ལས་ལ་བསྔགས་པའོ། །འཇིག་རྟེན་ལྷ་སྔགས་ངོ་བོ་ལ། །ཕྱི་དང་ནང་དང་<milestone unit="page" n="226"/><milestone unit="line" n="226.1"/>གསང་བ་གསུམ། །ཕྱི་ལྟར་སྣང་སྲིད་ལྷ་འདྲེ་རྣམས། །གནད་ནས་བསྐུལ་ཞིང་ལས་ལ་རྦད། །དབང་མེད་བྲན་དུ་བཀོལ་བའི་ཕྱིར། །གནད་འབེབས་དག་ཏུ་བསྔགས་པའོ། །ནང་ལྟར་དྲེགས་པ་སྡེ་བརྒྱད་<milestone unit="line" n="226.2"/>རྣམས། །དཔལ་གྱི་ཕོ་ཉ་ལས་མཁན་དུ། །གཉེར་གཏད་གང་དམིགས་གནས་སུ་རྒྱུག །དམ་ལ་གནས་ཕྱིར་སྲོག་ནས་འདྲེན། །དམ་ལ་གནས་ཕྱིར་བསྔགས་པའོ། །གསང་བ་རྣལ་འབྱོར་རང་ཉིད་དང་། །ལྷན་ཅིག་<milestone unit="line" n="226.3"/>དག་ཏུ་སྐྱེས་ནས་ཀྱང་། །རྟག་ཏུ་འབྲལ་མེད་འགྲོགས་བྱེད་ཅིང་། །བསྲུང་དང་མགོན་སྐྱབས་བྱེད་པ་དང་། །གནོད་ཅིང་འཚེ་བར་བྱེད་པ་རྣམས། །བསྒྲལ་ཞིང་བཟློག་པའི་མཐུ་དཔུང་ཅན། །དེ་དག་གཡེལ་བར་མི་<milestone unit="line" n="226.4"/>བྱེད་ཅིང་། །དམ་ལ་གནས་ནས་བཀའ་བཞིན་བསྒྲུབ། །གཉེར་གཏད་ལས་བྱེད་བྲན་དུ་འགྱུར། །འཛིན་པའི་ལྕགས་ཀྱུ་བྱ་བའི་ཕྱིར། །མིང་དང་སྲོག་ནས་འབོད་ཅིང་བསྒྲུབ། །གཟེར་དུ་གདབ་ཕྱིར་བསྔགས་<milestone unit="line" n="226.5"/>པའོ། །མདོར་ན་སྔགས་ཀྱི་ངོ་བོ་ཤེས། །མིང་དང་ཕྲོག་ནས་དྲངས་བྱས་ཏེ། །དམ་ལ་གནས་པར་བྱེད་པ་དང་། །རང་རང་གཉེན་པོར་རབ་བསྔགས་པའོ། །བླ་མ་ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་<milestone unit="line" n="226.6"/>ཆེན་འབྲུག་སྒྲ་ལས། སྔགས་ཀྱི་ངོ་བོ་བསྟན་པའི་ལེའུ་སྟེ་གཉིས་པའོ།། ལྷུ།། །།གཟུགས་སྒྲ་ལ་སོགས་འདུས་པའི་འཁོར། །བླ་མ་ཡི་དམ་མཁའ་འགྲོ་ཡི། །སྔགས་ཀྱི་ངེས་ཚིག་བསྟན་གྱིས་ཉོན། །བླ་མའི་་་་་་་་<milestone unit="page" n="227"/><milestone unit="line" n="227.1"/>༄༅། །སྔགས་ཀྱི་ངེས་ཚིག་ནི། །ཐུགས་རྗེ་སྐུལ་བར་བྱེད་པའོ། །ཡི་དམ་སྔགས་ཀྱི་ངེས་ཚིག་ནི། །དངོས་གྲུབ་སྐུལ་བར་བྱེད་པའོ། །མཁའ་འགྲོའི་སྔགས་ཀྱི་ངེས་ཚིག་ནི། །ལས་ལ་བསྔགས་པ་བྱེད་<milestone unit="line" n="227.2"/>པའོ། །གང་དང་གང་གི་སྲོག་སྔགས་རྣམས། །བསྙེན་ཅིང་བསྒྲུབ་པ་ཙམ་གྱིས་ནི། །དངོས་སུ་མཐོང་དང་ཆོ་འཕྲུལ་སྟོན། །རྟགས་དང་མཚན་མ་ངོས་བསྟན་ནས། །འདོད་པའི་དོན་གང་འགྲུབ་པས་ན། །བཟླས་པ་<milestone unit="line" n="227.3"/>སྔགས་ཀྱི་ངེས་ཚིག་ཡིན། །མིང་དང་སྲོག་གི་ཡི་གེ་དང་། །མཐའ་བསྒྱུར་ལས་ཀྱི་ཡི་གེ་དང་། །ལོག་གནོན་གནད་ཀྱི་ཡི་གེ་རྣམས། །བཟླས་དང་བྲིས་དང་བཅངས་ལ་སོགས། །གང་དང་གང་བྱས་དེ་དང་<milestone unit="line" n="227.4"/>དེའི། །ལས་འགྲུབ་སྔགས་ཀྱི་ངེས་པའི་ཚིག །དོན་རབ་དབྱེ་བས་ཤེས་པར་བྱ། །བླ་མ་ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག་སྒྲ་ལས། སྔགས་ཀྱི་ངེས་ཚིག་བསྟན་པའི་ལེའུ་སྟེ་གསུམ་པའོ།།<milestone unit="line" n="227.5"/>སྒྲོ། །། སྤྲུལ་སྲས་འདུས་པའི་འཁོར་རྣམས་ཉོན། །བླ་མ་ཡི་དམ་མཁའ་འགྲོ་ཡི། །སྔགས་ཀྱི་དབྱེ་བ་བསྟན་པར་བྱ། །བླ་མའི་མཚན་ནས་འབོད་པ་དང་། །ཐུགས་སྲོག་གནད་ནས་བསྐུལ་བ་དང་། །དམ་ཚིག་<milestone unit="line" n="227.6"/>གཉེན་པོ་བསྟེན་པ་དང་། །དགྱེས་པ་སྐོངས་པར་བྱེད་པའི་སྔགས། །བླ་མའི་མཚན་ནས་འབོད་པའི་སྔགས། །སྒྲ་དོན་སྔགས་ཀྱི་འགྱུར་དབུས་སུ། །ས༷་སྒྲོ་ཏ་ཡི་སྐད་ལས་དྲངས། །ལྷུ་རུ་མ་ཧྭ་བོ་དྷི་སོགས། །རང་རང་<milestone unit="page" n="228"/><milestone unit="line" n="228.1"/>མཚན་སྤེལ་སྨོས་པའམ། །རང་རང་བོད་སྐད་ལ་སོགས་ཀྱིས། །གདུང་བས་འབོད་ཅིང་མཚན་ནས་དྲངས། །མོས་གུས་བསྐྱེད་དེ་གསོལ་བ་གདབ། །བྱིན་རླབས་སྨིན་གྲོལ་དོན་འབྲས་སྦྱིན། །རང་གཞན་བདེ་ལ་<milestone unit="line" n="228.2"/>འགོད་པར་འགྱུར། །ཐུགས་སྲོག་གནད་ནས་བསྐུལ་སྔགས་ནི། །སྐུ་གསུང་ཐུགས་ཀྱི་སྲོག་ཡིན་ཏེ། །ཨོ་ཨུ༷༷ཧུ༷་གི་སྒྲ་ལས་དྲངས། །ཡིད་ཀྱི་གསུང་བ་བསྐྱེད་བྱ་ཞིང་། །ངག་ནས་ཐུགས་དམ་བ༷སྐུལ་བར་བྱ། །མ་ཡེངས་<milestone unit="line" n="228.3"/>ཆུ་རྒྱུན་ལྟ་བུ་ཡིས། །གནད་ནས་བསྐུལ་བས་རྗེས་འཛིན་འགྱུར། །དམ་ཚིག་གཉེན་པོ་བསྟན་པའི་སྔགས། །ས་མ་ཡ་ལས་དྲངས་ནས་ཀྱང་། །ལྷུ་རུའི་སྐད་ཀྱིས་མཚམས་སྦྱར་ཏེ། ཨཱོཾ་དང་སྭ་ཧོརེ་ཐེམས་སུ་<milestone unit="line" n="228.4"/>གཞུག །དམ་ཚིག་གཉེན་པོ་དགྱེས་དགོངས་ཤིང་། །དོན་འབྲས་མྱུར་དུ་སྩོལ་བར་འགྱུར། །དགྱེས་པ་སྐོངས་པར་བྱེད་པའི་སྔགས། །ཚིག་དོན་གང་གིས་འགྱུར་སྐད་ལས། །གདུང་ཞིང་སྙན་པའི་དབྱངས་ཀྱིས་<milestone unit="line" n="228.5"/>བྱ། །བསྟོད་བསྔགས་ལ་སོགས་གང་རིགས་ཀྱིས། །བརྡ་དང་རྟགས་ཀྱི་སྒོ་ནས་ཀྱང་། །དེ་དག་གིས་ནི་རབ་དགྱེས་པས། །བདག་གི་འདོད་པའི་དོན་འབྲས་འགྲུབ། །དེ་ཡང་ཧུ༷་སྙི༷༷འི་གདངས་དང་ནི། །ཨེ་མ་ཧོ༷༷ལ་<milestone unit="line" n="228.6"/>སོགས་པ་ཡི། །འདྲེན་དང་བཅས་པ་ཤེས་པ་ཡིན། །མདོར་ན་བླ་མའི་མཚན་སྨོས་པ། །བོད་ཀྱི་སྐད་དང་རྒྱ་གར་སྐད། །གནད་སྲོག་ཡི་གེ་འབྲུ་གསུམ་པའོ། །རྒྱས་གདབ་འདྲེན་དང་བཅས་པར་བརྗོད། །དད་དང་<milestone unit="page" n="229"/><milestone unit="line" n="229.1"/>༄༅། །ལྡན་པ་སུས་བརྩོན་པས། །བླ་མའི་སྐུ་གསུང་ཐུགས་དང་ནི། །རང་གི་ལུས་ངག་ཡིད་གསུམ་པོ། །དབྱེར་མེད་གྱུར་ནས་ནུས་སྟོབས་མཉམ། །རང་གཞན་དོན་འབྲས་ཅི་འདོད་པ། །མྱུར་དུ་འགྲུབ་ཕྱིར་<milestone unit="line" n="229.2"/>ཤེས་པ་གནད། །ཡི་དམ་སྔགས་ཀྱི་དབྱེ་བ་ཡང་། །སྤྱི་དང་བྱེ་བྲག་རྣམ་མང་ཞིང་། །སྤྱིར་ནི་སྲོག་སྔགས་མཚན་སྔགས་དང་། །དམ་ཚིག་སྔགས་དང་ལས་ཀྱི་སྔགས༷། །ལས་ལ་འཇུག་པའི་སྔགས་དང་ནི། །ངེས་མེད་<milestone unit="line" n="229.3"/>དམོད་སྤེལ་སྨོན་ལམ་སྔགས། །སྲོག་སྔགས་རང་རང་ས་བོན་ལས། །སྒྱུར་བྱེད་ཡི་གེ་དབྱངས་གསལ་ཅན། །གནད་ལ་དབབ་པར་བྱེད་རྣམས་ཡིན། །དེ་ཡང་ཨཱོཾ་དང་ཧུ༷་ཕཊ་ཀྱིས། །ཐེམས་ལ་བཅུག་ནས་བགྲང་<milestone unit="line" n="229.4"/>བའོ། །མཚན་སྔགས་དྷི་ཝ་ཞེས་པའམ། །ལྷ་ཡི་མཚོན་བྱེད་མཚོན་གྱི་གྲངས། །ས༷་སྒྲི་ཏ་ཡི་སྐད་ལས་དྲངས། །ཐོག་མཐའ་ཅན་གྱི་ཐེམས་ལ་གཞུག །དམ་ཚིག་སྔགས་ནི་མཚན་སྔགས་མཐར། །ས་མ་ཡ་ཡི་སྒྲ་<milestone unit="line" n="229.5"/>ལས་དྲངས། །ལས་སྔགས་དེ་དག་རྣམས་ཀྱི་གཤམ། ཁྲེརྙ༷་ཛུརྙུ་ལ་སོགས་པའི། །སོ་སོར་གང་འདོད་ལས་སྔགས་གདགས། །ཡང་ཡང་ཨར་ལ་གཏད་པ་གནད། །ལས་ལ་འཇུག་པར་བྱེད་པ་ལ། །སྔགས་མཐར་སྨྱོ་<milestone unit="line" n="229.6"/>དང་རྦད་སོགས་བཏགས། །ཧྲིང་ཧྲིང་དུང་དུང་གནད་ནས་བསྐུལ། །རྒྱུག་རྒྱུག་བྲེང་བྲེང་བཅས་པ་སྟེ། །མཐའ་ཅན་རྫོགས་པ་ལས་འཇུག་སྔགས། །མྱུར་དུ་འགྲུབ་པར་འགྱུར་བ་ཡིན། །ངེས་མེད་དམོད་མོ་སྤེལ་ཚིག་<milestone unit="page" n="230"/><milestone unit="line" n="230.1"/>དང་། །སྨོན་ལམ་མཐའ་བསྒྱུར་བཅས་པའི་སྔགས། །འདི་དག་དམ་ཚིག་ཆ་ལ་གཏོགས། །ལས་མྱུར་བརྡ་ཡི་སྔགས་ཡིན་པས། །གང་འདོད་གདགས་པ་གནད་ཡིན་ཅིང་། །གོ་རིམ་མ་ལོག་གཅེས་པ་ཡིན། །མདོར་ན་<milestone unit="line" n="230.2"/>ཡིད་ལ་དམ་བྱེད་པ། །སྤང་བླང་མེད་པ་གནད་དང་ནི། །དམ་ཚིག་དག་ལས་མ་གཡོས་ན། །ཡི་དམ་མྱུར་འགྲུབ་བསམ་གཏན་འཕེལ། །བྱེ་བྲག་ཡི་དམ་ལྷ་ཡི་སྔགས། །གང་ལ་དམིགས་པའི་ལྷ་རྣམས་ཀྱི། །རྩ་སྔགས་<milestone unit="line" n="230.3"/>སོ་སོར་ནོར་ཞགྲུལ་མེད། །སྲོག་འདྲེན་དང་ནི་མཚན་སྔགས་ཏེ། །སྐྱེས་པའི་ས་བོན་ལ་སོགས་པའི། །གང་ཡིན་སོར་གཞག་དམ་དུ་བཅིང་། །མདོར་ན་སྤྱི་དྲིལ་རྩ་བ་དང་། །ཡན་ལག་བཅས་པ་འདི་ལྟར་སྟེ། །ཨོ་<milestone unit="line" n="230.4"/>ཨུ༷༷ཧུ༷་ཧི༷༷བཛྲ་གྱུ་རུ་པདྨ་སིརྙི་དྷི་ཝ་ཌའསྐི་ནི། བོ་དྷི་ཙིསྟ། མ་ཧྭ་སུ་ཁ། བཛྲ་མ་ཧྭ་ཀྲོ་དྷ། ཤིརྙ༷་ཀ །སྙི༷༷མ་ཧྭ་རི་ནི་ས། ར་ཙ་སྙི༷༷ཡ། སརྦ་སིརྙི། ཀྭ་ཡ་ལྷུ་ཀ་ཙིསྟ། ཙྭ་ན་ས་ཏྭ། ཨ་མི་དེ་ཝ། མ་མ་ཙིསྟ་ས༷་བྷ་ཝ་ཨ་དྷིརྫི་ན༷། མ་<milestone unit="line" n="230.5"/>མ་ཨུ་ཡུསྟོ་ན། སིརྙི་ཕ་ལ་ཧུ༷་གྲྭ་ཧྭ། དཔེར་ན་དེ་འདྲའི་ཚུལ་གྱིས་ནི། །ལས་གྲུབ་སྤྱི་དྲིལ་ཡིན་པའི་ཕྱིར། །ཆུ་རྒྱུན་ལྟ་བུར་འབད་པའི་དོན། །ཡང་སྲས་སེམས་ཀྱི་གདེང་འཆའ་བ། །བདེ་ལེགས་ཡོན་ཏན་སྤེལ་བར་<milestone unit="line" n="230.6"/>བྱེད། །རང་རང་སྙིང་པོའི་མཚན་དོན་བཅས། །ཐོག་མཐའ་དབུ་ཞབས་ཐེམས་ལ་གཞུག །དེ་ནི་ཡང་དག་གདམས་པའོ། །དེ་སོགས་བྱེ་བྲག་གང་ཡིན་པ། །མཁས་པས་ཤེས་པར་བྱེད་པ་གནད། །མཁའ་འགྲོ་རྣམས་<milestone unit="page" n="231"/><milestone unit="line" n="231.1"/>༄༅། །ཀྱི་སྔགས་ལ་ནི། །སྲོག་ཡིག་ཧ་རི་ནི་ས་ལ། །ལས་སྔགས་མུ་ར་ཡ་སོགས་ཀྱི། ཁྲམ་བུར་བཅས་པ་ལས་ཀྱི་སྔགས། །ཌའསྐི་ནི་ཡི་སྒྲ་བཞིན་དུ། །མིང་དོན་གནད་ནས་སྐུལ་བྱེད་པ། །ཐེམས་དང་བཅས་<milestone unit="line" n="231.2"/>པས་བརྩོན་པ་ནི། །ལས་ཀྱི་འབྲས་བུ་མཆིས་པར་བྱེད། །དམོད་མོར་བཅས་པའི་སྔགས་འབྱུང་བས། །དམ་ཚིག་འགྲེལ་བར་ལས་ལ་སྦྱར། །ཕྱི་རོལ་པ་དང་ནང་པ་ཡི། ཁྱད་པར་མགོ་མཇུག་གཉིས་ལས་བྱུང་། །ང་རོ་<milestone unit="line" n="231.3"/>དང་ནི་ཚེག་དྲག་ཅན། །ན་མ༷༷ཏབྱ་ཐུ་ལས་དྲངས། །ས་བོན་སྲོག་ནས་འདྲེན་པ་ཡང་། །རྒྱན་དང་བཅས་པ་ཡི་གེར་འབྱུང་། །དེ་སོགས་ནང་པའི་སྔགས་ལ་སྟེ། །བྲམ་ཟེ་དང་ནི་དྲང་སྲོང་གི །དམོད་སྔགས་ལས་<milestone unit="line" n="231.4"/>ཡིན་ཐུན་མོང་པ། །ཐུན་མོང་ལ་འཇུག་གཞན་ལས་མིན། །ང་རོ་བྲལ་བའི་རྒྱན་ཡིག་དང་། །བསྡུས་པའི་ཡི་གེ་མ་དག་རྣམས། །ནོར་བ་ཡིན་གྱི་སྔགས་པ་མིན། །ལས་བྱེད་གནད་ལ་དབབ་པ་ཡི། །སྔགས་དཀྲུག་<milestone unit="line" n="231.5"/>བཟློག་པ་ལ་སོགས་རྣམས། །བྱེ་བྲག་ཕྲ་མོའི་སྦྱོར་བ་བསྟན། །ལུགས་འབྱུང་ནང་ནས་ལུགས་བཟློག་བསྟན། །དེ་དག་རྣམས་ཀྱི་བྱེ་བྲག་ཀྱང་། །སྒུ་དང་དབྱངས་གསལ་དོན་ལ་འབྱུང་། །མཁས་པས་འབྱིན་འཇུག་<milestone unit="line" n="231.6"/>ཤེས་པར་བྱ། །མདོར་ན་སྤྱི་དང་བྱེ་བྲག་གི །སྔགས་ཀྱི་དབྱེ་བ་བསམ་མི་ཁྱབ། །ཕལ་ཆེར་ལས་ཀྱི་བྱེད་པ་གཙོ། །ལས་གྲུབ་འབྲས་བུ་འབྱུང་བའི་ཕྱེར། །སྔགས་རྣམས་ཀློང་ཀྱང་ཡང་དག་སྟེ། །འབྲས་བུ་མི་འབྱིན་<milestone unit="page" n="232"/><milestone unit="line" n="232.1"/>སྔགས་ནོར་བའི། །ཟབ་ཟབ་འདྲ་ཡང་མི་བརྗོད་སྤང་། །གནད་ཀྱིས་ཟིན་པའི་ཏིང་འཛིན་དང་། །ནོར་འཁྲུལ་མེད་ཅིང་སེལ་མ་ཞུགས། །སྔགས་དང་བཅས་ནས་ལྷ་བསྒྲུབ་པས། །དོན་འབྲས་བླ་མེདམ་ཆོཀ་ལ་<milestone unit="line" n="232.2"/>རེག །བརྗོད་པ་རླུད་གི་འབྱུང་འཇུག་ཀུན། །ཨུ་ལི་ཀྭ་ལིའི་སྔགས་ཀྱི་སྒྲ། །ཐ་མལ་ངག་གི་སྒྲ་དོན་དག །དེ་ལ་འདྲིས་པར་སུས་བྱས་པས། །ལོངས་སྤྱོད་སྐུ་རུ་རྣམ་པར་གྲོལ། །རླུ་་གི་གནད་དང་མི་ལྡན་<milestone unit="line" n="232.3"/>ཞིང་། །སྔགས་ནོར་སྒྲ་ཚིག་མ་དག་པ། །ལྷག་ཆད་སེལ་ཞུགས་ལོག་པར་ལྟུང་། །འབྲས་བུ་དུ༷༷ཁ་ཉིད་དུ་འགྱུར། །དེ་ཕྱིར་ལས་དང་ལས་ཀྱི་རིགས། །རྨད་བྱུང་སྐྲག་པ་མེད་པའི་དོན། །འཇིག་རྟེན་འདས་དང་མ་<milestone unit="line" n="232.4"/>འདས་པའི། །ལས་རྣམས་སྔགས་ཀྱིས་འགྲུབ་པའོ། །བླ་མ་ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག་སྒྲ་ལས། སྔགས་ཀྱི་དབྱེ་བ་བསྟན་པའི་ལེའུ་སྟེ་བཞི་པའོ།། སྙི། །།རང་སྤྲུལ་་རིག་<milestone unit="line" n="232.5"/>པའི་འཁོར་རྣམས་ཉོན། །སྔགས་ཀྱི་རྣམ་གྲངས་མཐའ་ཡས་ཀྱང་། །བླ་མ་དང་ནི་ཡི་དམ་ལྷ། །མཁའ་འགྲོ་རྣམས་ཀྱི་སྔགས་ལ་འདུས། །དེ་དོན་སྔགས་ཀྱི་རྣམ་གྲངས་བརྗོད། །བླ་མའི་སྔགས་ཀྱི་རྣམ་གྲངས་<milestone unit="line" n="232.6"/>ལ། །ངེས་པ་ཅན་དང་ངེས་པ་མེད། །གྲངས་དང་ཡང་དག་དེ་བཞིན་ཏེ། །ངེས་ཅན་རང་རང་གཞུང་ལས་དྲངས། །རྒྱུད་དོན་གནད་དང་བཅས་པའོ། །ངེས་མེད་རང་རང་ཐབས་ཀྱི་བློས། །མཚན་ནས་གཞི་བླངས་<milestone unit="page" n="233"/><milestone unit="line" n="233.1"/>༄༅། །བསྒྲུབ་ནས་ཀྱང་། །ཨོ་དང་ཧུ༷་སོགས་ཐེམས་བཅུག་པས། །རིགས་འདྲ་དབྱངས་གསལ་ལས་བསྒྱུར་ཞིང་། །དག་པར་བྱ་བའི་སྔགས་བྱུང་བའོ། །དྲང་དོན་སྔགས་ཀྱི་རྣམ་པ་ནི། །གང་ཟག་འདོད་ཅན་<milestone unit="line" n="233.2"/>དོན་སླད་དུ། །འགྱུར་ཅན་སྨོན་ལམ་དག་པས་བྱ། །དད་པས་ཀུན་༷ནས་བསླང་རྣམས་སོ། །ཡང་དག་དེ་བཞིན་ཉིད་ཀྱི་སྔགས། །སྤྲོས་དང་བྲལ་བའི་རྣལ་འབྱོར་པས། །དེ་ཉིད་སྔགས་ཀྱི་གནད་ལྡན་ཞིང་། །རླུད་གི་<milestone unit="line" n="233.3"/>ཡོན་ཏན་མཐར་ཕྱིན་ཏེ། །རོལ་པ་སྔགས་ལ་མཁས་པའོ། །གྲྭ་ཧྭ་ཨཱོཾ་སོགས་སྒྲ་མེད་ཀྱང་། །སྔགས་ཀྱི་ནུས་པ་དོན་འབྲས་གང་། །རྩོལ་མེད་ཤུགས་ལས་འབྱུང་བའོ། །ཡི་དམ་ལྷ་སྔགས་རྣམ་གྲངས་ལས། །སྤྱི་དྲིལ་<milestone unit="line" n="233.4"/>དང་ནི་སོ་སོ་བ། །སྤྱི་དྲིལ་དྷི་ཝ་ལ་སོགས་དང་། །ས་མ་ཏི་ཡི་སྒྲ་ཡིས་བསྒྱུར། །གཅིག་འགྲུབ་རྒྱལ་བ་ཡོངས་འགྲུབ་པའི། །རྣམ་གྲངས་གཅིག་ལ་འདུས་པ་ཡིན། །སོ་སོར་བྱུང་བའི་ལྷ་སྔགས་ཀྱི། །རྣམ་གྲངས་དཔག་<milestone unit="line" n="233.5"/>ཏུ་མེད་འབྱུང་བའི། །རྡོ་རྗེའི་རིགས་དང་རིན་ཆེན་རིགས། །པདྨའི་རིགས་དང་ལས་ཀྱི་རིགས། །དེ་བཞིན་གཤེགས་པའི་རིགས་རྣམས་དང་། །སྐུ་གསུང་ཐུགས་དང་ཡོན་ཏན་དང་། །ཕྲིན་ལས་རྨད་པོ་ཆེ་ཡི་<milestone unit="line" n="233.6"/>རིགས། །རྡོ་རྗེ་ཅན་གྱི་སྔགས་བྱུང་བ། །རང་གནད་སྲོག་ཡིག་བཅས་པའོ། །གང་ཡང་དངོས་གྲུབ་འབྱིན་སོགས་ཀྱི། །སྔགས་ཐེམས་མཐའ་བསྒྱུར་མང་པོ་འབྱུང་། །གྲངས་སྙེད་ཡེ་ཤེས་ཀློང་འབྱུང་ཞིང་། །གཞི་འབྲས་<milestone unit="page" n="234"/><milestone unit="line" n="234.1"/>ལམ་སྲོང་དུ་མའོ། །མཁའ་འགྲོའི་སྔགས་ཀྱི་རྣམ་གྲངས་ལ། །འབྱུང་བ་རྣམས་ཀྱི་སྒྲ་ལས་ཀྱང་། །ཌའསྐི་རང་གནད་སྲོག་སྔགས་འབྱུང་། །དུས་ཀྱི་སྦྱོར་བ་དང་བཅས་པའི། །ཐབས་དང་ཤེས་རབ་སྤྱོད་པའི་<milestone unit="line" n="234.2"/>ཤུགས། །ཐམས་ཅད་ཌའསྐིའི་སྔགས་ཀྱི་གྲངས། །གནད་ཀྱི་ཟིན་པའི་སྔགས་པ་ཡིས། །མཁའ་འགྲོའི་སྲོག་གནད་རང་སྔགས་རྣམས། །རང་བབས་ཉིད་ལས་རང་གྲགས་པས། །རླུད་གི་ཤུགས་དང་བཅས་པ་ཡིན། །དེ་<milestone unit="line" n="234.3"/>ཕྱིར་སྔགས་ཀྱི་རྣམ་གྲངས་ནི། །སྒྲ་ཡི་རྣམ་པ་ཀུན་ལས་འབྱུང་། །རང་བྱུང་མ་འགགས་རྩལ་ཆེན་པས། །ལས་རྣམས་ཤུགས་ལས་འབྱུང་བ་ཡང་། །དེ་དང་དེ་ཡི་གནད་ཀྱིས་ཡིན། །དེ་དང་ལྡན་པར་སུས་བྱས་<milestone unit="line" n="234.4"/>པས། །མཁའ་འགྲོ་མ་བསྒྲུབས་ལྷུན་གྱིས་གྲུབ། །མདོར་ན་བླ་མའི་སྔགས་ཀྱི་གྲངས། །དད་དང་མོས་གུས་ལྡན་པས་ཟིན། །ཡི་དམ་རྣམས་ཀྱི་སྔགས་གྲངས་ཀྱང་། །བརྩོན་འགྲུས་ལྡན་པས་ངེས་པར་ཟིན། །མཁའ་<milestone unit="line" n="234.5"/>འགྲོའི་སྔགས་ཀྱི་རྣམ་གྲངས་ཀུན། །དམ་ཚིག་ལག་ནས་སྐྱེས་བུ་ཡིས། །ཟིན་འགྱུར་དེ་ལས་གཞན་དུ་མིན། །ཡན་ལག་རྣམ་གྲངས་ཕྲ་མོ་ཀུན། །དེ་དག་ཀློང་ལས་རང་བྱུང་འགྱུར། །ཚིག་མེད་རྣམ་གྲངས་མང་པོ་<milestone unit="line" n="234.6"/>ཀུན། །སྔགས་ཀྱི་རྣམ་གྲངས་མ་ཡིན་པས། །གྲངས་སུ་གཏོགས་པར་མི་འགྱུར་རོ། །གནད་ལ་ཡང་དག་འབྱུངབསན། །ས་བོན་སྲོག་ཡིག་རེ་རེས་ཀྱང་། །ཅི་འདོད་འབྲས་བུ་འབྱུང་བའི་ཕྱིར། །ཚིག་ལ་མི་ལྟོས་དོན་<milestone unit="page" n="235"/><milestone unit="line" n="235.1"/>༄༅། །ལ་ལྟོས། །དོན་ལྡན་སྔགས་ཀྱི་རྣམ་གྲངས་ཀུན། །གཅིག་ལ་ཡང་དག་རྫོགས་པའོ། །བླ་མ་ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག་སྒྲ་ལས། སྔགས་ཀྱི་རྣམ་གྲངས་བསྟན་པའི་<milestone unit="line" n="235.2"/>ལེའུ་སྟེ་ལྔ་པའོ།། ྅། །།རང་ཤར་རིག་པའི་འཁོར་རྣམས་ཉོན། །སྔགས་རྣམས་དངོས་ཀྱི་རིམ་པ་ནི། །བླ་མ་ལྷ་དང་མཁའ་འགྲོ་སོགས། །གང་དང་གང་གི་སྔགས་བཟླ་བ། །ཐོག་མར་ཀུན་ལ་ཨོ་གྱི་<milestone unit="line" n="235.3"/>འཇུག །དེ་བཞིན་ན་མར་འཇུག་པ་དང་། །ཏ་བྱ་ཐུ་དང་ན་མོ་དང་། །དཀྲུག་དང་བཟློག་པ་ངེས་མེད་པར། །སྤྱི་གཞུང་རྣམས་ཀྱིས་གཏན་དབབ་པར། །སྔགས་བརྟེན་ཐ་མ་ཧུ༷་དང་ཕཊ། །གཉིས་ཀ་དང་ནི་གྲྭ་ཧྭ་<milestone unit="line" n="235.4"/>དང་། །ཧྲིང་དང་སྨྱོ་དང་རྦད་ནན་དང་། །ཛ༷༷ལ་སོགས་པ་རྣམ་མང་གིས། །མཐའ་བརྟེན་བཅས་པའི་ཐེམས་པར་དུ། །གང་དང་གང་རིགས་གཏེམས་པ་ཡི། །སྔགས་རྣམས་དང་ནི་དམོད་མོ་དང་། །སྨོན་ལམ་ལ་ཉེ་<milestone unit="line" n="235.5"/>བཅས་པ་ཀུན། །སྔགས་དངོས་ཡིན་པས་ཤེས་པར་བཟུང་། །གཞན་ཡང་ལས་ཀྱི་རྣམ་གྲངས་ནི། །སྔགས་ལ་ངེས་མེད་བསམ་མི་ཁྱབ། །ཐོག་མཐའ་མེད་རྣམས་སྔགས་མིན་ཞིང་། །དྲང་སྲོང་རྣམས་དང་བྲམ་ཟེ་<milestone unit="line" n="235.6"/>སོགས། །ལས་ཀྱི་དམོད་སྔགས་ཞེས་བྱར་གྲགས། །ཐུན་མོང་ལས་ཀྱི་སྒྲུབ་བྱེད་ལ། །སྔགས་ཀྱི་རིགས་བྱེད་མང་དུ་འབྱུང་། །ཡིག་འབྲུ་གཅིག་པའི་སྔགས་འབྱུང་བ། །དེ་དག་གང་བྱུང་སྐྱེ་མེད་སྔགས། །རང་གནད་<milestone unit="page" n="236"/><milestone unit="line" n="236.1"/>སྲོག་གི་སྔགས་སུ་བཤད། །སྲོག་གི་ཡི་གེ་བསྒྲིག་པ་རྣམས། །ས་བོན་ལས་ལ་འཇུག་པའི་སྔགས། །ཚིག་ལ་མ་སྤྲོ་གནད་ལ་གཟིར། །རང་སྲོག་སྙིང་པོར་བགྲང་བའི་སྔགས། །དམ་ཚིག་ཡི་གེའི་སྔགས་ཡིན་<milestone unit="line" n="236.2"/>ཞིང་། །མདའ་མདུང་ལ་སོགས་སོ་གཅིག་པས། །དྲག་བསྣུན་གང་ཡིན་རྣམ་པར་ཉམས། །རྡོ་གཅིག་གིས་ནི་བྱ་ཚོགས་སྐྲོད། །དེ་བཞིན་སྲོག་གནད་འབྲུ་སྔགས་ཀྱིས། །རྒྱལ་པོ་ལས་བྱེད་གཅིག་ཐུབ་ཡིན། །དོན་མེད་<milestone unit="line" n="236.3"/>སྔགས་འབྲུ་གྲངས་མང་ཡང་། །སྔགས་མིན་སྔགས་ཀྱི་དོན་ལ་གོལ། །གསང་སྔགས་རིག་སྔགས་གཟུགས་སྔགས་སོགས། །སྔགས་རྣམས་གང་ལའང་གཏོགས་མིན་པའི། །སྔགས་ཀྱི་གསེབ་ནས་དབྱུང་བར་<milestone unit="line" n="236.4"/>བྱ། །འཁྲུལ་མེད་མཚན་ནས་གྲངས་པ་ཡི། །སྔགས་རྣམས་མ་ནོར་གནད་ལ་གཟིར། །དོན་འབྲས་འགྲུབ་འགྱུར་ཡིད་གཉིས་མེད། །བླ་མ་ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག་སྒྲ་<milestone unit="line" n="236.5"/>ལས། །སྔགས་དངོས་བསྟན་པའི་ལེའུ་སྟེ་དྲུག་པའོ།། ྅། །།ཡིད་ཀྱི་སེམས་དཔའ་ལ་སོགས་པའི། །རང་བྱུང་འདུས་པའི་འཁོར་རྣམས་ཉོན། །བཟླས་པ་སྔགས་ཀྱི་བགྲང་ཚུལ་ལ། །ཕྱི་དང་ནང་དང་གསང་<milestone unit="line" n="236.6"/>བ་དང་། །དེ་ཉིད་དུ་ནི་བགྲང་ཚུལ་ཏེ། །དེ་ལ་སྤྱི་དང་བྱེ་བྲག་གཉིས། །སྤྱིར་ནི་ཕྱི་ལྟར་བགྲང་བའི་ཚུལ། །གསལ་ལ་དག་ཅིང་སྙན་པ་ཡིས། །མཆུ་སྦྱོར་སྡེབས་དང་བཅས་ནས་ནི། །ཕྲེང་བས་གྲངས་ཚད་གཏན་ལ་་་་་<milestone unit="page" n="237"/><milestone unit="line" n="237.1"/>༄༅། །དབབ། །ནང་ལྷར་སྔགས་ཀྱི་བགྲང་ཚུལ་ནི། །རྡོ་རྗེ་ཤུབ་བུར་བཟླས་ནས་ཀྱང་། །དོན་མ་ནོར་བར་ལྕེ་སྟེང་བསྒྲིལ། །དྲོད་དང་མཚན་མས་གཏན་ལ་དབབ། །གསང་བ་ལྟར་དུ་བགྲང་ཚུལ་ནི། །རང་<milestone unit="line" n="237.2"/>བྱུང་རླུང་གི་འགྲོ་འོང་དང་། །སྤྲད་པའི་བཟླས་པ་ཉེར་བརྩོན་ཏེ། །ཕྱི་རུ་བྱུང་དང་ནང་དུ་འཇུག ཁོང་དུ་གནས་པ་རྣམ་གསུམ་གྱི། །རྒྱུན་ཆད་མེད་པར་འཁོར་ལོའི་ཚུལ། །བར་མཚམས་མེད་པར་བསྐོར་བ་ཡིས། །རང་<milestone unit="line" n="237.3"/>གནད་གཏན་ལ་དབབ་པར་བྱ། །དེ་ཉིད་སྔགས་ཀྱི་བགྲང་ཚུལ་ནི། །སྐྱེ་མེད་རྡོ་རྗེའི་བཟླས་པ་སྟེ། །རང་བྱུང་རིག་པའི་འཕྲོ་འདུ་ལས། །རང་བབས་གཤིས་ཀྱིས་གཏན་ལ་དབབ། །སྒྲ་སྒྲགས་སྔགས་ཀྱི་རོལ་པ་<milestone unit="line" n="237.4"/>ལས། །ལྷུན་གྲུབ་རང་རྩལ་འབྲས་བུ་སྨིན། །རྩོལ་དང་བྲལ་བའི་བཟླས་པ་ཡིས། །རྩོལ་བྲལ་རང་བྱུང་ཡེ་ཤེས་བརྙེས། །བྱེ་བྲག་སྔགས་ཀྱི་བགྲང་ཚུལ་ནི། །བླ་མ་ལ་ནི་མོས་གུས་ཀྱི། །གདུང་བ་དྲག་ཏུ་བསྐྱེད་པ་<milestone unit="line" n="237.5"/>ཡིས། །གསོལ་འདེབས་ང་རོ་འོ་དོད་འབོད། །ཡི་དམ་ལྷ་ཡི་ཏིང་འཛིན་ངར། །གསལ་དག་སྙིང་པོ་སྔགས་འཛབ་སྒྲོགས། །མཁའ་འགྲོ་ངར་བསྐྱེད་བརྟུལ་ཞུགས་དབྱུང་། །འབྲུག་སྟོང་ལྡིར་འདྲའི་དྲག་སྔགས་<milestone unit="line" n="237.6"/>སྒྲོགས། །དེ་ནི་ཕྱི་ཡི་བགྲང་ཚུལ་ཏེ། །ཐུན་མོང་ལས་རྣམས་མྱུར་འགྲུབ་འགྱུར། །རང་དང་བླ་མ་དབྱེར་མེད་བསྲེ། །བརྗོད་ཚིག་གལ་མ་མཆིས་སུ་བསྐུར། །གསོལ་འདེབས་གདུང་ཤུགས་མཆི་མ་བཀླག །སྨྲ་སྒོ་<milestone unit="page" n="238"/><milestone unit="line" n="238.1"/>བསྡམས་ཤིང་བརྗོད་པ་སྒྱུང་། །ཡི་དམ་ནང་གསལ་ལུས་ལ་བཀྲམ། །འགྲོ་འོང་རླུད་གི་འགྲོས་དང་བསྟུན། །སྲོག་སྔགས་སྒྲ་མེད་ཤུབ་བུར་བཟླས། །ལུས་གནད་གཡོ་མེད་གཏན་ལ་དབབ། །མཁའ་འགྲོ་སྣང་སྲིད་<milestone unit="line" n="238.2"/>རོལ་པར་བལྟ། །སྨྲ་བརྗོད་ཐམས་ཅད་སྔགས་སུ་ཤེས། །ཕྲིན་ལས་འཕྲོ་འདུའི་དམིགས་པ་བསྒྱུར། །གང་ཤར་རང་ལུགས་གཤིས་ལ་དབབ། །དེ་ནི་ནང་གི་བགྲང་ཚུལ་ཏེ། །མཆོག་དང་ཐུན་མོང་ལས་མི་<milestone unit="line" n="238.3"/>འགྱང་། །འཁྲུལ་ཕྱིར་ཡུལ་གྱི་སྤྲོས་པ་བཅད། །རང་སེམས་ཆོས་སྐུ་བླ་མར་བལྟ། །འབྱུང་འཇུག་གནས་གསུམ་རླུད་ལ་བསླབ། །ཐ་མལ་ངག་གི་སྒྲ་བརྗོད་སྤོང་། །ཕུང་ཁམས་སྐྱེ་མཆེད་ལྷར་ཤེས་པས། །བརྗོད་པ་<milestone unit="line" n="238.4"/>སྔགས་ཀྱི་རང་སྒྲར་གྲོལ། །ཨཱོཾ་སོགས་ཡིག་འབྲུ་ཡིད་ལ་བཀྲམ། །དུས་ཀྱི་ས་མཚམས་བཅད་དུ་མེད། །བདག་ལུས་འབྱུང་བའི་གྲོང་ཁྱེར་ནི། །ཡེ་བྱུང་མཁའ་འགྲོའི་ཆོ་འཕྲུལ་ཉིད། །ཀུན་འབྱུང་ཀློང་ནས་རང་སྒྲ་<milestone unit="line" n="238.5"/>སྔགས། །ངག་ཡིད་འཁྲུལ་པ་གཏན་ནས་ཟད། །དེ་ནི་གསང་བའི་བགྲང་ཚུལ་ཏེ། །དེ་དག་གང་གི་བརྩོན་པ་ཡི། །སྐྱེས་བུ་ཐ་མལ་ལས་སད་ནས། །འབྲས་བུ་མཆོག་ལ་མྱུར་དུ་རེག །གཡོ་བ་མེད་པའི་ངང་ཉིད་<milestone unit="line" n="238.6"/>ནས། །འཁྲུལ་པ་མེད་པའི་ཏིང་འཛིན་གསལ། །ཡེངས་པ་མེད་པའི་བཟླས་སྔགས་བསྒྲུབ། །གཏང་གཞག་མེད་པར་ནུས་པ་སྨིན། །ལུས་ཉིད་ལྷ་ལ་ངག་ཉིད་སྔགས། །ཡིད་ཆོས་འཕོ་འགྱུར་མེད་པར་གྲོལ། །བླ་མ་<milestone unit="page" n="239"/><milestone unit="line" n="239.1"/>༄༅། །ཡི་དམ་མཁའ་འགྲོ་ཡི། །སྔགས་ཀྱི་བགྲང་ཚུལ་བླ་ན་མེད། །འབྲས་བུ་ཡེ་གྲུབ་གདེང་ཆེན་རྙེད། །བགྲང་ཚུལ་ཕྱི་ནང་གསང་གསུམ་དང་། །དེ་ཉིད་སྔགས་ཀྱི་བགྲང་ཚུལ་ལས། །གཡོ་མེད་དོན་ཆེན་<milestone unit="line" n="239.2"/>འགྲུབ་པར་འགྱུར། །བླ་མ་ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག་སྒྲ་ལས། སྔགས་ཀྱི་བགྲང་ཚུལ་བསྟན་པའི་ལེའུ་སྟེ་བདུན་པའོ།། སྙི། །།ཡང་སྤྲུལ་སེམས་དཔའི་འཁོར་ཚོགས་<milestone unit="line" n="239.3"/>ཀུན། །ཡེ་ཤེས་ལྷ་སྔགས་བསྙེན་པའི་ཚད། །བསྟན་ཕྱིར་མ་ཡེངས་གུས་པར་ཉོན། །གཙོ་འཁོར་དང་ནི་སྤྲུལ་པ་དང་། །ཡང་སྤྲུལ་རྣམས་ཀྱི་བསྙེན་ཚད་ལ། །གྲངས་ཀྱི་ཚད་དང་དུས་ཀྱི་ཚད། །རྟགས་ཀྱི་ཚད་དང་རྣམ་<milestone unit="line" n="239.4"/>པ་གསུམ། །གྲངས་ཚད་གང་ཡིན་གཙོ་བོ་ཡི། །སྙིང་པོ་དག་ལ་འབྲུ་འབུམ་སྟེ། །མིང་དོན་སྔགས་ལས་དེ་བཞིན་ལས། །ས་བོན་སྲོག་སྔགས་དེ་བཅུ་འགྱུར། །འཁོར་གྱི་བསྙེན་པ་འབྲུ་ཁྲི་སྟེ། །ལས་ཀྱི་སྔགས་ལ་དེ་<milestone unit="line" n="239.5"/>ལས་འགྱུར། །གཉིས་དང་གསུམ་སོགས་ལས་དང་བསྟུན། །རང་གནད་འཁོར་གྱི་སྲོག་སྔགས་ལའང་། ཁྲི་ལ་ལྔ་འགྱུར་བཟླས་པས་འགྲུབ། །འོན་ཀྱང་སྔགས་དང་རྣལ་འབྱོར་གྱི། །དགྲ་གྲོགས་ཁམས་དང་བསྟུན་པ་<milestone unit="line" n="239.6"/>ཡི། །གྲོགས་ཕྲད་འབྲིང་ལ་ནང་ཕྲད་རབ་། །དགྲ་དང་ཕྲད་ན་ཐ་མ་སྟེ། །དེ་ཡིས་འགྱུར་ཚུལ་མཁས་པས་དཔྱད། །རབ་ལ་རྐྱང་པ་འབྲིང་ཁུག་པ། །ཐ་མ་དག་ནི་སྤང་བའམ། །ཡང་ན་འདུན་པ་བསྒྱུར་བས་<milestone unit="page" n="240"/><milestone unit="line" n="240.1"/>འགྲུབ། །ཕ་རོལ་དགྲ་ལ་རང་ཉིད་གྲོགས། །དེ་ནི་རབ་ཏུ་སྤང་བ་གཅེས། །རང་ཉིད་དགྲ་ལ་ཕ་རོལ་གྲོགས། །དེ་བྱུང་བསྟེན་པར་བཏུབ་ཙམ་ལ། །ཡང་དག་འབྲས་བུ་འགྱངས་པར་འགྱུར། །སྤྲུལ་པ་ལ་་ཆི་མ་ངེས་<milestone unit="line" n="240.2"/>པས། །ཡང་སྤྲུལ་དེ་བས་ངེས་པ་མེད། །ལ་ལ་གཙོ་བོ་ཉིད་དང་མཉམ། །ལ་ལ་བརྒྱ་སྟོང་འགྲུབ་པའང་སྲིད། །ཅི་ཕྱིར་སྤྲུལ་པ་ཡིན་ཕྱིར་རོ། །དུས་ཀྱི་བསྙེན་ཚད་བསྟན་པ་ནི། །རང་རང་ལས་ཀྱི་འཕེན་པ་དང་། །དུས་<milestone unit="line" n="240.3"/>གནད་འཁོར་དང་ཡོ་བྱད་དང་། །གནས་ཀྱི་ཁྱད་པར་ལ་སོགས་དང་། །བརྩོན་འགྲུས་དང་ནི་དབང་པོའི་ཁྱད། །རབ་འབྲིང་ཐ་མའི་ཁྱད་པར་ལས། །ལ་ལ་བདུན་ཞག་ལ་སོགས་དང་། །དེ་བཞིན་ལ་ལ་ཟླ་བ་<milestone unit="line" n="240.4"/>བདུན། །ལ་ལ་ལོ་བདུན་ལ་སོགས་དང་། །ཇི་སྐད་སྐལ་བ་དམན་པས་ཀྱང་། །དུང་ཕྱུར་དག་གི་དུས་ཚད་ལས། །ཉི་ཁྲི་དེ་བཞིན་མཚན་ཁྲི་ཡིས། །བཅུ་གཅིག་ལོ་ལ་འབྲས་བུ་འབྱུང་། །ལ་ལ་བདུན་ཕྲབ་བདུན་<milestone unit="line" n="240.5"/>འདས་ནས། །ཐུན་མོང་ལས་ཀྱི་བྱ་བ་འགྲུབ། །དེ་བཞིན་ཉིན་ཞག་ཕྲུགས་གཅིག་སྟེ། །སྐྱ་རེངས་ཁ་སྤྲོད་ལས་ལ་འཇུག །མདོར་ན་དུས་ཀྱི་ཚད་རྣམས་ལ། །འཕོ་འཇུག་གནས་སྟོངས་ཁྱད་པར་གྱིས། །ཕྱི་ནང་རྟེན་<milestone unit="line" n="240.6"/>འབྲེལ་ཉིད་དང་བསྟུན། །ཕྱི་དུས་དང་ནི་ནང་གི་དུས། །རྩ་དང་རླུད་གི་ཁྱད་པར་ལས། །འཇུག་པའི་ཐིག་ལེ་གྲངས་སུ་བཅད། །དེ་ཤེས་པ་ཡིས་དུས་མི་འགྱང་། །གཙོ་བོས་མཆོག་དོན་སྟེར་བར་བྱེད། །དེ་ལ་དུས་<milestone unit="page" n="241"/><milestone unit="line" n="241.1"/>༄༅། །དོན་སྟེར་བར་བྱེད། །དེ་ལ་དུས་གནད་བསྲིང་བར་བྱ། །འཁོར་གྱི་ཐུན་མོང་ལས་གྲུབ་པས། །དེ་ལ་དུས་ཚད་གྲངས་ཚད་སྦྱར། །ཡང་འཁོར་སྤྲུལ་དང་ཡང་སྤྲུལ་གྱི། །བསྙེན་པའི་དུས་ཚད་གཟུང་དུ་<milestone unit="line" n="241.2"/>མེད། །དེ་ཡི་མཚན་ཉིད་མཁས་པས་བརྟག །རྟགས་ཀྱིས་བསྙེན་ཚད་བཟུང་བ་ནི། །རབ་ལ་དངོས་དང་འབྲིང་ལ་ཉམས། །ཐ་མ་རྨི་ལམ་དག་ལ་འབྱུང་། །མཆོག་ལ་ཆོས་ཀྱི་སྐུ་ཡི་རྟགས། །འབྲིང་ལ་ལོངས་སྤྱོད་<milestone unit="line" n="241.3"/>རྫོགས་སྐུའི་རྟགས། །ཐ་མ་ལ་ནི་སྤྲུལ་སྐུའི་རྟགས། །རབ་ལ་མཆོག་རྟགས་འབྲིང་པོ་ལ། །ཐུན་མོང་ཡེ་ཤེས་གྲུབ་རྟགས་དང་། །ཐ་མ་ལ་ནི་ཐུན་མོང་གི །ལས་ཀྱི་འབྲས་བུ་འབྱུང་བའི་རྟགས། །གོ་རིམ་མ་ལོག་རིམ་<milestone unit="line" n="241.4"/>པར་འབྱུང་། །རྟེན་ཅན་རྟེན་ལ་རྟེན་མེད་རྟེན། །ཡང་དག་དོན་རྟེན་ལ་སོགས་པ། །རྟགས་ཀྱིས་བསྙེན་པ་ཚད་ཕེབ་འགྱུར། །ལྷག་དང་ཆད་དང་ནོར་བ་དང་། །འཁྲུལ་པར་འབྱུང་དང་གོ་ལོག་དང་། །ལོག་པའི་རྟགས་<milestone unit="line" n="241.5"/>རྣམས་འབྱུང་བ་སྟེ། །ནུས་མེད་བརྡ་ངན་དུ་མ་དང་། །རྣལ་འབྱོར་ལུས་ངག་ཡིད་གསུམ་པོ། །ཉམས་ཤིང་རྒུད་པ་དུ་མ་འབྱུང་། །དེ་བྱུང་མཁས་པས་ལུགས་འབྱུང་དང་། །ལུགས་བཟློག་སྔགས་ཀྱི་འཁྲུལ་འཁོར་<milestone unit="line" n="241.6"/>བཅས། །དྲག་པོའི་ལས་ལ་གཟུད་པར་བྱ། །སྐོང་དང་བཤགས་དང་གཏོར་མའི་ལས། །མེ་དང་མཆོད་སྤྱིན་ལས་ལ་འབད། །གྲངས་ཀྱི་ཚད་ལ་གྲངས་ཚད་བཟུང་། །དུས་ཀྱི་ཚད་ནི་དུས་གནད་དབབ། །རྟགས་ལ་<milestone unit="page" n="242"/><milestone unit="line" n="242.1"/>རྟགས་རྣམས་ངོ་ཡིས་བཟུང་། །དེས་ནི་བསྙེན་པ་མཐར་ཕྱིན་ནས། །སྔགས་རྣམས་གཏན་ལ་ཕེབས་ནས་ཀྱང་། །ཡེ་ཤེས་ལྷ་དང་མཇལ་བར་འགྱུར། །དེ་བརྙེས་ལས་ཀྱི་འབྲས་བུ་འབྱུང་། །འཇིག་རྟེན་དྲེགས་པའི་ལྷ་<milestone unit="line" n="242.2"/>འདྲེ་ནི། །ངང་གིས་བཀའ་ཉན་བྲན་དུ་འགྱུར། །བླ་མ་ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག་སྒྲ་ལས། སྔགས་ཀྱི་ཚད་བསྟན་པའི་ལེའུ་སྟེ་བརྒྱད་པའོ།། སྙི། །།རང་བྱུང་རིག་པའི་<milestone unit="line" n="242.3"/>འཁོར་རྣམས་ཉོན། །བརྩོན་འགྲུས་ལྡན་པའི་སྔགས་པ་ཡིས། །ལྷ་སྔགས་ཚད་ལ་ཕེབས་པའི་རྟགས། །སྔགས་ཀྱི་དྲོད་རྟགས་འབྱུང་ཚུལ་ནི། །ལེགས་པར་བཤད་ཀྱིས་ཡིད་ལ་བཟུང་། །མཆོག་གི་རྟགས་དང་ཐུན་<milestone unit="line" n="242.4"/>མོང་རྟགས། །ལས་ཀྱི་ཁ་བསྒྱུར་རན་པའི་རྟགས། །དེ་ལས་གཞན་པ་ལོག་མིན་རྟགས། །ངེས་མེད་ངེས་པ་ཅན་གྱི་རིགས། །དང་པོ་མཆོག་གི་དྲོད་རྟགས་ནི། །ལུས་དངོས་ལྷ་རུ་ཀྲོང་གིས་སོང་། །འཁྲུལ་པ་ཟད་ནས་<milestone unit="line" n="242.5"/>ཡེ་ཤེས་བརྙེས། །རྣམ་པར་སྨིན་པའི་ལུས་དག་ནས། །འགྱུར་མེད་གཡུང་དྲུང་རྡོ་རྗེའི་སྐུ། །སྐྱེ་བ་མ་འཕོས་གྲུབ་པ་དང་། །རང་བསྒྱུར་སྒྲ་ཡི་མངོན་ཤེས་ཐོབ། །ཆོས་རྣམས་མ་བསླབས་ངང་གིས་ཤེས། །གཞན་གྱི་<milestone unit="line" n="242.6"/>ཤེས་པ་སྒྱུར་བར་བྱེད། །སྐད་ཅིག་ལག་པ་བརྐྱང་བསྐུམ་ལ། །ཞིང་ཁམས་དཔག་མེད་ཉུལ་བ་དང་། །སྤྲུལ་པ་དུ་མར་འགྱེད་པར་ནུས། །བསྐྱེད་སྡུད་ཆོ་འཕྲུལ་དཔག་མེད་འགྱེད། །རང་ལ་རང་དབང་ཐོབ་པ་<milestone unit="page" n="243"/><milestone unit="line" n="243.1"/>༄༅། །ཡིས། །རྒྱལ་བ་རྣམས་ཀྱི་དགོངས་པ་ལོན། །སྣང་སྲིད་ཆོས་ལ་རང་བྱན་ཚུད། །ཡེ་ཤེས་སྣང་བ་ལྷུག་པར་འཆར། དེ་སོགས་རྣམ་གྲངས་བརྗོད་ལས་འདས། །ཐུན་མོང་རྟགས་ལ་གྲངས་མང་<milestone unit="line" n="243.2"/>ཡང་། །རྗེས་སུ་འཛིན་པ་དངོས་གྲུབ་སྟེར། །དངོས་གྲུབ་ཉེ་བར་ཐོབ་པའི་རྟགས། །རྣམ་པ་གསུམ་ལ་འདུས་པ་སྟེ། །ལྷ་ཡི་རྗེས་སུ་འཛིན་པའི་རྟགས། །ཡེ་ཤེས་སྣང་བ་ལྷུག་པར་འཆར། །གང་དང་གང་གི་སྔགས་<milestone unit="line" n="243.3"/>བཟླས་པས། །སྤྲོ་ཞིང་རིག་པ་དངས་པ་དང་། །རྟགས་དང་མཚན་མ་ཤུགས་ལས་འབྱུང་། །བག་གྲོ་ཉམས་དགའ་རིག་པ་འུར། །སྐྱོ་དུབ་མེད་པར་བསྒྲུབ་ལ་བརྩོན། །བྱིན་ཕེབ་རྫས་ལ་གཟི་བརྗིད་འབར། །དེ་བྱུང་<milestone unit="line" n="243.4"/>རྗེས་སུ་འཛིན་པའི་རྟགས། །ཐང་ལྷོད་མེད་པར་བསྒྲུབ་ལ་འབད། །དངོས་གྲུབ་སྟེར་བའི་བྲོད་རྟགས་ནི། །དངོས་ཉམས་རྨི་ལམ་ལ་སོགས་དང་། །གཞན་གྱི་བརྡ་ལ་བརྒྱུད་ནས་ནི། །བཟའ་བཏུང་ལ་སོགས་སྟེར་<milestone unit="line" n="243.5"/>བའི་ཚུལ། །རྒྱན་དང་ཆ་ལུགས་སྩལ་བར་འགྱུར། །དངོས་གྲུབ་ཉེ་བར་ཐོབ་རྟགས་ནི། །ཕྱི་ནང་གཞན་རྐྱེན་འཚེ་དོགས་མེད། །གཞན་གྱི་ཡིད་འོང་བཀུར་སྟི་དང་། །ཕུ་དུང་དུ་མ་བྱེད་པ་འབྱུང་། །བློ་བདེ་བག་ཕེབ་<milestone unit="line" n="243.6"/>ཡིད་སྨོན་འགྲུབ། །ཕ་རོལ་བསྒོ་བའི་བཀའ་ལ་ཉན། །ངག་ལ་ནུས་པ་འབར་བ་དང་། །ལུས་སྟོབས་ཡང་རྩལ་རྫུ་འཕྲུལ་སྟོན། །ཕྱི་ནང་འབུ་སྲིན་སྲོག་ཆགས་མེད། །ཡིད་འོང་གཞོན་ཤ་ཆགས་པར་འགྱུར། །མདོར་ན་<milestone unit="page" n="244"/><milestone unit="line" n="244.1"/>རྣལ་འབྱོར་ལུས་ངག་ཡིད། །གཏན་ལ་ཕེབས་ཤིང་ཡོན་ཏན་འབར། །བདེ་ལེགས་ཡོན་ཏན་དཔལ་དང་ལྡན། །ཐུན་མོང་ལས་རྣམས་གང་བརྩམ་འགྲུབ། །གཞན་གྱིས་སྨོན་ཅིང་ཡིད་དགའ་བྱེད། །ཆོ་རོལ་སྤྱོད་པ་<milestone unit="line" n="244.2"/>གང་སྤྱད་ཀྱང། །གནད་དུ་འགྲོ་ཞིང་གཞན་དོན་འབྱུང་། །རང་སྣང་ཆོས་དང་མཐུན་པར་འགྱུར། །འཇིག་རྟེན་ལོག་སྤྱོད་གཏན་ཚིགས་བྲལ། །ལུབྲུལ་པའི་བག་ཆགས་མ་ལུས་སངས། །ཟས་ནོར་ལོངས་སྤྱོད་ལ་<milestone unit="line" n="244.3"/>སོགས་པ། །མི་འདོད་བཞིན་དུ་དབང་མེད་འདུ། །ཉོན་མོངས་ལ་སོགས་འཇིག་པ་བྲལ། །མདོར་ན་རང་དང་གཞན་གྱི་དོན། །རྩོལ་བ་མེད་པར་ཤུགས་ལས་འབྱུང་། །ལས་ཀྱི་ཁ་བསྒྱུར་རན་རྟགས་ནི། །ཆུ་བོ་རྒྱས་<milestone unit="line" n="244.4"/>དང་ལོ་ཏོག་སྨིན། །གཞན་གྱི་དེད་དཔོན་བྱེད་པ་དང་། ཁྲོམ་ཆེན་འདུས་དང་དམག་དཔུང་གཡོ། །ཉི་མ་སྤྲིན་གྱིས་འཁྲུགས་པ་དང་། །གོ་བདར་བསོ་སྒྲ་འདེབས་པ་དང་། །མེ་ཆེན་མེ་འབར་དུད་པ་འཁྲིགས། །ཆར་<milestone unit="line" n="244.5"/>སྤྲིན་འཁྲིགས་ཤིང་གློག་དམར་འབྱིན། །མེ་ཏོག་ཁ་འབུས་ལྡུམ་ར་གང་། །དཀྱིལ་འཁོར་རྒྱན་མེད་བཀྲག་འོད་འབར། །ཌའསྐིས་ལས་ལ་སྐུལ་མ་འདེབས། །དེ་ལྟར་རིམ་པ་གང་བྱུང་ཡང་། །ལས་ཀྱི་ཁ་བསྒྱུར་རན་<milestone unit="line" n="244.6"/>པའམ། །སྔགས་ཀྱི་ཤམ་བུ་གདགས་རན་རྟགས། །དེ་ལས་གཞན་གྱི་ལོག་རྟགས་ནི། །བསྒྲུབ་ལ་བར་ཆད་བྱེད་པ་ཡི། །བདུད་ཀྱི་ཆོ་འཕྲུལ་དུ་མ་དང་། །མི་དང་མི་མིན་ལ་སོགས་པའི། །ཐོ་མཚམས་གླགས་ལྟ་སྣ་<milestone unit="page" n="245"/><milestone unit="line" n="245.1"/>༄༅། །ཚོགས་བྱེད། །དངོས་ཉམས་རྨི་ལམ་ལ་སོགས་པ། །རྣལ་འབྱོར་ལུས་ངག་ཡིད་གསུམ་ལ། །མི་རུང་ལྟས་དང་ཆོ་འཕྲུལ་རྣམས། །མི་འདོད་བཞིན་དུ་འབྱུང་འགྱུར་ཞིང་། །བསྒྲུབ་གཡེལ་དམ་སེལ་ལ་<milestone unit="line" n="245.2"/>སོགས་པའི། །མི་འདོད་ལོག་དགུ་དུ་མ་འབྱུང་། །དེ་སོགས་ངེས་མེད་ངེས་པ་ཅན། །རེ་རེ་ཙམ་ལ་ངེས་པ་མེད། །ཡང་ཡང་བསྟུན་ན་ངེས་པ་སྟེ། །རང་བབས་གནད་ཀྱི་ཟིན་པ་གཅེས། །ཅི་བདེར་འཇོག་པ་མན་ངག་<milestone unit="line" n="245.3"/>ཡིན། །མདོར་ན་སྔགས་ལ་བརྩོན་པ་ཡིས། །གནས་སྐབས་མཐར་ཐུག་ལ་སོགས་ལ། །མཆོག་དང་ཐུན་མོང་འབྱུང་བ་ཡི། །དྲོད་བརྟགས་དཔག་ཏུ་མེད་པ་འབྱུང་། །ཡང་ཡང་གཏན་ལ་ཕེབས་ནས་ནི། །རྟགས་རྣམས་<milestone unit="line" n="245.4"/>གང་ཡང་མི་འབྱུང་བར། །དངས་སངས་ཆེན་པོ་ཉིད་དུ་འགྱུར། །རྟགས་མེད་རྟགས་ཀྱི་རྒྱལ་པོ་ཡིན། །བླ་མ་ཡི་དམམཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག་སྒྲ་ལས། །སྔགས་ཀྱི་དྲོད་རྟགས་འབྱུང་ཚུལ་<milestone unit="line" n="245.5"/>བསྟན་པའི་ལེའུ་སྟེ་དགུ་པའོ།། ྅། །།སེམས་དཔའ་ལ་སོགས་འཁོར་རྣམས་ཉོན། །སྔགས་བཟླས་དག་དང་མ་དག་པའི། །སྐྱོན་དང་ཡོན་ཏན་རྣམས་མང་ཡང་། །དང་པོ་མ་དག་སྐྱོན་ཅན་ནི། །བཟླས་པ་ཡུན་<milestone unit="line" n="245.6"/>དུ་འབད་གྱུར་ཀྱང་། །ནུས་པ་མི་འབྱུང་ངལ་བའི་རྒྱུ། སྒྲ་ནོར་སྒྲ་མ་དག་པ་དང་། ཁྲེད་མེད་ཟུར་མ་ཐོན་པ་དང་། །ཧ་ཅང་རིང་དང་ཐུང་བ་དང་། །དྲགས་ཐལ་ཡང་ནི་ཞན་ཐལ་དང་། །དལ་བྲེལ་མ་སྙོམས་ཡ་མ་<milestone unit="page" n="246"/><milestone unit="line" n="246.1"/>ཟུང་། །ལ་ལ་ཤུབ་བུར་བཟླས་རྒྱུ་ལ། །སྐད་ངར་སྐྱེས་པའི་བཟླས་ནོར་དང་། །ལ་ལ་འཛབ་དབྱངས་ལྟ་བུ་ལ། ཁུབ་བུའི་བཟླས་པ་བྱེད་པ་དང་། །དེ་སོགས་བྱེ་བྲག་མ་ཕྱེད་པར། །ནོར་ར་རེས་ཀྱི་བཟླ་ལུགས་<milestone unit="line" n="246.2"/>ཀྱིས། །ཡོན་ཏན་མི་འཕེལ་སྐྱོན་གྱི་རྒྱུ། །གསང་སྔགས་ཐམས་ཅད་གསང་ཐབས་བཟླས། །རིག་སྔགས་ཀློག་པའི་ཚུལ་དུ་སྟེ། །གཟུངས་སྔགས་གང་ཡང་ལྡན་པ་ལ། །དེ་དག་གསུམ་ལ་དབྱེ་བའི་ཚུལ། །བཟླས་ཚུལ་<milestone unit="line" n="246.3"/>ཡུན་གྱི་སྐབས་དང་བསྟུན། །གཞན་ཡང་བཟླས་ཚུལ་རིམ་པ་རྣམས། །ཡུལ་དང་ཡུལ་ཅན་ཁྱད་པར་དང་། །རིགས་འདྲ་རིགས་མིན་སྤང་དང་བླང་། །དེ་ཡི་རྒྱུ་མཚོན་ཤེས་པར་བྱ། །སྔགས་ལ་དམ་སེལ་ཞུགས་པ་<milestone unit="line" n="246.4"/>དང་། །ལྷག་པ་སྐྱོན་ཅན་སྐྱོན་མེད་གཉིས། །ཟློས་པ་གང་ཡང་སྐྱོན་མེད་དེ། །མ་ཟློས་ལྷག་པ་སྐྱོན་དུ་འགྱུར། །ཆད་ན་གང་ཡང་སྐྱོན་ཅན་ནོ། །བྲེ་མོ་དང་འདྲེས་བཟླས་པ་ལ། །ནུས་རྟགས་ཡུན་གྱིས་འགྱངས་པར་<milestone unit="line" n="246.5"/>འགྱུར། །གཉིད་རྨུགས་འདྲེས་པའི་བཟླས་པ་ནི་། །བགེགས་ཀྱི་བར་ཆད་འཇུག་པའི་རྒྱུ། །ལོག་འདོད་བསམ་པའི་བཟླས་པ་ནི། །བྱང་ཆུབ་ལམ་དུ་འགྲོ་མི་སྲིད། །ལམ་གྱི་འཆུགས་སོ་མེད་པ་ཡི། །བཟླས་པ་ཡིད་<milestone unit="line" n="246.6"/>བཞིནནོརབུཡིན། །འདོད་འབྱུང་དབང་གི་རྒྱལ་པོ་སྟེ། །སྔགས་ཀྱི་རྣལ་འབྱོར་པས་ཤེས་བྱ། །ཡོན་ཏན་ལྡན་པའི་བཟླས་པ་ནི། །སྔགས་ལ་ནོར་འཁྲུལ་མེད་པ་དང་། །སྒྲ་ལ་ཆད་ལྷག་མེད་པ་དང་། །བཟླ་<milestone unit="page" n="247"/><milestone unit="line" n="247.1"/>༄༅། །ལུགས་རང་རང་གཞུང་དང་མཐུན། །རིང་སར་རིང་དང་ཐུང་སར་ཐུང་། །དེ་བཞིན་དྲག་སར་དྲག་པ་དང་། །དེ་བཞིན་དལ་དང་བྲེལ་ལ་སོགས། །རིགས་དང་རིགས་མཐུན་འཕྲོད་པ་ཡིན། །བཟླས་ཚུལ་<milestone unit="line" n="247.2"/>ཡོན་ཏན་མཐའ་ཡས་བསྐྱེད། །སོ་སོའི་རྟགས་དང་ནུས་པ་དང་། །ཅི་འདོད་དངོས་གྲུབ་འབྱུང་བར་འགྱུར། །སྤྱི་དང་བྱེ་བྲག་གང་ལ་ཡང་། །གསང་ནས་སྔགས་བཟླས་བསྒྲུབ་པ་ཡིས། །སྟོབས་འབྱིན་ཡང་དག་ལས་<milestone unit="line" n="247.3"/>ལ་སྦྱོར། །མ་གསང་འཆལ་ཞིང་གང་གཡེལ་བ། །སྟོབས་མེད་ནུས་པ་མི་འབྱུང་ཕྱིར། །དེ་དང་དེ་ཡི་བྱེ་བྲག་རྣམས། །མཁས་པས་ལེགས་པར་དཔྱད་དེ་འབད། །བླ་མ་ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་<milestone unit="line" n="247.4"/>རིན་ཆེན་འབྲུག་སྒྲ་ལས། སྔགས་བཟླས་པ་དག་དང་མ་དག་པའི་སྐྱོན་ཡོན་བསྟན་པའི་ལེའུ་སྟེ་བཅུ་པའོ།། སྤྱི། །།ཡང་དག་སྤྲུལ་པའི་འཁོར་རྣམས་ཉོན། །སྔགས་ཀྱི་བསྒྲུབ་ཚུལ་བཤད་པར་བྱ། །རླུད་དང་མེ་<milestone unit="line" n="247.5"/>ཡི་སྡེ་ཚན་དང་། །ཆུ་དང་ས་ཡི་སྡེ་ཚན་དང་། །དེ་བཞིན་ནམ་མཁའི་སྡེ་ཚན་དང་། །བསྡོམ་དང་ཕྲལ་བའི་རྣམ་པ་ཅན། །རེ་རེ་ལ་ཡང་ལྔ་ལྔ་ལས། །ཕྲལ་བའི་སྡེ་ལ་རེ་རེའོ། །སྡོམ་ལ་རླུང་གི་སྡེ་ཚན་ལ། །ཀ་ནི་རླུང་གི་<milestone unit="line" n="247.6"/>རླུང་ཡིག་གོ། །ཁ་ནི་རླུད་གི་མེ་ཡིག་སྟེ། །ག་ནི་རླུང་གི་ཆུ་ཡིག་སྟེ། །བྷ་ནི་རླུད་གི་ས་ཡིག་ཡིན། །ང་ནི་རླུང་གི་ནམ་མཁའ་ཡི། །ཡི་གེ་ཡིན་པར་ཤེས་པར་བྱ། །དེ་བཞིན་ཙ་ཚ་ཛ་རྙོ་ཉ། །མེ་ཡི་རླུད་མེ་ཆུ་ས་མཁའ། །པ་<milestone unit="page" n="248"/><milestone unit="line" n="248.1"/>ཕ་བ་བྷ་མ་དང་ལྔ། །ཆུ་ཡི་རླུ་་མེ་ཆུ་ས་མཁའ། །ཏ་ཐ་ད་དྷ་ན་དང་ལྔ། །ས་ཡི་རླུད་མེ་ཆུ་ས་མཁའ། །ཊ་ཋ་ཌ་རྟེ་ཎ་ལྔ་ཡང་། །ནམ་མཁའི་རླུད་མེ་ཆུ་ས་མཁའ། །ཕྲལ་བའི་སྡེ་ཚན་ཡི་གེ་ནི། །ཡ་ར་ལ་་ཛ་རྣ་།་པ་<milestone unit="line" n="248.2"/>བཞི །རླུ་་མེ་ས་ཆུའི་ཡི་གེ་སྟེ། ཁྲ་ནི་མེ་ཡི་ཡི་གེ་སྟེ། ཁ་ནི་སྒྱུར་བྱེད་སྤྱི་ལ་སྙོམས། །ས་ནི་ས་ཡི་ཡི་གེ་ལ། །ཧ་དང་ཨ་ནི་ནམ་མཁའ་ཡི། །ཡི་གེ་ཡིན་པར་ཤེས་པར་བྱ། །ཀྟ་ནི་ནུས་པ་སྐྱེད་པ་ཡིས། །ཡི་གེ་ཡིན་པས་<milestone unit="line" n="248.3"/>ཀུན་ལ་སྙོམས། །ཡ་སྟ་ཐམས་ཅད་ས་རུ་བསྡུ། །ཞབས་ཀྱུ་ཆུ་ལ་འགྲེང་བུ་མེ། །གུ་གུ་ནམ་མཁའི་ཁོང་དུ་བསྡུ། །ན་རོ་རླུད་ལ་ང་རོ་རྣམས། ལྔ་ལྡན་ཡིན་པས་མཁའ་ཁྱབ་མཁའ། །མེ་ཆུ་གཉིས་པོ་དགྲ་གཤེད་ལ། །དེ་<milestone unit="line" n="248.4"/>བཞིན་ས་རླུད་དགྲ་གཤེད་ཡིན། །མེ་རླུད་གཉིས་དང་ས་ཆུ་འཕྲོད། །ནམ་མཁའ་ཀུན་ཁྱབ་ཀུན་ལ་སྙོམས། །དེ་ལས་གཞན་ཡང་འབྱུང་བའི་སྡེ། །སྤྱི་མཐུན་དགྲ་གྲོགས་བསྐོར་བར་བྱ། །ནང་བསྡེབ་ནང་དང་ནང་<milestone unit="line" n="248.5"/>འཕྲད་ནི། །སྲོག་ཡིག་ཡིན་པར་ཤེས་པར་བྱ། ཁོང་ནས་བྱུང་དང་རྐན་ནས་བྱུང་། །སོ་དང་རྐན་དང་ལྕེ་རྩ་དང་། །མཉམ་པར་འབྱུང་དང་སྣ་ནས་འབྱུང་། །མཆུ་ནས་འབྱུང་དང་བཅས་སྦྱོར་དང་། །རིང་དང་ཐུང་དང་<milestone unit="line" n="248.6"/>སྦོམ་པ་དང། །ཕྲ་དང་ལྡིར་དང་ཡང་ལྕི་སྟེ། །སྟོང་པའི་ཡི་གེ་ལ་སོགས་པ། །རླུད་མེ་ཆུ་ས་ནམ་མཁའ་རྣམས། །རྐྱང་དེད་དང་ནི་ཁུག་པ་དང་། །གཉིས་སྦྱོར་གསུམ་སྦྱོར་བཞི་སྦྱོར་དང་། །ལྔ་སྦྱོར་བསྡེབ་ཀྱི་རིམ་པ་<milestone unit="page" n="249"/><milestone unit="line" n="249.1"/>༄༅། །རྣམས། །རང་རང་ཁམས་ཀྱི་རིགས་དང་ནི། །འབྱུང་བའི་ནང་མཐུན་བསྡེབ་པ་རྣམས། །མ་བུ་དང་ནི་དགྲ་གྲོགས་སྤྲད། །མ་དང་བུ་ཕྲད་བཟང་པོ་ལ། །དགྲ་དང་གྲོགས་ཕྲད་འབྲིང་པོ་སྟེ། །དགྲ་གཤེད་<milestone unit="line" n="249.2"/>འདོམ་ན་ཐ་མ་སྟེ། །རིང་དུ་སྤངས་ནས་གནས་བསྒྱུར་བྱ། །ནང་ཕྲད་ཕལ་ཆེར་བཏང་སྙོམས་བྱེད། །དགྲ་གྲོགས་མ་བུའི་བསྡེབ་རྣམས་ནི། །རིགས་མི་མཐུན་དང་རིགས་མཐུན་དང་། །གཅིག་གྲོགས་གཅིག་གིས་བྱེད་<milestone unit="line" n="249.3"/>པ་དང་། །གཅིག་དགྲ་གཅིག་གིས་བྱེད་པ་དང་། །གཅིག་རྐྱེན་གཅིག་གིས་བྱེད་པ་ཡི། །རྒྱུ་མཚན་ཐམས་ཅད་ཤེས་པར་བྱ། །འབྱུང་བསྡེབ་གནད་རྣམས་མ་འཆུགས་ཤིང་། །རང་རང་ཁམས་དང་བསྟུན་གྱུར་ན། །ནུས་<milestone unit="line" n="249.4"/>སྟོབས་འབར་ནས་ལས་མྱུར་འགྲུབ། །དེ་ནས་དེ་ཡི་བསྡེབ་ལོག་ན། །སྔགས་ཀྱི་ནུས་པས་རང་གཤེད་བྱེད། །ཚེ་དང་སྲོག་ལ་གཟན་པ་དང་། །དབང་ཐང་ལོངས་སྦྱོད་འཇོམས་ལ་སོགས། །ཉེས་པ་དུ་མ་འབྱུང་བར་<milestone unit="line" n="249.5"/>འགྱུར། །དེས་ན་སྔགས་ཀྱི་བསྒྲུབ་ཚུལ་རྣམས། །གོ་རིམ་མ་ལོག་ཤེས་པ་ཡིས། །ཨོ་དང་ན་མོ་ལ་སོགས་པའི། །ཐོག་མའི་ཡི་གེ་གནད་ཆེ་ཞིང་། །དེ་ནས་རིམ་བཞིན་དབུ་རྟེན་དང་། །གཞུད་གི་སྔགས་འབྲུ་བསྡེབ་<milestone unit="line" n="249.6"/>དང་བསྟུན། །མཐའ་བརྟེན་དག་ལ་ངེས་པ་མེད། །གྲྭ་ཧྭ་ཧུ༷་ཕཊ་ལ་སོགས་པ། །གང་ཡང་ལས་ཀྱི་ཤུགས་ལྟར་སྦྱར། །དཀར་སེར་དམར་དང་ལྗང་གུ་དང་། ཁ་དོག་སྡེབས་སུ་བསྟན་པ་ཡང་། །དཀར་པོ་ཆུ་ལ་དམར་པོ་<milestone unit="page" n="250"/><milestone unit="line" n="250.1"/>མེ སེར་པོ་ས་ལ་ལྗང་གུ་རླུད་། །ནམ་མཁའ་དག་ནི་སྔོ་དང་མཐིང་། །དེ་བཞིན་མཆུ་སྦྱོར་སྔགས་དང་མཚུངས། །ཕྱོགས་དང་དབྱིབས་ཀྱི་རྣམ་པ་ཡང་། ཁྲར་ལྷོ་ནུབ་བྱང་དབུས་དང་ལྔ། །རླུད་མེ་ཆུ་ས་ནམ་<milestone unit="line" n="250.2"/>མཁའོ། །དེ་དང་དེ་ཡི་རིགས་མཐུན་རྣམས། །ལྷ་དང་ལྷ་མོ་ལ་སོགས་དང་། །བསྡེབ་ཀྱི་ཡི་གེ་སྤྲད་ནས་ནི། །མཐུན་ཕྱོགས་བསྒྲུབ་ལ་མི་མཐུན་སྤང་། །དེས་མཚོན་མིང་གི་རྣམ་གྲངས་ཀྱང་། །ཡི་གེ་འབྱུང་བའི་དགྲ་<milestone unit="line" n="250.3"/>གཤེད་བརྩི། །མཐུན་ཕྱོགས་གདགས་ལ་མི་མཐུན་དོར། །དག་དང་མ་དག་ཁྱད་པར་ལས། །ནུས་པ་འཕེལ་དང་མི་འཕེལ་གྱིས། ཁྱད་པར་ཤིན་ཏུ་ཆེ་བའི་ཕྱིར། །མཁས་པས་མཚན་ཉིད་གཏན་ལ་དབབ། །བླ་མ་ཡི་<milestone unit="line" n="250.4"/>དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག་སྒྲ་ལས། །སྔགས་ཀྱི་བསྒྲུབ་ཚུལ་བསྟན་པའི་ལེའུ་སྟེ་བཅུ་གཅིག་པའོ།། ྅། །།ཡང་འདུས་སེམས་དཔའི་འཁོར་ཚོགས་ཉོན། །ལྷ་དོང་དེ་ཡི་བསྒྲུབ་<milestone unit="line" n="250.5"/>སྔགས་དང་། །བརྩོན་པར་བྱེད་པའི་རྣལ་འབྱོར་རྣམས། །སྔགས་ཀྱི་དམ་ཚིག་ལྡན་པ་གཅེས། །སྔགས་ཀྱི་རླུད་གི་སྡེབ་སྦྱོར་དང། །ལྕེ་དང་མགྲིན་པ་སྣ་དང་ནི། །སོ་དང་རྐན་མཆུ་རྣམས་ལས་འབྱུང་། །སྐྱེ་མེད་ཡི་གེ་<milestone unit="line" n="250.6"/>ཁོང་ནས་ཏེ། །དེ་ལྟར་དེ་ཡི་དམ་ཚིག་ཏུ། །བཟའ་བ་་ཟས་དང་བརྗོད་པ་ངག །སྐྱོན་གྱི་རྣམ་པ་གང་ཡང་སྤང་། །དེ་ཡང་རི་སྒོག་གཞག་ལྔ་ཉམས། །རླུ་་གི་སྒོག་པས་ཞག་དགུ་ཉམས། །ལྕེ་ཡི་དབང་པོས་ཉེས་<milestone unit="page" n="251"/><milestone unit="line" n="251.1"/>༄༅། །གཅིག་ཉམས། །སྒ་གཡེར་ཟ་ཐུག་ཁུ་བ་ཡིས། །ཞག་གསུམ་ཉམས་པར་འགྱུར་བ་ཡིན། །བྱིན་གྱིས་མ་བརླབས་ཤ་དང་ཆང་། །ཞག་ལྔའི་བར་དུ་ཉམས་པར་འགྱུར། །མདོར་ན་དྲི་ངན་དཀུ་བའི་<milestone unit="line" n="251.2"/>རིགས། །བཟའ་དང་བཏུང་བ་གང་ཡིན་ཀྱང་། །ཞག་མང་སྔགས་ཀྱི་ནུས་པ་གསོད། །དེ་ཕྱིར་དེ་དག་སྤང་བར་བྱ། །རྫུན་དང་ཕྲ་མ་ལ་སོགས་པ། །ངག་གི་མི་དགེའི་ལས་རྣམས་ཀྱིས། །སྔགས་ཀྱི་ནུས་པ་གཏན་<milestone unit="line" n="251.3"/>བརླག་གམ། །མཐའ་ཡང་ཡུན་རིང་འགྱངས་པར་འགྱུར། །དེས་ན་དེ་དག་གང་ཡང་སྤང་། །བཟླས་བརྗོད་སྔགས་ལ་བརྩོན་པའི་ཚེ། །ཕུས་གདབ་འཇིག་རྟེན་བྲེ་མོ་ཡིས། །སྔགས་ཀྱི་ནུས་པ་ཉམས་པས་<milestone unit="line" n="251.4"/>སྤང་། །དམིགས་པའི་ལས་སྔགས་མ་གཏོགས་པ། །མཆིལ་སྣབས་ཁ་ཆུ་ལ་སོགས་པ། །འགྲུལ་ལམ་ན་བོར་ནུས་པ་གསོད། །ཡང་ན་ཁོང་དུ་བཏང་བའམ། །གཙང་མའི་གནས་སུ་དོར་བར་བྱ། །སྨ་བ་བཅད་དེ་<milestone unit="line" n="251.5"/>སྔགས་ལ་བརྩོན། །ཁྱད་པར་དམ་ཚིག་ཉམས་པ་དང་། །དམེ་ཕོ་དམ་ལོག་ལ་སོགས་པའི། །མི་གཙང་རིགས་དང་ངག་མི་བསྲེ། །བསྲེས་ཤིང་སྔགས་བཟླས་ཉམས་པར་འགྱུར། །དེ་དང་དེ་ཡི་རིགས་རྣམས་<milestone unit="line" n="251.6"/>དང། །སྔགསལགཅེསཔའིདམ་ཚིག་རྣམས། །གསང་བ་འོས་པ་གསང་བ་དང། །དེབཞིནགསངབརགཉེར་གཏད་དང་། །གསང་ཚིག་གང་ཡང་གསང་ཐུབ་གཅེས། །སྔགས་ཀྱི་ནུས་རྟགས་ཐོན་པ་ཡི། །རྟགས་<milestone unit="page" n="252"/><milestone unit="line" n="252.1"/>དང་མཚན་མ་ཅི་བྱུང་ཡང་། ཁེན་ཏུ་གསང་བར་བྱེད་པ་ནི། །དམ་ཚིག་ཡིན་ཕྱིར་ཐུབ་པར་བསྲུང་། །གཞན་ཡང་སྔགས་ལ་གཅེས་པ་ཡི། །སྤྱི་དང་བྱེ་བྲག་དམ་ཚིག་རྣམས། །གོ་རིམ་མ་ལོག་ཐུབ་པ་གཅེས། །བླ་མ་<milestone unit="line" n="252.2"/>ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག་སྒྲ་ལས། སྔགས་ཀྱི་དམ་ཚིག་བསྟན་པའི་ལེའུ་སྟེ་བཅུ་གཉིས་པའོ།། སྙི། །།བཅོམ་ལྡན་དཔག་མེད་རྒྱལ་པོ་ལ། །སེམས་དཔའ་རྣམས་ཀྱིས་<milestone unit="line" n="252.3"/>གསོལ་བའི་དོན། །བརྩེ་བར་དགོངས་ནས་རབ་གསུངས་པ། །ཨེ་མ་ཨེ་མའོ་ངོ་མཚར་ཆེ། །དགའ་ཞིང་སྤྲོ་བས་མངོན་པར་བསྟོད། །ཡང་དག་སྔགས་ཀྱི་དོན་གང་ཡིན། །གཏན་ཚིགས་གོ་རིམ་གང་ལགས་<milestone unit="line" n="252.4"/>པ། །བདག་སོགས་གདུལ་བྱར་གྱུར་པ་ཡི། །རང་རང་ཇོ་དང་གང་འཚམས་པའི། །ཡེ་ཤེས་ལྷ་དང་དེ་ཡི་འཁོར། །འཇིག་རྟེན་འདས་དང་མ་འདས་པའི། །སྲོག་གནད་རབ་ཏུ་བསྐུལ་་བའི་དོན། །འཐུ་དང་ཡི་གེ་ལ་<milestone unit="line" n="252.5"/>སོགས་པའི། །གཡོ་བ་མེད་པར་རབ་སྣང་བ། །ལེགས་སོ་ལེགས་སོ་ལེགས་པར་གསུངས། །དགའ་ཞིང་སྤྲོ་བས་རྗེས་ཡི་རང་། །ལྷ་དང་མི་དང་ལྷ་མིན་དང་། །ཀླུ་དང་དྲི་ཟ་ལ་སོགས་པའི། །དགའ་ཞིང་སྤྲོ་བའི་གླུ་<milestone unit="line" n="252.6"/>བླངས་ཏེ། །ཨ་ལ་བཅོམ་ལྡན་མངོན་པར་བསྟོད། །སྔ་མ་ཡི་དམ་མཁའ་འགྲོ་ཐམས་ཅད་ཀྱི་གསུང་རྒྱུད་རིན་ཆེན་འབྲུག སྒྲ ལས། རྗེས་སུ་ཡི་རང་ཞིང་མངོན་པར་བསྟོད་པའི་ལེའུ་སྟེ་བཅུ་གསུམ་པའོ། །<milestone unit="page" n="253"/><milestone unit="line" n="253.1"/>༄༅། ཁྲི་། །།དུས་གསུམ་སངས་རྒྱས་ཐམས་ཅད་ཀྱི་གསུང་གི་དབང་ཕྱུག་གིས། ལྗགས་ཀྱི་པདྨ་ལ་བཀྲམ། དུང་གི་ཚེམས་བར་ནས་བཤར། མགུལ་གྱི་བུམ་པ་ནས་དྲིལ། །ཐུགས་ཀྱི་དཔལ་བེའུ་ནས་<milestone unit="line" n="253.2"/>བཏོན་པའི་རྒྱུད་ཀྱི་རྒྱལ་པོ་རིན་ཆེན་འབྲུག་སྒྲ་ཞེས་བྱ་བ་རྫོགས་སོ།། །།ས་མ་ཡ། རྒྱ་རྒྱ་རྒྱ། སྦས་རྒྱ། གཏེར་རྒྱ། གཏད་རྒྱ།སྒྲི། དྷ་ཐིམ། སྤྲུལ་སྐུ་སངས་རྒྱས་གླིང་པའི་གཏེར་མའོ། །ཕྱོགས་དུས་གནས་<milestone unit="line" n="253.3"/>སྐབས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག། །། ༄༅། །ཨུ་རྒྱན་གསང་བ་བརྡའི་སྐད་དུ། ་་་གིཆུཐུ་་གོ་ །རྒྱ་གར་སྐད་དུ། སྟུ་རུ་དྷི་ཝ་ཌསྐི་ནི་སརྦ་ཙིསྟ་</p></div1>
        </body>
    </text>
</TEI.2>