<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0946-text.xml">
    <teiHeader lang="tib">
        <fileDesc>
            <titleStmt>
                <title><!--rdzogs pa chen po ye shes nam mkha'i rgyud/-->རྫོགས་པ་ཆེན་པོ་ཡེ་ཤེས་ནམ་མཁའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0946-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=268.2; end=293.1--><milestone unit="line" n="268.2"/>ལུང་ནས་གདན་དྲངས་པ་ཡིན།། །།དགེའོ།། །།རྫོགས་པ་ཆེན་པོ་ཡེ་ཤེས་ནམ་མཁའི་རྒྱུད་བཞུགས་སོ། ། ༄་། །རྒྱ་གར་སྐད་དུ། ཨ་ཏི་མ་ཧྭ་བོདྷི་ཙི་ཀྟ་ཀོ་དྷརྨ་མུ་ལ་ཨ་ཀར་ཤ་འདུ་ཡེ་རྙོ་ན་ཨ་ཀར་ཤ་<milestone unit="line" n="268.3"/>ན་མ། བོད་སྐད་དུ། རྫོགས་པ་ཆེན་པོ་བྱང་ཆུབ་ཀྱི་སེམས་མཛོད་ཀྱི་ཆོས། །རྩ་བ་ནམ་མཁའ་གཉིས་པ་ལས། །ཡེ་ཤེས་ནམ་མཁའ་ཞེས་བྱ་བ། །བཅོམ་ལྡན་འདས་བདུད་ཀྱི་སྟོབས་རབ་ཏུ་འཇོམས་པ་ལ་ཕྱག་འཚལ་<milestone unit="line" n="268.4"/>ལོ། །འདི་སྐད་བདག་གིས་ཐོས་པའི་དུས་གཅིག་ན། །འོག་མིན་གྱི་གནས་མཆོག་དམ་པ་སྲ །རིགས་ལྔ་བདེ་གཤེགས་སངས་རྒྱས་དང་། །ཡེ་ཤེས་མཁའ་འགྲོ་རྣམ་ལྔ་དང་། །སྤྲིན་གྱི་ཤུགས་ཅན་བྱང་སེམས་<milestone unit="line" n="268.5"/>བདུན། །ཀུན་ཏུ་བཟང་པོས་ལུང་བསྟན་ནས། །ལྷོ་ཕྱོགས་ཡིད་འདྲེས་མཚལ་དག་དུ། །གཞོན་ནུ་རབ་ཏུ་དང་བ་ཡིས། །ལུང་བསྟན་སེམས་ཕྱོགས་ཆེན་པོའི་མཛོད། །བསྐལ་པ་དང་པོའི་ཐོག་མ་ལ། །འཁོར་འདས་ས་<milestone unit="line" n="268.6"/>བོན་ཚུལ་དུ་གནས། །དེ་ནས་བར་གྱི་བསྐལ་པ་ལ། །མྱུག་གུའི་ཚུལ་དུ་འབྱུང་བའི་དུས། བསྐལ་པ་ཐ་མར་རྒྱབ་གྱེས་པ། །ཏིལ་གྱི་འབྲུ་ཙམ་དགེ་བའི་ལས། །མ་བསགས་ཀུན་བཟངས་རང་སར་གྲོལ། །ཏིལ་གྱི་འབྲུ་<milestone unit="page" n="269"/><milestone unit="line" n="269.1"/>༄༅། །ཙམ་སྡིག་བའི་ལས། །མ་བྱས་འགྲོ་དྲུག་ཁམས་གསུམ་འཁོར། །དགེ་སྡིག་ནང་ནས་གང་ཆེ་བ། །གཞི་སྣང་རྟོགས་དང་མ་རྟོགས་ཡིན །མཛད་ཆེན་གཅིག་གི་ངོ་བོ་བས། །ཆེ་བ་ལྔའི་ཀ་བ་རྩུགས། །<milestone unit="line" n="269.2"/>ཐིག་ལེ་དྲུག་གི་གདུང་མ་བྲེས། །སྣང་བ་བཅུ་བདུན་ཕྱམ་གྱིས་ཕུག་བརྒྱད་ཁྲི་བཞི་སྟོང་མིག་ཚགས་བྱས། །སྐུ་དང་ཡེ་ཤེས་ནོར་གྱི་དབྱིག །ཕྱག་རྒྱ་བཞི་ཡིས་རྒྱས་བཏབ་ཏེ། །ཕྱོགས་བཞི་སྒོ་མོ་གསལ་བ་ལ། །བཟུང་<milestone unit="line" n="269.3"/>འཛིན་གཉིས་ཀྱི་སྒོ་ལྕགས་བཅུག །ལྡེ་མིག་མཐའི་མོན་བུས་ཁྱེར། །མཛོད་ནི་གང་གིས་མཐོང་གྱུར་པ། །དེ་ཚེ་སངས་རྒྱས་ཉག་ཅིག་རྟོགས། །ནོར་རྫས་གཞི་ལ་ལོངས་སྤྱད་ནས། །དབུལ་བ་བྲལ་བའི་བདག་པོ་<milestone unit="line" n="269.4"/>བཞིན། ། ཡིད་ལ་བསམ་པ་ཡོངས་རྫོགས་ནས། །འདོད་པ་ཐམས་ཅད་རབ་ཏུ་འགྲུབ། །དེ་ཕྱིར་སྐལ་ལྡན་རྣལ་འབྱོར་གྱི། །དབང་ཕྱུག་ཆེན་པོ་འབད་པར་བྱ། །དབུས་ན་ཆོས་འབྱུང་ཆེན་པོའི་མཛོད། །ཨོ་གྱུར་<milestone unit="line" n="269.5"/>སྔགས་ཀྱི་ལྡོང་པོ་ཅན། །ཨེ་མ་གསང་བ་རྨད་དུ་བྱུང་། །མ་ཟད་བརྒྱན་གྱི་འཁོར་ལོ་སྐུ། ཁྲར་ནས་ཐིག་ལེ་ཆེན་པོའི་མཇོད། །མ་རྟོག་ཧཱུཾ༷་གི་ངོ་བོ་ཉིད། །ཨེ་མ་གསང་བ་རྨད་བྱུང་ཆོས། །ཆོས་སྐུ་རང་བྱུང་འོད་གསལ་<milestone unit="line" n="269.6"/>སྐུ། །ལྷོ་ན་སྲིད་པ་ཆོས་ཉིད་མཛོད། །ས་ནི་ནམ་མཁའི་སྒྲོན་བུ་འབར། །ཨེ་མ་གསང་བ་རྨད་བྱུང་ཆོས། །ཡེ་ཤེས་ལྷུན་རྫོགས་ཆེན་པོའི་སྐུ། །ནུབ་ན་ཡེ་ཤེས་ཁྱབ་བརྡལ་མཛོད། །གསུང་མཆོག་ཨའི་རྣམ་པ་ཅན། །<milestone unit="page" n="270"/><milestone unit="line" n="270.1"/>ཨེ་མ་གསང་བ་རྨད་རྒྱུང་ཆོས། །ཡེ་ཤེས་དབྱིངས་ན་འོད་གསལ་སྐུ། །བྱང་ན་ཀུན་གཞི་སྙིང་པོའི་མཛོད། །ཧ་ནི་འཕྲིན་ལས་ཀུན་གྱི་བདག །ཨེ་མ་གསང་བ་རྨད་བྱུང་ཆོས། །རྡོ་རྗེ་མགོན་པོ་ཐུགས་ཀྱི་མཆོག །ཀུན་<milestone unit="line" n="270.2"/>གཞིའི་མཛོད་ཆེན་ཁ་ཆི་ནས། །གཡས་ན་ཆོས་ཉིད་རང་བྱུང་རྩ། །གཡོན་ན་ཡོན་ཏན་དང་འབྱེད་རྩ། །མདུན་ན་ཡེ་ཤེས་རང་བྱུང་རྩ། །རྒྱབ་ན་རང་རྒྱུད་ལས་ཀྱི་རྩ། །དབུས་ན་རྩ་བརྒྱད་འདུས་པར་གནས། །མི་ཟད་<milestone unit="line" n="270.3"/>བརྒྱན་གྱི་འཁོར་ལེའི་སྐུ། །བདེ་གཤེགས་ཀུན་གྱི་སྐུ་གསུང་ཐུགས། །འདོད་ཁམས་རིགས་དྲུག་ས་བོན་དང་། །གཟུགས་ཁམས་བསམ་ཏན་ཨོ་གྱི་སྐུ། །གཟུགས་མེད་སྐྱེ་མཆེད་ཡེ་གེ་ཨ། །མ་ལུས་སེམས་ཅན་ཐམས་<milestone unit="line" n="270.4"/>ཅད་ལ། །གནས་པ་རྩའི་དཀྱིལ་འཁོར་དང་། །རྟེན་པ་བདུད་རྩི་ཐིག་ལེ་ཁམས། ཁུབ་པ་སྔགས་ཀྱི་ངོ་བོ་ཉིད། །སྙིང་པོ་རླུད་གི་ལ་རྣམས་རྫོགས། །མངོས་གསུམ་སངས་རྒྱས་ཆེ་བ་ནི། འརྒྱུང་བ་ལྔ་པོ་བཅོམ་ལྡན་<milestone unit="line" n="270.5"/>འདས། །བདག་ཉིད་སངས་རྒྱས་ཆེ་བ་ནི། །རང་ལུས་འབྱུང་བ་བཅོམ་ལྡན་འདས། །ཆོས་དབྱིངས་སངས་རྒྱས་ཆེ་བ་ནི། །འརྒྱུང་བ་ལྔ་ཉིད་ཆོས་ཀྱི་དབྱིངས། །དེ་ཡིན་སངས་རྒྱས་ཆེ་བ་ནི། །དེམི་ ན་སངས་རྒྱས་གཞན་<milestone unit="line" n="270.6"/>ན་མེད། །ཐམས་ཅད་སངས་རྒྱས་ཆེ་བ་ནི། །འཁོར་འདས་མ་བཅོས་སངས་རྒྱས་ཉིད། །སྟོང་པ་གསུམ་གྱི་སྤྲོས་བྲལ་དྲུག །དེ་ནི་ཆོས་ཉིད་ཐིག་ལེ་ཉིད། །མ་འགག་ཀུན་ཤར་སྤྲོས་མེད་དག །དབྱིངས་ཀྱི་ཐིག་ལེར་<milestone unit="page" n="271"/><milestone unit="line" n="271.1"/>༄༅། །རང་གི་གནས། དབྱིངས་ཉིད་རྣམ་པར་དག་པ་ཡི། །ཐིག་ལེ་གཟུང་འཛིན་དྲི་མ་བྲལ། །ངང་གིས་འོད་གསལ་ཡོངས་མ་བཅོས། །ཡེ་ཤེས་ཆེན་པོའི་ཐིག་ལེར་གནས། །ཐམས་ཅད་ཀུན་ནས་རང་གནས་<milestone unit="line" n="271.2"/>པས། །ཀུན་ཏུ་བཟང་པོའི་ཐིག་ལེ་ཡིན། །འཁོར་འདས་རྩ་བ་མེད་པ་ནི། །ལྷུན་གྱིས་གྲུབ་པའི་ཐིག་ལེ་ཡིན། །འགྲོ་དྲུག་ཞེན་པའི་སྣང་བ་དྲུག །མུ་སྟེགས་ལོག་པའི་སྣང་བ་དང་། ་།་འབྲས་བློའི་སྣང་བ་དགུ། །<milestone unit="line" n="271.3"/>དབྱེར་མེད་ཀུན་བཟང་སྣང་བར་ཅིག །ཉོན་མོངས་བརྒྱད་ཁྲི་བཞི་སྟོང་ཀྱི །མཉེན་པོར་དེ་སྙེད་ཆོས་རྣམས་གསུངས། །དགུ་དང་ལྔ་དངབཞི་དང་གསུམ། །མདོར་ན་སྐུ་གསུམ་ཁོ་ན་ཡིན། །སྟོང་ཉིད་མེ་ལོང་མཉམ་<milestone unit="line" n="271.4"/>པ་ཉིད། །སོ་སོར་རྟོག་པ་བྱ་བ་གྲུབ། །ཆོས་སྐུ་དངོས་མེད་ཕྱག་རྒྱ་ཆེ། །ལངས་སྐུ་འོད་འབར་དམ་ཚིག་རྒྱ། །རང་འབྱུང་ཡེ་ཤེས་ཆོས་བརྒྱ། །ཐུགས་རྗེ་སྤྲུལ་སྐུ་ལས་ཀྱི་རྒྱ། །ཐེག་པ་མ་ལུས་ཐམས་ཅད་ཀུན། །ཕྱག་རྒྱ་<milestone unit="line" n="271.5"/>བཞི་ཡིས་རྒྱས་གདབ་བོ། །མུན་པའི་འཁོར་སྒོར་སྣང་བ་ནི། །འགྲོ་བ་དྲུག་དང་མུ་སྟེགས་གཉིས། །སྒོད་པའི་འདྲེན་སྒོར་སྣང་བ་ནི། །སྤྲུལ་སྐུའི་དམ་ཆོས་ཉན་རང་སེམས། །ཐབས་ཀྱི་སྦྱོར་སྒོར་སྣང་བ་ནི། །ཀྲི་ཡ་ཨུ་<milestone unit="line" n="271.6"/>པ་ཡོ་ག་ཉིད། །ངེས་པའི་གསང་སྒོར་སྣང་བ་ནི། །བསྐྱེད་དང་རྫོགས་དང་རྫོགས་པའི་ཆེ། །སྒོ་བཞི་དག་ནས་ཞུགས་པ་ཡིས། །མཉན་པའི་སྤྱི་མཛོད་ཆེན་པོར་འགྲོ། །གཟུང་བ་ཡུལ་གྱི་བང་པའི་ནད། །འཛིན་པ་<milestone unit="page" n="272"/><milestone unit="line" n="272.1"/>སེམས་ཀྱིས་གཟེར་སྒྲོ་ཡིས། །ཐམས་ཅད་ཀུན་ལ་ཁྱབ་མོས་ཀྱང་། ཐ་རམས་སྒོ་ལྕགས་ཕྱེད་པར་དཀའ། །མཐའི་མུན་པུ་སྤྱི་འདུམ་གྱིས། །མ་སླབས་ཤེས་པའི་རྩལ་འཆང་བ། །ལྷའི་བི་ཤས་ཀར་མ་ལྟར། །<milestone unit="line" n="272.2"/>བདེ་བཤེགས་བྱང་ཆུབ་སེམས་དཔའ་དང་། །སྤྲུལ་པ་རིགས་འཛིན་མ་ལུས་པའི། །དགོངས་བརྡལ་ངག་གི་ལྡེ་མིག་ཁྱེར། །བླ་མ་མཉེས་པར་བྱས་གྱུར་ན། །ལྡེ་མིག་རྩིལ་བའི་དུས་ལ་བབ། །མཛོད་འདི་མཐོང་བར་བྱ་<milestone unit="line" n="272.3"/>བ་ཡང་། །དབུས་ཀྱི་ལྟེ་བ་མཛོད་ཆེན་ལ། །མུ་་ད་བརྡའ་དགར་ངེས་པ་གསུམ། །གླིང་གཞི་སྲིད་པ་རབ་བྱུང་ཉིད། ཁང་ཁྱིམ་བཅོ་བརྒྱད་ཐུགས་རྗེས་བསྐོར། ཁང་ཁྱིམ་བཞིའི་རྩ་བ་ཅན། །གྲོང་ཁྱེར་བཞིའི་མུ་ཁྱུད་<milestone unit="line" n="272.4"/>མཛེས། །མཧྭ་ཡོ་གའི་པོ་སྤྲད་དང་། །ཨ་ནུ་ཡོ་གའེ་ངོ་སྤྲད་དང་། །ཨ་ཏི་ཡོ་གའི་ངོ་སྤྲད་དང་། །གསང་སྐོར་དཔེ་དོན་རྟོགས་གསུམ་གྱིས། །ངོས་སྤྲོད་ཐོབ་པའི་རྣལ་འབྱོར་པས། །ཆོས་སྐུ་ཐིག་ལེ་ཉག་ཅིག་ལྟོགས། །<milestone unit="line" n="272.5"/>ལྟ་བ་གནས་ལུགས་མ་ནོར་བ། །ཆོས་སྐུ་ཟང་ཐལ་ཞེན་པོ་ཡིན། །སྤྱོད་པ་མ་བཅོས་ལྷུག་པ་ཡི། ཁུགས་འབྱུང་འགག་པ་མེད་པར་སྤྱད། །སྒོམ་པ་དགོངས་པ་མ་ནོར་བ། །བྱིང་རྒོད་མེད་པའི་ངང་ལ་གཞག །འབྲས་<milestone unit="line" n="272.6"/>བུ་ཐོག་མའི་རང་ས་ཉིད། །ཞབྲུལ་པ་གཞིའི་ཐོག་ཏུ་སངས། །ལྷ་ལ་དཔག་བསམ་ཤིང་བུ་དང་། །གནོད་སྦྱིན་བུམ་པ་བཟང་པོ་དང་། །ཀླུ་ལ་ཡིད་བཞིན་ནོར་བུ་དང་། །སྣོད་འཛིན་གྲུབ་པ་ལག་པ་བཞིན། །རྣམ་རྟོག་<milestone unit="page" n="273"/><milestone unit="line" n="273.1"/>༄༅། །བག་ཆགས་སྦུབས་འདི་ན། །མ་རིག་སྒོའི་སྦུབས་ཕྱེ་བས། །རིག་པའི་ཡེ་ཤེས་རྙེད་པར་འགྱུར། །རང་བཞིན་བར་དོརབདེན་པ་མཐོང་། །ཏིང་འཛིན་བར་དོར་བརྟན་པ་ཐོབ། །ཆོས་ཉིད་བར་དོར་དྲན་<milestone unit="line" n="273.2"/>པ་སད། །སྲིད་པའི་བར་དོར་ཡེ་ཤེས་སྦབས། །སྲིད་པའི་དྲ་བ་འཇོམས་པའོ། །སྤྲུལ་པས་ཡིད་ལ་བསམ་པ་རྫོགས། །འགྲོ་དོན་མ་ལུས་རྫོགས་པ་ནི། །སྔར་འདྲིས་མི་དང་འཕྲད་བཞིན་གྱུར། །མ་ནི་ཀུན་ཁྱབ་ཆེན་མོ་<milestone unit="line" n="273.3"/>སྟེ། །བུ་ནི་རིག་པ་ཅིར་བུ་ཉིད། །སྔོན་གྱི་བག་ཆགས་གོམས་དབང་གིས། །དུད་འགྲོའི་བུ་ལྟར་ནུ་མ་འཚོལ། །ཡང་ན་རང་བཞིན་སྲོག་ཟོན་བྱེད། །མའི་སྤང་དུ་བུ་འགྲོ་བ། །མ་བུ་བརྡའ་འཇལ་མན་ངག་འདིས། །རིན་<milestone unit="line" n="273.4"/>ཆིན་གསང་པའི་སྦུབས་ནང་དུ། །འདོད་པ་ཐམས་ཅད་རབ་ཏུ་འ་བ། །ཐོག་མའི་རང་སར་སླེབ་ཅེས་བྱ། །སྔོན་ལས་འཕྲལ་རྐྱེན་བརྩོན་འགྲུས་ཀྱིས། །སྐལ་ལྡན་རིག་ཀྱི་བུ་མཆོག་ཡིན། །འཇིག་རྟེན་བྱ་བ་བཏང་<milestone unit="line" n="273.5"/>བྱས་ལ། །ཐོས་བསམ་སྒོམ་པ་སྣ་ཚོགས་ཀྱིས། །ཐིག་ལེ་གསང་སྒོ་ར་སླབ་པར་ཅེས། །ཕྱི་རབ་ཀུན་ལ་གདམས་པར་བཞག །ཞེས་སེམས་ཕྱོགས་ཆེན་པོ་མཛོད་ཀྱི་རྒྱུད། །ཡེ་ཤེས་ནམ་མཁའ་ལས། །མཛོད་རྩ་བའི་<milestone unit="line" n="273.6"/>ལེའུ་སྟེ་དང་པོའོ།། །།དེ་ནས་བཅོམ་ལྡན་འདས་ཀྱིས་བརྡ་ངེས་པའི་ཏིང་ངེ་འཛིན་ལ་བཞུགས་ནས་འ་དི་གསུངས་སོ། །འདི་ལྟར་སངས་རྒྱས་བཅོམ་ལྡན་འདས། །རྫོགས་པའི་སངས་རྒྱས་ཨ་ལས་བྱུང་། །ཨ་ནི་<milestone unit="page" n="274"/><milestone unit="line" n="274.1"/>ཡིག་འ་་ཀུན་གྱི་མཆོག །དོན་ཆེན་ཡི་གེ་དམ་པ་ཡིན། ཁོང་ནས་འབྱུང་བ་སྐྱེ་བ་མེད། །ཚིགས་སུ་བརྗོད་པ་སྤངས་པ་སྟེ། །བརྗོད་པ་ཀུན་གྱི་རྒྱུ་ཡི་མཆོག །ཚིག་ཀུན་རབ་ཏུ་གསལ་བར་བྱེད། །ཡི་གེ་ཨའི་སྒྲ་འདི་<milestone unit="line" n="274.2"/>ནི། །ཇེ་རྙེད་ཆོས་ཀྱི་རྩ་བར་གསུངས། །མ་རིག་སྒོ་ངའི་སྦུབས་འབྱེད་པ། །སྲིད་པའི་དྲ་བ་འཇོམས་པ་པོ། །ཉོན་མོངས་མ་ལུས་ཞི་བར་བྱེད། །འཁོར་བའི་རྒྱ་མཚོ་ཕ་རོལ་ཕྱིན། །སྦུབས་ཞེས་བྱ་བའི་བརྡ་འདི་ཡིས། །<milestone unit="line" n="274.3"/>འཁོར་བ་འདི་ལས་གྲོལ་གྱུར་ནས། །མྱ་ངན་འདས་པའི་གོ་འཕངས་ཐོབ། །ངེས་པའི་དོན་དུ་བཤད་པ་ནི། །དང་པོར་རྣམ་རྟོག་བག་ཆགས་སྦུབས། །སྐུ་ནི་རྣམ་པ་གསུམ་དུ་གནས། །ཡེ་ཤེས་བཞི་རུ་གནས་པ་དང་། །<milestone unit="line" n="274.4"/>ཤེས་རབ་སྤྱན་དང་ལྡན་པས་ན། །མ་དག་འཁྲུལ་པའི་སྣང་བ་ལ། །ལོངས་སྐུ་འདྲ་འཆགས་ཕྱེད་སྐུ་ཡིས། །མ་ཧྭ་ཡོ་གའི་ངོ་སྤྲོད་བྱ། །བར་དོར་ལྔ་ལྡན་རྟོགས་པར་བྱེད། །སྤྲུལ་སྐུ་འོད་ཁྱིམ་ཁ་སྦྱོར་གྱིས། །ཨ་ནུ་ཡོ་<milestone unit="line" n="274.5"/>གའི་ངོ་སྤྲོད་བྱ། །ཆོས་ཉིད་བར་དོར་རྫོགས་ལྡན་རྟོགས། །ཆོས་སྐུ་རིན་ཆེན་མན་ཤེལ་གྱིས། །ཨ་ཏི་ཡོ་གའི་ངོ་སྤྲོད་བྱ། །རིན་ཆེན་སྦུབས་སུ་དགོངས་པ་སྐྱེལ། །ཐིག་ལེ་གསང་བསྐོར་ངོ་སྤྲོད་ཀྱིས། །སྐུ་གསུམ་འདུ་<milestone unit="line" n="274.6"/>འབྲལ་མེད་པའི་དོན། །ཉི་མའི་སྙིང་པོ་ངག་ལ་སྤྲད། །རྫོགས་ལྡན་ཆེན་པོའི་དགོངས་པ་ཆོད། །དོན་གྱི་ངོ་སྤྲོད་ཐག་ཆོད་ལ། །རྟགས་ཀྱི་ངོ་སྤྲོད་ཡིད་ཆེས་ཏེ། །དཔེའི་ངོ་སྤྲོད་ངོ་ཤེས་པས། །བློའི་ཐེ་ཚོརྨི་ཆོད་པ་ནི། །<milestone unit="page" n="275"/><milestone unit="line" n="275.1"/>༄༅། །གོལ་བའི་དགོངས་པ་དམ་པའོ། །བར་དུ་ཡེ་ཤེས་སྒྱུ་མའི་སྨུབས། །སངས་རྒྱས་བཞི་བཅུ་རྩ་གཉིས་སྐུ། །ཆོས་ཀྱི་སྤྱན་གྱི་འཁོར་འདས་གཟིགས། །དག་པ་འཇིག་རྟེན་སྣང་བ་འདིར། །སྤྲུལ་པའི་སྐྱེ་<milestone unit="line" n="275.2"/>གནས་འགྲོ་དོན་མཛོད། །འཁོར་བ་དག་ལས་གྲོལ་བ་ཡིན། ཁུ་ལུས་མངོན་དུ་གྱུར་བ་ཡིན། །འཁོར་འདས་མངོན་སུམ་གཟིགས་པ་ཡིན། །ཆོས་སྐུ་རིན་ཆེན་གསང་བའི་སྦུབས། །ཡེ་ཤེས་མིག་ཅིག་དྲི་མ་མེད། །<milestone unit="line" n="275.3"/>ཆོས་ལས་གྲོལ་བས་དགོངས་པ་ནི། །རྒྱུན་ཆད་མེད་པར་གནས་པ་ན། །བསམ་གཏན་བསམ་བྱ་བློ་ལྡན་མཆོག །ཏིང་འཛིན་ལུས་ཅན་ལུས་ཀྱི་མཛོག། །ཡང་དག་ཡེ་ཤེས་སྣང་བ་ཡིན །ཕྱི་དང་ནང་དང་གསང་བ་<milestone unit="line" n="275.4"/>དང་། །གསང་ཆེན་མ་ལུས་བཤད་པ་དང་། །རྩ་བར་གྱུར་པ་མ་ལུས་ཀུན། །བཅུ་གཉིས་མན་ངག་འདུས་པ་ཡིས། །བརྡ་སྒྲ་ངེས་པའི་ཇ་ལོག་ཏུ། །མ་ཁྱུད་བརྡ་སྒྲ་ངེས་པ་དང་། །ཇ་ལོག་བཤད་པའི་གནད་དུ་བསྟན། །<milestone unit="line" n="275.5"/>ཞེས་སེམས་ཕྱོགས་ཆེན་པོ་མཛོད་ཀྱི་རྒྱུད། །ཡེ་ཤེས་ནམ་མཁའ་ལས་གདམས་པའི་རྒྱུད་སྐོར་བཞི་བསྟན་པའི་ལེའུ་སྟེ་གཉིས་པའོ།། །།དེ་ནས་བཅོམ་ལྡན་འདས་ཀྱིས་ཐིག་ལེ་གསང་སྐོར་གྱི་རྩ་བའི་རྒྱུད་བཞི་<milestone unit="line" n="275.6"/>ཐུགས་གསང་བ་ཆེན་པོའི་མཛོད་ནས་ཕྱུང་ངོ་། །དང་པོར་སློབ་མ་དད་ལྡན་གྱིས། །བླ་མ་དམ་པ་བསྟེན་པར་བྱ། །སྲིད་པའི་དགོན་པ་ལས་རྒལ་བ། །སྟོན་པ་ཅིག་བུ་འགྲོ་བའི་བླ། །འཇིག་རྟེན་ཕྱོགས་བཅུར་རབ་<milestone unit="page" n="276"/><milestone unit="line" n="276.1"/>གྲགས་པ། །ཆོས་ཀྱི་སྦྱིན་བདག་ཆེན་པོ་སྟེ། །བྱམས་པའི་གོ་ཆ་བགོས་པ་སྟེ། །སྙིང་རྗེ་ནི་ཡ་ལད་བགོད། །དེ་ནས་བླ་མ་དམ་པ་ནི། །མཚན་ཉིད་ལྡན་པ་སྨོས་ཅི་དགོས། །ནམ་ཡང་བླ་མ་གྱུར་པ་ལ། །དད་གུས་མོས་<milestone unit="line" n="276.2"/>པ་བྱ་བ་ཡང་། །མཆོད་འོས་བསྟོད་པ་ཕྱག་གི་གནས། །རྟག་ཏུ་རིམ་མོར་བྱ་བའི་འོས། །བསྐུར་འོས་བརྗོད་པར་བྱ་བའི་མཆོག །ཕྱག་བྱར་འོས་པ་བླ་མའི་རབ། །དེ་ནས་བླ་མ་དམ་པ་ལ། །དབང་བསྐུར་ཞུ་བར་བྱ་<milestone unit="line" n="276.3"/>བ་ཡང་། །རིག་པ་རྩལ་གྱི་དབང་བསྐུར་ལས། །ཕྱིའི་དབང་བསྐུར་བྱ་བ་ནི། །རྡོ་རྗེ་རིན་ཆེན་དབང་བསྐུར་དཔལ། །རིན་ཆེན་ཀུན་བདག་དབང་ཕྱུག་སྟེ། །འཇིག་རྟེན་དབང་ཕྱུག་ཀུན་གྱི་བདག །རྡོ་རྗེ་འཆང་བ་ཀུན་<milestone unit="line" n="276.4"/>གྱི་རྗེ། །ནང་གི་དབང་བསྐུར་བྱ་བ་ནེ། །སྐུ་གསུང་ཐུགས་ལ་བྱིན་གྱིས་བརླབས། །སངས་རྒྱས་ཀུན་གྱེ་ཐུགས་ཆེ་བ། །སངས་རྒྱས་ཀུན་གྱི་ཐུགས་ལ་གནས། །སངས་རྒྱས་ཀུན་གྱི་སྐུ་ཆེ་བ། །སངས་རྒྱས་ཀུན་གྱི་<milestone unit="line" n="276.5"/>གསུང་ཡང་ཡིན། །གསང་བའི་དབང་སྐུར་བྱས་པ་ཡིས། །དོན་གྱི་ཐིག་ལེ་དཀར་དམར་རྟོགས། །རྡོ་རྗེ་ཉི་མ་སྣང་བ་ཆེ། །རྡོ་རྗེ་ཟླ་བའི་དྲི་མེད་འོད། །ཆགས་བྲལ་ལ་སོགས་ཆགས་པ་ཆེ། ཁ་དོག་སྣ་ཚོགས་འབར་<milestone unit="line" n="276.6"/>བའི་འོད། །དབང་སྐུར་བའི་འབྲས་བུ་ཡིས། །བདག་ཀྱང་སངས་རྒྱས་རྫུས་སྐྱེས་འཐོབ། །རྡོ་རྗེ་དཀྱིལ་དཀྲུངས་རྫོགས་སངས་རྒྱས། །སངས་རྒྱས་འགྲོ་བའི་ཆོས་འཛིན་པ། །དཔལ་ལྡན་སངས་རྒྱས་པདྨ་སྐྱེས། །ཀུན་<milestone unit="page" n="277"/><milestone unit="line" n="277.1"/>༄༅། །མཁྱེན་ཡེ་ཤེས་མཛོད་འཛིན་པ། །དེ་ལྟར་མཐར་ཐུག་འབྲས་བུ་ནི །ཐོབ་ནས་ཐེག་ཆེན་གཞན་དོན་མཛད། །འཁོར་བའི་སྡུག་བསྔལ་སེལ་འགྱུར་བ། དཔེར་ན་སྨན་པ་ལྟར་འགྱུར་བ། །སྨན་པ་ཆེ་<milestone unit="line" n="277.2"/>མཆོག་གཙོ་བོས་ཏེ། །ཟུག་དུ་འབྱིན་པ་བླ་ན་མེད། །སྨན་རྣམས་མ་ལུས་ལྗོན་པའི་ཤིང་། །ནད༷་་་བཅོསཀྱི་དགྲ་ཆེ་བ། །དེ་ལྟར་རྩ་བའི་རྒྱུད་ཆེན་ནི། །ཁང་ཁྱིམ་ཅིག་གི་ནང་དུ་བཤད། །དེ་ནས་འགྲོ་དོན་མཛད་<milestone unit="line" n="277.3"/>པའི་སྐུ། །འཇམ་དཔལ་དགོངས་པ་འདུས་པ་ནི། །གཟུགས་སྐུ་མ་ལུས་འདིར་འདུས་པས། །ཞི་ཁྲ་རྣམ་པ་གཉིས་སུ་གསུངས། །རིན་ཆེན་སྨུག་པའི་གཞལ་ཡས་ན། །ཞི་བའི་སངས་རྒྱས་བཞུགས་པ་དང་། །ཀླད་པ་<milestone unit="line" n="277.4"/>དུང་ཁང་གཞལ་ཡས་ན། །ཁྲོ་བོའི་སངས་རྒྱས་གནས་པ་དང་། །ཡེ་ཤེས་དབང་བསྐུར་ཅོད་པན་ཅན། །རྫོགས་པའི་སངས་རྒྱས་བརྒྱན་དུ་ཐོགས། །སྡུག་བསྔལ་གསུམ་གྱི་སྡུག་བསྔལ་ཞི། །གསུམ་སེལ་མཐའ་ཡས་<milestone unit="line" n="277.5"/>གྲོལ་གསུམ་ཐོབ། །འཇམ་དཔལ་དགོངས་པ་འདུས་པ་ནི། ཁང་ཁྱིམ་གཅིག་གི་ནང་དུ་གསུངས། །དེ་ནས་གདམས་ངག་སྒོམ་པར་བྱ། །རང་བཞི་ལྷུན་གྲུབ་ཆོས་སྐུ་ལས། །ལོངས་སྤྱོད་རྫོགས་སྐུ་རྩལ་དུ་ཤར། །<milestone unit="line" n="277.6"/>གདུལ་བྱ་གདུལ་བྱེད་སྤྲུལ་པའི་སྐུ། །བྱེད་པ་སེམས་ཅན་ཀུན་དོན་བྱེད། །ཕན་འདོད་སེམས་ཅན་མཉེས་ཤིང་བ། །བཟང་ངན་ཤེས་ཤིང་འདུས་ཤེས་ལ། །ཁྱབ་བདག་དམ་ཤེས་དམ་ཚིག་ལྡན། །འདུས་ཤེས་སེམས་<milestone unit="page" n="278"/><milestone unit="line" n="278.1"/>ཅན་དབང་པོ་ཤེས། །རྣམ་གྲོལ་གསུམ་ལ་མཁས་པ་པོ། །སྐུ་གསུམ་ཡེ་ཤེས་ལྔ་རྟོགས་སམ། །རྟོགས་པ་མངོན་གྱུར་ཆོས་སྐུར་གནས། །ཉམས་ལེན་འཇམ་དཔལ་ཡེ་ཤེས་བརྒྱན། ཁང་ཁྱིམ་གཅིག་གི་ནང་དུ་<milestone unit="line" n="278.2"/>བཤད། །དེ་ནས་མཚན་དོན་དགོངས་པ་ཡི། །འཇམ་དཔལ་དོན་ཡང་རབ་་ཤད་ན། །ཡེ་ཤེས་ལུས་ཅན་འཇམ་དཔལ་གྱི། །མིང་བརྗོད་པས་ནི་དོན་ཆེ་བ། །དག་པར་བྱེད་ཅིང་སྡིག་སེལ་བ། །མཚན་ནི་ཡང་དག་<milestone unit="line" n="278.3"/>བརྗོད་པར་བཤད། །ཞི་བ་རྡོ་རྗེ་འཛིན་པ་དང་། །ཁྲོ་བའི་དགོངས་པ་འདུས་པ་ནི། །རྡོ་རྗེ་ཟབ་མོ་འཛིན་ན་འཇིགས། །རྡོ་རྗེ་བློ་གྲོས་དོན་བཞིན་རིག །ས་དང་ཕ་རོལ་ཕྱིན་པ་ཡི། །དགོངས་པ་འདུས་པར་གྱུར་བས་<milestone unit="line" n="278.4"/>ན། །ཕ་རོལ་ཕྱིན་པ་ཀུན་རྫོགས་ནས། །ས་རྣམས་ཀུན་གྱི་རྒྱན་དང་ལྡན། །དགོངས་པ་ཕྱི་ནང་ཀུན་འདུས་པས། །འཇམ་དཔལ་དགོངས་པ་འདུས་པའི་མཚན། །ཆོས་ཀྱི་སྐུ་ལ་ལོངས་སྐུས་བརྒྱན། །ལོངས་སྐུ་ཡེ་ཤེས་<milestone unit="line" n="278.5"/>རྣམ་ལྔས་བརྒྱན། །ཡེ་ཤེས་ཐུགས་རྗེ་སྤྲུལ་སྐུས་བརྒྱན། །སྐུ་གསུམ་ཡེ་ཤེས་ལྔ་ལྡན་ཅིང་། །འཁྲུལ་ཚུལ་གྲོལ་ཚུལ་བསྟན་པ་ནི། །འཇམ་དཔལ་ཡེ་ཤེས་རྒྱན་དུ་བཤད། །མཚན་གྱི་དོན་རྣམས་སྟོན་འགྱུར་ཞིང་། །རྒྱུད་<milestone unit="line" n="278.6"/>ཀྱི་དགོངས་པ་མཚན་གྱི་རྫོགས། །མཚན་དོན་སྟོན་པས་འཇམ་དཔལ་ནི། ཁང་ཁྱིམ་ཅིག་གི་ནང་དུ་བཤད། །ཞེས་སེམས་ཕྱོགས་ཆེན་པོ་མཛོད་ཀྱི་རྒྱུད། །ཡེ་ཤེས་ནམ་མཁའ་ལས། །རྩ་བའི་རྒྱུད་སྐོར་བཞི་བསྟན་<milestone unit="page" n="279"/><milestone unit="line" n="279.1"/>༄༅། །པའི། ལེའུ་སྟེ་གསུམ་པའོ།། །།དེ་ནས་བཅོམ་ལྡན་འདས་ཀྱིས་ནང་སྐོར་རྟོགས་པ་ཡེ་ཤེས་ཀྱི་འཁོར་ལོ་འདི་ཐུགས་ཀྱི་གསང་མཛོད་ཆེན་པོ་ནས་གསུངས་སོ། །དཔལ་ལྡན་རྡོ་རྗེ་སེམས་དཔའ་ཡི། །<milestone unit="line" n="279.2"/>ཐིག་ལེ་མཐར་ཐུག་དགོངས་པ་ཡིས། །བཞི་བཅས་ཐུགས་རྗེའི་ལྕགས་ཀྱུས་གཟུང་། །ཡེ་ཤེས་གསང་བ་འཁོར་ལོ་ཆེ། །སངས་རྒྱས་མཉམ་སྦྱོར་དགོངས་པར་བཅས། །སྲིད་པའི་སྐེབོར་ལོ་དང་པོ་ཡིན། །འཇམ་<milestone unit="line" n="279.3"/>དཔལ་དྲི་མེད་སྙིང་པོ་ཡིས། །རྒྱུད་ལུང་མན་ངག་ཁོག་ཕུབ་ནས། །གཞུང་དུ་དྲིལ་བར་བྱ་བ་ཡང་། །སངས་རྒྱས་འདུས་པ་མན་ངག་རྒྱུད། །རྒྱུད་རྣམས་མན་ངག་ཐུགས་ཀྱི་གཏེར། །སྲིད་པའི་འཁོར་ལོ་བཤད་པ་<milestone unit="line" n="279.4"/>ལས། །དྲི་མེད་སྙིང་པོའི་དགོངས་པ་ཡིན། །སྦུབས་གསུམ་དགོངས་པས་གཞི་བཟུང་ནས། །དེ་བཞིན་གཤེགས་པའི་ཆོས་ལྔ་དང་། །བྱང་ཆུབ་སེམས་དཔའི་ཆོས་བདུན་དང་། །ཏིང་འཛིན་ལྟ་བུའི་སྲོག་ཤིང་དྲུག །<milestone unit="line" n="279.5"/>སྦན་རས་གཟིགས་ནི་སེང་གེ་སྒ། །སྲིད་པའི་འཁོར་ལོ་གསུམ་པ་ཡིན། །སེང་གེ་འཁྱིལ་བའི་དགོངས་པ་ལས། །ཕྱི་ནང་གསང་བ་སྒྲུབ་ནི། །རྟགས་བཞི་བདུད་བཞི་རྒྱས་གདབ་བཞི། །གངས་ལ་ཉི་མ་ཤར་བ་དང་། །<milestone unit="line" n="279.6"/>ཐོག་དང་གཟེར་དང་ཁྱུད་དངཤེ་ ། །སྐར་མདའ་ལྟ་བུ་མན་ངག་གིས། །ཕྱག་ན་རྡོ་རྗེ་མེ་ལྕེ་ཕྲེང་། །སྲིད་པའི་འཁོར་ལོ་བཞི་པ་ཡིན། །རིག་གསུམ་རིགས་ཁྱབ་སྤྱི་དང་བཞིས། །མུ་ཁྱུད་གྲོང་ཁྱེར་བཞི་ཡིས་མཛེས །<milestone unit="page" n="280"/><milestone unit="line" n="280.1"/>ཞེས་སེམས་ཕྱོགས་ཆེན་པོ་མཛོད་ཀྱི་རྒྱུད། །ཡེ་ཤེས་ནམ་མཁའ་ལས། །ནང་གི་རྒྱུད་སྐོར་བཞི་གཏན་ལ་ཕབ་པའི་ལེའུ་སྟེ་བཞི་པའོ།། །།དེ་ནས་བཅོམ་ལྡན་འདས་དཔག་བསམ་ཤིང་གི་ལྗོན་ཤིང་རྒྱས་པའི་ཏིང་<milestone unit="line" n="280.2"/>ངེ་འཛིན་ལ་བཞུགས་ནས་འདི་གསུངས་སོ། །དཔའ་བསམ་ཡོངས་སུ་ས་བརྟོལཤི་ ང་། །རྩ་བ་རྣམ་པ་ལྔར་ཟུག་པ། །པདྨ་འཁྱིལ་པ་བསྐུའི་རྒྱུད། །ཆོས་དབྱིངས་ཡེ་ཤེས་བསྟན་པར་བྱེད། །རྡོ་རྗེ་རྩེ་མོ་གསུང་གི་<milestone unit="line" n="280.3"/>བརྒྱུད། །སོ་སོར་རྟོགས་པའི་ཡེ་ཤེས་གཅོད། །རིན་ཆེན་དཔུངས་པ་ཐུགས་ཀྱི་བརྒྱུད། །མེ་ལོང་ལྟ་བུ་ཡེ་ཤེས་གསལ། །བསོད་ནམས་བྱམས་པ་རྩེགས་པ་ནི། །མཉམ་ཉིད་ཡེ་ཤེས་ཡོན་ཏན་རྒྱུད། །འཕྲིན་ལས་<milestone unit="line" n="280.4"/>མཁའ་གསལ་ཉི་མ་ནི། །བྱ་བ་གྲུབ་པའི་ཡེ་ཤེས་ཡིན། །དཔག་བསམ་ཤིང་གི་རྩ་བ་ལྔ། །སྡོང་པོ་གཅིག་ཏུ་དྲིལ་ནས་གནས། །ལྟ་བའི་རང་ངོ་རང་ཤར་བས། །ཡེ་ཤེས་བླ་མ་ཆེན་པོའི་རྒྱུད། །ལྟ་བའི་གནད་རྣམས་<milestone unit="line" n="280.5"/>ཡོངས་སྦྱོད་པ། ། འཁོར་བ་དོང་སྤྲུགས་ཆེན་པོའི་རྒྱུད། །ཆོས་ཉིད་དོན་ལ་བསྒོམ་དུ་མེད། །གང་ཟག་བློ་ལ་སྒོམ་དུ་ཡོད། །མཉམ་པར་བཞག་པས་བསམ་གཏན་བསྒོམ། །རྗེས་ཀྱི་ཤེས་པ་སྤྱོད་པ་བྱེད། །རྣལ་འབྱོར་<milestone unit="line" n="280.6"/>རབ་འབྲེང་ཐ་མས་བཅད། །རྨ་བྱ་འཇིང་སྣོལ་རྒྱུད་ཆེན་གཉིས། །འབྲས་བུ་སྐུ་དང་འོད་ཟེར་ནི། །མཛེས་པའི་ལྷ་མོ་འོད་ཟེར་ཅན། །དཔག་བསམ་ལྗོན་ཤིང་ཆེན་པོ་ལ། །ཡལ་ག་སྐྱེས་ནས་ལོ་འདབ་རྒྱས། །ལྟ་བ་<milestone unit="page" n="281"/><milestone unit="line" n="281.1"/>༄༅། །འགྱུར་བ་མེད་པ་ནི། ། རྒྱལ་མཚན་རྩེ་མོ་ལྟ་བུར་གསལ། །སྒོམ་པས་ཉོན་མོས་དྲི་མ་མེད། །ནོར་བུ་ཆུ་དྭངས་ལྟ་བུར་གནས། །སངས་རྒྱས་སྒོད་པས་ཚེ་དབང་བསྐུར། །དབང་བསྐུར་བླ་མ་རིན་པོ་ཆེ། །<milestone unit="line" n="281.2"/>འབྲས་བུ་མངོན་རྫོགས་སངས་རྒྱས་རྟགས། །སྐུ་གདུང་རིང་སེལ་ཆེན་པོའི་རྒྱུད། །དཔག་བསམ་ཤིང་ཆེན་རྒྱས་པ་ལ། །མེ་ཏོག་རབ་ཏུ་གསལ་བ་ནི། །གཞི་རྣམས་རབ་ཏུ་ལྡིངས་པས་ན། །མཚན་ཉིད་བཞི་དང་ལྡན་<milestone unit="line" n="281.3"/>པར་བྱ། །མཇོད་དང་ལྡེ་མིག་ནོར་རྫས་སྤྱོད། །ཞལ་ཆེམས་གསུམ་པར་བཞག་པ་ཡིན། །དཔེ་དོན་རྟགས་གསུམ་ངོ་སྦྲད་པས། །སྐུ་དང་གསུང་དང་ཐུགས་ཏིག་གསུམ། །དགོངས་པ་མྱ་ངན་ཆོས་སྐུར་འདའ། ། བདུད་<milestone unit="line" n="281.4"/>རྩི་ཡང་ཞུན་ལྟ་བུར་བཞུགས། །དཔག་བསམ་ལྗོན་ཤིང་ཆེན་པོ་ལ། །འབྲས་བུ་རབ་ཏུ་སྨིན་པ་ལྟར། །བརྒྱུད་པ་རིག་འཛིན་འབྲས་བུ་དང་། མྱ་ངན་འདས་པ་གང་ཟག་འབྲས། །བཅོ་བརྒྱད་ཆོས་འབྲས་མན་ངག་<milestone unit="line" n="281.5"/>ལུང་། །བམ་པོ་གསུམ་པའི་ལུང་ཆེན་གསུངས། །ཞེས་སེམས་ཕྱོགས་ཆེན་པོ་མཛོད་ཀྱི་རྒྱུད། །ཡེ་ཤེས་ནམ་མཁའ་ལས་ཕྱི་སྐོར་ཐུགས་རྗེ་ཆོས་ཀྱི་འཁོར་ལོ་བསྟན་པའི་ལེའུ་ལྔ་བའོ།། །།དེ་ནས་བཅོམ་ལྡན་<milestone unit="line" n="281.6"/>འདས་ཀྱིས་རྒྱུད་ཐམས་ཅད་ཀྱི་མདུད་པ་ཡོངས་སུ་འགྲོལ་བའི་ཏིང་འཛིན་ལ་བཞུགས་ནས་འདི་གསུངས་སོ། །མཁས་པར་གྱུར་པ་པརྙི་ཏས། །ངོ་བོ་ངེས་ཚིག་དབྱེ་བ་ཡི། །དོན་བཤད་མཛེས་པའི་སྤྱི་དོན་དགོངས། །<milestone unit="page" n="282"/><milestone unit="line" n="282.1"/>དེ་ཕྱིར་ཐིག་ལེ་ཀུན་གསལ་བཤད། །རྣལ་འབྱོར་པ་ནི་སྐུ་སུ་ལུས། །རང་དོན་ཉམས་སུ་ལེན་འགྱུར་པས། །དགོངས་པ་མ་ནོར་གསལ་བ་ནི། །དེ་ཕྱིར་ཐིག་ལེ་ཀུན་འདུས་བཤད། །རྒྱུ་དོན་མ་ལུས་མངོན་པ་རྟོགས། །<milestone unit="line" n="282.2"/>དགོངས་པའི་དོན་རྣམས་ཆོ་ག་ལྟར། ། ལས་ཀྱི་བྱ་བ་ཚང་གྱུར་པས། །ཨ་ཙ་ར་རྒྱ་སློབ་དཔོན་བཞིན། །དེཕྱིརཐིག་ལེ་ཀུན་རིག་རྒྱུད། །བྱ་བ་བྱེད་པ་དག་ལ་བཤད། །རྣལ་འབྱོར་བ་ནི་སེམས་ཉིད་ལ། །ཞི་མོར་ལྟ་<milestone unit="line" n="282.3"/>ཞིང་སྦྱོད་འགྱུར་བ། །དབང་པོ་ཐ་མར་གྱུར་བ་རྣམས། །སྒོམ་གྱི་གནད་དང་ཐུན་ཚོད་འཛིན། །རིམ་པས་དོན་ལ་འཁྲིད་བྱེད་ཅིང་། །གདམ་པའི་གནད་ཀྱིས་སྟོན་བྱེད་པས། །བློ་དམན་གང་ཟག་གྲོལ་བྱའི་ཕྱིར། །དེ་<milestone unit="line" n="282.4"/>ཕྱིར་ཐེག་ལེ་ཀུན་སྤྱོད་བཤད། །ཞེས་སེམས་ཕྱོགས་ཆེན་པོ་མཛོད་ཀྱི་རྒྱུད་ནམ་མཁའ་ལས། །བཤད་རྒྱུད་ཆེན་པོ་བཞི་མཛད་བསྟན་པའི་ལེའུ་སྟེ་དྲུག་པའོ།། །།དེ་ནས་བཅོམ་ལྡན་འདས་ཀྱིས་སྒོ་རྣམས་རབ་ཏུ་<milestone unit="line" n="282.5"/>འབྱེད་པར་བྱེད་པ་འདི་ཕྱི་རབས་ཀྱི་རྣལ་འབྱོར་བ་ལ་ལུང་རབ་ཏུ་གསལ་བར་གསུངས་སོ། །ཕྱིའི་ལྕགས་རི་ནག་པོ་ལ། །ཟླ་གམ་གཅིག་པའི་སྒོ་གནས་པ། །ཙཎྜ་ལོག་སྤྱོད་ཅན་གྱིས་བསྲུངས། །དེའི་ལྡེ་མིག་བསྟན་<milestone unit="line" n="282.6"/>པ་ནི། ། དོན་ལ་ཁོག་དབུགས་སྟོང་མཐུན་དང་། །དཀྱུས་ལ་ས་སྤྱད་བསྡུས་དོན་དང་། །ཚིག་གི་འབྲུ་འཇོམས་ལྡེ་མིག་གསུམ། །སྒོ་འདི་ཕྱེ་ནས་བཤད་པ་ནི། །གང་ཟག་བཞིའི་དོན་དུ་དགོངས། །བཤད་པའི་རྒྱུད་<milestone unit="page" n="283"/><milestone unit="line" n="283.1"/>༄༅། །རྣམས་གྲོལ་བར་བྱེད། ཁང་ཁྱིམ་བཅོ་བརྒྱད་ཕྱི་སྒོ་བདུན། །སྒོ་བ་སྤྲིན་གྱི་ཤུགས་ཅན་བདུན། །དེ་འབྱེད་པའི་ལྡེ་མིག་གསུམ། ཁུད་དང་མན་ངག་ལུང་གསུམ་གྱིས། །ཕུན་སུམ་ཚོགས་པ་རྣམ་ལྔ་<milestone unit="line" n="283.2"/>དང་། །དགོས་དོན་ལྔ་དང་མདོ་གཅོད་བདུན། ཁུད་ལུང་མན་ངག་གསལ་བར་བྱེད། །གླིང་བཞི་སྲིད་པ་རང་བྱུང་ལ། །ཚད་མེད་བཞིའི་སྒོ་ཤར་ནས། །དམ་པ་དཔལ་བཞིའི་སྒོ་བསྲུངས་ཅན། །ལྡེ་མིག་བཞི་ཡིས་<milestone unit="line" n="283.3"/>འབྱེད་འགྱུར་བ། །རིགས་གསུམ་མགོན་པོའི་དགོངས་པ་ཅན། །རིགས་ཁྱབ་རྡོ་རྗེ་སེམས་དཔའ་ཡི། །དགོངས་པ་ཐིག་ལེ་མཐར་ཐུག་པས། །རང་བྱུང་སྲིད་པའི་འཁོར་ལོ་འབྱེད། ཁང་ཁྱིམ་བཞིའི་རྩ་བ་ལ། །བདག་<milestone unit="line" n="283.4"/>གཞན་བགྲོད་པའི་སྒོ་གཉིས་ན། །ཕྱག་ན་རྡོ་རྗེའི་སྒོ་བ་བཞུགས། །སྟོན་པ་གཉིས་ཀྱི་ལྡེ་མིག་ནི། །ཕྱི་ནང་དག་པའི་གང་ཟག་ལ། །ཕྱིའི་སྟོན་པ་ཤཱཀྱ་ཐུབ། །ནང་སྣང་དག་པའི་གང་ཟག་ལ། །ནང་གི་སྟོན་པ་རྡོ་རྗེ་<milestone unit="line" n="283.5"/>འཆང་། །དུས་གསུམ་སངས་་ས་དགོངས་པ་ཡིས། །འཇམ་དཔལ་སྒ་འཕྲུལ་དྲ་བ་ཡི། །རྩ་རྒྱུད་སྡེ་བཞི་ཁོང་སྡེབས་ན། །ཡང་དག་དོན་ལ་དྲིལ་ནས་འབྱེད། །མུ་ཁྱུད་བརྡ་སྦ་ངེས་པ་དང་། །ཇ་ལོག་གསུམ་གྱིས་<milestone unit="line" n="283.6"/>བརྒྱན་པ་ལ། །སྒོ་མེད་སྦས་པལྗོ་གཏེར་ཁྱིམ་དེ། །ཤིན་ཏུ་གསངས་ནསྐྱུ་རྣ་རྒྱུད་འབྱེད། །དབུས་ཀྱི་ལྟ་བ་མཛོད་ཆེན་ལ། །མུན་པའི་ཁོར་སྒོ་ལ་སོགས་བཞི། །ཐིག་པ་བཞིའི་ལྡེ་མིག་གིས། །ཕྱེ་ནས་མཛོད་དུ་འཇུག་པ་<milestone unit="page" n="284"/><milestone unit="line" n="284.1"/>ཡང་། །མཁའ་འགྲོ་བཞིའི་སྒོ་བསྐྲུངས་ལ། །མཉེས་ནས་གཏེར་ཆེན་བསྟན་པ་ནི། །དང་པོ་ཤར་དུ་ངོ་སྤྲོད་རྒྱུད། །སྐུ་གསུམ་སྣང་བ་གསལ་བར་སྟོན། །ལྷོ་རུ་རིན་ཆེན་འོད་གསལ་བ། །དྲི་མེད་རྣམ་པར་དག་པའི་<milestone unit="line" n="284.2"/>རྒྱུད། །ནུབ་ཏུ་ལྷུན་གྲུབ་པའི་ཇི་བཞིན་མ། །རྣམ་པར་དག་པའི་བརྒྱད་ཆེན་མཛོད། །བྱང་དུ་དྲི་མེད་རྣམ་པར་དག །སངས་རྒྱས་དགོངས་པ་འདུས་པའི་རྒྱུད། །དབུས་ན་མཛོད་ཆེན་དགོངས་པ་ནི། །དུར་ཁྲོད་ཕུང་པོ་<milestone unit="line" n="284.3"/>འབར་བའི་རྒྱུད། །བྱེ་བྲག་རྒྱུད་ལྔའི་མཛོད་ཆེན་རྣམས། །སྤྱིར་ནི་ཅིག་ཤེས་ཀུན་གྲོལ་བ། །ཆོས་སྐུ་ཐིག་ལེ་ཉག་ཅིག་ལ། །གནས་ཚུལ་སྐུ་གསུང་ཡོན་ཏན་ལས། །སྟོང་གསལ་བདེ་ཡོན་མི་འགག་དེ། །ངོ་བོ་སྟོང་པར་<milestone unit="line" n="284.4"/>གནས་པ་དང་། །རང་བཞིན་གསལ་བར་ཤར་བ་དང་། །རྣམ་པ་བདེ་བར་གོ་བ་དང་། །ཡོན་ཏན་ཅིར་ཡང་མི་འགག་ལ། །འཕྲིན་ལས་ཐོག་པ་མེད་པར་ཆར། །འརྒྱུང་བ་ལྔ་རུ་སྣང་བ་ནི། །ངོ་བོ་སྟོང་པ་ནམ་མཁའ་ལ།<milestone unit="line" n="284.5"/>རང་བཞིན་གསལ་བ་སྲ་བའི་ས། །རྣམ་པ་བདེ་བ་འབར་བའི་མེ། །ཡོན་ཏན་མི་འགག་འབྱུང་བ་ཆུང་། །འཕྲིན་ལས་ཐོགས་པ་མེད་པ་རླུད་། །སྣོད་ཀྱི་འཇིག་རྟེན་ཞེས་བྱ་བ། །སེམས་ཅན་ཀུན་གྱིས་གནས་དང་<milestone unit="line" n="284.6"/>རྟེན། །སྤྱོད་པའི་མྱུ་གུ་གྱུར་པས་ན། །གཟུང་བའི་ཡུལ་ཞེས་བྱ་བ་ཡིན། ཁེས་པས་མ་ཟིན་བདུད་སྣང་བ། །སྟོང་པས་འདུས་པའི་རྩེ་ཤིང་སྣང་། །གསལ་བས་ནུས་པ་ལྕི་བ་དང་། །བདེ་བས་ཚང་་ཁུ་རྣོ་བ་དང་། །མི་<milestone unit="page" n="285"/><milestone unit="line" n="285.1"/>༄༅། །འགག་པ་ལས་བསིལ་བ་དང་། །ཐོགས་པ་མེད་པས་ཡང་པའོ། །རོ་ཡང་རྣམ་པ་ལྔ་བསྣང་བ། །སྟོང་པས་རོ་རྣམས་འདུས་པ་དང་། །གསལ་བས་ས་ནི་མངར་བར་འགྱུར། །བདེ་བ་ལས་ནི་ཚ་ཞིང་<milestone unit="line" n="285.2"/>སྒྱུར། །མི་འགག་པ་ནི་ལན་ཚྭའི་རོ། །ཐོགས་མེད་རླུད་གི་དཀའ་བའོ། །སྐྱེ་བ་རྣམ་བཞི་གནས་པ། །ངོ་བོ་སྟོང་པས་སྟོང་སྐྱེས་ལ། །རང་བཞིན་གསལ་བས་མངལ་སྐྱེས་ཏེ། །བདེ་དང་མི་འགག་དྲོད་ཤེས་སྐྱེས། །<milestone unit="line" n="285.3"/>ཐགས་པ་མེད་པས་རྫུས་སྐྱེས་ཡིན། །འགྲོ་བ་དྲུག་་ཏཱ་སྣངབ་ནི། །སྟོང་པ་ལྟ་དང་ལྷ་མ་ཡིན། །གསལ་བ་མའི་སྐྱེ་གནས་ལ། །བདེ་བ་དུར་ཁྲོད་བྱོལ་སོང་ཡུལ། །མི་འགག་པ་ནི་ཡི་དགས་གནས། །ཐོགས་པ་མེད་པ་<milestone unit="line" n="285.4"/>དམྱལ་བ་ཉིད། །རྫུ་འཕྲུལ་ནང་དུ་སྣང་བ་ནི། །སྟང་པ་ལས་ནི་འདུས་པའི་ནད། །གསལ་བས་བད་ཀན་ལྕི་བ་དང་། །བདེ་བས་འཁྲིས་པའི་ནད་ཡིན་ལ། །མི་འགག་པ་ནི་ལྡན་པ་སྟེ། །ཐོགས་པ་མེད་པ་རླུད་གི་<milestone unit="line" n="285.5"/>ནསྐྱ །ལྷ་སྲིན་ཡི་དགས་སྣང་བ་ཡང་། །ངོ་རྦོ་སྟོང་པ་བཟའི་ནད། །རང་བཞིན་གསལ་བ་ས་བདག་ཀླུ། །རྣམ་པ་བདེ་བས་མ་མོའི་རིམས། །ཡོན་ཏན་མི་འགག་གནོད་སྨིན་བགེགས། །འཕྲིན་ལས་ཐོགས་མེད་རྒྱལ་<milestone unit="line" n="285.6"/>འགང་བཙན། ། སྣང་སྲིད་ལྷ་སྲིན་མ་ལུས་རྣམས། །རྩ་བ་འདི་ལས་སྲིད་པར་འགྱུར། །དེ་ལས་མཐུ་ལྔར་ལྡན་པ་ནི། །སྟོང་པ་གཏི་མུག་གཏང་ཡིན་ལ། །གསལ་བས་སྲོག་མཐུ་ཞེ་སྡང་ཅན། །བདེ་བ་འདོད་ཆགས་<milestone unit="page" n="286"/><milestone unit="line" n="286.1"/>ནོར་བསྒྲུབ་དེ། །མི་འགག་ང་རྒྱལ་ཐོག་སེར་དང་། །ཐོགས་མེད་ཕྲ་དོག་ནང་རྒྱས་རྣམས། །དུག་ལྔ་དག་ལས་སྣང་བ་ཡང་། །རྩ་བ་འདི་ལས་བྱུང་བར་ཟད། །སྟོང་པ་གཏི་མུག་དོན་ལ་རྨོངས། །གསལ་བ་མནར་མེད་<milestone unit="line" n="286.2"/>སེམས་ཞེ་སྡང་ཉིད། །བདེ་བས་འདོད་ཅིང་ཆགས་པ་ལ། །མི་འགག་མངོན་པའི་ང་རྒྱལ་དེ། །ཐོགས་པ་མེད་ལས་ཕྲ་དོག་སྣང་། །ཇི་སྙེད་ཉོན་མོངས་མ་ལུས་ཀུན། །ཐམས་ཅད་འདི་ལས་སྣང་བ་འགྱུར། །རྣལ་འབྱོར་<milestone unit="line" n="286.3"/>ལམ་ལ་གནས་འདོད་པ། །འགྲོ་དྲུག་སེམས་ཅན་ཀུན་ལྡན་པའི། །དུག་ལྟར་རང་ཤར་ངང་གྲོལ་དུ། །ལམ་དུ་རྟོགས་པར་བྱ་བ་ཡང་། །སྟོང་བས་གཏི་མུག་ལམ་དུ་བྱ། །མཆོད་པ་ཆེན་པོ་གཏི་མུག་ཆེ། །གཏི་མུག་བློ་དེ་<milestone unit="line" n="286.4"/>གཏི་མུག་སེལ། །བྱོལ་སོང་གནས་ལས་ངེས་པར་གྲོལ། །གསལ་བས་ཞེ་སྡང་ལམ་དུ་བྱ། །མཆོད་པ་ཆེན་པོ་ཞེ་སྡང་ཆེ། །ཉོན་མོངས་ཀུན་གྱི་སྒྲ་ཆེ་བ། །དམྱལ་བའི་སྡུག་བསྔལ་གྲོལ་བར་བྱེད། །དེ་བས་འདོད་<milestone unit="line" n="286.5"/>ཆགས་ལམ་དུ་བྱ། །མཆོད་པ་ཆིན་པོ་འདོད་ཆགས་ཆེ། །སེམས་ཅན་ཐམས་ཅད་དགའ་བར་བྱེད། །མིའི་གནས་ལས་ངེས་པར་གྲོལ། །མི་འགག་ང་རྒྱལ་ལམ་དུ་བྱ། །དེ་ཉིད་ཁོང་ཁྲོར་འགྱུར་བ་ཡིན། །མཆོད་པ་ཆེན་<milestone unit="line" n="286.6"/>པོ་ཆགས་པ་ཆེ། །ཆགས་པ་ཐམས་ཅད་སེལ་བར་བྱེད། །སེར་སྣ་ཡི་དྭགས་གནས་ལས་གྲོལ། །མཆོད་པ་ཆེན་པོ་བདེ་བ་ཆེ། །དགའ་བ་ཆེན་པོ་དགུ་བ་ཆེ། །ཁོང་ཁྲོ་ལྷ་མིན་ཡུལ་ལུས་གྲོལ། །ཐོགས་མེད་ཕྲ་<milestone unit="page" n="287"/><milestone unit="line" n="287.1"/>༄༅། །དོག་ལམ་དུ་བྱ། །མཆོད་པ་ཆེན་པོ་ཁྲོ་བ་ཆེ། །ཁྲོ་བ་ཆེན་པོ་དགྲ་ཆེ་བ། །ཕྲག་དོག་ལྷའི་གནས་ལས་གྲོལ། །རིགས་སྔགས་བདེ་གཤེགས་སྐུར་སྣང་བ། །སྟོང་པ་རྡོ་རྗེ་སེམས་དཔའི་སྐུ། །གསལ་བ་རྣམ་<milestone unit="line" n="287.2"/>པར་སྣང་མཛད་ཉིད། ། བདེ་བ་སྣང་བ་མཐའ་ཡས་ལ། །མི་འགག་པ་ནི་རིན་ཆེན་འབྱུང་། །ཐོགས་མེད་དོན་ཡོད་གྲུབ་པ་ཉིད། །རིགས་ལྔའི་སངས་རྒྱས་འདི་དག་རྣམས། །སེམས་ཉིད་ངང་དུ་སྣང་བ་ཡིན། །ཡུམ་<milestone unit="line" n="287.3"/>ཆེན་ལྔར་ནི་སྣང་བ་ཡང་། །སྟོང་པ་ནམ་མཁའི་དབྱིངས་ཕྱུག་མ། །གསལ་བ་ས་ནི་སངས་རྒྱས་སྤྱན། །བདེ་བ་མེ་ནི་གོས་དཀར་མོ། །མི་འགག་ཆུ་ནི་མ་མ་ཀི །ཐོགས་མེད་རླུད་གི་དམ་ཚིག་སྒོལ། །སེམས་དཔའ་<milestone unit="line" n="287.4"/>སེམས་མའི་ཚོགས་ཆེན་ནི། །སྲས་ཀྱི་ཚོགས་སུ་སྣང་བ་ཡང་། །སྟོང་པ་ཁྲོ་བོ་སྒྲོལ་བར་སྣང་། །གསལ་བ་སའི་སྙིང་པོ་ལ། །བདེ་བ་སྤྱན་རས་གཟིགས་དབང་ཉིད། །མ་འགག་ནམ་མཁའི་སྙིང་པོ་དང་། །ཐོགས་མེད་<milestone unit="line" n="287.5"/>ཕྱག་ན་རྡོ་རྗེའོ། །སྟོངཔ གརྒིནརྗེཁྲོསཔ་ཉིད། །གསལ་བ་ལྷ་མོ་སྒེག་མོ་ལ། །བདེ་བ་པི་ཝང་ཀླུ་ལེན་མ། །མི་འགག་མི་ཕྲེང་བ་མ། །ཐོགས་པ་མེད་པ་གར་མཁན་ཉིད། །སྟོང་པ་ཁྲོ་བོ་སྟོབས་པོ་ཆེ། །གསལ་བ་<milestone unit="line" n="287.6"/>བྱམས་པའི་སྐུ་རུ་སྣང་། མི་འགག་སྒྲིབ་པ་རྣམ་པར་སེལ། །ཐོགས་པ་མེད་པ་འཇམ་དཔལ་ཉིད། །སྟོང་པ་ཁྲོ་མོ་སྟོབས་ཆེན་མ། །གསལ་བ་ལྷ་མོ་སྤོས་མ་ཉིད། །བདེ་བ་ལྷ་མོ་མར་མེ་མ། །མི་འགག་བ་རྣི་མེ་ཏོག་མ།<milestone unit="page" n="288"/><milestone unit="line" n="288.1"/>ཐོགས་པ་མེད་པ་དྲི་ཆབ་མ། །སྟོང་པ་རྟ་མགྲིན་ཆེན་པོ་ལ། །གསལ་བ་རྟ་མགྲིན་ཡུམ་ཡིན་ཏེ། །བདེ་བ་བདུད་རྩི་འཁྱིལ་བ་ལ། །མི་འགག་པ་ནི་ཡུམ་དུ་གནས། །ཐོགས་པ་མེད་པ་སྒོ་བའི་ལས། །སྟོང་པ་ལྷ་དང་ལྷ་<milestone unit="line" n="288.2"/>མིན་ཐུབ། །གསལ་བ་མའི་ཐུབ་པ་སྟེ། །བདེ་བ་ཡི་དྭགས་ཐུབ་པ་ལ། །མི་འགག་པ་ནི་བྱོལ་སོང་ཐུབ། །ཐོ་ག་མེད་དམྱལ་བའི་ཐུབ་པའོ། །སྟོང་པ་ཀུན་ཏུ་བཟང་པོ་ལ། །གསལ་བ་ཀུན་ཏུ་བཟང་མོ་སྟེ། །བདེ་བ་ཡབ་<milestone unit="line" n="288.3"/>ཡུམ་འདུ་འབྲལ་མེད། མི་འགག་དཀྱིལ་འཁོར་ལྷ་ཚོགས་རྣམས། །ཐོགས་པ་མེད་པར་འབྱིན་པའོ། །སྟོང་པ་རྣམ་ཤེས་ཕུང་པོ་ལ། །གསལ་བ་གཟུགས་ཀྱི་ཕུང་པོ་ཉིད། །བདེ་བ་འདུ་ཤེས་ཕུང་པོ་ལ། །མི་འགག་པ་<milestone unit="line" n="288.4"/>ནི་ཚོར་བ་སྟེ། །ཐོགས་པ་མེད་པ་འདུ་བྱེད་དོ། །སྟོང་པ་ལུས་ཀྱི་དབང་པོ་ལ། །གསལ་བ་མིག་གི་དབང་པོ་ཉིད། །བདེ་བ་ལྕེའི་དབང་པོ་ཉིད། །མི་འགག་པ་ནི་སྣང་ཡིན་ལ། །ཐོགས་པ་མེད་པ་རྣ་བའོ། །སྟོང་པ་ཉིད་<milestone unit="line" n="288.5"/>ལ་གསལ་བ་འཚེར། །བདེ་བ་མཆིན་པ་མི་འགག་མཁལ། །ཐོགས་པ་མེད་པ་གློ་བའོ། །སྟོང་པ་རང་བྱུང་ཡེ་ཤེས་རྩ། །གསལ་བ་རྩ་བཞི་འདུས་པའི་མདོ། །བདེ་བ་རང་རྒྱུད་ལས་ཀྱི་རྩ། །མི་འགག་རང་བྱུང་ཆོས་<milestone unit="line" n="288.6"/>ཉིད་རྩ། ། ཐོག་པ་མེད་པ་ཡོན་ཏན་རྩ། །སྟོང་པ་ནམ་མཁའི་དྭངས་འགས་འབྱེད། །གསལ་བ་སའི་དྭངས་མའི་རྩ། །བདེ་བ་མེའི་དྭངས་མ་ལ། །མི་འགག་ཆུའི་དྭངས་མ་དེ། ཐོགས་མེད་རླུང་གི་དྭངས་མར་ཤར། །་་་་<milestone unit="page" n="289"/><milestone unit="line" n="289.1"/>༄༅། །སྲོག་འཛིན་རླུ་་ཡིན་ལ། །གསལ་བ་ས་དང་འདྲེས་པའི་རླུད་། །བདེ་བ་མེ་དང་དྲོད་མཉམ་ལ། །མི་འགག་ཆུ་དང་འགྲོགས་པའི་རླུང་། །ཐོགས་མེད་རླུད་གི་རླུད་དུ་བཤད། །སྟོང་པ་ལུས་ལ་ནམ་མཁའི་<milestone unit="line" n="289.2"/>རླུང་། །གསལ་བ་སྣ་ལ་སའི་རླུད་། །བདེ་བ་མིག་ལ་མེའི་རླུད་། །མི་འགག་ལྕེ་ལ་ཆུའི་རླུད་། །ཐོག་མེད་སྣང་བར་རླུང་གི་རླུང་། །སྟོང་པ་ནམ་མཁའི་རྩ་གསུམ་ཉིད། །ཉི་མ་ཟླ་བ་ར་ཧུ་ལ། གསལ་བ་སྤྲུལ་པའི་དཀྱིལ་<milestone unit="line" n="289.3"/>འཁོར་ལ། །བདེ་བ་མགྲིན་པར་ལོངས་སྤྱོད་པས། །མི་འགག་སྙིང་ཁར་ཆོས་འཁོར་ཉིད། །ཐོགས་པ་མེད་པ་བདེ་ཆིན་སྤྱི། །གནས་པ་རྩའི་དཀྱིལ་འཁོར་གྱིས། །ལུས་ཀུན་ལ་ནི་ཁྱབ་པར་གནས། །སྟོང་པ་བྱང་ཆུབ་<milestone unit="line" n="289.4"/>སེམས་ཡིན་ལ། །གསལ་བ་དྲི་ཆེན་བདུད་རྩིར་གནས། །བདེ་བ་པདྨ་རཀྟ་ཉིད། །མི་འགག་ཤེ་ཆེན་དམ་རྫས་ལ། །ཐོགས་མེད་དྲི་ཆུར་གནས་པ་རྣམས། །སངས་རྒྱས་རིགས་ལྔའི་དམ་རྫས་དེ། ཁམས་ཀྱི་བདུད་རྩི་<milestone unit="line" n="289.5"/>ཆེན་པོ་ཉིད། །རྣལ་འབྱོར་འདུས་པ་ཀུན་རྫོབ་གནས། །སྟོང་པ་མིའི་ཤ་རུ་བཤད། །གསལ་བ་གླང་པོའི་ཤ་ཡིན་ལ། །བདེ་བ་བ་གླང་ཤ་ཡིན་ཏེ། །མི་འགག་པ་ནི་རྟའི་ཤ །ཐོགས་མེད་བྱའམ་ཁྱི་ཤར་བཤད། ཁམས་<milestone unit="line" n="289.6"/>དགུ་འདུས་པ་དྭངས་མ་ནི། །རྣལ་འབྱོར་པ་ཡིས་ཉམས་སུ་བླངས། །བདུད་རྩི་གཏོར་མའི་མཆོད་པ་ནི། །རིག་འཛིན་བཀའ་སྲུང་ཞི་ཁྲོ་མཆོད། །དེ་ནས་གདམས་ངག་གདབ་པར་བྱ། །སྟོང་པ་ཧཱུཾ༷་གི་རང་བཞིན་ལ། །<milestone unit="page" n="290"/><milestone unit="line" n="290.1"/>གསལ་བ་ཡི་གེ་ཨོ་ཡིན་ཏེ། །བདེ་བ་ཨའི་རྣམ་པ་ལ། །མི་འགག་པ་ནི་སུ་རུ་གནས། །ཐོགས་པ་མེད་ཡི་གེ་ཧྭ། །སྟོང་པ་ལྷ་དང་ལྷ་མ་ཡིན། །ཨ་དཀར་སུ་སེར་གནས་པ་ཡིན། །གསལ་བ་བྱོལ་སོང་དུང་ཁའི་དུ། །<milestone unit="line" n="290.2"/>བདེ་བ་ཡི་དྭགས་ཏྲི་དམར་ལ། །མི་འགག་མིའི་དྲི་ལྗང་དེ། །ཐོགས་མེད་དམྱལ་བའི་དྲི་ནག་པོ། །སྟོང་པས་ཉམས་ནི་སེམས་ལ་འཆར། །གསལ་བས་གར་ནི་ལུས་ལ་འཆར། །བདེ་བས་སྔགས་ནི་ངག་ལས་འཆར<milestone unit="line" n="290.3"/>མི་འགག་མཐོང་སྣང་ཡུལ་ལ་འཆར། །ཐོགས་མེད་བག་ཆགས་རྨི་ལམ་འཆར། །རྣལ་འབྱོར་ཉམས་ནི་སྣང་བ་ཡིན། །ཐམས་ཅད་མ་ལུས་འཁོར་འདས་ཀྱིས། །ཉམས་སྣང་འདི་རུ་འདུས་པར་བཤད། །སྟོང་པས་<milestone unit="line" n="290.4"/>ཐུགས་ཀྱི་མངོན་ཤེས་དང་། །ལས་ཀྱི་མངོན་ཤེས་འཆར་བ་ཡིན། །གསལ་བས་ལུས་ཀྱི་རྫུ་འཕྲུལ་འཆར། །བདེ་བས་སྤྱན་གྱི་མངོན་ཤེས་འཆར། །མི་འགག་གནས་ཀྱི་མངོན་ཤེས་དང་། །ཐོག་མེད་སྙན་གྱི་མངོན་<milestone unit="line" n="290.5"/>ཤེས་དང་། །མངོན་པར་ཤེས་པ་རྣམཚུསྨོག་གི །གདུལ་བྱ་ཡུལ་དུ་གཟིགས་པ་ཡིན། །སྟོང་པས་ཆོས་ཀྱི་སྐུ་ཡིན་ཏེ། །གསལ་བས་ལོངས་སྤྱོད་རྫོགས་པའི་སྐུ། །བདེ་བས་ལོང་སྐུ་ཡུལ་དང་ལྡན།སྤྱམི་འགག་སྤྲུལ་པའི་<milestone unit="line" n="290.6"/>སྐུ་རུ་སྣང་། །ཐོགས་པ་མེད་པས་འགྲ་དོན་མཛད། །སྟོང་པས་ཆོས་དབྱིངས་ཡེ་ཤེས་ལ། གསལ་བ་མེ་ལོང་ལྟ་བུ་སྟེ། །བདེ་བས་སོ་སོར་རྟོག་པ་ལ། །མི་འགག་པས་ན་མཉམ་པ་ཉིད། །ཐགས་མེད་བྱ་བ་གྲུབ་<milestone unit="page" n="291"/><milestone unit="line" n="291.1"/>༄༅། །པའོ། །སྟོང་པས་རྟག་པའི་མཐའ་དང་བྲལ། །གསལ་བས་ཆད་པའི་མཐའ་དང་བྲལ། །བདེ་བས་རྟག་ཆད་གཉིས་སུ་མེད། །མི་འགག་མེད་པའི་མཐའ་དང་བྲལ། །ཐོགས་མེད་ཡོད་པའི་མཐའ་དང་<milestone unit="line" n="291.2"/>བྲལ། །སྟོང་པ་ཡུལ་ཉིད་སྣང་སྟོང་དང་། །གསལ་བ་སེམས་ཉིད་གསལ་སྟོང་དང་། །བདེ་བས་ལུས་ཉིད་བདེ་སྟོང་དང་། །མི་འགག་སྟོང་པར་མི་གནས་ཏེ། །ཐོགས་མེད་སྣང་བ་མཐར་ཟུག་མེད། །སྟོང་པ་ཡུལ་ལས་<milestone unit="line" n="291.3"/>གྲོལ་བ་དང་། །གསལ་བ་སེམས་ལས་གྲོལ་བ་དང་། །བདེ་བ་ལུས་ལས་གྲོལ་པ་སྟེ། །མི་འགག་སྟོང་པ་སྐྱང་པ་ཡིན། །ཐོགས་མེད་སྣང་བ་ཨ་མཐས་མིན། །སྟོང་པ་ཁུར་རྣ་ཉེ་བར་ཞི། །གསལ་བ་རྡོ་རྗེ་ཁྲོ་གདེང་<milestone unit="line" n="291.4"/>མ། །བདེ་བ་རོ་ཟན་ཤན་ཏིང་ཉིད། །མི་འགག་གཙུག་གི་རྒྱན་ཅིག་མ། །ཐོགས་མེད་ལུང་གི་གཤོག་པ་ཅན། །སྟོང་པ་རྡོ་རྗེ་མཆུ་ཅན་གྱིས། །ཐོག་དང་འདྲ་བའི་མན་ངག་ཡིན། །གསལ་བ་འདབ་ཆགས་རྒྱལ་པོ་ཡིས།<milestone unit="line" n="291.5"/>ཁྱུད་དང་འདྲ་བའི་གདམ་ངག་ཡིན། །བདེ་བ་ཚང་མ་དུང་འགྲིན་མ། །མི་འགྱུར་གསེར་གྱི་གདམ་ངག་ཡིན། །མ་འགག་པར་ནི་འཆར་བ་ཡང་། །སྐར་མདའ་ལྟ་བུའི་གདམ་ངག་ཡིན། །ཐོགས་པ་མེད་པར་འབྱུང་བ་<milestone unit="line" n="291.6"/>ནི། །གངས་ལ་ཉི་མ་ཤར་བ་ཡིན། །སྟོང་པ་ངོ་སྤྲོད་ཡུལ་བཞིན་བདེན། །མ་ཧྭ་གོ་ཡའི་ངོ་སྤྲོད་དང་། །ཨ་ནུ་ཡོ་གའི་ངོ་སྤྲོད་དང་། །ཨ་ཏི་ཡོ་གའི་ངོ་སྤྲོད་དང་། །སྐུ་གསུམ་དབྱེར་མེད་རྗོ་སྤྲོད་བཞིན། །བདེན་བཞི་ཚུལ་<milestone unit="page" n="292"/><milestone unit="line" n="292.1"/>གྱི་རྣམ་པ་ཅན། །ཀུསལ་བ་ངོ་སྤྲདྭ་བརྡ་བཞི་སྟེ། །ལོངས་ཐུ་འདྲ་འབག་ཕྱེད་སྐུར་སྤྲད། །སྤྲུལ་སྐུ་འོད་ཁྱིམ་ཁ་སྦྱོར་སྤྲད། །ཆོས་སྐུ་རིན་ཆེན་མེན་ཤེལ་སྤྲད། །འདུ་འབྲལ་མེད་པ་ཉི་མ་ཡི། །སྙིང་པོ་ཉིད་ལ་སྤྲད་པར་<milestone unit="line" n="292.2"/>བྱ། །བརྡ་དང་ངག་གིས་བསྟན་པ་ནི། ཁྲེས་པ་བརྒྱད་པོ་རྟགས་པ་འཆང་། །བདེ་བ་སྤྲད་པའི་དགོངས་པ་ནི། །སྐུ་གསུམ་འདུ་འབྲལ་མེད་པ་ཡིས། །བག་ཆགས་སྦུབས་ཀྱི་དགོངས་པ་མཆོད། །ལོངས་སྐུས་ལྔ་ལྡན་<milestone unit="line" n="292.3"/>དགོངས་པ་ཆོད། །སྤྲུལ་སྐུས་རྫོགས་ལྡན་དགོངས་པ་ཆོད། །ཆོས་སྐུས་རྫོགས་ལྡན་ཆེན་པོ་ཆོད། །བདེ་ལྡན་རྣམ་པ་བཅུ་གཉིས་ལྡན། །མི་འགག་པ་ལ་སྤྲད་པའི་སྐྱོན། །སྔར་འདྲིས་མི་བཞིན་མིརྟོགས་པས། །སྐྱོན་<milestone unit="line" n="292.4"/>བཞི་དག་དང་ལྡན་པས་ན། །དེ་ཉིད་རྣམ་པ་བཅུ་དྲུག་རིག །ཐོགས་པ་མེད་པས་མཐའ་བཞི་བྲལ། །རྟག་མཐའ་དང་ནི་ཆད་མཐའ་དང་། །ཡོད་མཐའ་དང་ནི་མེད་མཐའ་དང་། །མཐའ་བཞེ་དག་དང་བྲལ་བ་ནེ<milestone unit="line" n="292.5"/>རྣམ་པ་ཉི་ཤུ་བྱང་ཆུབ་པ། །ངོ་སྤྲོད་རྟོགས་པ་ཐོབ་པ་ཡིན། །ངོ་བོས་སྟོང་པ་ཡི་གེ་ཨེ། །རངབཞིནགསལ་བས་ཡི་གེ་བ༷། །རྣམ་པ་བདེ་བ་ཡི་གེ་མ། །ཡོན་ཏན་མི་འགག་ཡི་གེ་ཡ། །འཕྲིན་ལས་ཐོགས་པ་མེད་པས་<milestone unit="line" n="292.6"/>ཁྱབ། །སྟོང་པས་ཨེ་ནི་རློས་ཀྱི་དབྱིངས། །གསལ་བས་བམ་ནི་སྟོན་པར་བཤད། །བདེ་བས་མ་ནི་འཁོར་དང་ལྡན། །མ་འགག་པ་ནི་བསྟན་པ་དེ། །ཐོགས་པ་མེད་པར་ཡོངས་ལ་སྒྲོ། །ཕུན་སུམ་ཚོགས་པས་རྒྱུད་ཀུན་<milestone unit="page" n="293"/><milestone unit="line" n="293.1"/>༄༅། །གསལ། །ཡི་གེ་བཞིའི་མཐུ་ལས་བྱུང་། །སྟོང་པས་ཨེ་ནི་ཆོས་ཀྱི་དབྱིངས། །བཞི་སྣང་ཆེན་པོའི་གནས་ལུགས་ཡིན། །གསལ་བས་བམ་ནི་རྩལ་དུ་ཤར། །རྟོགས་དང་མ་རྟོགས་འཁོར་འདས་འབྱུང་། །</p></div1>
        </body>
    </text>
</TEI.2>