<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0135-text.xml">
    <teiHeader lang="tib">
        <fileDesc>
            <titleStmt>
                <title><!--byang chub kyi sems rdzogs pa chen po ye shes bdun 'byung ba'i rgyud/-->བྱང་ཆུབ་ཀྱི་སེམས་རྫོགས་པ་ཆེན་པོ་ཡེ་ཤེས་བདུན་འབྱུང་བའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0135-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=543.1; end=564.3--><milestone unit="page" n="543"/><milestone unit="line" n="543.1"/>༄༅། །རྒྱ་གར་སྐད་དུ། བོ་དྷི་ཙིསྟ་མ་ཧྭ་སརྙི་ཙྭ་ན་སསྟུ་ཀ་ར་ཏནྟྲ། བོད་སྐད་དུ། བྱང་ཆུབ་ཀྱི་སེམས་རྫོགས་པ་ཆེན་པོ་ཡེ་ཤེས་བདུན་འབྱུང་བའི་རྒྱུད། དཔལ་ཡེ་ཤེས་རྫོགས་པ་ཆེན་པོ་ལ་ཕྱག་འཚལ་<milestone unit="line" n="543.2"/>ལོ། །འདི་སྐད་བཤད་པའི་དུས་གཅིག་ན། བཅོམ་ལྡན་འདས་རང་བཞིན་ཡེ་ཤེས་རྫོགས་པ་ཆེན་པོ། གསང་བའི་འོད་གསལ་བ་བདེ་བའི་ངང་ཉིད། ལྷུན་གྱིས་གྲུབ་པའི་བདག་ཉིད། མ་ལུས་པ་གཅིག་གི་རང་<milestone unit="line" n="543.3"/>བཞིན་ཐིག་ལེ་ཆེན་པོ་ཉིད། འོག་མིན་གྱི་གནས། ཆོས་ཀྱི་དབྱིངས་མཐའ་དང་དབུས་མེད་པའི་དེ་བཞིན་ཉིད། རིག་པ་འཕོ་མེད་པའི་གཞལ་ཡས་ཁང་། ཅིར་ཡང་གསལ་བའི་རྒྱན་གྱིས་བཀླུབས་པ་ན། བཅོམ་ལྡན་<milestone unit="line" n="543.4"/>འདས་རང་བཞིན་རྫོགས་པ་ཆེན་པོ་དེ། རང་བཞིན་གྱི་འཁོར་དང་། རང་བཞིན་ལ་ལྟ་བའི་འཁོར་དང་། རང་བཞིན་ཉིད་ལ་གནས་པའི་འཁོར་དང་། རང་བཞིན་མངོན་དུ་གསལ་བར་གྱུར་པའི་འཁོར་དང་ཐབས་<milestone unit="line" n="543.5"/>ཅིག་གོ། །དེའི་ཚེ་ན་བརྒྱ་བྱིན་ལྷའི་དབང་པོས། གདུལ་བྱའི་དོན་ཤེས་ནས། ཕྱོགས་བཅུའི་རྒྱལ་བ་ལ་འདི་སྐད་ཅེས་བསྐུལ་ཏོ། །དུས་གསུམ་རྒྱལ་བ་ཐམས་ཅད་ཀྱི། །ཐུན་མོང་བྱ་བ་མཐར་བཏོན་ནས། །གང་ལ་ཉེ་<milestone unit="line" n="543.6"/>བར་མཛེས་པ་ཡི། །དམ་པའི་གསང་བ་གསུང་དུ་གསོལ། །རྩོལ་བྲལ་རིག་པའི་ཁྱད་པར་ལ། །གཉིས་པའི་དོན་དེ་མི་གནས་ཏེ། །དེ་ཉིད་སྣང་བའི་བྱིན་རླབས་ལས། །ཇི་ལྟར་འདོད་པ་སོ་སོར་གསལ། །ཞེས་བསྐུལ་<milestone unit="page" n="544"/><milestone unit="line" n="544.1"/>ཏོ། །དེ་ནས་ཕྱོགས་བཅུའི་རྒྱལ་བ་ཐམས་ཅད་ཀྱིས། དེ་བཞིན་གཤེགས་པ་རྡོ་རྗེ་སེམས་དཔའ་ལ་མགྲིན་གཅིག་ཏུ་འདི་སྐད་བསྐུལ་ལོ། །རང་གསལ་རིག་པ་མཆོག་གི་སྐུ། །རྩོལ་བྲལ་བསྟན་པ་ཐུགས་ལ་<milestone unit="line" n="544.2"/>རྫོགས། །འདོད་འབྱུང་འབར་བའི་ནོར་བུ་ལྟར། །གདོད་ནས་ཀུན་རྫོགས་བདག་ཏུ་གསལ། །རིག་པ་ལྷུན་རྫོགས་དབྱིངས་ལ་བཞུགས། །བདག་གཞན་མི་མངའ་ཕྱོགས་རིས་བྲལ། །ནམ་མཁའ་མི་འགྱུར་རྟག་པར་<milestone unit="line" n="544.3"/>བལྟ། །རང་གསལ་ལྷུན་གྲུབ་རིག་པ་ཁྱོད། །གང་ལ་རྐྱེན་གྱིས་བསྐུལ་བ་ལྟར། །ཐུགས་རྗེས་སེམས་དཔར་བསྟན་དུ་གསོལ། །ཞུས་སོ། །དེ་ནས་རྡོ་རྗེ་སེམས་དཔའ་ལ་བསྐུལ་བས། ལྷའི་དབང་པོའི་ངོལ་གསང་བའི་<milestone unit="line" n="544.4"/>བདག་པོར་སྣང་བར་གྱུར་ཏོ། །དེ་ནས་ལྷའི་དབང་པོས་འདི་སྐད་ཅེས་གསོལ་་ཏོ། །རྒྱལ་བ་ཀུན་གྱི་གསང་བའི་ཐུགས། །ཀུན་འདུས་བྱང་ཆུབ་སེམས་ཀྱི་ངང་། །རང་གསལ་ཉག་གཅིག་དྲི་མེད་པ། །བདེ་ཆེན་ཁྱེད་ཀྱི་<milestone unit="line" n="544.5"/>སྐུ་མཆོག་གིས། །བརྗོད་བྲལ་གསང་བའི་ཆོས་ཉིད་འདི། །ཚིག་དང་ཡི་གེ་ཀུན་བྲལ་ཡང་། །དེ་ཉིད་བརྗོད་པས་གོ་བྱའི་ཕྱིར། །ཡེ་ཤེས་གསལ་བར་གསུང་དུ་གསོལ། །ཞེས་ཞུས་སོ། །དེ་ནས་ཕྱག་ན་རྡོ་རྗེ་དེ་ཉིད་<milestone unit="line" n="544.6"/>རང་གི་ཡེ་ཤེས་གསལ་བ་ཞེས་བྱ་བ་ལ་སྙོམས་པར་ཞུགས་ཏེ། རང་ཉིད་ལྟ་བུའི་འཁོར་རྣམ་པར་བཀོད་པ་ལས། རྣམ་པར་ལངས་ནས་འདི་སྐད་ཅེས་བསྐུལ་ཏོ། །རང་བྱུང་རིག་པའི་འོད་འབར་བས། །ཀུན་གསལ་<milestone unit="page" n="545"/><milestone unit="line" n="545.1"/>༄༅། །ཉམས་མྱོང་བྲལ་བ་འདི། །བརྗོད་མེད་རིག་པའི་དོན་གོ་ནས། །རྩོལ་བྲལ་དོན་ལ་དགོད་དུ་གསོལ། །ཞེས་ཞུས་སོ། །དེ་ནས་སྐྱེས་བུ་དམ་པ་དེས། འདི་སྐད་ཅེས་བཀའ་སྩལ་ཏོ། །རང་བྱུང་རིག་པ་<milestone unit="line" n="545.2"/>མཆོག་གི་དོན། །རང་རིག་འོད་གསལ་གསང་བའི་ཉམས། །འཛིན་པའི་དྲི་མ་ཀུན་གྱིས་དབེན། །བརྫོད་བྲལ་རིག་པ་དབྱིངས་ལ་བཞུགས། །འབར་བའི་འོད་ཀྱི་རྣམ་པ་ལྟར། །ཀུན་ཏུ་གསལ་ཞིང་ཉིད་དུ་<milestone unit="line" n="545.3"/>གནས། །རང་གསལ་རིག་པ་ཆོས་དབྱིངས་ལ། །ཆོ་འཕྲུལ་བདག་རྫོགས་གཉིས་པ་མེད། །རྣ་བརྒྱུད་དག་གི་སྒྲ་ཚིག་གིས། །འཕྲུལ་གྱི་མེ་ལོང་ཇི་བཞིན་དུ། །གཞན་མི་བཙལ་ཏེ་རང་ལ་རྫོགས། །ཅི་ཡང་མ་ཡིན་ཅིར་<milestone unit="line" n="545.4"/>མི་དགོངས། །བསལ་མེད་མི་གཡོ་མཆོག་གི་ལུང་། །ཇི་བཞིན་ཉིད་ལ་ཇི་བཞིན་གསལ། །རྐྱེན་བྲལ་བརྡ་ཕྲད་དོན་གྱི་ལུང་། །བརྫོད་མེད་གསང་བའི་ཉམས་ཀྱིས་སོ། །རང་བྱུང་མཆོག་གི་སྙིང་པོ་ལ། །ཡེངས་པ་མེད་<milestone unit="line" n="545.5"/>པའི་སེམས་ཀྱིས་གནས། །རང་གསལ་དམིགས་བྲལ་ཅིར་མི་དགོངས། ཁྲེས་མེད་གསལ་བ་མར་མེ་ལྟར། །ཡིན་ནོ་གང་དུའང་སེམས་པ་མེད། །འགྱུར་མེད་ཆོས་ཀྱི་གཡུང་དྲུང་ལ། །ཅི་དགར་བཞག་པས་གཡོ་མེད་<milestone unit="line" n="545.6"/>ལུང་། །ཡུལ་མེད་བསམ་བྲལ་སྒྲོ་སྐུར་ཅན། །ཏིང་འཛིན་རིག་པའི་འཁོར་ལོ་ཡིན། །བག་ཆགས་འཛིན་པ་རྣམ་པར་གཅོད། །ནམ་མཁའ་གསལ་བའི་མར་མེ་ལྟར། །གསལ་ལ་དམིགས་པ་རྣམ་པར་བཅད། །འབྱུང་<milestone unit="page" n="546"/><milestone unit="line" n="546.1"/>འཇུག་མེད་པའི་ཐིག་ལེ་ཡིས། །གསང་བ་རིག་པའི་འཁོར་ལོ་གང་། །མ་རིག་གསལ་བའི་མེ་ལོང་གིས། །ཁྱབ་པས་ནམ་མཁའ་རྗེས་སུ་བལྟ། །རང་བྱུང་རིག་པ་རང་གསལ་སྐྱེས། ཁུ་རྐྱེན་བྲལ་བའི་དབྱིངས་ལ་<milestone unit="line" n="546.2"/>རྫོགས། །བསམ་པ་སྤངས་ཏེ་དབྱིངས་ལ་གནས། །མི་འབྱུང་མི་འཇུག་གཉིས་མེད་ངང་། །སྤྱད་མེད་དེ་ལྟར་རང་བཞིན་གཞག །བཙལ་བྲལ་ཆུ་ཡི་རང་བཞིན་ལྷར། །མ་བསྐྱེད་དེར་བཞག་དོན་གྱིས་གསལ། །དེ་ཉིད་<milestone unit="line" n="546.3"/>ངེས་པའི་དོན་འདི་ནི། །བསམ་གྱིས་མི་ཁྱབ་དུས་ནས་ཤེས། །མི་ཚོལ་འོད་ཀྱི་སྙིང་པོ་ལྟར། །འདུ་འབྲལ་མེད་པར་ཡེ་ནས་རྫོགས། །དེ་ཁོ་ན་ཉིད་ཡུལ་མེད་ལ། །གཉིས་མེད་རིག་པ་གཅིག་ཏུ་འབར། །གཏི་མུག་སྒོ་<milestone unit="line" n="546.4"/>ནས་བདེ་བ་རྒྱས། །ཀུན་འཇོམས་རེ་བའི་སྙིང་པོ་འདྲ། །མཐའ་བྲལ་མངོན་པར་མཐོ་བ་ལ། །མཚན་བྲལ་མི་ཚུད་གཅིག་ལས་མེད། །དེས་ན་རང་བཞག་དགོངས་པཏས་གནས། །ཀུན་ལ་བསལ་ཏེ་གཅིག་ལ་<milestone unit="line" n="546.5"/>སོན། །འགྱུར་མེད་སེམས་ཀྱི་དགོངས་པའོ། །ཡེ་ཤེས་བདུན་འབྱུང་གི་རྒྱུད་ལས། གླེང་གཞི་གསང་བའི་ལེའུ་སྟེ་དང་པོའོ།། །།ཀྱེ་སེམས་དཔའ་ཆེན་པོ། རང་བཞིན་ཐམས་ཅད་ཉམས་ཀྱིས་ནི། །བསྡུས་ཏེ་ཐིག་<milestone unit="line" n="546.6"/>ལེ་གཅིག་ཏུ་གསལ། །རང་གསལ་འགྱུར་མེད་ཡེ་ཤེས་ཀྱིས། །ཇིབཞིན ཀློངདུགསལ་བར་གནས། །འཁོར་བ་རང་གསལ་ཉིད་དུ་བདེ། །ནམ་མཁའ་ཁྱབ་པའི་འོད་དང་ལྡན། །གསལ་བ་ནམ་མཁའི་སྙིང་པོ་<milestone unit="page" n="547"/><milestone unit="line" n="547.1"/>༄༅། །ལྟར། །ཁྱབ་པ་ཀུན་གྱི་རྗེས་སུ་སོང་། །སྣང་བ་ནམ་མཁའི་མཐའ་ལྷར་ཡངས། །འཕྲུལ་གྱི་མེ་ལོང་གསལ་བའི་འོད། །ཕྱོགས་རིས་མེད་པར་ཀུན་ལ་འཆར། །རྒྱ་མཚོ་གསལ་བས་ཡིད་བརྟགས་<milestone unit="line" n="547.2"/>པས། །ཁྱབ་པར་གསལ་བས་དབྱིངས་ལ་བསྡུ། །མ་བཅོས་རང་བྱུང་སྙིང་པོ་ལ། །སྒྲོ་སྐུར་དག་པའི་དབྱིངས་ལ་འདས། །བསམ་པ་མེད་པའི་འདུ་ཤེས་ཅན། །རྒྱུ་བའི་ཡུ་བ་རྣམ་པར་བཅད། །ཀུན་སྣང་འོད་གསལ་<milestone unit="line" n="547.3"/>ཉག་གཅིག་པོ། །ཅི་ཡང་ཡིན་ནོ་གང་ཡང་རུང་། །མ་བཀག་ཡོན་ཏན་དེ་ལྟར་གསལ། །རང་རིག་ཡུལ་མེད་ཆོས་ཀྱི་དབྱིངས། །རང་གསལ་ཡེ་ཤེས་ཀུན་ཏུ་བཟང་། །རང་བྱུང་རྐྱེན་བྲལ་འཇིག་པ་མེད། །ཡེ་ཤེས་སྣང་<milestone unit="line" n="547.4"/>བ་རྣམ་པར་དག །རྫོགས་པའི་ཡེ་ཤེས་ཀློང་དུ་ཐིམ། །མཁྱེན་བྲལ་གཏི་མུག་ཆེན་པོ་ལ། ཁྲེས་དང་མི་ཤེས་ཡོངས་ཀྱིས་མེད། །རང་གསལ་ལུང་ལ་ཀུན་རྫོགས་པས། །གཉིས་པའི་ཆོས་དང་གདོད་ནས་བྲལ། །རང་<milestone unit="line" n="547.5"/>བཞིན་འདུ་འབྲལ་མེད་པ་ཉིད། །ཐིག་ལེ་གཅིག་ཏུ་ཀུན་རྫོགས་སོ། །གསང་བའི་མེ་ལོང་ཐབས་ཀྱིས་ཤེས། །ཀུན་འབྱུང་ཡེ་ཤེས་ཕུང་པོ་ལ། །གསང་བའི་ཐབས་ཀྱིས་རྟོགས་གྱུར་ན། །བཙལ་བྲལ་འོད་ལྟར་ཁྱབ་<milestone unit="line" n="547.6"/>པར་འབྱུང་། །ཀུན་ལ་ཕྱོགས་རིས་མེད་པར་སྣང་། །ཕྲད་དང་མ་ཕྲད་ནུས་པ་ལས། །དེ་ལྟར་དེ་ལྟ་ཉིད་དུ་སྣང་། །ཕྲད་དང་ཐོབ་པ་མེད་པ་ཡིས། །མི་སྣང་མི་གསལ་རང་བཞིན་གསང་། །སྔོན་འགྲོའི་ཤེས་རབ་སྦྱངས་<milestone unit="page" rend="page" n="548"/><milestone unit="line" n="548.1"/>པ་ཡིས། །ལུས་དང་སྲོག་ལ་མི་དཔྱད་དེ། །རྣ་བརྒྱུད་ཐོབ་ཕྱིར་དབུལ་བར་བྱ། །ཡེ་ཤེས་རང་གསལ་ཐབས་རྫོགས་པས། །མ་བརྗོད་རིག་པའི་ཐབས་ཀྱིས་གོ། །རང་བཞག་རིག་པའི་ཐབས་ཀྱིས་འངད་གཉིས་མེད་པ་འདྲ་<milestone unit="line" n="548.2"/>གོ། །རང་བཞག་རིག་པའི་ཤུགས་ཀྱིས་གོ། །རང་བཞག་རིག་པ་ཤུགས་ཀྱིས་གསལ། །འགྱུར་མེད་གསང་བའི་དོན་ལ་བཞུགས། །ཀུན་འདུས་རིག་པ་གསལ་བའི་ཉམས། །བརྗོད་པར་མི་རྟོག་ཉམས་ཀྱིས་<milestone unit="line" n="548.3"/>གསལ། །གསང་བའི་མེ་ལོང་གསལ་རྫོགས་པས། །བརྗོད་བྲལ་བླ་མའི་ཐབས་ཀྱིས་ཤེས། །གསལ་བའི་མར་མེ་དབྱིངས་ལ་ཁྱབ། །རིག་པའི་འོད་གསལ་མཆོག་གི་ཐུགས། །གཏད་མེད་ཡུལ་ལ་དུས་གཅིག་<milestone unit="line" n="548.4"/>རྫོགས། །གསལ་བ་མི་མངོན་དུས་གཅིག་མཆོག །ངེས་པ་དུས་ཚོད་དེ་ཁོ་ན། །གསལ་མེད་འདུ་ཤེས་བྲལ་བ་མེད། །རིག་པའི་ཀློང་ལ་ཀུན་ཏུ་བཞུགས། །གང་ཡང་མ་ཡིན་འོད་གསལ་ཡིན། །མི་འབྲངས་མི་སྦྱོད་<milestone unit="line" n="548.5"/>ཡུལ་དང་བྲལ། །བརྡ་ཕྲད་རིག་པ་ཤུགས་ཀྱིས་གོ། །ཡང་ན་ནམ་མཁའི་ས་ལའོ། །ཡང་ན་ཆུ་བོའི་རྒྱུན་ལའོ། །ཡང་ན་གསལ་བ་ཉིད་ལའོ། །ཡང་ན་མཚན་མའི་སྒྲ་ལའོ། །ཡང་ན་དེ་ཉིད་གང་མིན་པར། །རང་བཞིན་<milestone unit="line" n="548.6"/>རིག་པ་གཞག་པས་ནི། །ཆུ་ལ་ཆུ་ལྟར་གསལ་བར་གནས། །མི་ཤེས་པ་ཉིད་མ་ཡིན་པས། །འབྱེད་པ་མེད་པའི་ཡེ་ཤེས་འགྲུབ། །རང་གི་ཉམས་མྱོང་ཀུན་བྲལ་བས། །བརྗོད་བྲལ་བསྟན་པ་རྒྱ་མཚོའི་མཛོད། །སྒྲ་<milestone unit="page" n="549"/><milestone unit="line" n="549.1"/>༄༅། །བྲལ་རིག་པ་ཐུགས་ལ་རྫོགས། །གསལ་ལ་བསམ་དུ་མེད་པས་ན། །དམིགས་མེད་རིག་པ་རང་གསལ་ལུང་། །ཐམས་ཅད་རིག་པས་མངོན་པར་ཤེས། །བསམ་དུ་མེད་པས་འཛིན་དང་བྲལ། །ས་ལེ་<milestone unit="line" n="549.2"/>དམིགས་བྲལ་གཅིག་གི་ངང་། །མི་སྤྱད་མི་འཛིན་བསམ་དུ་མེད། །མཐའ་ཡི་འདུ་ཤེས་རྒྱུ་བ་མེད། །བསམ་པས་བསྒྲིབས་པས་དོན་མི་ཤེས། །གང་དུའང་མི་བསམ་མི་སྤྱད་དེ། །རང་གཞག་རིག་པ་ཉིད་ཀྱིས་<milestone unit="line" n="549.3"/>གསལ། །ཉམས་མྱོང་བསམ་རྟོག་ཡུལ་ཞེས་བྲལ། །རང་བྱུང་ཉིད་ལ་ཉིད་མི་འབྱུང་། །རྗེས་མི་འབྲང་ཞིང་ཡུལ་མི་ཚོལ། །མི་འཕྲོ་མི་སྡུད་མི་བཅོས་ཏེ། །མཐའ་དབུས་དེ་བཞིན་ཉིད་མི་འཚོལ། །དེ་བཞིན་ཉིད་དུ་རང་<milestone unit="line" n="549.4"/>བཞིན་གནས། །ཀུན་ཀྱང་རང་གསལ་ཐིག་ལེ་ཉིད། །སྤྲོ་བསྡུ་མེད་པའི་དབྱིངས་ལ་འདུ། །འདས་དང་མ་འདས་ཆོས་ཀུན་ཀྱང་། །རྩོལ་བྲལ་འོད་ལ་རྟག་ཏུ་བཞུགས། །ཆུ་ཡི་གཉེར་མ་ཇི་བཞིན་ཏེ། །རིག་པ་འོད་<milestone unit="line" n="549.5"/>གསལ་དབྱིངས་ལ་ཐུག །རང་ལ་སྤྲོ་ཞིང་དབྱིངས་ལ་འདུ། །ཉི་མ་གསལ་བའི་སྙིང་པོ་ལྟར། །གསལ་ལ་མ་འདྲེས་ལྷུན་གྱིས་རྫོགས། །ཀུན་ཀྱང་ཤི་ལེན་ན་ལེན་འདྲ། །གང་ཡང་མ་ཡིན་གཅིག་ཏུ་གནས། །མ་ཡིན་<milestone unit="line" n="549.6"/>ཀུན་ཀྱང་རིག་པ་སྟེ། །རིག་པ་མིན་ལ་མ་རིག་མིན། །རི་བོ་མེས་བསྲེགས་ཀུན་ཚིག་ལྟར། །རྟོགས་པའི་རིག་པ་རང་གསལ་བ། །འཛིན་པ་མི་གནས་རང་གསལ་བར། །སྤང་བ་མེད་པ་མཉམ་དུ་གནས། །གཅིག་པོ་<milestone unit="page" n="550"/><milestone unit="line" n="550.1"/>ཡེ་ཤེས་རྫོགས་ལུང་ལ། །དོན་བྲལ་མཉམ་པའི་སེམས་ཀྱིས་བལྟ། །དེ་ཉིད་རིག་པ་འོད་འབར་ལུང་། །བརྗེད་མེད་གསལ་བའི་དོན་ཡིན་ནོ། །ཡེ་ཤེས་བདུན་འབྱུང་གི་རྒྱུད་ལས། ཡེ་ཤེས་སྣང་བའི་ལེའུ་སྟེ་གཉིས་<milestone unit="line" n="550.2"/>པའོ།། །།ཀྱེ་སེམས་དཔའ་ཆེན་པོ། རང་གསལ་ཡེ་ཤེས་མཉམ་ཉིད་ལ། །སྒྲ་ཚིག་བརྗོད་པའི་རིག་པ་ཡིས། །རྫོགས་པའི་ཡེ་ཤེས་མངོན་གྱུར་ན། །ཡེ་ཤེས་འོད་གསལ་ཉིད་དུ་ངེས །མ་བསླད་རྐྱེན་བྲལ་ཉག་<milestone unit="line" n="550.3"/>གཅིག་པ། །རིམ་པ་མ་ཡིན་དུས་གཅིག་གསལ། །རྩོལ་བྲལ་རིག་པ་ཅིར་མི་དགོངས། །ཅིར་སྣང་རང་གསལ་ཉིད་ཀྱི་དབྱིངས། །མ་བཙལ་མ་སྦྱངས་ཡེ་ནས་གྲུབ། །རིག་པ་མ་བཙལ་མངོན་སུམ་དབྱིངས། །སྨོན་དུ་<milestone unit="line" n="550.4"/>མེད་པ་རང་ལ་རྫོགས། །དུས་མེད་རང་རིག་གསལ་བའི་ལུང་། །བསྐྱོད་མེད་ཆོས་དབྱིངས་དམ་པ་ཉིད། །ཀུན་ཀྱང་རིག་པ་ཉམས་སུ་སྐྱེས། །འབྱུང་འཇུག་མི་གནས་ཅིར་མི་དགོངས། །མ་བསླད་མ་བཅོས་ཡེ་ནས་<milestone unit="line" n="550.5"/>འབྱུང་། །བརྒྱ་བྱིན་ནོར་བུ་ཅི་བཞིན་དུ། །མ་བཙལ་གདོད་ནས་ལྷུན་གྱིས་གྲུབ། །རིག་པ་ཡེ་ཤེས་འོད་གསལ་དུ། །མཉམ་དང་མི་མཉམ་ཆོས་མི་གནས། །མཐའ་དང་དབུས་མེད་ཡེ་ཤེས་ཀློང་། །ཕྱི་དང་ནང་མེད་<milestone unit="line" n="550.6"/>ཆོས་ཀྱི་དབྱིངས། །མ་སྐྱེས་པ་དང་མི་གནས་པས། །མ་ཆགས་པ་དང་ལྷུན་གྱིས་གྲུབ། །གདོད་ནས་དག་པ་ཆེན་པོ་ལ། །སྦྱང་ཞིང་བགྲོད་པ་ག་ལ་ཡོད། །དུས་གསུམ་རྒྱལ་བའི་སྙིང་པོ་ནི། །རིག་པའི་ཡེ་ཤེས་རང་<milestone unit="page" n="551"/><milestone unit="line" n="551.1"/>༄༅། །གསལ་ཡིན། །ཟབ་མོ་གསང་བའི་ངེས་དོན་ལ། །ཕྱོགས་དང་ཕྱོགས་མིན་ཆོས་མི་གནས། །རིག་པ་རང་གསལ་ཡེ་ཤེས་ཉིད། །སྦྱང་པ་མ་ཡིན་གདོད་ནས་གྲུབ། །གཉེན་པོས་མ་བཙལ་དེ་བཞིན་<milestone unit="line" n="551.2"/>ཉིད། །མ་བཅོས་མི་གནས་རང་བཞག་པས། །ཇི་བཞིན་རང་བྱུང་གནས་པས་གསལ། །སྣང་སྲིད་འཁོར་དང་འདས་པ་ཀུན། །རང་བྱུང་རིག་པར་རང་གསལ་བས། །སྒྲོ་དང་སྐུར་པའི་ཆོས་མི་གནས། །བཙལ་མེད་ཡེ་<milestone unit="line" n="551.3"/>ཤེས་གསལ་བ་ནི། །ཁྱབ་པར་གསལ་བའི་དམིགས་དང་བྲལ། །འདུ་འབྲལ་མེད་པར་ཡེ་ནས་འབྱུང་། །དམིགས་བསམ་མི་སྤྱད་རང་བྱུང་ཉིད། །རང་གསལ་རྫོགས་པ་ཉག་གཅིག་པོ། །དུ་མའི་ཆོས་ཀུན་རྫོགས་པའི་<milestone unit="line" n="551.4"/>ངང། །ཆེ་ཆུང་མེད་པར་ཡེ་ནས་མཉམ། །རང་བྱུང་དབྱིངས་ལས་མ་གཡོས་པར། །ཀུན་ལ་སྙོམས་པའི་ཐུགས་རྗེ་འཆར། །ཅི་ཡང་ཡིན་ནོ་གང་ཡང་རུང་། །བསལ་མེད་རིག་པའི་ངང་ལ་བཞུགས། །བརྗོད་བྲལ་མི་<milestone unit="line" n="551.5"/>གནས་ཚིག་དང་བྲལ། །དེ་རྟོགས་སྒྲ་ཡི་འཁོར་ལོ་ཡིས། །རིག་པའི་ཡེ་ཤེས་འོད་དུ་འབར། །གསལ་འཛིན་མཐའ་ཡི་ཐག་པ་བཅད། །རང་གསལ་བརྡ་ཡིས་གསལ་བར་བྱེད། །སྦྱང་མེད་ཤེས་རབ་རྣམ་གསུམ་<milestone unit="line" n="551.6"/>གྱིས། །རིག་པ་བདེ་མཆོག་གསལ་བར་ཤེས། །གང་ཞིག་དེ་ཡི་རྗེས་འབྲངས་ན། །རིག་པ་རང་གསལ་དོན་མི་མཐོང་། །ཡེ་ཤེས་གསང་བའི་དོན་ལས་གོལ། །བདེ་མཆོག་གསང་བའི་ལམ་དང་བྲལ། །མཚན་<milestone unit="page" n="552"/><milestone unit="line" n="552.1"/>མ་འཁོར་བའི་ལམ་དུ་བརྒྱུད། །རང་བྱུང་གསལ་བའི་ལམ་མ་ཤེས། །རང་བཞག་རིག་པའི་རྒྱུད་ཚིག་གིས། །ཇི་བཞིན་མ་བཅོས་ངོ་བོ་ལ། །བརྗོད་བྲལ་རང་བཞག་དགོངས་པ་ཡིན། །རང་བྱུང་དབྱིངས་ལས་གསལ་<milestone unit="line" n="552.2"/>བར་བྱེད། །མ་བཅོས་གསང་བའི་དགོངས་པ་ལ། །བཅོས་མའི་རྣལ་འབྱོར་ལོག་པའི་ལམ། །མཚན་བྲལ་བཅོས་མེད་སྙིང་པོ་ལ། །འཛིན་པའི་རྣམ་རྟོག་ལོག་པའི་ལུང་། །གང་དག་རང་འདོད་ཕྱོགས་ཆ་<milestone unit="line" n="552.3"/>ཡིས། །འཛིན་པ་སོ་སོར་མཐོང་བ་ཡིས། །ཕྱོགས་བྲལ་ཡེ་ཤེས་ཆེན་པོ་ལ། །བཙལ་ཞིང་སྤྱད་པས་དོན་མི་མཐོང་། །ཅིར་སྣང་གཅིག་གི་ངོ་བོ་ལ ཡེངས་པ་མེད་པས་ཀུན་ཏུ་གསལ། །ཉམས་མྱོང་བརྗོད་བྲལ་<milestone unit="line" n="552.4"/>བསལ་འཛིན་མེད། །འདི་ལ་ཕྱོགས་རིས་གདོད་ནས་མེད། །རང་བཞག་རིག་པ་ཤུགས་ཀྱིས་གོ། །མ་བརྗོད་བརྡ་ཡིས་གསལ་བར་ཤེས། །དུས་གཅིག་ཡེ་ཤེས་རང་གསལ་བས། །གཉིས་འཛིན་ཕྲ་རགས་ཀུན་གྱིས་<milestone unit="line" n="552.5"/>དབེན། །འཛིན་མེད་མཁའ་ལ་ཉི་ཤར་ལྟར། །གསལ་ལ་སྟོང་པ་འདུ་ཤེས་མེད། །གང་ཡང་མི་གསལ་འབྱེད་མེད་ལུང་། །མི་བསམ་རིག་པ་ཅིར་མི་དགོངས། །རང་བཞག་དགོངས་པ་བསམ་མི་ཁྱབ། །ཡུལ་བྲལ་<milestone unit="line" n="552.6"/>ཤེས་པ་འཛིན་རྩོལ་མེད། །མ་ཡེངས་བསམ་མེད་བརྗོད་བྲལ་ལུང་། །རང་གི་ཉམས་ཀྱིས་གསལ་བར་ཤེས། །དབུས་མཐའ་མེད་པའི་རིག་པ་ལ། །མི་འཇུག་བསམ་པའི་སེམས་ཀྱིས་གནས། །གང་དུའང་མི་བཞག་<milestone unit="page" n="553"/><milestone unit="line" n="553.1"/>༄༅། །རྟེན་བྲལ་བས། །གཞག་ཏུ་མེད་པའི་དོན་འདི་ལ། །དེ་བཞིན་ཉིད་ལ་གོམས་པ་ཡིས། །དུས་གསུམ་མ་བཅོས་དགོངས་པས་གཞག །རྡོ་རྗེ་སེམས་དཔའི་དགོངས་པའི་དོན། །མ་བཅོས་རིག་པས་<milestone unit="line" n="553.2"/>གསལ་བར་ཤེས། །ཚིག་མིན་དོན་དུ་མཉམ་སྦྱར་ནས། །གང་ལྟར་བལྟས་པས་དེ་ལྟར་བཞག །འདི་ནི་རིག་པའི་ཉམས་སུ་བརྗོད། །གདོད་ནས་མ་བཅོས་ལྷུན་གྲུབ་ལ། །མཚན་མའི་བརྡ་ཡིས་མཉམ་སྦྱར་<milestone unit="line" n="553.3"/>ནས། །ཡེངས་མེད་རང་གསལ་བདེ་ཆེན་ལ། །ཡེ་ནས་དེ་ལྟར་གནས་བཞིན་བྱ། །བདེ་བ་དེ་ཡི་དོན་གོ་ན། །བཙལ་མེད་འདི་ནི་རང་ལ་ཤར། །རྒྱལ་བའི་དགོངས་པ་དབྱིངས་ལ་གཏུགས། །སྤྱོད་ལམ་གང་ལྟར་བདེ་<milestone unit="line" n="553.4"/>བ་བཞིན། །རང་རིག་གསལ་ལ་མཉམ་པར་བསྒོམ། །མ་སྤངས་མ་བཙལ་ཤུགས་ཀྱིས་གསལ། །བུམ་པའི་རླན་ལྟར་དེ་བཞིན་ན། །མ་བཙལ་རིག་པས་འགྲུབ་པར་འགྱུར། །བཙལ་ན་འཛམ་ཆུ་རྡོ་གཟུགས་<milestone unit="line" n="553.5"/>ལྟར། །འོད་གསལ་འཁོར་བའི་ཁམས་སུ་འགྱུར། །མི་བསམ་མི་དཔྱད་དགོངས་པའི་ཀློང་། །ཡེངས་མེད་མཚན་མའི་སྒྲོ་སྐུར་བཅས། །གཅིག་གིས་ཀུན་གྱི་རང་བཞིན་གསལ། །དང་པོ་དེ་ཉིད་རང་ཉམས་<milestone unit="line" n="553.6"/>རྫོགས། །མ་བཅོས་ཉམས་མྱོང་ཏིང་འཛིན་ཏེ། །འཁོར་བ་རང་གསལ་སྙིང་པོར་གྲུབ། །ཐམས་ཅད་གསལ་བའི་མཎྜལ། །གསལ་ལ་འཛིན་མེད་རང་བཞག་བློ། །མ་བཅོས་མཉམ་པར་གནས་པར་བྱ། ཡེ་ཤེས་བདུན་<milestone unit="page" n="554"/><milestone unit="line" n="554.1"/>འབྱུང་གི་རྒྱུད་ལས། རང་བཞག་རིག་པའི་ཡེ་ཤེས་མཉམ་པར་རྟོགས་པའི་ལེའུ་སྟེ་གསུམ་པའོ།། །།ཀྱེ་སེམས་དཔའ་ཆེན་པོ། །ཡེ་ཤེས་གོམས་དང་རྟགས་ཉིད་དང་། །ཚུལ་དང་བློ་ཡི་ཚུལ་ཉིད་དེ། །རང་<milestone unit="line" n="554.2"/>བཞག་ཐུག་ཕྲད་མཉམ་ཉིད་དེ། །རང་བྱུང་རང་གི་ཉམས་ལ་ཤེས། །རང་གསལ་མ་ཡིན་གཞན་ལས་མིན། །གཉིས་ཀས་མ་ཡིན་ཁྱད་པར་གསལ། །རང་རིག་ཡུལ་མེད་དུས་གཅིག་གསལ། །ཡིན་དང་མ་ཡིན་ཕྱོགས་<milestone unit="line" n="554.3"/>མེད་ཀློང་། །ཀུན་གསལ་རིག་པའི་སྒོ་ཕྱེ་ནས། །ཡེངས་མེད་མ་བཅོས་དོན་ལ་ཞུགས། །སྙིང་རྗེ་བསམ་མེད་ཕྱོགས་སུ་བརྡལ། །ཡུལ་མེད་མ་བཅོས་དེ་བཞིན་ཉིད། །མ་བསམས་མི་གནས་ཁྱད་པར་འགྲོ། །ཡེ་ནས་<milestone unit="line" n="554.4"/>རིག་པའི་ཀློང་དུ་ཞུགས། །བརྗོད་བྲལ་གསང་བའི་གཏེར་ལ་སྤྱོད། །གསང་བའི་རིག་པ་ལུང་གི་ཚུལ། །འདི་དང་གཞན་ཞེས་འཛིན་སེམས་བྲལ། །བློ་ཡི་རིག་པས་ཅིར་མི་དགོངས། །གཉིས་མེད་རང་གསལ་ཡེ་ཤེས<milestone unit="line" n="554.5"/>ལ། །དྲན་བསམ་རིག་པས་ཅི་བརྟགས་ཀྱང་། །བྱ་བྲལ་རིག་པ་ཅིར་མི་འཛིན། །བསམ་པའི་བློ་ཡིས་ཅིར་མི་སྤྱད། །རང་བཞིན་འཁོར་ལོ་རིམ་པར་བསྐོར། །འཇུག་མེད་འཇུག་བྲལ་དགོངས་པས་གནས། །བསམ་<milestone unit="line" n="554.6"/>གྱིས་མི་ཁྱབ་ཆོས་ཀྱི་དབྱིངས། །མཚོན་པ་ལམ་གྱི་རྒྱུད་དང་བྲལ། །གསལ་བར་ཤེས་ཏེ་རྒྱུ་བ་བྲལ། །ཅིར་ཡང་མི་འཛིན་དེ་བཞིན་ཉིད། །གདོད་ནས་ལྷུནགྱིས་གྲུབ་པའི་ངང་། །རང་བྱུང་འོད་གསལ་གཅིག་ལ་<milestone unit="page" n="555"/><milestone unit="line" n="555.1"/>༄༅། །རྫོགས། །མི་གནས་རིག་པའི་དཀྱིལ་འཁོར་ལ། །མ་བསལ་མ་བསྒྲུབས་གདོད་ནས་གསལ། །འབྱུང་འཇུག་མེད་པའི་ཡེ་ཤེས་ཀྱིས། །ཡེངས་མེད་དབྱིངས་ལ་ཐབས་ཀྱིས་འཇུག །འཁོར་བ་ཡེ་ནས་<milestone unit="line" n="555.2"/>སངས་རྒྱས་པས། །འོད་གསལ་དག་པ་ཉིད་དུ་གསལ། །མ་བསྒྲིབས་ཀུན་ལ་ཁྱབ་པའི་འོད། །ཐམས་ཅད་གསལ་བར་རང་བཞིན་འཆར། །འདི་ལ་སྦྱང་བགྲོད་ཡུལ་དང་བྲལ། །འདི་ལ་བསམ་དཔྱོད་མཐའ་དང་<milestone unit="line" n="555.3"/>བྲལ། །འདི་ལ་རྩོལ་བསྒྲུབ་མཐའ་དང་བྲལ། །འདི་ལ་དགག་བསྒྲུབ་ཀུན་ལས་འདས། །ཀུན་གྱི་སྙིང་པོ་རང་བྱུང་ལ། །རིག་པ་གསལ་བར་ཉམས་མྱོང་ལ། །ཀུན་ཀྱང་རང་གསལ་མཉམ་པར་མཁྱེན། །ཡུལ་མེད་རང་<milestone unit="line" n="555.4"/>གསལ་གཅིག་གི་ལུང་། །དུ་མ་གཅིག་ཏུ་གསལ་བར་ཤེས། །ཀུན་ཀྱང་ལྷུན་གྲུབ་སྙིང་པོ་ཉིད། །དུ་མར་འཛིན་པའི་ཆོས་མི་གནས། །མི་བསམ་མི་དཔྱད་རང་བཞིན་གཞག །ནམ་མཁའི་རྡོ་རྗེ་རྣལ་འབྱོར་པས། །སྣང་<milestone unit="line" n="555.5"/>སྲིད་ཐིག་ལེར་མཉམ་སྦྱོར་ཞིང་། །ནམ་མཁའ་འོད་གསལ་མཉམ་པར་མཁྱེན། །ཆགས་པ་མི་མངའ་ཞེན་པ་དག །མི་འཕྲོ་རང་གསལ་གནས་པ་དང་། །འཁོར་བ་ལྷུན་གྲུབ་སྙིང་པོར་གསལ། །མ་བཅོས་གསང་བའི་<milestone unit="line" n="555.6"/>སྒོ་ཕྱེ་ནས། །དམ་པ་ལུང་དང་རིགས་པ་འཔྲད། །རྒྱལ་ཐབས་རིག་པ་གདེང་གིས་འཕགས། །སྙིང་རྗེ་ཕྱོགས་རིས་མེད་པར་འཆར། །ཏིང་འཛིན་རིག་པ་ཀློང་དུ་སོན། །མ་ཆགས་དག་པའི་སྤྱོད་པ་ཡིས། །ཀུན་བཟང་<milestone unit="page" n="556"/><milestone unit="line" n="556.1"/>མཛད་པའི་ངེས་པ་ཅན། །ཁམས་གསུམ་སྐུ་གསུང་ཐུགས་གསལ་བས། །སྐུ་གསུམ་ཞིང་དུ་རིག་པས་སྦྱོར། །ཡེ་ཤེས་རོལ་པ་རང་འཆར་བས། །ཕྱོགས་རིས་མེད་པ་ཀུན་ལས་འབྱུང་། །རྫོགས་པའི་འོད་གསལ་མཉམ་<milestone unit="line" n="556.2"/>སྦྱོར་བས། །ཐུགས་རྗེའི་དཀྱིལ་འཁོར་རང་བཞིན་འཆར། །བྱིན་རླབས་ཡེ་ཤེས་འོད་འཆང་བས། །མ་ལུས་སྙིང་པོ་ཉིད་དུ་མཐོང་། །གདོད་ནས་མ་བཅོས་འོད་གསལ་བས། །མ་ཡེངས་གསལ་བའི་གདེང་གིས་<milestone unit="line" n="556.3"/>བཞག །དཔལ་ལྡན་ནམ་མཁའ་རྒྱལ་བའི་སྐུ། །མ་བཅོས་ཉི་མའི་སྙིང་པོ་ལྟར། །དྲོད་རྟགས་ཆོ་འཕྲུལ་རང་བཞིན་ཐོབ། །དམིགས་མེད་ལྷུན་གྲུབ་རོལ་པ་ནི། །མཛད་པའི་གར་ཐབས་སྣ་ཚོགས་པ། །རིག་པ་གསལ་<milestone unit="line" n="556.4"/>བར་ཐབས་ཀྱིས་ཤེས། །ཉམས་མྱོང་མི་སེལ་བསམ་པ་སྤངས། །སྐུ་གསུང་རང་བཞིན་དུས་གཅིག་རྫོགས། །སྙིང་པོ་རང་བཞིན་ཁྱབ་པ་ནི། །གཅིག་གིས་ཀུན་གྱི་རྣམ་པ་འཛིན། །བསམ་གྱིས་མི་ཁྱབ་དུས་གཅིག་<milestone unit="line" n="556.5"/>འབྲེལ། །ཚུལ་ནི་གང་དུའང་མི་སྤྱོད་པ། །ཡེངས་པ་མེད་པའི་རང་བཞིན་གྱིས། །བསམ་གྱིས་མི་ཁྱབ་དབྱིངས་ལ་གསལ། །བདག་མིན་གཞན་མིན་གང་ཡང་མིན། །མ་བཅོས་ཆུ་ལ་ཆུ་བཞག་ལྟར། །རང་བཞག་རིག་<milestone unit="line" n="556.6"/>པས་་གསལ་བར་ཤེས། །སྒྲ་བྲལ་རིག་པའི་ཡེ་ཤེས་ཀྱིས། །མ་བཙལ་གྱིན་འདར་བཤད་པ་གོ། །མ་བཅོས་གསང་བའི་རྣལ་འབྱོར་པས། །མ་བརྗོད་རྫོགས་པའི་ཤུགས་ཀྱིས་གོ། །མི་སྤྲོ་མི་བསྡུ་གསལ་བར་<milestone unit="page" n="557"/><milestone unit="line" n="557.1"/>༄༅། །གནས། །ཚིག་བྲལ་བསྟན་པ་རྒྱ་མཚོའི་མཛོད། །དབྱིངས་ལས་དབྱིངས་གསལ་སྒྲིབ་པ་མེད། །མ་བཅོས་རྫོགས་པའི་རྣལ་འབྱོར་ལ། །འདི་ཡིན་འདི་མིན་ཕྱོགས་རིས་མེད། །བློ་ཡི་རང་བཞིན་མ་སྐྱེས་<milestone unit="line" n="557.2"/>པ། །རིག་པའི་རང་བཞིན་བསམ་དང་བྲལ། །ཕྱི་དང་ནང་མེད་བདེ་བའི་ཀློང་། །གསལ་ལ་དམིགས་འཇུག་མི་གནས་པ། །ཟག་མེད་མཁྱེན་པ་ཉིད་ཀྱི་ངང་། །མ་ཡེངས་མ་བཙལ་སེམས་ཀྱི་གནས། །འདི་ནི་རང་རིག་<milestone unit="line" n="557.3"/>སེམས་ཀྱི་ལུང་། །བརྗོད་བྲལ་རིག་པ་ཉམས་ཀྱིས་གསལ། །དྲུག་ཐུགཀྱངའཕྲད་དྲན་རིག་མེད་པར་གསལ། །ཡེ་ཤེས་བདུན་འབྱུང་གི་རྒྱུད་ལས། ཡེ་ཤེས་རང་གསལ་གྱི་ལེའུ་སྟེ་བཞི་པའོ།། །།ཀྱེ་སེམས་དཔའ་<milestone unit="line" n="557.4"/>ཆེན་པོ། གང་གི་རང་བཞིན་གསལ་བ་ལ། །ལོག་པའི་ཕྱོགས་ཀྱིས་བསྒྲིབ་པ་དེ། །རང་གསལ་བརྡ་དོན་ཕྲད་པ་ཡིས། །བཙལ་བྲལ་རིག་པ་འཆར་བར་འགྱུར། །ཀུན་འབྱུང་སྙིང་པོ་བྱང་ཆུབ་ནི། །རྣམ་པར་མི་རྟོག་རྒྱ་<milestone unit="line" n="557.5"/>ཆེན་ཟབ། །དམིགས་བྲལ་རིག་པའི་ཀློང་དུ་འདས། །དྲུག་གི་ཆོས་དབྱིངས་བཞིནཡངཡུལ་མེད་པ། །རང་བྱུང་སྙིང་པོ་གཅིག་ལ་རྫོགས། །ཡེ་ཤེས་མཁའ་མཉམ་སྒྲ་དོན་མེད། །གསང་བའི་ཡེ་ཤེས་རིག་པའི་ལུང་། །སྒྲོ་<milestone unit="line" n="557.6"/>སྐུར་མེད་པ་ཉིད་དུ་བསྟན། །ཕྱོགས་མེད་ཡེ་ཤེས་ཁྱད་པར་གསལ། །ཀུན་འབྱུང་སྒྲ་བརྗོད་བྲལ་བ་ལ། ཐིག་ལེ་སྤྲོས་བྲལ་མཁའ་ལྟར་དག །རང་བྱུང་དག་གི་སྙིང་པོ་ལ། །གང་ལྟར་བརྟགས་པ་ཕྱིན་ཅི་ལོག །ཞེན་<milestone unit="page" n="558"/><milestone unit="line" n="558.1"/>དྲུག་ལོག་པའི་རྩོལ་བརྒྱད་ཀྱིས། །མ་བཅོས་གསང་བའི་དགོངས་པ་བསླད། །འཛིན་སེམས་ལོག་པའི་ལྕགས་ཀྱིས་བཅིངས། །མཚན་མ་འཁོར་བའི་འདམ་དུ་བཟུང་། །ཞེན་ཆགས་ལོག་པའི་མདུད་པས་<milestone unit="line" n="558.2"/>བཅིངས། །ཕྱོགས་བྲལ་ཕྱོགས་སུ་བསླབ་པས་འཁོར། །ལོག་པའི་རི་བོས་མངོན་དུ་བཀག །སྤྲོས་བྲལ་འབར་བའི་ཡེ་ཤེས་ལ། །མཐའ་ཡི་ཞེན་པ་མི་གནས་ཀྱང་། །དོན་ལ་ལོག་པའི་བྱིས་པ་ཡིས། །རྣམ་རྟོག་འཁོར་<milestone unit="line" n="558.3"/>བའི་ཁམས་སུ་བརྟགས། །དུང་ལ་སེར་པོར་འཛིན་པ་ལྟར། །དངོས་ལ་གནས་པ་མ་ཡིན་ཀྱང་། །ལོག་པར་མངོན་པར་ཞེན་པའི་མཐུས། །རང་སྣང་མ་བཅོས་ཞེན་པར་བརྟགས། །ཡོད་མེད་མཐོང་བ་འཁྲུལ་པའི<milestone unit="line" n="558.4"/>ལམ། །དེ་ཉིད་མཐོང་བས་གྲོལ་བར་འགྱུར། །སྤང་འགེག་འཁྲུལ་པ་ངལ་བའི་ལམ། །མ་བཅོས་རྟོགས་པས་གོལ་བར་འགྱུར། །གཟུང་འཛིན་ལྟ་བ་གཉིས་ཀྱི་ཆོས། །གཉིས་འཛིན་བྲལ་བས་གྲོལ་བར་<milestone unit="line" n="558.5"/>འགྱུར། །གཉིས་ཀྱིས་གཅིག་པའི་ཉེས་མེད་ལམ། །གཅིག་ཏུ་རྟོག་པས་གྲོལ་བའི་ལམ། །སྤོང་ལེན་མཐོང་བ་ཆེ་ཆུང་ལ། །གསང་བའི་ངེས་བསྟན་གཅིག་གིས་གྲོལ། །བསྙེན་བསྒྲུབ་དག་པས་དག་པ་བསྒྲུབ། །ཡེ་<milestone unit="line" n="558.6"/>ནས་ཟིན་པས་གཟོད་སྒྲུབ་རྩོལ། །བཙལ་མེད་རྟོག་པས་གྲོལ་བར་འགྱུར། །རྒྱུ་འབྲས་འཛིན་པ་གཉིས་ཀྱི་ལམ། །གཉིས་མེད་རིག་པ་འགྲུབ་པར་འགྱུར། །བརྡ་དོན་ཕྲད་པའི་རིམ་པ་ཡིས། །རིག་པ་གསལ་བའི་དོན་<milestone unit="page" n="559"/><milestone unit="line" n="559.1"/>༄༅། །རྟོགས་ན། །མི་རྟོག་རྣམ་གྲོལ་བདེ་བར་གཤེགས། །གསལ་ལ་ཉམས་མྱོང་གང་ཡང་མིན། །འདུ་ཤེས་ཀུན་བྲལ་དབྱིངས་ཉིད་དུ། །རིག་པ་མཁའ་ལྟར་གནས་པར་བྱ། །ཚད་མ་མངོན་སུམ་ཆེན་པོ་<milestone unit="line" n="559.2"/>ལ། །རྗེས་དཔག་ཤེས་པ་ཕྱིན་ཅི་ལོག །མངོན་འབྱུང་རང་གསལ་རིག་པ་ལ། །རྗེས་འཇུག་མཚན་མ་ཅིར་མི་དགོངས། །གཉིས་མེད་གསལ་བར་རྟོགས་པ་ལ། །མི་བསམ་མི་སྤྱད་གནས་ན་གྲོལ། །ཇི་ལྟར་གནས་<milestone unit="line" n="559.3"/>པས་བཞག་པར་བདེ། །རང་བཞག་རིག་པ་ཆེན་པོ་ལ། །ཡེངས་པ་མེད་པས་ཡང་སངས་རྒྱས། །ཡེ་ཤེས་གསལ་བར་གནས་པ་ཡིས། །ཆེ་མཆོག་བླ་ན་མེད་པའི་ས། །ངེས་རྟོགས་ལུང་གིས་དེ་མ་ཐག །རང་བྱུང་བྱིན་<milestone unit="line" n="559.4"/>རླབས་ངོ་མཚར་ཆེ། །གསང་བའི་མེ་ལོང་ཐབས་ཀྱི་ཚུལ། །འདུ་ཤེས་བྲལ་བས་རབ་ཏུ་བདེ། །ཡེ་ཤེས་བདུན་འབྱུང་གི་རྒྱུད་ལས། ཡེ་ཤེས་གསང་བའི་ལེའུ་སྟེ་ལྔ་པའོ།། །།ཀྱེ་སེམས་དཔའ་ཆེན་པོ། རང་བྱུང་<milestone unit="line" n="559.5"/>རིག་པ་མཆོག་ཉོན་ཅིག །རྡོ་རྗེ་གསང་བ་རང་བྱུང་བ། །རྒྱུ་མེད་རྐྱེན་བྲལ་ཆོས་ཀྱི་སྐུ། །རིག་པའི་འཁོར་ལོ་བསམ་མི་ཁྱབ། །གསང་བའི་འཁོར་ལོ་རྟོགས་པར་དཀའ། །ཡེ་ཤེས་འཁོར་ལོ་གསང་བའི་ངང་། །ཏིང་<milestone unit="line" n="559.6"/>འཛིན་གསལ་བའི་མར་མེ་ལ བསམ་པའི་འཛིན་པ་ཀུན་དང་བྲལ། །ཀུན་ལ་གནས་ཀྱང་བསམ་དང་བྲལ། །མཁའ་གསལ་མཉམ་པ་རིག་པའི་དཀྱིལ། །སྣང་འབྱུང་རིག་པ་འབུམ་ཕྲག་ཡས། །གསལ་ལ་དམིགས་<milestone unit="page" n="560"/><milestone unit="line" n="560.1"/>པ་མེད་པས་ན། །བསམ་མེད་དྲན་མེད་མི་གཡོ་བ། །རྣམ་པར་མི་རྟོག་མཆོག་གི་ལུང་། །སྤྱོད་ལམ་རྣམ་བཞི་མི་གནས་པས། །མི་ལྡོག་ཡེ་ཤེས་ངོ་བོར་གསལ། །སྣང་བ་རྣམ་རྟོག་ཅིར་མི་བལྟ། །དྲན་འབྱུང་རྟོག་པའི་<milestone unit="line" n="560.2"/>རྗེས་མི་འབྲང་། །མ་བསྒུལ་མ་རྙོགས་ཆུ་བཞིན་དུ། །མ་བསལ་བཞག་པས་སྒྲིབ་པ་འབྱུང་། །མི་རྟོག་མཁའ་ལྟར་གསལ་བ་ལ། །ཡེ་ཤེས་ཉི་མ་ཕྱོགས་བརྡལ་བས། །ཇི་བཞིན་རང་བཞིན་རྣམ་པར་དག །རྒྱ་མཚོ་གཡོ་<milestone unit="line" n="560.3"/>མེད་ཇི་བཞིན་དུ། །རྣམ་རྟོག་མི་གཡོ་ཅིར་མི་དགོངས། །རང་བྱུང་གསལ་བ་ནམ་མཁའ་ཆེ། །མ་ལུས་གསང་བ་ཉིད་ལ་འདུས། །གསང་བ་ཀུན་འདུས་རིག་པའི་གཏེར། །མཁའ་ཁྱབ་རིག་པའི་སེམས་ཉིད་ནི། །ཁྱབ་<milestone unit="line" n="560.4"/>པར་གསལ་ལ་འཛིན་པ་མེད། །རང་བྱུང་རིག་པ་རང་ཤར་བ། །ཁྱབ་པར་གསལ་ལ་དངོས་པོ་མེད། །རང་རིག་གསལ་བའི་ཡེ་ཤེས་ཀྱིས། །མ་བསྒྲིབས་གསལ་བ་ཉིད་དུ་མཁྱེན། །རྟོག་མེད་འོད་གསལ་སེམས་ཀྱི་<milestone unit="line" n="560.5"/>དབྱིངས། །གསང་བ་རང་བྱུང་རིག་པའི་ཀློང་། །རྫོགས་ཆེན་ཐིག་ལེ་ཇི་བཞིན་ལ། །མཉམ་པར་དགོངས་མེད་རིག་པས་གཞག །བྱུང་ཚོར་གཡོ་འགོག་ཇི་སྙེད་པ། །གསལ་མེད་རིག་པ་ཉིད་ཀྱི་གསལ། །རྫོགས་ཆེན་<milestone unit="line" n="560.6"/>མ་བཅོས་དགོངས་པ་ལ། །གང་ལྟར་བཅོས་པ་ལོག་པའི་ལམ མ་བཅོས་རིག་པ་མཉམ་སྦྱར་ན། །སྒྲོ་བྲལ་རིག་པའི་འཁོར་ལོ་ལས། །ཐུགས་རྗེ་རིག་པའི་བྱིན་རླབས་ནི། །མ་བཙལ་ཉི་མའི་འོད་ལྟར་<milestone unit="page" n="561"/><milestone unit="line" n="561.1"/>༄༅། །འབྱུང་། །གསལ་བ་མཐའ་དབུས་མེད་པ་ལ། །རིག་པ་མཉམ་པའི་སེམས་ཀྱིས་བལྟ། །གཏང་འཛིན་མེད་པའི་རིག་པ་ཡིས། །རང་བྱུང་ལྷུག་པར་གཞག་པར་བྱ། །རང་བྱུང་རིག་པ་ཅིར་མི་<milestone unit="line" n="561.2"/>དགོངས། །རང་གསལ་འཁོར་ལོ་རྒྱུན་མི་གཅད། །ཡེ་ཤེས་བདུན་འབྱུང་གི་རྒྱུད་ལས། ཡེ་ཤེས་འཁོར་ལོའི་ལེའུ་སྟེ་དྲུག་པའོ།། །།ཀྱེ་སེམས་དཔའ་ཆེན་པོ། རང་བཞག་རིག་པའི་དགོངས་པ་ནི། །ཇི་བཞིན་<milestone unit="line" n="561.3"/>མངོན་དུ་གསལ་བྱས་ནས། །རིན་ཆེན་འབར་བའི་འོད་གསལ་བས། །སེམས་ཀྱི་དཀྱིལ་འཁོར་འབར་བར་བྱེད། །འཛིན་བྲལ་རིག་པའི་ཆོས་དབྱིངས་ལ། །བསམ་མེད་འགྱུར་མེད་མཁའ་ལྟར་གནས། །བསམ་གྱིས་<milestone unit="line" n="561.4"/>མི་ཁྱབ་ཆོས་ཀྱི་དབྱིངས། །གང་དག་བྱིས་པའི་འདུ་ཤེས་ཀྱིས། །རང་བྱུང་རིག་པའི་ཡེ་ཤེས་ལ། །བསམ་བྲལ་རིག་པའི་མཚན་ཉིད་དེ། །བསྟན་པ་དོན་གྱིས་གོ་བར་ཟད། །དངོས་གྲུབ་རིན་ཆེན་འོད་ལྟར་<milestone unit="line" n="561.5"/>འབྱུང་། །ཟག་མེད་ཕྲ་བཀོད་མཁའ་དཀྱིལ་ལ། །ཉི་ཟླ་གཟའ་སྐར་བཀྲམ་པ་ལྟར། །མ་འདྲེས་རིག་པ་དབྱིངས་ལ་གསལ། །དེ་ཉིད་མི་གནས་རང་བཞིན་ནི། །ཀུན་འབྱུང་རིན་ཆེན་ཕྱོགས་མེད་ཤར། །འཕེལ་འགྲིབ་<milestone unit="line" n="561.6"/>རྟོག་པ་མི་གནས་པས། །ཉི་མའི་འོད་ལྟར་ལྷུན་གྲུབ་པ། །ཀུན་ལ་ཇི་ལྟར་འདོད་པར་འཆར། །མཁའ་ལྟར་ཁྱབ་ལ་གསལ་བ་ཆེ། །མི་རྟོག་དབྱིངས་ཀྱི་ངང་ལ་གསལ། །འོད་དང་འོད་ཅན་ཇི་བཞིན་དུ། །མ་བཙལ་<milestone unit="page" n="562"/><milestone unit="line" n="562.1"/>ལྷུན་གྱིས་གྲུབ་པའོ། །མ་ཡེངས་ཡལ་བཞག་དགོངས་པའོ། །བསམ་མེད་རིག་པའི་གདེང་གིས་ཞི། །སྦྱངས་པ་མ་ཡིན་གདོད་ནས་དག །མ་བགྲོད་བླ་མའི་ས་མཆོག་ནི། །དུས་གཅིག་གནས་པས་བགྲོད་དུ་<milestone unit="line" n="562.2"/>མེད། །ཕྱག་རྒྱ་མི་འཆིང་སྔགས་མི་ཟློས། །ཚོགས་དང་མཆོད་པ་མི་བྱེད་དེ། །ཁ་དོག་བྲི་དང་མཆོད་པ་ཡང་། །མ་བྱས་དངོས་གྲུབ་མཆོག་ཏུ་གྱུར། །ཇི་སྲིད་རྩོལ་བའི་རྣམ་གྲངས་དགའ། །དེ་སྲིད་ལོག་པའི་གྲོང་ཁྱེར་<milestone unit="line" n="562.3"/>ཏེ། །མ་བཙལ་མ་སྦྱངས་གདོད་ནས་དག །སྙིང་པོ་རིག་པའི་ཕྱག་རྒྱ་ཅན། །གསང་བ་འོད་གསལ་ཀློང་ལ་འཇུག །བརྗོད་བྲལ་སྒྲ་ཡི་དཀྱིལ་འཁོར་ལ། །ཉན་བྲལ་རིག་པའི་ཚུལ་གྱིས་གསལ། །གསལ་བ་ཉིད་ན་མི་<milestone unit="line" n="562.4"/>དམིགས་པས། །རྟོག་བྲལ་ནམ་མཁའ་དབྱིངས་ཀྱི་ཀློང་། །འདི་ཞེས་བྱ་ཞིང་དམིགས་པ་མེད། །ཇི་ལྟར་གནས་པ་དེ་བཞིན་གནས། །རང་བཞག་རིག་པ་ཡེངས་མེད་ཀློང། །ཕྱོགས་མེད་ཡེ་ཤེས་ཁྱབ་པར་<milestone unit="line" n="562.5"/>གསལ། །གཉིས་མེད་ནམ་མཁའི་དབྱིངསལྟར་གསལ། །ཡེ་ཤེས་བདུན་འབྱུང་གི་རྒྱུད་ལས། ཡེ་ཤེས་གྲུབ་པའི་ལེའུ་སྟེ་བདུན་པའོ།། །།དེ་ནས་གསང་བའི་བདག་པོས། འཁོར་བསམ་གྱིས་མི་ཁྱབ་པ་དང་<milestone unit="line" n="562.6"/>བཅས་པས། རྡོ་རྗེ་སེམས་དཔའ་ལ་འདི་སྐད་ཅེས་གསོལ་ཏོ། །ཀྱེ་མ་བཅོམ་ལྡན་འདས། རང་གསལ་ལྷུན་གྱིས་གྲུབ་པས་རྩོལ་བ་ཀུན་དང་བྲལ། །བསམ་མེད་དཔྱད་འཛིན་བྲལ་བས་དགོངས་པ་དམ་པ་མཆོག །ཅི་<milestone unit="page" n="563"/><milestone unit="line" n="563.1"/>༄༅ ཡང་མི་བསམ་བསམ་པ་རྟོགས་པའི་རྒྱུན། །དགོངས་པ་རང་བྱུང་ལྷུན་གྲུབ་ཁྱོད་ཕྱག་འཚལ། །བལྟར་མེད་སྤྱད་མེད་མཐོང་མང་ཡེ་ནས་དེ་བཞིན་ཉིད། །ལྔ་པའི་རྒྱལ་པོར་ཕྱག་འཚལ་གཉིས་མེད་ཁྱོད་<milestone unit="line" n="563.2"/>ལ་འདུད། །མཐོང་བར་མི་རིག་བརྡ་ཚིག་ཀུན་དང་བྲལ། །མ་བྱས་མ་བསྒྲུབས་མ་བཙལ་ལྷུན་གྱིས་གྲུབ་པའི་ངང་། །རང་གསལ་མ་བཅོས་རིག་པ་གང་ཡང་མིན། །ཐིག་ལེ་འཕྲོ་འདུ་མ་ཡིན་བདག་ཉིད་ལྷུན་གྱིས་<milestone unit="line" n="563.3"/>གྲུབ། །ཕྱོགས་བྲལ་ལྷུན་གྲུབ་འོད་གསལ་རིག་པ་རང་བྱུང་དབྱིངས། །རྩོལ་འཇིག་མི་གནས་གསལ་བའི་མར་མེ་འདྲ། །བསྟན་པའི་རྒྱལ་པོ་ཡང་གསང་རིག་པའི་་གཏེར་ལ་འདུད། །དེ་ནས་གསང་བའི་ཡང་གཏེར་<milestone unit="line" n="563.4"/>འདི། །རིན་ཆེན་གསལ་བའི་གླེགས་བམ་འདི། །སྟོན་པ་རྡོ་རྗེ་སེམས་དཔའ་ཡིས། །གསལ་བའི་རིག་པ་རྒྱས་བཏབ་ནས། །མཁའ་དཀྱིལ་སྦས་པ་ལྷ་དབང་གི། །སྤྱིས་བླང་ཡང་དག་དབང་ཐོབ་ནས། །སྤྲུལ་པ་ཉིད་<milestone unit="line" n="563.5"/>ལ་རབ་ཏུ་བཤད། །དེ་ནས་རྡོ་རྗེའི་གདན་སྟེངས་སུ། །ཡང་སྤྲུལ་ཐུགས་ཀྱི་སྲས་རྣམས་ལ། །རྒྱལ་ཐབས་སྤྱི་བླུགས་དབང་བསྐུར་ནས། །མ་བགྲོད་རྟོག་པའི་འཇིག་ལས་བསྒྲལ། །རྣམ་གྲོལ་ས་ལ་བདེ་བར་<milestone unit="line" n="563.6"/>གཤེགས། །དེ་བཞིན་འོད་གསལ་རྣལ་འབྱོར་ལ། ཁྲེས་རབ་དག་པས་མཉམ་སྦྱོར་ན། །རྫོགས་ཆེན་ལྷུན་གྲུབ་ས་ལ་སྦྱོར། །གང་ཞིག་དད་པས་འཛིན་ཀློག་ལ། །བསོད་ནམས་བརྗོད་པར་མི་ནུས་ཏེ། །སྐལ་བ་<milestone unit="page" n="564"/><milestone unit="line" n="564.1"/>དམན་པའི་ཡུལ་མིན་ལ། །སྲོག་དང་བྲལ་བའི་ཁ་བཞིན་བྱ། །རྒྱལ་ཚབ་ངེས་པ་གཅིག་ལ་གཏད། །སྦས་པ་ཐུགས་ཀྱི་ཉི་མ་འདི། །ཡང་གསང་རིག་པའི་གཏེར་དུ་གཞག །གནས་ཀྱང་སྒྲོམ་དུ་ངེས་པར་སྦ། །ཡེ་ཤེས་<milestone unit="line" n="564.2"/>བདུན་གྱི་རྒྱུད་ལས། རྗེས་སུ་ཡི་རང་བའི་ལེའུ་སྟེ་བརྒྱད་པའོ།། །།ཡེ་ཤེས་བདུན་འབྱུང་བའི་རྒྱུད་སེམས་ཀྱི་མེ་ལོང་ཆེན་པོ་རྫོགས་སོ། །འདི་མཚམས་རྣ་བརྒྱུད་ཟམ་པ་འཛུད།། །།<milestone unit="line" n="564.3"/>༄༅། །རྒྱ་གར་སྐད་དུ། མ་ཧྭ་སརྙི་དྷརྨ་ཏྭ་བོ་དྷི་ཙིརྟི་མསྐོ་ལ་ནི་ཡུ་མ་པྲ་ཀ་ཊ་སྦི་ཏ་ཏནྟྲ་ན་མ། བོད་སྐད་དུ། རྫོགས་པ་ཆེན་པོ་ཆོས་ཉིད་བྱང་ཆུབ་ཀྱི་སེམས་བཀྲ་ཤིས་མི་འགྱུར་བར་གསལ་བར་གནས་པའི་རྒྱུད་ཅེས་</p></div1>
        </body>
    </text>
</TEI.2>