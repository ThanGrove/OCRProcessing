<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0336-text.xml">
    <teiHeader lang="tib">
        <fileDesc>
            <titleStmt>
                <title><!--sbas pa gsang ba zab mo mdung rtse'i rgyud/-->སྦས་པ་གསང་བ་ཟབ་མོ་མདུང་རྩེའི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0336-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=459.5; end=471.6--><milestone unit="line" n="459.5"/>༄༅། །རྒྱ་གར་སྐད་དུ། གུསྟ་གསྟི་ར་ཀུ྅་གྲ་ཏནྟྲ། བོད་སྐད་དུ། སྦད་པ་གསང་བ་ཟབ་མོ་བདུད་རྩིའི་རྒྱུད། བཅོམ་ལྡན་འདས་དཔལ་ཀི་ལ་ཡོའི་རྒྱལ་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་<milestone unit="line" n="459.6"/>གཅིག་ན། བཅོམ་ལྡན་འདས་དཔལ་ཀི་ལ་ཡའི་རྒྱལ་པོ་དེ། ཀརྨ་ཧེ་རུ་ཀ་ལ་སོགས་པའི་ཧེ་རུ་ཀ་རྣམས་དང་། རྡོ་རྗེ་སྙེམས་མ་ལ་སོགས་པའི་ཡུམ་རྣམས་དང། དེབཞིནདུཁྲོབོདངཁྲོ་མོ་དང་ཐབས་ཅིག་ཏུ།<milestone unit="page" n="460"/><milestone unit="line" n="460.1"/>བསམ་གྱིས་མི་ཁྱབ་པའི་ཁྲོ་བོས་བསྐོར་བའི་གནས། ཕྱི་ལྟར་དུ་དུར་ཁྲོད་འཇིགས་སུ་རུང་བ་དང་། ནང་ལྟར་ན་རང་བཞིན་གྱི་དུར་ཁྲོད་དང་། གསང་བ་ལྟར་ན་བྷ་གའི་དབྱིངས་དང་། དེ་ན་ཕྲ་མེན་ཕོ་མོ་དང་། སྒོ་མ་<milestone unit="line" n="460.2"/>རྣམས་དང་། སྲུང་མ་བཅུ་གཉིས་དང་། འཁོར་ཐམས་ཅད་ཀྱི་ཕྱིའི་དུར་ཁྲོད་ཆེན་པོར་ཉིད་ཀྱི་ཐུགས་ལས་སྤྲུལ་ནས། གདུག་པ་ཅན་ཚར་གཅོད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་ཐུགས་ཡང་དག་<milestone unit="line" n="460.3"/>པའི་ཡེ་ཤེས་ལས་དབུ་དང་ཕྱག་བསམ་གྱིས་མི་ཁྱབ་པར་གྱུར་ཏོ། །དེ་ནས་རྭ་ཏྲ་ནག་པོ་བསྒྲལ་བའི་ཕྲིན་ལས། ཀརྨ་ཧེ་རུ་ཀ་ལ་སོགས་པ་བོས་ཏེ། དྲག་པོ་ཧ་ཧ་དང་ནི་ཧི་ཧིའི་སྒྲ་སྒྲོགས་པ། གོམ་པའི་སྟབས་ཀྱིས་ས་<milestone unit="line" n="460.4"/>གཞི་གནོན་པ། དེ་ལྟ་བུ་གཅིག་ཏུ་གྱུར་ནས། དེའི་ཚེ་དུ་ཏྲ་ནག་པོ་རབ་ཏུ་འདར། ས་གཞི་ནི་རབ་ཏུ་གཡོས། ཧེ་རུ་ཀ་ཐམས་ཅད་ནི་མདངས་དང་ལྡན། དེ་ནས་རིགས་ཀྱི་ཧེ་རུ་ཀ་རྣམས་ལ་བཀའ་སྩལ་པ། དུ་ཏྲ་ཞེས་<milestone unit="line" n="460.5"/>བྱ་ལྟ་བ་ལོག །ལས་ཀྱིས་འཇིག་རྟེན་ཁམས་འདིར་སྐྱེས། །བདུད་རྣམས་བ་་ན་བར་ཆད་ཉུང་། །མེད་པར་བྱས་ན་བསྟན་པ་གཉན། །མཐོ་རིས་འཕེལ་དང་དམྱལ་ཁམས་སྟོང་། །བསྒྲལ་བའི་གནས་ནི་དམ་པ་<milestone unit="line" n="460.6"/>བདུན། །སྲོག་དོན་དཀའ་དམ་ལས་ཀྱིས་ཉམས། །འདོད་པས་ཉམས་དང་མཚན་མས་ཉམས། །སྲོག་ལས་ཉམས་པའི་མཚན་ཉིད་ནི། །ཕ་མ་དང་ནི་སློབ་དཔོན་གསོད། །འདི་དག་བསྒྲལ་བ་དམ་པར་བཤད། །དོན་<milestone unit="page" n="461"/><milestone unit="line" n="461.1"/>༄༅། །ལ་ཉམས་པའི་མཚན་ཉིད་ནི། །ཡང་དག་མ་ཡིན་སྤྱོད་པ་མཐོ། །འདི་ཡང་བསྒྲལ་བའི་དམིགས་དམ་པ། །བཀའ་ལས་ཉམས་པ་འདི་ལྷ་བུ། །དམ་པའི་གསང་བ་འཆོལ་བར་སྤྱོད། །དམ་ཚིག་ངེས་དོན་<milestone unit="line" n="461.2"/>མིང་གིས་ཀྱང་། །སྐུ་གསུང་ཐུགས་ཀྱི་དམ་ལས་འདས། །དེ་ཡང་བསྒྲལ་བའི་དམིགས་ཡིན་ནོ། །ལས་ཀྱི་ཉམས་པའི་མཚན་ཉིད་ནི། །འཆི་བར་ཤེས་ཀྱང་རྣལ་འབྱོར་འཚེ། །དུག་ཏུ་ཤེས་ཀྱང་ལྟོ་རུ་བཟའ། །ལས་<milestone unit="line" n="461.3"/>ཀྱིས་ཉམས་ཏེ་མྱུར་བར་བསྒྲལ། །འདོད་པས་ཉམས་པ་རྐུ་འཕྲོག་སོགས། །མཚན་མས་ཉམས་པ་མཚན་མེད་སྤོང་། །འདི་བདུན་ཤིན་ཏུ་བརྩོན་བྱས་ལ། །དྲག་པོའི་ལས་འདི་བརྩམ་པར་བྱ། །དེ་བཞིན་གཤེགས་<milestone unit="line" n="461.4"/>པ་ཐམས་ཅད་ཀྱི་རང་བཞིན། སྦས་པ་ཟབ་མོ་ལས། གླེང་གཞིའི་ལེའུ་སྟེ་དང་པོའོ།། །།དེ་ནས་དཔལ་ཀི་ལ་ཡའི་བདག་པོ་དེ། དབང་བསྒྱུར་དམ་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཀརྨ་ཧེ་<milestone unit="line" n="461.5"/>རུ་ཀ་ལ་སོགས་པ་རྣམས་ལ་བཀའ་སྩལ་པ། ཕུར་པ་བསྒྲུབ་པའི་གནས་དེ་ནི། །མ་མོའི་གནས་སམ་ཤིང་གཅིག་དྲུང་། །འབྱུང་པོ་མང་པོ་གང་ཡོད་པར། །བྱས་ན་ལས་ལ་ཕན་འདོགས་ཡོད། །བཀྲ་མི་ཤིས་པར་བྱས་<milestone unit="line" n="461.6"/>གྱུར་ན། །གྲིབ་འབྱིན་ཤུགས་ཀྱིས་གཏིང་འཛིན་འགྲིབ། །ས་ལ་གཡུལ་ནི་བཀྱེ་བར་ནི། །བྱ་བར་ཤིན་ཏུ་བཟང་བའོ། །ཟླ་བ་མར་གྱི་ངོ་དག་ལ། །མིག་དམར་རྒྱུ་བའི་དུས་དག་ཏུ། །ས་ལ་སྟེགས་བུ་ཆེའམ་<milestone unit="page" n="462"/><milestone unit="line" n="462.1"/>ཆུང་། །བརྩམས་ཏེ་ཕྲིན་ལས་བཞིའི་བྲོ་བརྡུང་། །སྟ་གོན་ཉིད་ཀྱང་བྱ་བར་ཤིས། །དེ་ནས་རྫས་གསུམ་ཚོགས་པར་བྱ། །འཚོ་བ་ཟས་དང་དུག་འཇོམས་སྨན། །ནག་པོའི་རིགས་ཀྱི་ཕུར་པ་དག །ཚོགས་པ་རྫས་ཀྱི་<milestone unit="line" n="462.2"/>རིམ་པའོ། །མ་ཉམས་གསར་པའི་ཐིག་བཀྱེ་ལ། །རྒྱ་མདུད་དང་པོའི་གཞལ་ཡས་ལ། །རིགས་ལྔའི་རྒྱལ་བ་འཁོར་དང་བཅས། །སྤྱི་དང་རྩེ་ལ་ཡབ་ཡུམ་གཉིས། །རྒྱ་མདུད་འོག་མའི་གཞལ་ཡས་ལ། །སྟེང་འོག་ཁྲོ་བོ་<milestone unit="line" n="462.3"/>འཁོར་དང་བཅས། །ཟུར་བརྒྱད་ཁྲོ་མོ་ཕྲ་མེན་མ། །བཅུ་གཉིས་སྲུང་མ་ཟུར་གསུམ་ལོགས། །སྒོ་མ་བཞི་ནི་རྩིབས་མཆན་ལ། །དེ་ལྟར་གྲུ་གསུམ་ཡུམ་ཉིད་ལ། །ཕུར་པའི་རྫས་རྣམས་དགོད་པར་བྱ། །དེ་ཡང་འཁོར<milestone unit="line" n="462.4"/>ལོ་རྩིབས་བཅུ་ལ། །སྟོབས་པོ་ཆེ་དང་ཧུ༷་ཀྭ་ར། ཁྲར་སྟོད་ནུབ་སྨད་གཉིས་སུ་དགོད། ། གཞན་རྣམས་རིམ་པ་དགོད་པར་བྱ། །བྱང་ཆུབ་སེམས་ཀྱི་ཕུར་པ་ནི། །ཕུར་པ་ཀུན་གྱི་རྒྱུ་རུ་གྲགས། །ཕུར་པ་ཕུར་པ་ཞེས་བྱ་<milestone unit="line" n="462.5"/>བ། །ཕུར་པ་ཐུགས་ཀྱི་ཕུར་པ་མཆོག །དེ་བཞིན་གཤེགས་པ་ཐམས་ཅད་ཀྱི་རང་བཞིན་སྦས་པ་ཟབ་མོ་ལས། རྫས་ཀྱི་རིམ་པ་བསྟན་པའི་ལེའུ་སྟེ་གཉིས་པའོ།། །།དེ་ནས་ཀརྨ་ཧེ་རུ་ཀ་ལ་སོགས་པས་ཀི་ལ་<milestone unit="line" n="462.6"/>ཡའི་བདག་པོ་ལ་གསོལ་པ། །དབང་སྡུད་ཕུར་པ་ཇི་ལྟར་ལགས ། །མནན་པའི་ཕུར་པ་ཇི་ལྟར་ལགས། །འགུགས་པའི་ཕུར་པ་ཇི་ལྟར་ལགས། །གདབ་པའི་ཕུར་པ་ཇི་ལྟར་ལགས། །དཔུང་དབྲལ་ཕུར་པ་ཇི་ལྟར་<milestone unit="page" n="463"/><milestone unit="line" n="463.1"/>༄༅། །ལགས། །ཀི་ལ་ཡ་ཡིས་བཀའ་སྩལ་པ། །དགྲ་བགེགས་དབང་དུ་སྡུད་པའི་ཕྱིར། །ནག་པོའི་རིགས་ཀྱིས་བྱ་བར་ཤིས། །མནན་པའི་ཕུར་པ་སྐྱེར་པར་བསྔགས། །འདྲེན་ཅིང་འགུགས་པར་མཆོག་ཕུར་<milestone unit="line" n="463.2"/>བསྔགས། །གདབ་པའི་ཕུར་པར་ལྕགས་ཕུར་ཏེ། །དཔུང་དང་དབྲལ་བར་བྱ་ཕུར་བསྔགས། །ནག་པོའི་རིགས་ཀྱི་ཤིང་དག་ལ། །སོར་བཞི་པའམ་སོར་བརྒྱད་ལ། །མཁས་པས་ལེགས་པར་ཚད་དང་ལྡན། །སྐྱེར་པ་<milestone unit="line" n="463.3"/>ལོ་མ་ས་འོག་གི །སོར་བཞི་བརྐོས་པས་བཀྲ་ཤིས་རྫས། །མཆོག་ཕུར་རྗེ་ངར་གཉིས་ལའོ། །གནམ་ལྕགས་ས་ལྕགས་ཁྲོ་ཆུ་དང་། །མི་རྟ་མང་པོ་བསད་པ་དང་། །རང་དང་ཕལ་པའི་ལྕགས་སྣ་ལྔ། །བྱ་རྒོད་གཤོག་<milestone unit="line" n="463.4"/>པའི་དང་རུའོ། །དེ་ལྟར་བྱས་ཏེ་ཡུལ་ལ་དགོད། །དེ་བཞིན་གཤེགས་པ་ཐམས་ཅད་ཀྱི་རང་བཞིན་སྦས་པ་ཟབ་མོ་ལས། ཕུར་པ་རྫས་ཀྱི་རིམ་པ་བསྟན་པའི་ལེའུ་སྟེ་གསུམ་པའོ།། །།དེ་ནས་ཀི་ལ་ཡའི་བདག་<milestone unit="line" n="463.5"/>པོ་དེ། ཆོས་ཉིད་རྣམ་པར་དག་པའི་ཏིང་ངེ་འཛིན་ལ་སྙོམས་པར་ཞུགས་ནས། བཀའ་སྩལ་པ། བྱང་ཆུབ་སྙིང་པོ་ཞེས་བྱ་བ། སེམས་ཅན་ཀུན་ལ་ཡོད་ཀྱིས་ཀྱང་། །མཐོང་བར་བྱ་བ་ཡོད་མ་ཡིན། །བྱང་ཆུབ་སེམས་ནི་<milestone unit="line" n="463.6"/>ཕུར་པའི་རྒྱུ། །དེ་ལྟར་ཆོས་ཉིད་དོན་རྟོགས་པ། །རངབཞིནམེདཔཞེསབྱའོ། །ཡ༷་ར༷་ཁ༷་གྱི་འབྲུ་གསུམ་གྱིས། །བསྲེག་གཏོར་སྦྱང་བ་གོང་མའི་ཚིག །བྱང་ཆུབ་སེམས་ཀྱི་རྩ་དག་ལས། །བྱང་ཆུབ་སེམས་ནི་གཟུང་<milestone unit="page" n="464"/><milestone unit="line" n="464.1"/>དབབ་བྱ། །དང་པོ་གསེར་གྱི་སྒོ་མོ་ལས། །བྱང་ཆུབ་སེམས་ནི་རང་དགའ་བབ། །སེམས་དེ་ཡོངས་སུ་འདུས་པ་ལས། །བྱང་ཆུབ་སེམས་ཀྱི་ངོ་བོ་སྲ །མཁས་པས་ཧུ༷་ལས་ཁྲོ་བོ་བཅུ། །ཞི་བས་མི་འདུལ་རྣམས་ལ་<milestone unit="line" n="464.2"/>བྱ། །རྣམ་པར་ཤེས་པ་ཁུགས་པ་ནི། །མཆོག་ཏུ་གཅེས་པས་རབ་ཏུ་བསྒྲག །བྱང་ཆུབ་སེམས་ཀྱི་སྤྲིན་དག་ལས། །ཕྱོགས་བཆི་ཁྲོ་བོའི་དཀྱིལ་འཁོར་གསལ། །ཧུ༷་ཞེས་པ་ནི་ཉི་ཤུ་ལས། ཁྲོ་བོ་ཁྲོ་མོ་རྣམས་ཀྱང་<milestone unit="line" n="464.3"/>གསལ། །ཛ༷༷ཞེས་པ་ནི་ཉི་ཤུ་ལས། །ཕྲ་མེན་རྣམས་ཀྱང་དེ་བཞིན་གསལ། །ཛ༷༷ཧུ༷་བ༷་ཧོ༷༷བཞི་ཉིད་ལས། །སྒོ་མ་བཞི་ནི་རབ་ཏུ་གསལ། །ཧུ༷་ཞེས་པ་ནི་གསུམ་ཉིད་ལས། །སྐུ་གསུང་ཐུགས་ཀྱི་སྲས་མཆོག་གསུམ། །ཨེ་<milestone unit="line" n="464.4"/>བ༷་མ་ཡུ་བཞི་ཉིད་ལས། ཁྲ་ན་མུ་ཁ་བཞི་ཉིད་གསལ། །ཛ༷༷ཛ༷༷བྱ་བ་བཞི་ཉིད་ལས། །ས་བདག་བཞི་ནི་གསལ་བའི་དོན། །སྨྱོ་ཞེས་པ་ནི་བཞི་ལས་ཀྱང་། །བདག་ཉིད་བཞི་རུ་རབ་ཏུ་བསམ། །སྨྱོ་ཞེས་ཉི་ཤུ་རྩ་བརྒྱད་<milestone unit="line" n="464.5"/>ལས། །དབང་ཕྱུག་མ་ནི་བསམ་བྱས་ལ། །དབུས་སུ་ཟླ་གམ་སྒོ་ཅན་ལ། །བཅོམ་ལྡན་བདུད་འདུལ་ཡབ་ཡུམ་དགོད། །མི་འགྱུར་བརྟན་པའི་རྡོ་རྗེ་དང་། །སྐུ་གསུམ་ལྡན་པའི་ཐོད་པ་དང་། །དབུས་ཀྱི་གྲུ་གསུམ་ཐོད་<milestone unit="line" n="464.6"/>པས་བརྒྱན། །རྒྱས་འདེབས་མ་ཡི་སྟེང་ཉིད་དུ། ཁུ་གསུམ་ལག་ནི་སྲས་མཆོག་གསུམ། ཁྲོ་བོ་འཁོར་ལོ་རྩིབས་བཅུ་ལ། །མཐིང་གའི་སྟེང་དུ་དགོད་པར་བྱ། །རྩིབས་མཆན་ལ་ནི་ཕྲ་མེན་མ། །གོངམབཞིནདུ<milestone unit="page" n="465"/><milestone unit="line" n="465.1"/>༄༅། །མཐིང་ག་ལ། །བདག་གི་དཀྱིལ་འཁོར་རྒྱས་པར་བསམ། །དེ་ནས་སློབ་མ་གཟུད་པར་བྱ། །དེ་བཞིན་གཤེགས་པ་ཐམས་ཅད་ཀྱི་རང་བཞིན་སྦས་པ་ཟབ་མོ་ལས། རང་གི་དཀྱིལ་འཁོར་གསལ་བར་<milestone unit="line" n="465.2"/>བསྟན་པའི་ལེའུ་སྟེ་བཞི་པའོ།། །།དེ་ནས་བཅོམ་ལྡན་འདས་ཀི་ལ་ཡའི་བདག་པོ་དེ། ཐམས་ཅད་ཟིལ་གྱིས་གནོན་པའི་ཏིང་ངེ་འཛིན་ལ་སྙོམས་པར་ཞུགས་ནས། ཀརྨ་ཧེ་རུ་ཀ་ལ་སོགས་པ་ལ་བཀའ་སྩལ་པ།<milestone unit="line" n="465.3"/>དེ་དག་རྣམས་ནི་རྒྱུ་ཡི་དོན། །ད་ནི་རབ་ཏུ་བཤད་བྱ་ལ། །རང་གི་གསལ་བའི་ཏིང་འཛིན་ནི། །སྦྱོར་བ་དང་པོ་རྗེས་སུ་སྦྱོར། ཤེན་ཏུ་སྦྱོར་བའི་ཏིང་འཛིན་དང་། །ལས་ཀྱི་རྒྱལ་བ་མཆོག་དག་དང་། །དཀྱིལ་འཁོར་<milestone unit="line" n="465.4"/>རྒྱལ་བ་མཆོག་དག་གོ །ཏིང་འཛིན་རིམ་པ་དེ་རྣམས་དང་། །རྣལ་འབྱོར་རིམ་པའི་སྒོ་དག་དང་། །རྣལ་འབྱོར་དང་ནི་རྣལ་འབྱོར་ཆེ། །རྗེས་སུ་རྣལ་འབྱོར་ཤིན་རྣལ་འབྱོར། །དེ་རླུ་་སྟོང་པའི་འབྱོ་ས་ནི། །ཀུན་བཞིའི་<milestone unit="line" n="465.5"/>རྣམ་ཤེས་ཡིན་པ་སྟེ། །ལངས་ཀྱང་དེ་ལ་བསྟིམས་ཡང་ཁོ། །གཞན་ལ་བསྟིམ་པ་མ་ཡིན་ཏེ། །གནས་པ་དེ་ཉིད་ཁོ་ན་ལའོ། །བསྟིམ་པ་རླུད་གི་མན་ངག་གོ །དེ་ནས་གཉིས་པའི་རླུ་་དེ་ནི། །ཕྱི་ནང་ལུས་དང་ཤེས་པ་<milestone unit="line" n="465.6"/>ལ། །གནས་པ་རླུད་གི་གནས་ཡིན་ཏེ། །གཡས་གཡོན་རིང་པོ་དལ་བ་རྣམས། །ཏིང་འཛིན་དེ་ལ་བསྒྲིབ་མི་བསྒྲིབ། །སེམས་ཀྱིས་སེམས་ལ་བརྟག་པ་ན། །ཕུར་པ་བྱང་ཆུབ་སེམས་སུ་མཐོང་། །དེ་ཡང་རླུང་གི་ཆེ་བས་<milestone unit="page" n="466"/><milestone unit="line" n="466.1"/>ཏེ། །གདབ་པར་བྱ་བ་ཡོད་མ་ཡིན། །རླུད་ཞེས་པས་ནི་ལས་ཀུན་བྱེད། །རྣམ་ཤེས་དེ་ཡི་བཞོན་པའི་རྟ། ཁ་བཙུམ་ལྕེ་ཡི་དབུས་སུ་ནི། །རླུད་གི་འཁོར་ལོ་ཚོན་གང་བ། །ཚོམ་བུའམ་དུང་རྒྱའི་ཚུལ་དུ་བསམ། །དེ་ནས་<milestone unit="line" n="466.2"/>ཆ་སྙོམས་སྲང་མདའ་འདྲ། །སེམས་ཀྱི་སྐད་ཅིག་རིམ་པ་བརྟག །དེ་གོལ་རིམ་པ་ལམ་གྱི་མཆོག །རྣམ་པར་ཐར་པའི་ལམ་ཡང་སྟོན། །མི་འཇིགས་པ་ཡང་དེ་ཁོ་ན། །དེ་བཞིན་གཤེགས་པ་ཐམས་ཅད་ཀྱི་རང་བཞིན་<milestone unit="line" n="466.3"/>སྦས་པ་ཟབ་མོ་ལས། རླུད་སྒོ་བསྟན་པའི་ལེའུ་སྟེ་ལྔ་པའོ།། །།དེ་ནས་འཁོར་གྱིས་གསོལ་པ། ཀི་ལ་ཡ་ཡི་བདག་པོ་མཆོག །རྭ་ཏྲ་དང་འདྲ་བསྒྲལ་དམིགས་ལ། །མིང་དང་གཟུགས་ལ་བརྟེན་ལགས་<milestone unit="line" n="466.4"/>སམ། །ཆོས་ཉིད་ཙམ་དུ་བསམ་ལགས་སམ། །རང་གའི་དངོས་པོ་བསྒྲལ་ལགས་སམ། །འོན་ཏེ་ཐམས་ཅད་རངབཞིན་བཞག །ཀི་ལ་ཡ་ཡིས་བཀའ་སྩལ་པ། །ཉོན་གཅིག་འཇིགས་བྱེད་ཧེ་རུ་ཀ །རུ་ཏྲ་དང་འདྲ་<milestone unit="line" n="466.5"/>བསྒྲལ་དམིགས་དེ། །ཀུན་ཚོགས་སྒོ་ནས་བསྒྲལ་བར་བྱ། །དང་པོ་དེ་ལྟར་བྱས་པ་དང་། །ནུབ་གསུམ་པ་ལ་འཇུག་པར་བྱ། །མིང་རུས་ལོ་དང་ཟླ་བ་དག ཁག་ཆེན་གྱི་ནི་བྲིས་ནས་ནི། །ཇུ་ཅོ་སྲུབ་ལོ་རྐང་རྗེས་<milestone unit="line" n="466.6"/>ས། །ཡང་ན་རྡོ་ཕྱེ་དུག་ལ་བྱ། །དེ་ལྟར་ལིསྐོ་བྱས་ལ་ནི། །མེ་ངོས་འགྲུ་ཁུང་ཁ་ཁྱེར་སུམ་བརྩེག་ཅན། །ཉི་ཤུ་རྩ་བརྒྱད་སྲིན་མོ་འགྲོས། །ཡང་ན་འབྲུབ་ཁུང་ཕྱོགས་ངན་སར། །རང་གའི་དངོས་པོ་མ་ཡིན་ཏེ། །རྣམ་<milestone unit="page" n="467"/><milestone unit="line" n="467.1"/>༄༅། ཁྲེས་ལིསྐོར་ཁུག་པའོ། །དེ་ཡང་བདག་ཉིད་བཞི་དང་ལྡན། །ཐེ་ཚོམ་མེད་དང་ཡང་དག་གཞུང་། །དམ་ལ་གནས་དང་ལེ་ལོ་སྤང་། །འདི་རྣམས་འགྲུབ་པའི་རྒྱུ་རུ་གྲགས། །ཡང་ན་བྱ་བ་ཐམས་ཅད་<milestone unit="line" n="467.2"/>སྤང་། །རྫས་ཚོགས་དགྲ་རྣམས་མེད་པ་མྲ ཁྲེས་རབ་རྣམ་གསུམ་ལྡན་པར་བྱ། །དེ་ནས་ཕུར་པའི་རིམ་པ་ནི། །རྡོ་རྗེ་གཤོན་ནུ་ཁྲོ་བོ་བཅུ། །བསྒྲུབ་ཕུར་དངོས་གྲུབ་ནོད་པའོ། །ཕྲ་མེན་སྲུང་མའི་ཕུར་པ་ནི། །སངས་<milestone unit="line" n="467.3"/>རྒྱས་རྣམས་ཀྱི་ཕོ་ཉ་ཡིན། །དེས་ཀྱང་གདབ་བར་བྱ་བ་མིན། །སྐུ་གསུང་ཐུགས་ལས་རྒྱུང་བ་ཡི། །སྲས་མཆོག་ཀི་ལ་ཡ་གསུམ་ནི། །གདབ་པའི་ཕུར་པ་དམ་པ་སྟེ། །གུ་གུལ་ཚིལ་ཆེན་དག་དང་ནི། །གོ་རོ་ཙ་ནའི་དུད་<milestone unit="line" n="467.4"/>པས་བདུག །དབྱིངས་དང་ལྷུམས་སུ་གཟི་བྱིན་བསྐྱེད། །ནག་པོ་དུག་གཏོར་བྱས་ལ་ནི། །སྐྱེས་ཀྱང་དང་པོ་ལས་ངན་དབང་། །འཇིག་ཀྱང་ཐ་མ་ལས་ཀྱིས་འཇིག །ཨོ་ལས་བསྐྱེད་པ་ཧུ༷་ཉིད་ནི། །བསྐྱེད་པ་རྐྱེན་གྱི་<milestone unit="line" n="467.5"/>སྔགས་ཉིད་དོ། །ད་ནི་བཟླས་པ་རྒྱུན་གྱི་སྔགས། །རབ་ཏུ་ལྡན་པའི་དཀྱིལ་འཁོར་དེ། །ལེགས་པར་གོམས་ཤིང་འདྲིས་པ་དང་། །ཤིན་ཏུ་བརྗོད་ལ་རབ་ཏུ་བཟླས། །འདི་ནི་སྦས་པ་ཟབ་མོ་ཡི ངེས་པའི་དྲག་སྔགས་<milestone unit="line" n="467.6"/>བསྟན་པར་བྱ། །ཉུང་དཀར་ཉིད་ལ་སྔགས་བྱས་ལ། །སྙིང་ག་ལྟེ་བ་གསང་བ་སྲ །ཉི་མ་དྲོས་དང་དམར་ཐག་ཆད། ་༑ན་ཏུ་དག་པར་བཟླས་པ་བྱ། །ཨོ་བཛྲ་ཀི་ལི་ཀི་ལ་ཡ། མུ་ར་ཡ་ཆེ་གེ་མོ་ཕཊ་ཕཊ། སྙིང་ལ་སརྦ་<milestone unit="page" n="468"/><milestone unit="line" n="468.1"/>བིསྣན་བ༷་ཧུ༷་བཱ་ར་ཡ་ཆེ་གེ་མོ་ཕཊ་ཕཊ། ལྟེ་བ་ལ་དིསྟ་ཙཀྲ་ཏིཇི་ཤཱ་ར་ཡ་ཆེ་གེ་མོ་ཕཊ་ཕཊ། གསང་བ་ལ། འདི་ནི་སྔགས་མཆོག་རྒྱལ་པོ་སྟེ། ཁྲོ་བོ་ཕྲ་མེན་ཀུན་གྱི་སྔགས། །ཞེ་སྡང་རྡོ་རྗེ་བསམ་བྱས་ལ། །མེ་དཔུང་<milestone unit="line" n="468.2"/>འབར་བའི་རང་རྟགས་ཅན། །མེ་དཔུང་ཨེ་ལ་སུམ་ཆ་ནུབ། །འཇིགས་སུ་རུང་བའི་སྲས་གསུམ་གྱི། །སྔགས་ནི་ཀི་ལི་ཀི་ལ་ཡ། །ཨ་ཀོ་ཊ་ནི་བཟླ་བར་བྱ། །དེ་བཞིན་གཤེགས་པ་ཐམས་ཅད་ཀྱི་རང་བཞིན་སྦས་པ་<milestone unit="line" n="468.3"/>ཟབ་མོ་ལས། སྲས་ཀི་ལ་ཡ་བཏོན་པའི་ལེའུ་སྟེ་དྲུག་པའོ།། །།དེ་ནས་ཀི་ལ་ཡའི་བདག་པོ་དེ་རྒྱལ་པོ་སྦྱིན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། བཀའ་སྩལ་པ། སྔགས་པ་རྒྱན་གྱི་ཆས་ཀྱི་<milestone unit="line" n="468.4"/>རྟགས། །གླང་ཆེན་ཀོ་རློན་ཞིང་གི་ཤུན། །ཐལ་ཆེན་ཞག་དང་རཀྟས་བརྒྱན། །སྟག་གི་ཤམ་བུར་སྦྲུལ་གྱི་ཆུན། །འདི་དག་འཇིགས་པའི་དཔའ་བོའི་ཆས། །རྣམ་རྒྱལ་ལ་སོགས་གོ་རིམ་བཞིན། ཁྲར་སྟོད་ནུབ་སྨད་<milestone unit="line" n="468.5"/>གཉིས་སུ་ནི། །སྟེང་འོག་ཁྲོ་བོ་སྔ་མ་བཞིན། །རྩིབས་མཆན་ལ་ནི་ཕྲ་མེན་མ། ཁྲ་ན་ལ་སོགས་རེ་མ་ཏི། །ཡ་བྱིན་ལྕགས་ཀྱུ་ཤར་དུ་དགོད། ཁྲ་ན་མུ་ཁ་རེ་མ་ཏི། །དེ་བྱིན་ཞགས་པ་ལྷོ་རུ་དགོད། །སྲི་ག་མུ་ཁ་རེ་མ་<milestone unit="line" n="468.6"/>ཕྱུ །བསེ་ཕྱིན་ལྕགས་སྒྲོག་ནུབ་ཏུ་སྟེ། །བྲི་ཀ་མུ་ཁ་རེ་མ་ཛ༷༷ །ཕག་བྱིན་དྲིལ་བུ་ནུབ་ཉིད་དུ། །དེ་ལྟར་སྲུང་མ་བཅུ་གཉིས་དང་། །སྒོ་མ་བཞི་ནི་སྤེལ་མར་དགོད། །དེ་ནསསྲསམཆོགཀིལཡ། །ལག་ཏུ་བླང་སྟེ་<milestone unit="page" n="469"/><milestone unit="line" n="469.1"/>༄༅། །གདབ་པར་བྱ། །དེ་ཡང་ཨ་ཀོ་ཊ་ཡིས་སོ། །དེ་ནས་གདབ་པ་ཟིན་པ་དང་། །དགྲ་བགེགས་གང་ཡིན་ཕྱོགས་ངན་དུ། །ལིསྐོ་དེ་ནི་བསྲེགས་པར་བྱ། །དེ་ནས་ཤིན་ཏུ་རྣལ་འབྱོར་བསམ། །དེ་བཞིན་<milestone unit="line" n="469.2"/>གཤེགས་པ་ཐམས་ཅད་ཀྱི་རང་བཞིན་སྦས་པ་ཟབ་མོ་ལས། ལུས་ངན་བསྒྲལ་བའི་ལེའུ་སྟེ་བདུན་པའོ།། །།དེ་ནས་འཁོར་གྱིས་ཡང་གསོལ་པ། །ཀི་ལ་ཡ་ཡི་དབང་དམ་པ། །དེ་རིང་ཁྱོད་ཀྱིས་རྒྱས་པར་<milestone unit="line" n="469.3"/>མཛོད། །ཅེས་གསོལ་པས། བཛྲ་ཀི་ལ་ཡ་བདག་པོ་དེ། དབྱིངས་རྣམ་པར་དག་པའི་ཏིང་ངེ་འཛིན་ལ་སྙོམས་པར་ཞུགས་ཏེ། །བཀའ་སྩལ་པ། །ཉོན་ཅིག་རིགས་ཀྱི་ཧེ་རུ་ཀ །སེམས་ཅན་བསམ་པའི་དབང་གིས་<milestone unit="line" n="469.4"/>ན། །དབང་མཆོག་ཅེས་ནི་རབ་གྲགས་པ། །ཕྱི་དང་ནང་དང་གསང་བ་དང་། །དེ་ལ་དབྱེ་བ་གསུམ་གསུམ་དང་། །ཡང་ན་ཉི་ཤུ་རྩ་གཅིག་དབང་། །བཞི་བཅུ་ཕུར་པ་རེ་རེ་ལ། །དབང་ནི་བསྐུར་དུ་ཡོད་པ་དེ། །དེ་ལ་<milestone unit="line" n="469.5"/>དབང་མཆོག་བཞི་རུ་བཤད། །བུམ་པའི་དབང་དང་གསང་བའི་དབང་། ་ས་རབ་ཡེ་ཤེས་བདེ་ཆེན་དང་། ཁེན་ཏུ་རྣལ་འབྱོར་བཞི་པའོ། །དེ་ལྟར་མཁས་པས་གང་རྟོགས་པ། །བྱང་ཆུབ་སེམས་ཀྱི་ཕུར་<milestone unit="line" n="469.6"/>པའོ། །འཁོར་གྱིས་གསོལ་པ། དེ་དོན་རྒྱས་པར་བཀའ་སྩལ་འཚལ། །ཀི་ལ་ཡ་ཡིས་བཀའ་སྩལ་པ། །རངབཞིནསྣངབའིམིདག་ལ། །བསྒྲུབ་ན་ཆགས་པའི་སྲུང་མ་ནི། །བཅུ་གཉིས་དག་ཏུ་ཤེས་པ་ལ། ཁྲ་ན་མུ་<milestone unit="page" n="470"/><milestone unit="line" n="470.1"/>ཁ་ལྕགས་སྤྱང་མོ། ཁུ་ན་མུ་ཁ་ལྕགས་ཁྱི་མོ། །སྲི་ག་མུ་ཁ་ཟངས་ཝ་མོ། །བྲི་ཀ་མུ་ཁ་ཟངས་འཕར་མོ། །ས་བདག་བཞི་ནི་འགྲུབ་པར་ངེས། །བདག་ཉིད་བཞི་ནི་དཔྱིད་དབྱར་དང་། །སྟོན་དགུན་བཞི་ནི་རྒྱལ་མོ་<milestone unit="line" n="470.2"/>སྟེ། །བཞི་ཚན་གསུམ་པོ་རྟག་ཏུ་ནི། །བསྟེན་ཅིང་བ་ལིན་སྦྱིན་པར་བྱ། །དེ་ཡིས་དངོས་གྲུབ་མྱུར་བའོ། །དབང་མཆོག་བཞི་ཡི་བསྐུར་བྱ་བ། །བུམ་པ་བྱེད་པའི་མཁན་པོ་དེས། །རྒྱ་མདུད་ཉིད་ནི་བུམ་པའོ། །ཕྲིན་<milestone unit="line" n="470.3"/>ལས་རྣམ་བཞི་དབང་དུས་སུ། །དཀར་དང་དམར་དང་ནག་དང་སེར། །དེ་ལྟར་བུ་ཡི་དབང་ཉིད་ནི། །ཕྱི་ཡི་དབང་དུ་འགྲོ་བའོ། །འཁོར་ལོ་རྒྱས་འདེབས་གདུང་རྒྱུད་འཛིན། །བཙུན་མོ་དེ་ལས་ཁྲོ་བོ་བཅུ། །བཏོན་<milestone unit="line" n="470.4"/>པ་ནང་གི་དབང་ཉིད་དོ། །ཡུམ་ཉིད་མཁའ་ནས་སྲས་གསུམ་པོ། །བྷ་གར་དབང་བསྐུར་གཟི་བྱིན་བསྐྱེད། །དེ་ནི་གསང་བའི་དབང་དུ་འགྲོ། །དབང་མཆོག་བཀའ་སྩལ་ཉན་པ་ལ། །ཕན་དང་ནུས་པ་གང་འདོད་<milestone unit="line" n="470.5"/>སྦྱིན། །གལ་ཏེ་དམ་ཚིག་མེད་པ་ལ། །བྱིན་ན་གླང་སྣར་མཚོན་བཏགས་འདྲ། །བྱང་ཆུབ་སེམས་ཀྱི་བསྟི་གནས་ས། །ལུས་ལ་འཁོར་ལོ་བཅུ་ཡི་བགོ །སྟོད་ན་ལྔ་སྟེ་སྨད་ན་ལྔ། །འདི་ལྟར་ཁྲོ་བོ་བཅུ་བཀོད་པ། །དེ་<milestone unit="line" n="470.6"/>བཞིནདབངཔོལྔདག་ལ། །ཕྲ་མེན་ཟུང་རེ་དགོད་པ་དང་། །རྐང་ལག་བཞི་ལ་བཅུ་དྲུག་པོ། །རིམཔབཞིནདུབཞིབཞིནས། །དེ་ནི་ནང་དབང་དམ་པའོ། །ཆོས་ཀྱི་དབྱིངས་ཀྱི་བཙུན་མོ་ཡི། །མཁའ་ནས་ཐམས་<milestone unit="page" n="471"/><milestone unit="line" n="471.1"/>༄༅། །ཅད་བཏོན་པ་ནི། །གསང་བའི་དབང་དུ་གཞག་པར་བྱ། །ཤིན་ཏུ་མི་དམིགས་བཞིཔ་ཡིན། །དེ་བཞིན་གཤེགས་པ་ཐམས་ཅད་ཀྱི་རང་བཞིན་སྦས་པ་ཟབ་མོ་ལས། དབང་གི་རིམ་པ་བསྟན་པའི་ལེའུ་<milestone unit="line" n="471.2"/>སྟེ་བརྒྱད་པའོ།། །།དེ་ནས་འཁོར་ལ་བོས་ནས། དབྱིངས་ཟབ་མོའི་ཏིང་ངེ་འཛིན་ལ་སྙོམས་པར་ཞུགས་ཏེ། བཀའ་སྩལ་པ། ཐམས་ཅད་ཐམས་ཅད་མེད་མཐོང་བ། །དཀྱིལ་འཁོར་ཁྲོ་ཚུལ་མ་ལུས་པ། །མ་<milestone unit="line" n="471.3"/>མཐོང་རྨོངས་ལ་བསྟན་པའོ། །ཡང་དག་དོན་ནི་སྟོང་པ་སྟེ། །མཚན་མའི་བག་ཆགས་སྤངས་པའོ། །སེམས་ལ་སེམས་ཀྱིས་བལྟས་པས་ན། །མཐོང་བ་མེད་པ་མཐོང་བའི་མཆོག །དེ་ནི་ངེས་དོན་མཆོག་ཡིན་ནོ། །བདེ་<milestone unit="line" n="471.4"/>བར་གཤེགས་པས་དེ་མ་གཟིགས། །དེ་ནི་སླ་བྱེར་སླ་བ་སྟེ། །དགའ་བ་ཤིན་ཏུ་མཐོང་བར་བཀའ། །དེ་བཞིན་གཤེགས་པ་ཐམས་ཅད་ཀྱི་རང་བཞིན་སྦས་པ་ཟབ་མོ་ལས། ཤིན་ཏུ་རྣལ་འབྱོར་བསྟན་པའི་ལེའུ་སྟེ་དགུ་<milestone unit="line" n="471.5"/>པའོ།། །།སྦས་པ་ཟབ་མོ་མདུང་རྩེའི་རྒྱུད་རྫོགས་སོ།། །།རྒྱ་གར་གྱི་མཁན་པོ་ཙྭ་ན་གར་བྷ་དང་། བོད་ཀྱི་བན་དེ་བི་རོ་ཙྭ་ནས་བསྒྱུར་བའོ།། །།<milestone unit="line" n="471.6"/>༄༅། །རྒྱ་གར་སྐད་དུ། བཛྲ་ཀི་ལ་ཡ་ཤསྟི་ཨ་གྲ་རྭ་ག་ཏནྟྲ་ནཱ་མ། བོད་སྐད་དུ། རྡོ་རྗེ་ཕུར་པ་མདུང་རྩེ་དམར་པོའི་རྒྱུད་ཅེས་བྱ་བ། བཅོམ་ལྡན་འདས་དཔལརྡོརྗེགཤོནནུལཕྱགའཚལ་ལོ། །འདི་སྐད་བདག་</p></div1>
        </body>
    </text>
</TEI.2>