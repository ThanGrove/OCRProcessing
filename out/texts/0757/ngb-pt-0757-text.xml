<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0757-text.xml">
    <teiHeader lang="tib">
        <fileDesc>
            <titleStmt>
                <title><!--gsang ba'i gter gyi rgyud/-->གསང་བའི་གཏེར་གྱི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0757-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=265.4; end=288.2--><milestone unit="line" n="265.4"/>དུ་ཕྱུང་བ་རྫོགས་སོ།། །། ༄༅། །རྒྱ་གར་སྐད་དུ། གུ་རྒྱ་ག་པི་ཏནྟྲ་ནཱ་མ། བོད་སྐད་དུ། གསང་བའི་གཏེར་གྱི་རྒྱུད་ཅེས་བྱ་བ། ཀུན་ཏུ་བཟང་མོ་ལ་ཕྱག་འཚལ་ལོ། །འདི་སྐད་བདག་གིས་ཐོས་<milestone unit="line" n="265.5"/>པའི་དུས་གཅིག་ན། ཀུན་ཏུ་བཟང་མོ་གསང་བའི་ཡུམ། །སྐྱེ་འགག་མེད་པའི་བདག་ཉིད་ཅན། །ཐོག་མ་མེད་པའི་དུས་མཐའ་ནས། །འགྲོ་འོང་མེད་པར་རང་བཞིན་བཞུགས། འཕོ་འགྱུར་མེད་པའི་གནས་མཆོག་<milestone unit="line" n="265.6"/>ནི། །ཡང་དོག་མེད་པའི་འོད་གསལ་བ། །ཕྱི་ནང་མེད་པའི་འོད་གསལ་བ། ཁྲེས་རབ་སྙིང་རྗེ་ཉི་ཟླར་བཅས། །དག་པའི་དོན་ལྡན་དཀར་པོའི་ཚོགས། །སྙིང་རྗེའི་འོད་ལས་སྤྲུལ་པ་མོ། །ལྔ་གཉིས་གསུམ་དུ་རང་<milestone unit="page" n="266"/><milestone unit="line" n="266.1"/>བཞིན་གནས། །བྱ་རྩལ་མེད་པའི་སྦྱོད་པ་ཅན། །ཆོས་ཉིད་མི་འགྱུར་ནག་མོའི་ཚོགས། ཁེས་རབ་རྩལ་ལས་ཤར་བ་མོ། །ལྔ་གཉིས་བརྒྱད་དུ་ལྡན་པ་སྟེ། །ཡེ་ཤེས་སྤྲུལ་པའི་སྤྱོད་པ་ཅན། ཁུགས་འགྲོ་འབར་བ་<milestone unit="line" n="266.2"/>སེར་མོའི་ཚོགས། །བརྩོན་འགྲུས་མཐར་ཕྱིན་ཁྱབ་པ་མོ། །བཅུ་ཚན་ལྔ་དང་དྲུག་ཏུ་ལྡན། །རྫུ་འབྲུལ་སྤྱོད་པ་མཐར་བྱིན་མ། །ཡོན་ཏན་གཏེར་ལྡན་སྦྲུལ་པ་མོ། །མངོན་སྤྱོད་ངང་ལས་ཤར་བ་མོ། །བཞི་གཉིས་ལྡན་<milestone unit="line" n="266.3"/>པའི་ཁྱབ་པ་མོ། །བརྟུལ་ཞུགས་ལྡན་པའི་མཛད་པ་ཅན། །དེ་ནས་ཡུལ་འཕྲ་མེན་རྒྱ་མཚོས། གསེར་གྱི་ཉི་མའི་གདན་ལས་བཞེངས་ཏེ། ཡུམ་ཆེན་མོ་ལ་གུས་པའི་ཕྱག་སྦྲུལ་བཞིན་བྱས་ནས། །མིག་མི་ལྡོག་པར་<milestone unit="line" n="266.4"/>གཟིགས་ཏེ། །གསེར་གྱི་འཁོར་ལོ་བསྒྱུར་ཅིང་གསང་སྔགས་བསྒྲགས་པའི་དོན་དུ། ཡུམ་ཆེན་མོ་ལ་འདི་སྐད་ཅེས་གསོལ་ཏོ། །ཀུན་ཏུ་བཟང་མོ་བདེ་བའི་ཡུམ། །གནས་པའི་དོན་འདི་ཇི་ལྟར་ལགས། །གཏེར་གྱི་<milestone unit="line" n="266.5"/>རང་བཞིན་གང་ལགས་པ ། །ཡུམ་ཆེན་ཉིད་ཀྱིས་བཤད་དུ་གསོལ། དེ་ནས་ཡུམ་ཆེན་མོས་ཉི་ཟླའི་གདན་ལ་བཞེངས་ནས། སྤྱན་གསུམ་འཐུར་དུ་གཟིགས་ནས། ལྗགས་པདྨ་དྲིལ་ནས་གསུངས་པ། སྲིད་པ་གསུམ་<milestone unit="line" n="266.6"/>གྱི་མངའ་བདག་མོ། །སངས་རྒྱས་ཁྲོས་པའི་རྒྱལ་མོ་ཁྱོད། འགྲོ་བ་ཆགས་པས་ཞེན་པ་ལ། །ཐུགས་རྗེ་ཆེན་པོས་ཞུ་བ་ལེགས། ཁྱོད་ཀྱི་འདོད་པ་འདི་ལྟར་བསྐོར། །གསང་བ་རྩ་དང་ཐིག་ལེ་སྟེ། གཏེར་ནི་རིག་པའི་<milestone unit="page" n="267"/><milestone unit="line" n="267.1"/>༄༅། །ཡེ་ཤེས་སོ། །འཕྲ་མེན་རྒྱ་མཚོས་ཡང་གསོལ་པ། །རྩ་དང་ཐིག་ལེ་ཇི་ལྟར་ལགས། །རིག་པའི་ཡེ་ཤེས་ཇི་ལྟར་ལགས། །ཀུན་ཏུ་བཟང་མོས་བཤད་དུ་གསོལ། །ཡུམ་ཆེན་ཉིད་ཀྱིས་ཡང་གསུངས་<milestone unit="line" n="267.2"/>པ། །གསང་བ་དོན་གྱི་རྩ་ཐིག་ནི། རྣམ་པ་གསུམ་དུ་ཤེས་པར་བྱ། རྩ་ལ་སྲིད་པའི་གནས་ལུགས་དང་། །ཐིག་ལེ་སྤྲུལ་པའི་འཆར་ཚུལ་དང་། ། རྟོགས་པར་བྱེད་པ་ཡན་ལག་གོ་།རིག་པའི་ཡེ་ཤེས་གཉིས་སུ་བཤད།<milestone unit="line" n="267.3"/>དམ་སྲིད་གནས་ལ་དབབ་པ་དང་། ཐིག་ལེ་མྱ་ངན་ཟླ་བའོ། གསང་བ་གཏེར་གྱི་རྒྱུད་ལས། གླེང་གཞི་དང་གླེང་བསླང་བའི་ལེའུ་སྟེ་དང་པོའོ། །དེ་ལ་གནས་ཆེན་བརྒྱད་དུ་བཤད། དང་པོ་དངོས་པོ་བསྟན་པ་<milestone unit="line" n="267.4"/>དང། །གཉིས་པ་ལས་སུ་བསྟན་པ་དང་། གསུམ་པ་བྱེད་པའི་གནས་སུ་སྟེ། །བཞི་པ་སྤྱིན་པའི་ས་ཡིན་ཏེ། །ལྔ་པ་བྱུང་་ང་ཡིན་པ་སྟེ། །དྲུག་པ་ལྷག་པའི་གནས་བཞི་སྟེ། །བདུན་པ་གནས་གཞི་ཡིནཔ་སྟེ། །བརྒྱད་པ་<milestone unit="line" n="267.5"/>བོད་པ་ཡིན་པའོ། །ཚལ་ཆེན་པོ་ན་བརྒྱད་དུ་གནས། ལྟ་ན་སྟུག་དང་རྣམ་པར་རྒྱལ། ལྷའི་མདུན་ས་བྱ་བ་དང་། །ཤིང་རྟ་སྣ་ཚོགས་བྱ་བ་དང་། ས་གཞི་བཟང་པོ་བྱ་བ་དང་། དགའ་བའི་ཚལ་དང་རྩུབ་འགྱུར་<milestone unit="line" n="267.6"/>ཚུལ། །འདྲེས་པའི་ཚལ་ཞེས་བྱ་བའོ། །ཐིག་ལེ་དོན་ནི་འདི་ལྟ་སྟེ། །ཐིག་ལེ་གནས་ནི་འདི་བཞི་སྟེ། །ཕྲ་མ་ཨུ་ལི་ཧི་དང་ལྡན། །ཨོ་དང་ལྡན་ཧཱུཾ༷་དང་ལྡན། །སྭ་དང་ལྡན་པའི་སྒྲའི་དོན་བཤད་པ། །བདེ་བ་ཆེན་པོ་<milestone unit="page" n="268"/><milestone unit="line" n="268.1"/>འཁོར་ལོ་ནི། །ཡི་གེ་ཧ༷་གྱི་དོན་བཤད་པ། །བརྒྱ་རྩ་འདུས་པའི་ཚངས་ནང་ན། །ཐིག་ལེ་ཡི་གེ་ཧ་གནས་པ། །ཆོས་ཉིད་འདུས་པའི་ཐིག་ལེ་སྟེ། ཀུན་ཏུ་བཟང་མོ་ཞེས་སུ་བཤད། །ཡི་གེ་ཧ༷་གྱི་རྩེ་མོ་ནས། །དྭངས་མ་ལྔ་<milestone unit="line" n="268.2"/>ཡི་ཐིག་ལེ་ཡི། ཚོན་དྲུག་དྲིལ་བ་ལྟ་བུ་སྟེ། །དེ་ནི་ནམ་མཁའི་ལྔའི་ངོ་བོ་སྟེ། །ས་མེ་ཀི་དང་དམ་ཀུ་དང་། །ས་ནི་རྩ་ཡི་དངས་མ་སྟེ། །རྣམ་སྣང་གསལ་ཞེས་གྲགས་པའོ། །མེ་ནི་དྲོད་ཀྱི་དྭངས་མ་སྟེ། །འོད་གསལ་མ་<milestone unit="line" n="268.3"/>ཞེས་གྲགས་པའོ། །ཀི་ནི་ཁྲག་གི་དངས་མ་སྟེ། །གཉེན་གསལ་མ་ཞེས་གྲགས་པའོ། །དམ་ནི་དབུགས་ཀྱི་དངས་མ་སྟེ། །གཡང་གསལ་གཡོན་ཞེས་གྲགས་པའོ། །ཀུ་ནི་བཀྲག་གི་དྭངས་མ་སྟེ། །བཀྲག་གསལ་མ་<milestone unit="line" n="268.4"/>ཞེས་གྲགས་པའོ། །ཐིག་ལེ་ཆེན་པོ་གཡས་ཕྱོགས་ནས། །མཁའ་ལ་རྒྱུ་བའི་ཐིག་ལེ་གསུམ། བ་ར་ཝ། །འབེབས་བྱེད་མ། །སྐྱོད་བྱེད་མ། །སྐུལ་བྱེད་མའོ། །ཐིག་ལེ་ཆེན་པོའི་གཡོན་ཕྱོགས་ནས། །དབྱིངས་ལས་ཤར་<milestone unit="line" n="268.5"/>བའི་མ་མོ་གསུམ། །ཧ༷་རི་ཀ། །ཚོར་བྱེད་མ། ཚིམ་བྱེད་མ་ལེན་བྱེད་མའོ། །ཐིག་ལེ་ཆེན་པོའི་སྟེང་ཕྱོགས་ན། །མུན་དང་གསང་པ་སྟུད་མའོ། མ་ཡི་སྒྲ་ཡི་དོན་བཤད་པ། །མགྲིམ་མ་ཁྲག་གི་འཁོར་ལོའི<milestone unit="line" n="268.6"/>དཀྱིལ། །དབུས་ན་ཐིག་ལེ་ཨ༷་གནས་པ། །མཐའ་མ་རྣམ་པ་བརྒྱད་པའོ། །ཝ་ཀྲི་ཏི་ཡ་པ་ནི་པུ་ཙ། །དཀར་མོ་མདངས་མཛེས་མ། །སྔོན་མོ་ཀློག་མ་སྲིན།དམར་མོ་རྫུ་པ་ཅན། །སེར་མོ་ལྡིང་སྟབས་ཅན། །སྟག་སྨན་<milestone unit="page" n="269"/><milestone unit="line" n="269.1"/>༄༅། །ཟོར་བ་གདོང་། ནག་མོ་གདོང་དྲུག་མ། བམ་སྲིན་དྲེད་མོ་གདོང་། འབྲོག་སྲིན་ཆུ་སྲིན་བཤད། ཨུ་ཡི་སྒྲ་ལ་དོན་བཤད་པ། །སྙིང་ཀ་ཆོས་ཀྱི་འཁོར་ལོའི་དཀྱིལ། །དབུས་ན་རིག་པའི་ཡི་གེ་ཧཱུཾ༷། །ཕྱི་<milestone unit="line" n="269.2"/>སྐོར་ཐིག་ལེ་བཅུ་དང་བརྒྱད། །མུམ་ཧཱུཾ༷། །འཕྲ་མེན་མན་ཀའི་ཐིག་འཛིན་མ། །ཉི་མ་འབུམ་གྱི་གཟི་མདངས་ཅན། ཧཱུཾ༷་ཧཱུཾ༷་ཧཱུཾ༷་ཧཱུཾ༷། རྡོ་རྗེ་ཉི་མ་ཁྲོས་པའི་དབང་མོ་ཆེ། ཡོན་ཏན་རིན་ཆེན་ཁྲོས་པའི་དབང་མོ་ཆེ། །པདྨ་ཁུག་<milestone unit="line" n="269.3"/>འཐུང་ཁྲོས་པའི་དབང་མོ་ཚེ། །ཁམས་གསུམ་འཚོ་བྱེད་ཁྲོས་པའི་དབང་མོ་ཆེ། །མུ༷་མུ༷་མུ༷་མུ༷། །རྒྱན་གྱི་རྒྱལ་མོ་དབྱིངས་ཕྱུག་རྒྱལ་མོ་དང་། །བདག་ཉིད་ཆེན་མོ་གཅིག་པུ་ཡུམ་མཆོག་མོ། །ཧེ་ཧེ་ཧེ་ཧེ། །དཀར་མོ་ཆེན་<milestone unit="line" n="269.4"/>མོ་ཡབ་ལ་བཞད། །སྔོན་མོ་སྒེག་མོ་ཡིན་ཏན་མཛོད། །དམར་མོ་དབང་སྡུད་མཛེས་ཚུལ་ཅན། །སེར་མོ་ལས་ཀྱི་རྫུ་འཕྲུལ་ཅན། ས་མ་མ་ཧམ། ཟེ་བྱེད་མ་། རྒྱས་འདེབས་མ། ཚེ་འཕེལ་མ། རྨོངས་བྱེད་མའོ། །ལི་ཡི་<milestone unit="line" n="269.5"/>སྒྲ་ཡི་དོན་བཤད་པ། ལྟེ་བ་རླུད་གི་འཁོར་ལེའི་དཀྱིལ། །དབུས་ན་རླུད་སྐོར་ཐིག་ལེ་ལྔ་བཅུ་དྲུག །ཝ༷་ས༷། སྲིད་པ་ཀུན་གྱི་དྲེད་འབེབ་མ། སྲིད་པ་ཀུན་གྱི་སྐྱེད་བྱེད་མ། ཨེ་ར༷། དྲག་མོ་འཛ་ཏིམ། སྲིན་མོ་ཁྲག་འཛག་<milestone unit="line" n="269.6"/>མ། ཡང་ར༷། བསྐྱོད་མ་སྟོང་གསུམ་ཁྱབ་པ་མོ། གླིང་བཞི་ཀུན་ཏུ་རྒྱུག་འགྲོ་མའོ། ཧཱུཾ༷་པདྨ་རྡོ་རྗེ་ཐིག་འཛིན་མ། པདྨའི་དབྱིངས་ཕྱུག་མ། །འདོད་པ་ཁམས་ཀྱི་དབང་ཕྱུག་མ། ར༷་ར༷་ར༷་ར༷་ར༷་ར༷་ར༷། རྡོ་རྗེ་ཀུན་གྲགས་མ།<milestone unit="page" n="270"/><milestone unit="line" n="270.1"/>དབང་ཆེན་འོད་ལྡན་མ། རྡོ་རྗེ་འཛིན་འཕྲེང་མ། རྡོ་རྗེ་གསལ་འཕྲོ་མ། རྡོ་རྗེ་འོད་ཆགས་མ། རྡོ་རྗེ་ཟློག་བྱེད་མ། རྡོ་རྗེ་གྲག་སྙེལ་མ། །མ་ཏི་ག་ཛ་། གླིང་བཞི་ལྷའི་སྲིན། ཁྱུང་ཆེན་གཤིན་རྗེའི་སྲིང་། གཡག་ཐོག་ཀླུའི་<milestone unit="line" n="270.2"/>སྲིང་། སྡེར་ཅག་གནོད་སྤྱིན་སྲིང་། པ་ར་ཏི་ཡ་ཡ་ཧར་ཏིང་། དུ་རྙིང་། ཤརྙིང་། གྲུབ་ཏིང་སྨྱོ་ཏ་ག་ན། དཀར་མོ་མིག་གཅིག་མ། ནག་མོ་རལ་གཅིག་མ། དམར་མོ་མཆུ་འཇིབ་མ། སེར་མོ་རྐང་བལྡག་མའོ། །སྨྱོ་སྨྱོ་<milestone unit="line" n="270.3"/>སྨྱོ་སྨྱོ་སྨྱོ་སྨྱོ་སྨྱོ། སྲིན་མོ་སྨུག་ནག་མ། ནུ་ར་ཀྟ་སི། འཕྲ་མེན་རྡོ་རྗེ་དཀར་སེར་མ། །རོ་ཧུ་དྲི་ལ་ལྷ་ཆེན་དཀར་མོ་སྟེ། །འཇིག་སྲིད་དཀར་མོ་རྡོ་རྗེ་བེ་ཤ་བྱི། །གཞོན་ནུ་དམར་མོ་རྡོ་རྗེ་ཀོ་མ་རིང་། །བརྒྱ་བྱིན་དཀར་མོ་<milestone unit="line" n="270.4"/>རྡོ་རྗེ་བ་ནི་ལ༷། །དམར་སེར་སྲིན་མོ་རྡོ་རྗེ་སི་ཀ་ལ༷། སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ། བདུད་རྩི་དམར་མོ་རྡོ་རྗེ་ཨ་མྲི་ཏ། ཟླ་བ་དཀར་མོ་རྡོ་རྗེ་པུ་ཏ་རི། བེ་ཅོན་དམར་ལྗང་དནྟྲ་ཧ། སྲིན་མོ་དམར་མོ་རྡོ་རྗེ་རཀ་ཤ་སི། ཟ་བ་ལྗང་<milestone unit="line" n="270.5"/>ནག་རྡོ་རྗེ་བག་ཤི་སི། ར་ཏྲི་བཛྲ་རྡོ་རྗེ་དགའ་བ་དམར། རྡོ་རྗེ་སྟོབས་ཆེན་རུ་་་མ་ར་ཏྲ། །ཨེ་ཀ་ཙ་ཏི་རྡོ་རྗེ་ཅིག་སྦྱོད་མ། །སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ། །མ་ནུ་ཏོ་རྡོ་རྗེ་འདོད་པ་དམར། གྲུབ་མོ་ནོར་སྲུང་དཀར་མོ་སིདྷ་ཀ ཀླུ་<milestone unit="line" n="270.6"/>མོ་སྔོ་སྐྱ་རྡོ་རྗེ་བ་ཡ་བྱ། །གསོད་མོ་ཁྲ་མོ་རྡོ་རྗེ་མ་ཧྭ་ཀ་ལ་དམར། །ཨག་ནེ་མི་མོ་རྡོ་རྗེ་དཀར་སེར་མ། །ཕག་མོ་ནག་མོ་རྡོ་རྗེ་བ་རུ་ནི། །རྡོ་རྗེ་དམར་སྨུག་རྒན་བྱེད་ཙ་མུན་ཏི། སྨྱོ་སྨྱོ་སྨྱོ་སྨྱོ་སྨྱོ་སྨྱོ་སྨྱོ། །སྣ་ཆེན་དཀར་མོ་<milestone unit="page" n="271"/><milestone unit="line" n="271.1"/>༄༅། །རྡོ་རྗེ་པུ་ཏ་ར་མ་ན། །ཆུ་སྲིན་འོག་དཀར་རྡོ་རྗེ་བ་དུ་ནི། །སྒོ་བ་རྡོ་རྗེ་དཀར་མོ་མ་ཧྭ་ཀ་ལ་ནི། །དམར་སེར་རྡོ་རྗེ་ཙ་ཀ་ལ། །སུམ་པ་དཀར་ལྗང་རྡོ་རྗེ་པུ་ནི་དམར། །རྡོ་རྗེ་ལྗང་ནག་ལམ་པོ་ཏ་ར་མ། སྲིན་<milestone unit="line" n="271.2"/>མོ་བུམ་སྣ་རྡོ་རྗེ་འཇིག་རྟེན་འཇོམས། །སྲིད་པའི་མ་མོ་ཐམས་ཅད་ཀུན། རྣལ་འབྱོར་སྐུ་ཡི་ཁྱོན་དུ་རྫོགས། རྩ་དང་ཐིག་ལེ་ཉིད་ལ་གནས། །གསང་བ་གཏེར་གྱི་རྒྱུད་ལས། །རྩའི་འཁོར་ལོ་ལ་ཐིག་ལེའི་བཅུད་གནས་<milestone unit="line" n="271.3"/>པར་བསྟན་པའི་ལེའུ་སྟེ་གཉིས་པའོ།། །།འཕྲ་མེན་རྒྱ་མཚོས་ཡང་གསོལ་པ། །ཏྲོགས་པའི་ཐབས་འདི་ཇི་ལྟར་ལགས། །ཡུམ་ཆེན་ཉིད་ཀྱིས་བཤད་དུ་གསོལ། ཅེས་གསུངས་པ་ལས། །ཡུམ་ཆེན་མོས་ཡང་<milestone unit="line" n="271.4"/>གསུངས་པ། །རྟོགས་པའི་ཐབས་ནི་གསུམ་དུ་བཤད། །སྤྱོད་པ་ཀླུའི་ཁྱད་པར་དང་། །རིག་པ་སྟན་འགན་དོན་དུ་བཤད། །རྟོག་པ་དོན་གྱི་ལྟ་བའོ། །དེ་ལ་སྒྲོད་པ་རླུང་གི་ཁྱད་པར། །འདི་ལྟ་སྟེ། །བདེ་བ་ཆེན་པོར་<milestone unit="line" n="271.5"/>འཁོར་ལོ་ནི། །མི་འགྱུར་བ་ཆོས་ཉིད་ཀྱི་རླུད་ཞེས་བྱ་བ་ཡོད་དེ། །རླུད་དེས་བསྐྱོད་པས་དཀར་མོ་བཅུ་གསུམ་སྤྲུལ་པའི་ཆོ་འཕྲུལ་སྣང་བར་བྱེད་དོ། །མགྲིན་པའི་འཁོར་ལོ་ན། རུས་སྤལ་རོ་ལྡན་ཞེས་པའི་རླུད་ཡོད་དེ།<milestone unit="line" n="271.6"/>དེ་རྩ་ཁྲོ་མོ་བརྒྱད་ཀྱི་ཆོ་འཕྲུལ་སྣང་བར་བྱེད་དོ། །ཆོས་ཀྱི་འཁོར་ལོ་ན་དོན་འབྱེད་པའི་ཡེ་ཤེས་ཀྱི་རླུད་ཞེས་བྱ་བ་ཡོད་དེ། རླུང་དེས་བསྐྱོད་པ་ན་མོ་བཅྭ་བརྒྱད་ཀྱི་ཆོ་འཕྲུལ་སྣང་བར་བྱེད་དོ། །སྦྲུལ་པའི་འཁོར་ལོ་ན་<milestone unit="page" n="272"/><milestone unit="line" n="272.1"/>ཁྱབ་བྱེད་མདངས་ལྡན་རླུད་ཞེས་བྱ་བ་ཡོད་དེ། རླུད་དེས་སེར་མོ་ལྔ་བཅུ་རྩ་དྲུག་གི་ཆོ་འཕྲུལ་སྣང་བར་བྱེད་དོ། །བཤད་སྒོ་ནས་སྐྱོད་བྱེད་ལས་ཀྱི་རླུད་ཞེས་བྱ་བ་ཡོད་དེ། རླུད་དེས་ཐིག་ལེ་ཐབས་ཀྱི་གཞུང་འདུལ་<milestone unit="line" n="272.2"/>བྱེད་དོ། །སྲོག་རྩ་ལ་འཕྱོ་པ་ཡན་ཐུབས་ཀྱི་རླུད་ཞེས་བྱ་བ་ཡོད་དེ། རླུད་དེས་འཕེལ་སྡུད་ཐམས་ཅད་བྱེད་དོ། །དང་པོ་ཞི་བའི་སྤྱོད་པ་སྟེ། གཉིས་པ་དབང་གི་ཡིན་པ་སྟེ། གསུམ་པ་མངོན་སྦྱོད་ཉིད་དུ་བཤད། བཞི་པ་<milestone unit="line" n="272.3"/>རྒྱས་པ་ཆེན་པོ་སྟེ། ལྔ་པ་ལྷུན་གྱིས་གྲུབ་པའོ། །དྲུག་པ་རྫུ་འཕྲུལ་ཉིད་དུ་བཤད། དང་པོ་དོན་བཞིའི་དོན་གྱི་སྤྱོད་པའོ། གཉིས་པ་ཉོན་མོངས་པའི་ཡིད་རྒྱུའོ། །གསུམ་པ་ཡིད་ཀྱི་རྣམ་པར་ཤེས་པ་རྒྱུ་བའོ། །བཞི་པ་སྒོ་<milestone unit="line" n="272.4"/>ལྔའི་རྣམ་ཤེས་རྒྱུ་བའོ། །ལྔ་པ་ལ་འདུ་ཤེས་རྒྱུ་བའོ། །དྲུག་པ་ལ་འདུ་བྱེད་རྒྱུ་བའོ། །དེ་ལ་དང་པོ་བྱང་ཆུབ་སེམས་ཀྱི་ཐིག་ལེ་གཡོ། གཉིས་པ་ལ་པདྨ་རཀྟ་གཡོ། གསུམ་པ་ལ་མ༷་ས་གཡོ། བཞི་པ་ནས་དྲི་ཆེན་གཡོ།<milestone unit="line" n="272.5"/>ལྔ་པ་ནས་དྲི་ཆུ་གཡོ། དྲུག་པ་ནས་གཟུང་འཛིན་གཡོ་པའི། བྱང་ཆུབ་ཀྱི་སེམས་ཀྱི་ཐིག་ལེ་ཞེ་སྡང་འབྱུང་བའི་སྒོ། རཀྟ་འདོད་ཆགས་འབྱུང་བའི་སྒོ། མ་ས་ང་རྒྱལ་འབྱུང་བའི་སྒོ། དྲི་ཆེན་གཏི་མུག་འབྱུང་བའི་སྒོ<milestone unit="line" n="272.6"/>གུར་ཀུམ་ཕྲག་དོག་འབྱུང་པའི་སྒོ། དྭངས་མ་ལྔ་འདུས་པས་གཟུང་འཛིན་འབྱུང་བའི་སྒོ། ཞེ་སྡང་རང་སར་གྲོལ་བའི་ཆོས་ཉིད་དག་པའི་ཡེ་ཤེས། འདོད་ཆགས་རང་སར་གྲོལ་བས་སོ་སོར་རྟོག་པའི་ཡེ་ཤེས་། ང་<milestone unit="page" n="273"/><milestone unit="line" n="273.1"/>༄༅། །རྒྱལ་རང་སར་གྲོལ་བས་མཉམ་པ་ཉིད་ཀྱི་ཡེ་ཤེས། གཏི་མུག་རང་སར་གྲོལ་བས་མེ་ལོང་ལྟ་བུའི་ཡེ་ཤེས། ཕྲག་དོག་རང་གནས་སུ་དག་པ་བྱ་བ་གྲུབ་པའི་ཡེ་ཤེས། གཟུང་འཛིན་གནས་སུ་གྲོལ་བ་<milestone unit="line" n="273.2"/>ཆོས་དབྱིངས་ཀྱི་ཡེ་ཤེས་སོ། ཞེ་སྡང་གནས་སུ་བསྒྲལ་བས་ཐབས་དང་མཐུན་པའི་སྤྱོད་པ། འདོད་ཆགས་རང་སར་བསྒྲལ་བས་ཤེས་རབ་དང་མཐུན་པའི་སྦྱོད་པ། ང་རྒྱལ་ཞི་བས་བསྒྲལ་བས་གཟུང་དུ་འབྲེལ་<milestone unit="line" n="273.3"/>པའི་སྤྱོད་པ། གཏི་མུག་རིག་པར་བསྒྲལ་བས་ཕྱོགས་གཅིག་པའི་སྤྱོད་པ། ཕྲག་དོག་ཕུན་སུམ་ཚོགས་པར་བསྒྲལ་བས་འཐུན་འཇུག་ཐབས་ཀྱི་སྤྱོད་པ། གཟུང་འཛིན་ཡུལ་ལས་བསྒྲལ་བས་མཛད་པ་གར་ཐབས་<milestone unit="line" n="273.4"/>ཀྱི་སྤྱོད་པའོ། འགའ་ན་སྦྱོར་བའི་སྤྱོད་པ་རྟོགས་ཐབས་ལྡན་པ་ཡིས། འགའ་ནི་སྤྱོད་པ། འདི་ལྟ་སྟེ། བུད་མེད་མོ་གཤམ་འདྲ་བ་ལ། ཀླད་པ་གོ་རོ་ཙ་ན་ཡོད། ཨ་འབྲས་སྨིན་པའི་འབྲས་བུ་ལ། སྦྱོར་ཏེ་ཟོས་ན་དངོས་<milestone unit="line" n="273.5"/>གྲུབ་ཐོབ། བུད་མེད་པདྨ་མཛེས་པ་ལ། རཀྟའི་སྙིང་པོ་མ་ཉམ་དང་། མུ་ལ་ཏ་དང་པི་ཏའི་ཁྲག །སྦྱར་ཏེ་ཟོས་ན་དངོས་གྲུབ་ཐོབ། བུད་མེད་དུང་ཅན་ལྷ་མཛེས་ལས། བྱུང་བའི་དྲི་ཆེན་མ༷་ས་དང་། གདུག་ཅན་གྱི་<milestone unit="line" n="273.6"/>བཅུད་དང་ནི། བུད་མེད་བན་གླང་ཅན་དག་གི །བྱུང་བའི་དྲིའི་ཆུ་དག་དང་ནི། ཏིར་ཏ་པ་ན་ལ་སོགས་དང་། །སྦྱར་ཏེ་ཟོས་ན་དངོས་གྲུབ་ཐོབ། །བུད་མེད་རི་མོ་ཅན་དག་ལ། །སྦྱར་ཏེ་ཐིག་ལེ་དཀར་དམར་དང་། །ག་<milestone unit="page" n="274"/><milestone unit="line" n="274.1"/>པུར་ཆུ་དང་སྦྱར་བྱས་ནས། །དངོས་གྲུབ་ཤིན་ཏུ་ཐོབ་པར་འགྱུར། །བཀྲ་ཤིས་གཙང་མའི་བུད་མེད་ལ། །སྦྱར་བའི་ཐབས་ཆེན་ལྡན་བྱས་ཏེ། །མཆོག་གི་དངོས་གྲུབ་ཐོབ་པར་འགྱུར། །སྦྱོར་བ་སྤྱོད་པའི་ཐབས་ཆེན་<milestone unit="line" n="274.2"/>འདིས། །སྐྱེ་མེད་དབྱིངས་དང་འཕྲད་པར་འགྱུར། །ཏན་སྤྱོད་པའི་དོན་སྤྱོད་པ། །གང་ཡང་རུང་བ་སྒྲལ་བའི་ཞིང་། །རྣལ་འབྱོར་སྡིགས་པའི་མཛུབ་མོ་ལ། །ཉི་མའི་དཀྱིལ་འཁོར་སྟེང་དག་ཏུ། །ཧ་ལས་རལ་གྲི་འབར་<milestone unit="line" n="274.3"/>བ་ཡིས། །ཏྲ་ཏ་ཕཊ་ཧ་ལ་ཧཱུཾ༷་གི་སྔགས་བརྗོད་པས། །དེ་དག་མྱུར་དུ་བརླག་པར་འགྱུར། །གང་ཡང་དམིགས་པའི་ཡུལ་དེ་ལ། །གྲོ་གའི་གཟུགས་དེ་འཛུབ་གང་ལ། །སྲིན་ལག་ཁྲག་གིས་མིང་བྲིས་ལ། ཁུ་གསུམ་<milestone unit="line" n="274.4"/>ཆག་གང་དབུས་སུ་གཞུག །ཧཱུཾ༷་གིས་ཉུངས་ཀར་བྱིན་བརླབས་ལ། །སྟུན་ཁུང་མའི་སྔགས་ཀྱིས་གདབ། །ཧཱུཾ༷་རཀྟ་ཁ་ལ་རུ་པི་ཏྲ་ཏ་ཕཊ། །ལུས་ཀྱང་འགས་ཤིང་བརླག་པར་འཀྱུར་། །ཧཱུཾ༷་ཁུང་སྲིན་པོ་གདེངས་པ་<milestone unit="line" n="274.5"/>མྲ །དམིགས་པའི་ལིང་ག་སོར་བཞི་ལ། །དུར་ཁྲོད་སོལ་བས་བྱུགས་བྱས་ཏེ། །ཀྲོང་ནག་པོའི་སྔགས་བཟླས་ཤིང་། །ཟི་ར་ནག་པོས་བྲབ་པར་བྱ། །ཨོ་པུ་པ་ལི་ཀ་ཙ་ཧུར་ཕཊ། །མགོ་པོ་འགས་ཤིང་བརླག་པར་<milestone unit="line" n="274.6"/>འགྱུར། །ཀྲོ་ང་ནག་པོའི་རྐྱལ་པ་སྲ །སྤུ་ཏྲ་རའི་གཟུགས་བཅུག་སྟེ། །སྲོང་ཙ་རའི་ཐིག་པས་གདགས། །མེ་དཔལ་དམར་པོས་བྲལ་པར་བྱ། །ཛ་ར་པུ་པི་ཙ་ར་ཏུར་ཕཊ། །ཁྲག་གི་རི་བོ་འཇོམས་པར་བྱེད། །པ་ཏ་རུ་<milestone unit="page" n="275"/><milestone unit="line" n="275.1"/>༄༅། །ཙའི་རྐྱང་པ་སྲ །ཧྲོ་ཏའི་ཀ་ཏའི་པགས་པ་ལ། །ཧ་ལ་ནག་པོའི་ལིང་གི་བྲིས། །མུ་ངག་འབར་བའི་ཟེར་གྱིས་བྲབ། །ཙ་ཏི་ཙ་ཏ་པ་ཏི་མུགས་གྲྭ་ཧྭ། །ཞེ་སྡང་སྡོང་པོ་འཇོམས་པར་བྱེད། །ཨེ་ཏ་པ་རི་ཧཱུཾ༷་<milestone unit="line" n="275.2"/>ཁུང་དུ། །པུ་རི་པ་ཏྲོརེ་གཟུགས་བཅུག་ལ། །ཏྲི་ར་ཧོརེ་སྔགས་ཀྱིས་གདབ། རྨུགས་ཤ་རིལ་བམ། །འདོད་ཆགས་བྱང་རི་མར་པོ་གཤོམ། །ཁྲག་གི་རྒྱ་མཚོ་འབར་བ་མྲ །ནེ་ཏོ་ཏའི་སྣོད་ནང་དུ། པར་པ་ཏའི་གཟུགས་<milestone unit="line" n="275.3"/>བཅུག་སྟེ། ཨ་རྫ་ཀ་ཡི་དོག་པས་བཅིང་། གནོད་སྤྱིན་དམར་པོའི་སྔགས་ཀྱིས་གདབ། པ་པ༷་ཁ་འདར་བབ། ཁྲག་གི་དོག་པ་གཅད་པར་བྱ། །ལྷ་རྟེན་ནག་པོའི་བུམ་པ་མྲ ན་ར་གའི་གཟུགས་བཅུགས་ལ། པརྩི་ཏ་<milestone unit="line" n="275.4"/>ཡི་ཐག་པས་བཅིང་། །ཨ་ཀ་ཏ་ཡི་སྔགས་ཀྱིས་གདབ། ར་རྩ་ཀི་མ་དུ་ཀ་ཕཊ། དངུལ་གྱི་བུམ་པ་བཤིག་པའོ། །པུ་ཏ་ར་རྩི་བ༷་ཏ་པ་རུ་ཕཊ། བུམ་པ་བམ་རིམ་ཁ་སྦྱར་དུ། ཁ་སྲས་དམར་པོའི་ཁོག་པ་མྲ དུ་ར་པ་ཏའི་<milestone unit="line" n="275.5"/>གཟུགས་བཅུག་ལ། བདུད་མོ་ནག་མོའི་སྔགས་ཀྱིས་་བྲབ། ཁ་རག་སི་ཏ་ནག་མོ་ཐུན། རླུད་གི་རྐྱང་པ་བཅད་པའོ། རྟོག་པའི་ལྟ་བ་འདི་ལྟ་སྟེ། ཕྱི་ཡི་འབྱུང་བ་སྒྱུ་མ་སྟེ། འབྱུང་བ་ལྔ་པོ་ཐམས་ཅད་ཀུན། །སྣང་སྤྱོད་<milestone unit="line" n="275.6"/>ཉིན་ན་རྣམ་པར་དག །ཕུང་པོ་ཁམས་དང་སྐྱེ་མཆེད་ཀུན། །རྒྱུ་བའི་འཁོར་ལོ་ལྟ་བུར་གནས། །ནང་གི་དྭངས་མའི་ཐིག་ལེ་ཡང་། །གྲོག་ཚང་གཡེངས་པ་ལྟ་བུར་སྣང་། །སྟེན་པའི་བག་ཆགས་ཉོན་མོངས་ལྔ། །སྲིན་བུ་<milestone unit="page" n="276"/><milestone unit="line" n="276.1"/>མེ་ཁྱེར་ལྟ་བུར་སྣང་། །ཀུན་གཞི་མེ་ལོང་གཡའ་དག་འདྲ། །ཉོན་མོངས་ཡོད་ནི་སྲིན་བུ་སྟེ། །སྒོ་ལྔ་འོད་ཟེར་ཤར་བ་ཡིས། །དབང་པོའི་ཡུལ་ལ་བརྟེན་ཏེ་འཚར། །ཡུལ་ལྔ་འཇའ་ཚོན་ལྟ་བུ་སྟེ། །སྣང་བ་མ་འགགས་<milestone unit="line" n="276.2"/>ཡུལ་ལ་གསལ། །རིག་པ་ཕྱི་ནང་མེད་པར་གསལ། སྐྱེ་མེད་ལྷ་ཡི་སྣང་བ་ཡང་། ཆུ་ཟླའི་དཀྱིལ་འཁོར་ལྟ་བུར་སྣང་། སྣང་སྤྱོད་ཉིད་ན་རྣམ་པར་དག། རང་རིག་རྡོ་རྗེ་ལྟ་བུ་སྟེ། རྒྱུ་མེད་རྐྱེན་གྱིས་མ་སྐྱེས་པས། དང་པོ་<milestone unit="line" n="276.3"/>སྐྱེ་བའི་རྒྱུ་མེད་པས། མཐའ་མས་འགག་པའི་རྐྱེན་དང་བྲལ། སྐྱེ་མེད་རྡོ་རྗེ་ངོ་བོས་སྟོང་། སྟོང་ཉིད་མ་བཅོས་དབྱིངས་ཀྱི་ཚུལ། དབྱིངས་ཉིད་མ་འགག་ཡེ་ཤེས་ཏེ། ཡུལ་དང་བྲལ་བས་རང་རིག་སེམས ། གསང་<milestone unit="line" n="276.4"/>སྔགས་རླབས་ཆེན་འཁྲིག་པ་ཡང་། སེམས་ཀྱི་དཀྱིལ་འཁོར་འོད་པོ་ཅེས། །འོད་ཆེན་སྣང་བ་ངོས་བཟུང་མེད། བརྗོད་པའི་ཐ་སྙད་ཀུན་དང་བྲལ། །བརྗོད་བྲལ་སྟོང་པའི་མཐའ་མི་གནས། །ནོར་བུ་རིན་ཆེན་འབར་པ་<milestone unit="line" n="276.5"/>ལྟར། རྟོག་པ་མེད་པར་དགོས་དགུ་ཚང་། ཚོགས་ན་ལྷུན་གྲུབ་དོན་པོ་ཅེ། མ་བསྒྲུབ་ཆེ་བའི་དོན་སོར་གནས། མཐའ་དབུས་བྲལ་བའི་དེ་བཞིན་ཉིད། །ཉམས་སུ་མྱོང་བའི་མཐའ་མི་གནས། །མི་གནས་ཡེ་ཤེས་ཆེན་<milestone unit="line" n="276.6"/>པོ་ལ། །ཇི་ལྟར་བསམ་པས་དགོས་དགུ་འཆར། །རྟོག་པའི་རྟན་ཚིགས་ཚད་མ་དག །རང་རིག་ཡེ་ཤེས་ཚད་མའི་མཆོག །རང་ཉམས་རིག་པ་གདེང་གིས་རྟོགས། །རྟོགས་པས་རང་གི་ངོ་བོས་སྟོང་། །རང་རིག་སྟོང་<milestone unit="page" n="277"/><milestone unit="line" n="277.1"/>༄༅། །པའི་འབྲས་བུས་ལེན། །བུམ་པའི་ནང་གི་མར་མེ་བཞིན། །རྣམ་རྟོག་ཡེ་ཤེས་ངོ་བོར་ཤར། ཁྲར་བ་ཉིད་ན་ནུབ་པ་མེད། །སྣང་བའི་དངོས་ཆོས་རྣམ་པ་ཀུན། །སྣང་སྤྱོད་ཉིད་ན་རྣམས་པར་<milestone unit="line" n="277.2"/>དག །སེམས་ཀྱི་འདུ་འཕྲོ་མང་པོ་ཀུན། །རྒྱ་མཚོ་ཆེན་པོ་བརླབས་བཞིན་སྣ། །རྩེརྒྱལ་ཁ་ནས་ཀུན་གསལ་འདྲ། །རྩེ་མོ་མེད་པའི་མཐར་འཛིན་བྲལ། །མཐོང་རྒྱུ་མེད་པའི་རྟོག་པ་ཅན། །ཡེ་ཤེས་ལྔ་ཡི་བདག་ཉིད་<milestone unit="line" n="277.3"/>ཅན། །ཉོན་མོངས་ལྔ་ཡི་ངོ་བོ་ཉིད། །རྟོགས་པ་བཟང་ངན་ཁྱད་པར་ལས། །ངན་རྟོག་ཅན་ནི་འཁོར་བར་སྣང་། །བཟང་རྟོག་ངོ་ལ་ཡེ་ཤེས་ཏེ། །སེམས་ལ་གཉིས་ཀའི་ངོ་བོས་སྟོང་། །དོན་གྱི་ཕྱི་ནི་ཀུན་རྟགས་<milestone unit="line" n="277.4"/>སོ། །རང་གི་མཚན་ཉིད་གཞན་དབང་ངོ་། །སྒྲ་ཡི་སྤྱི་ནི་བློ་རྟོགས་ཏེ། །རང་གི་མཚན་ཉིད་རྗོད་བྱེད་ཡིན། །ཆོས་ཉིད་ནམ་མཁའ་ལྟ་བུ་ལ། ནམ་མཁའ་ལྟ་བུའི་ཚིག་གིས་མཚོན། །དེ་ཉིད་ཆོས་སྐུའི་པའི་<milestone unit="line" n="277.5"/>མཆོག །སེམས་ཀྱི་རོལ་པ་སྣ་ཚོགས་ན། །གདུལ་བྱའི་ངོ་ལ་ཅིར་སྣང་ཡང་། །སྣང་བའི་ཕྱིར་ནི་གཟུགས་མེད་དེ། །ཆོས་སྐུ་གཟུགས་སྐུའི་ངོ་བོ་ཡང་། གཅིག་པ་མ་ཡིན་ཐ་དད་མིན། ཉི་མ་དང་ནི་འོད་ཟེར་བཞིན། མ་<milestone unit="line" n="277.6"/>རྟོགས་ངོ་ལ་ཚིག་སྒོ་ནས། ཡོད་མེད་རྣམ་པ་སྣ་ཚོགས་བརྗོད། དོན་ལ་ཐ་སྙད་ངོ་བོས་སྟོང་། དོན་ལ་བཞག་ཐབས་སྣ་ཚོགས་ཏེ། དགག་སྒྲུབ་མེད་པར་སོ་མར་བཞག །དེའི་སྙིང་པོ་འདི་དང་འཕྲད། མ་དང་མོའི་ཐ་<milestone unit="page" n="278"/><milestone unit="line" n="278.1"/>སྙད་བྲལ། ལྷ་མོར་སྣང་བ་རྒྱུད་ཀྱི་དོན། རྩ་དང་ཐིག་ལེ་ལུང་དུ་གྲགས། རང་རིག་སྣང་བ་མན་ངག་སྟེ། དབང་པོ་རབ་འབྲིང་ཐ་མ་ལ། ཐ་སྙད་གསུམ་དུ་གྲགས་པའོ། །གསང་བ་གཏེར་གྱི་རྒྱུད་ལས། རྟོག་<milestone unit="line" n="278.2"/>པའི་ཐབས་བསྟན་པའི་ལེའུ་སྟེ་གསུམ་པའོ། །གཏེར་གྱི་དོན་ཉིད་གང་ལགས་པ། །ཀུན་ཏུ་བཟང་མོས་བཤད་དུ་གསོལ། །ཡུམ་མཆོག་ཉིད་ཀྱི་ཡང་གསུངས་་པ། །གཏེར་དོན་རིག་པའི་ཡེ་ཤེས་ཏེ། བྱེ་བྲག་གསུམ་དུ་<milestone unit="line" n="278.3"/>ངས་བཤད་ཀྱིས། ཉིན་ཅིག་འཕྲ་མན་ཡུམ་མཆོག་མ། དྲེགས་པ་གནད་ལ་དབབ་པ་ལ། རི་རབ་ཕུར་པས་གཟིར་བ་དང་། མཚོན་གྱི་ཆར་དུ་དབབ་པའོ། དེ་ནས་བཅས་ཀྱི་རིམ་པ་ནི། ཁྲུ་བརྒྱད་པ་ཡི་དཀྱིལ་འཁོར་<milestone unit="line" n="278.4"/>ལ། བ་སུ་ཏ་ཡི་ཐིག་གདབ་སྟེ། ཚོན་གྱི་རྒྱལ་པོ་ལྔ་ཡིས་བརླབ། དབུས་སུ་ཨེ་ཀ༷་མཐིང་ནག་ལ། ཕྱི་རིམ་པདྨ་བཅུ་གསུམ་ལྡན། དེའི་ཕྱེད་པའི་པདྨ་ལ། འདབ་མ་བཅོ་བརྒྱད་དག་ཏུ་བྱ། དེའི་ཕྱི་རིམ་པདྨ་ནི། དེའི་<milestone unit="line" n="278.5"/>ཕྱིར་རིམ་པདྨ་ནི། ལྔ་བཅུ་རྩ་དྲུག་ཤེས་པར་བྱ། སྒོ་བཞི་དུས་བཞིའི་རྒྱལ་མོ་སྟེ། མུ་ཁྱུད་ཐོད་པ་བརྒྱད་པོ་ལ། རྩ་འདྲེན་བརྒྱད་པ་དེ་ནི་བཀོད། ཤིང་བུ་མཆོག་གི་ཕུར་པ་ནི། སོར་ནི་བཅོ་བརྒྱད་ལྡན་པར་བྱ། །དབུ་ལ་<milestone unit="line" n="278.6"/>དཀར་མོ་བཅུ་གསུམ་བསམ། །རྒྱ་མདུད་བར་མ་དག་ལ་ནི། །ནག་མོ་བཅོ་བརྒྱད་དེ་བཞིན་བསམ། །ཅུང་བཞོགས་བརྒྱད་པོ་དག་ལ་ནི། །སེར་མོ་ལྔ་བཅུ་དྲུག་བསམ་མོ། །ཟུར་གསུམ་དག་ལ་རྩ་ཁྲོ་<milestone unit="page" n="279"/><milestone unit="line" n="279.1"/>༄༅། །བརྒྱད། །བསམས་ནས་དབུས་ཀྱི་ཁྲོད་ལའོ། །རྩང་ཕུར་བཅུ་གསུམ་དག་ལ་ཡང་། །དར་དཀར་བཅུ་གསུམ་དག་གིས་བརྒྱན། །རྩང་ཕུར་བཅོ་བརྒྱད་དག་ལ་ཡང་། །དར་སྣ་རུ་མཚོན་དག་གིས་བརྒྱན།<milestone unit="line" n="279.2"/>རྩང་ཕུར་ལྔ་བཅུ་དྲུག་ལ་ཡང་། །དར་སེལ་རུ་མཚོན་དེ་བཞིན་ནོ། །སྤྲུལ་པའི་རྩ་ང་ཕུར་བརྒྱད་པོ་ལ། །དར་དམར་རུ་མཚོན་དེ་བཞིན་ནོ། །དེ་ནས་དབུས་སུ་ཕུར་པ་དགོད། །ཧཱུཾ༷་ལས་མི་འགྱུར་ཐུགས་མཆོག་འབར་<milestone unit="line" n="279.3"/>བའི་སྐུར་བསྟན་པ། །མགོ་པོ་རྒྱ་མདུད་ཆོས་སྐུའི་གཞལ་ཡས་ཁང་། །རྐེད་པ་རྒྱ་མདུད་ལོངས་སྐུའི་ཕོ་བྲང་ལ། །རྩེ་མོར་ཟུར་གསུམ་སྤྲུལ་སྐུ་དབང་དུ་འབྱུང་། །རྐེད་པ་རྒྱ་མདུད་ཆུ་སྲིན་ཁ་ནས་བྱུང་། །སྣང་སྲིད་མ་མོ་<milestone unit="line" n="279.4"/>རྣམས་ཀྱི་ཕུང་པོ་བྲང་སྟེ། །གྲུ་གསུམ་ཨེའི་གདན་ལ་བཞུགས་སུ་གསོལ། །དཀར་མོ་བཅུ་གསུམ་དབྱིངས་ཀྱི་ཆོ་འཕྲུལ་ཅན། །དམ་སྲིད་བསྒྲལ་ཕྱིར་པདྨའི་གདན་ལ་བཞུགས། །ནག་མོ་བཅོ་བརྒྱད་ཐུགས་ཀྱི་ཆོ་<milestone unit="line" n="279.5"/>འཕྲུལ་ཅན། །དམ་སྲིད་གནད་ལ་དབབ་ཕྱིར་བཞུགས་སུ་གསོལ། །ཡོན་ཏན་གཏེར་རྫོགས་ལོངས་སྦྱོད་གཏེར་གྱི་ལྷ། །དམ་སྲི་ཚེ་སྲོག་འབྲལ་ཕྱིར་བཞུགས་སུ་གསོལ། །གར་ཐབས་རྫུ་འཕྲུལ་ཐབས་ཀྱིས་བསྒྱུར་<milestone unit="line" n="279.6"/>མཛད་མ། དམ་སྲིང་ཤ་ཁྲག་དཔྲལ་ཕྱིར་བཞུགས་སུ་གསོལ། །དེ་ནས་ཐུགས་ཀྱི་བསྙེན་པ་བྱ། །དེ་ནས་སྐད་ཅིག་དང་པོ་ལ། །མི་རྟོག་པ་ཡི་ངང་ཉིད་ལས། །འོག་གཞི་རླུད་ལ་རཀྟ་སྟེ། །ཀེང་རུས་རི་རབ་མི་དཔུང་<milestone unit="page" n="280"/><milestone unit="line" n="280.1"/>དབར། །དེ་སྟེང་སྦྲུམ་ལས་འཁོར་ལོ་ནི། །གསུམ་རིམ་དབུས་སུ་་ཨེ་སུ་བཅས། །ཉི་མ་ཟླ་བའི་གདན་སྟེངས་སུ་། །དྲེགས་པ་དམིགས་པའི་རྟེན་དུ་བཅས། །གདན་སྟེང་འབུམ་གྱི་ཁྱད་པར་ལས། །བཛྲ་ཀྲོ་རྟི་ཤཱ་རི་བྷ་<milestone unit="line" n="280.2"/>ག་པདྨ་བརྒྱ། །མུ་ཁ་ལི་ཀྲོ་དྷི་ཤཱ་རི་རུ་ལུ་རུ་ལུ་ཧཱུཾ༷་སྨྱོ། །བདག་ཉིད་ཀུན་ཏུ་བཟང་མོའི་སྐུ། །མཐིང་ནག་ནམ་མཁའི་སྒོ་ཟུ་ཅན། །ཕྱག་དྲུག་ཕྱག་རྒྱ་ཆ་སྐྱེ་ཤིང་སྒྲོལ། །དེ་འདྲ་ཡུམ་གྱི་ཐུགས་མཆོག་ནས། །འཔྲ་མིན་རྒྱ་<milestone unit="line" n="280.3"/>མཚོ་ཉིད་ཀྱི་སྐུ། །གསེར་གྱི་ཉི་མའི་གདན་སྟེང་ནས། །འོད་ཟེར་སྣ་ལྔ་འཕྲོ་བའི་ཚུལ། །དེའི་ཐུགས་ཀ་ནས་འཕྲོས་པས། །ཡི་གེ་མུམ་ལས་འོད་འཕྲོས་པས། །མ་མོའི་ཚོགས་རྣམས་རྩང་ལ་བསྟིམ། །ཡེ་ཤེས་སྤྱན་<milestone unit="line" n="280.4"/>དྲངས་གཉིས་མེད་བསྟིམ། །གཏོར་མ་བདུད་རྩི་བྱིན་བརླབས་མཆོད། བདུད་རྩི་གཏེར་ལྡན་ཉོན་མོངས་བག་ཆགས་སྦྱངས་། རྣམ་ལྔ་རྒྱན་གྱི་མཆོད་པ་འདི་འབུལ་ན། །ཡེ་ཤེས་མཆོད་པ་ཆེན་པོར་བཞེས་སུ་<milestone unit="line" n="280.5"/>གསོལ། །རཀྟ་དམར་སྨུག་བསྐལ་པའི་མི་ལྟར་འབར། །འདོད་ཆགས་ཚིམ་བྱེད་མཆོད་པར་བཞེས་སུ་གསོལ། ཀྱེ་པདྨ་རིགས་ཀྱི་སྟེང་དག་ཏུ། །ཆེ་ཆུང་ཞིང་གི་གདན་དུ་བཅས། །སྲིད་པ་ཤ་ཆེན་སྐྲུངས་པའི་བྷ་ལིང་<milestone unit="line" n="280.6"/>ཏ། །འཁོར་ཡུག་རྟོགས་པའི་མཆོད་པ་ཆེན་པོར་བཞེས། མ་བདུད་གསུར་དང་སྤོས་ཆེན་དྲི་ལ་སོགས། དབང་པོ་ཚིམ་བྱེད་མཆོད་པར་བཞེས་སུ་གསོལ། །གླིང་པུ་པི་ཝང་སྒྲ་སྙན་ཐོད་ལྔའི་སྒྲ། །ལྷའི་རོལ་མོ་གར་གྱི་<milestone unit="page" n="281"/><milestone unit="line" n="281.1"/>༄༅། །མཆོད་པ་བཞེས། །དེ་ནས་བསྙེན་པའི་འཕྲོ་འདུ་བྱ། །བྷ་ག་པདྨ་བརྒྱ་བདེ་ཀློང་དུ་འདུས། །ཨོ་རུ་ལུ་རུ་ལུ་ཧུ༷་སྨྱོ་ཧུ༷། །འཁོར་ལོ་སྤྲོ་༷བཞི་ཐུགས་ལས་སྦྲུལ། །ཞག་གསུམ་བར་དུ་འཕྲོ་འདུ་བྱ། དེ་ནས་<milestone unit="line" n="281.2"/>ལས་ལ་སྦྱར་བ་བྱེད། །རྟེན་གྱི་ལིང་ག་བྱ་བ་ནི། རྩ་ཤིང་དག་ལ་གཟུགས་བྱས་ཏེ། སུ་ཏྲ་ཟླ་བ་ལོན་པ་ལ། ལྟས་ངན་སྣ་ཛོགས་སྐྲུ་ཡིས་བརྒྱད། ཧོ་ཁུང་འབར་བའི་དཀྱིལ་དུ་བཞུག དེ་ནས་མངག་པའི་ཕོ་ཉ་ནི། ཧཱུཾ༷་<milestone unit="line" n="281.3"/>གསང་བའི་ཡུམ་ཅིག་མཁའ་ལ་འགྲོ། རྣམ་པར་རྟོག་བྲ་ཀུན་བཟང་མོ། སྐྱེ་མེད་མ་མོའི་དབྱིངས་ཕྱུག་མ། དབྱིངས་སྐུ་འཁྲུངས་པའི་གསང་པའི་ཡུམ། རྣམ་རྟོག་འཇོམ་མཛད་འཕྲིན་ལས་གཙོ། སྐྱོན་གྱིས་མ་བསྒྲིབས་<milestone unit="line" n="281.4"/>འོད་གསལ་མ། གཏིང་དཔག་མེད་པའི་ཐུགས་མངའ་མ། སྣང་བ་མེད་པའི་སྐུ་མངའ་མ། བརྗོད་དང་བྲལ་བ་གསུང་མངའམ། སེམས་ཀྱི་དཀྱིལ་འཁོར་ནས་བསྐུལ་བྱས་བས། སྐད་ཅིག་གཅིག་ལ་ཀུན་ཏུ་ཁྱད།<milestone unit="line" n="281.5"/>གསེར་གྱི་འོད་ཟེར་འཕྲོ་འདུ་ཡིས། གང་ལ་བྱ་བའི་སེམས་ལས་འདྲེན། མཁའ་ལ་རྒྱུ་ཞིང་དབྱིངས་ལས་ཤར། ཏིང་འཛིན་རྩལ་ལས་བསྐུར་བའི་ཚེ། ཟླ་ཟེར་ཞགས་པས་འཆིང་ཞིང་བསྣམས། །ན་ཟ་དཀར་མོ་སྒེག་<milestone unit="line" n="281.6"/>མ་ལ། །འཇའཚོནསྣལྔའིམཐའ་ཆག་ཅན། །ལག་ན་གསེར་གྱི་དྲིལ་ཞགས་འཕེན། །གང་ལ་བྱ་བ་སྙིང་ནས་འདྲེན། །རྟེན་ལ་བསྟིམ་ལས་གཟེར་མནན་བྱ། །དེ་ནས་ཕུར་པ་མངའ་གསོལ་ཏེ། །ཧཱུཾ༷་རི་རབ་ཆེན་པོའི་<milestone unit="page" n="282"/><milestone unit="line" n="282.1"/>ཕྱག་རྒྱ་ནི། །རྡོ་རྗེ་སྐུ་གསུང་ཐུགས་དང་ལྡན། །སྲིད་པའི་མ་མོ་ཁྱོན་དུ་རྫོགས། །དེ་འདྲ་ཐབས་ཀྱི་ཕྱག་རྒྱ་གཟིར། །མུག་ཏེ་ཙཀླ་བམ་གཅེས་གཟིར། །དེ་ནས་དཀར་མོའི་རྩིང་ཕུར་གདབ། ཁ་ཏི་བ༷་སྨྱོ། རུ་ཏི་ལ་སྨྱོ།<milestone unit="line" n="282.2"/>པ་ཏི་ལ་སྨྱོ། ཧ་ར་མ་ཀ་སྨྱོ། ཀ་ར་པུ་ཏི་སྨྱོ། མ་ཀ་ལ་ཧེ་མ་སྨྱོ། དུ་རི་ཀ་ཏ་ར་སྨྱོ། ག་ཏི་པུ་ཏྲ་སྨྱོ། ཧོ་ཏི་སྟ་བ་ལ་སྨྱོ། ག་ཏི་ཏུ་ར་སྨྱོ། ཨུ་ཏ་རི་ཏི་སྨྱོ། མེ་ཁ་རུ་ཙ་སྨྱོ། ཀ་མ་མ་ལེ་སྨྱོ། ཡན་ལག་དང་པོ་མགོ་ལ་ཐིག་ལེ་<milestone unit="line" n="282.3"/>རྟེན་བཅུ་ལ་གདབ་བོ། །མ་མོ་ཐུགས་ཀྱི་ཕོ་ཉ་ནི། །ཁྱུང་གི་ཁྲ་ཆེན་ལྡིང་བ་ལས། །ལྕགས་ཀྱི་མ་མོ་ཁྱུང་མ་གོ་ཤོན། །མགོ་བོ་གསུམ་ལ་ལག་དྲུག་མ། །གཡས་པ་རྡོ་རྗེ་ཁ་གདེངས་ལས། །བར་མ་རྡོ་རྗེ་སྲིད་གསུམ་<milestone unit="line" n="282.4"/>སྒྲོལ། །གཡོན་པ་དྲིལ་ཞགས་བུད་མེད་འཆིང་བར་མ་འཁོར་ལོ་བསྐལ་བ་མེ། ཐ་མ་ལྕགས་ཀྱུ་འདུ་འཕྲོ་ཅན། བསྐུལ་ནི་ཐུགས་ཀྱི་དཀྱིལ་ནས་བསྐུལ། །ཟ་ནི་སྐྱེ་འགྲོ་ཡོངས་ལ་ཟག། ཉུལ་ནི་གླིང་བཞི་ཁྱབ་པར་<milestone unit="line" n="282.5"/>ཉུཔ། རྦད་ནི་དངོས་པོ་ཅིག་ལ་རྦད། ཉི་མ་འབུམ་གྱི་འོད་འཕྲོ་མ། སྙིང་གི་ཞགས་པས་སྐྱེ་འགྲོ་སྒྲོལ། སྟོང་གསུམ་འཇིག་རྟེན་འོད་ཀྱིས་འགེངས། དམ་ཉམས་བཀྲག་དང་གཟི་མདངས་ཕྲོགས། ཡེ་ཤེས་བཞིའི་སྣང་<milestone unit="line" n="282.6"/>བ་ལས། བག་ཆགས་གནས་སུ་སྒྲོལ་མཛད་མ། ཡུད་ཙམ་ཁྲོས་པའི་དྲེགས་པ་འཇོམས། ཡུལ་ལས་ཤར་བའི་སྤྲུལ་པ་མོ། །དཔལ་ཆེན་ཡབ་ལ་རྩེ་ཞིང་བཞད། །ཐུགས་རྗེ་ཡུལ་ལས་ཤར་བ་མོ། །ཡུད་ཙམ་གནས་<milestone unit="page" n="283"/><milestone unit="line" n="283.1"/>༄༅། །ནས་གཟི་མདངས་ཕྲོལ། །རིག་པ་སེམས་ལས་སྤྲུལ་པ་མོ། །རྣམ་ཤེས་བརྒྱད་ཀྱི་བཅུད་ལེན་མ། །རྩ་ཆེན་བཞིའི་བཅུད་འབྲེལ་ཞིང་། །སེམས་ཅན་ཀུན་གྱི་དབུགས་འཕྲོག་མ། །དུས་བཞི་སྲིད་པའི་<milestone unit="line" n="283.2"/>གནས་ཉུལ་མ། །དབང་པོ་སྒོ་བཞིའི་བཅ་ལེན་མ། །ནམ་ཟླ་དུ་བཞིའི་ཆ་སྙོམས་མ། །སྲིད་གསུམ་འཁྲུག་པའི་དབང་མོ་ཆེ། །ཐུགས་དམ་གནད་ན༷ས་བསྐུལ་བ་ཡིས༷ ། །གང་ལ་བྱ་བའི་གནད་ནས་དྲོང་། །དེ་རྣམས་<milestone unit="line" n="283.3"/>ཀུན་གྱི་ཕོ་ཉ་ནི། །མགྱོགས་མ་སྔགས་ཀྱི་གཟེར་ཆེན་གདབ། །བཛྲ་ཀྲོ་དྷི་ཤྭ་རི་བྷ་ག་པདྨ་རྒྱ་ཧུ༷་ཧུ༷་སྨྱོ། །བཛྲ་ཤརྙིང་པདྨ་རུ་རི་སྨྱོ། ཨོ་མུ་ཏྲི་ནི་སྨྱོ། ཨོ་ཤརྙི་ནི་སྨྱོ། ཨོ་ཤ་རྙི་ནི་སྨྱོ། བག་དུ་རྙི་ནི་སྨྱོ། ག་མུ་རྙི་ནི་རྙི་སྨྱོ།<milestone unit="line" n="283.4"/>ཨོ་སུ་རུ་བི་ཏི་ཨ་ཏོ་ཡི། པདྨ་བི་ཏི་ཨ་ཏོ་ཡེ། །ཁ་རག་བི་ཏ་ཨ་ཏོ་ཡི་སྲོང་འགྲོ་བ་ཏོ་ཨ་ཏོ་ཡེ། བཛྲ་ཀེ་ཀེ། བཛྲ་ཏ་སྐ། བཛྲ་ནི་ལ། མུ་ཁ་ཏ་སྦྱོ། ས་རུ་དུ་ན་སྦྱོ། རི་དུང་མ་ན་སྨྱོ། དུར་ཏི་མ་ན་སྨྱོ། དམ་སྲི་སྙིང་གི་ཐིག་<milestone unit="line" n="283.5"/>ལེ་བཅོ་བརྒྱད་ལ་གདབ་བོ། །དེ་རྣམས་ཀུན་གྱི་ཕོ་ཉ་མོ། །སྲིད་པ་ཀུན་གྱི་རྩད་གཅོད་མ། །སྐྱེ་འགྲོ་ཡོངས་ཀྱི་བདུད་ལེན་མ། །སྲིད་པ་གསུམ་གྱི་སྐྱེད་བྱེད་མ། །ཁམས་གསུམ་ཀུན་གྱི་དྲོད་འཕྲོག་མ། །སྲིད་པ་སྲོག་རྩ་<milestone unit="line" n="283.6"/>གཅོད་བྱེད་མ། དབང་པོ་ཀུན་གྱི་གནས་ཉུལ་མ། སྲིད་པ་གསུམ་གྱི་འཁོར་འཇོམས་མ། རྒྱུ་བའི་རྩ་ལ་ཉུལ་བྱེད་མ། དཔགས་བསམ་ཤིང་ལ་སྤྱོད་བྱེད་མ། གཟུགས་དཔུང་གནདནསགཤིགརེརན། ཟ་འགྲམ་མུ་<milestone unit="page" n="284"/><milestone unit="line" n="284.1"/>ར༷་སྨྱོ། སྙིང་ཁ་རག་སྨྱོ། ཏྲག་རཀྟ་ཁ་མུན་མ་སྨྱོ། ཏྲག་རཀྟ་མུ་ཏྲ་བན་སྨྱོ། ཁ་མུན་མ་ཏྲ་ཏྲག་རཀྟ་སྟོ། པྲ་བན་ཀ་ར་ཏི་སྨྱོ། པྲ་ཀྲི་ཝང་གུ་སྨྱོ། ཧཱུཾ༷་ཀ་རི་ཀ། བ་རོད་ད་རོ། ནི་ལ་ཆུ་ནིར་རྟ། ཁ་དོག་ཀ་པ་ལ་ཙ་བ་ལ་པདྨ་<milestone unit="line" n="284.2"/>རསྟོ། དི་པ༷་དངས་ས༷། ཨེ་ཨ་ར་ལི་སྨྱོ། གུ་བི་རུ་ལུ་དྲག་ཤ་མ་སྨྱོ། མ་ཏིག་སྨྱོ། བི་ཏིང་སྨྱོ། པུ་སྟི་སྦྱོ། མུ་ཏིང་སྨྱོ། བཛྲ་ཤིརྙི་སྦྱོ། དུན་ཏིང་སྦྱོ། ཧར་ཏ༷་སྨྱོ། གྲུབ་ཏི་སྨྱོ། ཏེ་པང་སྨྱོ། ཨ་པར་དྷ་ལ་སྣྲོ། ད་ལ་དུན་སྦྱོ།<milestone unit="line" n="284.3"/>འདི་ན་མ་མ་ཨས་སྨྱོ། ཉི་ཤུ་རྩ་བརྒྱད་སྔགས་ནི། གོང་མའི་སྔགས་ཀྱིས་གདོབ་པར་བྱ། ལྟེ་བའི་ཐིག་ལེ་ལྔ་བཅུ་དྲུག། དྲག་མོ་སྔགས་ཀྱིས་གདབ་པར་བྱ། གཟུགས་དཔུང་སྟུབ་སྟེ་བརྒྱུད་བྱས་ནས། ཧོ་ལྔ་འབྲེལ་བའི་<milestone unit="line" n="284.4"/>སྦྱིན་སྲེགས་བྱ། །ཐལ་བ་རྒྱ་མཚོ་དབང་ལ་བསྐུར། དེའི་བཀའ་སྟེ་ཕོ་ཉ་ནི། ལྷ་མོའི་ལུས་ལ་སྟེ་ཟ་མ། སེང་གེ་མགོ་ཅན་རྩ་ཐོགས་མ། ལྷོ་མོའི་ལུས་ལ་ཁྲག་འཕྲོག་མ། སྟག་གི་མགོ་ཅན་རྩ་ཐོགས་མ། ལྷ་མོའི་ལུས་<milestone unit="line" n="284.5"/>ལ་ཤ་ཟ་མ། ཝའི་མགོ་ཅན་རྩ་ཐོགས་མ། ལྷ་མོའི་ལུས་ལ་དབུགས་འཕྲོག་མ། སྤྱང་ཀིའི་མགོ་ཅན་རྩ་ཐོགས་མ། བྱང་ཤར་སྟག་སྨན་ཟོར་བ་གདོང་། ནུབ་བྱང་བ་གླང་དྲེད་མོ་གདོང་། ལྷོ་ནུབ་འབྲོག་སྲིན་ཆུ་སྲིན་<milestone unit="line" n="284.6"/>གདོང་། ཤར་ལྷོ་བ་གླང་དྲེད་མོ་གདོང་། ཤན་པ་ཤོས་ལ་ཇག་པ་སྤྲུལ། བླ་ལེན་མ་ཡིས་བླ་མོ་ཞིག རྩ་འགྲོ་མ་ཡིས་རྩ་ཁྲོས་ཤིག དུ་ར་ཁ་ཏ་ཕཊ།ཏོ་ཏ་མུ་ཁ་ཕཊ། ཕི་མུར་ཝ་ཏུར་ཕཊ། ཏི་རི་ར་ཏ་ཕཊ། ཀུ་ཀུ་ར་ཏ་<milestone unit="page" n="285"/><milestone unit="line" n="285.1"/>༄༅། །ཕཊ། ཀི་མ་མུ་ཀ་ཕཊ། ཏི་ཏི་ཁ་བདར་ཕཊ། ཀོ་ཡི་ཀ་ཁཊ། ཤན་པ་བརྒྱད་ཀྱི་དྲག་སྔགས་ཀྱིས། ལོངས་སྤྱོད་འཁོར་ལོའི་ཐིག་ལེ་སྤྱད། སངས་རྒྱས་བསྟན་པ་བསྲུང་པའི་ཐབས། འབྲུ་སྣ་གསུམ་དང་<milestone unit="line" n="285.2"/>ས་ཁམ་ས་བསྲེས་ལ། བུ་ཆུང་ཟླ་བ་ལོན་པ་ཙམ་ཅིག་ལ། །ལག་ལ་གཡས་སུ་མདའ་བྱ་རྒོད་མ་ཅིག་བསྐུར། གཡོན་དུ་ལྕགས་ཕུར་བསྐུར། བརླ་གཡས་པ་ལ་སེང་ལྡེང་ཕུར་པ་གཟུགས། བརླ་གཡོན་པ་ལ་སྐྱེར་ཕུར་<milestone unit="line" n="285.3"/>གཟུགས། ལུས་པོ་མི་ལ་མགོ་བོ་བྱ་རུ་བྱ། ལྟས་ངན་སྣ་ཚོགས་སྐྲུ་ཡིས་བརྒྱན། འབྲུབ་ཁུང་ནང་དུ་ཤོག་ཤིག་ལ་རྟའི་གཟུགས་བྱས་ལ། སྐུད་པ་དཀར་ནག་གིས་བཏགས་ལ། གོང་མའི་གཟུགས་ཀྱི་ལག་ཏུ་གཏད་ལ།<milestone unit="line" n="285.4"/>གསེར་སྐྱེ་མས་ཕྱོགས་བཞིར་བཏང་ཞིང་སྐུལ་ལོ། །བདག་དཔལ་ཆེན་པོའི་ཏིང་ངེ་འཛིན་དུ་ཞུགས་ལ། །གདོག་མོ་བཞི་བསྐུལ་ལ་བཏབ་པོ། །དེ་ནས་གདོང་མོའི་སྙིང་པོ་དྲངས་ཏེ། །ཀྱང་ཀྱེང་ཀྱང་ཀྱང་ཀྲེང་ཀྲིང་ཀྲིང་<milestone unit="line" n="285.5"/>གྲང་སྟེ་གྲངས་ཏེ། །མ་རུ་ལུ་རུ་ལུ་སྨྱོ། ཙབ་ཙབ་སྨྱོ་ཙབ་ཙབ་སྨྱོ། མ་རུ་ལུ་རུ་ལུ་སྨྱོ་སྨྱོ་སྦྱོ། རྟ་གཟུགས་ལ་དབབ་པོ། །དེ་ནས་རྟའི་སྙིང་ཀར་ལྕགས་ཕུར་བརྡེག་སྟེ། སྔགས་འདིས་བྱའོ། ་་ས་ཀར་ལ་བཟླས་ཤིང་<milestone unit="line" n="285.6"/>བྲབས་སོ། །མ་ཛ་རུག་སྙིང་ཐུན་ཁྲག་ཛ་ཛ། སྐྲུལ་མི་ཞི་གན་དེ། གློག་རྩེ་ཕཊ་ཛ་ཛ་བ་བ་སེ་སེ་གུ༷་གུ༷། རུ་ཏེ་རུ་ཏེ་ཁ་ལ་རཀྟ། སྙི་ལ་རཀྟ་སྙིང་ལ་ད་རྒྱོབ་ཡ། ད་སྤུ་ཇོ་བོ་སེ་བརྩན་གྱི་རྒྱལ་པོ། འཚེར་ཞིང་གནས་སུ་<milestone unit="page" n="286"/><milestone unit="line" n="286.1"/>འཚེར་ན། ཇོ་བོ་བརྒྱན་གྱི་སེ་བརྩན་པོ་བཞེས་ཤིག། སྙིང་ཁྲག་གིས་ཁོང་པ་ལ་བམ་ལོང་ལ་རྟགས་ཕྱུང་ཞིག། ཇོ་བོའི་ཆིབས་སུ་དབུལ་པོ་བཞེས་ཤིག། མིང་སྲིང་གི་ལས་བཅོལ་གྱིས་རྟ་ལྕགས་ཀྱི་དུད་པས་ནུབ་ནས་<milestone unit="line" n="286.2"/>ཤར་དུ་བོད་དོ། རྟའི་ངོ་ལ་རྟའི་ཕུད་བཞེས་ཤིག། ནེ་ལེ་ཁུགས་ཤིག། བདུད་ལ་བསྔོ་ཡོ། མ་བདུད་ཀྱི་རྒྱལ་མོ་རྗོག་ཆགས་ཀྱི་བདག་མོ་སྙིང་ནས་འདྲེན་པའི་བགེགས་སུ་གཤེགས་ཤིག། ཆིབས་ཀྱི་ཕུད་ཅིག་ལས་<milestone unit="line" n="286.3"/>གསོལ་ཞིང་བཞེས་ཤིག། དེ་ནས་སྲོག་གི་གདན་ལ་དབབ་སྟེ། ཏྲི་ཐ་མུགས་སྙིང་རྩ་ཁྲག ། སྲོག་ཆོད་དབུགས་ལོང། ཕཊ་ཛ་ཛ་གུ་རུ་ག་སྲ སོད་ལྕོས། ཕཊ་ཛ་ཛ། རྟ་ཤ་ཀྱི་ཚ། རྟི་རྟི་སྙིང་ཁ་གང་། རྟ་སྙིང་མགོ་ཆོད་<milestone unit="line" n="286.4"/>ཕྲུ་པ་ནག་པོའི་ནང་དུ། གོང་གི་ལྟས་ངན་གྱི་གཟུགས་དང་། རྟའི་གཟུགས་ལ་སེང་ལྡེང་མེ་ལ་བསྲེགས་ལ། གོང་གི་གསང་སྔགས་ལས་ཤིང་ཉུངས་ཀར་གྱིས་བྲབ་བོ། ཐལ་བ་དགྲའི་རླུད་ཕྱོགས་སུ་འཕང་ངོ། གསང་<milestone unit="line" n="286.5"/>བ་གཏེར་གྱི་རྒྱུད་ལས། དྲེགས་པ་ཅན་བསྒྲལ་བའི་ལེའུ་སྟེ་བཞི་པའོ།། །།འཕྲ་མེན་རྒྱ་མཚོས་ཡང་གསོལ་པ། ཐིག་ལེ་མྱ་ངན་ཟླ་དོན་དུ། ཡང་དག་ཉིད་དུ་བཤད་དུ་གསོལ། ཡུམ་ཆེན་ཉིད་ཀྱིས་དོན་གསུང་<milestone unit="line" n="286.6"/>པ། ཐིག་ལེ་མྱ་ངན་ཟླ་བའི་ཐབས། རླུད་ཆེན་བསྐྱོད་པས་གཟིང་ཆེན་གཡོ། གཟིང་ཆེན་བསྐྱོད་པས་གཏེར་ཆེན་རྙེད། དང་པོ་འཕྱོ་བའི་རླུད་གིས་ལས་ཀྱི་རླུ་་བསྐུལ་བས། ཁྱབ་བྱེད་ཆེན་པོ་གནད་ཀྱི་ཐིག་ལེ་འོད་དུ་<milestone unit="page" n="287"/><milestone unit="line" n="287.1"/>༄༅ འབར་བས། དེས་རྒྱལ་བ་ཆེན་པོའི་ས་བོན་པས། ས་བཅུ་གསུམ་པའོ། །སྤྱི་དོན་འབྱེད་པ་རླུད་ལས་འཕོ་པས། འབྱེད་པའི་ཐིག་ལེ་འོད་དུ་འབར་བས། མངོན་སྤྱོད་ཆེན་པོའི་ས་བོན་ཏེ། ས་བཅུ་བཞི་<milestone unit="line" n="287.2"/>པའོ། །རུས་སྦལ་གྱི་རླུད་ལ་ཕོག་པས། ཐིག་ལེ་འོད་དུ་འབར་བས། དབང་ཆེན་པོའི་ས་བོན་ཏེ།ས་བཅོ་ལྔ་པའོ། དེ་མི་འགྱུར་བ་ཆོས་ཉིད་ཀྱི་རླུད་ཕོག་པས་དེའི་ཐིག་ལེ་འོད་དུ་འབར། ཞི་བ་ཆེན་པོའི་ས་བོན་ཏེ་བཅུ་<milestone unit="line" n="287.3"/>དྲུག་པའོ། །འོད་དེའི་རྒྱུན་ཆད་པ་ནམ་མཁའ་ལ་ཐོན་ཏེ། པདྨ་སྡོང་པོ་བཞི་བརྩེགས་པ། ཐ་མ་ལ་འདབ་མ་ལྔ་བཅུ་དྲུག་པ་སེར་མོའི་ཚོགས་། གོང་མན་བཅོ་བརྒྱད་ལ་ནག་མོའི་ཚོགས། འོག་ན་འདབ་མ་བརྒྱད་ལ་<milestone unit="line" n="287.4"/>འདྲེན་མའི་ཚོགས། དང་པོ་ན་བཅུ་གསུམ་ལ་དཀར་མོའི་ཚོགས། པདྨའི་ཚོགས་ཉི་ཟླ་ཁ་སྦྱོར་གྱི་ནང་ན་གསེར་གྱི་ཐིག་ལེ་ལ། གསེར་གྱི་སེང་གེ་བརྒྱད་འཇུས་པའི་ལི་ས་བཅས་པའི་ཁྲི་ལ། ཡུམ་ཀུན་ཏུ་བཟང་མོ་རྩ་<milestone unit="line" n="287.5"/>ན་དཀྱིལ་དུ་བཞུགས་ནས། འགྲོ་བ་ཡོངས་ལ་ལོངས་སྤྱོད་མངོན་དུ་མཛད་དོ། །ཡུམ་ཆེན་མོ་འཕྲ་མེན་རྒྱ་མཚོ་ལ། སྲིད་པ་བདེ་ལ་བཀོད་པའི་གཏེར་འཆང་ལ། འགྲོ་བ་མ་སྟོངས་བར་དུ་ཆོས་ཀྱི་འཁོར་ལོ་བསྐོར་ཅིང་<milestone unit="line" n="287.6"/>གཏད་པའོ། །དེ་ནས་འཕྲ་མེན་རྒྱ་མཚོས། །ཁྱེའུ་མ་དྲི་ཆུ་བུ་པས་ན། གནམ་ས་གཉིས་ཀྱི་བར་ན་གནས་པའི་རིག་པ་ཅན། སྲིད་པ་བུད་མེད་རིགས་རྣམས་སོ་སོར་འབྱེད། འདི་དོན་འགྲོ་བ་ཡལ་བར་མ་གཏང་ཞིག<milestone unit="page" n="288"/><milestone unit="line" n="288.1"/>ཅེས་པའོ། །གསང་བ་གཏེར་གྱི་རྒྱུད་ལས། ཐིག་ལེ་མྱ་ངན་ལས་ཟླ་ཞིང་རྒྱུད་གཏད་པའི་ལེའུ་སྟེ་ལྔ་པའོ། །རྫོགས་སོ།། །། ༄༅། །བོད་སྐད་དུ། མ་མོའི་ཟླ་གསང་ཞེས་བྱ་བ། དཔལ་<milestone unit="line" n="288.2"/>བདེ་བ་ལྷའི་མཆོག་ལ་ཕྱག་འཚལ་ལོ། འདི་སྐད་བདག་གིས་ཐོས་པའི་དུས་གཅིག་ན། དཔལ་དེ་བའི་མཆོག་ལ། འཁོར་མང་པོལི་ཚོགས་མང་པོས་བསྐོར་བ་ནི། འདི་ལྟ་སྟེ། བདུད་མོའི་ཚོགས། ཨེ་ཀ་ཙ་ཏི་དང་།</p></div1>
        </body>
    </text>
</TEI.2>