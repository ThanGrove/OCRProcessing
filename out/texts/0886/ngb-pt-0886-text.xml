<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0886-text.xml">
    <teiHeader lang="tib">
        <fileDesc>
            <titleStmt>
                <title><!--mon pa phung byed nor srung gi rgyud/-->མོན་པ་ཕུང་བྱེད་ནོར་སྲུང་གི་རྒྱུད།</title>
            </titleStmt>
            <publicationStmt lang="eng">
                <idno type="thdl">ngb-pt-0886-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=624.4; end=631.1--><milestone unit="line" n="624.4"/>གིས་དངོས་སུ་རྒྱུད་དང་སྒྲུབ་ཐབས་བྱིན་ནོ།། །། ༄༅། །རྒྱ་གར་སྐད་དུ། ས་མུན་ཏྲ་དུ་མ་ཤ་ཏྲུ༷་ཧ་ར་ཏནྟྲ་ནཱ་མ། བོད་སྐད་དུ། མོན་པ་ཕུང་བྱེད་ནོར་སྲུངས་ཀྱི་རྒྱུད་ཅེས་བྱ་བ། དཔལ་<milestone unit="line" n="624.5"/>གཤིན་རྗེ་གཤེད་ལ་ཕྱག་འཚལ་ལོ། །འདི་སྐད་བསྟན་པའི་དུས་གཅིག་ན། །རི་རབ་ཆེན་པོ་བྱང་ངོས་ནས། །དཔག་ཚད་བརྒྱད་ཁྲི་མར་འདས་ན། །ལྕགས་ཀྱི་ཁང་པ་སྒོ་མེད་ན། །ཡི་དྭགས་གྲོང་ཁྱེར་བསམ་མི་<milestone unit="line" n="624.6"/>ཁྱབ། །ཡི་དྭགས་ཀུན་གྱི་རྒྱལ་མོ་བ། །བདུད་རྒྱལ་བྱེད་བ་གུང་རིངས་བཞུགས། །ཡི་དྭགས་ཀུན་གྱི་ཁང་བློན་པ། །ཡབ་ནི་དམུ་བེར་ཆེན་པོ་དང་། །ཡུམ་ནི་བདུད་མོ་སྨིན་དཀར་མ། །དེ་གཉིས་ཡིད་ཀྱིས་འཚོས་པ་<milestone unit="page" n="625"/><milestone unit="line" n="625.1"/>༄༅། །ལས། །བདུད་རིགས་སུམ་བརྒྱ་དྲུག་ཅུ་བྱུང་། །དེ་རྣམས་ཀུན་གྱི་རིགས་ལས་འཁྱལ། །བདུད་བློན་ཟོ་ར་རས་སྐྱེས་བྱུང་། །རྒྱལ་པོ་བློན་པོ་དེ་རྣམས་ནི། །གཅེར་བུའི་ལུས་ལ་སྦྲུལ་གྱིས་བརྒྱན། །མ་ཧེ་<milestone unit="line" n="625.2"/>ཞོན་ནས་ཕྱོགས་བཅུར་རྒྱུ། །སྐྱེ་འགྲོའི་སྲོག་དབུགས་ཟས་སུ་ཟ། །འཇིག་རྟེན་ཁམས་ནི་སྟོང་པར་བྱས། །དེ་དུས་འཇམ་དཔལ་གཤིན་རྗེ་ཡིས། །སྐྱེ་འགྲོའི་སེམས་ཅན་སྙིང་རྗེ་ནས། །ཡི་དྭགས་རྒྱལ་མོ་བྱེ་པ་གུང་<milestone unit="line" n="625.3"/>རིངས་བཏུལ། །དཔའ་བོའི་བསྟན་པ་འཛིན་དུ་བཅུག །བློན་པོ་ཟོ་ར་རྭ་སྐྱེས་དང་། །ཡུལ་ཅིག་མོན་མོ་ནག་མོ་གཉིས། །རླུད་ནག་ཚུབ་མའི་ནང་ནས་ནི། །སྤྲུལ་པ་འཇིག་རྟེན་ཁྱབ་པར་བྱས། །ང་ཡི་གནས་ན་འདུག་<milestone unit="line" n="625.4"/>པ་འདི། །སུ་ཡིན་ང་ཡི་བྲན་དུ་བྱ། །ཞེས་ཟེར་ནས་སྐྱེ་འགྲོའི་སྲོག་དབུགས་ཐམས་ཅད་དབང་དུ་བསྡུས་སོ། །དེའི་ཚེ་འཇམ་དཔལ་གཤིན་རྗེ་ཡིས། །སྟང་སྟབས་ཞབས་ཀྱིས་ལྕགས་མཁར་བརྫིས། །མ་ཡ་མན་ཏ་ཀ་<milestone unit="line" n="625.5"/>ཧཱུཾ༷་ཧཱུཾ༷་ཧཱུཾ། ཞེས་བརྗོད་པས། བློན་པོ་ཡབ་ཡུམ་གཉིས་བརྒྱལ་ལོ། །དེ་ནས་དཔལ་ལྡན་ཆེན་པོ་དེས་བྱམས་པའི་ཏིང་ངེ་འཛིན་ལ་སྙོམས་པར་ཞུགས་ཏེ་ཧྲི་ཞེས་བརྗོད་པས། ཡབ་ཡུམ་གཉིས་བརྒྱལ་བ་སངས་ཏེ། ཨེ་མ་<milestone unit="line" n="625.6"/>ཧོ་དཔའ་བོ་ཆེན་པོ་ལགས། །བདག་ཅག་རྣམས་ནི་འབངས་སུ་མཆི། །སྲོག་གི་སྙིང་པོ་ཁྱེད་ལ་འབུལ། །དཔའ་བོའི་བསྟན་པ་ང་རང་བསྲུངས། །བསྟན་པ་བཤིག་པའི་དགྲ་བོ་ལ། །ཆོ་འཕྲུལ་སྣ་ཚོགས་ང་རང་<milestone unit="page" n="626"/><milestone unit="line" n="626.1"/>གཏོང་། །ཟེར་ནས་འདུག་གོ །མོན་པ་ཕུང་བྱེད་ནོར་སྲུངས་ཀྱི་རྒྱུད་ལས། གླིང་གཞིའི་ལེའུ་སྟེ་དང་པོའོ།། །།དེ་ནས་ཟོ་ར་རྭ་སྐྱེས་ཀྱིས་སྲོག་གི་སྙིང་པོ་འདི་ཕུལ་ལོ། །ཨོ་ཏིའུ་ཤང་ཀུན་མོ་པ་ནག་པོ་རྦད། ཙིསྟ་<milestone unit="line" n="626.2"/>ཧུར་ཆུ་མ་ཧ་ར་རྦད་ནན། མོན་པ་ནག་པོ་ཧཱུཾ༷་ཛ། ཞེས་ཕུལ་ལོ། །ཡུམ་གྱིས་ཕུལ་པ་ནི། མ་ཁ་རག་མ་མོན་མོ་ནག་མོ་ཧཱུཾ༷་ཛ། ཞེས་ཕུལ་ལོ། །དེ་ནས་ཡབ་ཡུམ་འཁོར་བཅས་པ་རྣམས་ཀྱིས་ལས་ཐམས་ཅད་ཀྱི་སྔགས་<milestone unit="line" n="626.3"/>ཕུལ་བ། ཨོ་ཤན་ཤན་འདར་འདར། ཏེ་ཙོ་ཕ་ལ་ཕཊ་ཕཊ། ཤ་སྲུང་འདར་པོ་ཧ་ར་ཛ། ཏེའུ་ཤང་ཀུ་མོན་པ་ནག་པོ་སྲོག་ལ་ཆུམ་ཛ། ཨོ་ཏེའུ་ཤང་ཀུ་མོན་པ་ནག་པོ་ཛ། མ་ཁ་རག་མ་མོན་མོ་ནག་མོ་ཛ་ཛ། སྲོག་ལ་སར་<milestone unit="line" n="626.4"/>བདར་སྙིང་ལ་ཡ༷་ཡ༷། ཞེས་ཕུལ་ལོ། །མོན་པ་ཕུང་བྱེད་ནག་པོ་ནོར་སྲུངས་ཀྱི་རྒྱུད་ལས། གསང་སྔགས་ཀྱི་ལེའུ་སྟེ་གཉིས་པའོ།། །།དེ་ནས་མོན་པ་ནག་པོ་དེས། །དཔའ་བོ་ཉིད་ལ་འདི་སྐད་གསོལ། །བདག་ཅག་<milestone unit="line" n="626.5"/>འཁོར་བཅས་ཐམས་ཅད་ཀྱི། །བརྟེན་ཐབས་བཞི་ནི་འདི་ལྟ་སྟེ། །ཕྱི་དང་ནང་དང་གསང་བའོ། །ཕྱི་ལྟར་བརྟེན་ཅིང་བསྒྲུབ་པ་ནི། །ཙ་ར་རོག་པོ་ཁ་ཀྲ་ལ། ལེ་བརྒན་དར་ནག་གདགས་པར་བྱ། །དེ་ལ་བདག་ཅག་<milestone unit="line" n="626.6"/>འཁོར་རྣམས། ཁེན་ཏུ་དགྱེས་པས་རྟེན་དུ་བྱ། །ནང་གི་རྟེན་ནི་འདི་ལྟ་སྟེ། །ར་རོག་ཁྲག་གི་གླུད་བུ་ལ། །རྒྱལ་གྱིས་བརྒྱན་ཏེ་སྟེང་ནས་དབུལ། །དཀྱིལ་འཁོར་མདའ་གང་གྲུ་བཞི་ལ། །དབུས་སུ་གྲུ་གསུམ་ནག་པོ་<milestone unit="page" n="627"/><milestone unit="line" n="627.1"/>༄༅། །ལ། །ཟླ་གམ་དམར་པོ་གསུམ་དང་ལྡན། །འཁོར་ལོ་རྩིབས་བཞི་ནག་པོར་བྱ། །ཕྱི་རི༷མ་སྒོ་དང་སྒོ་ཁྱུད་བཅས། །གཏོར་མ་དག་ལ་བསྟེན་ན་དགེ །གསང་བ་ལྟར་ན་བསྒྲུབ་པ་ན། ཁམ་པའི་ས་ལ་མ་ཏྲ༷་<milestone unit="line" n="627.2"/>གཟུགས། །ལེགས་པར་བྱས་ལ་ལྟེ་བར་ནི། །འབྲུབ་ཁུང་གྲུ་གསུམ་འཐུར་ལ་བྲུ། །དེ་རུ་སྐྱེར་བའི་ཧོ་གཟུགས། །ཡན་ལག་བཞི་ལ་ཕུར་པ་བཞི། །ལས་མཁན་རུ་ནི་དབང་བསྐུར་ལ། །གསང་བའི་སྔགས་བརྗོད་དེ་ལ་<milestone unit="line" n="627.3"/>གཟུགས། །ཨ་ཙ་ར་དང་མོན་པ་ཡི། །གཟུགས་བྱས་འབྲུབ་ཁུང་ཟུར་ལ་འོ། །ལིང་ཁ་བྲིས་ཏེ་ཐ་མར་ཡང་། །གང་ཤོང་ནོར་གྱི་མིང་གིས་བསྐོར། །འབྲུབ་ཁུང་དེ་ཡི་དབུས་སུ་གཞུག །ཙ་ར་རོག་པོའི་ཤ་ཁྲག་<milestone unit="line" n="627.4"/>ལ། །གཏོར་མ་བྱས་ལ་མཆོད་པར་དབུལ། །བསྙེན་སྔགས་དེ་ཡི་མཇུག་ཏུ་ཡང་། །ཨི་ད་བ་ལིང་ཏ་ཁུ་ཧི་གདགས། །དེ་ཡི་དོན་སྙིང་ལྔ་དང་ནི། །དབང་པོ་ལྔ་ཡི་གསུར་དུད་གཏང་། །མོན་པ་ཕུང་བྱེད་ནོར་སྲུངས་ཀྱི་<milestone unit="line" n="627.5"/>རྒྱུད་ལས། རྟེན་དང་རྫས་བཤམས་པའི་ལེའུ་སྟེ་གསུམ་པའོ།། །།དེ་ནས་མོན་པ་ནག་པོ་དེས། །རྟགས་ཀྱི་རིམ་པ་བསྟན་པ་ནི། །གདུགས་དང་ཟངས་དུང་དར་པོ་ཆེ། །བན་རྙེ་དགེ་བཤེས་པརྙི་ཏ། །ལོ་ཙ་བའི་སྣ་<milestone unit="line" n="627.6"/>ལེན་བྱས་པ་དང་། །ཟང་ཟིང་ལང་ལོང་མང་པོ་ནི། །བསྙེན་པའི་དུས་སུ་འོང་བ་ཡིན། །རྒྱ་དང་མོན་པ་ཨ་ཙ་ར། །ལྷོ་བལ་མི་དང་འགར་བ་སོགས། །བསྒྲུབ་པའི་དུས་སུ་འོང་བ་ཡིན། །གོང་གི་བསྙེན་རྟགས་བྱུང་བའི་<milestone unit="page" n="628"/><milestone unit="line" n="628.1"/>ཚེ། །ཡུངས་ཀར་ཉུངས་ནག་སྐྱེ་ཚེ་དང་། །དུག་དང་ཁྲག་ཀམ་ཕུར་པ་ཡིས། །ལིང་ཁ་དེ་ལ་བྲབ་པར་བྱ། །དེ་ནས་སྒྲུབ་རྟགས་བྱུང་བ་དང་། །ལིང་ཁ་ཧོ་ལ་སྲེག་པར་བྱ། །ཐེད་རོལ་མཚན་ངན་ཐོད་པ་ཡི། །ནང་དུ་<milestone unit="line" n="628.2"/>བཅུག་ལ་སྲང་དུ་མནན། །མོན་པ་ཕུང་བྱེད་ནོར་སྲུངས་ཀྱི་རྒྱུད་ལས། རྟགས་དང་དྲོད་ཚད་ཀྱི་ལེའུ་སྟེ་བཞི་པའོ།། །།དེ་ནས་མོན་པ་ནག་པོ་དེས། །རང་གི་བཅའ་ཐབས་བསྟན་པ་ནི། །ལས་ཀུན་ཟིན་པའི་རྟིང་ལ་<milestone unit="line" n="628.3"/>ཡང་། །དཀར་ནག་ཁམ་པའི་ཨ་ཙ་ར། །གཉིས་པོ་རྒྱབ་སྤྲད་ནག་པོ་དེ། །དགྲ་བོའི་ཕྱོགས་སུ་ཁ་བསྟན་ལ། །སྤྱིན་སྲེག་བྱས་པའི་ཐལ་བ་དང་། །མོན་པའི་རྐང་ལ་ལྕག་བྱས་ལ། །ནག་པོ་དེ་ལ་དྲག་བྱ་ཞིང་། །ང་ཡི་<milestone unit="line" n="628.4"/>ནོར་འདི་ཁྱེར་ལ་ཤོག །བྱས་ལ་སྔགས་རྣམས་རྟག་ཏུ་བཟླས། །ཙ་ར་རོག་པོའི་སྙིང་དུ་ཡང་། །དར་ལ་སྲོག་སྙིང་བྲིས་ལ་གཞུག །ཕ་ཝ་ཆོ་ལོང་གཞུག་པར་བྱ། །དར་ནག་ཁུག་མའི་ནང་དུ་ནི། །སྤྱིན་སྲེག་བྱས་<milestone unit="line" n="628.5"/>པའི་ཐལ་བ་རྣམས། །བླུག་ལ་ལུས་ལ་བཅང་བར་བྱ། །དགོས་པའི་དུས་སུ་གོང་བཞིན་བྱ། ཁྲོས་པས་བརྡབས་ན་ཆོ་འཕྲུལ་མོད་ལ་འབྱུང་། །མོན་པ་ཕུང་བྱེད་ནོར་སྲུངས་ཀྱི་རྒྱུད་ལས། བླ་རྡོ་བཅང་པའི་ལེའུ་སྟེ་ལྔ་<milestone unit="line" n="628.6"/>པའོ།། །།དེ་ནས་འཇམདཔལགཤིནརྗེཡིས། །སངས་རྒྱས་བསྟན་པ་ཞིག་སྲིད་ན། །རྣལ་འབྱོར་འཕྲིན་ལས་མ་གྲུབ་ན། །དམ་ཚིག་ལྡན་པའི་སྔགས་པ་དེས། །དཔའ་བོ་ང་ཡི་ཏིང་ངེ་འཛིན་བྱ། །ཧྲི་ལས་མདུན་<milestone unit="page" n="629"/><milestone unit="line" n="629.1"/>༄༅། །དུ་མོན་པ་ནི། །ལས་མཁན་ཚུལ་དུ་བསྐྱེད་པར་བྱ། །དེ་ལ་དེ་ཉིད་བཀུག་ལ་བསྟིམ། །དེ་ནས་ལས་མཁན་བསྐུལ་བ་ནི། །ཧཱུཾ༷། འདི་ནས་བྱང་ཕྱོགས་རི་བོའི་རྨང་། །དཔག་ཚད་བརྒྱད་ཁྲི་མར་འདས་<milestone unit="line" n="629.2"/>ན། །ཆུ་དང་རླུང་གི་དཀྱིལ་ཤེད་ན། །ལྕགས་ཀྱི་ཁང་པ་སྒོ་མེད་ན། །མི་རོ་གཏམས་པའི་ནང་ཤེད་ན། །ལྕགས་མཁར་གླིང་དགུའི་ནང་ཤེད་ན། གཤིན་རྗེ་ནག་པོའི་ཕོ་ཉ་ནི། །བདུད་མོ་མི་ཟན་སྐྱེ་འགྲོའི་<milestone unit="line" n="629.3"/>བདུད། །ཟོ་ར་རྭ་སྐྱེས་སུ་མི་སློག །ཡི་དྭགས་གཙོ་བོ་མ་རུངས་པ། །མེ་ལྕེ་གློག་གི་འཕྲེང་བ་ཅན། །གཅེར་བུ་སྦྲུལ་དང་ཐོད་པས་བརྒྱན། །མ་ཧེ་ཤོན་ནས་ཕྱོགས་བཅུར་རྒྱུ། །ལས་ཀྱི་རླུད་དམར་དེད་ཅིང་རྒྱུ། །ཞལ་<milestone unit="line" n="629.4"/>ནས་ལྟས་ངན་ཆོ་འཕྲུལ་འགྱེད། །ཟས་སུ་སྐྱེ་འགྲོའི་སྲོག་དབུགས་ཟ། །ལས་སུ་དམ་ཉམས་སྲོག་དབུགས་ལེན། །གཤེན་རྗེ་གཤེད་ཀྱི་ཞབས་དྲུང་དུ། །ཇི་ལྟར་དམ་བཅས་འཕྲིན་ལས་མཛོད། །དེ་ཡི་ཐུགས་དམ་རྒྱུད་<milestone unit="line" n="629.5"/>བསྐུལ་མ། །སྲིན་མོ་ནག་མོ་ཤམ་ཤམ་མོ། །གཅེར་བུ་མོན་མོའི་ཆ་བྱད་ཅན། །དུག་དང་ཁྲག་གི་གོས་གོན་མ། །བདུད་མོ་ནག་མོ་སྐྱེ་འགྲོའི་བདུད། །སྣ་ཚོགས་ནད་ཀྱི་བདག་མོ་སྟེ། །སྐྱེ་འགྲོ་ཀུན་གྱི་སྲོག་ཅོད་<milestone unit="line" n="629.6"/>མ། །ཤ་ཁྲག་སྲོག་དབུགས་བདག་མོ་ཁྱོད། །ལས་ཀྱི་རླུང་དམར་ཞོན་ནས་རྒྱུ། །ལག་ནས་ཁྲག་ནག་འཐོར་བྱེད་ཅིང་། །འདུ་བའི་ནད་རྣམས་སློང་བར་བྱེད། །གྲུབ་པའི་གནས་འདིར་གཤེགས་ལ། །བཅོལ་བའི་ལས་<milestone unit="page" n="630"/><milestone unit="line" n="630.1"/>རྣམས་གྲུབ་པར་མཛོད། །མོན་པ་ཕུང་བྱེད་ནོར་སྲུངས་ཀྱི་རྒྱུད་ལས། དཔའ་བོ་ཆེན་པོ་ཡབ་ཡུམ་བསྐུར་བའི་ལེའུ་སྟེ་དྲུག་པའོ།། །།དེ་ནས་མོན་པ་ནག་པོ་དེས། །རང་གི་འཁོར་རྣམས་བསྐུལ་བ་ནི། །ཧཱུཾ༷། བཀའ་<milestone unit="line" n="630.2"/>ཡི་ལས་མཛད་སྤྲུལ་པ་ནི། །བྱེ་བ་གུང་རིངས་བཀའ་འཁོར་ན། །ལས་བྱེད་མོན་པ་ནག་པོ་ནི། །སྐུ་ནི་དུག་སྡོང་འབར་བ་ལ། །སྤྲུལ་པར་ལྟས་ངན་སྣ་ཚོགས་འབེབས། །ཝ་སྤྱང་མང་པོ་ཤུལ་ལ་ཁྲིད། །འཁོར་ནི་མོན་<milestone unit="line" n="630.3"/>པ་འབུམ་དང་བཅས། །དམ་ཉམས་དགྲ་ལ་ཆོ་འཕྲུལ་གཏོང་། ཁྱོད་ཀྱི་ཐུགས་དམ་དུས་ལ་བབ། །དེ་ཡི་ཐུགས་དམ་རྒྱུད་བསྐུལ་བས། །མོན་མོ་དམར་མོ་ཀུན་ཏུ་རྒྱུ། །ཆིབས་སུ་གློག་ལྕག་དམར་མོ་ཆིབས། །བྱ་ནག་<milestone unit="line" n="630.4"/>མང་པོ་གདོང་ལ་གཅུག །མོན་པ་ནག་པོའི་དཀྱིལ་ན་རྒྱུག །ནང་དུ་ཁྲག་ནད་དམུ་འཐིབས་གཏོང་། །བཅོལ་བའི་ལས་རྣམས་གྲུབ་པར་མཛོད། །ཧཱུཾ༷། ཡང་ཅིག་་ལས་མཁན་མོན་པ་ནི། །སྐུ་ལ་དར་ནག་མོན་པ་<milestone unit="line" n="630.5"/>གསོལ། །ཐོད་པའི་འཕྲེང་བ་སེ་རལ་ཁ། །དར་ནག་འཕྱར་ཞིང་ཁུ་ཡིས་འདེབས། །ཆིབས་སི་ལྕགས་སྤྱང་ནག་མོ་ཆིབས། །གཡས་ན་ལྕགས་སྦྱང་ནག་མོ་གཉིས། །ས་ཐོར་དུ་འབོད་ཁུ་ཡིས་འདེབས། །དེ་ཡི་ཐུགས་<milestone unit="line" n="630.6"/>དམ་རྒྱུད་བསྐུལ་མ། །ཡང་ཅིག་མོན་མོ་དམར་ནག་ནི། །གཅེར་བུ་བསེ་ཡི་གདོང་པ་ཅན། །བྱུ་རུའི་རལ་པ་སྤྱི་བོར་བཅིངས། །ཐོད་ཁྲག་འཐོང་ཞིང་ཁ་ཡིས་འདེབས། །གཞའ་ལ་ཞོན་ནས་སྐར་མདའ་འཕེན། །ལས་<milestone unit="page" n="631"/><milestone unit="line" n="631.1"/>༄༅། །མཁམ་ཡབ་ཡུམ་ཁྱེད་བཞི་ཡིས། །སྡང་བའི་དགྲ་བོའི་ལས་ངན་ལ། །ཆོ་འཕྲུལ་སྣ་ཚོགས་ཐོངས་ལ་ཤོག །གཤིན་རྗེའི་ཞགས་པས་ཁྲིད་ལ་ཤོག །ལས་ཀྱི་དབྱུག་པས་གཏོགས་ལ་ཤོག །བཅོལ་བའི་</p></div1>
        </body>
    </text>
</TEI.2>