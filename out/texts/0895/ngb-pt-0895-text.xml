<!DOCTYPE TEI.2 SYSTEM "../data/xtib3.dtd">
<TEI.2 id="ngb-pt-0895-text.xml">
    <teiHeader lang="tib">
        <fileDesc>
            <titleStmt>
                <title><!--mu stegs kyi bsad khram chen po zhes bya ba'i rgyud /-->མུ་སྟེགས་ཀྱི་བསད་ཁྲམ་ཆེན་པོ་ཞེས་བྱ་བའི་རྒྱུད་།</title>
            </titleStmt>
            <publicationStmt lang="eng">
                <idno type="thdl">ngb-pt-0895-text</idno>
                <publisher id="thdl">
                    <orgName type="digital library">Tibetan &amp; Himalayan Library</orgName>
                    <address><addrLine rend="url">http://www.thlib.org/</addrLine></address>
                </publisher>
                <pubPlace>
                    <orgName type="university">University of Virginia</orgName>
                    <placeName>
                        <settlement type="city">Charlottesville</settlement>
                        <region type="state">Virginia</region>
                        <num type="zipcode">22904</num>
                    </placeName>
                    <date>2013-02-28</date>
                </pubPlace>
            </publicationStmt>
            <!-- Put SeriesDesc entity reference here after conversion -->
            <sourceDesc>
                <p>
                    <xptr id="tibbiblptr" n=""/>
                </p>
            </sourceDesc>
        </fileDesc>
        <profileDesc>
            <langUsage>
                <language id="ara">Arabic</language>
                <language id="bur">Burmese</language>
                <language id="chi">Chinese</language>
                <language id="dzo">Dzongkha</language>
                <language id="eng">English</language>
                <language id="fre">French</language>
                <language id="ger">German</language>
                <language id="hin">Hindi</language>
                <language id="ind">Indonesian</language>
                <language id="ita">Italian</language>
                <language id="jpn">Japanese</language>
                <language id="kor">Korean</language>
                <language id="lao">Lao</language>
                <language id="lat">Latin</language>
                <language id="mal">Malayalam</language>
                <language id="mnc">Manchu</language>
                <language id="mon">Mongolian</language>
                <language id="nxq">Naxi</language>
                <language id="nep">Nepali</language>
                <language id="pli">Pali</language>
                <language id="pan">Panjabi</language>
                <language id="per">Persian</language>
                <language id="pol">Polish</language>
                <language id="rus">Russian</language>
                <language id="san">Sanskrit</language>
                <language id="sin">Sinhala</language>
                <language id="spa">Spanish</language>
                <language id="tam">Tamil</language>
                <language id="tel">Telugu</language>
                <language id="tha">Thai</language>
                <language id="tib">Tibetan</language>
                <language id="tur">Turkish</language>
                <language id="urd">Urdu</language>
                <language id="vie">Vietnamese</language>
            </langUsage>

        </profileDesc>

    </teiHeader>
    <text>
        <body>
            <div1>
                <p><!--start=25.1; end=34.4--><milestone unit="page" n="25"/><milestone unit="line" n="25.1"/>༄༅། །རྒྱ་གར་སྐད་དུ། ཏི་ར་ཏི་ཀ་ནཱ་ར་ན་མ་ཧྭ་མ་ཏནྟྲ། བོད་སྐད་དུ། མུ་སྟེགས་ཀྱི་བསད་ཁྲམ་ཆེན་པོ་ཞེས་བྱ་བའི་རྒྱུད། སྦས་པ་གསེར་གྱི་ཉི་མ་ཞེས་བྱ་བ་ལས་སྲོག་ཏིག་གི་ལེའུ་གནམ་ལྕགས་གསང་བའི་<milestone unit="line" n="25.2"/>རྒྱུད། སྒུབ་ཐབས་བསད་ཁྲམ་ཆེན་པོ་ཞེས་བྱ་སྟེ། ཕུང་བྱེད་ར་ཧུ་ལའི་སྐུ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། ཡུལ་ལྷོ་ནུབ་ཕྱོགས་ཀྱི་སྟེང་གནམ་ཏི་ལ་དག་གི་རྩེ་མོ་ན། སྲིན་པོ་ཡག་ཤ་<milestone unit="line" n="25.3"/>གློག་འཕྲེང་ནི། ། ཞེ་སྡང་ཆེ་ལ་གསོད་ལ་དགའ། །སྐད་ནི་ཀེའུ་ཀེའུ་ཆོ་དགུ་འབོད། །བེ་དུར་རྒྱ་མཚོའི་གཏིང་ཤེད་ན། །ཀླུ་མོ་ཧབ་ཤ་ཁྲག་མགོ་བསེ་གདོང་ནི། །འདོད་ཆགས་ཆེ་ལ་གནོད་ལ་དགའ། །སྐད་ནི་ཀང་ཆོ་<milestone unit="line" n="25.4"/>དགུ་འབོད། །དེ་གཉིས་ཆགས་པ་སྦྱད་པ་ལས། །སྤྲུལ་པའི་སྒོ་ང་དགུ་རུ་བྱུང་། །གདུག་རྩུབ་ཁྲོ་ཆུའི་སྒོ་ང་གཅིག །ཡབ་ཀྱིས་ཁྲོས་ནས་བཅས་པ་ལས། །ཕུང་བྱེད་མིང་སྲིད་ལྔ་རུ་བྱུང་། །མིང་པོ་མགོ་དགུ་དུད་པ་<milestone unit="line" n="25.5"/>ཁ། །རོ་སྟོད་མི་ལ་རོ་སྨད་སྦྲུལ། །སྲིང་མོ་སྟག་སྲིན་འབྲོག་སྲིན་རྐོང་སྲིན་བམ་སྲིན་བཞི། །དེ་ལྔ་ལྟེ་བ་སྦྲེལ་ནས་འདུག །ཕྱག་ན་རྡོ་རྗེ་སྤྲུལ་པ་ཡིས། །ཕུང་བྱེད་མིང་སྲིདལྟེ་བ་བཅད། །ཕུང་བྱེད་མིང་སྲིད་བྲོས་ནས་<milestone unit="line" n="25.6"/>སོང་། །ཕ་ཡི་རྫུ་འཕྲུལ་མདའ་གཞུ་བརྐུས། །མ་ཡི་མཐུ་སྟོབས་ཞགས་པ་ཕྲོགས། །ཚུབ་མར་འ་་ཅིང་དུ་བར་འཐུལ། །སེམས་ཅན་ཐམས་ཅད་ཟས་སུ་ཟ། །འཇིག་རྟེན་ཁམས་ཀུན་རླག་པར་བྱེད། །བཅོམ་ལྡན་<milestone unit="page" n="26"/><milestone unit="line" n="26.1"/>གོས་སྔོན་ཐུགས་ཁྲོས་པས། །ཕྱག་གི་རྡོ་རྗེ་གནམ་ལ་གསོར། །ཕྱག་ན་རྡོ་རྗེ་དྲགས་སྔགས་བརྗོད། །ལུས་པོ་དུམ་བུ་བརྒྱད་དུ་བཀས། །རོ་ཡང་ལྕགས་ཀྱི་སྒྲོག་ལ་གཏོར། །སྲིན་པོ་དག་གི་སྐྱེ་རྒྱུད་ནི། །མུ་ཏིག་སྔོན་<milestone unit="line" n="26.2"/>པོའི་རྒྱུད་ནི་ཞིབ། །སྤྲུལ་པ་ནི་གཟའ་བརྒྱད་དང་། །འཁོར་དགུ་ཚོགས་ནི་དེ་དང་དགུ། །རིན་ཆེན་སྐྲུངས་པའི་རྒྱུད་ནི་ཞིབ། །སྐྱེ་རྒྱུད་བཏུལ་ཐབས་ཀྱི་ལེའུ་སྟེ་དང་པོའོ།། །།དེ་ནས་དཔལ་ཆེན་མི་བཟད་<milestone unit="line" n="26.3"/>པས། །མིང་སྲིད་ལྔ་ཡི་ལྟེ་ཁྲག་ལས། །ཐུགས་ལས་ཕྱུང་སྟེ་རྒྱུད་དུ་བྲིས། ཁུད་ནི་ཚིགས་བཅད་དག་ནས་དྲངས། །སྔགས་ནི་ཚིག་བར་དག་གིས་གསོ། །བསྟན་པ་བསྲུང་བའི་དོན་དུ་བཞག ཁུད་ཁུངས་ཀྱི་ལེའུ་སྟེ་<milestone unit="line" n="26.4"/>གཉིས་པའོ།། །།དཀྱིལ་འཁོར་གྲུ་གསུམ་སུམ་བརྩེགས་བྱ། ། དཔངས་ནི་ཉི་ཤུ་རྩ་བརྒྱད་དོ། །སྲིན་མོ་འགྲོས་ཏེ་སྔོན་དམར་དཀྲེ། །འཕང་དུ་ཁྲུ་གང་ནག་པོར་བྱ། །དཀྱིལ་འཁོར་གྱི་ལེའུ་སྟེ་གསུམ་<milestone unit="line" n="26.5"/>པའོ།། །།རབས་ཆད་ཐོད་པ་ཐུན་གྱི་རྫས། །འབྲུབ་ཁུང་ནང་དུ་གཞུག་པར་བྱ། ཁ་ནི་འཁོར་ལོ་དག་གིས་བཅད། །དར་རས་ཀྱིས་ནི་ཐོད་པ་དྲིལ། །ཕྱི་རིམ་སྔོན་དམར་དག་གིས་དཀྲི། །ནང་དུ་མིང་རུས་གཞུག་<milestone unit="line" n="26.6"/>པར་བྱ། །མགོ་རན་པོ་ཡི་རྨིག་པ་ནི། །ཛ་ཡི་ཆོས་སུ་བཅུག་ནས་ཀྱང་། །འབྲུབ་ཁུང་ནང་དུ་ཁ་ཡང་བཅད། །འཁོར་ལོའི་བཅའ་ཐབས་འདི་ལྟ་སྟེ་ཁྱབ་འཇུག་ཅི་འདྲའི་སྐུ་ཚད་བྲི། །ལྟོ་བར་འཁོར་ལོ་རྩིབས་ལྔ་<milestone unit="page" n="27"/><milestone unit="line" n="27.1"/>༄༅། །སྟེ། །ཕྱི་རིམ་དག་ནི་རྩིབས་བརྒྱད་དོ། །རྩིབས་བཞི་ལ་ནི་བཅོ་ལྔས་དགང་། ། རྩིབས་བརྒྱད་ལ་ནི་བཞི་བཅུ་བཞི་ཡིས་དགང་། །རྩིབས་མཆན་ཉི་ཤུ་གཉིས་རྣམས་དང་། །ཆེ་གེ་མོ་གཉིས་སྤེལ་ལ་<milestone unit="line" n="27.2"/>བྲི། །ཏིང་འཛིན་ཛ་ཡིས་བཀུག་ནས་ནི། ། འཁོར་ལོ་བསྐོར་ཞིང་གཏུབ་པར་བསམ། །ལོག་གནོན་མནན་བསྲེག་འོག་ཏུ་བསྟན། །རྫས་དང་བཅའ་ཐབས་ཀྱི་ལེའུ་སྟེ་བཞི་པའོ།། །ཁྲ་རུས་ཉ་ཤ་ཁྲག་རུལ་<milestone unit="line" n="27.3"/>དང་། །རུ་དྲའི་སྙིང་དང་ར་ཛའི་སྙིང་། །རྟ་རུ་གཟུང་ཞིང་་ན་དུ་བཏང་། །ཨི་ད༷་བ་ལ་ལིན་ཏི་མ་ས་ས་མ་ཡ་ཁུ་ཧི། མ་ཧྭ་ཨ་མྲི་ཏ་ཁྭ་ཧི། གོ་རོ་ཙ་ན་ཁུ་ཧི། བ་ལིང་ཏ་ཁུ་ཧི། རག་ཏ་ཁུ་ཧི། ཤ་རི་སྨྱོ་གདགས་<milestone unit="line" n="27.4"/>གསོ། །བདུད་རྩི་ལྔ་རུ་བྱིན་གྱིས་བརླབས། །གཏོར་མའི་ལེ་འུ་སྟེ་ལྔ་པའོ།། །།སྤྱིར་ན་གནམ་ལྕགས་གསང་རྒྱུད་ལས། །སྲོག་དང་སེར་བ་གཉིས་འབྱུང་སྟེ། །འདི་ནི་གསད་ཁྲམ་སྲོག་གི་དོན། །གཉེན་པོ་གསལ་<milestone unit="line" n="27.5"/>བར་མ་གྱུར་ན། །རང་སྲོག་གཅོད་པའི་ཉེན་དུ་བཤད། །སྲོག་གི་སྙིང་པོ་གྲངས་ནོར་ན། །བསྒྲུབས་པ་སྟོངས་པའི་ཉིན་དུ་བཤད། །དུས་ཀྱི་མཆོད་པ་ཆག་པ་ན། །ཉམས་པར་འགྲོ་བའི་ཉེན་དུ་བཤད། །སྲི་ཅན་མནན་<milestone unit="line" n="27.6"/>པ་མ་ཤེས་ན། །འཁོར་ལ་གནོད་པའི་ཉེན་དུ་བཤད། །གཟའ་ཐུའུ་མནན་པ་མ་ཤེས་ན། །ནོར་མ་གནོད་པའི་ཉེན་དུ་བཤད། །དམཚིགབསྲུངཐབས་མ་ཤེས་ན། ། དམ་ལ་བཟློག་པའི་ཉེན་དུ་བཤད། །གནད་ལ་<milestone unit="page" n="28"/><milestone unit="line" n="28.1"/>བོར་ཐབས་མ་ཤེས་ན། །ལས་རྣམས་མི་བྱེད་ཉེན་དུ་བཤད། །སྤྱིར་ན་གཟའ་རྒྱུས་མ་ཤེས་ན། །ལས་རྣམས་གྲུབ་པར་མི་འགྱུར་རོ། །གཤིན་རྗེའི་ལས་རྣམས་གྲངས་མང་ཡང་། ཁྱབ་འཇུག་བསྒྲུབ་ཐབས་མ་ཤེས་<milestone unit="line" n="28.2"/>ན། །དཔའ་བོ་གོ་ཆ་གཏོར་བ་འདྲ། །མ་མོའི་ལས་རྣམས་གྲངས་མང་ཡང་། ཁྱབ་འཇུག་བསྒྲུབ་ཐབས་མ་ཤེས་ན། །རྒྱ་མཚོ་འཁྲུགས་པའི་རླབས་དང་འདྲ། །གནན་པའི་ལས་རྣམས་གྲངས་མང་ཡང་། ཁྱབ་འཇུག་<milestone unit="line" n="28.3"/>བསྒྲུབ་ཐབས་མ་ཤེས་ན། །སྦས་པ་ས་ཡི་གཏེར་དང་འདྲ། །དེས་ན་ངན་ཐབས་སྔགས་པ་ཡི་།། ཁྱབ་འཇུག་བསྒྲུབ་ཐབས་དང་དུ་ལོང་། །གདམས་པའི་ལེའུ་སྟེ་དྲུག་པའོ།། །།སྤྱིར་ན་གནམ་ལྕགས་རྒྱུད་དག་<milestone unit="line" n="28.4"/>ལས། །ནག་པོ་ཉིད་དུ་སྲོག་སྙིང་དང་། །ལས་བཅོལ་དང་རི་་སད་པའོ། །བསྙེན་པ་ཉེ་བའི་བསྙེན་པ་དང་། །ལས་ལ་སྦྱོར་བ་གསུམ་དུ་འདོད། །བསྲུང་དང་བསྲེག་དང་མནན་པའི་སྔགས། །གཤམ་སྔགས་ཡིན་ཏེ་<milestone unit="line" n="28.5"/>ཤིན་ཏུ་གཅེས། །བཅོ་ལྔ་དང་ནི་བཞི་བཅུ་བཞི། །ཉི་ཤུ་གཉིས་རྣམས་མ་ཉམས་པས། །དེ་ཡི་སྔགས་བཟླས་ཐེ་ཚོམ་མེད། །བཏབ་པ་ཉི་ཤུ་གཉིས་པ་སྟེ། ། བསྲེག་པ་དང་ནི་བཅུ་བདུན་པའོ། །གནད་ལ་བོར་ལ་<milestone unit="line" n="28.6"/>གནམ་འདྲེས་པའོ། །དེས་སྒྱུར་ལས་ལ་ཐེ་ཚོམ་མེད། །མི་འགྱུར་གནས་ཀྱི་ལེའུ་སྟེ་བདུན་པའོ།། །། གནམ་ལྕགས་གསང་བའི་རྒྱུད་དག་ལས། ཁྱབ་འཇུག་རྒྱུ་དུས་མ་བསྟན་ན། ། ལྟོག་མི་ཐེབས་ཏེ་མཇུག་མ་<milestone unit="page" n="29"/><milestone unit="line" n="29.1"/>༄༅། །འགྱང་། །དེས་ན་གཉན་པོ་རྒྱུ་དུས་བསྟན། །ཚེས་གཅིག་མ་མོ་དག་དང་སྡོངས། །ནུབ་ནས་ཤར་དུ་རྒྱུ་བས་སྟེ། །ནུབ་མོ་སྲིན་ནི་ཁམ་ནག་ནམ་འཕང་སྟོད་ནས་འོང་། །བརྒྱད་ཀྱི་སྔ་དྲོ་དགྲ་ལྷའི་རྒྱལ་<milestone unit="line" n="29.2"/>མོར་སྡོངས། ཁྲར་ལྷོ་དག་ནས་ནུབ་བྱང་མཚམས་སུ་རྒྱུ། །སྤྲིན་ནི་ལུག་གི་ལྷོ་ཚིལ་ལྟ་བུར་སྟོན། །བཅུ་གཅིག་བདུད་དུ་སྤྲུལ་ནས་ནམ་གྱི་འཇིང་ལ་རྒྱུ། །བྱང་་ནས་ལྷོ་རུ་རྒྱུ་བ་སྟེ། །སེམས་ཅན་གཟུགས་ཏེ་ཤིང་ལོ་ལྟ་<milestone unit="line" n="29.3"/>བུའི་སྤྲིན། །བཅོ་ལྔའི་ཉི་མ་ཕྱེད་ན་སྲིན་པོར་སྤྲུལ་ནས་རྒྱུ། །ལྷོ་ནུབ་མཚམས་ནས་བྱང་ཤར་མཚམས་སུའོ། །མདུང་ཤིང་གཡག་གི་གཟུགས་འདྲའི་སྤྲིན་དུ་འོང་། །བཅོ་བརྒྱད་ནམ་ཡོལ་དམུ་རུ་སྤྲུལ་ནས་རྒྱུ། ཁྲར་<milestone unit="line" n="29.4"/>ནས་ནུབ་ཏུ་རྒྱུ་སྟེ་ཕྱིང་པ་རྒྱང་པའི་སྤྲིན་དུ་སྟོན། །ཉི་ཤུ་གཉིས་ཀྱི་ཉི་མ་ཕྱེད་ཡོལ་ལ། །གཤིན་རྗེར་སྤྲུལ་ནས་བྱང་ནུབ་དག་ནས་ནི། ཁྲར་ལྷོ་མཚམས་སུ་རྒྱུ་བར་སྟོན། །དམར་བ་དྲལ་ཧྲིལ་སྤྲིན་ནི་རྟག་ཏུ་སྟོན། །ཉི་<milestone unit="line" n="29.5"/>ཤུ་ལྔ་ཡི་སྐྱ་རིངས་ཤར་ཙ་ན། །ཀླུ་བཙན་སྤྲུལ་ནས་ལྷོ་ནས་བྱང་དུ་རྒྱུ། །ཕྱུར་བ་དྲིལདྲ་འའི་སྤྲིན་ནི་རྟག་ཏུ་སྟོན །མངོན་སུམ་རྟགས་ནི་སྤྲིན་གྱིས་ལྟོས། །ཉིན་མོ་འཇོམས་པ་བདུད་བཞི་དང་། །མཚན་མོ་འཇོམས་པའི་<milestone unit="line" n="29.6"/>བདུད་བཞི་སྟེ། །གདོད་ཚུགས་མི་སྤྲད་ལིང་ཁ་གདོང་ཚུགས་བཞག །ཏི་ཀ་ཡིན་པར་གཏོར་མ་རེ་རེ་བཏང་། ཁུ་དུས་ཀྱི་ལེའུ་སྟེ་བརྒྱད་པའོ།། །།གནམ་ལྕགས་གསང་བའི་རྒྱུད་དག་ལས། ། མ་འཆུན་ལས་ནི་མི་<milestone unit="page" n="30"/><milestone unit="line" n="30.1"/>བྱེད་ན། །གནད་ལ་འབོར་བ་བསྟན་པ་ནི། །འགོ་ར་ནག་པོའི་རྨིག་པ་ལ། །ཛ་ཡི་ཆས་སུ་བཅུག་ནས་ཀྱང་། །ཉི་ཤུ་གཅིག་པའི་སྔགས་ཀྱིས་བརྡུང་། །ཛ་བརྡུངས་ཀྱི་ལེའུ་སྟེ་དགུ་པའོ། །གནམ་ལྕགས་གསང་བའི་རྒྱུད་<milestone unit="line" n="30.2"/>དག་ལས། །བསྲེག་པའི་ལས་སྤྱོད་བསྟན་པ་ནི། །དུག་ཤིང་གདུག་རྩུབ་ཅན་གྱི་ཤིང་། ཁུ་གསུམ་རྩིགས་ཏེ་མདའ་གང་པའོ། ཁྲ་རུལ་ཁྲག་རུལ་ཤ་སྣ་ཚང་། ། ཉུངས་ཀར་ཉུངས་ནག་སྐྱེ་ཚེ་གཟེ་མ་དང་། །བསྲེག་<milestone unit="line" n="30.3"/>རྫས་དང་ནི་ལིང་ཁ་ཐོགས་བྱ་སྟེ། ཁུ་དུས་རྟགས་ལ་ལས་ལ་སྦྱར་བར་བྱ། །སྐྲ་བརྫེས་ཞིང་ལྤགས་དག་ལ་གཅེར་བུར་འདུག །ཏིང་འཛིན་ར༷་ལས་མེ་བསྐྱེད་གང་ཡིན་ཚིག་པར་བསྒོམ། །མེ་ཡི་ལྷག་མ་མནན་ཕྱར་<milestone unit="line" n="30.4"/>བསྐུར་བར་བྱ། །སྦྱིན་སྲེག་གི་ལེའུ་སྟེ་བཅུ་པའོ། །གནམ་ལྕགས་གསང་བའི་རྒྱུད་དག་ལས། །མ་ཆུན་ལས་ནི་མི་བྱེད་ན། །གནད་ལ་བོར་ལ་བསྟན་པ་ནི། །དང་པོ་འདུག་པའི་ཕྱོགས་རིས་སུ། །ཞིང་ཆེན་འཁོར་ལོ་<milestone unit="line" n="30.5"/>སྲོག་སྙིང་བཅས། །རྣལ་འབྱོར་འོག་ཏུ་གདིང་བར་བྱ། །ཡང་ན་ལྕགས་སྒྲོག་སྒྲོག་དག་གདགས། །ཡང་ན་འཁོར་ལོ་རྐང་པའི་འོག །རང་ཉིད་གཤེད་པོར་བསྒོམ། སུམ་ཅུ་གསུམ་པའི་སྔགས་བཟླས་སོ། །གནམ་<milestone unit="line" n="30.6"/>འདྲེས་སྔགས་ནི་ཞབས་ལའོ། ། ཡ་མ་རྭ་ཛ་ས་དོ་མེ་ཡ་ཡ་མེ་ཏོ་རུ་ན་ཡོ་ཏ་ཡ། ཡ་ཏ་ཡོ་ནི་ར་ཡ་སྒེ་ཡ། ཡསྒེ་ཡ་ཙ་ནི་བཱ་ར་ཡ། གནད་ལ་བོར་བའི་ལེའུ་སྟེ་བཅུ་གཅིག་པའོ།། །།གནམ་ལྕགས་གསང་བའི་རྒྱུད་<milestone unit="page" n="31"/><milestone unit="line" n="31.1"/>༄༅། །དག་ལས། །རྨི་ལྟས་མཚན་མའི་རྟགས་བསྟན་པ། །བཙུན་ཆེན་བོན་པོ་སྔགས་པ་དང་། །མོན་དང་རྒྱ་གར་མི་བཤར་དང་། །མེ་དང་ཆུ་དང་ར་རོག་དང་། །སྦྲུལ་དང་སྦལ་པ་རྟ་པ་མི་བཤད་དང་། །རྟག་<milestone unit="line" n="31.2"/>ཏུ་བོན་པོ་ཉིད་དུ་སྟོན། །དེ་ནི་ཉེ་བའི་རྟགས་ཡིན་ནོ། །མཚོན་ཆ་ཐོགས་ཏེ་འདེད་པ་དང་། །ཆུ་ལ་རྡུལ་ནུབ་ཁྱེར་བ་དང་། །གཡང་དུ་རྟ་རྒྱུག་རྦབ་འདྲིལ་དང་། །དེ་ནི་ལྡོག་པའི་རྟགས་སུ་བཤད། །དོན་སྙིང་མང་པོ་<milestone unit="line" n="31.3"/>ཁྱེར་བ་དང་། །བྱིའུ་ཁྲ་ཡིས་དེད་པ་དང་། །ལུག་ཁྱུར་སྤྱང་ཁུ་ཞུགས་པ་དང་། །རི་དགས་གང་རུང་གསད་པ་ནི། །གསད་པའི་སྤྱིན་སྲེག་བསྟུད་མར་བྱ། ཁྲན་དམར་པགས་པར་བཤས་མ་ཐག །གནན་པའི་ལས་དག་<milestone unit="line" n="31.4"/>ཟབ་ཏུ་ཟ། །རྟགས་ཀྱི་ལེའུ་སྟེ་བཅུ་གཉིས་པའོ།། །།གནམ་ལྕགས་གསང་བའི་རྒྱུད་དག་ལས། །དམ་བསྲུང་སྡོམ་བསྟན་པ་ནི། །བསྒྲུབ་པར་བྱེད་པའི་དུས་དག་ཏུ། །འཕྲེང་བ་དག་ལ་རེག་པ་བསྲུང་། ཁྱི་དང་བུད་<milestone unit="line" n="31.5"/>མེད་ལ་ནི་རྒལ་པ་དག་ཏུ་མ་བྱ་སྟེ། །བསྟེན་པ་དག་ཀྱང་མི་བྱའོ། །སྔགས་ལ་དྲག་ཅིང་གདུག་པར་ནི། །བསྙེན་པ་ཐོག་ནས་མི་སྤང་ངོ་། །ཕྱི་རྟགས་མ་བྱུང་བར་དུ་ནི། །གཏོར་མ་སྙིང་པོ་རྒྱུན་མི་གཅོད། །དུས་ཚོད་<milestone unit="line" n="31.6"/>བརྒྱད་ལ་དྲག་ཏུ་བྱའོ། །དམ་ཚིག་གི་ལེའུ་སྟེ་བཅུ་གསུམ་པའོ།། །།གནམ་ལྕགས་གསང་བའི་རྒྱུད་དག་ལས། ། གལ་གགས་མདོ་དོན་བསྟན་པ་ནི། །ཏིང་འཛིན་མན་ཏྲ་མུ་ཏི་གསུམ། །བར་མཚམས་མེད་པར་<milestone unit="page" n="32"/><milestone unit="line" n="32.1"/>བསྒོམས་ནའོ། །ལྕགས་དང་སེང་ལྡེང་མཆོག་ཆེན་གསུམ། །ཕུར་པའི་རྒྱུ་རུ་བསགས་ནའོ། །འབྱུང་བའི་ལམ་དང་བདུད་ཀྱི་རྟ། །རི་བོ་རྩེ་འདི་སྨྲག་ར་གསུམ། །དུས་ཚོད་འདི་གསུམ་ཤེས་ན་འོ། །དུག་ཤིང་གདུག་<milestone unit="line" n="32.2"/>ཤིང་བསྲེག་རྫས་གསུམ། །མོ་ཡི་རྫས་སུ་བསགས་ནའོ། །འཁོར་ལོ་ཐོད་པ་ཞིང་ཆེན་གཉེན་པོ་སྔགས་བཟློས་གསུམ། །བཙུན་པའི་དོན་དུ་ཤེས་ནའོ། །བསྲུང་དང་བསྲེག་དང་མནན་པ་གསུམ། །ལས་སྦྱོར་དོན་དུ་<milestone unit="line" n="32.3"/>ཤེས་ནའོ། །རྣམ་འགྲེང་ཕྱེ་འོ་ན་ར་གསུམ། །བཟླས་པའི་དོན་དུ་ཤེས་ནའོ། །ཐེ་ཚོམ་མི་ཟ་བསྒྲུབ་ཐག་རིང་། །མཆོད་པ་མི་གཅད་དམ་ཚིག་ཉམས། །སྲོག་སྙིང་མི་དཀྲུགས་ཆོ་འཕྲུལ་འོང་། ། དུས་མིན་མི་གདབ་ལྷ་<milestone unit="line" n="32.4"/>ཀླུ་འཁྲུག །ལེ་ལོ་མི་བྱ་ཕྱི་རྟགས་བུལ། །མདོ་དོན་གལ་གགས་ཀྱི་ལེའུ་སྟེ་བཅུ་བཞི་པའོ།། །།གནམ་ལྕགས་གསང་བའི་རྒྱུད་དག་ལས། །དུས་མིན་མི་གདབ་ལྷ་ཀླུ་འཁྲུག །གཟུགས་བྱ་སྙིང་ཁར་མིང་རུས་<milestone unit="line" n="32.5"/>བྲི། །འཁོར་ལོ་ཁ་སྦྱོར་བར་དུ་གཞུག །སྔོན་དམར་བཀྲི་བ་རྒྱ་གྲམ་རོ། །རབས་ཆད་ཐོད་པའི་ནང་དུ་གཞུག །རེ་བའི་ནང་དུ་ག་ས་ནས་ནི། ཁུ་དུས་བརྩིས་ལ་མི་ནོར་བར། །རྒྱ་གྲམ་ལམ་དུ་ཁྲུ་གངབརྐོ། །ཐོད་<milestone unit="line" n="32.6"/>པ་ཁ་ནི་ནུབ་བྱང་དུའོ། །གཡམ་པར་རྡོ་རྗེ་རྒྱ་གྲམ་བྲི། །ཁ་གཅད་ཁ་ཤ་པ་རི་བཟླས། །ཁྱབ་འཇུག་ལ་སོགས་ལྷ་སྲིན་ལ། །གཏད་བྱ་བའི་ཚིག་བརྗོད་ལ། །ཕྱི་མིག་མི་ལྟ་བསྲུང་བ་བསྒོམ། །གནས་སུ་ལོག་ལ་<milestone unit="page" n="33"/><milestone unit="line" n="33.1"/>༄༅། །བཤགས་པ་བྱ། །གནན་པའི་ལེའུ་སྟེ་བཅོ་ལྔ་པའོ།། །། གནམ་ལྕགས་གསང་བའི་རྒྱུད་དག་ལས། །དབྱེ་བའི་ལས་དག་བསྟན་པ་ནི། །ཕ་རོལ་བསྟན་པ་འཇིག་པ་དེས། །བསོད་ནམས་ཆེ་ཞིང་རླུད་<milestone unit="line" n="33.2"/>རྟ་དར། །ལྷ་བསྲུངས་བཟང་པོས་གྲོགས་བྱེད་ན། །རུ་ཁུགས་དག་ལ་གཞུག་པ་ནི། །གུ་གུལ་ཁྱི་ལུད་འབོག་རུལ་དང་། །ཉུངས་ནག་ལ་སོགས་ཤ་ཆེན་དང་། །རྫས་ལ་མེ་ཡི་དུད་པས་ནི། །ལིང་ཀ་གདུག་ཅིང་དབང་<milestone unit="line" n="33.3"/>རྣམས་གཟུགས། །ཕྲུ་ནག་སྦུབ་པའི་འོག་ཏུ་གཞུག །དབྱེ་བའི་ཐབས་ཀྱིས་བསྔགས་བཟླས་སོ། །ཉི་ཤུ་གསུམ་པ་དག་ལ་ཏྲི། ། གྲི་ཁྲག་དག་ནས་ཉུངས་ཀར་དབྱུང་། །བྲབ་ཅིག་ཕྲོལ་ཅིག་རྟ་མི་དབྱུང་། །དེ་ནས་<milestone unit="line" n="33.4"/>གནན་སྔགས་ཉི་ཤུ་གཉིས་པའོ། །ལྷ་དང་དབྱེ་བའི་ལེའུ་སྟེ་བཅུ་དྲུག་པའོ།། །།གནམ་ལྕགས་གསང་བའི་རྒྱུད་དག་ལས། །གཟའ་ཐེའུ་གནན་ཐབས་བསྟན་པ་ནི། །སྲི་ཅན་རྣམ་པ་བཞི་ཡོད་དོ། །གནམ་ཐེའུ་<milestone unit="line" n="33.5"/>དཀར་པོ་སེག་ཤམ་འཛིན། །ས་ཐེའུ་ནག་པོ་སྦྲུལ་ཞགས་འཛིན། །གཟའ་ཐེའུ་དམར་པོ་བར་ལག་ཉི་ཟེར་ཤོན། ། སྲི་ཅན་སྡོང་མོ་ལག་ན་ཐོད་སྐམ་ཐོགས། །འདི་བཞི་གཟའ་ཡི་དམ་སྲི་སྟེ། ཁྱི་དང་བོང་ཤོན་བུ་ཆུང་<milestone unit="line" n="33.6"/>བང་དྲིའུ་ནི། །རྟགས་དེ་བྱུང་ན་བསྒྲུབ་པའི་དམ་སྲི་བྱེད། ། གཟུགས་བཞི་བྲིས་ལ་སྙིང་པོ་གསུམ་བཞི་བྲི། །ནན་གྱི་མཐོ་བསྐོར་རྣལ་འབྱོར་བདག་གིས་ནི། །གནས་ཀྱི་ཐེམ་འོག་དག་ཏུ་གནན་པ་བྱའོ། །གཡམ་པ་རྡོ་<milestone unit="page" n="34"/><milestone unit="line" n="34.1"/>རྗེ་རྒྱ་གྲམ་ཁ་གཅད་ལ། །ལས་སྦྱོར་གང་བྱེད་ལས་ལ་རྦད །དམ་སྲི་མནན་པའི་ལེའུ་སྟེ་བཅུ་བདུན་པའོ།། །།གནམ་ལྕགས་གསང་བའི་རྒྱུད་དག་ལས། །ཏིང་འཛིན་རིམ་པ་བསྟན་པ་ནི། །དུས་ལས་ཁྱབ་འཇུག་<milestone unit="line" n="34.2"/>བསྐྱེད་པར་བྱ། །སྤྱན་དྲངས་དེ་ལ་བསྟིམ་པར་བྱ། །ཛ་ལས་ལྕགས་ཀྱུ་བསྐྱེད་པར་ནི། །ཁྱབ་འཇུག་སྤྲུལ་པ་ལྕགས་ཀྱུ་བྱུང་། །གང་ཡིན་དེ་ལ་གཟུད་པར་བསམ། །ཕུར་བ་བཏབ་ཅིང་བསྒྲལ་ནས་ནི། ཁྱབ་འཇུག་ཞལ་<milestone unit="line" n="34.3"/>དུ་གསོལ་བར་བསམ། །ཏིང་འཛིན་དེ་ལྟར་རྟག་ཏུ་སྒོམ། །ཏིང་ངེ་འཛིན་གྱི་ལེའུ་སྟེ་བཅོ་བརྒྱད་པའོ།། །།ཕྱིའི་རྒྱུད་སྦས་པའི་ཉི་མ་ལས། གནམ་ལྕགས་གསང་བའི་སྲོག་གི་ཏི་ཀའི་རྒྱུད་རྫོགས་སོ།། །།མསྐོ་<milestone unit="line" n="34.4"/>ལ༷།། ༄༅། །རྒྱ་གར་སྐད་དུ། །བྲ་ཉ་མ་གུ་རྒྱ་ཏན་ཏྲ་རྭ་ཛ་ནཱ་མ། བོད་སྐད་དུ། བྲམ་ཟེ་གསང་བའི་རྒྱུད་ཀྱི་རྒྱལ་པོ་ཞེས་བྱ་བ། དཀོན་མཆོག་གསུམ་ལ་ཕྱག་འཚལ་ལོ། །འདི་སྐད་བདག་གིས་ཐོས་པའི་དུས་</p></div1>
        </body>
    </text>
</TEI.2>